<h3 class="ayas">سوره یس آیه‌های ۳۳ تا ۴۷</h3><code class="section" rel="36_33-47"/><h3>ترجمه آیات</h3> <p> <span class="trans" rel="36_33">زمین مرده برای ایشان آیتی است که زنده‌اش کردیم و دانه از آن بیرون آوردیم دانه‌هایی که از آن<code class="page" rel="17,124"/> می‌خورند.  «۳۳» </span><span class="trans" rel="36_34">و در آن باغها و نخلها و انگورها قرار دادیم و در آن چشمه‌هایی روان کردیم.  «۳۴» </span><span class="trans" rel="36_35">تا مردم از ثمره آن و کارهای خود برخوردار شوند آیا باز هم شکرگزاری نمی‌کنند؟.  «۳۵» </span><span class="trans" rel="36_36">منزه است آن کسی که تمامی جفت‌ها را بیافرید چه آن جفت‌هایی که از زمین می‌رویاند و چه از خود انسانها و چه از آن جفت‌هایی که انسانها از آن اطلاعی ندارند.  «۳۶» </span><span class="trans" rel="36_37">و شب نیز برای آنان عبرتی است که ما روز را از آن بیرون می‌کشیم و آن وقت مردم در تاریکی قرار می‌گیرند.  «۳۷» </span><span class="trans" rel="36_38">و خورشید که به قرارگاه خود روان است، این نظم خدای عزیز داناست.  «۳۸» </span><span class="trans" rel="36_39">و برای ماه منزلها معین کردیم تا دوباره به صورت هلال مانند چوب خوشه خرمای کهنه درآید.  «۳۹» </span><span class="trans" rel="36_40">نه خورشید را سزد که به ماه برسد و نه شب از روز پیشی گیرد و هر یک در فلکی سیر می‌کنند.  «۴۰» </span><span class="trans" rel="36_41">و عبرتی دیگر برای ایشان این است که ما نژادشان را در کشتی پر، حمل می‌کنیم.  «۴۱» </span><span class="trans" rel="36_42">و آن چه نظیر آن برایشان آفریده‌ایم که سوار می‌شوند.  «۴۲» </span><span class="trans" rel="36_43">و هر آن بخواهیم غرقشان می‌کنیم که در این صورت دیگر فریادرسی ندارند و نجات داده نمی‌شوند.  «۴۳» </span><span class="trans" rel="36_44">باز مگر رحمتی از ما به فریادشان برسد که تا مدتی برخوردار شوند.  «۴۴» </span><span class="trans" rel="36_45">و چون به ایشان گفته می‌شود از آنچه در پیش رو و پشت سر دارید بترسید شاید ترحم شوید.  «۴۵» </span><span class="trans" rel="36_46">ولی هیچ آیتی از آیات پروردگار نیاید برای آنان مگر اینکه از آن روی بگردانند.  «۴۶» </span><span class="trans" rel="36_47">و چون به ایشان گفته می‌شود از آنچه خدا روزیتان کرده انفاق کنید آنان که کافر شده‌اند به آنان که ایمان آورده‌اند گویند آیا به کسی غذا بدهیم که اگر خدا می‌خواست غذایش می‌داد؟ شما نیستید جز در ضلالتی آشکار.  «۴۷» </span></p>                           <h3>بیان آیات</h3> <p> بعد از آنکه داستان اهل قریه (انطاکیه)، و سرانجام امرشان را در شرک و تکذیب رسولان الهی بیان کرد و آنان را در برابر بی‌اعتنایی به مساله رسالت توبیخ نموده و به نزول عذاب بر آنان تهدید کرد-همان طور که عذاب بر تکذیب کنندگان از امتهای گذشته نازل شد- و نیز خاطرنشان ساخت که همگی حاضر خواهند شد و به حسابشان رسیدگی شده جزا داده<code class="page" rel="17,125"/> می‌شوند. چند آیت از آیات خلق و تدبیر الهی را به رخشان می‌کشد، آیاتی که بر ربوبیت و الوهیت خدای تعالی دلالت دارد، و به روشنی دلالت می‌کند بر اینکه خدا، یگانه است و هیچ کس در ربوبیت و الوهیت با او شریک نیست، آن گاه مجددا ایشان را در اینکه به آیات و ادله وحدانیت خدا و به معاد نظر نمی‌کنند و از آن روی گردانند، و حق را استهزاء نموده و به فقرا و مساکین انفاق نمی‌کنند توبیخ می‌نماید. </p> <h3> <span class="title" rel="36_33 36_34 36_35 36_36 36_37 36_38 36_39 36_40 36_41 36_42 36_43 36_44 36_45 36_46 36_47">توضیح مفردات و مفاد آیات شریفه‌ای که آیات مربوط به تدبیر امر رزق مردم را بیان می‌کنند</span> </h3> <p> <span class="aya" rel="36_33" data-words="1-12">و آیة لهم الأرض المیتة أحییناها و أخرجنا منها حبا فمنه یأکلون</span> خدای سبحان در این آیه و دو آیه بعدش یکی از آیات و ادله ربوبیت خدا را، یادآور می‌شود، و آن آیت عبارت است از تدبیر امر ارزاق مردم، و تغذیه آنان به وسیله حبوبات و میوه‌ها، از قبیل خرما و انگور و غیره. </p> <p>پس جمله‌ <span class="aya" rel="36_33" data-words="1-6">و آیة لهم الأرض المیتة أحییناها</span> هر چند ظاهر در این است که آیت همان زمین است، لیکن این قسمت از آیه زمینه و مقدمه است برای جمله‌ <span class="aya" rel="36_33" data-words="7-10">و أخرجنا منها حبا...</span> و می‌خواهد اشاره کند به اینکه: این غذاهای نباتی (که شما در اختیار دارید) از آثار زنده کردن زمین مرده است، که خدا حیات در آن می‌دمد و آن را که زمینی مرده بود مبدل به حبوبات و میوه‌ها می‌کند تا شما از آن بخورید. </p> <p>بنا بر این به یک نظر آیت خود زمین نیست، بلکه زمین مرده است، از این جهت که مبدأ ظهور این خواص است، و تدبیر ارزاق مردم به وسیله آن تمام می‌شود. </p> <p> <span class="aya" rel="36_33" data-words="7-10">و أخرجنا منها حبا</span> -یعنی ما از زمین گیاهانی رویاندیم و از آن گیاهان حبوباتی مانند گندم، جو، برنج، و سایر دانه‌های خوراکی در اختیارشان قرار دادیم. </p> <p>و جمله‌ <span class="aya" rel="36_33" data-words="11-12">فمنه یأکلون</span> تفریع و نتیجه‌گیری از بیرون آوردن حبوبات از زمین است، چون با خوردن حبوبات تدبیر تمام می‌شود، و ضمیر در کلمه <em>منه</em> به کلمه <em>حب-دانه</em> بر می‌گردد. </p> <p><code class="aya" rel="36_34"/> <span class="aya" rel="36_34" data-words="1-13">و جعلنا فیها جنات من نخیل و أعناب و فجرنا فیها من العیون</span> <span class="phrase">راغب می‌گوید: کلمه <em rel="fa_36_34_4-4" data-sentence="19:227">جنت</em> به معنای هر بستانی است که دارای درخت باشد، و با درختانش زمین را مستور کرده باشد<span class="footnote" rel="1" title="مفردات راغب، ماده &lt;em&gt;جن&lt;/em&gt; ">*</span> و کلمه <em rel="fa_36_34_6-6" data-sentence="251:36">نخیل</em> جمع نخل است که از درختان معروف است.</span> و <span class="phrase">کلمه <em rel="fa_36_34_8-8" data-sentence="5:62">اعناب</em> جمع عنب است که هم بر درخت انگور اطلاق می‌شود و هم بر میوه آن.</span> </p> <p>   <code class="page" rel="17,126"/> <span class="phrase">باز راغب در معنای <em rel="fa_36_34_13-13" data-sentence="18:52">عیون</em> گفته: کلمه <em rel="fa_36_34_13-13" data-sentence="86:28">عین</em> به معنای عضو و جارحه است...</span> </p> <p>ولی این کلمه به عنوان استعاره به عنایات مختلفی در معانی دیگر استعمال می‌شود، البته همه آن معانی به وجهی از وجوه در عضو و جارحه هست، -تا آنجا که می‌گوید-و منبع آب را هم به خاطر شباهت به چشم، به خاطر آبی که در آن هست، عین می‌گویند<span class="footnote" rel="1" title="مفردات راغب، ماده &lt;em&gt;عین&lt;/em&gt; ">*</span>. و کلمه  <em>یفجرون</em> از باب تفعیل از مصدر تفجیر ساخته شده و <em>تفجیر در زمین</em> به معنای شکافتن زمین به منظور بیرون کردن آبهای آن است. و بقیه الفاظ آیه روشن است. </p> <p><code class="aya" rel="36_35"/> <span class="aya" rel="36_35" data-words="1-10">لیأکلوا من ثمره و ما عملته أیدیهم أ فلا یشکرون</span> لام در ابتدای جمله برای تعلیل است و علت آنچه را که در آیه سابق آمده بود ذکر می‌کند. و معنایش این است که: ما در زمین بستانها قرار دادیم، و نیز آن را شکافتیم و چشمه‌ها روان ساختیم، تا مردم از میوه آن باغها بخورند. </p> <p>و <span class="phrase">در جمله <em rel="fa_36_35_2-3" data-sentence="8:370">من ثمره</em> بعضی<span class="footnote" rel="2" title="خدا شما را از زمین رویانید، و چه رویاندنی سوره نوح، آیه ۱۷">*</span> گفته‌اند: ضمیر آن به مجعول از جنات که خدا جعل کرده برمی‌گردد، و به همین جهت ضمیر مفرد و مذکر آورده شد، چون کلمه <em rel="fa_36_34_2-2" data-sentence="289:132">مجعول</em> هم مفرد است و هم مذکر، و گر نه باید می‌فرمود: من ثمرها-از میوه آن جنات <em>و یا می‌فرمود: </em> من ثمرهما-از میوه آن نخیل و اعناب .</span> </p> <p>بعضی<span class="footnote" rel="3" title="تفسیر کشاف، ج ۱۴، ص ۱۵">*</span> دیگر گفته‌اند: ضمیر مزبور به کلمه <em>مذکور</em> برمی‌گردد، چون گاهی می‌شود که ضمیر در جای اسم اشاره به کار می‌رود، هم چنان که <em>رؤبه</em> یکی از شعرای معروف عرب در شعر خود این کار را کرده، یعنی ضمیر را به جای اسم اشاره به کار برده و گفته: <span class="poem">فیها خطوط من سواد و بلق‌ / کانه فی الجلد تولیع البهق<span class="footnote" rel="4" title="در آن خطوطی از سیاهی خالص و از سیاهی و سفیدی، گویی آن سفیدی و سیاهی طبیعتش را با دست روی پوست کشیده‌اند">*</span> </span> که ضمیر <em>کانه</em> را به <em>سواد و بلق</em> که دو کلمه‌اند برگردانیده و تقدیر کلام <em>کان ذاک</em> است. </p> <p>می‌گویند: ابا عبیده از رؤبه پرسید: چرا گفته‌ای <em>کانه</em> با اینکه مرجع ضمیر دو تا است، در پاسخ گفته: منظور از ضمیر اسم اشاره است و معنای <em>کانه</em> ، <em>کان ذاک</em> است. </p> <p>       <code class="page" rel="17,127"/> و <span class="phrase">در مرجع ضمیر <em rel="fa_36_35_2-3" data-sentence="13:215">من ثمره</em> اقوال بیهوده دیگری است، مثل این قول<span class="footnote" rel="1" title="و رویاندیم، در زمین از هر جفتی با طراوت و زیبا سوره ق، آیه ۷">*</span> که: ضمیر تنها به <em rel="fa_36_34_6-6" data-sentence="233:40">نخیل</em> برمی‌گردد، و بدین جهت مفرد و مذکر آمده.</span> و <span class="phrase">این قول<span class="footnote" rel="2" title="تفسیر قرطبی، ج ۱۵، ص ۲۹">*</span> که: ضمیر به کلمه  <em>ماء</em> برمی‌گردد، که ماء از کلمه <em rel="fa_36_34_13-13" data-sentence="136:306">عیون</em> استفاده می‌شود، و یا محذوف است که در تقدیر بر عیون اضافه شده، و تقدیر آیه و فجرنا فیها من ماء العیون بوده و این قول<span class="footnote" rel="3" title="مفردات راغب، ماده &lt;em&gt;ذرو&lt;/em&gt; ">*</span> که: ضمیر مذکور به <em>تفجیر</em> برمی‌گردد، البته تفجیری که از کلمه <em rel="fa_36_34_10-10" data-sentence="470:16">فجرنا</em> استفاده می‌شود.</span> و <span class="phrase">بنا بر این دو وجه، مراد از <em rel="fa_36_35_3-3" data-sentence="27:22">ثمر</em> مطلق فایده خواهد بود.</span> و این قول<span class="footnote" rel="4" title="و از هر چیز دو زوج آفریدیم، تا شاید شما متذکر شوید سوره ذاریات، آیه ۴۹">*</span> که: ضمیر به خدای تعالی بر می‌گردد، و اضافه ثمر به خدای تعالی از این بابت است که خدا خالق و مالک آن است. </p> <h3> <span class="title" rel="36_35">توضیح جمله: <span class="aya" rel="36_35" data-words="4-7">و ما عملته أیدیهم</span> در آیه: <span class="aya" rel="36_35" data-words="1-7">لیأکلوا من ثمره و ما عملته أیدیهم...</span> </span> </h3> <p> <span class="aya" rel="36_35" data-words="4-7">و ما عملته أیدیهم</span> <span class="phrase">-منظور از <em rel="fa_36_35_6-6" data-sentence="10:496">عمل</em> همان فعل است، و فرق بین <em rel="fa_36_35_6-6" data-sentence="89:459">عمل</em> و  <em>فعل</em> -به طوری که راغب گفته-این است که: <em rel="fa_36_35_6-6" data-sentence="194:396">عمل</em> بیشتر اوقات در فعلی استعمال می‌شود که با قصد و اراده انجام شود، و به همین جهت کارهای حیوانات و جمادات را به ندرت عمل می‌گویند، و باز به همین جهت عمل را به دو وصف <em>صلاح</em> و <em>فساد</em> توصیف می‌کنند و می‌گویند فلان عمل صالح است و آن دیگری فاسد و طالح، ولی مطلق فعل را به این دو صفت توصیف نمی‌کنند<span class="footnote" rel="5" title="مفردات راغب، ماده &lt;em&gt;عمل&lt;/em&gt; ">*</span>.</span> </p> <p>و کلمه <em>ما</em> در جمله <em>و ما عملته</em> نافیه است و معنایش این است که: تا از میوه آن بخورند، میوه‌ای که دست خود آنان درستش نکرده تا در تدبیرارزاق شریک ما باشند، بلکه ایجاد میوه و تتمیم تدبیر ارزاق به وسیله آن از چیزهایی است که مخصوص ماست، بدون اینکه از آنها کمکی گرفته باشم، پس با این حال چه می‌شود ایشان را که شکرگزاری نمی‌کنند. </p> <p>مؤید اینکه: کلمه <em>ما</em> نافیه است، آیه اواخر سوره است که در مقام منت‌گذاری بر مردم به خلقت چارپایان، به منظور تدبیر امر ارزاق آنان و حیاتشان می‌فرماید: <span class="aya" rel="36_71" data-words="1-11">أ و لم یروا أنا خلقنا لهم مما عملت أیدینا أنعاما</span>... <span class="aya" rel="36_72-73" data-words="6-17">و منها یأکلون، و لهم فیها منافع و مشارب أ فلا یشکرون</span> چون در این آیه نیز می‌فرماید: خلقت چارپایان که وسیله اکل و شرب شماست، عمل دست من است، یعنی عمل دست شما نیست، در نتیجه کلمه <em>ما</em> در آیه مورد بحث نافیه است. </p> <p>ولی <span class="phrase">بعضی<span class="footnote" rel="6" title="روح المعانی، ج ۲۳، ص ۸">*</span> از مفسرین احتمال داده‌اند که کلمه <em>ما</em> موصوله، و عطف بر <em rel="fa_36_35_3-3" data-sentence="138:7">ثمره</em>  باشد.</span> و معنایش چنین باشد که: ما باغهایی از نخیل و اعناب قرار دادیم تا مردم از میوه‌اش و       <code class="page" rel="17,128"/> از آنچه به دست خود از میوه‌اش درست می‌کنند مانند سرکه و شیره، و چیزهای دیگری که از خرما و انگور می‌گیرند بخورند. </p> <p>این وجه هر چند به نظر بعضی‌ها<span class="footnote" rel="1" title="مفردات راغب ماده &lt;em&gt;زوج&lt;/em&gt; ">*</span> از وجه سابق بهتر آمده، و لیکن به نظر ما وجه خوبی نیست، برای اینکه مقام، مقام بیان آیاتی است که بر ربوبیت خدای تعالی دلالت می‌کند، و در این مقام مناسب آن است که اموری از تدابیر خاص به خدا ذکر شود، و مناسبت ندارد که سخن از سرکه گرفتن و شیره درست کردن که از تدابیر انسانها است به میان آید، چون ذکر آن هیچ دخالتی در تتمیم حجت ندارد. </p> <p>ممکن است کسی در جواب ما بگوید: منظور از ذکر تدابیر انسانها، از این جهت است که باز بالأخره منتهی به تدبیر خدا می‌شود، چون خدای تعالی بشر را هدایت کرد به اینکه از خرما و انگور شیره و سرکه بگیرند، و این خود از تدبیر عام الهی است. در پاسخ می‌گوییم اگر منظور این بود جا داشت بفرماید: لیاکلوا من ثمره و مما هدیناهم الی عمله- تا از میوه آن نخیل و اعناب، و نیز از آنچه ما هدایتشان کردیم که از آن دو میوه درست کنند بخورند تا شنونده توهم نکند که انسانها هم در تدبیر سهمی دارند. </p> <p><span class="phrase">بعضی<span class="footnote" rel="2" title="تفسیر قرطبی، ج ۱۵، ص ۳۳ و تفسیر فخر رازی، ج ۲۶، ص ۷۵">*</span> دیگر احتمال داده‌اند که کلمه <em>ما</em> نکره موصوفه باشد، و عطف باشد بر  <em rel="fa_36_35_3-3" data-sentence="179:75">ثمره</em> و معنا چنین باشد: تا از میوه آن و از چیزی که دست خودشان درستش کرده بخورند.</span> </p> <p>لیکن این وجه هم به عین آن دلیلی که در وجه قبلش گفتیم، درست نیست. </p> <p> <span class="aya" rel="36_35" data-words="8-10">أ فلا یشکرون</span> -این جمله ناسپاسی مردم را تقبیح نموده، آنان را در این کار سرزنش می‌کند. و سپاسگزاری مردم از خدا در برابر این تدبیر به این است که: نعمتهای جمیل خدا را عملا و نیز به زبان اظهار بدارند، و خلاصه اظهار کنند که بندگان او، و مدبر به تدبیر اویند، و این خود عبادت است، پس شکر خدا عبارت است از اینکه: به ربوبیت او، و اینکه تنها او معبود و اله است اعتراف کنند. </p> <h3> <span class="title" rel="36_36">بیان مفاد آیه: <span class="aya" rel="36_36" data-words="1-8">سبحان الذی خلق الأزواج کلها مما تنبت الأرض...</span> </span> </h3> <p> <code class="aya" rel="36_36"/> <span class="aya" rel="36_36" data-words="1-15">سبحان الذی خلق الأزواج کلها مما تنبت الأرض و من أنفسهم و مما لا یعلمون</span> این آیه تنزیه خدای تعالی را انشاء می‌کند، چون قبلا متذکر شد که شکر او را در برابر خلقت انواع نباتات و رزقها از حبوبات و میوه‌ها برای آنان نکردند، با اینکه این کار را از راه تزویج بعضی نباتات با بعضی دیگر کرده، هم چنان که در جای دیگر نیز فرموده:   <code class="page" rel="17,129"/> <span class="aya" rel="50_7" data-words="8-14">و أنبتنا فیها من کل زوج بهیج</span><span class="footnote" rel="1" title="داخل می‌کند شب را در روز و داخل می‌کند روز را در شب سوره حج، آیه ۶۱">*</span>. </p> <p>در ضمن این آیه اشاره می‌کند به اینکه: مساله تزویج دو چیز با هم و پدید آوردن چیز سوم، اختصاص به انسان و حیوان و نبات ندارد، بلکه تمامی موجودات را از این راه پدید می‌آورد، و عالم مشهود را از راه استیلاد تنظیم می‌فرماید، و به طور کلی عالم را از دو موجود فاعل و منفعل درست کرده که این دو به منزله نر و ماده حیوان و انسان و نباتند، هر فاعلی با منفعل خود برخورد می‌کند و از برخورد آن دو، موجودی سوم پدید می‌آید، آن گاه خدا را تنزیه کرده، می‌فرماید: <span class="aya" rel="36_36" data-words="1-8">سبحان الذی خلق الأزواج کلها مما تنبت الأرض</span> -منزه است خدایی که همه جفت‌ها را آفریده . پس جمله مذکور به دلالت سیاق، انشای تنزیه‌و تسبیح خداست، نه اینکه بخواهد از منزه بودن او خبر دهد. </p> <p>و جمله‌ <span class="aya" rel="36_36" data-words="6-8">مما تنبت الأرض</span> با جمله بعدیش، بیان برای ازواج است. آنچه که زمین می‌رویاند، عبارت است از نباتات، و ممکن هم هست بگوییم شامل حیوانات (که یک نوع از آن آدمی است) نیز می‌شود، چون اینها هم از مواد زمینی درست می‌شوند، خدای تعالی هم در باره انسان که گفتیم نوعی از حیوانات است فرموده: <span class="aya" rel="71_17" data-words="1-6">و الله أنبتکم من الأرض نباتا</span><span class="footnote" rel="2" title="کشتی و چارپایان را وسیله‌هایی قرار داد تا بر آن سوار شوید سوره زخرف، آیه ۱۲">*</span> باز مؤید این احتمال ظاهر سیاق است که شامل تمامی افراد مبین می‌شود، چون می‌بینیم که حیوان را در عداد ازواج نام نبرده، با اینکه زوج بودن حیوانات در نظر همه از زوج بودن نبات روشن‌تر بود. پس معلوم می‌شود منظور از <span class="aya" rel="2_61" data-words="16-18">مما تنبت الأرض</span> -هر چه را که زمین از خود می‌رویاند همه گیاهان و حیوانات و انسانهاست. </p> <p> <em>و من انفسهم</em> -یعنی از خود مردم و <span class="aya" rel="36_36" data-words="13-15">مما لا یعلمون</span> یعنی از آنچه مردم نمی‌دانند و آن عبارت است از مخلوقاتی که هنوز انسان از وجود آنها خبردار نشده، و یا از کیفیت پیدایش آنها، و یا از کیفیت زیاد شدن آنها اطلاع پیدا نکرده. </p> <p>و چه بسا بعضی<span class="footnote" rel="3" title="بر آنها و هر کشتی سوار می‌شوید سوره مؤمن، آیه ۸۰">*</span> در تفسیر این آیه گفته‌اند که: <em>مراد از</em> ازواج انواع و اصناف است، نه نر و ماده بودن موجودات، و معنای آیه این است که: منزه است آن خدایی که همه انواع موجودات را او آفریده ولی آیات دیگری که متعرض خلقت ازواج است، با این گفتار سازگار نیست، مانند آیه‌ <span class="aya" rel="51_49" data-words="1-8">و من کل شیء خلقنا زوجین لعلکم تذکرون</span><span class="footnote" rel="4" title="روح المعانی، ج ۲۳، ص ۲۷">*</span> علاوه بر این اصولا         <code class="page" rel="17,130"/> مقارنه دو چیز با هم، و نوعی تالف و ترکب، از لوازم مفهوم زوجیت است، و بنا بر معانی که کرده‌اند، نه مقارنتی در کار است، و نه تالف و ترکبی. </p> <p>راغب می‌گوید: به هر یک از دو قرین یعنی هم نر و هم ماده، در حیوانات زوج می‌گویند، و در غیر حیوانات هم به قرین، زوج گفته می‌شود، مثلا می‌گویند یک جفت چکمه، یک جفت دم‌پایی (یک جفت قالی) و امثال آن، و نیز به هر چیزی که با مماثل و یا با ضد خودش جمع شده باشد، زوج می‌گویند، سپس می‌گوید: خدای تعالی که فرموده:  <em>خلقنا زوجین</em> این معنا را بیان کرده که تمامی آنچه در عالم است زوج است، چون یا ضدی دارد که گفتیم ضد هر چیزی را هم زوج می‌گویند، و یا مثلی دارد که آن نیز زوج است، و یا با چیزی ترکیب یافته که ترکیب هم خود نوعی زوجیت است، بلکه اصلا در عالم چیزی نیست که به هیچ وجه ترکیب در آن نباشد<span class="footnote" rel="1" title="مجمع البیان، ج ۸، ص ۴۲۳">*</span>. </p> <p>و بنا به گفته او زوجیت زوج عبارت است از اینکه در وجود یافتن محتاج به تالف و ترکب باشد، به همین جهت به هر یک از دو قرین البته از آن جهت که قرین است زوج می‌گویند، مثلا به یک یک دو عدد قالی که قرین همند زوج می‌گویند، چون احتیاج به آن لنگه دیگرش دارد، و نیز به هر دو قرین زوج می‌گویند، به خاطر اینکه در جفت بودن هر دو محتاج همند. پس زوج بودن اشیاء عبارت شد از مقارنه بعضی با بعضی دیگر برای نتیجه دادن یک شی‌ء سوم، و یا برای اینکه از ترکیب دو چیز درست شده. </p> <h3> <span class="title" rel="36_37">مراد از بیرون کشیدن روز از شب‌ <span class="aya" rel="36_37" data-words="1-7">و آیة لهم اللیل نسلخ منه النهار</span> </span> </h3> <p> <code class="aya" rel="36_37"/> <span class="aya" rel="36_37" data-words="1-10">و آیة لهم اللیل نسلخ منه النهار فإذا هم مظلمون</span> این آیه شریفه آیتی دیگر از آیت‌های داله بر ربوبیت خدا را ذکر می‌کند، آیت‌هایی که دلالت دارد بر وجود تدبیری عام آسمانی، برای پدید آمدن عالم انسانی، و این آیت را در خلال چهار آیه بیان فرموده است. </p> <p>و <span class="phrase">در این معنا هیچ شکی نیست که: آیه شریفه می‌خواهد به پدید آمدن ناگهانی شب به دنبال روز اشاره کند، و کلمه <em rel="fa_36_37_5-5" data-sentence="103:474">نسلخ</em> از مصدر <em rel="fa_36_37_5-5" data-sentence="168:453">سلخ</em> است که به معنای بیرون کشیدن است، به همین جهت با کلمه <em>من</em> متعدی شده، چون، اگر به معنای کندن بود، هم چنان که در عبارت سلخت الاهاب عن الشاة-پوست را از گوسفند کندم به این معنا است (و به همین جهت کسی را که شغلش این کار است سلاخ می‌گویند)، می‌بایستی در آیه مورد بحث هم با کلمه <em>عن</em> متعدی شده باشد، پس از اینکه با کلمه <em>من</em> متعدی شده می‌فهمیم   <code class="page" rel="17,131"/> که سلخ در این آیه به معنای بیرون کشیدن است، نه کندن.</span> </p> <p>مؤید این معنا این است که: خدای تعالی در چند جا از کلام عزیزش از وارد شدن هر یک از روز و شب در دنبال دیگری، تعبیر به <em>ایلاج-داخل کردن</em> کرده، از آن جمله فرموده: <span class="aya" rel="22_61" data-words="4-12">یولج اللیل فی النهار و یولج النهار فی اللیل</span><span class="footnote" rel="1" title="سپس بر آسمان که دودی بود بپرداخت، پس به آن و به زمین فرمود: چه به طوع و رغبت خود و چه با اکراه بیایید گفتند: می‌آییم با طوع و رغبت سوره حم سجده، آیه ۱۱">*</span> و وقتی وارد شدن روز بعد از شب، ایلاج و ادخال روز در شب باشد، قهرا آمدن شب به دنبال روز به طور ناگهانی نیز، اخراج روز از شب خواهد بود، البته هم آن ادخال اعتباری است، و هم این اخراج. </p> <p>و گویا ظلمت شب بر مردم احاطه کرده، و آنان را در برگرفته ناگهان روز این روپوش را پاره می‌کند و داخل ظلمت شده، نورش به تدریج همه مردم را فرا می‌گیرد، و در هنگام غروب به ناگاه بار دیگر شب چون روپوشی روی مردم می‌افتد، و ظلمتش همه آن جاهایی را که نور روز گرفته بود، می‌گیرد، پس در حقیقت در این تعبیر نوعی استعاره به کنایه به کار رفته است. </p> <p>و شاید همین وجهی که ما برای آیه ذکر کردیم کافی باشد، و احتیاجی به نقل بحث‌های طولانی که دیگران در معنای <em>سلخ نهار از لیل</em> و سپس ناگهان رسیدن شب، ایراد کرده‌اند نباشد. </p> <h3> <span class="title" rel="36_38">معنای آیه: <span class="aya" rel="36_38" data-words="1-5">و الشمس تجری لمستقر لها</span> </span> </h3> <p> <code class="aya" rel="36_38"/> <span class="aya" rel="36_38" data-words="1-9">و الشمس تجری لمستقر لها ذلک تقدیر العزیز العلیم</span>  <span class="phrase"><em>جریان شمس</em> همان حرکت آن است، و لام در جمله <em rel="fa_36_38_4-5" data-sentence="51:66">لمستقر لها</em> به معنای  <em>الی-به سوی</em> و یا برای <em>غایت-تا</em> می‌باشد.</span> و <span class="phrase">کلمه <em rel="fa_36_38_4-4" data-sentence="5:43">مستقر</em> مصدر میمی و یا اسم زمان و یا اسم مکان است.</span> </p> <p>و معنای آیه این است که: خورشید به طرف قرار گرفتن خود حرکت می‌کند و یا تا آنجا که قرار گیرد حرکت می‌کند، یعنی تا سرآمدن اجلش، و یا تا زمان استقرار، و یا محل استقرارش حرکت می‌کند. </p> <p>حال ببینیم معنای جریان و حرکت خورشید چیست؟ از نظر حس اگر حساب کنیم، حس آدمی برای آفتاب اثبات حرکت می‌کند، حرکتی دورانی پیرامون زمین، و اما از نظر بحثهای علمی قضیه درست به عکس است. یعنی خورشید دور زمین نمی‌چرخد، بلکه زمین به دور خورشید می‌گردد. و نیز اثبات می‌کند که: خورشید با سیاراتی که پیرامون آنند به سوی ستاره <em>نسر ثابت</em> حرکتی انتقالی دارند. </p> <p>   <code class="page" rel="17,132"/> و به هر حال حاصل معنای آیه شریفه این است که: آفتاب پیوسته در جریان است، مادامی که نظام دنیوی بر حال خود باقی است، تا روزی که قرار گیرد و از حرکت بیفتد، و در نتیجه دنیا خراب گشته، این نظام باطل گردد. </p> <p><span class="phrase">البته آیه شریفه-به طوری که گفته شده-<span class="footnote" rel="1" title="تفسیر قرطبی، ج ۱۵، ص ۳۵ و روح المعانی، ج ۲۳، ص ۲۷">*</span> طوری دیگر نیز قرائت شده و آن قراءتی است منسوب به اهل بیت (ع) و بعضی دیگر غیر از اهل بیت و در این قرائت به جای لام در <em rel="fa_36_38_4-4" data-sentence="251:332">لمستقر</em> لای نافیه آمده و خوانده‌اند: الشمس تجری لا مستقر لها-خورشید حرکت می‌کند، و هیچگاه ساکن نمی‌شود ، ولی معنای اولی هم سرانجام به این معنا برگشت می‌کند و اما اینکه: بعضی جریان خورشید را بر حرکت وضعی خورشید به دور مرکز خود حمل کرده‌اند درست نیست، چون خلاف ظاهر جریان است، زیرا <em rel="fa_36_38_3-3" data-sentence="582:45">جریان</em> دلالت بر انتقال از مکانی به مکانی دیگر دارد.</span> </p> <p> <span class="aya" rel="36_38" data-words="6-9">ذلک تقدیر العزیز العلیم</span> -یعنی جریان مزبور خورشید تقدیر و تدبیری است از خدایی که عزیز است، یعنی هیچ غلبه‌گری بر اراده او غلبه نمی‌کند، و علیم است، یعنی به هیچ یک از جهات صلاح در کارهایش جاهل نیست. </p> <h3> <span class="title" rel="36_39">مقصود از اینکه فرمود: <span class="aya" rel="36_39" data-words="1-8">و القمر قدرناه منازل حتی عاد کالعرجون القدیم</span> </span> </h3> <p> <code class="aya" rel="36_39"/> <span class="aya" rel="36_39" data-words="1-8">و القمر قدرناه منازل حتی عاد کالعرجون القدیم</span> <span class="phrase">کلمه <em rel="fa_36_39_4-4" data-sentence="5:197">منازل</em> جمع <em rel="fa_36_39_4-4" data-sentence="65:179">منزل</em> است که اسم مکان از نزول، و به معنای محل پیاده شدن و منزل کردن است، و ظاهرا مراد از <em rel="fa_36_39_4-4" data-sentence="204:81">منازل</em> نقاط بیست و هشت‌گانه‌ای است که ماه تقریبا در مدت بیست و هشت شبانه روز طی می‌کند.</span> </p> <p>و کلمه <em>عرجون</em> به معنای ساقه شاخه خرماست، البته از نقطه‌ای که از درخت بیرون می‌آید، تا نقطه‌ای که برگها از آن منشعب می‌شود. این قسمت از شاخه را <em>عرجون</em>  می‌گویند، که (به خاطر سنگینی برگها معمولا) خمیده می‌شود، و معلوم است که اگر چند ساله شود خمیدگی‌اش بیشتر می‌گردد، و این قسمت چوبی زرد رنگ، و چون هلال قوسی است و لذا در این آیه هلال را به این چوب که چند ساله شده باشد تشبیه کرده. و <span class="phrase"><em rel="fa_36_39_8-8" data-sentence="0:18">قدیم</em> به معنی عتیق است.</span> </p> <p>نظریه مفسرین در معنای آیه مختلف است، چون در ترکیب آن اختلاف دارند، و از همه وجوه نزدیک‌تر به فهم این وجه است که گفته‌اند<span class="footnote" rel="2" title="به زودی آنان که مشرک شدند خواهند گفت: اگر خدا می‌خواست ما مشرک نمی‌شدیم، نه ما و نه پدران ما، و نیز چیزی را حرام نمی‌کردیم سوره انعام، آیه ۱۴۸">*</span> : تقدیر آیه چنین است: و القمر قدرناه     <code class="page" rel="17,133"/> ذا منازل-ماه را مقدر کردیم که دارای منزلهایی باشد <em>، و یا</em> و القمر قدرنا له منازل حتی عاد هلالا یشبه العرجون العتیق المصفر لونه-ما برای ماه منزلهایی مقدر کردیم تا دوباره برگردد هلال شود، هلالی که شبیه به ساقه شاخه خرمای سال خورده قوسی و زرد رنگ است . </p> <p>و این آیه شریفه به اختلاف منظره‌های ماه برای اهل زمین اشاره می‌کند، چون در طول سی روز به شکل و قیافه‌های مختلفی دیده می‌شود، و علتش این است که: نور ماه از خودش نیست، بلکه از خورشید است، و به همین جهت (مانند هر کره‌ای دیگر همیشه) تقریبا نصف آن روشن است، و قریب به نصف دیگرش که روبروی خورشید نیست تاریک است، و این دگرگونی هم چنان هست تا دوباره به وضع اولش برگردد اگر ماه را در صورت هلالی‌اش فرض کنیم، روز بروز قسمت بیشتری از سطح آن که در برابر آفتاب است به طرف زمین قرار می‌گیرد، تا برسد به جایی که تقریبا تمامی یک طرف ماه که مقابل خورشید قرار گرفته، به طرف زمین هم قرار گیرد (ماه شب چهارده) از آن شب به بعد دوباره رو به نقصان نهاده تا برسد به حالت اولش که هلال بود. </p> <p>و به خاطر همین اختلاف که در صورت ماه پیدا می‌شود، آثاری در دریا و خشکی و در زندگی انسانها پدید می‌آید، که در علوم مربوط به خودش بیان شده است. </p> <p>پس آیه شریفه از آیت قمر، تنها احوالی را که نسبت به مردم زمین به خود می‌گیرد بیان کرده، نه احوال خود قمر را و نه احوال آن را نسبت به خورشید. </p> <p>و <span class="phrase">از این جا است که می‌توان گفت: بعید نیست مراد از <em rel="fa_36_38_3-3" data-sentence="48:225">تجری</em> در جمله‌ <span class="aya" rel="36_38" data-words="1-5">و الشمس تجری لمستقر لها</span> اشاره باشد به احوالی که خورشید نسبت به ما دارد، و حس ما از ظاهر این کره احساس می‌کند، و آن عبارت است: از حرکت روزانه و فصلی و سالیانه‌اش.</span> </p> <p><span class="phrase">همچنین بعید نیست که: مراد از جمله <em rel="fa_36_38_4-5" data-sentence="34:365">لمستقر لها</em> اشاره باشد به حالی که خورشید فی نفسه دارد، و آن عبارت است از اینکه: نسبت به سیاراتی که پیرامونش در حرکتند، ساکت و ثابت است، پس گویا فرموده: یکی از آیت‌های خدا برای مردم این است که خورشید در عین اینکه ساکن و بی حرکت است، برای اهل زمین جریان دارد، و خدای عزیز علیم به وسیله آن سکون و این حرکت پیدایش عالم زمینی و زنده ماندن اهلش را تدبیر فرموده،  (و خدا داناتر است).</span> </p> <p><code class="aya" rel="36_40"/> <span class="aya" rel="36_40" data-words="1-17">لا الشمس ینبغی لها أن تدرک القمر و لا اللیل سابق النهار و کل فی فلک یسبحون</span> کلمه ینبغی-سزاوار است دلالت بر ترجیح داشتن و بهتر بودن دارد، و معنای اینکه فرموده: ترجیح ندارد خورشید به ماه برسد این است که چنین چیزی از خورشید سرنزده، و منظور از این تعبیر این است که بفهماند تدبیر الهی چیزی نیست که روزی جاری شود و روزی از روزها متوقف گردد، بلکه تدبیری است دائمی و خلل ناپذیر، مدت معینی ندارد تا بعد از تمام شدن آن مدت به وسیله تدبیری نقیض آن نقض گردد. </p> <p>پس معنای آیه این است که: شمس و قمر همواره ملازم آن مسیری هستند که برایشان ترسیم شده، نه خورشید به ماه می‌رسد تا به این وسیله تدبیری که خدا به وسیله آن دو جاری ساخته مختل گردد، و نه شب از روز جلو می‌افتد، بلکه این دو مخلوق خدا در تدبیر پشت سر هم قرار دارند، و ممکن نیست از یکدیگر جلو بیفتند، و در نتیجه دو تا شب به هم متصل شوند یا دو تا روز به هم بچسبند. </p> <p>در این آیه شریفه تنها فرمود: خورشید به ماه نمی‌رسد، و شب از روز جلو نمی‌زند، و دیگر نفرمود: ماه هم به خورشید نمی‌رسد، و روز هم از شب جلو نمی‌زند، و این بدان جهت است که مقام آیه مقام بیان محفوظ بودن نظم و تدبیر الهی از خطر اختلاف و فساد بود، و برای افاده این معنا خاطرنشان ساختن یک طرف قضیه کافی بود، و چون خورشید بزرگتر و قوی‌تر از ماه، و ماه کوچکتر و ضعیف‌تر از خورشید است، لذا نرسیدن خورشید به ماه را ذکر کرد و از ذکر آن، حال عکسش هم روشن می‌شود، و شنونده خودش می‌فهمد وقتی خورشید با آن بزرگی و قوتش نتواند به ماه برسد، ماه به طریق اولی نمی‌تواند به خورشید برسد. </p> <p>و همچنین است شب، چون شب عبارت است از نبود روزی که این شب، شب آن روز است، و وقتی شب که یک امر عدمی است، و طبعا متاخر از روز است، نتواند از روز پیشی گیرد، عکسش هم معلوم است، یعنی شنونده خودش می‌فهمد که روز هم از شب یعنی از عدم خودش پیشی نمی‌گیرد. </p> <h3> <span class="title" rel="36_40 36_33 36_34 36_35 36_36 36_37 36_38 36_39 36_41 36_42 36_43 36_44 36_45 36_46 36_47">شمس و قمر تابع تدبیر خدا و ملازم مسیر خود هستند و خورشید به ماه نمی‌رسد و شب از روز جلو نمی‌افتد</span> </h3> <p> <span class="aya" rel="36_40" data-words="13-17">و کل فی فلک یسبحون</span> -یعنی هر یک از خورشید و ماه و نجوم و کواکب دیگر در مسیر خاص به خود حرکت می‌کند و در فضا شناور است، همان طور که ماهی در آب شنا می‌کند، پس کلمه <em>فلک</em> عبارت است از همان مدار فضایی که هر یک از اجرام آسمانی در یکی از آن مدارها سیر می‌کنند، و چون چنین است بعید نیست که مراد از کلمه <em>کل</em> هر یک از خورشید و ماه و شب و روز باشد، هر چند که در کلام خدای تعالی شاهدی بر این معنا نیست. <code class="page" rel="17,135"/> و <span class="phrase">اگر در جمله <em rel="fa_36_40_17-17" data-sentence="12:558">یسبحون</em> ضمیر جمعی آورده که خاص عقلا است، برای این است که: اشاره کند به اینکه هر یک از اجرام فلکی در برابر مشیت خدا رام است و امر او را اطاعت می‌کند، عینا مانند عقلا، هم چنان که این تعبیر در جای دیگر نیز آمده و فرموده: <span class="aya" rel="41_11" data-words="1-18">ثم استوی إلی السماء و هی دخان فقال لها و للأرض ائتیا طوعا أو کرها قالتا أتینا طائعین</span><span class="footnote" rel="1" title="آنان که مشرک شدند گفتند: اگر خدا می‌خواست ما به غیر از او چیزی را نمی‌پرستیدیم نه ما و نه پدران ما، و نیز بدون دستور او چیزی را حرام نمی‌کردیم سوره نحل، آیه ۳۵">*</span>.</span> </p> <p>مفسرین در جملات آیه مورد بحث آرای دیگری دارند، آرایی مضطرب که ما از نقل آنها خودداری کردیم، اگر کسی بخواهد می‌تواند به تفاسیر مفصل مراجعه کند<span class="footnote" rel="2" title="تفسیر روح المعانی، ج ۲۳، ص ۲۲">*</span>. </p> <p><code class="aya" rel="36_41"/> <span class="aya" rel="36_41" data-words="1-9">و آیة لهم أنا حملنا ذریتهم فی الفلک المشحون</span> راغب می‌گوید: <em>کلمه</em> ذریة در اصل به معنای فرزندان خردسال است، ولی در استعمالهای متعارف در خردسالان و بزرگسالان هر دو استعمال می‌شود، هم در یک نفر به کار می‌رود، و هم در چند نفر، ولی اصلش به معنای چند نفر است<span class="footnote" rel="3" title="و گفتند اگر رحمان می‌خواست ما این بتها را نمی‌پرستیدیم سوره زخرف، آیه ۲۰">*</span>. </p> <p>و کلمه <em>فلک</em> به معنای کشتی است. و <span class="phrase">کلمه <em rel="fa_36_41_9-9" data-sentence="5:19">مشحون</em> به معنای مملو است.</span> </p> <p>این آیه شریفه آیت دیگری از آیت‌های ربوبیت خدای تعالی را بیان می‌کند، و آن عبارت است از جریان تدابیر او در دریاها که ذریه بشر را در کشتی حمل می‌کند و کشتی از آنان و از اثاث و کالای آنان پر می‌شود، و از یک طرف دریا به طرف دیگر دریا عبور می‌کنند و دریا را وسیله و راه تجارت و سایر اغراض خود قرار می‌دهند. </p> <p>آری کسی ایشان را در دریا حمل نمی‌کند، و از خطر غرق حفظ نمی‌کند، مگر خدای تعالی، چون تمامی آثار و خواصی که بشر در سوار شدن به کشتی از آنها استفاده می‌کند، همه اموری است که خدا مسخرش کرده، و همه به خلقت خدا منتهی می‌گردد، علاوه بر این، این اسباب اگر به خدا منتهی نشود، هیچ اثر و خاصیتی نخواهد داشت. </p> <p>و <span class="phrase">اگر حمل بر کشتی را به ذریه بشر نسبت داد، نه به خود بشر، و خلاصه اگر فرمود: <span class="aya" rel="36_41" data-words="5-6">حملنا ذریتهم</span> و نفرمود: <em rel="fa_36_41_5-5" data-sentence="152:76">حملناهم</em> به این منظور است که به این وسیله غرق محبت و مهر و شفقت شنونده را تحریک کند.</span> </p> <p>       <code class="page" rel="17,136"/><code class="aya" rel="36_42"/> <span class="aya" rel="36_42" data-words="1-7">و خلقنا لهم من مثله ما یرکبون</span> مراد از این جمله-به طوری که دیگران<span class="footnote" rel="1" title="مجمع البیان، ج ۸، ص ۴۲۵">*</span> تفسیر کرده‌اند-چارپایان است، چون در جای دیگر، کشتی و چارپایان را با هم آورده و فرموده: <span class="aya" rel="43_12" data-words="6-14">و جعل لکم من الفلک و الأنعام ما ترکبون</span><span class="footnote" rel="2" title="مجمع البیان، ج ۸، ص ۴۲۷">*</span> و نیز فرموده: <span class="aya" rel="40_80" data-words="11-16">و علیها و علی الفلک تحملون</span><span class="footnote" rel="3" title="روضه کافی، ج ۸، ص ۱۴۵، ح ۱۱۶">*</span> بعضی<span class="footnote" rel="4" title="مجمع البیان، ج ۸، ص ۴۲۳">*</span> کشتی را در آیه قبل حمل بر کشتی نوح، و آیه مورد بحث را حمل بر کشتی‌ها و زورق‌ها و بلم‌های دیگر کرده‌اند که بشر بعد از کشتی نوح برای خود درست کرده. و این تفسیر تفسیری است بد و بی‌معنا. </p> <p>و نظیر آن، تفسیر آن کسی<span class="footnote" rel="5" title="روح البیان، ج ۷، ص ۴۰۴ ط بیروت">*</span> است که جمله مورد بحث را به شتر تنها معنا کرده. </p> <p>و چه بسا مفسرینی<span class="footnote" rel="6" title="روح المعانی، ج ۲۳، ص ۲۷">*</span> که جمله مورد بحث را که می‌فرماید: و برای شما از مثل کشتی چیزهای دیگری خلق کردیم که بر آن سوار می‌شوید حمل بر طیاره و سفینه‌های فضایی عصر حاضر کرده‌اند. و لیکن تعمیم دادن آیه بهتر است. </p> <p><code class="aya" rel="36_43"/> <span class="aya" rel="36_43" data-words="1-11">و إن نشأ نغرقهم فلا صریخ لهم و لا هم ینقذون</span> <span class="phrase">کلمه <em rel="fa_36_43_6-6" data-sentence="5:88">صریخ</em> به معنای آن کسی است که ناله آدمی را بشنود و استغاثه او را جواب گوید و به فریاد او برسد.</span> و کلمه <em>انقاذ</em> به معنای نجات دادن از غرق است. </p> <p>و این آیه شریفه با آیه قبلش که می‌فرمود: <span class="aya" rel="36_41" data-words="4-9">أنا حملنا ذریتهم فی الفلک المشحون</span> متصل است و می‌خواهد بفرماید: اختیار، با ماست، اگر خواستیم غرقشان می‌کنیم، و در این صورت احدی نیست که استغاثه آنان را جواب بدهد، و هیچ نجات دهنده‌ای نیست که ایشان را از غرق شدن برهاند. </p> <p><code class="aya" rel="36_44"/> <span class="aya" rel="36_44" data-words="1-7">إلا رحمة منا و متاعا إلی حین</span> این استثناء، استثنای مفرغ است، و تقدیر کلام: لا ینجون بسبب من الاسباب و بامر من الامور الا لرحمة منا تنالهم و لتمتع الی حین الاجل المسمی قدرناه لهم-به هیچ سببی از اسباب، و هیچ امری از امور، نجات پیدا نمی‌کنند، مگر به خاطر رحمتی از ما که شاملشان گردد، و به خاطر اینکه تا مدتی معین که برایشان تقدیر کرده‌ایم زنده بمانند می‌باشد. </p> <h3> <span class="title" rel="36_45">معنای جمله‌ <span class="aya" rel="36_45" data-words="5-11">اتقوا ما بین أیدیکم و ما خلفکم</span> و جواب کفار به دعوت به تقوی (پرواز از خالق) </span> </h3> <p> <span class="aya" rel="36_45" data-words="1-13">و إذا قیل لهم اتقوا ما بین أیدیکم و ما خلفکم لعلکم ترحمون</span> بعد از آنکه آیت‌هایی که دلالت بر ربوبیت خدا می‌کرد برشمرد، اینک در این آیه شریفه مشرکین را مذمت می‌کند به اینکه حق این آیت‌ها را رعایت ننموده، و بدانها اقبالی نکرده و آثار آنها را بر آنها مترتب نساختند. وقتی به ایشان گفته می‌شود که: این آیت‌های روشن ناطقند بر اینکه پروردگار شما <em>اللَّه</em> است، پس هم از معصیت او در حال حاضر بپرهیزید، و هم از گناهانی که قبلا کرده بودید و یا پس از عذاب شرک و گناهانی که بدان مبتلایید، و آنچه قبلا مرتکب شده بودید بپرهیزید و یا پس از شرک و گناهانی که فعلا در زندگی دنیا دارید، و از عذابی که در آخرت هست بپرهیزید، از این سخن اعراض نموده و این دعوت را اجابت نمی‌کنند. و این اعراضشان بر حسب عادتی است که همیشه در باره همه آیات دارند، آیاتی که به وسیله آن تذکر داده می‌شوند. </p> <p>با این بیان دو نکته روشن می‌شود: اول اینکه: مراد از <span class="aya" rel="36_45" data-words="6-11">ما بین أیدیکم و ما خلفکم</span> شرک و گناهانی است که در حال حاضر و در قبل از این بدان مبتلا بودند، و یا مراد عذابی است که بدین سبب مستوجب آن شدند، و برگشت هر دو به یکی است، و یا مراد شرک و گناهان در دنیا و عذاب در آخرت است. و این وجه از وجوه دیگر وجیه‌تر است. </p> <p>دوم اینکه: اگر جواب <em>اذا</em> حذف شده، برای این است که: دلالت کند بر اینکه حال کفار در جرأت و جسارت به خدای تعالی، و بی‌اعتنایی به حق به حدی رسیده که دیگر نمی‌توان جوابی که در مقابل این دعوت می‌دهند به زبان آورد. پس چه بهتر اینکه اصلا گفته نشود، هر چند که با جمله‌ <span class="aya" rel="36_46" data-words="1-12">و ما تأتیهم من آیة من آیات ربهم إلا کانوا عنها معرضین</span>، فهمانده که آن جواب چه بوده. </p> <p><code class="aya" rel="36_46"/> <span class="aya" rel="36_46" data-words="1-12">و ما تأتیهم من آیة من آیات ربهم إلا کانوا عنها معرضین</span> مراد از <em>آوردن آیات</em> نشان دادن آن، به مشاهده و یا به تلاوت و تذکر است، و نیز مراد اعم از آیات آفاقی و انفسی و آیت به معنای معجزه (مانند قرآن) است، کفار در برابر همه اینها روگردانی می‌کنند. </p> <p><code class="aya" rel="36_47"/> <span class="aya" rel="36_47" data-words="1-8">و إذا قیل لهم أنفقوا مما رزقکم الله...</span> آیه قبلی که می‌فرماید: <span class="aya" rel="36_45" data-words="1-11">و إذا قیل لهم اتقوا ما بین أیدیکم و ما خلفکم</span> متعرض جواب ایشان در مقابل دعوت به عبادت بود که یکی از دو رکن دین حق است، و این آیه متعرض جواب ایشان در مقابل دعوت به سوی شفقت بر خلق خداست که رکن دوم دین حق است، و معلوم است که: وقتی جوابشان از دعوت به رکن اول، رد آن دعوت بود، جوابشان از<code class="page" rel="17,138"/> این دعوت دیگری هم رد خواهد بود نه قبول. </p> <h3> <span class="title" rel="36_47 36_33 36_34 36_35 36_36 36_37 36_38 36_39 36_40 36_41 36_42 36_43 36_44 36_45 36_46">عکس العمل کفار در برابر دعوت به انفاق (شفقت و خدمت به خلق) </span> </h3> <p> پس جمله‌ <span class="aya" rel="36_47" data-words="1-8">و إذا قیل لهم أنفقوا مما رزقکم الله</span> متضمن دعوتشان به انفاق بر فقرا و مساکین است. و اگر از اموال آنان تعبیر کرد به آنچه خدا روزیشان کرده برای این است که اشاره کند به اینکه مالک حقیقی اموال آنان خداست که با آن اموال روزیشان داده و ایشان را مسلط بر آن اموال کرده است و همین خداست که فقرا و مساکین را بیافریده و ایشان را محتاج آنان کرده تا از زیادی مئونه خود حوائج ایشان را برآورند و به ایشان انفاق کنند و احسان و خوشرفتاری نمایند، چون خدا احسان و خوشرفتاری را دوست می‌دارد. </p> <p> <span class="aya" rel="36_47" data-words="9-20">قال الذین کفروا للذین آمنوا أ نطعم من لو یشاء الله أطعمه</span> -این جمله جوابی است که کفار از دعوت به انفاق داده‌اند، و اگر از گوینده این سخن به اسم ظاهر <span class="aya" rel="36_47" data-words="10-11">الذین کفروا</span> تعبیر کرده، با اینکه مقتضای مقام این بود که از آنان با ضمیر تعبیر کند، و بفرماید: <em>قالوا- گفتند</em> برای این است که به آن علتی که وادارشان کرده این حرف را بزنند اشاره کرده باشد و بفرماید کفرشان نسبت به حق، و اعراضشان از آن، به خاطر پیروی شهوات، علت شد که به مثل این عذرها که اساسش روگردانی از دعوت فطرت است، عذرخواهی کنند، چون فطرت هر انسانی حکم می‌کند که باید نسبت به خلق خدا شفقت ورزید، و آنچه که در اجتماع فاسد گشته اصلاح کرد. </p> <p>و به عین همین جهت است که از مؤمنین نیز به‌ <span class="aya" rel="36_47" data-words="12-13">للذین آمنوا</span> تعبیر کرده که اسم ظاهر است با اینکه مقتضای مقام این بود که بفرماید: قالوا لهم ا نطعم تا بفهماند آن علتی که مؤمنان را وادار کرد به اینکه به کفار بگویند: از آنچه خدا روزیتان کرده انفاق کنید  همانا ایمان ایشان به خدا بود. </p> <p>و در اینکه کفار گفتند: آیا طعام دهیم به کسی که اگر خدا می‌خواست خودش به او طعام می‌داد اشاره است به اینکه: اگر مؤمنین گفتند: از آنچه خدا روزیتان کرده انفاق کنید ، از این باب گفتند که انفاق به فقرا از اموری است که خدا خواسته و اراده کرده، و خلاصه از احکام دین خداست، لذا کفار آن را رد کرده و گفتند که: اگر خدا اراده کرده بود خودش طعامشان می‌داد، پس اینکه می‌بینیم نداده معلوم می‌شود اراده نکرده، چون اراده خدا از مرادش تخلف نمی‌کند. </p> <p>و این جواب مغالطه‌ای است که: در آن، بین اراده تشریعی خدا و اراده تکوینی‌اش خلط کرده‌اند، چون اساس اراده تشریعی خدا امتحان و هدایت بندگان است به سوی آنچه که هم در دنیا و هم در آخرت صلاح حالشان در آن است، و معلوم است که چنین اراده‌ای ممکن<code class="page" rel="17,139"/> است با عصیان کردن از مرادش تخلف کند. </p> <p>ولی اراده تکوینی از مرادش تخلف نمی‌کند، و معلوم است که مشیت و اراده خدا که به اطعام فقرا و انفاق بر آنان تعلق گرفته، مشیت و اراده تشریعی است نه تکوینی. پس تخلف این اراده در مورد فقرا تنها کشف می‌کند از اینکه کفار توانگر، از آنچه که بدان مامور شدند تمرد و عصیان ورزیدند، و هیچ دلالتی ندارد بر اینکه اراده خدا به این عمل آنان تعلق نگرفته، و مؤمنین در این مدعا دروغ گفته‌اند. </p> <p>و این مغالطه‌ای است که به طور کلی همه سنت‌های وثنیت و بت‌پرستی را بر آن پایه بنا نهاده‌اند، هم چنان که خدای سبحان از ایشان حکایت کرده و فرموده: <span class="aya" rel="16_35" data-words="1-24">و قال الذین أشرکوا لو شاء الله ما عبدنا من دونه من شیء نحن و لا آباؤنا و لا حرمنا من دونه من شیء</span><span class="footnote" rel="1" title="بلکه برای دور کره زمین از مشرق به مغرب نقاط غیر متناهی می‌شود فرض کرد که همه آنها نصف النهار باشد، هم چنان که می‌بینیم در هر ثانیه که تصور کنیم آفتاب در نصف النهار افقی قرار دارد، و در ثانیه بعد در نصف النهار افق دیگری است &lt;em&gt;مترجم&lt;/em&gt; ">*</span> و نیز فرموده: <span class="aya" rel="6_148" data-words="1-16">سیقول الذین أشرکوا لو شاء الله ما أشرکنا و لا آباؤنا و لا حرمنا من شیء</span><span class="footnote" rel="2" title="روح المعانی، ج ۲۳، ص ۸">*</span> و نیز فرموده: <span class="aya" rel="43_20" data-words="1-7">و قالوا لو شاء الرحمن ما عبدناهم</span><span class="footnote" rel="3" title="روح المعانی، ج ۲۳، ص ۸">*</span>. </p> <p> <span class="aya" rel="36_47" data-words="21-26">إن أنتم إلا فی ضلال مبین</span> -این جمله تتمه سخن کفار است، و خطابشان در آن به مؤمنین است که می‌گویند: شما مؤمنین که ادعا می‌کنید خدا به ما دستور داده انفاق کنیم، و انجام این دستور را از ما خواسته، در گمراهی روشنی هستید. </p> <h3>بحث روایتی‌ <span class="title" rel="36_38 36_40">روایاتی در ذیل آیه: <span class="aya" rel="36_38" data-words="1-5">و الشمس تجری لمستقر لها...</span> و رد سخنی از آلوسی در باره روایتی از امام رضا (ع) راجع به تقدم روز بر شب </span> </h3> <p> در مجمع البیان از علی بن الحسین زین العابدین، و از ابی جعفر امام باقر، و از جعفر بن محمد امام صادق (ع) روایت شده که خوانده‌اند: <em>لا مستقر لها</em> -به فتحه راء-<span class="footnote" rel="4" title="روح المعانی، ج ۲۳، ص ۸">*</span>. </p> <p>و در الدر المنثور آمده که سعید بن منصور، احمد، بخاری، مسلم، ابو داوود، ترمذی، نسایی، ابن ابی حاتم، ابو الشیخ، ابن مردویه، و بیهقی، از ابو ذر (رحمه اللَّه) روایت         <code class="page" rel="17,140"/> کرده‌اند که گفت: از رسول خدا (ص) پرسیدم معنای جمله‌ <span class="aya" rel="36_38" data-words="1-5">و الشمس تجری لمستقر لها</span> چیست؟ فرمود: مستقر آن در زیر عرش است<span class="footnote" rel="1" title="روح المعانی، ج ۲۳، ص ۸">*</span>. </p> <p>مؤلف: این معنا از ابو ذر از رسول خدا (ص) هم به طرق خاصه، و هم به طرق عامه، به طور مختصر و هم به طور مفصل روایت شده، و در بعضی از آنها آمده، که: آفتاب بعد از غروب به آسمانها یکی پس از دیگری بالا می‌رود، تا آنجا که به نزدیکی عرش برسد، در آنجا به سجده می‌افتد، و از خدا اجازه می‌خواهد که باز طلوع کند، هم چنان در سجده هست تا دوباره نوری به خود بگیرد و اجازه داده شود تا طلوع کند<span class="footnote" rel="2" title="روح المعانی، ج ۲۳، ص ۸">*</span>. </p> <p>و این روایات بر فرض که از نظر سند درست باشد و واقعا رسول خدا (ص) چنین چیزی فرموده باشد، باید تاویل شود. </p> <p>و در روضه کافی به سند خود از سلام بن مستنیر، از امام ابی جعفر (ع) روایت آورده که فرمود: خدای عز و جل خورشید را قبل از ماه، و نور را قبل از ظلمت خلق کرد<span class="footnote" rel="3" title="روح المعانی، ج ۲۳، ص ۸">*</span>. </p> <p>و در مجمع البیان آمده که عیاشی در تفسیر خود با ذکر سند از اشعث بن حاتم روایت کرده که گفت: در خراسان بودم که حضرت رضا و فضل بن سهل و مامون در مرو در ایوان نزد یکدیگر جمع بودند و چون سفره طعام آوردند، حضرت رضا (ع) فرمود: مردی از بنی اسرائیل در مدینه از من سؤالی کرد و آن این بود که آیا روز، اول خلق شده یا شب؟ آیا نزد شما در این باب مطلبی هست؟ مامون و فضل به گفتگو پرداختند، و سرانجام پاسخی نیافتند. </p> <p>آن گاه فضل به حضرت رضا (ع) عرضه داشت: <em>اصلحک اللَّه</em> خودت جواب را بفرما، امام (ع) فرمود: بله از قرآن بگویم، و یا از نظر ریاضیات؟ فضل عرضه داشت: از نظر ریاضیات جواب بدهید، فرمود: ای فضل تو می‌دانی که طالع دنیا سرطان است البته در حالی که کواکب در محل شرف خود قرار داشته باشند، یعنی زحل در میزان، مشتری در سرطان، مریخ در جدی، خورشید در حمل، زهره در حوت، عطارد در سنبله، و قمر در ثور قرار داشته باشد، در نتیجه خورشید در دهم در وسط آسمان قرار می‌گیرد، و روز قبل از شب می‌شود. </p> <p>و اما از نظر قرآن آیه شریفه که می‌فرماید <span class="aya" rel="36_40" data-words="8-12">و لا اللیل سابق النهار</span> روز قبل از شب     <code class="page" rel="17,141"/> است و بر او سبقت دارد<span class="footnote" rel="1" title="روح المعانی، ج ۲۳، ص ۸">*</span>. </p> <p>مؤلف: آلوسی در تفسیر روح المعانی این حدیث را نقل کرده، و آن گاه گفته است:  در استدلال به آیه اشکالی روشن است، و اما پاسخ علی بن موسی از نظر حساب تا اندازه‌ای درست است، و نظر منجم‌ها نیز این است که ابتدای دوره فلک از نصف النهار شروع شده، و این با گفته علی بن موسی (ع) مطابق است و آنچه در مظنه ما قوی است این است که: این خبر از اصلش درست نیست، و حضرت رضا (ع) اجل از آن است که آن طور که خبر مزبور مدعی آن بود به آیه شریفه استدلال کند<span class="footnote" rel="2" title="روح المعانی، ج ۲۳، ص ۸">*</span>. </p> <p>ولی آقای آلوسی نتوانسته حقیقت معنای شب و روز را بفهمد، و گر نه به روایت اشکال نمی‌کرد. </p> <p>توضیح اینکه: شب و روز دو مفهوم متقابلند، و تقابل آن دو، تقابل عدم و ملکه است، نظیر تقابلی که بین دو مفهوم کوری و چشم هست، چون همانطور که کوری به معنای مطلق نبود چشم نیست، و به همین جهت به دیوار که چشم ندارد نمی‌گوییم کور، بلکه کوری عبارت از نبود چشم در چیزی است که می‌بایست چشم می‌داشت، مانند انسان. </p> <p>بی‌نوری شب نیز همین طور است، یعنی کلمه <em>شب</em> به معنای مطلق عدم نور نیست، بلکه به معنای زمانی است که در آن زمان ناحیه‌ای از نواحی زمین از خورشید نور نمی‌گیرد. و پر واضح است که‌چنین عدمی (عدم ملکه) وقتی تحقق می‌یابد، که ضد آن یعنی ملکه قبلا وجود داشته باشد، تا نسبت به آن تعین پیدا کند، چون اگر در عالم چیزی به نام چشم نمی‌بود، کوری هم تحقق نمی‌یافت، و نیز اگر در عالم چیزی به نام روز نمی‌بود، شب هم معنا نمی‌داشت. </p> <p>پس در معنای مطلق شب بدان جهت که به خاطر آن شب شده است، مسبوق بودن به روز خوابیده. هر جا کلمه <em>شب</em> بدون قید گفته شود، هر شنونده می‌فهمد که قبل از آن روزی بوده است. و جمله‌ <span class="aya" rel="36_40" data-words="9-12">لا اللیل سابق النهار</span> هر چند که ناظر به ترتبی است که در میان روز و شب فرض می‌شود، و اینکه روزی و شبی هست، و دنبالش روزی و شبی و هر چند که هیچ یک از این شب‌ها جلوتر از روزی که چسبیده بدانست نیست و لیکن خدای تعالی در جمله‌ <span class="aya" rel="36_40" data-words="8-12">و لا اللیل سابق النهار</span> مطلق شب را در نظر گرفته و تقدم آن را بر مطلق روز     <code class="page" rel="17,142"/> نفی کرده، و خلاصه نمی‌خواهد بفرماید: هیچ یک از شب‌هایی که در این سلسله و ترتیب قرار دارد، جلوتر از روزی که در ترتیب قبل از آن واقع است، نیست. </p> <p>پس حکم در آیه مبنی است بر مقتضای طبیعت شب و روز، بر حسب تقابلی که خداوند بین آن دو قرار داده، و از آن حکم انحفاظ ترتیب در تعاقب شب و روز استفاده شده است، چون هر شبی که فرض کنی عبارت است از نبود روزی که این شب بعد از آن فرا رسیده، و قهرا جلوتر از آن روز نمی‌شود. </p> <p>حضرت رضا (ع) هم در آنجا که بعد از ذکر آیه‌ <span class="aya" rel="36_40" data-words="8-12">و لا اللیل سابق النهار</span> فرمود: روز، قبل از شب بوده ، اشاره به این معنا کرده، یعنی جلوتر قرار گرفتن روز از شب به همین است که: قبل از آن خلق شود، نه آن طور که توهم می‌شود که اول روزها و شبها موجود بوده، و سپس برای هر یک محلی معین شده است. </p> <p>و اما اینکه گفت: و اما پاسخ علی بن موسی (ع) از نظر حساب فی الجمله و تا اندازه‌ای درست است <em>، معنی جمله</em> تا اندازه‌ای معلوم نیست، با اینکه کلام آن جناب صد در صد درست است، و وجهی است تمام که مبتنی بر مسلم دانستن اصول علم نجوم است که در فرض مسلم بودن آن، کلام امام بالجمله درست است، نه فی الجمله. </p> <p>و همچنین اینکه گفت: نظر منجم‌ها نیز این است که: ابتدای دوره فلک از نصف النهار شروع شده، و این با گفته علی بن موسی (ع) مطابق است ، معنای درستی ندارد، برای اینکه: دایره نصف النهار که دایره‌ای است فرضی که از دو قطب شمال و جنوب می‌گذرد و نقطه موهوم سومی است در بین این دو نقطه که غیر متناهی است و جای معینی در آسمان ندارد تا بودن آفتاب در آن نقطه برای زمین روز باشد، نه در نقاط دیگر<span class="footnote" rel="1" title="الدر المنثور، ج ۵، ص ۲۶۳">*</span>. </p> <p>و در مجمع البیان در ذیل جمله‌ <span class="aya" rel="36_45" data-words="1-11">و إذا قیل لهم اتقوا ما بین أیدیکم و ما خلفکم</span> می‌گوید: حلبی از امام صادق (ع) روایت کرده که فرمود: معنایش این است که: بپرهیزید از گناهان امروزتان، و از عقوبتهای فردایتان<span class="footnote" rel="2" title="الدر المنثور، ج ۵، ص ۲۶۳">*</span>. </p> 
