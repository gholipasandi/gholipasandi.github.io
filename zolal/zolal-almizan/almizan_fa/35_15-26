<h3 class="ayas">سوره فاطر آیه‌های ۱۵ تا ۲۶</h3><code class="section" rel="35_15-26"/><h3>ترجمه آیات</h3> <p> <span class="trans" rel="35_15">ای مردم!شما محتاج به خدایید و خدا تنها بی‌نیاز و ستوده است.  «۱۵» </span><span class="trans" rel="35_16">اگر بخواهد شما را می‌برد و خلق تازه‌ای می‌آورد.  «۱۶» </span><span class="trans" rel="35_17">و این برای خدا دشوار نیست.  «۱۷» </span><span class="trans" rel="35_18">هیچ بار برداری بار گناه دیگری را برنمی‌دارد و اگر کسی که بارش سنگین است برای برداشتن<code class="page" rel="17,44"/> آن کسی را دعوت کند چیزی از آن را برندارد اگر چه خویشاوند باشد، تو فقط کسانی را که نادیده از پروردگار خود می‌ترسند و نماز برپا کنند بیم می‌دهی، هر که تذکیه کند برای خویش تزکیه می‌کند و سرانجام به سوی خدا است.  «۱۸» </span><span class="trans" rel="35_19"> (هرگز) کور و بینا یکسان نیستند.  «۱۹» </span><span class="trans" rel="35_20">و (همچنین) ظلمات و نور.  «۲۰» </span><span class="trans" rel="35_21">و سایه و آفتاب (یکسان نیستند).  «۲۱» </span><span class="trans" rel="35_22">و زندگان و مردگان نیز یکسان نیستند، که همانا خدا هدایت خویش را به هر که خواهد می‌شنواند و تو چیزی را به کسانی که در گورستان (کفر و جهالت) فرو رفته‌اند نمی‌شنوانی.  «۲۲» </span><span class="trans" rel="35_23">تو جز بیم‌رسانی بیش نیستی.  «۲۳» </span><span class="trans" rel="35_24">ما ترا به حق بشارت دهنده و بیم‌رسان فرستادیم و هیچ امتی نیست مگر بیم‌رسانی در آن بوده.  «۲۴» </span><span class="trans" rel="35_25">اگر ترا تکذیب کنند، کسانی که پیش از ایشان بوده‌اند نیز پیغمبرانشان را که با معجزه‌ها و پیامها و کتاب روشن به سویشان آمده بودند تکذیب کردند.  «۲۵» </span><span class="trans" rel="35_26">آن گاه من هم از کسانی که انکار ورزیدند مؤاخذه کردم و تعرض من چه قدر سخت بود.  «۲۶» </span></p>                     <h3>بیان آیات</h3> <p> بعد از آنکه برای مشرکین بیان کرد که خلقت و تدبیر مستند به خدای تعالی است و نتیجه گرفت که رب ایشان همان خدا است، و تنها مالک اوست، نه آلهه‌ای که به جای او می‌پرستند، پس آلهه، مالک چیزی نیستند تا آنکه مدبر آن چیز باشند. اینک در این آیات، شروع کرده همان مطلب را با بیانی آمیخته‌با وعده و وعید افاده کند. و خلاصه‌اش این است که خدا از ایشان بی‌نیاز، و ایشان محتاج خدایند، پس او می‌تواند ایشان را به کیفر اعمالی که کردند از بین ببرد و اگر خواست خلقی جدید بیاورد. </p> <p>آن گاه خطاب را متوجه رسول گرامی خود می‌کند، خطابی که حاصلش این است که: این مؤاخذه و نابود کردن ما، شامل نمی‌شود مگر تنها همین‌هایی را که تکذیب می‌کنند، و اما مؤمنین که انذار تو در آنان اثر می‌کند، با مشرکین فرقی روشن دارند، و پیامبر نذیری است مانند نذیران گذشته، و حال آنان را دارد. بنا بر این اگر او را تکذیب می‌کنند، انبیای گذشته را تکذیب کردند، و (همانطوری که) خدای تعالی تکذیب کنندگان از امت آنان را به<code class="page" rel="17,45"/> اخذ شدیدی بگرفت، مکذبین این امت را هم خواهد گرفت. </p> <h3> <span class="title" rel="35_15">توضیح اینکه فقر و نیاز منحصر در انسان و غنا و بی نیازی منحصر در خدای تعالی است‌ <span class="aya" rel="35_15" data-words="4-12">أنتم الفقراء إلی الله و الله هو الغنی الحمید</span> </span> </h3> <p> <span class="aya" rel="35_15" data-words="1-12">یا أیها الناس أنتم الفقراء إلی الله و الله هو الغنی الحمید</span> هیچ شکی نیست که در این آیه نوعی زمینه‌چینی برای دو آیه بعد است، و می‌خواهد مضمون آن دو را روشن کند، در عین اینکه خودش در مفادش مستقل می‌باشد. </p> <p>توضیح اینکه: سیاق، به این نکته اشعار دارد که اعمال تکذیب کنندگان رسول خدا  (ص) کاشف از این است که خیال کرده‌اند می‌توانند با پرستش بت‌ها از بندگی خدا بی‌نیاز شوند، در نتیجه اگر خدا ایشان را به پرستش خود دعوت می‌کند، لا بد احتیاج به عبادت ایشان دارد، پس در این قضیه از یک طرف بی‌نیازی است، و از طرف دیگر فقر و احتیاج، به همان مقدار که آنان از بی‌نیازی بهره‌مند هستند، خدا به همان مقدار فقیر و محتاج ایشان است (تعالی اللَّه عن ذلک). </p> <p>لذا خدای سبحان در رد توهم آنان فرمود: <span class="aya" rel="35_15" data-words="1-11">یا أیها الناس أنتم الفقراء إلی الله و الله هو الغنی</span> و در این جمله فقر را منحصر در ایشان، و بی‌نیازی را منحصر در خود کرد، پس تمامی انحای فقر، در مردم، و تمامی انحای بی‌نیازی، در خدای سبحان است، و چون فقر و غنی عبارت از فقدان و و جدان است، و این دو، دو صفت متقابل یکدیگرند، ممکن نیست موضوعی از هر دو خالی باشد، هر چیزی که تصور شود، یا فقیر است، و یا غنی، و لازمه انحصار فقر در انسان، و انحصار غنی در خدا انحصاری دیگر است و آن عبارت از این است که: انسان‌ها منحصر در فقر باشند، و خدا منحصر در غنی، پس انسان‌ها غیر از فقر ندارند، و خدا غیر از غنی ندارد. </p> <p>پس خدای سبحان غنی بالذات است، او می‌تواند همه انسان‌ها را از بین ببرد، چون از آنان بی‌نیاز است، و آنان بالذات فقیرند، و نمی‌توانند به چیزی غیر از خدا، از خدا بی‌نیاز شوند. </p> <p>و ملاک در غنای خدا از خلق، و فقر خلق به خدای تعالی، این است که: خدا خالق و مدبر امور ایشان است. و آوردن لفظ جلاله <em>اللَّه</em> اشاره به فقر خلق و غنای خدا دارد. و <span class="phrase">آوردن جمله اگر بخواهد شما را از بین می‌برد، و خلقی جدید می‌آورد اشاره به خلقت و تدبیر او دارد، و همچنین آوردن کلمه <em rel="fa_35_15_11-11" data-sentence="115:80">الحمید</em> برای این است که او در فعل خودش که همان خلقت و تدبر باشد، محمود و ستایش شده است.</span> </p> <p>در نتیجه برگشت معنای کلام به نظیر این می‌شود که بگوییم: هان ای انسانها!شما بدان جهت که مخلوق و مدبر خدایید، فقراء و محتاجان به او هستید، در شما همه گونه<code class="page" rel="17,46"/> فقر و احتیاج هست، و خدا بدان جهت که خالق و مدبر است، غنی است و غیر از او کسی غنی نیست. </p> <p>بنا بر این دیگر جای آن باقی نمی‌ماند، که کسی اشکال کند که: چرا در این آیه فقر را منحصر در مردم کرد-حال چه اینکه منظور از مردم عموم مردم باشد، یا خصوص مشرکین، که آیات خدا را تکذیب می‌کنند-با اینکه غیر از مردم نیز همه فقیرند، و تمامی موجودات محتاج خدایند . زیرا وقتی برای فقر مردم علتی آورد که این علت (مخلوق بودن، و مدبر بودن) در تمامی موجودات وجود داشت، خود باعث می‌شود که حکم هم عمومیت داشته باشد. </p> <p>پس گویا فرموده: شما مخلوقات، فقیر و محتاج به خالق و مدبر امر خود هستید، و خالق و مدبر شما غنی و حمید است. </p> <p>بعضی<span class="footnote" rel="1" title="تفسیر روح المعانی، ج ۲۲، ص ۱۸۳">*</span> از مفسرین از اشکال بالا که چرا فقر را منحصر در مردم کرد، با اینکه تمامی موجودات فقیرند، جوابهایی داده‌اند که: اینک بعضی از آنها از نظر خواننده می‌گذرد: یکی از آن جوابها این است که: منحصر کردن فقر در انسانها مبالغه در فقر ایشان است، گویا از بس فقر انسان زیاد است، و از بس احتیاجاتشان بسیار است که گویی غیر از ایشان هیچ چیز دیگری فقیر و محتاج نیست، چون فقر و احتیاج سایر موجودات نسبت به فقر انسانها به حساب نمی‌آید، و به همین عنایت در جای دیگر فرمود: <span class="aya" rel="4_28" data-words="7-9">خلق الإنسان ضعیفا</span> با اینکه غیر از انسانها هم ضعیفند، و لیکن غیر از انسان، مثلا جن، مانند انسان محتاج به غذا و لباس و امثال آن نیستند. </p> <p><span class="phrase">دوم اینکه: مراد از کلمه <em rel="fa_35_15_2-2" data-sentence="24:110">ناس</em> همه موجودات از انسان و غیر از انسان است، و این تعبیر از باب تغلیب حاضر بر غایب، و موجود عالم بر غیر عالم است.</span> </p> <p><span class="phrase">سوم اینکه: باید الف و لام در <em rel="fa_35_15_2-2" data-sentence="29:439">الناس</em> را حمل بر عهد، و الف و لام در <em rel="fa_35_15_4-4" data-sentence="116:392">الفقراء</em> را حمل بر جنس کرد، چون مخاطبین در آیه همان کسانی هستند که در جمله‌ <span class="aya" rel="35_13" data-words="19-23">ذلکم الله ربکم له الملک...</span> مخاطب بودند، که در این صورت معنای آیه با در نظر گرفتن دو آیه قبل، این است که: آن معبودی که باید بپرستید، همان کسی است که به اوصاف جلال توصیف شد، نه آنهایی که شما به جای او می‌خوانید، با اینکه شما از تمامی خلائق محتاج‌تر به معبود حقیقی هستید.</span> </p> <p>   <code class="page" rel="17,47"/> چهارم اینکه: انحصار مستفاد از آیه، انحصاری است نسبت به خدای تعالی، نه انحصار حقیقی. </p> <p>و از نظر خواننده گرامی پوشیده نیست که مفاد آیه و سیاقی که آیه در آن سیاق قرار گرفته، با هیچ یک از این جوابها نمی‌سازد، بله می‌توان جواب آخری را طوری توجیه کرد که برگشتش به همان وجهی باشد که ما بیان کردیم. </p> <p>و اگر در ذیل آیه خدا را به صفت حمید ستود، برای اشاره به این بود که خدای تعالی غنی است و افعالش پسندیده است، چه عطا کند و چه منع، برای اینکه اگر عطا کند (مانند ما انسانها) برای عوض عطا نمی‌کند چون بی‌نیاز از شکر و جزا است، و اگر عطا نکند (باز مانند ما انسانها)، مورد ملامت قرار نمی‌گیرد، چون احدی از خلایق حقی بر او ندارد، و از او چیزی را مالک نیستند. <code class="aya" rel="35_16"/><code class="aya" rel="35_17"/> <span class="aya" rel="35_16-17" data-words="1-13">إن یشأ یذهبکم و یأت بخلق جدید، و ما ذلک علی الله بعزیز</span> یعنی‌ای مردم!اگر او بخواهد شما را (از بین) ببرد می‌برد، برای اینکه او از شما بی‌نیاز است، و با از بین رفتن شما متضرر نمی‌شود، و خلقی جدید می‌آورد، تا او را بستایند، و ثنایش گویند، البته نه از این جهت که او محتاج انسان باشد، بلکه از این جهت که او ذاتا حمید است، و مقتضای حمید بودنش همین است که خلقی باشد تا او به ایشان جود و بخشش کند و ایشان او را بستایند، و این برای خدا دشوار نیست، چون قدرتش مطلق است. و اگر بپرسی به چه دلیل؟ می‌گویم به این دلیل که اللَّه (عز اسمه) است. </p> <p>پس روشن شد که مضمون آیه متفرع بر مضمون آیه قبلی است، پس اینکه فرمود: <span class="aya" rel="35_16" data-words="1-3">إن یشأ یذهبکم</span> نتیجه است برای غنی بودن خدا، و جمله‌ <span class="aya" rel="35_16" data-words="4-7">و یأت بخلق جدید</span> فرع و نتیجه است بر حمید بودن او، و در جایی دیگر مضمون این دو جمله را فرع غنا و رحمت خدا قرار داده و فرموده: <span class="aya" rel="6_133" data-words="1-14">و ربک الغنی ذو الرحمة إن یشأ یذهبکم و یستخلف من بعدکم ما یشاء</span><span class="footnote" rel="1" title="و خدای تو از خلق بی‌نیاز و به همه مهربان است، اگر بخواهد شما را می‌برد و هر که را بخواهد جانشین شما می‌کند سوره انعام، آیه ۱۳۳">*</span>. </p> <p><code class="aya" rel="35_18"/> <span class="aya" rel="35_18" data-words="1-6">و لا تزر وازرة وزر أخری...</span> راغب گفته: <em>کلمه</em> وزر -به فتحه واو و زا-به معنای ملجا و پناهگاهی است از کوه، که در مواقع ضرورت به آنجا پناهنده می‌شوند و در آیه‌ <span class="aya" rel="75_11" data-words="1-3">کلا لا وزر</span> به همین معنا است. و <span class="phrase">کلمه <em>وزر</em> -به کسره واو، و سکون زا-به معنای سنگینی است که هر چیز سنگینی   <code class="page" rel="17,48"/> را به کوه تشبیه می‌کنند از گناه هم به <em>وزر</em> تعبیر می‌کنند و هم به <em rel="fa_35_18_10-10" data-sentence="193:349">ثقل</em> هم چنان که در قرآن کریم آمده یک جا فرموده: <span class="aya" rel="16_25" data-words="1-3">لیحملوا أوزارهم کاملة</span>، و جایی دیگر همین مضمون را به عبارت‌ <span class="aya" rel="29_13" data-words="1-7">و لیحملن أثقالهم و أثقالا مع أثقالهم</span> آورده است<span class="footnote" rel="1" title="مفردات راغب، ماده &lt;em&gt;وزر&lt;/em&gt; ">*</span>.</span> </p> <p>پس می‌فهمیم که وزر، و ثقل، به یک معنا است، و معنای جمله چنین است، که: هیچ نفسی در حالی که بار گناه خود را به دوش دارد، بار گناه شخص دیگر را به دوش نمی‌کشد، و لازمه این آن است که هیچ شخصی جز به آنچه خود به دوش می‌کشد بازخواست نشود، و تنها کیفر وزر و گناه خود را ببیند. </p> <p>گویا این آیه می‌خواهد از توهمی که ذیل آن، بدان اشعار دارد جلوگیری کند، و گویا بعد از آنکه فرمود: اگر بخواهد شما را می‌برد، و مردمی دیگر می‌آورد و با این جمله مشرکین را تهدید به هلاکت و فنا کرد، کسی می‌گوید: مشرکین آیات خدا را تکذیب کردند، باید وزر گناه خود را به دوش بکشند، مؤمنین در این میان چه تقصیری دارند؟ آیا آنها هم به جرم دیگران هلاک می‌شوند؟ جواب می‌دهد: <span class="aya" rel="35_18" data-words="1-6">و لا تزر وازرة وزر أخری</span> یعنی احدی وزر گناه دیگری را حمل نمی‌کند، و سنگینی گناه هیچ کس بر شخص دیگر نیست، هر چند که خویشاوند گنه‌کار باشد. </p> <p>پس تنها تکذیب کنندگان در تهدید آیه، مورد نظر هستند، و دعوت و انذار تو ای پیامبر هیچ سودی به حال آنان ندارد، برای اینکه دلهایشان مهر خورده، تنها انذار تو به کسانی سود می‌بخشد که از پروردگار ندیده خود خشیت دارند و نماز را به پا می‌دارند، و معلوم است که این دو طایفه مثل هم و برابر نیستند، چون مثل آنان مثل کور و بینا، ظلمات و نور، سایه و سوزندگی آتش، و زنده و مرده است. </p> <h3> <span class="title" rel="35_18">معنای آیه: <span class="aya" rel="35_18" data-words="1-6">و لا تزر وازرة وزر أخری...</span> </span> </h3> <p> پس معنای جمله‌ <span class="aya" rel="35_18" data-words="1-6">و لا تزر وازرة وزر أخری</span> این است که: هیچ کس که حامل وزر و گناه باشد، غیر از وزر و گناه خود، وزر کس دیگری را که آن نیز حامل آن است نمی‌کشد. </p> <p> <span class="aya" rel="35_18" data-words="7-21">و إن تدع مثقلة إلی حملها لا یحمل منه شیء و لو کان ذا قربی</span> -یعنی‌اگر شخص گرانباری که بار گناه به ستوهش آورده، به دیگری التماس کند، که: مقداری از بار او را بردارد و به دوش بکشد، احدی نیست که خواهش وی را بپذیرد، و چیزی از بار گناه او را برداشته،   <code class="page" rel="17,49"/> حمل کند، هر چند درخواست شده خویشاوند درخواست کننده باشد مثل پدر یا مادر یا برادر یا خواهر. </p> <p> <span class="aya" rel="35_18" data-words="22-30">إنما تنذر الذین یخشون ربهم بالغیب و أقاموا الصلاة</span> -یعنی اینها که تو را تکذیب می‌کنند، از انذار تو سود نمی‌برند و اصلا انذار حقیقی نسبت به آنان محقق نمی‌شود، برای اینکه گفتیم دلهایشان مهر شده است، تو تنها کسانی را به حقیقت انذار می‌کنی و انذارت به آنان سود می‌دهد که از پروردگار نادیده خود خشیت دارند، و نماز به پا می‌دارند، که بهترین عبادات و مهم‌ترین آنهاست. </p> <p>و کوتاه سخن اینکه: به خدا ایمان آورده، او را می‌پرستند، یعنی آنان که از پروردگار خود به غیب یعنی به صرف انذار تو خشیت دارند، و نماز به پا می‌دارند، نه اینکه قبل از انذار تو از پروردگارشان خشیت دارند، و نماز به پا می‌دارند، و سپس تو ایشان را انذار می‌کنی، تا گفته شود این تحصیل حاصل است. پس آیه شریفه نظیر آیه‌ <span class="aya" rel="12_36" data-words="8-11">إنی أرانی أعصر خمرا</span><span class="footnote" rel="1" title="من خود را می‌بینم که آب انگور می‌گیرم سوره یوسف، آیه ۳۶">*</span> است. </p> <p> <span class="aya" rel="35_18" data-words="31-36">و من تزکی فإنما یتزکی لنفسه</span> -در این جمله خشیت و اقامه نماز که در جمله قبلی بود، به عبارت خود را تزکیه کند مبدل شد، تا اشاره باشد به اینکه مقصود اصلی از دعوت بشر به سوی توحید و انذار آنان، این است که نفوس بشر از رذایل و خرافات پاک شود، و پاک شدن نفس، به خشیت او از خدای نادیده و اقامه نماز است. </p> <p>و این جمله مطلب قبلی را تاکید و تقریر می‌کند، که خدا را غنی و حمید معرفی می‌کرد، می‌فرماید: خدا از تزکیه شدن شما که شما را بدان می‌خواند استفاده نمی‌کند، بلکه هر کس تزکی کند، به نفع خود تزکی کرده است. </p> <p>آن گاه آیه را با جمله‌ <span class="aya" rel="35_18" data-words="37-40">و إلی الله المصیر</span> ختم می‌کند، تا دلالت کند بر اینکه تزکیه کسی که تزکی کند هدر نمی‌رود، چون هر یک از دو فریق به سوی پروردگارشان بازگشت می‌کنند، و به طور قطع روزی خداوند به حسابشان رسیدگی می‌کند و پاداش و کیفر آنان را می‌دهد و به این گونه افرادی که تزکیه کردند، بهترین جزا را خواهد داد. </p> <p><code class="aya" rel="35_19"/> <span class="aya" rel="35_19" data-words="1-6">و ما یستوی الأعمی و البصیر</span> ظاهرا این جمله عطف باشد بر جمله‌ <span class="aya" rel="35_18" data-words="37-40">و إلی الله المصیر</span> و در حقیقت تعلیلی است به صورت تمثیل، تا بفهماند افرادی که خود را تزکیه کرده‌اند، با آنها که تکذیب می‌کنند، یکسان نیستند. </p> <p>   <code class="page" rel="17,50"/> ولی بعضی<span class="footnote" rel="1" title="تفسیر روح المعانی، ج ۲۲، ص ۱۸۶">*</span> از مفسرین گفته‌اند: عطف بر جمله سابق است، که فرمود: <span class="aya" rel="35_12" data-words="1-4">و ما یستوی البحران</span>. </p> <p><code class="aya" rel="35_20"/> <span class="aya" rel="35_20" data-words="1-6">و لا الظلمات و لا النور</span> در این آیه شریفه و آیه بعدش چند مرتبه حرف نفی <em>لا</em> تکرار شده، و منظور از آن تاکید نفی است. </p> <p><code class="aya" rel="35_21"/> <span class="aya" rel="35_21" data-words="1-6">و لا الظل و لا الحرور</span> <span class="phrase">کلمه <em rel="fa_35_21_6-6" data-sentence="5:124">حرور</em> -به طوری که گفته‌اند-<span class="footnote" rel="2" title="الدر المنثور، ج ۵، ص ۲۸۴">*</span> به معنای شدت حرارت آفتاب است.</span> و بعضی<span class="footnote" rel="3" title="تفسیر قمی، ج ۲، ص ۲۰۹">*</span> دیگر گفته‌اند: حرور به معنای باد سموم است. بعضی<span class="footnote" rel="4" title="تفسیر روح المعانی، ج ۲۲، ص ۱۸۶">*</span> هم گفته‌اند: سموم بادی است که در روز بوزد، و حرور بادی است که در شب و روز بوزد. </p> <p><code class="aya" rel="35_22"/> <span class="aya" rel="35_22" data-words="1-7">و ما یستوی الأحیاء و لا الأموات...</span> این جمله عطف است بر جمله‌ <span class="aya" rel="35_19" data-words="1-6">و ما یستوی الأعمی و البصیر</span>. و اگر کلمه‌ <span class="aya" rel="35_19" data-words="1-3">و ما یستوی</span> را در اینجا مجددا آورد، با اینکه می‌توانست مثل جمله قبلی بفرماید: و لا الاحیاء و لا الاموات برای این است که فاصله زیاد شده بود، ناگزیر <span class="aya" rel="35_22" data-words="2-3">ما یستوی</span> را تکرار کرد تا معنا را در ذهن شنونده تجدید کند. </p> <p><span class="phrase">پس در نتیجه این تکرار نظیر تکرار کلمه <em rel="fa_35_26_5-5" data-sentence="38:310">کیف</em> است، که در آیه‌ <span class="aya" rel="9_7" data-words="1-9">کیف یکون للمشرکین عهد عند الله و عند رسوله</span>... <span class="aya" rel="9_8" data-words="1-5">کیف و إن یظهروا علیکم...</span><span class="footnote" rel="5" title="سوره توبه، آیه ۸">*</span> می‌باشد، که به خاطر طول فاصله، کلمه کیف تکرار شده است.</span> </p> <h3> <span class="title" rel="35_22 35_19 35_20 35_21 35_15 35_16 35_17 35_18 35_23 35_24 35_25 35_26">تمثیل‌هایی برای بیان حال و اعمال مؤمن و کافر</span> </h3> <p> و این چند جمله پشت سر هم یعنی جمله‌ <span class="aya" rel="35_19" data-words="1-6">و ما یستوی الأعمی و البصیر</span> و <span class="aya" rel="35_20" data-words="1-6">و لا الظلمات و لا النور</span>، و <span class="aya" rel="35_21" data-words="1-6">و لا الظل و لا الحرور</span> و <span class="aya" rel="35_22" data-words="1-7">و ما یستوی الأحیاء و لا الأموات</span> تمثیل‌هایی برای مؤمن و کافر است و می‌خواهد تبعه و اثر اعمال این دو طایفه را شرح دهد. </p> <p>و منظور از جمله: <span class="aya" rel="35_22" data-words="8-12">إن الله یسمع من یشاء</span> -خدا می‌شنواند هر که را بخواهد مؤمن است، که قبلا مرده بود، و خدای تعالی زنده‌اش کرد، و هدایت را به گوشش شنوانید، چون در نفس، استعداد آن را داشت، لذا در باره مؤمن فرموده: <span class="aya" rel="6_122" data-words="1-10">أ و من کان میتا فأحییناه و جعلنا له نورا</span><span class="footnote" rel="6" title="آیا کسی که مرده بود، و ما زنده‌اش کردیم، و برایش نوری قرار دادیم سوره انعام، آیه ۱۲۳">*</span> و اما منظور از این جمله رسول خدا (ص) نیست، چون آن جناب         <code class="page" rel="17,51"/> وسیله هدایت است و هدایت هم همانا هدایت خدا است. </p> <p>و مراد از جمله‌ <span class="aya" rel="35_22" data-words="13-19">و ما أنت بمسمع من فی القبور</span> اموات است یعنی کفاری هستند که خاصیت پذیرفتن هدایت را ندارند، چون دلهایشان مهر خورده. </p> <p><code class="aya" rel="35_23"/> <span class="aya" rel="35_23" data-words="1-4">إن أنت إلا نذیر</span> این انحصار که می‌فرماید: تو بجز نذیر چیز دیگری نیستی ، انحصار حقیقی نیست، بلکه انحصار نسبی است، و معنایش این است که: تو وظیفه‌ای به جز انذار خلق نداری، و اما هدایت آنکه هدایت می‌شود، و اضلال آنکه گمراه است و هدایت نمی‌پذیرد به خاطر اینکه خدا به کیفر اعمال زشتش گمراهش کرده، کار خدای سبحان است. و <span class="phrase">اگر در مقابل <em>نذیر</em>  کلمه <em rel="fa_35_24_4-4" data-sentence="33:193">بشیر</em> را ذکر نکرد، با اینکه آن جناب هر دو صفت را داشت، برای این بود که مقام، مقام انذار به تنهایی بود، و مناسبت اقتضا می‌کرد تنها متعوض این صفت شود، علاوه بر این در آیه بعدی، هر دو صفت را آورده بود.</span> </p> <p><code class="aya" rel="35_24"/> <span class="aya" rel="35_24" data-words="1-14">إنا أرسلناک بالحق بشیرا و نذیرا و إن من أمة إلا خلا فیها نذیر</span> مفاد این جمله آن طور که سیاق اقتضاء دارد، این است که: ما تو را فرستادیم، تا بشیر و نذیر باشی، و این کار ما کاری نوظهور و غریب نیست، برای اینکه هیچ امتی از امم گذشته نیست، مگر آنکه نذیری در آنها بوده و گذشته، و این فرستادن بشیر و نذیر از سنت‌های جاری خدا است، که همواره در خلقتش جریان دارد. </p> <p>و از ظاهر سیاق برمی‌آید که مراد از نذیر پیغمبری است که از ناحیه خدا مبعوث شود. </p> <p>ولی بعضی<span class="footnote" rel="1" title="تفسیر روح المعانی، ج ۲۲، ص ۱۸۸">*</span> از مفسرین نذیر را به مطلق کسانی تفسیر کرده‌اند که بشر را انذار می‌کنند، چه پیغمبر باشد و چه عالمی از علماء لیکن این تفسیر خلاف ظاهر آیه است. </p> <p>بله این هم از آیه برنمی‌آید که نذیر هر امتی، از خود آن امت بوده، چون نفرموده  خلا منها-از افراد آن امت نذیری بوده و گذشته <em>بلکه فرموده: </em> <span class="aya" rel="35_24" data-words="12-13">خلا فیها</span> -در آن امت نذیری بوده و گذشته . </p> <p><code class="aya" rel="35_25"/> <span class="aya" rel="35_25" data-words="1-16">و إن یکذبوک فقد کذب الذین من قبلهم جاءتهم رسلهم بالبیناتو بالزبر و بالکتاب المنیر</span> <span class="phrase">کلمه <em rel="fa_35_25_11-11" data-sentence="5:59">بینات</em> به معنای آیات و معجزاتی است که به حقانیت رسولان شهادت دهد.</span> </p> <p>و <span class="phrase">کلمه <em rel="fa_35_25_13-13" data-sentence="5:208">زبر</em> جمع زبور است، و شاید مراد از آن به قرینه اینکه مقابل کتاب قرار گرفته،   <code class="page" rel="17,52"/> صحف بوده باشد، یعنی آن کتابهایی که تنها متضمن یاد خدا است، بدون اینکه احکام و شرایعی در آن باشد.</span> و <span class="phrase"><em rel="fa_35_25_15-16" data-sentence="0:121">کتاب منیر</em> کتابی را گویند که از آسمان نازل شده، و متضمن احکام و شرایع باشد، مانند: کتاب نوح، ابراهیم، تورات موسی، و انجیل عیسی (ع).</span> </p> <p>و معنای آیه روشن است. </p> <p><code class="aya" rel="35_26"/> <span class="aya" rel="35_26" data-words="1-7">ثم أخذت الذین کفروا فکیف کان نکیر</span> <span class="phrase">کلمه <em rel="fa_35_26_2-2" data-sentence="5:24">اخذ</em> کنایه است از عذاب دادن.</span> و <span class="phrase">کلمه <em rel="fa_35_26_7-7" data-sentence="5:20">نکیر</em> به معنای انکار است.</span> و بقیه الفاظ آیه روشن است. </p> <h3>گفتاری پیرامون معنای عموم انذار <span class="title" rel="35_24">سخنی پیرامون عموم انذار و اینکه هیچ امتی که در آن پیغمبری ظهور نکرده باشد نبوده است‌ <span class="aya" rel="35_24" data-words="7-14">و إن من أمة إلا خلا فیها نذیر</span> </span> </h3> <p> در بحث‌هایی که در جلد دوم راجع به نبوت داشتیم، و نیز در جلد دهم در داستانهای نوح (ع) مطالبی عقلی گذشت، که دلالت می‌کرد بر عموم نبوت، و این معنا را قرآن نیز تایید می‌کند. </p> <p>بنا بر این، هیچ امتی از امت‌های بشری نبوده که دعوت به حق پیامبران در آن ظهور نکرده باشد، و اما اینکه پیغمبر هر امتی از خود آن امت بوده باشد، دلیلی در دست نیست که بر آن دلالت کند، هم چنان که-به خاطر دارید که گفتیم-جمله: <span class="aya" rel="35_24" data-words="7-14">و إن من أمة إلا خلا فیها نذیر...</span>، نیز همین را افاده می‌کند. </p> <p>و اما اینکه: علاوه بر اصل اقتضا، انذار هر پیغمبری فعلیت هم داشته باشد، یعنی انذار هر پیغمبر به یک یک امتش برسد، و دعوتش یک یک افراد را شامل گردد، و کسی از افراد امت باقی نماند که دعوت پیغمبر به گوشش نرسیده باشد، مطلبی است که نمی‌توان آن را از آن ادله فهمید، زیرا نشاه دنیا محل تزاحم علل و اسباب است، و این تزاحم در آن حکمفرماست، و نمی‌گذارد این غرض حاصل شود، هم چنان که سایر مقتضیات عمومی که عامل صنع آنها را تقدیر کرده، با این غرض مساعد نیست، مثلا هر انسانی که به دنیا می‌آید، این اقتضا را دارد که عمری طبیعی کند، و لیکن حوادث نشاه تزاحم دنیا، در بیشتر افراد، مزاحم این اقتضاء می‌شود، و نمی‌گذارد که بیشتر افراد عمر طبیعی خود را بکنند. </p> <p>و نیز هر انسانی که به دنیا می‌آید مجهز به جهاز تناسلی است، تا بتواند با گرفتن زن، و یا شوهر رفتن، نسلی از خود باقی بگذارد، و لیکن بعضی از افراد قبل از فرزنددار شدن می‌میرند، و همچنین نظایر این مثالها. <code class="page" rel="17,53"/> پس نبوت و انذار در هر امتی لازم و واجب است، و مستلزم آن نیست که به طور ضروری و حتمی تمامی افراد آن امت از هدایت پیغمبر خود برخوردار شوند، و دعوت او بگوش یک یک اشخاص برسد. </p> <p>و ممکن است بعضی‌ها دعوت او را از خود او نشنوند، بلکه با واسطه و یا وسایطی بشنوند، و بعضی هم اصلا به گوششان نخورد، و علل و اسبابی بین او و آن دعوت حایل شود، در نتیجه هر فردی که دعوت متوجه او شد و به گوشش رسید حجت بر او تمام می‌شود و هر فردی که دعوت پیغمبرش به گوشش نرسید، حجت بر او تمام نیست، و او جزو مستضعفین است، که امرشان به دست خدا است، و خدا هم در باره آنان فرموده: <span class="aya" rel="4_98" data-words="1-15">إلا المستضعفین من الرجال و النساء و الولدان لا یستطیعون حیلة و لا یهتدون سبیلا</span><span class="footnote" rel="1" title="مگر ضعیف شدگانی از مردان و زنان و کودکان، که چاره‌ای نداشته، و نتوانستند راه خدا را بیابند سوره نساء، آیه ۹۸">*</span>. </p> <h3>بحث روایتی‌ <span class="title" rel="35_22 35_18"> (روایاتی در ذیل جمله: <span class="aya" rel="35_18" data-words="1-6">و لا تزر وازرة وزر أخری...</span> و آیه: <span class="aya" rel="35_22" data-words="13-19">و ما أنت بمسمع من فی القبور</span>) </span> </h3> <p> در الدر المنثور است که: احمد، ترمذی-وی حدیث را صحیح دانسته-، و نسایی، و ابن ماجه در ذیل آیه‌ <span class="aya" rel="35_18" data-words="1-6">و لا تزر وازرة وزر أخری</span> از عمرو بن احوص روایت کرده‌اند که گفت: رسول خدا (ص) در حجة الوداع فرمود: آگاه باشید که هیچ کس جنایتی مرتکب نمی‌شود، مگر آنکه از خودش باید قصاص کرد، و هیچ پدری به جای فرزندش قصاص نمی‌شود، و هیچ فرزندی به جای پدرش که جنایت کرده قصاص نمی‌شود<span class="footnote" rel="2" title="احتجاج طبرسی، ج ۲، ص ۹۱">*</span>. </p> <p>و در تفسیر قمی در ذیل آیه‌ <span class="aya" rel="35_22" data-words="8-19">إن الله یسمع من یشاء و ما أنت بمسمع من فی القبور</span> از امام (ع) نقل کرده که فرموده: منظور کفارند، که از تو چیزی نمی‌شنوند، همان طور که مردگان اهل قبور چیزی نمی‌شنوند<span class="footnote" rel="3" title="تفسیر روح المعانی، ج ۲۲، ص ۱۸۶">*</span>. </p> <p>و در الدر المنثور است که: ابو سهل سری بن سهل جندیشاپوری، پنجمین حدیث خود را از طریق عبد القدوس، از ابی صالح، از ابن عباس، روایت کرده که در ذیل جمله  <span class="aya" rel="27_80" data-words="1-4">إنک لا تسمع الموتی</span> <span class="aya" rel="35_22" data-words="13-19">و ما أنت بمسمع من فی القبور</span> گفته رسول خدا (ص) در جنگ بدر، بر کنار کشته شدگان بدر می‌ایستاد، و می‌فرمود: ای فلان بن فلان، آیا       <code class="page" rel="17,54"/> آنچه را که پروردگارت وعده می‌داد حق یافتی؟ آیا تو نبودی که به پروردگارت کفر ورزیدی؟ تو نبودی که فرستاده پروردگارت را تکذیب می‌کردی؟ آیا تو نبودی که قطع رحم خود کردی؟ اصحاب می‌گفتند: یا رسول اللَّه (ص) آیا آنها می‌شنوند آنچه را که تو به ایشان می‌گویی؟ فرمود: شما که زنده هستید بهتر از اینها سخنان مرا نمی‌شنوید. در اینجا بود که خدای سبحان این آیه را نازل کرد <span class="aya" rel="27_80" data-words="1-4">إنک لا تسمع الموتی</span> <span class="aya" rel="35_22" data-words="13-19">و ما أنت بمسمع من فی القبور</span>، و این مثالی است که خدا در حق کفار زده که مانند مردگان دعوت او را نمی‌شنوند<span class="footnote" rel="1" title="الدر المنثور، ج ۵، ص ۲۴۹">*</span>. </p> <p>مؤلف: در این روایت نشانه‌هایی از جعل هست، که بر کسی پوشیده نیست، برای اینکه ساحت رسول خدا (ص) اجل از آن است که قبل از آنکه پروردگارش دستوری دهد، از پیش خود چیزی بگوید، آن گاه خدای سبحان آیه‌ای بفرستد و در آن آیه او را تکذیب کند، او ادعا کند و خبر دهد از اینکه مردگان در شنیدن سخنانش کمتر از زندگان نیستند، بعد آیه مورد بحث نازل شود، و بفرماید خیر مردگان چیزی نمی‌شنوند. </p> <p>علاوه بر این آیه‌ای که راوی نقل کرده، اصلا با آیات قرآن مطابق نیست، برای اینکه صدر آن از آیه 80 سوره نمل گرفته شده، و ذیلش از آیه 22 سوره فاطر. </p> <p>از این هم که بگذریم، سیاق آیه شهادت می‌دهد که آیه مزبور مانند آیات قبل و بعدش در مکه نازل شده، و روایت می‌گوید در مدینه در جنگ بدر نازل شده. </p> <p>و در کتاب احتجاج در ضمن احتجاجهای امام صادق (ع) آمده که سائل پرسید: پس بفرما ببینم آیا مجوسیان پیغمبری داشتند؟ چون من در میان آنان کتابهایی محکم، و مواعظی بلیغ، و مثلهایی شافی می‌بینم. و می‌بینم که به ثواب و عقاب قیامت معتقدند، و شرایعی دارند که بدان عمل می‌کنند، امام (ع) فرمود: هیچ امتی نبوده مگر آنکه نذیر و پیامبری داشته، و برای مجوس هم مانند همه امت‌ها، خداوند پیغمبری به سویشان فرستاد، و او از ناحیه خدا کتابی برایشان آورد، ولی منکرش شدند، و زیر بار کتابش نرفتند<span class="footnote" rel="2" title="تفسیر روح المعانی، ج ۲۲، ص ۱۸۶">*</span>. </p> 
