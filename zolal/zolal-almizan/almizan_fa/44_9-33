<h3 class="ayas">سوره الدخان آیه‌های ۹ تا ۳۳</h3><code class="section" rel="44_9-33"/><h3>ترجمه آیات</h3> <p> <span class="trans" rel="44_9">لیکن ایشان در شکی که دارند سرخوشند.  «۹» </span><span class="trans" rel="44_10">پس تو منتظر آن روزی باش که آسمان دودی آشکار بیاورد.  «۱۰» </span><span class="trans" rel="44_11">دودی که چشم مردم را بگیرد و این عذابی است دردناک.  «۱۱» </span><span class="trans" rel="44_12"> (آن وقت است که می‌گویند) پروردگارا این عذاب را از ما بردار که ایمان خواهیم آورد.  «۱۲» </span><span class="trans" rel="44_13">اما کجا می‌توانند متذکر شوند با اینکه رسولی بیانگر برایشان آمد و متذکر نشدند.  «۱۳» </span><span class="trans" rel="44_14">بلکه از او اعراض کرده گفتند دیوانه‌ای است که دیگران تعلیمش داده‌اند.  «۱۴» </span><span class="trans" rel="44_15">ما مقدار کمی از عذاب را از شما برمی‌داریم ولی شما باز به کفر خود برخواهید گشت.  «۱۵» </span><span class="trans" rel="44_16">روزی که با گرفتنی سخت و بزرگ می‌گیریم که ما انتقام گیرنده هستیم.  «۱۶» </span><span class="trans" rel="44_17">ما قبل از این قوم فرعونیان را آزمودیم که رسولی کریم به سویشان آمد.  «۱۷» </span><span class="trans" rel="44_18">که این بندگان خدا (یعنی بنی اسرائیل) را به من بسپارید که من رسولی امین هستم.  «۱۸» </span><span class="trans" rel="44_19">و اینکه بر خدا تکبر نورزید که من با دلیلی روشن نزد شما آمدم.  «۱۹» </span><span class="trans" rel="44_20">و من به پروردگارم و پروردگار شما پناه می‌برم از اینکه مرا هدف قرار دهید.  «۲۰» </span><span class="trans" rel="44_21">و اگر به من ایمان نیاورید پس حد اقل از من کناره‌گیری کنید.  «۲۱» </span><span class="trans" rel="44_22">پس خدای خود را خواند که این قوم مجرمند.  «۲۲» </span><span class="trans" rel="44_23"> (خدایش پیام داد) پس بندگان مرا شبانه حرکت ده که دنبال خواهید شد.  «۲۳» </span><span class="trans" rel="44_24">و دریا را هم چنان به صورت راهرو بگذار که ایشان لشکری هستند که باید غرق شوند.  «۲۴» </span><span class="trans" rel="44_25">چه بسیار از باغها و چشمه‌ها که از خود بجای گذاشتند.  «۲۵» </span><span class="trans" rel="44_26">و چه زراعتها و جایگاه‌های کریم.  «۲۶» </span><span class="trans" rel="44_27">و نعمتها که از آن برخوردار بودند.  «۲۷» </span><span class="trans" rel="44_28">ما این چنین همه آن اموال را به قومی دیگر ارث دادیم.  «۲۸» </span><span class="trans" rel="44_29">در حالی که نه آسمان به حال آنان گریست و نه زمین و نه مهلتی به آنان داده شد.  «۲۹» </span><span class="trans" rel="44_30">و در عین همین احوال بنی اسرائیل را از عذابی خوار کننده نجات دادیم.  «۳۰» </span><span class="trans" rel="44_31">از فرعون که مردی بلند پرواز و از اسرافگران بود.  «۳۱» </span><span class="trans" rel="44_32">و ما بنی اسرائیل را با علم و اطلاع بر عالمیان آن روز برگزیدیم.  «۳۲» </span><span class="trans" rel="44_33">و از آیات چیزهایی به آنان دادیم که در آن آزمایشی روشن بود.  «۳۳» </span></p>                                               <h3>بیان آیات</h3> <p> بعد از آنکه در آیات قبل فرمود: قرآن کتابی است مبین که در بهترین شب بر رسول خدا (ص) نازل شد، تا رحمت خدا و انذاری از سوی وی باشد، اینک در این آیات ارتیاب و تردید مشرکین را در حقانیت قرآن یادآور شده تهدیدشان می‌کند به عذاب دنیا و عذاب روز قیامت، و به همین منظور داستان فرستادن موسی به سوی فرعون را برایشان مثل می‌آورد که فرعون و قومش او را تکذیب کردند و خدای تعالی غرقشان کرد. </p> <p>و این قصه خالی از این اشاره نیست که خدای تعالی به زودی با بیرون کردن یاغیان قریش از مکه، رسولش و مؤمنین را از شر آنها نجات می‌دهد، و سپس سران قریش را که به تعقیب رسول خدا (ص) و مؤمنین برمی‌خیزند هلاک می‌نماید. </p> <p> <span class="aya" rel="44_9" data-words="1-5">بل هم فی شک یلعبون</span> ضمیر جمع <em>هم</em> به قوم رسول خدا (ص) برمی‌گردد، یعنی مردمی که معاصر آن جناب بودند. و کلمه <em>بل</em> اعراض از مطلبی است که حذف شده، مطلبی که سیاق قبلی می‌فهماند چیست، و تقدیرش این است که ایشان با این حرفها، یعنی رسالت رسول و اوصاف کتابی که بر او نازل شده صاحب یقین و دارای ایمان نمی‌شوند، بلکه هم چنان در شک و ریب می‌مانند، و سرگرم بازی با اشتغالات دنیوی خود هستند . این نظریه ما بود در معنای <em>بل</em> ، ولی زمخشری گفته: این کلمه اعراض از جمله‌ <span class="aya" rel="44_7" data-words="8-10">إن کنتم موقنین</span> است<span class="footnote" rel="1" title="تفسیر کشاف، ج ۴، ص ۲۷۲">*</span>. </p> <p><code class="aya" rel="44_10"/> <span class="aya" rel="44_10-11" data-words="1-8">فارتقب یوم تأتی السماء بدخان مبین، یغشی الناس</span> <span class="phrase">کلمه‌ <span class="aya" rel="44_10" data-words="1-1">فارتقب</span> امر از باب <em rel="fa_44_10_1-1" data-sentence="78:35">ارتقاب</em> است، و ارتقاب به معنای انتظار است.</span> </p> <p>می‌فرماید: منتظر روزی باش که آسمان دودی آشکار بیاورد. و این تهدیدی است به عذابی که از هر سو مردم را فرا می‌گیرد. </p> <h3> <span class="title" rel="44_10">اقوال مختلف مفسرین در باره عذاب دخان‌ <span class="aya" rel="44_10" data-words="1-6">فارتقب یوم تأتی السماء بدخان مبین...</span> </span> </h3> <p> مفسرین در اینکه منظور از این عذاب چیست اختلاف کرده‌اند: بعضی<span class="footnote" rel="2" title="روح المعانی، ج ۲۵، ص ۱۱۷">*</span> گفته‌اند: مراد همان قحطی است که اهل مکه بدان مبتلا شدند، چون بعد از     <code class="page" rel="18,208"/> آنکه بر کفر خود و بر آزار رسول خدا (ص) و مؤمنین اصرار ورزیدند، رسول خدا (ص) نفرینشان کرد و عرضه داشت: بار الها آنها را به قحطیی نظیر قحطی زمان یوسف گرفتارشان فرما. بدنبال این نفرین دیگر زمین گیاه نرویانید، و قریش به قحطی شدیدی دچار شدند، به طوری که افراد از شدت گرسنگی گویی دودی جلو چشمشان را گرفته و آسمان را پر از دود می‌دیدند. و برای سد جوع مردار و استخوان می‌خوردند، تا آنکه نزد رسول خدا (ص) رفته، عرضه داشتند: ای محمد!تو آمده‌ای تا بشر را به صله رحم دعوت کنی، اینک قوم تو و ارحامت دارند می‌میرند، و آن گاه وعده دادند که اگر این گرانی و قحطی برطرف شود به وی ایمان خواهند آورد. پس رسول خدا (ص) دعا کرد و از خدا خواست تا نعمت را بر آنان فراخ و فراوان کند، و خدا هم دعایش را مستجاب نمود. اما مردم دوباره به کفر قبلیشان برگشته، عهد خود بشکستند. </p> <p>بعضی<span class="footnote" rel="1" title="ما می‌دانیم که کفار می‌گویند انسانی او را درس می‌دهد سوره نحل، آیه ۱۰۳">*</span> دیگر گفته‌اند: دخان مذکور در این آیه از علامتهای قیامت است که هنوز محقق نشده، و قبل از قیام قیامت محقق می‌شود. و دود در گوشهای مردم داخل می‌شود، به طوری که سرهایشان مانند سر گوسفند بریان می‌گردد، اما مؤمنین تنها دچار زکام می‌شوند، و زمین تمامیش مانند خانه‌ای بدون روزنه می‌شود که در آن آتش افروخته و دود به راه انداخته باشند. زمین چهل روز چنین حالتی به خود می‌گیرد. </p> <p>بعضی<span class="footnote" rel="2" title="خداوند او را به سخت‌ترین شکنجه عذاب می‌کند سوره غاشیه، آیه ۲۴">*</span> هم چه بسا گفته باشند که: مراد از روزی که دود بیاورد، روز فتح مکه است، که لشکر اسلام وارد آن شد، و دود اجاقهایشان فضای مکه را پر کرد، و تاریک ساخت. </p> <p>و چه بسا بعضی<span class="footnote" rel="3" title="سوره نحل، آیه ۴۱">*</span> دیگر گفته باشند: مراد از آن، روز قیامت است، و این دو قول یعنی قول سوم و چهارم به طوری که ملاحظه می‌فرمایید چندان قابل قبول نیست<span class="footnote" rel="4" title="چون آیه شریفه می‌فرماید آسمان دودی آشکارا می‌آورد، نه اینکه زمین دود به آسمان می‌فرستد، این اشکال قول سوم و اما اشکال قول چهارم این است که دنبال آیه از ایشان حکایت می‌کند که گفتند: پروردگارا اگر این عذاب را از ما برداری ایمان می‌آوریم، و قیامت جای ایمان آوردن نیست، پس معلوم می‌شود منظور نوعی از عذابهای دنیوی است، که یا اتفاق افتاده-آن طور که در وجه اول آمده-و یا هنوز اتفاق نیفتاده که قول دوم آن را می‌گوید مترجم">*</span>. </p> <p><code class="aya" rel="44_11"/> <span class="aya" rel="44_11" data-words="1-2">یغشی الناس</span> -یعنی دودی است که از هر طرف بر مردم احاطه می‌یابد. و <span class="phrase">مراد از  <em rel="fa_44_11_2-2" data-sentence="9:57">ناس</em> بنا بر قول اول، اهل مکه، و بنا بر قول دوم عموم مردم است.</span> </p> <p>     <code class="page" rel="18,209"/><code class="aya" rel="44_12"/> <span class="aya" rel="44_11-12" data-words="3-11">هذا عذاب ألیم، ربنا اکشف عنا العذاب إنا مؤمنون</span> این جمله حکایت گفتار مردمی است که دچار عذاب دخان شدند، و معنایش این است که در آن روز که آسمان دودی آشکارا می‌آورد، مردم می‌گویند: پروردگارا این عذاب را از ما بردار که ایمان خواهیم آورد. و در این گفتار خود، هم به ربوبیت خدا اعتراف می‌کنند و هم اظهار ایمان می‌کنند که ما به این دعوت حقت ایمان می‌آوریم. </p> <p><code class="aya" rel="44_13"/> <span class="aya" rel="44_13" data-words="1-8">أنی لهم الذکری و قد جاءهم رسول مبین</span> یعنی از کجا می‌توانند متذکر شوند، و به حق اعتراف کنند، در حالی که این حق را رسولی آشکارا آورد، و مع ذلک به آن ایمان نمی‌آورند، رسولی که رسالتش بسیار روشن بود و جای هیچ شکی در آن نبود. و خلاصه این آیه شریفه به رسول خدا (ص) اعلام می‌دارد که اینان در وعده‌ای که می‌دهند راست نمی‌گویند. <code class="aya" rel="44_14"/> <span class="aya" rel="44_14" data-words="1-7">ثم تولوا عنه و قالوا معلم مجنون</span> کلمه <em>تولوا</em> جمع ماضی از مصدر <em>تولی</em> است، که به معنای پشت کردن و اعراض است. و <span class="phrase">ضمیر در <em rel="fa_44_14_3-3" data-sentence="8:27">عنه</em> به رسول خدا (ص) برمی‌گردد.</span> و <span class="phrase">جمله <em rel="fa_44_14_6-7" data-sentence="5:75">معلم مجنون</em> دو خبر است برای مبتدایی که حذف شده، و تقدیرش <em>هو معلم و مجنون</em> است.</span> و معنایش این است که: سپس از رسول اعراض کرده گفتند: او <em>معلم</em>  است، یعنی دیگران یادش داده‌اند <em>و مجنون</em> است یعنی جن او را آسیب زده. پس هم به آن جناب تهمت زدند که دیگران یادش داده‌اند، و او به دروغ سخنان خود را به خدا نسبت می‌دهد، هم چنان که در آیه‌ <span class="aya" rel="16_103" data-words="1-8">و لقد نعلم أنهم یقولون إنما یعلمه بشر</span><span class="footnote" rel="1" title="مفردات راغب، ماده &lt;em&gt;بطش&lt;/em&gt; ">*</span> نیز این تهمت را نقل کرده، و هم اینکه تهمت زدند که جن به عقل او آسیب رسانده و در نتیجه عقلش اختلال یافته. </p> <p><code class="aya" rel="44_15"/> <span class="aya" rel="44_15" data-words="1-6">إنا کاشفوا العذاب قلیلا إنکم عائدون</span> یعنی ما عذاب را برای مدتی برمی‌داریم و لیکن شما ایمان نخواهید آورد، و دوباره به کفر خود برمی‌گردید و تکذیب خود را از سر می‌گیرید. <span class="phrase">البته این در صورتی است که قول اول در تفسیر آیه‌ <span class="aya" rel="44_10" data-words="2-6">یوم تأتی السماء بدخان مبین</span> را اختیار کنیم که می‌گفت منظور از  <em rel="fa_44_10_5-5" data-sentence="164:194">دخان</em> ، عذاب مشرکین در روز فتح مکه است، و این آیه مانند جمله‌ <span class="aya" rel="44_13" data-words="1-3">أنی لهم الذکری...</span> صدق گفتار و وعده مشرکین را رد می‌کند، و این رد را تاکید می‌نماید.</span> </p> <p>   <code class="page" rel="18,210"/> و <span class="phrase">اما بنا بر قول دوم که منظور از <em rel="fa_44_10_5-5" data-sentence="31:120">دخان</em> یکی از علامتهای نزدیک قیامت بود معنایی که از آیه نزدیک‌تر به ذهن باشد این است که: شما به سوی عذاب روز قیامت برمی‌گردید.</span> </p> <p><code class="aya" rel="44_16"/> <span class="aya" rel="44_16" data-words="1-6">یوم نبطش البطشة الکبری إنا منتقمون</span> کلمه <em>بطش</em> به طوری که راغب<span class="footnote" rel="1" title="این ساحر زبردستی است که می‌خواهد با سحر خود شما را از سرزمینتان بیرون کند سوره شعراء، آیه ۳۴ و ۳۵">*</span> گفته-به معنای چیزی را با صولت گرفتن است. </p> <p>و منظور از روزی که خدا کفار به بطشی بزرگ بطش می‌کند بنا بر تفسیر اول آیه‌ <span class="aya" rel="44_10" data-words="2-6">یوم تأتی السماء بدخان مبین</span> روز جنگ بدر است، که خدا کفار را هلاک کرد. و بنا بر تفسیر دوم، روز قیامت است. و <span class="phrase">چه بسا توصیف <em>بطشه</em> با کلمه <em rel="fa_44_16_4-4" data-sentence="35:568">کبری</em> مؤید همین تفسیر دوم باشد، چون این توصیف، بطشه را بطشه‌ای معرفی می‌کند که بزرگتر از آن تصور نمی‌شود، و چنین بطشه‌ای همان بطشه روز قیامت است که عذابش از هر عذابی سخت‌تر است، هم چنان که قرآن کریم فرموده: <span class="aya" rel="88_24" data-words="1-4">فیعذبه الله العذاب الأکبر</span><span class="footnote" rel="2" title="مجمع البیان، ج ۹، ص ۶۳">*</span> کما اینکه پاداش قیامت هم بزرگترین پاداش است، و در آن باره می‌فرماید: <span class="aya" rel="16_41" data-words="14-17">و لأجر الآخرة أکبر</span><span class="footnote" rel="3" title="روح المعانی، ج ۲۵، ص ۱۲۱">*</span>.</span> </p> <h3> <span class="title" rel="44_9 44_10 44_11 44_12 44_13 44_14 44_15 44_16 44_17 44_18 44_19 44_20 44_21 44_22 44_23 44_24 44_25 44_26 44_27 44_28 44_29 44_30 44_31 44_32 44_33">بیان آیات مربوط به امتحان و ابتلای قوم فرعون و بعثت موسی (ع) به سوی آنان</span> </h3> <p> <code class="aya" rel="44_17"/> <span class="aya" rel="44_17" data-words="1-10">و لقد فتنا قبلهم قوم فرعون و جاءهم رسول کریم</span> <span class="phrase">کلمه <em rel="fa_44_17_3-3" data-sentence="5:32">فتنا</em> ماضی از مصدر <em rel="fa_44_17_3-3" data-sentence="72:5">فتنه</em> است.</span> و <span class="phrase"><em rel="fa_44_17_3-3" data-sentence="0:93">فتنه</em> به معنای امتحان و ابتلاء است تا به وسیله آن حقیقت آن چیزی که مورد امتحان واقع شده روشن گردد.</span> و <span class="phrase"><em rel="fa_44_17_9-10" data-sentence="0:69">رسول کریم</em>  موسی (ع) است <em>کریم</em> کسی را گویند که متصف به خصال حمیده باشد.</span> راغب می‌گوید: لفظ کریم چون صفت خدای عز و جل قرار گیرد نامی از احسان و انعام‌های روشن او می‌شود، هم چنان که در آیه‌ <span class="aya" rel="27_40" data-words="38-41">فإن ربی غنی کریم</span> واقع شده. و چون صفت انسانی قرار گیرد اسم می‌شود برای اخلاق و افعال پسندیده که به وسیله عمل ظاهری جلوه می‌کند. البته کسی را کریم نمی‌گویند مگر وقتی که عملی حاکی از کرامت نفسش از او سر بزند. و نیز گفته: هر چیزی که در نوع خودش شرافتی داشته باشد آن را هم کریم می‌گویند و از این بابت است که خدای سبحان می‌فرماید: <span class="aya" rel="26_7" data-words="7-13">کم أنبتنا فیها من کل زوج کریم</span>، و نیز می‌فرماید: <span class="aya" rel="44_26" data-words="1-5">و زروع و مقام کریم</span>، <span class="aya" rel="56_77" data-words="1-3">إنه لقرآن کریم</span>، <span class="aya" rel="17_23" data-words="25-29">و قل لهما قولا کریما</span><span class="footnote" rel="4" title="مفردات راغب، ماده &lt;em&gt;کرم&lt;/em&gt; ">*</span>. </p> <p><code class="aya" rel="44_18"/> <span class="aya" rel="44_18" data-words="1-9">أن أدوا إلی عباد الله إنی لکم رسول أمین</span> این آیه تفسیری است برای آمدن رسول در جمله‌ <span class="aya" rel="44_17" data-words="7-10">و جاءهم رسول کریم</span> چون معنای         <code class="page" rel="18,211"/> <em>آمدن رسول</em> تبلیغ رسالت است، نه اینکه از جایی بیاید. و از جمله پیامهای الهی و رسالت‌های موسی به فرعون و قوم او یکی این بوده که بنی اسرائیل را به دست موسی بسپارند. </p> <p>و از آزار و شکنجه آنان دست بردارند. و <span class="phrase">مراد از کلمه <em rel="fa_44_18_4-5" data-sentence="13:292">عباد اللَّه</em> همان بنی اسرائیل است، و اگر از آنان این طور تعبیر کرده‌برای این بوده که هم نسبت به آنان اظهار ترحمی کرده باشد، و هم به فرعونیان فهمانده باشد که استکباری که نسبت به بنی اسرائیل می‌کنید، و تعدی و تجاوزی که به حقوق آنان روا می‌دارید خود استکبار بر خدا است، برای اینکه بنی اسرائیل بندگان خدایند.</span> </p> <p>و در جمله‌ <span class="aya" rel="44_18" data-words="6-9">إنی لکم رسول أمین</span> که موسی خود را به امانت توصیف می‌کند، این احتمال دفع شده که: مبادا در رسالتش خیانت کند و مامور نجات بنی اسرائیل از سیطره فرعونیان و بیرون کردن آنان از سرزمین فرعونیان نباشد، و از پیش خود این ادعاها را کند. </p> <p>هم چنان که بنا به حکایت قرآن، فرعون این احتمال را در ذهن قومش تقویت می‌کرد و به بزرگان قوم خود می‌گفت: <span class="aya" rel="26_34-35" data-words="4-13">إن هذا لساحر علیم، یرید أن یخرجکم من أرضکم بسحره</span><span class="footnote" rel="1" title="سوره طه، آیه ۴۵ و ۴۶">*</span>. </p> <p><span class="phrase">بعضی از مفسرین<span class="footnote" rel="2" title="روح المعانی، ج ۲۵، ص ۱۲۱">*</span> گفته‌اند: کلمه <em rel="fa_44_18_4-5" data-sentence="102:134">عباد اللَّه</em> ندایی است به فرعون و قومش، و تقدیرش ان أدوا الی ما آمرکم به یا عباد اللَّه می‌باشد، یعنی ای بندگان خدا آنچه دستورتان می‌دهم عمل کنید.</span> لیکن این تفسیر خیلی مناسب نیست. چون کلمات زیادی تقدیر گرفته شده که خلاف ظاهر است. </p> <p><code class="aya" rel="44_19"/> <span class="aya" rel="44_19" data-words="1-10">و أن لا تعلوا علی الله إنی آتیکم بسلطان مبین</span> یعنی با تکذیب رسالت من و اعراض از آنچه خدا دستورتان می‌دهد بر خدا تجبر و تکبر مکنید، چون تکذیب یک رسول در رسالتش استعلاء و تجبر بر کسی است که آن رسول را فرستاده. و دلیل بر اینکه مراد این است، تعلیل نهی مذکور است با جمله‌ <span class="aya" rel="44_19" data-words="7-10">إنی آتیکم بسلطان مبین</span> چون معنای این جمله این است که آیات و یا معجزاتی که من آورده‌ام دلالتش بر نبوت و رسالت من بارز و روشن است. </p> <p>بعضی از مفسرین<span class="footnote" rel="3" title="روح المعانی، ج ۲۵، ص ۱۲۲">*</span> گفته‌اند: در این جمله فصاحت و شیرینی تعبیر به کار رفته، چون از یک سو بین اداء رسالت و امانت جمع کرده، و از سوی دیگر بین علو و سلطان. </p> <p>       <code class="page" rel="18,212"/><code class="aya" rel="44_20"/> <span class="aya" rel="44_20" data-words="1-8">و إنی عذت بربی و ربکم أن ترجمون</span> یعنی من به خدای تعالی پناه می‌برم از اینکه مرا سنگسار کنید، و نتیجه این پناهندگی من این است که شما قادر نیستید که سنگسارم کنید. ظاهرا این جمله اشاره باشد به تامینی که پروردگارش به او داده بود، چون قبل از آنکه موسی (ع) به سوی فرعونیان روانه شود، به حکایت قرآن که فرموده‌ <span class="aya" rel="20_45-46" data-words="1-18">قالا ربنا إننا نخاف أن یفرط علینا أو أن یطغی، قال لا تخافا إننی معکما أسمع و أری</span><span class="footnote" rel="1" title="مفردات راغب، ماده &lt;em&gt;رهو&lt;/em&gt; ">*</span> خداوند او را مطمئن کرده بود، چه در این آیه موسی و هارون عرضه داشتند: ما می‌ترسیم فرعون به ما تجاوز کند، و یا طغیان بورزد، خدای تعالی فرمود: نترسید که من با شما هستم، و هر چه شما بشنوید و ببینید می‌شنوم و می‌بینم. </p> <p>با بیانی که گذشت این معنا روشن شد که گفتار بعضی از مفسرین<span class="footnote" rel="2" title="و شما را برگزید و در دین هیچ تکلیف شاقی بشما نکرد سوره حج، آیه ۷۸">*</span> که گفته‌اند:  پناه بردن موسی به خدا قبل از آن بوده که خدای تعالی با جمله‌ <span class="aya" rel="28_35" data-words="9-11">فلا یصلون إلیکما</span> خبر از ناتوانی آنها به رجم موسی بدهد سخن درستی نیست. </p> <p><code class="aya" rel="44_21"/> <span class="aya" rel="44_21" data-words="1-6">و إن لم تؤمنوا لی فاعتزلون</span> یعنی: و اگر ایمان نمی‌آورید پس از من کناره‌گیری کنید، نه دوستی کنید، و نه دشمنی، نه به خیر متعرض من شوید، و نه به شر. بعضی از مفسرین<span class="footnote" rel="3" title="الدر المنثور، ج ۶، ص ۲۸">*</span> گفته‌اند: <em>مراد از </em> فاعتزلون این است که از من دور شوید و با من رابطه نداشته باشید . ولی این معنای بعیدی است<span class="footnote" rel="4" title="احتمال هم دارد پیشنهاد جدا شدن صف فرعونیان از بنی اسرائیل باشد تا عذابی که موسی از آمدنش اطلاع دارد تنها شامل فرعونیان شود مترجم">*</span>. </p> <p><code class="aya" rel="44_22"/> <span class="aya" rel="44_22" data-words="1-6">فدعا ربه أن هؤلاء قوم مجرمون</span> یعنی موسی پروردگار خود را خواند که: خدایا این قوم مردمی مجرمند. و در این دعایش علت آن را مجرم بودن آنها معرفی می‌کند، جرمی که بخاطر آن مستحق هلاکت بودند، ولی در این جمله نیامده که از خدا چه خواسته است، ولی از جمله بعدی که پاسخ خدای تعالی به موسی است‌، فهمیده می‌شود که وی درخواست هلاکت ایشان را کرده. </p> <p><code class="aya" rel="44_23"/> <span class="aya" rel="44_23" data-words="1-5">فأسر بعبادی لیلا إنکم متبعون</span> <span class="phrase">کلمه <em rel="fa_44_23_1-1" data-sentence="5:170">اسر</em> امر از مصدر <em>اسراء</em> است که به معنای سیر شبانه است، در نتیجه         <code class="page" rel="18,213"/> کلمه <em rel="fa_44_23_3-3" data-sentence="179:36">لیلا</em> تاکید و تصریح به معنای آن کلمه است.</span> و <span class="phrase">منظور از کلمه <em rel="fa_44_23_2-2" data-sentence="14:17">عبادی</em> بنی اسرائیل است.</span> و معنای جمله‌ <span class="aya" rel="44_23" data-words="4-5">إنکم متبعون</span> این است که: همین که بنی اسرائیل را شبانه حرکت دهی فرعونیان تعقیبتان خواهند کرد. و این جمله در حقیقت جمله‌ای استینافی است، که منظور از ذکر آن فقط پیشگویی حادثه‌ای است که به زودی بعد از اسراء واقع می‌شود. </p> <p>و در این آیه با حذف کلماتی ایجاز به کار رفته و تقدیر کلام چنین است: أسر بعبادی لیلا انکم متبعون یتبعکم فرعون و جنوده-شبانه بندگان مرا در شب حرکت بده که شما تعقیب خواهید شد، فرعون و لشکریانش شما را تعقیب خواهند کرد . </p> <p><code class="aya" rel="44_24"/> <span class="aya" rel="44_24" data-words="1-7">و اترک البحر رهوا إنهم جند مغرقون</span> <span class="phrase">راغب در مفردات گفته: کلمه <em rel="fa_44_24_4-4" data-sentence="26:29">رهوا</em> به معنای <em>ساکنا</em> است.</span> و معنای جمله <span class="aya" rel="44_24" data-words="1-4">و اترک البحر رهوا</span> این است که از دریا به آرامش بگذر. بعضی گفته‌اند: کلمه <em>رهو</em> به معنای وسعت راه است. و این معنا صحیح است<span class="footnote" rel="1" title="شما امت اسلام بهترین امتی هستید که تا کنون در بشر ظاهر شده‌اید سوره بقره، آیه ۱۴۳">*</span>. و جمله‌ <span class="aya" rel="44_24" data-words="5-7">إنهم جند مغرقون</span> تعلیل جمله‌ <span class="aya" rel="44_24" data-words="1-4">و اترک البحر رهوا</span> است. </p> <p>و در این کلام حذف و ایجاز به کار رفته و تقدیر آن چنین است: فاسر بعبادی لیلا یتبعکم فرعون و جنوده حتی اذا بلغتم البحر فاضربه بعصاک لینفتح طریق لجوازکم فجاوزوه و اترکه ساکنا او مفتوحا علی حاله فیدخلونه طمعا فی ادراککم فهم جند مغرقون-ای موسی بندگان مرا شبانه حرکت بده تا فرعون و لشکریانش به تعقیب شما برخیزند، شما به دریا می‌رسید، با عصا به دریا بزن تا راهی برای عبورتان باز شود، همین که از دریا گذشتی، آب را هم چنان ساکن و یا هم چنان باز و به حال خود بگذار تا فرعونیان برسند، و به امید رسیدن به بنی اسرائیل داخل دریا شده همگی غرق شوند . </p> <p><code class="aya" rel="44_25"/><code class="aya" rel="44_26"/><code class="aya" rel="44_27"/> <span class="aya" rel="44_25-28" data-words="1-17">کم ترکوا من جنات و عیون، و زروع و مقام کریم، و نعمة کانوا فیها فاکهین، کذلک</span> کلمه <em>کم</em> تکثیر را افاده می‌کند، و به جمله چنین معنا می‌دهد: چه بسا از باغها و چشمه‌ها و زراعتها که به جا گذاشتند . و جمله من جنات... بیان چیزهایی است که به جای گذاشتند. و <span class="phrase">منظور از <em rel="fa_44_26_4-5" data-sentence="9:81">مقام کریم</em> قصرها و خانه‌های زیبای فرعونیان، و منظور از  <em rel="fa_44_27_2-2" data-sentence="113:22">نعمة</em> -به فتح نون-تنعم است.</span> و این کلمه مانند کلمه <em>ضربة</em> که به معنای یک بار زدن است، یک بار تنعم را می‌رساند، ولی اگر به کسره نون خوانده شود، نوعی از تنعم را افاده   <code class="page" rel="18,214"/> می‌کند، مانند کلمه <em>جلسة</em> -به کسر جیم-که به معنای نوعی نشستن است. </p> <p><span class="phrase">مفسرین<span class="footnote" rel="1" title="روح المعانی، ج ۲۵، ص ۱۲۶">*</span> کلمه <em rel="fa_44_27_2-2" data-sentence="84:102">نعمة</em> را در این آیه تفسیر کرده‌اند به آنچه که وسیله تنعم است و این تفسیر با کلمه <em rel="fa_44_24_2-2" data-sentence="215:14">ترک</em> مناسب‌تر است.</span> و <span class="phrase">کلمه <em rel="fa_44_27_5-5" data-sentence="5:146">فاکهین</em> از ماده <em>فکاهة</em> به معنای حدیث نفس گرفته شده، و شاید مراد از آن در اینجا تمتع باشد، همانطور که مردم از فاکهه  (انواع میوه‌ها) تمتع می‌برند.</span> </p> <p><code class="aya" rel="44_28"/>و <span class="phrase">کلمه <em rel="fa_44_28_1-1" data-sentence="5:139">کذلک</em> به قول بعضی از مفسرین<span class="footnote" rel="2" title="جوامع الجامع، ص ۴۲۳">*</span> به معنای الامر کذلک-مطلب از این قرار است می‌باشد.</span> بعضی<span class="footnote" rel="3" title="من لا یحضره الفقیه، ج ۱، ص ۸۴">*</span> -دیگر گفته‌اند: معنایش این است که ما در باره هر که بخواهیم هلاکش کنیم این چنین عمل می‌کنیم. و بعضی<span class="footnote" rel="4" title="تفسیر کشاف، ج ۴، ص ۲۷۶">*</span> دیگر گفته‌اند: کلمه مذکور اشاره است به بیرون راندنی که از کلام سابق استفاده می‌شد، و معنایش این است که ما این طور ایشان را از مصر بیرون راندیم. </p> <p><span class="phrase">ممکن هم هست کلمه <em rel="fa_44_28_1-1" data-sentence="17:136">کذلک</em> حال باشد از مفعول کلمه <em rel="fa_44_24_2-2" data-sentence="96:98">ترکوا</em> که حذف شده و معنایش این است که: بسیاری از چیزها را به حال خود ترک کردند و رفتند-و خدا داناتر است.</span> </p> <p> <span class="aya" rel="44_28" data-words="2-5">و أورثناها قوما آخرین</span> <span class="phrase">ضمیر <em>ها</em> به مفعول <em rel="fa_44_24_2-2" data-sentence="26:87">ترکوا</em> که گفتیم حذف شده و با جمله <em rel="fa_44_25_3-4" data-sentence="109:43">من جنات</em> بیان شده برمی‌گردد، و معنای جمله روشن است.</span> </p> <p><code class="aya" rel="44_29"/> <span class="aya" rel="44_29" data-words="1-10">فما بکت علیهم السماء و الأرض و ما کانوا منظرین</span> نه آسمان به حال آنان گریه کرد و نه زمین و نه خدا مهلتشان داد. منظور از گریه کردن آسمان و زمین بر چیزی که فوت شده کنایه از این است که آسمان و زمین از فوت و نابودی آن تغییر حالت نمی‌دهند و متاثر نمی‌شوند. و در آیه مورد بحث هم کنایه است از اینکه هلاکت قوم فرعون هیچ اهمیتی برای خدا نداشت، چون در درگاه خدا خوار و بی مقدار بودند. </p> <p>و به همین جهت هلاکتشان هیچ اثری در عالم نداشت. </p> <p>و جمله‌ <span class="aya" rel="44_29" data-words="7-10">و ما کانوا منظرین</span> کنایه است از سرعت جریان قضای الهی و قهر ربوبی در باره آنان، و اینکه هیچ مانعی جلو این جریان را نگرفت، و هیچ چیزی چاره آن را نکرد و آن را بر طرف نساخت تا به وسیله یکی از این امور تاخیری در قضای الهی رخ دهد. </p> <p>     <code class="page" rel="18,215"/><code class="aya" rel="44_30"/> <span class="aya" rel="44_30" data-words="1-8">و لقد نجینا بنی إسرائیل من العذاب المهین</span> ما بنی اسرائیل را از عذاب خوار کننده نجات دادیم، که عبارت است از اسارت در دست فرعونیان که فرزندانشان را سرمی‌بریدند، و زنان و دختران را زنده می‌گذاشتند، و نیز بلاهای دیگر. </p> <p><code class="aya" rel="44_31"/> <span class="aya" rel="44_31" data-words="1-7">من فرعون إنه کان عالیا من المسرفین</span> <span class="phrase">جمله <em rel="fa_44_31_1-2" data-sentence="5:339">من فرعون</em> بدل است از جمله <em rel="fa_44_30_6-7" data-sentence="80:304">من العذاب</em> حال یا به اینکه مضافی از آن حذف شده که تقدیرش <em>من عذاب فرعون</em> بوده، و یا اینکه چیزی حذف نشده و خود فرعون برای مبالغه عین عذاب قرار داده شده و معنای جمله‌ <span class="aya" rel="44_31" data-words="3-7">إنه کان عالیا من المسرفین</span> این است که: فرعون مردی متکبر و از اهل اسراف و تجاوز از حد بود.</span> </p> <h3> <span class="title" rel="44_9 44_10 44_11 44_12 44_13 44_14 44_15 44_16 44_17 44_18 44_19 44_20 44_21 44_22 44_23 44_24 44_25 44_26 44_27 44_28 44_29 44_30 44_31 44_32 44_33">مقصود از اختیار بنی اسرائیل بر عالمین</span> </h3> <p> <code class="aya" rel="44_32"/> <span class="aya" rel="44_32" data-words="1-7">و لقد اخترناهم علی علم علی العالمین</span> یعنی ما بنی اسرائیل را با علمی که به استحقاق آنان داشتیم، برگزیدیم. و این معنا از سیاق فهمیده می‌شود. </p> <p>و <span class="phrase">مراد از <em rel="fa_44_32_7-7" data-sentence="8:24">عالمین</em> تمامی امت‌های عالم است.</span> البته این در صورتی است که مراد از <em>اختیار</em> اختیار از بعضی جهات باشد، مانند زیاد داشتن انبیاء، چون آنها از سایر امت‌ها انبیاء بیشتری داشتند. و نیز این امتیاز را داشتند که سالهایی طولانی در بیابان سرگردان شدند، و در طول آن مدت ابر آسمان برایشان سایه می‌افکند، و طعامشان <em>من</em> و میوه‌شان <em>سلوی</em> بود، و امتیازاتی دیگر از این قبیل. </p> <p>و <span class="phrase">اما اگر اختیار از تمامی جهات باشد در این صورت منظور از <em rel="fa_44_32_7-7" data-sentence="55:28">عالمین</em> اهل زمانه خود آنها می‌باشد.</span> چون بطور مسلم بنی اسرائیل بر امت اسلام برتری ندارند، برای اینکه امت اسلام به حکم آیه شریفه‌ <span class="aya" rel="3_110" data-words="1-5">کنتم خیر أمة أخرجت للناس</span><span class="footnote" rel="1" title="مجمع البیان، ج ۹، ص ۶۲">*</span> و نیز آیه شریفه‌ <span class="aya" rel="22_78" data-words="7-16">هو اجتباکم و ما جعل علیکم فی الدین من حرج</span><span class="footnote" rel="2" title="الدر المنثور، ج ۶، ص ۳۱">*</span> بر تمامی امت‌های عالم برتری و فضیلت دارد. </p> <p><code class="aya" rel="44_33"/> <span class="aya" rel="44_33" data-words="1-8">و آتیناهم من الآیات ما فیه بلؤا مبین</span>. </p> <p>کلمه <em>بلاء</em> به معنای آزمایش و امتحان است، و معنای آیه این است که: ما از آیات و معجزات نمونه‌هایی به بنی اسرائیل دادیم که در آنها امتحانی روشن بود. و خلاصه معجزاتی برای آنان آوردیم که نمونه‌اش در هیچ امتی نبود، و به همین جهت امت بنی اسرائیل     <code class="page" rel="18,216"/> آزمایشی روشن شدند. </p> <p>بعضی از مفسرین<span class="footnote" rel="1" title="روح المعانی، ج ۲۵، ص ۱۱۸">*</span> گفته‌اند: در این آیه اشاره‌ای است به این که غیر از آن معجزات امور دیگری هم بوده که در آزمودن بنی اسرائیل نظیر معجزه بوده است. </p> <p>و در این که در ذیل این ماجرا چهار آیه را آورده که از جمله‌ <span class="aya" rel="44_30" data-words="1-5">و لقد نجینا بنی إسرائیل</span> شروع شده، و به جمله‌ <span class="aya" rel="44_33" data-words="7-8">بلؤا مبین</span> ختم می‌شود، نوعی دلخوشی است که به رسول خدا (ص) می‌دهد، و اشاره می‌کند به اینکه خدای تعالی به زودی او و مؤمنین به او را از فراعنه مکه نجات می‌دهد، و بر کفار برمی‌گزیند، و زمین را در اختیارشان قرار می‌دهد، تا ببیند که چگونه عمل می‌کنند. </p> <h3>بحث روایتی‌ <span class="title" rel="44_10 44_14 44_9 44_11 44_12 44_13 44_15 44_16 44_17 44_18 44_19 44_20 44_21 44_22 44_23 44_24 44_25 44_26 44_27 44_28 44_29 44_30 44_31 44_32 44_33"> (روایاتی در باره عذاب دخان، و گرییدن زمین و آسمان) </span> </h3> <p> از جوامع الجامع نقل شده که در تفسیر آیه‌ <span class="aya" rel="44_10" data-words="1-6">فارتقب یوم تأتی السماء بدخان مبین</span> گفته است که در معنای دخان اختلاف شده، بعضی گفته‌اند: دودی است قبل از قیام قیامت از آسمان می‌آید و داخل گوشهای کفار می‌شود، به طوری که سر آنها مانند سر کباب شده می‌شود، ولی مؤمنین از آن دود تنها دچار حالتی نظیر زکام می‌گردند، و روی زمین با همه وسعتش مانند اطاقی در بسته می‌شود که در آن کاه دود کرده باشند، و این وضع تا چهل روز ادامه می‌یابد-این معنا از علی و ابن عباس و حسن روایت شده<span class="footnote" rel="2" title="روح المعانی، ج ۲۵، ص ۱۱۸">*</span>. </p> <p>مؤلف: این حدیث را الدر المنثور هم از همان نامبردگان نقل کرده. و نیز از حذیفة بن یمان و ابی سعید خدری از رسول خدا (ص)، و نیز از ابن عمر بدون ذکر نام رسول خدا (ص) آورده است<span class="footnote" rel="3" title="روح المعانی، ج ۲۵، ص ۱۱۸">*</span>. </p> <p>و در تفسیر قمی در ذیل همین آیه گفته است: این در وقتی است که اهل رجعت از قبور درآیند، در آن روز تمامی مردم در ظلمت فرو می‌روند، و می‌گویند که این عذاب الیمی است، پروردگارا این عذاب را از ما برطرف کن که ما دارای ایمانیم<span class="footnote" rel="4" title="تفسیر قمی، ج ۲، ص ۲۹۰">*</span>. </p> <p>و در مجمع البیان آمده که زرارة بن اعین از امام صادق (ع) روایت کرده که         <code class="page" rel="18,217"/> آن جناب فرمود: آسمان بر یحیی پسر زکریا و بر حسین بن علی (ع) چهل روز گریه کرد. عرضه داشتم گریه آسمان چه بود؟ فرمود آفتاب با سرخی طلوع می‌کرد، و با سرخی هم غروب می‌نمود<span class="footnote" rel="1" title="روح المعانی، ج ۲۵، ص ۱۲۳">*</span>. </p> <p>و در الدر المنثور است که ابن ابی حاتم از عبید المکتب از ابراهیم روایت کرده که گفت: از روزی که دنیا خلق شده آسمان نگریسته، مگر به حال دو نفر. شخصی از عبید پرسید آیا جز این است که آسمان و زمین به حال مؤمن می‌گریند؟ گفت: این در همان محلی است که مؤمن در آنجاست، و اعمالش از آنجا به آسمان بالا می‌رود، و اما هیچ می‌دانی که معنای گریستن آسمان در این آیه چیست؟ گفت: نه. گفت آسمان سرخ می‌شود و گلگون می‌گردد، و این دو نوبت شده، یکی در آن وقتی که یحیی بن زکریا کشته شد، و آسمان خون ببارید، و یکی هم در وقتی که حسین بن علی (ع) کشته شد که در آن روز نیز آسمان سرخ شد<span class="footnote" rel="2" title="روح المعانی، ج ۲۵، ص ۱۲۳">*</span>. </p> <p>و در فقیه به سند خود از امام صادق (ع) روایت آورده که فرموده: وقتی مؤمن می‌میرد نقاط مختلف زمین که مؤمن در آن نقاط خدا را عبادت می‌کرده بر او می‌گریند. و نیز از درهای آسمان آن دری که اعمالش از آن به سوی بالا صعود می‌کرده، و نیز محل سجده‌اش بر او می‌گرید<span class="footnote" rel="3" title="روح المعانی، ج ۲۵، ص ۱۲۳">*</span>. </p> <p>مؤلف: و در این معنا و در معنای دو روایت سابق روایات دیگری از طرق شیعه و طرق اهل سنت نقل شده. </p> <p>و اگر در معنای گریه آسمان و زمین اساس را همین ظاهر روایات قرار دهیم دیگر احتیاجی نیست به اینکه گریه آن دو را حمل کنیم بر کنایه تخییلیه. </p> <p>و در تفسیر قمی در ذیل جمله‌ <span class="aya" rel="44_14" data-words="4-7">و قالوا معلم مجنون</span> آمده که این سخن را وقتی گفتند که دیدند هنگام نزول وحی به رسول خدا (ص) حالت غشوه و بیهوشی به او دست می‌دهد، لذا گفتند او مجنون (جن زده) است<span class="footnote" rel="4" title="تفسیر قمی، ج ۲، ص ۲۹۱">*</span>. </p> 
