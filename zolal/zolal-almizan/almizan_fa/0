<code class="book" rel="&lt;em">مقدمه &gt;</code><code class="page" rel="1,9"/> <h3> <span class="title" rel="">مقدمه جلد اول</span> </h3> <p> <em>باسمه تعالی</em> غ </p><h3>سیره تفسیری استاد علامه طباطبائی قده </h3> <p> تفسیر قرآن کریم در گرو معرفت آنست و چون شناخت آن درجات گوناگونی دارد، بنا بر این تفسیر آن نیز مراتب مختلف خواهد شد. </p> <p>بعضی قرآن را در اثر اتحاد با حقیقت آن می‌شناسند، مانند پیامبر اکرم صلی اللَّه علیه و آله و اهل بیت عصمت علیهم السلام که بمنزله جان رسول خدایند<span class="footnote" rel="1" title="&lt;span class=&quot;aya&quot; rel=&quot;۳_۶۱&quot; data-words=&quot;۱۰-۲۳&quot;&gt;فَقُلْ تَعالَوْا نَدْعُ أَبْناءَنا وَ أَبْناءَکُمْ وَ نِساءَنا وَ نِساءَکُمْ وَ أَنْفُسَنا وَ أَنْفُسَکُمْ&lt;/span&gt;">*</span> <span class="aya" rel="26_193-194" data-words="1-6">نزل به الروح الأمین، علی قلبک</span><span class="footnote" rel="2" title="سوره شعراء آیه ۱۹۳">*</span> وقتی حقیقت کلام خدا بر روح رسول اکرم صلی اللَّه علیه و آله تنزل یافت و یا آن حضرت در قوس صعود به ملاقات حقیقت وحی نائل آمد <span class="aya" rel="27_6" data-words="1-8">و إنک لتلقی القرآن من لدن حکیم علیم</span><span class="footnote" rel="3" title="سوره نمل آیه ۶">*</span> برای آن حضرت جای هیچگونه ابهام نخواهد بود و با دریافت آن حقیقت که خود عین معرفت می‌باشد کلام الهی بطور کامل شناخته خواهد شد. </p> <p>بعضی دیگر قرآن را در اثر مشاهده جمال و جلال آن در خود، شناخته و می‌شناسند که تبیین آن کشش خاص، برای کسی که از آن بارقه سهمی و از آن نفحه نصیبی ندارد میسور نیست. </p> <p>گروه سوم قرآن را با بررسی ابعاد گوناگون اعجاز وی شناخته و می‌شناسند که اکثریت قرآن شناسان از این دسته‌اند. </p> <p>شناخت دسته اول همانند برهان صدّیقین در معرفت خداوند سبحان است که از ذات       <code class="page" rel="1,10"/>خداوند پی به او می‌برند و معرفت دسته دوم همانند برهان معرفت نفس است‌ <span class="hadith">من عرف نفسه فقد عرف ربّه</span> که با استمداد از آیات انفسی پروردگار خویش را می‌شناسند و آگاهی دسته سوم همانند برهان حدوث یا حرکت یا امکان و مانند آنست که با استدلال از نشانه‌های بیرونی و آیات آفاتی، خداوند خود را می‌شناسند. </p> <h3>شناخت قرآن</h3> <p> کامل‌ترین شناخت قرآن، همانا معرفت عمیقانه طبقه اول است که نه تنها به تمام معارف آن آشنایی کامل دارند، چنان که حضرت امام صادق علیه السّلام فرمود: <span class="hadith">قد ولدنی رسول اللَّه صلی اللَّه علیه و آله و انا اعلم کتاب اللَّه و فیه بدء الخلق و ما هو کائن الی یوم القیامة و فیه خبر السماء و خبر الارض و خبر الجنة و خبر النار و خبر ما کان و خبر ما هو کائن، اعلم ذلک کانّما انظر الی کفّی انّ اللَّه یقول فیه تبیان کل شی‌ء</span><span class="footnote" rel="1" title="بحار ط بیروت ج ۸۹ ص ۹۸ و ۱۰۱">*</span>. </p> <p>بلکه در مرحله عقل قرآن معقول و در مرتبه مثال قرآن متمثل و در مرتبه طبیعت قرآن ناطق می‌باشند، چنان که حضرت أمیر المؤمنین علیه السّلام فرمود: <span class="hadith">... و النور المقتدی به ذلک القرآن فاستنطقوه و لن ینطق و لکن أخرکم عنه الا انّ فیه علم ما یأتی و الحدیث عن الماضی و دوائکم و نظم ما بینکم</span><span class="footnote" rel="2" title="نهج البلاغه صبحی صالح ص ۲۲۳">*</span> و این بدان علت است که حقیقت ولایت و حقیقت قرآن گرچه مفهوما از یکدیگر جدا می‌باشند ولی از لحاظ مصداق و همچنین حیثیّت صدق، مساوق و متحدند از این جهت می‌توان ادعا کرد که: <span class="hadith">لا یبلغ احد کنه معنی حقیقة تفسیر کتاب اللَّه تعالی و تاویله الاّ نبیّه صلی اللَّه علیه و آله و اوصیائه علیهم السلام</span><span class="footnote" rel="3" title="بحار ط بیروت ج ۸۹ ص ۸۸ و ۸۹ و ج ۹۰ ص ۹">*</span> و زمینه رسیدن به این مقام منیع عشق به معارف قرآن و شوق به مطالب آنست که بر اثر عشق هر چه شناخته شد حفظ می‌شود و از صحنه دل رحلت نمی‌کند و در اثر شوق هر چه شناخته نشد با پرسش روشن می‌گردد که أمیر المؤمنین علیه السّلام فرمود: <span class="hadith">و اللَّه ما نزلت آیة الاّ و قد علمت فیما نزلت و أین نزلت أ بلیل نزلت أم بنهار نزلت فی سهل أو جبل إنّ ربّی وهب لی قلبا عقولا و لسانا سئولا</span><span class="footnote" rel="4" title="بحار ط بیروت ج ۸۹ ص ۹۳ و ۹۷">*</span> و امامان معصوم علیهم السلام گرچه ممکن است در بعضی از مظاهر با         <code class="page" rel="1,11"/>یکدیگر تفاوت داشته باشند ولی در علم به قوانین الهی و تفسیر قرآن کریم یکسانند، چنان که امام صادق علیه السّلام میفرماید: <span class="hadith">قلت له الأئمّة بعضهم اعلم من بعض قال علیه السّلام نعم و علمهم بالحلال و الحرام و تفسیر القرآن واحد</span><span class="footnote" rel="1" title="بحار ط بیروت ج ۸۹ ص ۹۵">*</span> و کتاب خداوند را چون دیگر نوشتار یا گفتار نمی‌توان محسوب داشت زیرا همواره گوینده از گفتارش جدا و نویسنده از نوشتارش بیرون است و هنگامی که پرده گفتار کنار رفت گوینده ظهور می‌نماید که: <span class="hadith">المرء مخبوء تحت لسانه</span><span class="footnote" rel="2" title="نهج البلاغه صبحی صالح ص ۵۴۵">*</span> و زمانی که پوشش نگارش و نوشتار بدرآید اندام نویسنده جلوه می‌کند که: <span class="hadith">رسولک ترجمان عقلک و کتابک ابلغ ما ینطق عنک</span><span class="footnote" rel="3" title="نهج البلاغه صبحی صالح ص ۵۲۸">*</span> که وجود هر یک از متکلم و کاتب محدود بوده و از محدوده کلام و کتاب خود نیز بیرون می‌باشد، از این جهت باید از حجاب گفتار و نوشتار گذشت تا به گوینده و نویسنده رسید و چه بسا آن گوینده یا نویسنده درست در کسوت گفتار در نیاید و بطور کامل در پوشش نوشتار، خود را ارائه ندهد، لیکن خداوند سبحان که از هر نوری روشن‌تر است تحت هیچ حجابی مستور نیست و از محدوده هیچ موجودی بیرون نخواهد بود، بنا بر این لطیف‌ترین تعبیری که درباره کلام و کتاب خداوند سبحان مطرح می‌باشد همان تجلّی است که احتمال هر گونه تجافی را از بین می‌برد و زمینه هر گونه شناخت عمیق را فراهم می‌نماید که حضرت أمیر المؤمنین علیه السّلام فرمود: <span class="hadith">فتجلّی لهم سبحانه فی کتابه من غیر ان یکونوا رأوه بما اراهم من قدرته... </span><span class="footnote" rel="4" title="نهج البلاغه صبحی صالح ص ۲۰۴">*</span> و آن موحّدی که تا با چشم جان و حقیقت ایمان، خدای خود را نبیند او را نمی‌پرستد <span class="hadith">... أ فاعبد ما لا اری</span><span class="footnote" rel="5" title="نهج البلاغه ص ۲۵۸">*</span> تا با چشم دل گوینده را هم نبیند کلامش را نمی‌پذیرد، او اوّل متکلم را می‌بیند بعد کلامش را می‌شنود، چه اینکه پیامبر اکرم صلی اللَّه علیه و آله در معراج‌های خویش اوّل حقیقت را با دل می‌یافت بعد با چشم می‌دید یعنی محسوس اولیای الهی مسبوق به عقل آنها است و یک حقیقت اول معقول آنهاست سپس محسوس آنان می‌شود بر خلاف دیگران که معقول آنها مسبوق به حسّ است و یک واقعیت از رهگذر حسّ به عقل آنها راه می‌یابد، لذا منطق آنان اینست که: من فقد حسّا فقد علما           <code class="page" rel="1,12"/>و مشرب اینان اینست که: <span class="aya" rel="56_77-79" data-words="1-10">إنه لقرآن کریم، فی کتاب مکنون، لا یمسه إلا المطهرون</span><span class="footnote" rel="1" title="سوره واقعه آیه ۷۸">*</span> آنان می‌گویند تا حسّ نباشد آگاهی نیست و اینان می‌فرمایند تا صفای ضمیر و طهارت دل نباشد نیل به معارف میسّر نیست برای آنان آکادمی ضروری مینماید و برای اینان تهذیب نفس، که: <span class="aya" rel="33_33" data-words="22-32">إنما یرید الله لیذهب عنکم الرجس أهل البیت و یطهرکم تطهیرا</span><span class="footnote" rel="2" title="سوره احزاب آیه ۳۴">*</span>. </p> <p>و نکته اساسی درباره قرآن کریم اینست که چون این کتاب تجلّی خداوند بی‌چون و بی‌مثل است قهرا همانند نخواهد داشت و شناخت او همانند معرفت دیگر کتابها نمی‌باشد: <span class="hadith">ان کلام البارئ سبحانه لا یشبه کلام الخلق کما لا یشبه افعاله افعالهم</span><span class="footnote" rel="3" title="بحار ط بیروت ج ۸۹ ص ۱۰۷ و ج ۹۰ ص ۹">*</span> و شناخت این طبقه ممتاز همانست که در زبان پیامبر اکرم صلی اللَّه علیه و آله آمده <span class="hadith">... لن یفترقا حتّی یردا علی الحوض... </span><span class="footnote" rel="4" title="بحار ط بیروت ج ۸۹ ص ۱۰۳">*</span> چون عارف و معروف هر دو به یک حقیقت که همان حق محض است مرتبطند <span class="hadith">... هما حبل اللَّه ممدود بینکم و بین اللَّه تعالی... </span><span class="footnote" rel="5" title="بحار ط بیروت ج ۸۹ ص ۱۰۲">*</span> و خطاب و مخاطب هر دو به یک متکلم وابسته‌اند لذا: <span class="hadith">انما یعرف القرآن من خوطب به</span><span class="footnote" rel="6" title="وسائل الشیعة ج ۱۸ ص ۱۳۶">*</span> بدین جهت از این اولیای الهی هنگام تلاوت هر آیه ذکری مناسب با محتوای همان آیه مانند تلبیه یا اعتراف یا شهادت نقل شده است<span class="footnote" rel="7" title="بحار ط بیروت ج ۸۹ ص ۲۲۰-۲۱۷">*</span> و برجسته‌ترین مقامی که در قرآن کریم برای انسان یادآوری شده از آن این گروه که همان <span class="aya" rel="56_10-11" data-words="1-5">و السابقون السابقون، أولئک المقربون</span><span class="footnote" rel="8" title="سوره واقعه آیه ۱۱">*</span> می‌باشند خواهد بود، چه اینکه حضرت امام باقر علیه السّلام فرمود <span class="hadith">... و لنا کرائم القرآن</span><span class="footnote" rel="9" title="بحار ط بیروت ج ۸۹ ص ۱۱۴">*</span>. </p> <p>بهترین شناخت قرآن بعد از معرفت عمیقانه طبقه اول همانا شناخت گروه دوم است که با مشاهده آیات انفسی قرآن به سوی این هدف والا جذب شده‌اند و با کشش قرآن وارد دریای بی‌کران او گشته‌اند، چون شناگری که به همراه موج دریای طوفنده چندگامی وارد دریا می‌شود نه با کوشش خود وارد شود که اقیانوس سهمگین به کوشش                   <code class="page" rel="1,13"/>هیچ شناگری بها نمی‌دهد و توان هر گونه دریا نوردی را از او می‌رباید <span class="hadith">... و بحرا لا یدرک قعره</span><span class="footnote" rel="1" title="نهج البلاغه صبحی صالح ص ۳۱۵">*</span> و آنکه بدون کشش عزم دریا کرد و به کوشش جامد بسنده نمود بهره لازم را از آب دریا و گوهر نهانی آن نمی‌برد ولی به درون بحر راه یافتن از آن کسی است که از خرد شنا نشان ندهد و فقط پس از آشنایی به هنگام موج خود را در معرض آن موج قرار دهد آن گاه مجاز است که بگوید هر چه دارم همه از دولت قرآن دارم زیرا با پیک وحی محشور شده و با سفیر قرآن هم صحبت گشته است، چه اینکه حضرت امام صادق علیه السّلام فرمود: <span class="hadith">من قرء القرآن و هو شاب مؤمن اختلط القرآن بلحمه و دمه، جعله اللَّه مع السفرة الکرام البررة و کان القرآن حجیجا عنه یوم القیامة و یقول یا ربّ ان کل عامل قد اصاب اجر عمله غیر عاملی فبلّغ به کریم عطایاک فیکسوه اللَّه عز و جل حلّتین من حلل الجنّة و یوضع علی رأسه تاج الکرامة ثم یقال له هل ارضیناک فیه؟ فیقول القرآن یا ربّ قد کنت ارغب له فیما هو افضل من هذا قال فیعطی الا من بیمینه و الخلد بیساره ثم یدخل الجنّة فیقال له اقرء آیة و اصعد درجة ثم یقال له بلغنا به و ارضیناک فیه؟ فیقول اللهم نعم</span><span class="footnote" rel="2" title="بحار ط بیروت ج ۸۹ ص ۱۸۷ و ۱۸۸">*</span> آری دلباخته کلام خدا آن چنان که قرآن را با ایمان میخواند که قرآن با تمام گوشت و خون او مخلوط خواهد شد و اینان برجسته‌ترین چهره‌های آدمی بعد از انبیا و مرسلین علیهم السلام می‌باشند.<span class="footnote" rel="3" title="بحار ط بیروت ج ۸۹ ص ۱۸۰">*</span> اما شناخت گروه سوم که با بررسی ابعاد اعجاز آمیز قرآن کریم آن را شناخته و می‌شناسند، چون قرآن شناسی آنان از روزنه‌های بیرونی است و کلام خدا را از پشت پرده‌های الفاظ و مفاهیم و مانند آن می‌بینند و قهرا تماس مستقیمی با خود قرآن نداشته و از حجاب مصطلحات نمی‌گذرند، ولی در این گروه همه افراد یکسان نیستند، زیرا برخی فقط از راه مفاهیم عقلی به قرآن راه پیدا می‌کنند و بعضی از راه معانی نقلی به حریم آن بار می‌یابند و... چنانچه در گروه دوم هم تفاوت وجود دارد زیرا برخی از آنها بکام موج قویّ فرو رفته و به همراه آن مقدار زیادی از دریا را طیّ می‌کنند و بعضی در معرض موج ضعیف واقع می‌شوند و به همان نسبت وارد اقیانوس می‌گردند، ولی این طبقه چون با حقیقت قرآن مأنوس‌اند هرگز آن را رها نمی‌نمایند، اما گروه سوم گذشته از تفاوت       <code class="page" rel="1,14"/>شناخت چون حقیقت قرآن کریم را مسّ نکرده‌اند قسمتی از بیماری‌های آنان درمان نمی‌شود و لذا گاهی به مقتضای بعضی از همان بیماری‌های کهن تن به انحراف و تباهی خواهند داد، زیرا قرآن تنها کتاب عقلی و علمی نیست که بتوان با براهین محض به آن نایل آمد و عمل را در نیل به معارف آن مؤثر ندانست، بلکه قرآن نور و هدایت است، لذا معارف عقلی و علمی را با راهنمایی و موعظه عملی مقرون می‌نماید، سپس انسانها را به تدبر در آن دعوت می‌کند و گناه را که همان قفل قلب است مانع تدبر در آن می‌داند<span class="footnote" rel="1" title="سوره محمّد آیه ۲۴">*</span> و اگر تنها راه ارتباط با قرآن همان علم حصولی و مبادی مفهومی آن باشد ممکن است کلام الهی در دل استقرار نیابد و در اثر برخی از سوانح رخت بر بندد و از شمار بزرگترین گناهان آنست که کسی حامل کلام خداوند باشد سپس عمدا آن را رها کند، <span class="hadith"> <span class="from">قال رسول اللَّه صلی اللَّه علیه و آله</span> : عرضت علی الذنوب فلم اصب اعظم من رجل حمّل القرآن ثم ترکه</span><span class="footnote" rel="2" title="بحار ط بیروت ج ۸۹ ص ۱۹۰">*</span> و همین رهایی نوارنیّت قرآن زمینه‌ای را فراهم کرده که قرآن دستاویز رز اندوزان آزمند می‌شود تا به وسیله کلام الهی دیگران را به کام دنیا مداری خویش فرو برند و کیفر این گروه آنست که طوری در قیامت حاضر می‌شوند که گوشتی در استخوان صورتشان نیست، <span class="hadith"> <span class="from">قال علی بن ابی طالب علیه السّلام</span> : من قرأ القرآن یأکل به الناس جاء یوم القیامة و وجهه عظم لا لحم فیه</span><span class="footnote" rel="3" title="بحار ط بیروت ج ۸۹ ص ۱۸۱">*</span> آری قرآن چون میوه شاداب است که انسان سالم را فربه می‌نماید و فرد مبتلا به مرض دستگاه گوارش را رنجور می‌سازد <span class="aya" rel="17_82" data-words="1-16">و ننزل من القرآن ما هو شفاء و رحمة للمؤمنین و لا یزید الظالمین إلا خسارا</span><span class="footnote" rel="4" title="سوره اسراء آیه ۸۲">*</span> لذا قرآن کریم با گوشت و خون بعضی از قاریان مخلوط می‌شود و زمینه ریزش تمام گوشت‌های صورت برخی دیگر از قاریان را فراهم می‌کنداعاذنا اللَّه من شرور انفسنا و سیئات اعمالنا. </p> <h3>تفسیر قرآن</h3> <p> اکنون که درجات گوناگون شناخت قرآن روشن شد مراتب مختلف تفسیر آن واضح خواهد بود زیرا تفسیر همان شناخت متنزل است لذا سخن طبقه ممتاز که همان         <code class="page" rel="1,15"/>گروه اولند اینست که‌ <span class="hadith">سلونی عن القرآن اخبرکم عن آیاته فیمن نزلت و این نزلت</span><span class="footnote" rel="1" title="بحار ط بیروت ج ۸۹ ص">*</span> و چون قرآن کریم مهیمن<span class="footnote" rel="2" title="سورة مائده آیه ۴۸">*</span> بر دیگر کتابهای آسمانی می‌باشد انسان کاملی که با حقیقت قرآن کریم متحد شد توان تفسیر همه کتاب‌های الهی را دارد لذا أمیر المؤمنین علیه السّلام فرمود: <span class="hadith">اما و اللَّه لو ثنیت لی الوسادة فجلست علیها لافتیت اهل التوراة بتوراتهم... و اهل الانجیل بانجیلهم... و اهل القرآن بقرآنهم</span><span class="footnote" rel="3" title="بحار ط بیروت ج ۸۹ ص ۷۸">*</span> غزالی از أمیر المؤمنین علیه السّلام نقل می‌کند که اگر خداوند سبحان و پیامبر اکرم صلی اللَّه علیه و آله مرا اذن دهند به اندازه بار چهل شتر الف فاتحة الکتاب را شرح می‌نمایم سپس می‌گوید: <span class="hadith">و هذه الکثرة فی السعة و الافتتاح فی العلم لا یکون الاّ لدنیا سماویا الهیّا</span><span class="footnote" rel="4" title="بحار ط بیروت ج ۸۹ ص ۱۰۴">*</span> لذا ابن عباس مفسّر معروف چنین می‌گوید... و ما علمی و علم اصحاب محمد صلی اللَّه علیه و آله فی علم علی علیه السّلام الاّ کقطرة فی سبعة ابحر<span class="footnote" rel="5" title="بحار ط بیروت ج ۸۹ ص">*</span> و هرگز قرآن بدون توجه به تفسیر و تبیین این طایفه حقّه فهمیده نمی‌شود زیرا این تفکیک همان افتراقی است که پیامبر اکرم صلی اللَّه علیه و آله به نفی آن خبر داد و او رسول امینی است که از هوی سخن نمی‌گوید و اگر جایی قرآن حضور ظاهری داشت و عترت طاهره غایب بودند یا اینان حضور ظاهری داشتند و قرآن کریم غایب بود اطمینان حاصل می شود که هر دو غایبند زیرا معیّت با هم و عدم افتراق از هم در نحوه وجود قرآن و عترت مأخوذ است<span class="footnote" rel="6" title="بحار ط بیروت ج ۱۰۶ و ۱۰۳ و">*</span> باری چون بهترین شناخت قرآن معرفت این طبقه است بهترین تفسیر نیز تفسیر این گروه خواهد بود و چون گروه دوم شاگرد برجسته طبقه اول محسوب می‌شوند و شناخت آنان بعد از معرفت گروه اول بهترین شناخت‌ها می‌باشد لذا تفسیر آنها نیز برجسته‌ترین تفسیرها خواهد بود، و راهیان این راه از متقدمان و متأخران هر کدام به نوبه خود مقداری از مسیر یاد شده را پیموده‌اند و نوادری از آنان این سیر را به پایان رسانده‌اند که یکی از آنها مرحوم استاد علامه سید محمد حسین طباطبائی قدّس اللَّه نفسه الزکّیة می‌باشد که از دیر باز در خدمت قرآن کریم بوده تا به اندازه خویش با کلام الهی مأنوس و سخن خدا با گوشت و خون او آمیخته شد لذا در تمام رویدادهای تلخ و             <code class="page" rel="1,16"/>شیرین با قرآن بود و از او الهام می‌گرفت و حوادث واقعه در جهان علم را با استنباط از معارف عمیق قرآن حل می‌نمود بطوری که کمتر مسائلی درباره عقاید و اخلاق و اعمال مطرح می‌شود که مرحوم استاد در تفسیر قیّم-المیزان-به آن نفیا یا اثباتا نپرداخته باشد بطوری که می‌توان گفت المیزان در بین تفاسیر چون کتاب قیّم-جواهر الکلام-است در بین کتابهای فقه که هم کمبود گذشتگان را جبران نمود و هم زمینه تحقیق آیندگان را فراهم کرد، وقتی استادمان مرحوم آیة اللَّه حاج شیخ محمد تقی آملی ره از استادش مرتضی انصاری قده نقل کرد که مرحوم شیخ انصاری چنین فرمود، من به هیچ مطلبی نرسیدم مگر آنکه مرحوم صاحب جواهر به آن نفیا یا اثباتا اشاره کرده است، و همانطوری که جواهر برای فقیه دائرة المعارف فقهی است-المیزان-برای یک مفسّر دائرة المعارف قرآنی است و اینک به گوشه‌ای از سیره تفسیری مرحوم استاد علامه اشاره نموده و تفصیل آن را به مراجعه به کتاب قیّم-المیزان-موکول می‌نمائیم. </p> <p>خداوند سبحان که در قرآن تجلی نموده کلام خود را به عنوان نور مبین<span class="footnote" rel="1" title="سوره نساء آیه ۱۷۴">*</span> و تبیان کل شی‌ء<span class="footnote" rel="2" title="سوره نحل آیه ۸۹">*</span> معرفی می‌کند و ممکن نیست چیزی نور باشد و معذلک دارای نقاط مبهم و تاریک بوده و محتوای آن روشن نباشد و نیز ممکن نیست کتابی بیانگر همه معارف و اصول سعادت بخش انسانی باشد و خود، بیّن و آشکار نباشد چه اینکه ممکن نیست کلامی هدایت جهانیان را تأمین نماید<span class="footnote" rel="3" title="سوره بقره آیه ۱۸۵">*</span> و خود نیازمند به هادی دیگر باشد تا او را توضیح دهد بنا بر این هیچ مطلب مبهمی در قرآن وجود ندارد، تا قرآن را به کمک غیر قرآن بشناسیم بلکه قرآن را باید به خود قرآن شناخت چه اینکه نور را باید با خود نور دید و بیّن بالذات را باید با خود آن بیّن شناخت و چیزهای دیگر را به وسیله او مبیّن نمود. </p> <p>یکی دیگر از آیات روشن قرآن کریم اینست که بلندای معارف مکنون او را جز مطهّرون نمی‌یابند<span class="footnote" rel="4" title="سوره واقعه آیه ۷۹">*</span> و مطهّرون را نیز معرفی کرد<span class="footnote" rel="5" title="سوره احزاب آیه ۳۳">*</span> بطوری که نه در امر اول ابهامی راه دارد و           <code class="page" rel="1,17"/>نه در امر دوم تیرگی رخنه می‌کند بلکه با نورافکن نیرومند وحی به جهانیان فهمانیده که دست همگان به کنه قرآن نمی‌رسد و تنها پاکانند که به کنه آن می‌رسند. </p> <p>یکی دیگر از آیات روشن کلام اللَّه اینست که هر چه پیامبر اکرم صلی اللَّه علیه و آله شما را به آن امر نمود بگیرید و از هر چه شما را از آن نهی نموده است دوری نمائید<span class="footnote" rel="1" title="سوره حشر آیه ۷">*</span> بطوری که در این ارجاع هیچگونه ابهامی وجود ندارد. </p> <p>یکی دیگر از آیات واضح کتاب الهی آنست که رسول اللَّه صلی اللَّه علیه و آله را بعنوان مبیّن حدود و جزئیّات قرآن کریم معرفی می‌نماید <span class="aya" rel="16_44" data-words="4-12">و أنزلنا إلیک الذکر لتبین للناس ما نزل إلیهم</span><span class="footnote" rel="2" title="سوره نحل آیه ۴۴">*</span>. </p> <p>بنا بر این خود قرآن که نور مبین است در کمال وضوح پیامبر اکرم صلی اللَّه علیه و آله و اهل بیت عصمت و طهارت علیهم السلام را مرجع فهمیدن معارف و حدود قوانین و مانند آن قرار داده و چون حجّیت کلام خداوند ذاتی است می‌تواند دلیل اعتبار سخن و سنّت معصومین علیهم السلام واقع شود پس قرآن که حجّت بالذات است سند حجیّت سنّت خواهد بود و هرگز نمی‌توان با قطع نظر از سنّت معصومین علیهم السلام به همه حدود و احکام الهی راه یافت و به معارف قرآن کریم آشنا شد چه اینکه آیات گسترده قرآن کریم نسبت به یکدیگر هماهنگ و منسجم‌اند و هرگز نمی‌توان آیه را با قطع نظر از آیات دیگر معنا کرد بلکه با توجه به سراسر قرآن کریم باید آیه مورد بحث را معنا نمود که اگر در بین آیات دیگر دلیل یا مؤیّدی برای آیه محلّ بحث وجود داشت در استدلال یا استمداد مورد نظر قرار گیرد و اگر در بین آنها دلیل یا تأیید یافت نشد آیه مورد بحث طوری تفسیر نشود که با معنای آیه دیگر مناقض باشد زیرا هیچگونه اختلافی را در حریم قرآن کریم راه نیست <span class="aya" rel="4_82" data-words="6-15">لو کان من عند غیر الله لوجدوا فیه اختلافا کثیرا</span><span class="footnote" rel="3" title="سوره نساء آیه ۸۲">*</span> و چون قرآن کریم در کمال وضوح به براهین عقلی ارج می‌نهد و خود نیز برای تبیین معارف الهی ادلّه قاطع اقامه می‌کند خود سند حجیّت عقل هم خواهد بود لذا هرگز نمی‌توان با قطع نظر از براهین عقلی آیه مورد بحث را معنا کرد با این تحلیل کوتاه میتوان روش تفسیری حضرت استاد قدس سره را       <code class="page" rel="1,18"/>بخوبی روشن نمود. </p> <h3>تفسیر قرآن به قرآن</h3> <p> در کیفیت استدلال یا استمداد از آیه‌ای برای آیه دیگر، سیره مفسران آیات الاحکام چنین بوده و نیز استمرار دارد که در استنباط حکم فقهی از قرآن آیات مقیده را شاهد تقیید آیات مطلقه قرار می‌دادند و همچنین آیات خاصه را سند تخصیص آیات عامه می‌دانستند و نیز درباره مجمل و مبیّن و دیگر فنون اصولی و فقهی همین روش را داشتند که از مجموع آیات بعد از تقیید یا تخصیص یا تبیین و مانند آن حکم فقهی را در محدوده آیات الاحکام استنباط می‌کردند، و همچنین سیره مفسّران ادبی بر آن بوده و هست که در استنباط حکم ادبی از لحاظ حقیقت و مجاز لغوی و فصاحت و بلاغت و تشریح فنون گوناگون مجاز مرسل و استعاره، مجموع آیاتی را که کلمه یا کلام مورد بحث در آنها بکار رفته است، فحص و جستجو می‌نمایند و از نحوه استعمال و اسناد و تقدیم و تأخیر و اقتران به حروف و ادوات حصر یا شرط یا نظایر آن نکته ادبی مورد نظر را استنباط می‌کنند و همچنین روش تفسیر کسانی که قصص قرآن را می‌نگارند یا سنن الهی و سیره پیامبران خدا را از قرآن کریم استنباط می‌کنند بر این محور دوران دارد که این کلمه یا جمله در چند سوره و در کدام آیه بکار رفته تا از مجموع آنها حکم مورد نظر و مطلب مناسب با رشته تخصصی خود را استنباط نمایند و این روش‌های گوناگون که هر گروهی در استنباط موضوع خاص خویش را جمع بندی آیاتی چند استفاده می‌نمودند و می‌نمایند قبل از تفسیر-المیزان-وجود داشت و بعد از آن نیز رونق بیشتری پیدا کرد اما هیچکدام از اینها تفسیر قرآن به قرآن نیست که ویژه-المیزان-می‌باشد، زیرا سرمایه بسیاری از روش های یاد شده را-المعجم-تأمین می‌نماید و مواد اوّلیه استنباط آنان را رجوع به این کتاب فراهم میسازد، سپس مفسّر با دریافت کلمات یا کلام‌های مشابه به تدبر در آنها می‌پردازد و با استمداد از کتاب‌های لغت و مانند آن حکم مورد نظر را استنباط می‌کند. </p> <p>و اما آنچه که سیره خاص-المیزان-است که جز در روایات معصومین علیهم السلام در تفاسیر پیشینیان به ندرت دیده می‌شود و بعد از آن هم هنوز به ابتکار خویش باقی است، همانا شناسایی آیات کلیدی و ریشه‌ای قرآن است که در پرتو آن<code class="page" rel="1,19"/>آیات کلیدی درهای بسیاری از آیات دیگر گشوده می‌گردد و با شناخت آن آیات ریشه‌ای این شجره طوبی تغذیه بسیاری از آیات شاخه‌ای روشن می‌شود که در این شناسایی سخن از کلمه یا کلام مشابه نیست تا فهرست‌ها و لغتنامه راهگشا باشند، بلکه در این سیر باید از سکویالمعجمو کتاب لغت پرواز کرد و به کنگره <span class="aya" rel="6_59" data-words="1-4">و عنده مفاتح الغیب</span><span class="footnote" rel="1" title="سوره انعام آیه ۵۹">*</span> رسید و اسرار کلیدی را که به روی نامحرمانمغالیقاست به چهره خود به عنوانمفاتیح دید و از آن آیات کلیدی گره‌های بسته را گشوده یافت و ازهذا باب ینفتح منه الف باب مطلع شد و به کمک آن سراسر قرآن کریم را درهای باز الهی دید که هیچ جای آن ناگشوده نیست و سپس آیات ریشه‌ای که ظواهر را تغذیه می‌کند از آیات کلیدی که بواطن قرآن را می‌گشاید جدا کرد و همچنین جریان تفسیر را از تأویل فرق گذاشت که این کار از قلمرو لغت بیرون و از حوصلهالمعجمخارج و از منطقه فهرست نامه و نظایر آن بالاتر که فراسوی معنا است و نه لفظ، زیرا تشخیص حقیقت و مجاز لغوی گرچه با لغتنامه‌ها تأمین می‌گردد ولی امتیاز حقیقت و مجاز عقلی که آیا اسناد محمول به موضوع الی ما هو له است یا الی غیر ما هو له، آن را عقل بیان می‌کند و وحی تبیین می‌نماید و نه لغت:... <span class="aya" rel="50_37" data-words="5-14">لمن کان له قلب أو ألقی السمع و هو شهید</span><span class="footnote" rel="2" title="سوره ق آیه ۳۷">*</span> و نتیجه شناسایی آیات زیر بنائی و آشنایی با آیات روبنایی و کیفیت ظهور آن آیات پایه‌ای در این آیات و نحوه رجوع این آیات روبنایی به آن آیات گذشته از استحکام اصل تفسیر آنست که هیچگونه اختلاف ریشه‌ای در مبانی این دائرة المعارف راه ندارد چه اینکه در اصل متن یعنی قرآن کریم هیچ راهی برای اختلاف وجود ندارد. </p> <h3>ضرب قرآن به قرآن</h3> <p> اکنون که تفسیر قرآن به قرآن و نیز ضرورت آن روشن شد توجه به این نکته سودمند می‌باشد که چه تفاوتی بین تفسیر قرآن به قرآن با ضرب قرآن به قرآن است که به شدت از آن نهی شده است؟ باید عنایت نمود که این دو حکما و موضوعا جدای از یکدیگرند، زیرا آنچه از حضرت امام صادق علیه السّلام رسیده است که: <span class="hadith">ما ضرب رجل     <code class="page" rel="1,20"/>القرآن بعضه ببعض الاّ کفر</span><span class="footnote" rel="1" title="بحار ط بیروت ج ۸۹ ص ۳۹">*</span> ناظر به آنست که کسی حقیقت قرآن را که یک واحد هماهنگ و منثنی است از هم جدا کرده و آن را به هم بزند و ارتباط میان ناسخ و منسوخ را قطع کند و به منسوخ حکم کند بدون توجه به ناسخ و پیوند تخصیصی عام و خاص را منقطع گرداند و رابطه تقییدی مطلق و مقید را نادیده بگیرد و پیوستگی صدر و ذیل آیه را ملاحظه نکند و نظایر آن نه اینکه آیه مورد بحث را جامع الاطراف دیدن و شواهد قرآنی آن را ملاحظه نمودن، ضرب قرآن بعض به بعض باشد و نیز اگر کسی آیه‌ای را از مسیر خودش خارج کند و به دل خواه خود معنا نماید مشمول حدیث یاد شده است، چه اینکه مرحوم صدوق از استادشابن الولیدمعنای این حدیث را پرسید، ابن الولید فرمود: کسی از تو تفسیر آیه‌ای را بپرسد تو با تفسیر آیه دیگر جواب او را بدهی: <span class="hadith">هو ان تجیب الرجل فی تفسیر آیة بتفسیر آیة اخری</span><span class="footnote" rel="2" title="رسائل حجیت ظن">*</span> بنا بر این بین تفسیر قرآن به قرآن و ضرب قرآن به بعض به بعض که یک نوع تفسیر به رأی است موضوعا امتیاز است و قهرا امتیاز حکمی هم خواهند داشت و برخی از محققان علم اصول چون مرحوم شیخ انصاری در بحث حجیّت ظاهر قرآن<span class="footnote" rel="3" title="بحار ط بیروت ج ۸۹ ص ۳۹ و وسائل کتاب القضاء ج ۱۸ ص ۱۳۵">*</span> اشاراتی درباره ضرب قرآن بعض به بعض دارند که عصاره آن همان تفکیک عام از خاص و صدر از ذیل و نظایر آن می‌باشد که بیان شد و این به نوبه خود همان تعضیه و تفریق اعضای پیکر یگانه قرآن مجید می‌باشد. </p> <h3>ویژگیهای تفسیری مرحوم استاد علامه طباطبائی</h3> <p> 1-مرحوم علامه قدس سره اطلاع نسبتا وسیع و فراگیری نسبت به تمام ظواهر قرآنی داشتند و لذا هر آیه را که طرح می‌نمودند طوری درباره آن بحث می‌کردند که سراسر قرآن کریم مطمح نظر بود زیرا یا از آیات موافق بعنوان استدلال یا استمداد سخن به میان می‌آمد یا اگر دلیل یا تأییدی از آیات دیگر وجود نداشت طرزی آیه محل بحث تفسیر می‌شد که مناقض با هیچ آیه از آیات قرآن مجید نباشد و هر گونه احتمال یا وجهی که مناقض با دیگر       <code class="page" rel="1,21"/>آیات قرآنی می‌بود مردود می‌دانستند زیرا تناقض آیات با انسجام اعجاز آمیز کتاب الهی سازگار نیست. </p> <p>2-مرحوم علامه قدس سره سیری طولانی و عمیق در سنّت مسلّمه معصومین علیهم السلام داشتند و لذا هر آیه که طرح می‌شد طوری آن را تفسیر می‌کردند که اگر در بین سنّت معصومین علیهم السلام دلیل یا تأییدی وجود دارد از آن بعنوان استدلال یا استمداد بهره برداری شود و اگر دلیل یا تأییدی وجود نداشت به سبکی آیه محلّ بحث را تفسیر می‌نمودند که مناقض با سنّت قطعی آن ذوات مقدّسه نباشد زیرا تباین قرآن و سنّت همان افتراق بین این دو حبل ممتد الهی است که هرگز جدایی پذیر نیستند <span class="hadith">لن یفترقا حتّی یردا علی الحوض</span><span class="footnote" rel="1" title="بحار ط بیروت ج ۸۹ ص ۸۰">*</span>. </p> <p>3-مرحوم علاّمه قدس سره تبحری کم نظیر در تفکر عقلی داشتند و لذا هر آیه مورد بحث را طوری تفسیر می‌نمودند که اگر در بین مبادی بیّن یا مبیّن عقلی دلیل یا تأییدی وجود داشت از آن در خصوص معارف عقلی و نه احکام تعبدی به عنوان استدلال یا استمداد بهره برداری شود و اگر بحث‌های عقلی در آن باره ساکت بود طوری آیه معنونه را معنا می‌نمودند که با هیچ دلیل قطعی عقلی مخالف نباشد و هر وجه یا احتمالی که با موازین قطعی عقلی-و نه مبانی غیر قطعی یا فرضیّه‌های علمی-مناقض بود باطل می‌دانستند زیرا تناقض عقل و وحی را هم عقل قطعی مردود می‌داند و هم وحی الهی باطل می‌شمرد چون هرگز دو حجّت هماهنگ خداوند سبحانه مباین هم نخواهند بود بلکه عقل چراغی است روشن و وحی صراطی است مستقیم که هیچکدام بدون دیگری سودی ندارد. </p> <p>4-علامه قدس سره در علوم نقلی مانند فقه و اصول و... صاحب نظر بوده و از مبانی مسلّمه آنها اطلاع کافی داشتند و لذا اگر ادلّه یا شواهدی از آنها راجع به آیه مورد بحث وجود نمی‌داشت هرگز آیه را بر وجهی حمل نمی‌نمودند که با مبانی حتمی آن رشته از علوم نقلی یاد شده مناقض باشد بلکه بر وجهی حمل می‌کردند که تباینی با آنها نداشته باشد زیرا آن مطالب گرچه فرعی بشمار می‌آیند ولی به استناد اصول یقینی قرآن و سنّت   <code class="page" rel="1,22"/>قطعی تنظیم می‌شوند و اگر تناقضی بین محتوای آیه و مبانی حتمی آن علوم رخ دهد بازگشت آن به تباین قرآن با قرآن یا سنت با سنّت و یا قرآن با سنّت است که هیچکدام از اینها قابل پذیرش نیست بنا بر این در استظهار یک معنا از معانی متعدد از آیه یا توجیه آیه با یکی از آنها سعی بر آن بود که موافق با سایر مطالب بوده و مخالف با مبانی مسلّمه علوم دیگر نباشد. </p> <p>5-مرحوم علامه قدس سره به همه محکمات قرآن آشنا بودند و می‌فرمودند برجسته‌ترین آیه محکمه همانا کریمه <span class="aya" rel="42_11" data-words="16-18">لیس کمثله شیء</span> است و در شناخت متشابهات نیز ماهر بودند و لذا بطور روشن متشابهات را به محکمات که امّ الکتاب می‌باشند<span class="footnote" rel="1" title="سوره آل عمران آیه ۷">*</span> و به منزله اصل و مادر همه مطالب قرآنی بشمار می‌روند ارجاع می‌دادند و راه پیروی از آنها را به روی تیره دلان می‌بستند و در عرضه احادیث بر قرآن کریم، محکمات را میزان قطعی می‌دانستند و مبانی علوم دیگر را با این میزان قطعی که عقل نیز در برابر آن اذعان و خضوع دارد ارزیابی می‌کردند که این خود نشانه پیمودن راه راست می‌باشد <span class="hadith"> <span class="from">قال مولینا الرضا علیه السّلام</span> : من ردّ متشابه القرآن الی محکمه هدی الی صراط مستقیم</span><span class="footnote" rel="2" title="بحار ط بیروت ج ۸۹ ص ۳۷۷">*</span>. </p> <p>6-مرحوم علامه قدس سره آشنایی کامل به مبادی برهان و شرایط مقدمات آن داشتند و لذا هرگز برای فرضیه علمی ارج برهانی قائل نبودند و آن را به منزله پای ایستا و ساکن پرگار می‌دانستند که به اتکای او پای دیگر پرگار حرکت می‌کند و دایره را ترسیم می‌نماید که در حقیقت کار از آن پای پویای پرگار است نه پای ایستای آن لذا از استناد به هر گونه فرضیّه غیر مبرهن در تفسیر آیه پرهیز می‌نموده و پیشرفت علوم و صنایع را سند صحت آن فرضیه نمی‌دانستند و همواره خطر احتمال تبدل آن فرضیّه را به فرضیّه دیگر در نظر داشتند و می‌فرمودند ثابت را که قرآن کریم است نمی‌توان به متغیر که فرضیه‌های زود گذر علمی است تفسیر نمود و یا بر آن تطبیق داد. </p> <p>7-مرحوم علامه قدس سره آشنایی کامل به مبانی عرفان و خطوط کلّی کشف و اقسام گوناگون شهود داشتند و لذا در عین دعوت به تهذیب نفس و استفاده روشن تزکیه از قرآن و حمایت از ریاضت مشروع و تبیین راه دل در کنار تعلیل راه فکر هرگز کشف     <code class="page" rel="1,23"/>عرفانی خود یا دیگران را معیار تفسیر قرار نمی‌دادند و آن منکشف یا مشهود را در صورت صحت یکی از مصادیق آیه، می‌دانستند نه محور منحصر آیه مورد بحث. آری در بین وجوه و احتمالات گوناگون آن وجه یا احتمالی که راه کشف را ببندد و مسیر تزکیه نفس را سدّ کند نمی‌پذیرفتند. </p> <p>8-مرحوم علامه قدس سره در تشخیص مفهوم از مصداق کار آزموده بودند و هرگز تفسیر را با تطبیق خلط نمی‌کردند. و اگر روایت معتبری شأن نزول آیه را بیان می‌کرد یا بر انطباق محتوای آن بر گروهی از صحابه یا فردی از آنان دلالت می‌نمود هرگز آن را به حساب تفسیر مفهومی نمی‌آوردند که قضیّه از کسوت کلّیت بیرون آمده و به صورت شخصی در آید و می‌فرمودند این-جری-است نه تفسیر، و اگر برای آیه جز یک مصداق، فردی دیگری نباشد باز آیه به همان معنای جامع و مفهوم کلی خود تفسیر می‌شود و همواره زنده و حاکم است چون تجلّی حیّ لا یموت کتابی جاوید و چشمه جوشان آب حیات خواهد بود و اگر آیه قرآن از صورت جامعیّت مفهومی خود تنزل کند و در سطح فرد خارجی مشخص گردد با زوال آن فرد آیه هم از بین خواهد رفت در حالی که قرآنیجری کما یجری الشمس و القمرهمانند دو اختر پر فروغ آفتاب و ماه نورافکن جوامع بشری است و از طرفی قرآن به عنوان-جوامع الکلم-بر قلب مطهّر پیامبر اکرم صلی اللَّه علیه و آله نازل شد که آن حضرت فرمود: <span class="hadith">... اعطیت جوامع الکلم</span><span class="footnote" rel="1" title="بحار ط بیروت ج ۸۹ ص ۱۵">*</span> و اگر بر فرد یا گروه یا جریان خاصی منطبق گردد و همراه تحوّل مورد انطباق، دگرگون شود دیگر به عنوان جوامع الکلم نخواهد بود. </p> <p>و از این رهگذر معلوم می‌شود که تحوّلات گوناگون مصادیق، موجب تحول تفسیر نمی‌شود زیرا الفاظ برای ارواح معانی وضع شده‌اند و مادامی که هدف یک چیز معیّن و غرض مترتب بر آن باقی است نام آن محفوظ است گرچه تبدل فراوانی در مصادیق آن راه یافته باشد مانند اسامی چراغ و ترازو و قلم و نظایر آن که بین مصادیق موجود در اعصار پیشین و مصادیق اختراع شده عصر صنعت امتیاز فراوانی از لحاظ مصداق هست ولی همه آنها در مفاهیم جامع اسامی یاد شده مندرج می‌باشند زیرا لفظ در مفهوم استعمال می‌شود   <code class="page" rel="1,24"/>نه در مصداق و تفاوت مصداق موجب تبدل مفهوم نخواهد بود. </p> <p>9-مرحوم علامه قدس سره تنزل قرآن کریم را بطور تجلّی می‌دانستند نه تجافی، لذا معارف طولی آن را مورد نظر داشته و هر یک از آنها را در رتبه خاص خویش قرار می‌دادند و هیچکدام از آنها را مانع حمل بر ظاهر و حجیّت و اعتبار آن نمی‌دیدند و اصالت را در هنگام تفسیر به ظاهر می‌دادند و هرگز در مقام تفسیر مفهومی آیه اصل را باطن نمی‌دانستند که فقط بر آن حمل گردد بلکه از راه حفظ و حجیّت ظاهر آن به باطن راه یافته و از آن باطن به باطن دیگر سلوک می‌کردند که روایات معصومین علیهم السلام نیز این چنین است<span class="footnote" rel="1" title="بحار ط بیروت ج ۸۹ ص ۹۵-۹۴">*</span>. </p> <p>10-مرحوم علامه قدس سره معارف دینی را جزء ما ورای طبیعت می‌دانستند نه طبیعت لذا آنها را منزّه از احکام ماده و حرکت دانسته و افزونی و کاهش مادّی را در حریم آنها روا نمی‌دیدند و دین را سنّت اجتماعی قابل تطوّر و تحوّل و در نتیجه مستعد فرسودگی و کهنگی ندانسته و این طرز تفکر را به شدّت مردود می‌دانستند<span class="footnote" rel="2" title="المیزان ج ۵ ص ۲۱۱ و ج ۱ ص ۶۱-۶۰">*</span> لذا همه ظواهر دینی را که راجع به اصل اعجاز یا انواع گوناگون آن بود محترم می‌شمردند و از آنها حمایت می‌نمودند و طرز تفکر وهابیّت را که خود نوعی مادّیت است در کسوت مذهب، باطل دانسته و همواره آن را مخالف عقل و وحی می‌شمردند چه اینکه روش تفسیری مبتنی بر اصالت حسّ و تجربه و نیز روش تفسیری مبتنی بر اصالت عمل را باطل دانسته<span class="footnote" rel="3" title="المیزان ج ۱ ص ۵">*</span> و معیار درستی اندیشه را عقل قرار می‌دادند<span class="footnote" rel="4" title="المیزان ج ۱ ص ۴">*</span> نه حسّ و تجربه و نه عمل. </p> <p>11-آشنایی کامل مرحوم علامه با قرآن کریم نه تنها موجب شد که آیات و کلمات قرآن مجید را با ارجاع به یکدیگر حل کنند بلکه در تفسیر حروف مقطّعه نیز همین سیره حسنه را اعمال می‌نمودند زیرا به کمک بررسی سوره‌هایی که دارای حروف مقطعه بسیط هستند مانند: الموصو بررسی سوره‌ای که دارای حروف مقطعه مرکب می‌باشد مانند: المصپی می‌بردند که حرف مقطع رمزی است به محتوای سوره و اشاره سرّی به مضمون آن دارد و حتّی انس فراوان مرحوم استاد به قرآن کریم موجب شد که با         <code class="page" rel="1,25"/>تدبّر در متن سوره با قطع نظر از مسائل تاریخی اطمینان حاصل نماید که آن سوره در مکه نازل است یا در مدینه سپس شواهد نقلی آن را تأیید می‌نمود. در اینجا بمنظور اختصار، از بررسی کامل روش تفسیری مرحوم استاد صرف نظر می‌نمائیم و در پیرامون ویژگی ممتاز تفسیر المیزان که شناسایی آیات کلیدی قرآن به منظور تفسیر قرآن به قرآن است توضیح کوتاهی را تقدیم می‌داریم. </p> <h3>آیا توحیدی یا غرر آیات</h3> <p> مرحوم علامه قدس سره از آیات کلیدی قرآن کریم بعنوانغرر آیاتیاد می‌فرمود که درخشش چشمگیر آنها به تنها راهگشای بسیاری از آیات دیگر قرآن بود بلکه پایه محکمی برای حلّ بسیاری از احادیث خواهد بود و میزان شناسایی آیات زیر بنائی برای همه معارفی که ارقام آنها را در مقدمه جلد اول کتاب قیم-المیزان-به هفت محور بحثی رسانده‌اند<span class="footnote" rel="1" title="ص ۱۱">*</span> همانا آیات صریح یا ظاهر معارف توحیدی است، زیرا همه مسائل اسلامی که در قرآن مطرح است اعم از عقاید و اخلاق و احکام به توحید خدای سبحان بر می‌گردد و در این زمینه چنین می‌فرمایند: فالآیات القرآنیة علی احتوائها تفاصیل هذه المعارف الالهیّة و الحقائق الحقّه تعتمد علی حقیقة واحدة هی الاصل و تلک فروعه و هی الاساس الذی بنی علیه بنیان الدین و هو توحیده تعالی توحید الاسلام بان یعتقد انه تعالی هو ربّ کل شی‌ء لا ربّ غیره و یسلّم له من کلّ وجهة فیوفی له حق ربوبیّة و لا یخشع فی قلب و لا یخضع فی عمل الاّ له جلّ امره و هذا اصل یرجع الیه علی اجماله جمیع تفاصیل المعانی القرآنیة من معارفها و شرائعها بالتحلیل و هو یعود الیها علی ما بها من التفصیل بالترکیب<span class="footnote" rel="2" title="المیزان ج ۱۰-ص ۱۳۹ و ج ۲۰-ص ۵۴۳">*</span>. </p> <p>و با استنباط آیات زیر بنائی بر محور یاد شده هر وجه یا احتمالی که در بین وجوه و احتمالات گوناگون در مورد آیه مورد بحث مخالف توحید بود باطل می‌دانستند و هر وجه یا احتمالی که به توحید نزدیک‌تر بود می‌پذیرفتند و از این رهگذر رابطه جهان بینی و ایدئولوژی را تحلیل می‌نمودند که هر جهان‌بینی مخصوص ایدئولوژی خاصی را به دنبال دارد، زیرا اعتقاد به مادّیت هر چه در جهان موجود است سنّت اجتماعی را طرزی تنظیم     <code class="page" rel="1,26"/>می‌کند که با لذّت‌ها و کمال‌های محسوس و مادی همراه بوده و به آنها برساند و اعتقاد به بت پرستی طرزی سنّت گذاری می‌کند که بت‌ها را راضی سازد، ولی اعتقاد به خداوند سبحان و قیامت طرزی سنّت پردازی می‌کند که هم سعادت دنیا را تأمین کند و هم سعادت آخرت را. </p> <p>بنا بر این صورت‌های گوناگون زندگی اجتماعی در اثر اختلاف اصول اعتقادی جوامع بشری می‌باشد... فانّ المذاهب المختلفة مؤثرة فی خصوص السنن المعمول بها فی المجتمعات... فصور الحیاة الاجتماعیّة تختلف باختلاف الاصول الاعتقادیة فی حقیقة العالم...<span class="footnote" rel="1" title="المیزان ج ۱۶-ص ۲۰۱ و ۲۰۰">*</span> و از این جهت که اصول توحیدی آیات کلیدی قرآن کریم می‌باشند در مسأله اخلاق در طیّ ابطال نسبیّت آن و محکوم شمردن نسبی بودن حسن و قبح و مردود دانستن آنکه فضیلت و رذیلت ریشه انسانی ندارد بلکه تابع محیط و تحولات گوناگون است و در ضمن تثبیت اصول زیر بنائی اخلاق، به مسلک‌های سه گانه که در اخلاق وجود دارد می‌پردازند و برجسته‌ترین مسلک را آن می‌دانند که سنن اخلاقی نه برای کسب جاه و شهرت و محبوبیّت اجتماعی و مجد تاریخی و تقویت روحی باشد و نه برای پرهیز از دوزخ و بهره‌مندی از بهشت باشد بلکه برای لقای خداوند سبحان و تحصیل وجه پایدار او باشد که خود عین توحید است... و اما الآن فانّما یرید وجه ربّه و لا همّ له فی فضیلة و لا رذیلة و لا شغل له بثناء جمیل و ذکر محمود و لا التفات له الی دنیا او آخرة او جنة او نار و انّما همّه ربّه و زاده ذلّ عبودیّته و دلیله حبّه...<span class="footnote" rel="2" title="المیزان ج ۱ ص ۳۷۹">*</span>. </p> <p>و چون زیر بنای همه معارف و نیز اخلاق و همچنین اعمال شایسته را توحید دانستند که همانند اصل ثابت شجره طیّبه می‌باشد که تا آسمان شاخه دارد و همواره میوه می‌دهد در این باره چنین می‌فرمایند... انّ المراد فی الآیة علی ما یعطیه السیاق هو اصل التوحید الذی یتفرّع علیه سائر الاعتقادات الحقة و ینمو علیه الاخلاق الزاکیة و تنشأ منه الاعمال الصالحه<span class="footnote" rel="3" title="المیزان ج ۱۲ ص ۵۰">*</span> و از آن نظر که بر اساس توحید تمام فیض‌ها از خداوند سبحان تنزل می‌یابند و هیچ موجودی نه خود مستقل است و نه به غیر خداوند اعتماد دارد و نه در       <code class="page" rel="1,27"/>محدوده طبیعت خلاصه می‌شود بلکه هر موجودی ریشه غیبی دارد، آیه‌ای که بر این اصل دلالت دارد و نیز آیه‌ای که بر صیانت قرآن کریم از هر گزند تحریف آور دلالت می‌کند، آن را از غرر آیات می‌دانند... و من غرر الآیات القرآنیة المشتملة علی حقائق جمّة فی السورة قوله تعالی‌ <span class="aya" rel="15_21" data-words="1-7">و إن من شیء إلا عندنا خزائنه...</span><span class="footnote" rel="1" title="المیزان ج ۱۲ ص ۹۸">*</span>. </p> <p>زیرا به استناد آیه <span class="aya" rel="15_21" data-words="1-7">و إن من شیء إلا عندنا خزائنه</span> نه تنها مسأله انزال حدید<span class="footnote" rel="2" title="سوره حدید آیه ۲۵">*</span> و انزال پوشاک و پر مرغان<span class="footnote" rel="3" title="سوره اعراف آیه ۲۶">*</span> و انزال هشت زوج از چهارپایان<span class="footnote" rel="4" title="سوره زمر آیه ۶">*</span> و مانند آن را از باب تفسیر قرآن به قرآن حل می‌کردند بلکه مسأله تنزل وحی و فرشته و قرآن و همچنین مسأله هدایت ملکوتی که ویژه امامت است که: <span class="aya" rel="21_73" data-words="3-5">أئمة یهدون بأمرنا</span> می‌باشند و نیز مسأله ایمان عالم ذرّیه و اخذ میثاق به وحدانیت خدای سبحان و مسأله سبق قضا بر قدر و پیوند لوح محو و اثبات با لوح محفوظ و دیگر مسائل الهی را در پرتو آن حلّ می‌نمودند و بهمین مناسبت بعضی از آیات سوره رعد را نیز جزء آیات باهره و نورانی بشمار آوردند، در عین آنکه سراسر قرآن کریم نور می‌باشد... و من الحقائق الباهرة المذکورة فی هذه السورة ما یتضمّنه قوله <span class="aya" rel="2_22" data-words="10-13">أنزل من السماء ماء</span> و قوله‌ <span class="aya" rel="13_28" data-words="8-12">ألا بذکر الله تطمئن القلوب</span> و قوله‌ <span class="aya" rel="13_39" data-words="1-10">یمحوا الله ما یشاء و یثبت و عنده أم الکتاب</span> و قوله‌ <span class="aya" rel="13_42" data-words="7-9">فلله المکر جمیعا</span>.<span class="footnote" rel="5" title="المیزان ج ۱۱ ص ۳۱۲">*</span> و چون خداوند سبحان نه تنها دارای کمالات هستی است بلکه هر گونه کمال وجودی از آن ذات مقدّسه نشأت می‌گیرد و هر گونه کمالی که آمیخته با تناهی و نقص باشد از حضرتش مسلوب است بلکه تنها کمالات نامحدود هستی است که عین خداوند عالم است و هر اسمی دلالت بر یکی از آن کمالات می‌کند و راه ارتباطی خلق با خلق است، از این جهت آیه <span class="aya" rel="17_110" data-words="7-12">... أیا ما تدعوا فله الأسماء الحسنی</span><span class="footnote" rel="6" title="سوره اسراء آیه ۱۱۰">*</span> را از غرر آیات قرآنی دانسته و چنین می‌فرمایند: و الآیة من غرر الآیات القرآنیة تنیر حقیقة ما یراه القرآن الکریم من توحید الذات و توحید العبادة قبال ما یراه الوثنیّة من توحید الذات و تشریک العبادة<span class="footnote" rel="7" title="المیزان ج ۱۳ ص ۲۳۹ و ص ۳">*</span> و به همین               <code class="page" rel="1,28"/>مناسبت درباره آیه 8 از سوره طه: <span class="aya" rel="20_8" data-words="1-8">الله لا إله إلا هو له الأسماء الحسنی</span> چنین می‌گویند: و من غرر الآیات فی السورة قوله تعالی....<span class="footnote" rel="1" title="المیزان ج ۱۴ ص ۱۲۹">*</span> و چون آیه: <span class="aya" rel="24_35" data-words="1-5">الله نور السماوات و الأرض...</span><span class="footnote" rel="2" title="سوره نور آیه ۳۵">*</span> بطور وضوح جریان توحید خداوند سبحان را که ریشه همه معارف قرآنی است بیان می‌نماید، سخن مرحوم استاد در این باره آنست که... و من غرر الآیات فیها آیة النور<span class="footnote" rel="3" title="المیزان ج ۱۵ ص ۸۴">*</span>. </p> <p>و از این جهت که غبار کثرت در روز ظهور وحدت حقه زایل می‌گردد و در آن روز روشن می‌شود که همه کارها از آن خدای سبحان می‌باشد که در حقیقت روز ظهور توحید راستین است از آیه: <span class="aya" rel="82_19" data-words="1-10">یوم لا تملک نفس لنفس شیئا و الأمر یومئذ لله</span><span class="footnote" rel="4" title="سوره انفطار آیه ۱۹">*</span> چنین یاد می‌کنند... و هی من غرر الآیات<span class="footnote" rel="5" title="المیزان ج ۲۰ ص ۳۳۴">*</span> و در تأیید این مطلب وقتی از محضر مرحوم استاد علاّمه پرسیدم به چه مناسبت سوره مبارکهیسقلب قرآن است، فرمودند: همین سؤال را از حضور استادمان مرحوم آقای قاضی همان عارف نامور و عالم ربانی پرسیدم، ایشان در جواب فرمودند بمناسبت دو آیه آخر سوره: <span class="aya" rel="36_82-83" data-words="1-19">إنما أمره إذا أراد شیئا أن یقول له کن فیکون-، فسبحان الذی بیده ملکوت کل شیء و إلیه ترجعون</span> لذا مرحوم استاد درباره این دو آیه چنین می‌فرماید: و من غرر الآیات فیها قوله تعالی انما امره...<span class="footnote" rel="6" title="المیزان ج ۱۷ ص ۶۴">*</span> و همچنین آیه: <span class="aya" rel="53_42" data-words="1-5">و أن إلی ربک المنتهی</span> که هدف نهایی آفرینش و تدبیر آن و قرارگاه کاروان سالار جهان انسانی حضرت پیامبر اکرم صلی اللَّه علیه و آله را خداوند سبحان می‌داند. </p> <p>و نیز آیه: <span class="aya" rel="53_39" data-words="1-7">و أن لیس للإنسان إلا ما سعی</span> که پیوند ضروری عمل با عامل را در قیامت ترسیم می‌کند از این جهت که خطوط کلی سیر مسافران کوی هستی و همچنین مدار پاداش و کیفر را بیان می‌نمایند جزء آیات کلیدی به حساب آمده و درباره آنها چنین می‌فرمایند: و من غرر الآیات فیها ای فی سورة النجم قوله‌ <span class="aya" rel="53_42" data-words="1-3">و أن إلی</span>...<span class="footnote" rel="7" title="المیزان ج ۱۹ ص ۲۵">*</span> زیرا در آیه: <span class="aya" rel="53_42" data-words="1-4">و أن إلی ربک</span> همه تدبیرها و ایجاد روابط بین اشیا و پرورش آنها فقط به خداوند سبحان منتهی خواهد شد. لذا در تأیید آن فرمودند:... و الآیة تثبت الربوبیّة المطلقة للَّه               <code class="page" rel="1,29"/>سبحانه.... </p> <p>و چون آیه: <span class="aya" rel="54_49" data-words="1-5">إنا کل شیء خلقناه بقدر</span> ناظر به توحید ربوبی و تنظیم هندسی تمام پدیده‌ها می‌باشد در ردیف آیات ریشه قرآن کریم شمرده شده و درباره آن چنین مرقوم داشتند: و من غرر آیاتها ما فی آخرها من آیات القدر<span class="footnote" rel="1" title="المیزان ۱۹ ص ۶۱">*</span> و همچنین آیات هفتگانه پایان سوره حشر که هم ترغیب به لقای پروردگار از راه مراقبت و محاسبت در آنها مطرح است و هم عده‌ای از اسمای حسنای باری تعالی که هر کدام مجری فیض جدا و تجلی علیحده باشد به حساب آیات اصولی آمده و درباره آنها چنین فرمودند: و من غرر الآیات فیها الآیات السبع فی آخرها...<span class="footnote" rel="2" title="المیزان ج ۱۹ ص ۲۳۱">*</span> و همچنین آیه: <span class="aya" rel="22_62" data-words="1-13">ذلک بأن الله هو الحق و أن ما یدعون من دونه هو الباطل</span> که بر انحصار هستی حقیقی در خداوند سبحان دلالت داشته و هر چه به نام آن حضرت نباشد باطل است که محتوای آن توحید کامل است، در عداد آیات کلیدی قرار گرفت، لذا در باره آن چنین مرقوم فرمودند: و من غرر الآیات فیها فی سورة لقمان قوله تعالی: <span class="aya" rel="31_30" data-words="1-3">ذلک بأن الله</span>...<span class="footnote" rel="3" title="المیزان ج ۱۶ ص ۲۲۰">*</span>. </p> <p>و خلاصه آنکه مبدء تمام وجودهای خارجی هستی محض خداوند سبحان است که بدون آن هست محض، چیزی موجود نخواهد شد و مبدء تمام وجودهای علمی شناخت آن هستی محض است که بدون معرفت او چیزی شناخته نخواهد شد. از این جهت آیات توحیدی که بیانگر صفات جمال و جلال آن ذات مقدّسه می‌باشد و وحدت ذات و وحدت مبدء خلق و وحدت ربّ و مدبّر و نیز وحدت معبود را تبیین می‌نماید، از غرر آیات بشمار آمده و جزء معارف کلیدی قرآن کریم محسوب می‌شوند که مبدء شناخت سایر آیات می‌باشند، و بدون آنها هیچ آیه‌ای فهمیده نمی‌شود زیرا این بخش از قرآن عهده‌دار قواعد کلّی قرآن شناسی می‌باشند و با نیل به این قواعد کلّی دیگر آیات قرآنی روشن می‌گردد و این روش یعنی از آیات زیر بنائی و معارف کلیدی پی به سائر آیات بردن<span class="footnote" rel="4" title="المیزان ج ۱ ص ۱۲">*</span> همان سیره مرضیّه ائمه اطهار علیهم السلام بوده که مرحوم استاد می‌فرماید: اگر این سبک سابقه‌دار         <code class="page" rel="1,30"/>به نسیان سپرده نمی‌شد و ادامه می‌یافت بسیاری از اسرار قرآنی آشکار می‌گشت<span class="footnote" rel="1" title="المیزان ج ۱ ص ۷۱">*</span> و این اسلوب ویژه<span class="footnote" rel="2" title="المیزان ج ۱ ص ۶۴">*</span> همان تفسیر قرآن به قرآن است که از معاجم و فهارس و لغات و... خارج خواهد بود. </p> <p>و این روش بهترین مصداق برای آیه: <span class="aya" rel="4_82" data-words="5-15">و لو کان من عند غیر الله لوجدوا فیه اختلافا کثیرا</span> می‌باشد که به صورت قیاس استثنایی بیان شده، یعنی هیچگونه اختلافی در سراسر قرآن مجید نیست و منظور این جمله تنها بیان عقد سلبی قضیّه نیست که بین معانی قرآن هیچ اختلافی نیست، بلکه مراد تبیین عقد اثباتی آنست، یعنی همه مفاهیم قرآنی منسجم و هماهنگ‌اند و به یکدیگر انثنا و گرایش دارند و هر آیه در محتوای خود صادق و نسبت به محتوای آیه دیگر بدون واسطه یا بواسطه مصدق می‌باشد، چه اینکه قرآن ناطق أمیر المؤمنین علیه السّلام از آیه مذکور چنین استفاده می‌فرماید <span class="hadith">... و ذکر ان الکتاب یصدّق بعضه بعضا و انه لا اختلاف فیه فقال سبحانه- <span class="aya" rel="4_82-83" data-words="5-16">و لو کان من عند غیر الله لوجدوا فیه اختلافا کثیرا-، و</span> انّ القرآن ظاهره انیق و باطنه عمیق... </span><span class="footnote" rel="3" title="نهج البلاغه صبحی الصالح ص ۶۱">*</span> یعنی برخی از آیات مصدّق بعض دیگر هستند. </p> <p>بنا بر این همه آیات موافق یکدیگرند که این یک عقد ایجابی است نه تنها با هم اختلاف ندارند که این یک عقد سلبی است و از این جهت سراسر قرآن کریم متشابه و مثانی همدیگرند چه اینکه مرحو علاّمه چنین می‌فرماید... و سمّیت الآیات القرآنیة مثانی لان بعضها یوضح حال البعض و یلوی و ینعطف علیه کما یشعر به قوله- <span class="aya" rel="39_23" data-words="5-7">کتابا متشابها مثانی</span> - حیث جمع بین کون الکتاب متشابها یشبه بعض آیاته بعضا و بین کون آیاته مثانی و فی کلام النّبی صلی اللَّه علیه و آله فی صفة القرآن-یصدّق بعضه بعضا و عن علی علیه السّلام فیه-و ینطق بعضه ببعض و یشهد بعضه علی بعض...<span class="footnote" rel="4" title="المیزان ج ۱۲ ص ۲۰۲">*</span>. </p> <p>و شاید جدا نمودن هر آیه از آیات دیگر و آنها را در تفسیر آیه مورد بحث ملاحظه نکردن و هر کدام را بریده از جمع دیگران مشاهده نمودن و از آیات دیگر به عنوان دلیل یا تأیید و شاهد مدد نگرفتن، یک نحوه تفرقه ایجاد کردن بین آیات منسجم و متّحد قرآن باشد         <code class="page" rel="1,31"/>که بازگشت این نوع تجزیه و پراکنده ساختن اعضای پیکر یگانه کلام خدا به آن باشد که در قرآن به عنوان یک روش نکوهیده از بیگانگان نسبت به قرآن یاد شده... <span class="aya" rel="15_90-91" data-words="1-8">کما أنزلنا علی المقتسمین، الذین جعلوا القرآن عضین</span><span class="footnote" rel="1" title="سوره حجر آیه ۹۱">*</span> زیرا گرچه طبق روایات منظور از-عضین- کسانی هستند که اعضای قرآن را تعضیه و تفرقه نمودند و به بعضی از آنها ایمان آورده‌اند و نسبت به بعض دیگر کفر ورزیدند و همچنین کسانی که درباره قرآن نسبت‌های ناروای گوناگون روا داشتند مانند آنکه گاهی گفتند قرآن سحر است و گاهی گفتند اسطوره و افسانه است و مانند آن، ولی هر آیه را از دیگر آیات که همانند اجزای یک واحد بشمار می‌روند منقطع نمودن خود یک نحو تعضیه و تفرقه ناپسند است، زیرا آیه‌ای که به دیگر آیات انثنا و انعطاف دارد نمی‌توان آن را بدون گرایش به مفاهیم آیات دیگر تفسیر کرد، البته با توجه به اصل یاد شده که انثنا و گرایش اوّلی شاخه‌های فرعی به همان ریشه‌های اصیل می‌باشد که در شجره طوبی قرآن عبارت از آیات کلیدی و معارف توحیدی می‌باشند. </p> <h3>ویژگیهای اخلاقی و تعلیمی مرحوم علامه طباطبائیقدس سره</h3> <p> در پایان بعضی از سجایای آن حکیم متأله و مفسر متبحّر را نقل می‌کنم تا اسوه اهل تحقیق و تألیف باشد: 1-مرحوم علامهقدس سرهدر نوشتارهای خود عموما و تفسیر شریف-المیزان- خصوصا نام کسی را در نقد و تحلیل نظر او نمی‌بردند بلکه غالبا به جرح و تعدیل اصل رأی و فکر توجه می‌نمودند و می‌فرمودند فکرها است که با هم برخورد دارند نه صاحبان افکار و محور قدح و مدح ایشانانظر الی ما قال و لا تنظر الی من قالبود. </p> <p>2-ایشان در هنگام نقد و جرح یک نظر، حرمت صاحب نظر را حفظ می‌نمودند و مقام اندیشمند را گرامی میشمردند و هرگز تعبیری که تحقیرآمیز باشد یا حکایت از علم زدگی ایشان بکند نداشتند مگر در مورد ضرورت از باب‌ <span class="hadith">ردّوا الحجر من حیث جاء فان الشر لا یدفعه الا الشّر</span><span class="footnote" rel="2" title="کلمات قصار أمیر المؤمنین علیه السّلام نهج البلاغه صبحی صالح۳۱۴">*</span>. </p> <p>     <code class="page" rel="1,32"/>3-ایشان با اینکه در مسائل عادی حضور ذهنی نداشتند ولی در مسائل عقلی عموما و مباحث تفسیری خصوصا حضور ذهنی کامل داشتند و این همان انصراف ممدوح است نه نسیان مذموم و این نشانه همان آمیختگی قرآن با گوشت و خون ایشان می‌باشد چه اینکه در دوران بیماری و بستری افراد فراموششان شدند ولی اذکار را از یاد نبرد که نشانه استقرار ایمان است. </p> <p>4-ایشان در تدریس فن شریف حدیث حتما نام راویان را هر چند ضعیف بودند ذکر می‌کردند و در هنگام قرائت متن حدیث، سند را نیز میخواندند که نام بزرگان و محدّثان احیا شود و ضمن اشاره به ضعف یک سند حرمت روات را رعایت میکردند، و دیگر سجایای حضرتش را از یاد نامه‌ها می‌توان یافت. </p> <p>5-دوره درس‌های کلاسیک حضرت استادقدس سرهاز منطق شروع می‌شد سپس به فلسفه و عرفان می‌رسید و سرانجام به قرآن و حدیث که میراث رسول اکرم صلی اللَّه علیه و آله است ختم میشد و ارتحالش همانند زندگی پرثمرش تحرک تازه‌ای در جهان علم بوجود آورد گرچه او متذکر بود و راقم این سطور ناسی یا متناسیذهب المتذکرون و بقی الناسون او المتناسوننهج البلاغه. </p> <p>قم-جوادی آملی 26 شهریور 1363 21 ذیحجة 1404<code class="page" rel="1,33"/> <em>بِسْمِ اَللَّهِ اَلرَّحْمنِ اَلرَّحِیمِ</em> غ </p><h3>مقدمه مترجم در چاپ دوم</h3> <p> <span class="aya" rel="15_9" data-words="1-8">إنا نحن نزلنا الذکر و إنا له لحافظون</span> این قرآن را ما نازل کردیم و بطور قطع آن را حفظ خواهیم کرد.  سوره الحجر، آیه 8 پروردگارا منّتت را با کمال خضوع گردن می‌نهیم که قرآن کریمت را که در طول قرنهای گذشته مورد هجوم دشمنانت واقع شده بود بوسیله مجاهدتهای بندگان صالحت برای ما حفظ فرمودی، و به عجز خود از اداء شکر این نعمتت اعتراف داریم زیرا خود شاهد دوران غربت قرآنت بودیم که چگونه دشمنانت بیش از هر دوران دیگر مورد حمله قرارش دادند و آن را که به منظور هدایت بشر نازل فرمودی از زندگی بشر حذف کردند و جز نامی از آن باقی نگذاشتند و دیدیم که چگونه برای حفظ و تجدید حیات آن خالص‌ترین بنده‌ات امام خمینی را برانگیختی تا علیه دشمنانت برخیزد و عموم مسلمین و مخصوصا مردم این سرزمین را که دوستداران اهل بیت پیغمبر تواند بیاری دینت و قرآنت بخواند و دیدیم که چگونه با مددهای غیبی، خود او و مردم او را یاری فرمودی و بینی دشمنانش را بخاک مالیدی و انقلاب اسلامی را به ثمر رسانیدی. </p> <p>پروردگارا ما استحقاق اینهمه عنایت را نداشتیم این تو بودی که خواستی از یک سو<code class="page" rel="1,34"/>زحمات بندگان صالحت از انبیاء و اولیاء و علماء و شهداء ضایع نگردد و از سوی دیگر حجّتت بر ما تمام شود. اینک از تو می‌خواهیم صلوات بی‌پایان خود و سلام خالصانه ما را به روح آنان نثار فرمایی و بعموم مسلمین و مخصوصا مردم ایران توفیق دهی تا از این اثر نفیس که به اعتراف دوست و دشمن بهترین تفسیری است که تا کنون نوشته شده حدّ اعلای استفاده را بکنند و دلهای خود را به نور معارف آن روشن سازند که جز این راه نمی‌توانند نعمت قرآنت و زحمات بندگان برگزیده‌ات را سپاسگزاری کنند: <span class="aya" rel="25_57" data-words="1-14">قل ما أسئلکم علیه من أجر إلا من شاء أن یتخذ إلی ربه سبیلا</span>.<span class="footnote" rel="1" title="فرقان/۵۹">*</span>  ای پیامبر به مردم بگو در برابر شمع قرآن که فرا راه زندگیتان افروختم مزدی نمی‌خواهم مگر همین که راهی بسوی پروردگار خود پیش بگیرید. </p> <p>و نیز از تو می‌خواهیم که به همه فضلایی که در انتشارات اسلامی وابسته بجامعه مدرسین قم در تجدید چاپ این کتاب زحمات طاقت فرسایی تحمل فرمودند پاداش خیر مرحمت فرمایی. </p> <p>سید محمد باقر موسوی همدانی فرزند مرحوم حجة الاسلام و المسلمین آقای هادی گروسی قدس سره 5/12/62   <code class="page" rel="1,35"/> <em>بِسْمِ اَللَّهِ اَلرَّحْمنِ اَلرَّحِیمِ</em> غ </p><h3>مقدّمه مترجم در چاپ اوّل</h3> <p> سپاس و ستایش خدای عز و جل را که به امر ما ابناء بشر عنایتی خاص فرمود، و نعمتهایی ارزانی داشت که عمر دهر حتی برای شمردنش کافی نیست، ستایش بی‌حد بر سرآمد نعمتهایش، یعنی نعمت عقل و دین، دو چراغی که در داخل و خارج ما بیفروخت، و پیش پای بندگی ما را در دو سرا روشن ساخت. </p> <p>ستایش او را که ما را در عصر آخرین پیامبرش بیافرید، و به خطابات آخرین کتابش مخاطبمان ساخت، و به معارف آن که عالیترین معارف است آشنا کرد. </p> <p>و درود او برآورنده آن کتابش که از هر پیامبری دیگر بیشتر رنج کشید، و در انقاذ بشر از حیرت ضلالت و منجلاب جهل و مادیت لحظه‌ای نیاسود. </p> <p>درود بی‌منتهای او بر وی، و بر اوصیائش که امینان او، و چراغهای تاریکی ما، و خلفای او، و دستاویزهای ما در پرتگاههای ضلالت بودند. </p> <p>درود بر آنان که معدنهای فضیلت، و ریشه‌های مکرمت، و سرچشمه‌های زلال علم و معرفت بودند، و مخصوصا بر آخرین ایشان که او را برای آینده بشر ذخیره کرد، برای روزی که دیگر اثری از جهل و ستم نماند، و جهان به دست توانایش گلستان گردد. </p> <p>پروردگارا این ستایش ناقابل، ستایش و سپاس زبان ما بود، خدایا به همه ما توفیق ده تا عملا<code class="page" rel="1,36"/>هم از عهده شکر نعمتهایت برآئیم، و در نتیجه به آن هدف که به منظور آن ما را آفریدی برسیم. </p> <p>زیرا تو بزرگتر از آنی که پرورده خود را دور بیندازی، و از رساندنش به کمال صرفنظر کنی. </p> <p>بار الها توفیقمان ده تا نخست کلام مجیدت را بفهمیم و سپس به آن عمل کنیم. </p> <p>پروردگارا این ننگ را بر ما مپسند، که از این سرای رخت بربندیم، در حالی که کلام تو را نشنیده و نفهمیده باشیم، و بی‌بهره از سعادت و کمال واقعی خود رفته باشیم. </p> <p>الها از چنین ننگی به تو پناه می‌بریم، که تو بهترین پناهگاهی. </p> <p>خواننده عزیز-که خدایش توفیق دهد-توجه داشته باشد که ترجمه پنج جلد عربی تفسیر المیزان، در ده جلد فارسی، بقلم چند تن از فضلای ارجمند حوزه علمیه قم نوشته، و حتی چاپ شده بود، و حاجت نبود که این ناچیز با نداشتن بضاعت علمی بار دیگر آن را ترجمه کنم، لکن از آنجایی که تا به امروز حدود بیست و چند جلد این تفسیر بقلم این ناچیز ترجمه شده بود، و استاد عالیقدر ما علاّمه طباطبائی که خدا وجود پر برکتش را مستدام بدارد مایل بودند همه این کتاب به یک نسق و یک قلم ترجمه شود. و به این حقیر امر فرمودند تا بقیه مجلدات آن را نیز ترجمه کنم، و نیز از آنجایی که مخالفت امر ایشان را شایسته نمیدیدم، لذا دستورشان را پذیرفته و ده جلد اول این دوره تفسیر را بار دیگر ترجمه میکنم، تا همه چهل جلد آن به یک قلم ترجمه شده باشد، و از خدای عز و جل مسئلت دارم توفیق این خدمت را به این بنده ناقابلش ارزانی بدارد، و آن را ذخیره و سرمایه آخرتم قرار دهد، و نیز از درگاه مقدسش امیدوارم نیش قلمم را از کوچکترین خطا و هر چه که مورد رضای او نیست حفظ فرموده، و در رعایت امانت در ترجمه این اثر نفیس یاریم فرماید، و برکتی در این کتاب قرار دهد که مورد توجه بندگانش قرار گرفته، افراد بیشتری از آن بهره‌مند شوند، تا اجر بیشتری عاید این حقیر گردد. </p> <p>و هو الموفّق و المعین. <code class="book" rel="ج 1"/><code class="page" rel="1,7"/> </p><h3>جلد اول</h3> <h3> <span class="title" rel="">مقدمه مؤلف در توضیح روش تفسیری کتاب </span> </h3> <p> <em>بِسْمِ اَللَّهِ اَلرَّحْمنِ اَلرَّحِیمِ</em> غ الحمد للَّه الذی انزل الفرقان علی عبده لیکون للعالمین نذیرا، و الصلاة علی من جعله شاهدا و مبشرا و نذیرا، و داعیا الی اللَّه باذنه و سراجا منیرا و علی آله الذین اذهب عنهم الرجس، و طهرهم تطهیرا. </p> <p>در این مقدمه روشی را که ما در این کتاب در بحث و جستجو از معانی آیات قرآن کریم اتخاذ نموده‌ایم، برای خواننده معرفی میکنیم. </p> <h3> <span class="title" rel="">معنی تفسیر و تاریخچه آن</span> </h3> <p> نخست باید بگوئیم: تفسیر که بمعنای بیان معانی آیات قرآنی، و کشف مقاصد و مدالیل آنست، از قدیمی‌ترین اشتغالات علمی است، که دانشمندان اسلامی را به خود جلب و مشغول کرده است. و تاریخ این نوع بحث که نامش تفسیر است، از عصر نزول قرآن شروع شده، و این معنا از آیه: <span class="aya" rel="2_151" data-words="1-15">کما أرسلنا فیکم رسولا منکم، یتلوا علیکم آیاتنا، و یزکیکم و یعلمکم الکتاب و الحکم</span>، هم چنان که در شما رسولی از خود شما فرستادیم، تا بر شما بخواند آیات ما را، و تزکیه‌تان کند، و کتاب و حکمتتان بیاموزد<span class="footnote" rel="1" title="سوره بقره آیه ۱۵۱">*</span> به خوبی استفاده میشود، چون می‌فرماید: همان رسولی که کتاب قرآن به او نازل شد، آن کتاب را به شما تعلیم می‌دهد. </p> <h3> <span class="title" rel="">روش تفسیری طبقات اول و دوم مفسرین و بیان علل اختلاف روش اهل علم در تفسیر قرآن پس از رسول خدا ص </span> </h3> <p> طبقه اول از مفسرین اسلام، جمعی از صحابه بودند،  که البته مراد ما از صحابه غیر علی ع و ائمه اهل بیت علیهم السلامند، برای اینکه در باره آن حضرت سخنی جداگانه داریم، که بزودی از نظر خواننده می‌گذرد، مانند ابن عباس، و عبد اللَّه بن عمر، و ابی، و غیر ایشان، که دامن همت به کمر زده، و دنبال این کار را گرفتند. </p> <p>آن روز بحث از قرآن از چارچوبه جهات ادبی آیات، و شان نزول آنها، و مختصری استدلال به آیات برای توضیح آیاتی دیگر، و اندکی تفسیر بروایات وارده از رسول خدا ص، در باب قصص و معارف مبدأ و معاد، و امثال آن تجاوز نمیکرد. </p> <p>در مفسرین طبقه دوم، یعنی تابعین، چون مجاهد، و قتاده، و ابن ابی لیلی، و شعبی، و سدی، و دیگران نیز که در دو قرن اول هجرت بودند، جریان به همین منوال بود، ایشان هم چیزی به آنچه مفسرین طبقه اول، و صحابه، در طریقه تفسیر سلوک کرد، بودند، نیفزودند، تنها چیزی که به آن اضافه کردند، این بود که بیشتر از گذشتگان در تفسیر خود، روایت آوردند،  که متاسفانه در بین آن روایات، احادیثی بود که یهودیان جعل کرده، و در بین قصص و معارف مربوط به آغاز خلقت، و چگونگی ابتداء خلقت آسمانها، و تکوین زمین، و دریاها، و بهشت شداد، و خطاهای انبیاء و تحریف قرآن، و چیزهایی دیگر از این قبیل دسیسه و داخل احادیث صحیح نمودند، و هم اکنون در پاره‌ای روایات تفسیری و غیر تفسیری، از آن قبیل روایات دیده می‌شود. </p> <p>بعد از رسول خدا ص در عصر خلفاء، فتوحات اسلامی شروع می‌شود، و مسلمانان در بلاد فتح شده با فرقه‌هایی مختلف، و امتهایی گونه‌گون، و با علمای ادیان و مذاهب مختلف آشنا میشوند، و این خلطه و آمیزش سبب می‌شود بحث‌های کلامی در مسلمانان شایع شود. </p> <p>از سوی دیگر در اواخر سلطنت امویان و اوائل عباسیان، یعنی در اواخر قرن اول هجرت، فلسفه یونان بزبان عربی ترجمه شده، در بین علمای اسلام انتشار یافت، و همه جا مباحث عقلی ورد زبانها و نقل مجالس علماء شد. </p> <p>و از سوی سوم مقارن با انتشار بحثهای فلسفی، مطالب عرفانی و صوفی‌گری نیز در اسلام راه یافته، جمعی از مردم به آن تمایل نمودند، تا بجای برهان و استدلال فقهی، حقایق و معارف دینی را از طریق مجاهده و ریاضت‌های نفسانی دریابند. </p> <p>و از سوی چهارم، جمعی از مردم سطحی به همان تعبد صرف که در صدر اسلام نسبت بدستورات رسول خدا ص داشتند، باقی ماندند، و بدون اینکه کاری به عقل و فکر خود داشته باشند، در فهم آیات قرآن به احادیث اکتفاء نموده، و در فهم معنای حدیث هم هیچگونه مداخله‌ای ننموده، به ظاهر آنها تعبد می‌کردند، و اگر هم احیانا بحثی از قرآن می‌کردند، تنها از جهات ادبی آن<code class="page" rel="1,9"/> بود، و بس. این چهار عامل باعث شد که روش اهل علم در تفسیر قرآن کریم مختلف شود، علاوه بر این چهار عامل، عامل مهم دیگری که در این اختلاف اثر به سزایی داشت، اختلاف مذاهب بود، که آن چنان در میان مسلمانان تفرقه افکنده بود، که میان مذاهب اسلامی هیچ جامعه‌ای، کلمه واحدی نمانده بود، جز دو کلمه لا اله الا اللَّه و محمد رسول اللَّه، و گر نه در تمامی مسائل اسلامی اختلاف پدید آمده بود. </p> <p>در معنای اسماء خدا، در صفات و افعال خدا، در معنای آسمانها، و آنچه در آن است، در زمین و آنچه بر آنست و قضاء و قدر و جبر، و تفویض، و ثواب، و عقاب، و نیز در مرگ، و برزخ، و در مسئله بعث، و بهشت، و دوزخ، و کوتاه سخن آنکه در تمامی مسائلی که با حقایق و معارف دینی ارتباط داشت، حتی اگر کوچکترین ارتباطی هم داشت اختلافات مذهبی در آن نیز راه یافته بود، و در نتیجه در طریقه بحث از معانی آیات قرآنی متفرق شدند، و هر جمعیتی برای خود طریقه‌ای بر طبق طریقه مذهبی خود درست کرد. </p> <h3> <span class="title" rel="">روش تفسیری محدثین و انتقاد آن</span> </h3> <p> اما آن عده که به اصطلاح محدث، یعنی حدیث‌شناس بودند، در فهم معانی آیات اکتفاء کردند بآنچه که از صحابه و تابعین روایت شده، حالا صحابه در تفسیر آیه چه گفته‌اند؟ و تابعین چه معنایی برای فلان آیه کرده‌اند؟ هر چه میخواهد باشد، همین که دلیل نامش روایت است، کافی است، اما مضمون روایت چیست؟ و فلان صحابه در آن روایت چه گفته؟ مطرح نیست، هر جا هم که در تفسیر آیه روایتی نرسیده بود توقف میکردند، و می‌گفتند در باره این آیه چیزی نمیتوان گفت، برای اینکه نه الفاظش آن ظهوری را دارد که احتیاج به بحث و اعمال فکر نداشته باشد، و نه روایتی در ذیلش رسیده که آن را معنا کرده باشد، پس باید توقف کرد، و گفت: همه از نزد پروردگار است، هر چند که ما معنایش را نفهمیم، و تمسک میکردند بجمله‌ <span class="aya" rel="3_7" data-words="35-45">و الراسخون فی العلم یقولون آمنا به، کل من عند ربنا</span> راسخان در علم گویند: ما بدان ایمان داریم، همه‌اش از ناحیه پروردگار ما است، نه تنها آنهایی که ما می‌فهمیم.<span class="footnote" rel="1" title="سوره آل عمران آیه ۷">*</span> این عده در این روشی که پیش گرفته‌اند خطا رفته‌اند، برای اینکه با این روش که پیش گرفته‌اند، عقل و اندیشه را از کار انداخته‌اند، و در حقیقت گفته‌اند: ما حق نداریم در فهم آیات قرآنی عقل و شعور خود را بکار بریم، تنها باید ببینیم روایت از ابن عباس و یا فلان صحابه دیگر چه معنایی نقل کرده و حال آنکه اولا قرآن کریم نه تنها عقل را از اعتبار نینداخته، بلکه معقول هم نیست که آن را از اعتبار بیندازد، برای اینکه اعتبار قرآن و کلام خدا بودن آن و حتی وجود خدا،   <code class="page" rel="1,10"/> بوسیله عقل برای ما ثابت شده، و در ثانی قرآن کریم حجیتی برای کلام صحابه و تابعین و امثال ایشان اثبات نکرده، و هیچ جا نفرموده یا ایها الناس هر کس صحابی رسول خدا باشد، هر چه به شما گفت بپذیرید، که سخن صحابی او حجت است، و چطور ممکن است حجت کند با اینکه میان کلمات اصحاب اختلافهای فاحش هست، مگر آنکه بگویی قرآن بشر را به سفسطه یعنی قبول تناقض‌گوئیها دعوت کرده، و حال آنکه چنین دعوتی نکرده، و بلکه در مقابل دعوت کرده تا در آیاتش تدبر کنند، و عقل و فهم خود را در فهمیدن آن بکار ببندند، و بوسیله تدبر اختلافی که ممکن است در آیاتش بنظر برسد، بر طرف نمایند، و ثابت کنند که در آیاتش اختلافی نیست، علاوه، خدای تعالی قرآن کریم خود را هدایت و نور و تبیان کل شی‌ء معرفی کرده، آن وقت چگونه ممکن است چیزی که خودش نور است، بوسیله غیر خودش، یعنی قتاده و امثال او روشن شود، و چطور تصور دارد چیزی که هدایت است، خودش محتاج ابن عباس‌ها باشد، تا او را هدایت کنند، و چگونه چیزی که خودش بیان هر چیز است، محتاج سدی‌ها باشد تا آن را بیان کنند؟ ! </p><h3> <span class="title" rel="">اشاره به روش متکلمین در تفسیر قرآن و بیان فرق بین تفسیر و تطبیق</span> </h3> <p> و اما متکلمین که اقوال مختلفه‌ای در مذهب داشتند، همین اختلاف مسلک وادارشان کرد که در تفسیر و فهم معانی آیات قرآنی اسیر آراء مذهبی خود باشند، و آیات را طوری معنا کنند که با آن آراء موافق باشد، و اگر آیه‌ای مخالف یکی از آن آراء بود، تاویل کنند، آنهم طوری تاویل کنند که باز مخالف سایر آراء مذهبیشان نباشد. </p> <p>و ما فعلا به این جهت کاری نداریم، که منشا اتخاذ آراء خاصی در تفسیر در برابر آراء دیگران، و پیروی از مسلک مخصوصی، آیا اختلاف نظریه‌های علمی است، و یا منشا آن تقلیدهای کورکورانه از دیگران است، و یا صرفا تعصب‌های قومی است، چون اینجا جای بررسی آن نیست، تنها چیزی که باید در اینجا بگوئیم این است که نام این قسم بحث تفسیری را تطبیق گذاشتن مناسب‌تر است، تا آن را تفسیر بخوانیم، چون وقتی ذهن آدمی مشوب و پابند نظریه‌های خاصی باشد، در حقیقت عینک رنگینی در چشم دارد، که قرآن را نیز به همان رنگ می‌بیند، و می‌خواهد نظریه خود را بر قرآن تحمیل نموده، قرآن را با آن تطبیق دهد، پس باید آن را تطبیق نامید نه تفسیر. </p> <p>آری فرق است بین اینکه یک دانشمند، وقتی پیرامون آیه‌ای از آیات فکر و بحث می‌کند، با خود بگوید: ببینم قرآن چه میگوید؟ یا آنکه بگوید این آیه را به چه معنایی حمل کنیم، اولی که میخواهد بفهمد آیه قرآن چه میگوید، باید تمامی معلومات و نظریه‌های علمی خود را موقتا فراموش کند، و به هیچ نظریه علمی تکیه نکند، ولی دومی نظریات خود را در مسئله دخالت داده، و بلکه بر اساس آن نظریه‌ها بحث را شروع می‌کند، و معلوم است که این نوع بحث، بحث از معنای خود آیه نیست. <code class="page" rel="1,11"/> </p><h3> <span class="title" rel="">روش فلاسفه مشاء و اشراقی و متصوفه در تفسیر قرآن و رد بر آنها</span> </h3> <p> و اما فلاسفه؟ آنان نیز به همان دچار شدند که متکلمین شدند، وقتی به بحث در پیرامون قرآن پرداختند، سر از تطبیق و تاویل آیات مخالف با آراء مسلم‌شان در آوردند، البته منظور ما از فلسفه، فلسفه بمعنای اخص آن یعنی فلسفه الهی به تنهایی نیست، بلکه منظور، فلسفه بمعنای اعم آن است، که شامل همه علوم ریاضیات و طبیعیات و الهیات و حکمت عملی میشود. </p> <p>البته خواننده عزیز توجه دارد که فلسفه به دو مشرب جدای از هم تقسیم می‌شود، یکی مشرب مشاء، که بحث و تحقیق را تنها از راه استدلال معتبر میداند و دیگری مشرب اشراق است که میگوید حقایق و معارف را باید از راه تهذیب نفس و جلا دادن دل، به وسیله ریاضت، کشف کرد. </p> <p>مشائیان وقتی به تحقیق در قرآن پرداختند، هر چه از آیات قرآن در باره حقایق ما وراء طبیعت و نیز در باره خلقت و حدوث آسمانها و زمین و برزخ و معاد بود، همه را تاویل کردند، حتی باب تاویل را آن قدر توسعه دادند، که به تاویل آیاتی که با مسلمیات فلسفیان ناسازگار بود قناعت نکرده، آیاتی را هم که با فرضیاتشان ناسازگار بود تاویل نمودند. </p> <p>مثلا در طبیعیات، در باب نظام افلاک، تئوری و فرضیه‌هایی برای خود فرض کردند، و روی این اساس فرضی دیوارها چیدند، و بالا بردند، ببینند آیا فرو می‌ریزد یا خیر، که در اصطلاح علمی این فرضیه‌ها را اصول موضوعه می‌نامند، افلاک کلی و جزئی فرض کردند، عناصر را مبدأ پیدایش موجودات دانسته، و بین آنها ترتیب قائل شدند، و برای افلاک و عناصر، احکامی درست کردند، و معذلک با اینکه خودشان تصریح کرده‌اند که همه این خشت‌ها روی پایه‌ای فرضی چیده شده، و هیچ شاهد و دلیل قطعی برای آن نداریم، با این حال اگر آیه‌ای از قرآن مخالف همین فرضیه‌ها بود تاویلش کردند زهی بی انصافی. </p> <p>و اما آن دسته دیگر فلاسفه که متصوفه از آنهایند، بخاطر اشتغالشان به تفکر و سیر در باطن خلقت، و اعتنایشان به آیات انفسی، و بی توجهیشان بعالم ظاهر، و آیات آفاقی، بطور کلی باب تنزیل یعنی ظاهر قرآن را رها نموده، تنها به تاویل آن پرداختند، و این باعث شد که مردم در تاویل آیات قرآنی، جرأت یافته، دیگر مرز و حدی برای آن نشناسند، و هر کس هر چه دلش خواست بگوید، و مطالب شعری که جز در عالم خیال موطنی ندارد، بر هم بافته آیات قرآنی را با آن معنا کنند، و خلاصه بهر چیزی بر هر چیزی استدلال کنند، و این جنایت خود را به آنجا بکشانند، که آیات قرآنی را با حساب جمل و باصطلاح بازتر و بیشتر و حروف نورانی و ظلمانی تفسیر کنند، حروفی را نورانی و حروفی دیگر را ظلمانی نام گذاشته، حروف هر کلمه از آیات را به این دو قسم حروف تقسیم نموده، آنچه از احکام که خودشان برای این دو قسم حروف تراشیده‌اند، بر آن کلمه و آن آیه مترتب سازند. <code class="page" rel="1,12"/> و پر واضح است که قرآن کریم نازل نشد که تنها این صوفیان خیالباف را هدایت کند، و مخاطبین در آیات آن، تنها علمای علم اعداد، و ایقوف و حروف نیستند، و معارف آنهم بر پایه حساب جمل که ساخته و پرداخته منجمین است، پی ریزی نشده، و چگونه شده باشد؟ و حال آنکه نجوم از سوقاتیهای یونان است، که به زبان عربی ترجمه شد. </p> <p>خواهید گفت روایات بسیاری از رسول خدا ص و ائمه اهل بیت ع رسیده، که مثلا فرموده‌اند: برای قرآن ظاهری و باطنی است، و برای باطن آن باز باطن دیگری است، تا هفت بطن، و یا هفتاد بطن،  تا آخر حدیث. </p> <p>در پاسخ می‌گوئیم: بله ما نیز منکر باطن قرآن نیستیم، و لکن پیغمبر و ائمه ع هم به ظاهر قرآن پرداختند، و هم به باطن آن، هم به تنزیل آن، و هم به تاویلش، نه چون نامبردگان که بکلی ظاهر قرآن را رها کنند، آن وقت تازه در باره تاویل حرف داریم، منظور از تاویل در لسان پیامبر و ائمه ع آن تاویلی نیست که نامبردگان پیش گرفته‌اند، چه تاویل باصطلاح آقایان عبارتست از معنایی که مخالف ظاهر کلام باشد، و با لغات و واژه‌های مستحدثی که در زبان مسلمانان و بعد از نزول قرآن و انتشار اسلام رایج گشته جور درآید، ولی تاویلی که منظور قرآن کریم است، و در آیاتی از قرآن نامش برده شده، اصلا از مقوله معنا و مفهوم نیست، که انشاء اللَّه در اوائل سوره آل عمران توضیح بیشتر آن خواهد آمد. </p> <h3> <span class="title" rel="">وضع تفسیر در قرن حاضر و پیدایش روش تفسیر قرآن بر مبنای علوم طبیعی و اجتماعی</span> </h3> <p> این وضع تفسیر قرآن در قرون گذشته بود، و اما در قرن حاضر؟ در این اعصار مسلک تازه‌ای در تفسیر پیدا شد، و آن این است، جمعی که خود را مسلمان می‌دانند، در اثر فرورفتگی و غور در علوم طبیعی، و امثال آن، که اساسش حس و تجربه است، و نیز غور در مسائل اجتماعی، که اساسش تجربه و آمارگیری است، روحیه حسی‌گری پیدا کرده، یا بطرف مذهب فلاسفه مادی و حسی سابق اروپایی تمایل پیدا کردند، و یا به سمت مذهب اصالت عمل لیز خوردند، مذهبی که می‌گوید:  هیچ ارزشی برای ادراکات انسان نیست، مگر آن ادراکاتی که منشا عمل باشد، آنهم عملی که به درد حوائج زندگی مادی بخورد، حوائجی که جبر زندگی آن را معین می‌کند. این مذهب اصالت است که پاره‌ای مسلمان نما به سوی آن گرائیده‌اند، و در نتیجه گفته‌اند: معارف دینی نمیتواند مخالف با علم باشد، و علم میگوید اصالت وجود تنها مال ماده و خواص محسوس آنست، پس در دین و معارف آن هم هر چه که از دائره مادیات بیرون است، و حس ما آن را لمس نمیکند، مانند عرش، و کرسی، و لوح، و قلم، و امثال آن باید به یک صورت تاویل شود. </p> <p>و اگر از وجود هر چیزی خبر دهد که علوم متعرض آن نیست، مانند وجود معاد و جزئیات آن، باید با قوانین مادی توجیه شود. <code class="page" rel="1,13"/> و نیز آنچه که تشریع بر آن تکیه کرده، از قبیل وحی، و فرشته، و شیطان، و نبوت، و رسالت، و امامت، و امثال آن، همه امور روحی هستند که به تناسب نام یکی را وحی و نام دیگری را ملک و غیره می‌گذاریم، و روح هم خودش پدیده‌ای مادی و نوعی از خواص ماده است، و مسئله تشریع هم اساسش یک نبوغ خاص اجتماعی است، که میتواند قوانین خود را بر پایه افکار صالح بنا کند، تا اجتماعی صالح و راقی بسازد. </p> <h3> <span class="title" rel="">نظر مسلمان نماهای پیرو این روش درباره روایات</span> </h3> <p> این آراء مسلمان نماهای اعصار جدید در باره معارف قرآن است، و اما در باره روایات میگویند: از آنجایی که در میان روایات احادیثی جعلی دسیسه شده، و راه یافته، لذا بطور کلی به هیچ حدیثی نمی‌توان اعتماد نمود، مگر آن حدیثی که با کتاب یعنی قرآن کریم موافق باشد، و کتاب هم باید با آیات خودش و با راهنمایی علم، تفسیر شود، نه به آراء و مذاهب سابق، که اساسش استدلال از راه عقل است، چون علم همه آنها را باطل کرده، زیرا اساس علم حس و تجربه است. </p> <p>این‌ها سخنانی است که آقایان یا صریحا گفته‌اند، و یا لازمه این گفتارشان است، که باید طریق حس و تجربه را پیروی کرد، و ما در اینجا در صدد آن نیستیم که اصول علمی و فلسفی آنان را بررسی نموده، و در باره دیواری که روی این اساس چیده‌اند بحث کنیم. </p> <h3> <span class="title" rel="">روش اینها نیز تطبیق است نه تفسیر</span> </h3> <p> تنها این را می‌گوییم: که اشکالی که بر طریقه مفسرین گذشته کرده‌اند، که تفسیرشان تفسیر نیست، بلکه تطبیق است، عینا بخود آنان وارد است، هر چند که با طمطراقی هر چه بیشتر دعوی می‌کنند که تفسیر واقعی قرآن همین است که ما داریم. </p> <p>برای اینکه اگر آقایان مانند مفسرین سلف معلومات خود را بر قرآن تحمیل نکرده‌اند، پس چرا نظریه‌های علمی را اصل مسلم گرفته، تجاوز از آن را جایز نمیدانند، پس اینان نیز در انحراف سلف شریکند، و چیزی از آنچه را که آنان فاسد کردند اصلاح نکردند. </p> <h3> <span class="title" rel="">نقص و انحراف مشترک تمام مسلک‌های تفسیری یاد شده و لازمه این نقص</span> </h3> <p> و خواننده عزیز اگر در این مسلک‌هایی که در باره تفسیر برایش نقل کردیم دقت بفرماید، خواهد دید که همه در این نقص که نقص بسیار بزرگی است شریکند: که آنچه از ابحاث علمی و یا فلسفی بدست آورده‌اند، بر قرآن کریم تحمیل نموده‌اند، بدون اینکه مدالیل آیات بر آنها دلالت داشته باشد، و در نتیجه تفسیر اینان نیز تطبیق شده، و تطبیق خود را تفسیر نام نهادند، و حقایق قرآن را به صورت مجازها در آورده، تنزیل عده‌ای از آیات را تاویل کردند. </p> <h3> <span class="title" rel="">مفاهیم آیات قرآنی بدون ابهام و اغلاق است و منشا اختلافات، اختلاف در مصادیق است</span> </h3> <p> و لازمه این انحراف- همانطور که در اوائل گفتار اشاره کردیم این شد که قرآنی که خودش را به‌ <span class="aya" rel="3_96" data-words="10-11">هدی للعالمین</span>،<span class="footnote" rel="1" title="سوره آل عمران آیه ۹۶">*</span> و <span class="aya" rel="4_174" data-words="12-13">نورا مبینا</span>،<span class="footnote" rel="2" title="سوره نساء آیه ۱۷۴">*</span> و <span class="aya" rel="16_89" data-words="21-23">تبیانا لکل شیء</span>،<span class="footnote" rel="3" title="سوره نحل آیه ۸۹">*</span> معرفی نموده، هدایت نباشد،       <code class="page" rel="1,14"/> مگر به کمک غیر خودش، و بجای نور مبین مستنیر به غیرش باشد، از غیر خودش نور بگیرد، و بوسیله غیر خودش بیان شود، حالا آن غیر چیست؟ که ما را بسوی قرآن هدایت می‌کند، و به قرآن نور و بیان میدهد؟ !نمیدانیم، و اگر آن علمی که بزعم آقایان نور بخش و مبین قرآن و هادی بسوی آنست، و خودش مورد اختلاف شد،  که مورد اختلاف هم شده، و چه اختلاف شدیدی آیا مرجع چه خواهد بود؟ !نمیدانیم. </p> <p>و بهر حال هیچیک از این اختلافاتی که ذکر شد، منشاش اختلاف نظر در مفهوم لفظ آیه، و معنای لغوی و عرفی عربی مفرد آن، و جمله‌اش نبوده، برای اینکه هم کلمات قرآن، و هم جملات آن، و آیاتش کلامی است عربی، و آنهم عربی آشکار، آن چنان که در فهم آن هیچ عرب و غیر عربی که عارف به لغت و اسالیب کلام عربی است توقف نمیکند. و در میان همه آیات قرآن،  که بیش از چند هزار آیه است، حتی یک آیه نمی‌یابیم که در مفهومش اغلاق و تعقیدی باشد، بطوری که ذهن خواننده در فهم معنای آن دچار حیرت و سرگردانی شود، و چطور چنین نباشد و حال آنکه قرآن فصیح‌ترین کلام عرب است، و ابتدایی‌ترین شرط فصاحت این است که اغلاق و تعقید نداشته باشد، و حتی آن آیاتی هم که جزو متشابهات قرآن بشمار می‌آیند، مانند آیات نسخ شده، و امثال آن، در مفهومش غایت وضوح و روشنی را دارد، و تشابهش بخاطر این است که مراد از آن را نمیدانیم، نه اینکه معنای ظاهرش نامعلوم باشد. </p> <p>پس این اختلاف از ناحیه معنای کلمات پیدا نشده، بلکه همه آنها از اختلاف در مصداق کلمات پیدا شده، و هر مذهب و مسلکی کلمات و جملات قرآن را بمصداقی حمل کرده‌اند، که آن دیگری قبول ندارد، این از مدلول تصوری و تصدیقی کلمه، چیزی فهمیده، و آن دیگری چیزی دیگر. </p> <h3> <span class="title" rel="">توضیح و تحقیق درباره علت سبقت معانی مادی کلمات وضع شده به ذهن</span> </h3> <p> توضیح اینکه انس و عادت همانطوری که گفته شده، باعث میشود که ذهن آدمی در هنگام شنیدن یک کلمه، و یا یک جمله، به معنای مادی آن سبقت جوید، و قبل از هر معنای دیگر، آن معنای مادی و یا لواحق آن به ذهن در آید، و ما انسانها از آنجایی که بدنهایمان، و قوای بدنیمان، ما دام که در این دنیای مادی هستیم، در ماده غوطه‌ور است، و سر و کارش همه با ماده است، لذا مثلا اگر لفظ حیات، و علم، و قدرت، و سمع، و بصر، و کلام، و اراده، و رضا، و غضب، و خلق، و امر، و امثال آن را می‌شنویم، فورا معنای مادی اینها به ذهن ما در می‌آید، همان معنایی که از این کلمات در خود سراغ داریم. </p> <p>و همچنین وقتی کلمات آسمان، و زمین، و لوح، و قلم، و عرش، و کرسی، و فرشته، و بال فرشته، و شیطان، و لشگریان او، از پیاده نظام، و سواره نظامش را می‌شنویم، مصادیق طبیعی و<code class="page" rel="1,15"/> مادی آن به ذهن ما سبقت میجوید، و قبل از هر معنای دیگری داخل در فهم ما می‌شود. </p> <p>و چون می‌شنویم که میگویند: خدا عالم را خلق کرده، و یا فلان کار را کرده، و یا بفلان چیز عالم است، و یا فلان چیز را اراده کرده، و یا خواسته، و یا می‌خواهد، همه اینها را مانند خلق، و علم، و اراده، و مشیت، خودمان مقید بزمانش می‌کنیم، چون معهود در ذهن ما این است که خواسته ماضی و مربوط به گذشته است، و میخواهد مضارع و مربوط به آینده است، در باره خواسته و میخواهد خدا همین فرق را می‌گذاریم. </p> <p>باز وقتی می‌شنویم که خدای تعالی می‌فرماید: <span class="aya" rel="50_35" data-words="5-7">و لدینا مزید</span><span class="footnote" rel="1" title="سوره ق آیه ۳۵">*</span> نزد ما بیشتر هم هست، و یا می‌فرماید: <span class="aya" rel="21_17" data-words="6-8">لاتخذناه من لدن</span>،<span class="footnote" rel="2" title="انبیاء آیه ۱۷">*</span> از نزد خود می‌گیریم نه از میان شما و یامی‌فرماید: <span class="aya" rel="3_198" data-words="17-21">و ما عند الله خی</span>،<span class="footnote" rel="3" title="آل عمران آیه ۱۹۸">*</span> آنچه نزد خدا است بهتر است، و یا می‌فرماید <span class="aya" rel="2_28" data-words="13-14">إلیه ترجعون</span><span class="footnote" rel="4" title="بقره آیه ۲۸">*</span> به نزد او بر می‌گردید، فورا بذهنمان می‌رسد که کلمه نزد همان معنایی را در باره خدا می‌دهد، که در باره ما می‌دهد، و آن عبارت است از حضور در مکانی که ما هستیم. </p> <p>و چون می‌شنویم که می‌فرماید: <span class="aya" rel="17_16" data-words="1-8">و إذا أردنا أن نهلک قریة، أمرنا مترفیها</span><span class="footnote" rel="5" title="سوره اسراء آیه ۱۶">*</span> چون بخواهیم قریه‌ای را هلاک کنیم بعیاشهایش دستور می‌دهیم که...، و یا می‌شنویم که می‌فرماید: <span class="aya" rel="28_5" data-words="1-4">و نرید أن نمن</span><span class="footnote" rel="6" title="سوره قصص آیه ۵">*</span> اراده کرده‌ایم که منت نهیم...، و یا می‌شنویم که می‌فرماید: <span class="aya" rel="2_185" data-words="31-34">یرید الله بکم الیس</span>،<span class="footnote" rel="7" title="سوره بقره آیه ۱۸۵">*</span> خدا آسانی برای شما اراده کرده، فورا به ذهنمان می‌رسد که اراده خدا هم از سنخ اراده ما است، و از این قبیل کلمات را وقتی می‌شنویم، مقید به آن قیودی می‌کنیم که در خود ما مقید به آنها است. </p> <p>چاره‌ای هم نداریم، برای اینکه از روز اول که ما ابناء بشر لفظ،  چه فارسی چه عربی و چه هر زبانی دیگر را وضع کردیم، برای این وضع کردیم که موجودی اجتماعی بودیم، و ناگزیر بودیم، منویات خود را به یکدیگر بفهمانیم، و فهماندن منویات وسیله‌ای می‌خواهد، لذا با یکدیگر قرار گذاشتیم قبلا که هر وقت من صدای آب را از خود در آوردم، تو بدان که من آن چیزی را میگویم، که رفع تشنگی می‌کند، و به همین منوال الفاظ دیگر. </p> <p>و زندگی اجتماعی را هم حوائج مادی به گردن ما گذاشت، چون منظور از آن این بود که دست به دست هم داده، هر یک، یکی از کارهای اجتماع را انجام دهیم، تا به این وسیله استکمال کرده باشیم، و کارهای اجتماعی همه مربوط به امور مادی، و لوازم آنست، ناگزیر الفاظ را وضع کردیم، برای مسمی‌هایی که غرض ما را تامین می‌کند، روی این جهت هر لفظی را که می‌شنویم، فورا               <code class="page" rel="1,16"/> معنای مادیش به ذهنمان می‌رسد. </p> <h3> <span class="title" rel="">دلالت الفاظ موضوعه با تغییر شکل موضوع له تغییر نمی‌یابد</span> </h3> <p> لکن باید این را هم بدانیم که اگر ما الفاظ را وضع کردیم، برای آن چیزی وضع کردیم که فلان فائده را بما می‌دهد، حالا اگر آن چیز شکل و قیافه‌اش تغییر کرد، ما دام که آن فائده را می‌دهد، باز لفظ نام برده، نام آن چیز هست، توضیح اینکه: اشیایی که ما برای هر یک نامی نهاده‌ایم از آنجا که مادی هستند، محکوم به تغیر و تبدلند، چون حوائج آدمی رو به تبدل است، و روز به روز تکامل می‌یابد، مثلا کلمه چراغ را ما در اولین روزی که بزبان جاری کردیم، بعنوان نام یک ظرفی بود، که روغن در آن می‌ریختیم، و فتیله‌ای در آن روغن می‌انداختیم، و لبه فتیله را از لبه ظرف بیرون گذاشته، روشن می‌کردیم، تا در شب‌های تاریک پیش پای ما را روشن کند، و هر وقت کلمه  چراغ به زبان می‌آوردیم شنونده چنین چیزی از آن می‌فهمید، ولی روز بروز در اثر پیشرفت ما، چراغ هم پیشرفت کرد، و تغییر شکل داد، تا امروز که بصورت چراغ برق در آمد، بصورتی که از اجزاء چراغ اولیه ما، هیچ چیز در آن وجود ندارد، نه ظرف سفالی آن هست، نه روغنش، و نه فتیله‌اش، ولی در عین حال باز به لامپ می‌گوییم چراغ، برای چه؟ برای اینکه از لامپ همان فائده را می‌بریم که از پیه سوز سابق می‌بردیم. </p> <p>و همچنین کلمه میزان یا ترازو، که در اولین روزی که آن را بزبان آوردیم، طبق قرار قبلی برای، این آن را وضع کردیم، که شنونده از آن چیزی را بفهمد که کالا و اجناس ما بوسیله آن سنجیده می‌شود، ولی امروز آلاتی درست کرده‌ایم، که با آن حرارت، و برودت، را هم می‌سنجیم، پس این هم میزان هست، چیزی که هست میزان الحرارة است، و همچنین کلمه سلاح که در روز اول چوب و چماق بود، بعدا شمشیر و گرز شد، و امروز توپ و تفنگ شده است. </p> <p>پس بنا بر این هر چند که مسمای نامها تغییر کرده، بحدی که از اجزاء سابقش نه ذاتی مانده، و نه صفاتی، و لکن نامها هم چنان باقی مانده است، و این نیست مگر بخاطر اینکه منظور روز اول ما از نام‌گذاری، فائده و غرضی بود که از مسماها عاید ما می‌شد، نه شکل و صورت آنها، و ما دام که آن فائده و آن غرض حاصل است، اسم هم بر آن صادق است، در نتیجه ما دام که غرض سنجش، و نورگیری، و دفاع، و غیره باقی است نام میزان، و چراغ، و اسلحه، نیز باقی است. </p> <p>بنا بر این باید توجه داشته باشیم، که ملاک و مدار در صادق بودن یک اسم، و صادق نبودن آن، موجود بودن غرض، و غایت، و موجود نبودن آنست، و نباید نسبت به لفظ اسم جمود به خرج داده، و آن را نام یک صورت بدانیم، و تا قیامت هر وقت چراغ می‌گوییم، باز همان پیه سوز را اراده کنیم‌ </p><h3> <span class="title" rel="">جمود مقلدین از اصحاب حدیث به ظواهر آیات و رد بر آنها</span> </h3> <p> اما متاسفانه انس و عادت نمیگذارد ما این توجه را داشته باشیم، و همین باعث شده که<code class="page" rel="1,17"/> مقلدین از اصحاب حدیث، چون فرقه حشویه، و مجسمه، به ظواهر آیات جمود کرده، و آیات را به همان ظواهر تفسیر کنند، گو اینکه این جمود، جمود بر ظواهر نیست، بلکه جمود بر انس و عادت است در تشخیص مصادیق. </p> <p>و در بین خود ظواهر، ظواهری هست که این جمود را تخطئه می‌کند، و روشن می‌سازد که اتکاء و اعتماد کردن در فهم معانی آیات، بر انس و عادت، مقاصد آیات را در هم و بر هم نموده، امر فهم را مختل میسازد، مانند آیه: <span class="aya" rel="42_11" data-words="16-18">لیس کمثله شیء</span>،<span class="footnote" rel="1" title="سوره الشوری، آیه ۱۱">*</span> و آیه: <span class="aya" rel="6_103" data-words="1-11">لا تدرکه الأبصار و هو یدرک الأبصار و هو اللطیف الخبیر</span>،<span class="footnote" rel="2" title="سوره انعام، آیه ۱۰۳">*</span> و آیه: <span class="aya" rel="23_91" data-words="23-26">سبحان الله عما یصفون</span>،<span class="footnote" rel="3" title="المؤمنون، آیه ۹۱">*</span> چون اگر درک خدا، چون درک ما باشد، او مثل ما خواهد بود، در حالی که آیه اولی میگوید: او مثل ندارد، و آیه سومی او را از آنچه که ما در باره‌اش بگوئیم، منزه می‌دارد. </p> <p>و همین جهت باعث شده که دیگر مردم در درک معانی آیات، به فهم عادی و مصداقهای مانوس در ذهن اکتفاء نکنند، هم چنان که دور بودن از خطا و به دست آوردن مجهولات، انسان را وادار کرده تا دست به دامان بحثهای علمی شود، و تجویز کند که بحث را در فهم حقایق قرآن و تشخیص مقاصد عالیه آن دخالت دهد. </p> <h3> <span class="title" rel="">دو راهی استفاده از علم برای درک حقائق قرآن و جمود به ظواهر آن</span> </h3> <p> از یک سو ناگزیر بود دنبال علم تفسیر برود، و حقایق قرآن را با ذهنی ساده، نه با عینک معلومات شخصی، مو شکافی کند، و از سوی دیگر در فهم معانی آیات، به فهم عادی و مصداق مانوس در ذهن خود قناعت ننموده، و در مثل کلمه چراغ را حمل بر پیه سوز نکند، چون اگر از روز اول می‌خواست بفهم عادی خود قناعت کند، دنبال علم نمی‌رفت، و اگر دو دستی دامن علم را چسبید، برای این بود که فهمید فکرش بدون بحث علمی مصون از خطاء نیست، علاوه بر اینکه فکر عادی به تنهایی مجهولات را برای انسان کشف نمیکند. </p> <h3> <span class="title" rel="">دو روش برای فهم حقائق قرآن از راه ابحاث علمی و روش مقبول از این دو</span> </h3> <p> بر سر این دو راهی، کمتر کسی می‌تواند راه میانه را برود، نه آن قدر علم را در درک حقایق قرآن دخالت دهد، که سرانجام سر از علم ایقوف و زبر و بینه در آورد، و نه آن قدر بفکر ساده خود جمود دهد، که تا روز قیامت چراغ را بر پیه سوز، و سلاح را بر گرز و کمند، حمل کند. </p> <p>بلکه در عین اینکه به ذیل ابحاث علمی متمسک می‌شود، نتائج حاصله را بر قرآن تحمیل نکند، چون فهمیدن حقایق قرآن، و تشخیص مقاصد آن، از راه ابحاث علمی دو جور است، یکی اینکه ما در مسئله‌ای که قرآن متعرض آنست، بحثی علمی، و یا فلسفی را آغاز کنیم، و هم چنان دنبال کنیم، تا حق مطلب برایمان روشن و ثابت شود، آن وقت بگوئیم: آیه هم همین را میگوید، این روش       <code class="page" rel="1,18"/> هر چند که مورد پسند بحثهای علمی و نظری است، و لکن قرآن آن را نمی‌پسندد. </p> <p>دوم اینکه برای فهم آن مسئله، و تشخیص مقصود آن آیه، از نظائر آن آیه کمک گرفته، منظور از آیه مورد نظر را بدست آوریم،  آن گاه اگر بگوئیم علم هم همین را می‌گوید عیبی ندارد، و این روشی است که میتوان آن را تفسیر خواند، خود قرآن آن را می‌پسندد، چون قرآن خود را تبیان کل شی‌ء میداند، آن وقت چگونه ممکن است که بیان خودش نباشد، قرآن خود را هدایت مردم و بیناتی از هدی، و جدا سازنده حق از باطل معرفی نموده، می‌فرماید: <span class="aya" rel="2_185" data-words="7-14">هدی للناس، و بینات من الهدی، و الفرقان</span>،<span class="footnote" rel="1" title="سوره البقره-آیه ۱۸۵">*</span> آن وقت چطور ممکن است هدایت، و بینه، و فرقان، و نور مردم در تمامی حوائج زندگیشان باشد، ولی در ضروری‌ترین حاجتشان که فهم خود قرآن است، نه هدایت باشد، و نه تبیان، و نه فرمان، و نه نور؟. </p> <p>قرآن بتمامی افرادی که در راه خدا مجاهدت می‌کنند مژده داده، که ایشان را به راه‌های خود هدایت می‌کند، و فرموده: <span class="aya" rel="29_69" data-words="1-6">و الذین جاهدوا فینا لنهدینهم سبلنا</span>،<span class="footnote" rel="2" title="سوره عنکبوت-آیه ۶۹">*</span> آن وقت در مهم‌ترین جهادشان که همانا فهم کلام پروردگارشان است، ایشان را هدایت نکند؟  و به فرضیات علمی احاله کند، و چه جهادی اعظم از مجاهدت در فهم کتاب خدا، و چه سبیلی بهتر از سبیل قرآن بشر را بسوی او هدایت میکند؟ !و آیاتی که قرآن را چنین معرفی می‌کند بسیار است، که انشاء اللَّه در بحث محکم و متشابه، در اوائل سوره آل عمران به همه آنها اشاره نموده، در اطرافش بحث مفصل می‌کنیم. </p> <h3> <span class="title" rel="">طریقه‌ای که رسول خدا ص و ائمه اهل البیت ع در تفسیر قرآن سلوک کرده‌اند</span> </h3> <p> باقی میماند طریقه‌ای که رسول خدا ص و امامان اهل بیت او در تفسیر سلوک نموده‌اند، رسولی که خدا قرآن را نخست به او تعلیم کرده، و او را معلم سایرین قرار داده، و فرموده: <span class="aya" rel="26_193-194" data-words="1-6">نزل به الروح الأمین، علی قلبک</span>،<span class="footnote" rel="3" title="سوره شعراء-آیه ۱۹۴">*</span> روح الامین آن را بر قلب تو نازل کرده، و نیز فرموده: <span class="aya" rel="16_44" data-words="4-12">و أنزلنا إلیک الذکر، لتبین للناس ما نزل إلیهم</span>،<span class="footnote" rel="4" title="سوره نحل آیه ۴۴">*</span> ما کتاب را بر تو نازل کردیم، تا برای مردم بیان کنی، که چه چیز برای آنان نازل شده...، و نیز فرموده: <span class="aya" rel="3_164" data-words="12-21">یتلوا علیهم آیاته، و یزکیهم، و یعلمهم الکتاب و الحکمة</span>،<span class="footnote" rel="5" title="آل عمران آیه ۱۶۴">*</span>  آیات آن را بر شما میخواند و شما را تزکیه نموده، کتاب و حکمت را تعلیمتان می‌دهد.... </p> <p>و امامان اهل بیت که رسول خدا ص ایشان را در حدیث مورد اتفاق‌بین شیعه و سنی انی تارک فیکم الثقلین، ما ان تمسکتم بهما لن تضلوا بعدی أبدا، کتاب اللَّه و عترتی، اهل بیتی، و انهما لن یفترقا، حتی یردا علی الحوض، من دو چیز گران در شما جانشین می‌گذارم، که ما دام به آن دو تمسک جویید، ابدا بعد از من گمراه نمی‌شوید، یکی کتاب خدا، و یکی عترتم اهل بیتم را، و این           <code class="page" rel="1,19"/> دو حتی چشم بر هم زدنی از یکدیگر جدا نمی‌شوند، تا کنار حوض بر من در آیند،<span class="footnote" rel="1" title="احقاق الحق ج ۹ ص ۳۰۹-۳۷۱ و بصائر الدرجات ص ۴۱۳">*</span> منصوب برای چنین مقامی کرده، و خدا هم تصدیقش کرده، که فرموده: <span class="aya" rel="33_33" data-words="22-32">إنما یرید الله لیذهب عنکم الرجس أهل البیت و یطهرکم تطهیرا</span>،<span class="footnote" rel="2" title="احزاب-آیه ۳۳">*</span> و نیز علم به قرآن را از غیر ایشان که مطهرین‌اند نفی کرده، و فرموده: <span class="aya" rel="56_77-79" data-words="1-10">إنه لقرآن کریم، فی کتاب مکنون، لا یمسه إلا المطهرو</span>،<span class="footnote" rel="3" title="الواقعه-آیه ۷۹">*</span> به درستی که این قرآن کتابی است کریم و خواندنی در کتابی مکنون که احدی جز مطهرین با آن تماس ندارد. </p> <p>این پیغمبر و این امامان اهل بیت ع، طریقه‌شان در تعلیم و تفسیر قرآن کریم، بطوری که از احادیث تفسیری آنان بر می‌آید، همین طریقه‌ای است که ما بیان کردیم، و ما بزودی آن احادیث را در ضمن بحث‌های روایتی این کتاب از نظر خواننده عزیز می‌گذرانیم، آن وقت خواهید دید که هیچ اهل بحثی در آن همه روایت حتی به یک حدیث برنمیخورد، که رسول خدا و یا ائمه اهل بیت ع در تفسیر آیه‌ای از حجت و برهانی علمی و نظری و یا فرضیه‌ای علمی کمک گرفته باشند. </p> <p>و چطور ممکن است چنین کاری کرده باشند؟ با اینکه رسول خدا ص در باره قرآن کریم فرمود:  وقتی فتنه‌ها چون پاره‌های شبی دیجور راه خدا و راه نجات را بر شما مشتبه کردند، در آن هنگام بر شما باد بقرآن، که او شافعی است، که شفاعت و وساطتش امضاء شده، و شکوه‌گری از نقائص بشر است که خدا او را تصدیق کرده، هر کس آن را به عنوان کارنامه پیش روی خود بگذارد، تا به آن عمل کند، او وی را به سوی بهشت می‌کشاند، و هر کس آن را پشت سر اندازد، و به برنامه‌هایی دیگر عمل کند، همان قرآن او را از پشت سر به سوی آتش می‌راند. </p> <p>قرآن دلیلی است که بسوی بهترین سبیل راه می‌نماید، و آن کتاب تفصیل، و جدا سازی حق از باطل است، و کتاب بیان است، که هر لحظه به تو سعادتی میدهد، کتاب فصل است، نه شوخی، کتابی است که ظاهری و باطنی دارد، ظاهرش همه حکمت است، و باطنش همه علم، ظاهرش ظریف و لطیف، و باطنش بسیار ژرف و عمیق است، قرآن دارای دلالتها و علامتها است، و تازه دلالتهایش هم دلالاتی دارد عجائب قرآن را نمی‌توان شمرد، غرائب آن هرگز کهنه نمی‌شود، در آن چراغهای هدایت، و مناره‌های حکمت است، قرآن دلیل بر هر پسندیده است نزد کسی که انصاف داشته باشد.<span class="footnote" rel="4" title="تفسیر عیاشی ج ۱ ص ۲">*</span> بنا بر این بر هر کسی لازم است که دیدگان خود را در آن بچراند، و نظر خود را به این صفات برساند و با این صفات به قرآن نظر کند تا دچار هلاکت نشود، و از خلیدن خار به پای چشمش         <code class="page" rel="1,20"/> رهایی یابد، چه تفکر مایه حیات قلب شخص بصیر است، چنین کسی مانند چراغ بدستی میماند که در تاریکیهای شب نور دارد، او به سهولت و بخوبی میتواند از خطرهایی که تاریکی می‌آفریند رهایی یابد، علاوه بر اینکه در مسیر خود توقفی ندارد، علی ع هم به طوری که در نهج البلاغه آمده می‌فرماید:  قرآن چنین است که پاره‌ای از آن پاره‌ای دیگر را بیان میکند، و بعضی از آن شاهد بعضی دیگر است....<span class="footnote" rel="1" title="نهج البلاغه فیض خطبه ۱۳۳ ص ۴۱۴">*</span> و این یگانه راه مستقیم و روش بی نقصی است که معلمین قرآن و هادیان آن، ائمه ع پیموده‌اند. </p> <h3> <span class="title" rel="">پیروی ما از روش آنان و ذکر جهات و محورهای مورد بحث در این تفسیر</span> </h3> <p> و ما نیز بیاری خدای سبحان روش تفسیری خود را به همین طرز قرار می‌دهیم، و از آیات قرآن در ضمن بیاناتی بحث می‌کنیم، و بهیچ وجه بحثی نظری، و فلسفی، و یا به فرضیه‌ای علمی، یا مکاشفه‌ای عرفانی، تکیه نمی‌کنیم. </p> <p>و نیز در این تفسیر در جهات ادبی قرآن بیش از آن مقداری که در فهم معنا از اسلوب عربی محتاج به آن هستیم، و تا آن نکته را بیان نکنیم از اسلوب عربی کلام آن معنا را نمی‌فهمیم، و یا مقدمه‌ای بدیهی، و یا مقدمه‌ای علمی که فهم اشخاص در آن اختلاف ندارد، ذکر نمی‌کنیم. </p> <p>بنا بر این از آنچه تا کنون بیان کردیم به دست آمد، که ما در این تفسیر به منظور اینکه به طریقه اهل بیت ع تفسیر کرده باشیم تنها در جهات زیر بحث می‌کنیم: 1-معارفی که مربوط است به اسماء خدای سبحان و صفات او، از حیات، و علم، و قدرت، و سمع، و بصر، و یکتایی، و امثال آن، و اما ذات خدای عز و جل، بزودی خواهی دید که قرآن کریم آن ذات مقدس را غنی از بیان می‌داند. </p> <p>2-معارف مربوط به افعال خدای تعالی، چون خلق، و امر، و اراده، و مشیت، و هدایت، و اضلال، و قضاء، و قدر، و جبر، و تفویض، و رضا، و غضب، و امثال آن، از کارهای متفرق. </p> <p>3-معارفی که مربوط است به واسطه‌هایی که بین او و انسان هستند، مانند حجابها، و لوح، و قلم، و عرش، و کرسی، و بیت المعمور، و آسمان، و زمین، و ملائکه، و شیطانها، و جن، و غیر ذلک. </p> <p>4-معارفی که مربوط است به خود انسان در زندگی قبل از دنیا. </p> <p>5-معارفی که مربوط است بانسان در دنیا، چون تاریخ پیدایش نوع او، و خودشناسیش، و شناسایی اصول اجتماعی، و مسئله نبوت، و رسالت، و وحی، و الهام، و کتاب، و دین، و شریعت، که از این باب است مقامات انبیاء، که از داستانهای آنان استفاده می‌شود، همان داستانهایی که قرآن   <code class="page" rel="1,21"/> کریم از آن حضرات حکایت کرده است. </p> <p>6-معارف مربوط به انسان در عوالم بعد از دنیا، یعنی عالم برزخ و معاد. </p> <p>7-معارف مربوط به اخلاق نیک و بد انسان، که مقامات اولیاء در صراط بندگی یعنی اسلام و ایمان و احسان و اخبات و اخلاص و غیر ذلک مربوط به این معارف است. </p> <p>و اما آیاتی که مربوط است به احکام دینی، در این تفسیر پیرامون آنها بحث نشده، چون که بحث پیرامون آنها مربوط به کتاب فقه است نه تفسیر. </p> <p>نتیجه این طریقه از تفسیر این شده که در تمامی این کتاب و در تفسیر همه آیات قرآنی یک بار هم نمی‌بینی که آیه‌ای را بر معنایی خلاف ظاهر حمل کرده باشیم، پس در این کتاب تاویلی که دیگران بسیار دارند نمی‌بینی، بله تاویل به آن معنایی که قرآن در چند جا اثباتش می‌کند، به زودی خواهی دید که آن تاویل اصلا از قبیل معانی نیست. </p> <p>سپس در هر چند آیه بعد از تمام شدن بحثها و بیانات تفسیری، بحث‌هایی متفرق از روایات قرار داده‌ایم، و در آن بان مقدار که بر ایمان امکان داشت، از روایات منقوله از رسول خدا ص و ائمه اهل بیت سلام اللَّه علیهم اجمعین هم از طرق عامه و هم خاصه ایراد نموده‌ایم، و اما آن روایاتی که از مفسرین صحابه و تابعین چیزی نقل می‌کند، در این کتاب نقل نکردیم، برای اینکه صرف نظر از اینکه روایاتی است در هم و بر هم، کلام صحابه و تابعین حجیتی برای مسلمانان ندارد،  مگر روایاتی که بعنوان موقوفه نقل شده است. </p> <p>و بزودی اهل بحث اگر در روایات منقوله از ائمه ع دقت بفرمایند مطلع خواهد شد که این طریقه نوینی که بیانات این کتاب بر آن اساس نهاده شده، طریقه‌ای جدید نیست، بلکه قدیمی‌ترین طریقه‌ای است که در فن تفسیر سلوک شده، و طریقه معلمین تفسیر سلام اللَّه علیهم است. </p> <p>البته در خلال این کتاب بحث‌های مختلف فلسفی، و علمی، و تاریخی، و اجتماعی، و اخلاقی، هست، که در آنها نیز به مقدار وسعمان بحث کرده‌ایم، و در همه این بحث‌ها به ذکر آن مقدماتی که سنخیت با بحث داشته اکتفاء نموده، و از ذکر مقدماتی که مقدمیت ندارد، و خارج از طور بحث است خودداری نمودیم. </p> <p>و سداد و رشاد را از خدای تعالی مسئلت می‌نمائیم که بهترین یاور و راهنما است. </p> <p>فقیر الی اللَّه محمد حسین طباطبائی<code class="page" rel="1,22"/> <code class="page" rel="1,23"/> </p><h2 class="sura">سوره حمد </h2><code class="page" rel="1,24"/> 
