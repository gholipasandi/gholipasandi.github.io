<h3 class="ayas">سوره الأعراف آیه‌های ۱۰۳ تا ۱۲۶</h3><code class="section" rel="7_103-126"/><h3>ترجمه آیات</h3> <p> <span class="trans" rel="7_103">از پس آنها موسی را با آیه‌های خویش بسوی فرعون و بزرگان او فرستادیم که در باره آن ستم کردند، بنگر سرانجام تبهکاران چسان بود.  «۱۰۳» </span><span class="trans" rel="7_104">موسی گفت ای فرعون من فرستاده پروردگار جهانیانم.  «۱۰۴» </span><span class="trans" rel="7_105">سزاوارم بر اینکه در باره خدا جز حق نگویم، برای شما معجزه‌ای از پروردگارتان آورده‌ام، بنا بر این بنی اسرائیل را با من بفرست.  «۱۰۵» </span><span class="trans" rel="7_106">گفت اگر راست می‌گویی معجزه‌ای آورده‌ای آن را بیار.  «۱۰۶» </span><span class="trans" rel="7_107">پس عصای خویش بیفکند که در دم اژدهایی بزرگ شد.  «۱۰۷» </span><span class="trans" rel="7_108">و دست خویش برون آورد که در دید بینندگان سفید می‌نمود.  «۱۰۸» </span><span class="trans" rel="7_109">بزرگان قوم فرعون گفتند: راستی این جادوگری ماهر است.  «۱۰۹» </span><span class="trans" rel="7_110">که می‌خواهد شما را از سرزمینتان بیرون کند، اکنون چه رأی می‌دهید.  «۱۱۰» </span><span class="trans" rel="7_111">گفتند او و برادرش را نگهدار و مامورین جمع‌آوری به شهرها فرست.  «۱۱۱» </span><span class="trans" rel="7_112">تا همه جادوگران ماهر را پیش تو آرند.  «۱۱۲» </span><span class="trans" rel="7_113">جادوگران نزد فرعون آمدند و گفتند اگر ما غالب شدیم آیا مزدی خواهیم داشت؟.  «۱۱۳» </span><span class="trans" rel="7_114">گفت آری شما از مقربان خواهید بود.  «۱۱۴» </span><span class="trans" rel="7_115">گفتند ای موسی نخست تو عصای خویش می‌افکنی یا ما ابزار خویش بیفکنیم؟.  «۱۱۵» </span><span class="trans" rel="7_116">گفت نخست شما بیفکنید، چون ابزار جادوی خود بیفکندند دیدگان مردم را مسحور کردند و به رعبشان انداختند و جادویی بزرگ آوردند.  «۱۱۶» </span><span class="trans" rel="7_117">به موسی وحی کردیم که عصای خویش بیفکن، و همان دم چیزهایی را که ساخته بودند ببلعید.  «۱۱۷» </span><span class="trans" rel="7_118">و حق آشکار شد و آنچه کرده بودند بیهوده گشت.  «۱۱۸» </span><span class="trans" rel="7_119">در آنجا مغلوب شدند و خفت‌زده بازگشتند.  «۱۱۹» </span><span class="trans" rel="7_120">و جادوگران سجده‌کنان خاکسار شدند.  «۱۲۰» </span><span class="trans" rel="7_121">و گفتند به پروردگار جهانیان ایمان داریم.  «۱۲۱» </span><span class="trans" rel="7_122">که پروردگار موسی و هارون است.  «۱۲۲» </span><span class="trans" rel="7_123">فرعون گفت چرا پیش از آنکه به شما اجازه دهم بدو ایمان آوردید؟ این نیرنگی است که در شهر<code class="page" rel="8,267"/> اندیشیده‌اید تا مردمش را از آن بیرون کنید، زود باشد که بدانید.  «۱۲۳» </span><span class="trans" rel="7_124">محققا دست‌ها و پاهایتان را به عکس یکدیگر می‌برم، آن گاه شما را جملگی بر دار می‌کنم.  «۱۲۴» </span><span class="trans" rel="7_125">گفتند ما به سوی پروردگار خویش بازگشت می‌کنیم.  «۱۲۵» </span><span class="trans" rel="7_126">کینه و انتقام تو از ما به جرم آن است که وقتی آیه‌های پروردگارمان به سوی ما آمد بدان ایمان آوردیم، پروردگارا صبری به ما عطا کن و ما را مسلمان بمیران «۱۲۶» </span></p>                                               <h3>بیان آیات</h3> <h3> <span class="title" rel="7_103 7_104 7_105 7_106 7_107 7_108 7_109 7_110 7_111 7_112 7_113 7_114 7_115 7_116 7_117 7_118 7_119 7_120 7_121 7_122 7_123 7_124 7_125 7_126">بیان آیات مربوط به بعثت موسی علیه السلام به سوی فرعون مصر</span> </h3> <p> این آیات با بیان داستان موسی بن عمران (ع) شروع شده و از جزئیات آن یعنی آمدنش به نزد فرعون و ادعایش بر اینکه خداوند مرا به سوی تو رسالت داده تا نجات بنی اسرائیل را از تو بخواهم و آن دو معجزه را که خداوند در شب طور بوی کرامت فرموده ذکر می‌کند. </p> <p>این خصوصیات فهرست آن مطالبی است که در این آیات ذکر شده، و در آیات بعدی اجمالی از بقیه داستان آن جناب در ایامی که در مصر در میان بنی اسرائیل می‌زیسته و عذاب‌هایی که بر قوم فرعون نازل شده، و نجات بنی اسرائیل و داستان نزول تورات و گوساله‌پرستی بنی اسرائیل و داستانهای متفرقه و عبرت‌انگیز دیگری از بنی اسرائیل را ذکر میکند. </p> <p> <span class="aya" rel="7_103" data-words="1-10">ثم بعثنا من بعدهم موسی بآیاتنا إلی فرعون و ملائه...</span> در ابتدای داستان موسی (ع) لحن آیات و سیاق آن تغییر یافته، بدان سبب که اهمیت داستان آن جناب را برساند، چون آن حضرت از انبیای اولی العزم و صاحب کتاب و شریعت بوده، و دین توحید با مبعوث شدن او پا به مرحله تازه‌تری گذاشت و بعد از دو مرحله‌ای که در بعثت نوح و ابراهیم (ع) داشت احکامش مفصل‌تر گردید، در الفاظ آیات راجع به انبیای قبل از او نیز اشاره به این مراحل هست، مثلا آیات راجع به قوم نوح و عاد و ثمود که پیغمبرانشان یعنی هود و صالح بر شریعت نوح بودند به یک سیاق است، در باره قوم نوح فرموده: <span class="aya" rel="23_23" data-words="1-6">و لقد أرسلنا نوحا إلی قومه</span><span class="footnote" rel="1" title="سوره مؤمنون آیه ۲۳">*</span> و در باره عاد می‌فرماید: <span class="aya" rel="7_65" data-words="1-5">و إلی عاد أخاهم هودا</span><span class="footnote" rel="2" title="سوره اعراف آیه ۶۵">*</span> و در باره ثمود می‌فرماید: <span class="aya" rel="7_73" data-words="1-5">و إلی ثمود أخاهم صالحا</span><span class="footnote" rel="3" title="سوره اعراف آیه ۷۳">*</span> و وقتی به قوم لوط که در مرحله دوم قرار       <code class="page" rel="8,268"/> داشته و مامور به پیروی از دین ابراهیم (ع) بوده‌اند می‌رسد این سیاق را تغییر داده و می‌فرماید: <span class="aya" rel="27_54" data-words="1-5">و لوطا إذ قال لقومه</span><span class="footnote" rel="1" title="سوره نمل آیه ۵۴">*</span>، و در ابتدای داستان شعیب باز به سیاق قبلی برگشته و در داستان موسی (ع) سیاق را تغییر داده و فرموده: <span class="aya" rel="7_103" data-words="1-5">ثمبعثنا من بعدهم موسی</span>، برای اینکه موسی (ع) سومین پیغمبر اولی العزم و صاحب سومین کتاب آسمانی و سومین شریعت است، گو اینکه شریعت‌های خدایی همه یکی هستند، و تناقض و تنافی در بین آنها نیست، الا اینکه از نظر اجمال و تفصیل و کمی و زیادی فروع مختلفند، چون سیر بشر از نقص بسوی کمال تدریجی و استعداد قبول معارف الهی در هر عصری با عصر دیگر مختلف است، وقتی این سیر به پایان رسید و بشر از نظر معرفت و علم به عالی‌ترین موقف خود رسید آن وقت است که رسالت نیز ختم شده و کتاب خاتم انبیاء و شریعتش در میان بشر برای همیشه می‌ماند، و دیگر بشر انتظار آمدن کتاب و شریعت دیگری را ندارد،  (و اگر امروز با اینکه خاتم پیغمبران صلوات اللَّه علیه مبعوث شده و آخرین کتاب آسمانی را آورده و در عین حال بشر به مرحله‌ای که می‌بایست از کمال برسد، نرسیده برای این است که دین اسلام آن طور که باید در مجتمعات بشری گسترش نیافته) و گر نه بشر می‌تواند با بسط دائره دین و بررسی حقایق معارف آن رو به کمال گذاشته و به تدریج مراحل علم و عمل را یکی پس از دیگری طی کند. </p> <p>هم چنان که خود قرآن کریم این معنا را به بیانات مختلف و هر چه رساتر توصیه فرموده و در آیه‌ <span class="aya" rel="7_128" data-words="8-18">إن الأرض لله یورثها من یشاء من عباده و العاقبة للمتقین</span><span class="footnote" rel="2" title="زمین متعلق به خدا است و آن را به هر کس از بندگان خویش بخواهد وا می‌گذارد و سرانجام نیک از پرهیزگاران است سوره اعراف آیه ۱۲۷">*</span> فرا رسیدن روزی را که بشر به حد کمال خود رسیده باشد وعده و نوید می‌دهد. </p> <p> <span class="aya" rel="7_103" data-words="1-6">ثم بعثنا من بعدهم موسی بآیاتنا</span> این جمله اجمال داستان موسی (ع) است، و از جمله‌ <span class="aya" rel="7_104" data-words="1-5">و قال موسی یا فرعون</span> شروع به تفصیل آن می‌کند. در اینجا ناگفته نگذاریم که گر چه، این گونه داستانهای قرآنی را داستان موسی و نوح و داستان هود و یا صالح می‌نامیم ولی در حقیقت این داستانها داستان اقوام و مللی است که این بزرگواران در میانشان مبعوث شده‌اند، چون در این داستانها جریان حال آن اقوام و رفتاری که با پیغمبران خود کرده‌اند و سرانجام انکارشان و اینکه عذاب الهی همه‌شان را از بین برده و منقرضشان نمود ایراد شده، و لذا می‌بینیم تمامی این داستان‌ها به آیاتی ختم شده که کیفیت نزول عذاب و هلاکت آنان را     <code class="page" rel="8,269"/> بیان می‌کند. </p> <p>اگر خواننده عزیز بیاد داشته باشد در آغاز کلام هم این معنا را خاطر نشان ساخته و گفته بودیم که غرض از این آیات بیان حال مردم از حیث قبول عهد الهی و رد آن است تا برای مردم و مخصوصا امت اسلام انذار و مایه عبرت بوده باشد. و نیز گفته بودیم که بطور کلی سوره‌هایی که اولش <em>الف-لام-میم</em> آمده در یک غرض مشترکند، و آن همین انذار و تذکر مردم است. پس اینکه فرمود: <span class="aya" rel="7_103" data-words="1-4">ثم بعثنا من بعدهم</span> معنایش این است که: بعد از انبیایی که ذکر کردیم یعنی نوح، هود، صالح، لوط و شعیب موسی را به سوی فرعون و قوم او یعنی پادشاه مصر و اشرافیانی که دور او بودند فرستادیم. </p> <h3> <span class="title" rel="7_103 7_105 7_104 7_106 7_107 7_108 7_109 7_110 7_111 7_112 7_113 7_114 7_115 7_116 7_117 7_118 7_119 7_120 7_121 7_122 7_123 7_124 7_125 7_126">کلمه <em>فرعون</em> لقب پادشاهان مصر بوده</span> </h3> <p> البته لفظ <em>فرعون</em> اسم پادشاه مصر نبوده، بلکه لقبی بوده مانند <em>خدیو</em> که مصری‌ها بطور کلی پادشاهان خود را به آن لقب می‌خوانده‌اند، هم چنان که رومیان پادشاهان خود را  <em>قیصر</em> و ایرانیان <em>کسری</em> و چینی‌ها <em>فغفور</em> لقب می‌داده‌اند، و اما اینکه اسم فرعون معاصر با موسی بن عمران (ع) و آن شخصی که به دست موسی غرق شده چه بود؟ قرآن در باره آن تصریح نکرده است. </p> <p>اینکه فرمود: <em>بآیاتنا</em> مقصود از این آیات همان معجزاتی است که خداوند به موسی کرامت فرموده، بعضی‌ها را در اوائل بعثت از قبیل انداختن عصا و اژدها شدن آن و بیرون کردن دست از گریبان و روشن شدن بین انگشتانش، و برخی دیگر را در مواقع دیگر مانند طوفان و ملخ و شپش و وزغ و خون، و قرآن کریم برای هیچ پیغمبری، به اندازه موسی (ع) معجزه نقل نکرده. </p> <p> <span class="aya" rel="7_103" data-words="11-17">فظلموا بها فانظر کیف کان عاقبة المفسدین</span> یعنی ظلم کردن به آیاتی که برایشان فرستاده شد، و اما اینکه چگونه ظلم کردند به آن آیات؟ خدای تعالی خودش در خلال داستان، آن را بیان می‌فرماید، البته معلوم است که ظلم به هر چیزی به تناسب خود آن چیز است و ظلم به آیات همان تکذیب و انکار آن است، و ذکر عاقبت فساد انگیزی به منظور عبرت گرفتن مردم بوده، تا بدانند اگر فرعونیان منقرض شدند برای این بوده که در زمین فساد می‌کردند و بنی اسرائیل را خوار و ذلیل و زیر دست خود کرده بودند، لذا در متن کلامی که خداوند از موسی نقل کرده پیشنهادی که از فرعون کرد این بود که‌ <span class="aya" rel="7_105" data-words="15-18">فأرسل معی بنی إسرائیل</span> و همچنین در سوره <em>طه</em> اینچنین دارد <span class="aya" rel="20_47" data-words="6-12">فأرسل معنا بنی إسرائیل و لا تعذبهم</span><span class="footnote" rel="1" title="دست از شکنجه بنی اسرائیل بردار و آنان را رخصت ده تا با ما بیایند سوره طه آیه ۴۷">*</span>. </p> <h3> <span class="title" rel="7_104 7_103 7_105 7_106 7_107 7_108 7_109 7_110 7_111 7_112 7_113 7_114 7_115 7_116 7_117 7_118 7_119 7_120 7_121 7_122 7_123 7_124 7_125 7_126">گفتگوی موسی (علیه السلام) با فرعون</span> </h3> <p> <span class="aya" rel="7_104" data-words="1-10">و قال موسی یا فرعون إنی رسول من رب العالمین</span> در این آیه شروع شده است به شرح و تفصیل داستان دعوت موسی (ع). </p> <p>موسی (ع) خود را به رسالت معرفی کرده تا زمینه برای بیان چیزهایی که مامور ابلاغ آن است فراهم سازد، و اگر از اسامی خدای تعالی اسم <em>رب العالمین</em> را ذکر کرده برای این است که مناسب‌ترین اسم خدای تعالی در مقابل بت‌پرستانی که برای هر قوم و هر شانی از شؤون عالم و هر ناحیه‌ای از نواحی آن پروردگاری علیحده قائل بودند همان اسم رب العالمین است. </p> <p><code class="aya" rel="7_105"/> <span class="aya" rel="7_105" data-words="1-9">حقیق علی أن لا أقول علی الله إلا الحق...</span> این آیه صدق موسی را در ادعای رسالتش تاکید می‌کند، و معنایش این است که من سزاوارم به اینکه حرف حق بزنم و در رسالتی که به من داده باطلی به او نسبت ندهم و در خلال چیزهایی که مامور به ابلاغ آنم چیزی را که مامور نیستم نگنجانم. </p> <p> <span class="aya" rel="7_105" data-words="10-14">قد جئتکم ببینة من ربکم</span> -این جمله نسبت به جملات گذشته و یا نسبت به خصوص جمله‌ <span class="aya" rel="7_104" data-words="6-10">إنی رسول من رب العالمین</span> که در حقیقت اصلی است که بقیه جملات متفرع بر آن است به منزله تعلیل و بیان چرایی است. </p> <p><span class="phrase">بعید نیست که متعدی شدن کلمه <em rel="fa_7_105_1-1" data-sentence="28:176">حقیق</em> با لفظ <em>علی</em> از این جهت باشد که این کلمه معنای حریص را می‌دهد و بنا بر این احتمال معنا چنین می‌شود: من حریصم بر اینکه بر خدا جز حق نگویم در حالی که سزاوار هم همین است .</span> و اگر به معنای سزاوار بود جا داشت با لفظ <em>باء</em> متعدی شود، چه معروف در لغت چنین است، مثلا گفته می‌شود: فلان حقیق بالاکرام فلانی سزاوار احترام است. </p> <p>البته بعضی هم لفظ <em>علی</em> را <em>علی</em> -با تشدید-خوانده‌اند، بنا بر این قرائت، کلمه حقیق هم ماخوذ از <em>حق علیه کذا</em> و معنایش این خواهد بود که بر من واجب است که از ناحیه خدای تعالی جز حق نگویم. <span class="phrase">بنا بر این کلمه <em rel="fa_7_105_1-1" data-sentence="16:100">حقیق</em> خبرو مبتدای آن جمله‌ <span class="aya" rel="7_105" data-words="3-5">أن لا أقول...</span> خواهد بود.</span> </p> <p><code class="aya" rel="7_106"/> <span class="aya" rel="7_106" data-words="1-11">قال إن کنت جئت بآیة فأت بها إن کنت من الصادقین</span> شرطی که در اول آیه است یعنی جمله‌ <span class="aya" rel="7_106" data-words="2-5">إن کنت جئت بآیة</span> صدق موسی  (ع) را می‌رساند، برای اینکه اگر واقعا معجزه‌ای آورده باشد در این ادعایش راست گفته، لیکن شرط در ذیل آیه یعنی جمله‌ <span class="aya" rel="7_106" data-words="8-11">إن کنت من الصادقین</span> تعریضی است که بوسیله آن اشاره می‌کند به اینکه وی معتقد به صدق موسی در اینکه آیه‌ای آورده نبوده، پس کانه گفته<code class="page" rel="8,271"/> است: اگر معجزه‌ای آورده‌ای به ما نشان بده، ولی گمان نمی‌کنم تو در ادعایت راست بگویی، و بنا بر این، در آیه شریفه شرط تکرار نشده و هر کدام معنایی جداگانه افاده می‌کند. </p> <h3> <span class="title" rel="7_107 7_103 7_104 7_105 7_106 7_108 7_109 7_110 7_111 7_112 7_113 7_114 7_115 7_116 7_117 7_118 7_119 7_120 7_121 7_122 7_123 7_124 7_125 7_126">تبدیل عصای موسی (ع) به اژدها و بیضاء گشتن دست آن حضرت</span> </h3> <p> <span class="aya" rel="7_107" data-words="1-6">فألقی عصاه فإذا هی ثعبان مبین</span> حرف <em>فاء</em> در اول جمله، فاء جوابیه است، به این معنا که با در آمدن آن بر سر جمله -جمله معنی جواب را به خود گرفته و تقدیر چنین می‌شود: پس در جواب فرعون عصای خود را انداخت ، البته باید دانست که در هر موردی که فای جوابیه است در حقیقت فاء همان فای تفریع است و جواب از خصوصیات مورد استفاده می‌شود. </p> <p> <span class="phrase"><em rel="fa_7_107_5-5" data-sentence="0:762">ثعبان</em> به معنای مار بسیار بزرگ است، و هیچ منافاتی بین این آیه که معجزه موسی را <em rel="fa_7_107_5-6" data-sentence="128:670">ثعبان مبین</em> خوانده با آیه‌ <span class="aya" rel="27_10" data-words="4-13">فلما رآها تهتز کأنها جان ولی مدبرا و لم یعقب</span><span class="footnote" rel="1" title="سوره نمل آیه ۱۰">*</span> نیست، برای اینکه گر چه کلمه <em>جان</em> در زبان عرب به معنای مار کوچک است، و لیکن باید دانست که این کلمه در آیه‌ای به کار رفته که مربوط به داستان موسی در شب طور است که در جای دیگر در باره آن فرموده: <span class="aya" rel="20_20" data-words="2-5">فإذا هی حیة تسعی</span><span class="footnote" rel="2" title="پس ناگهان ماری شد و به راه افتاد سوره طه آیه ۲۰">*</span> و کلمه‌ <span class="aya" rel="7_107" data-words="5-6">ثعبان مبین</span> در آیه‌ای است که مربوط به جریان ملاقات با فرعون است.</span> </p> <p><code class="aya" rel="7_108"/> <span class="aya" rel="7_108" data-words="1-7">و نزع یده فإذا هی بیضاء للناظرین</span> معنای این جمله به قرینه آیه‌ <span class="aya" rel="20_22" data-words="1-10">و اضمم یدک إلی جناحک تخرج بیضاء من غیر سوء</span><span class="footnote" rel="3" title="و دستت را به زیر بغلت ببر که سفید، بدون علت بیرون آید، این خود معجزه‌ای دیگر است">*</span> و آیه‌ <span class="aya" rel="28_32" data-words="1-9">اسلک یدک فی جیبک تخرج بیضاء من غیر سوء</span><span class="footnote" rel="4" title="دستت را به گریبانت بر، تا سپید بدون علت در آید سوره قصص آیه ۳۲">*</span> این است که موسی دست خود را از گریبان بیرون کرد. </p> <p>گر چه از اخبار وارده در این باب استفاده می‌شود که وقتی موسی به منظور اعجاز دست خود را بیرون می‌کرد و نوری بمانند نور آفتاب از بین انگشتانش می‌درخشید، و لیکن از آیات قرآنی بیش از این استفاده نمی‌شود که موسی دست به گریبان خود اندر کرده و وقتی بیرونش می‌آورد برای بینندگان سفید و درخشنده بود، البته این هم هست که این درخشندگی و سفیدی به حدی بوده که برای بینندگان خارق عادت بشمار می‌رفته. </p>   <p>سوره طه آیه 22   <code class="page" rel="8,272"/><code class="aya" rel="7_109"/> </p><h3> <span class="title" rel="7_109 7_111 7_110 7_112 7_103 7_104 7_105 7_106 7_107 7_108 7_113 7_114 7_115 7_116 7_117 7_118 7_119 7_120 7_121 7_122 7_123 7_124 7_125 7_126">احضار ساحران، عکس العمل فرعون و فرعونیان در برابر موسی علیه السلام</span> </h3> <p> <span class="aya" rel="7_109" data-words="1-9">قال الملأ من قوم فرعون إن هذا لساحر علیم</span> خدای تعالی در اینجا کلام فرعون را نقل نکرده که او در این هنگام چه گفته، بلکه گفتگویی را که بزرگان قومش با یکدیگر داشته‌اند نقل کرده، و از آن چنین بر می‌آید که این بزرگان در هر امر مهمی مجلس شور تشکیل داده و با یکدیگر شور می‌کرده‌اند و آنچه را که به اتفاق تصویب می‌کردند به نظر فرعون می‌رسانده‌اند تا او آن را به مرحله اجراء در آورد. در باره این معجزه هم با هم مشورت کردند و رأی نهایی خود را چنین اظهار کردند که: <span class="aya" rel="7_109" data-words="6-9">إن هذا لساحر علیم</span> این مرد به یقین ساحری است استاد که مساله رسالت را بهانه کرده تا بدین وسیله بنی اسرائیل را از چنگ ما نجات داده و آنان را مستقل کرده‌و به دستیاری آنان شما را از سرزمینتان بیرون کند و دین و طریقت شما را هم باطل سازد، اینک برای باطل کردن نقشه‌های او و خاموش کردن این آتشی که افروخته هر امری که می‌خواهی بفرما تا اجراء شود، آیا می‌فرمایی تا او را بکشیم و یا بدار زنیم و یا به زندانش افکنیم؟ و یا در مقام معارضه به مثل در آمده سحری مثل سحر او فراهم سازیم. </p> <p>آن گاه در این باره نیز با یکدیگر مشورت نموده و به عنوان آخرین رأی تصویب شده اظهار داشتند: <span class="aya" rel="7_111-112" data-words="2-13">أرجه و أخاه و أرسل فی المدائن حاشرین، یأتوک بکل ساحر علیم</span> او و برادرش را نگهدار و مامورینی به شهرستانها بفرست تا هر چه ساحر درس خوانده و استاد هست همه را حاضر سازند. </p> <p>از اینجا معلوم می‌شود که جمله‌ <span class="aya" rel="7_110" data-words="6-8">فما ذا تأمرون</span> کلامی است که بعضی از بزرگان قوم فرعون به بعضی دیگر گفته‌اند، و جمله‌ <span class="aya" rel="7_111" data-words="1-2">قالوا أرجه</span> حکایت آخرین رأیی است که همه کرسی نشینان فرعون متفقا به عرض او رسانده‌اند، در موضع دیگری از قرآن همین حرف را از خود فرعون حکایت کرده و فرموده: <span class="aya" rel="26_34-37" data-words="1-29">قال للملإ حوله إن هذا لساحر علیم، یرید أن یخرجکم من أرضکم بسحره فما ذا تأمرون، قالوا أرجه و أخاه و ابعث فی المدائن حاشرین، یأتوک بکل سحار علیم</span><span class="footnote" rel="1" title="به بزرگان اطراف خویش گفت این جادوگری ماهر است که می‌خواهد شما را به جادوی خویش از سرزمینتان بیرون کند بنا بر این چه رأی می‌دهید؟ گفتند وی را با برادرش نگهدار و مامور جمع آوری به شهرها فرست که همه جادوگران ماهر را پیش تو آورند سوره شعراء آیه ۳۷">*</span> از این آیه و از آیه مورد بحث بر می‌آید که این کلام را اول خود فرعون پیشنهاد کرده و سپس کرسی‌نشینان او در اطراف آن مشورت کرده و سرانجام همان را تصویب نموده‌اند. </p> <p>و از آیه‌ <span class="aya" rel="20_57-58" data-words="1-12">قال أ جئتنا لتخرجنا من أرضنا بسحرک یا موسی، فلنأتینک بسحر مثله</span><span class="footnote" rel="2" title="گفت ای موسی مگر سوی ما آمده‌ای که به جادوی خویش از سرزمینمان بیرونمان کنی ما نیز جادویی مانند آن برای تو می‌آوریم سوره طه آیه ۵۷">*</span> که     <code class="page" rel="8,273"/> همین حرف را از فرعون نقل می‌کند-که در خطاب به موسی گفته-بر می‌آید که فرعون آن سخن را بعد از مطالعه کرسی‌نشینان و تصویب کردن آنان گفته است. </p> <p>از آیه‌ <span class="aya" rel="20_62-63" data-words="1-20">فتنازعوا أمرهم بینهم و أسروا النجوی، قالوا إن هذان لساحران یریدان أن یخرجاکم من أرضکم بسحرهما و یذهبا بطریقتکم المثلی</span><span class="footnote" rel="1" title="میان خودشان در کارشان مناقشه کردند و آهسته راز گفتندگفتند اینان دو جادوگرند که می‌خواهند به جادوی خویش از سرزمینتان بیرونتان کنند و آیین خوب شما را از بین ببرند سوره طه آیه ۶۲ و ۶۳">*</span> بر می‌آید که وزرای فرعون غیر از آن جلسه مشاوره یک جلسه دیگری بعد از جمع شدن ساحران در نزد فرعون تشکیل داده و محرمانه با یکدیگر مشورت کرده‌اند. </p> <p>از آنچه گفته شد معلوم شد که اصل این حرف از خود فرعون بوده، و او آن را به وزرای خود داده تا در پیرامونش مشورت کرده و روی آن رأی دهند، وزراء هم در اطرافش مطالعه کرده و گفتند: باید آن دو را توقیف نموده و ساحران مملکت را برای معارضه با سحر او جمع کنی، او نیز قبول کرده و آن را به رخ موسی کشید. بعد از آنکه ساحران مملکت در نزد فرعون گرد آمدند باز وزراء برای مشورت دور هم نشسته و به اتفاق رأی دادند که باید تمام قوا را در راه معارضه به مثل به کار برند. </p> <p><code class="aya" rel="7_110"/> <span class="aya" rel="7_110" data-words="1-8">یرید أن یخرجکم من أرضکم فما ذا تأمرون</span> یعنی موسی می‌خواهد با همدستی بنی اسرائیل شما را بیرون کرده و خود کشور مصر را مالک شود، و اگر فرعون از این راه مغلطه کاری کرد برای این بود که در آن زمانها بسیار اتفاق می‌افتاد که قومی بر قومی دیگر هجوم می‌برد و سرزمینش را تملک می‌نمود و اهلش را آواره بیابانها می‌کرد. </p> <p><code class="aya" rel="7_111"/> <span class="aya" rel="7_111" data-words="1-9">قالوا أرجه و أخاه و أرسل فی المدائن حاشرین...</span> <span class="phrase">کلمه <em rel="fa_7_111_2-2" data-sentence="5:315">ارجه</em> با سکون <em>هاء</em> امر از ماده <em>ارجاء</em> به معنای تاخیر انداختن است، و حرف <em>هاء</em> در آخر آن جزء کلمه نیست، بلکه هاء سکت است که بر آخر بعضی از کلمات در می‌آید، معنای کلمه مزبور این است که در کشتن او عجله مکن که تو را ظالم و سنگدل بخوانند، بلکه نخست مامورینی به شهرستانها گسیل دار تا ساحران را جمع کنند.</span> </p> <p><code class="aya" rel="7_112"/> <span class="aya" rel="7_112" data-words="1-4">یأتوک بکل ساحر علیم</span> و همه را نزدت حاضر سازند، و تو با سحر آنان در برابر موسی معارضه به مثل کن. </p> <p>   <code class="page" rel="8,274"/> <span class="phrase">کلمه <em rel="fa_7_111_2-2" data-sentence="5:187">ارجه</em> -به کسر جیم و هاء-نیز قرائت شده، و معلوم است کسانی که چنین قرائت کرده‌اند اصل آن را <em>ارجئه</em> دانسته‌اند، همزه به یاء مبدل و سپس حذف شده، و هاء که ضمیر مفعول است به موسی بر می‌گردد.</span> و برادر موسی همان هارون بوده است. </p> <p><code class="aya" rel="7_113"/> <span class="aya" rel="7_113" data-words="1-8">و جاء السحرة فرعون قالوا إن لنا لأجرا...</span> به منظور اختصار جمله پس فرستاد و سحره را از اطراف مملکت جمع کرده و جریان را با آنان در میان گذاشت حذف شده، و تنها فرموده: <span class="aya" rel="7_113" data-words="6-8">إن لنا لأجرا</span> و این کلام سؤالی است که ساحران از فرعون کردند، و در این سؤال تقاضای اجرت نکرده و به منظور تاکید، آن را خبر ادا نموده و گفتند: برای ما اجرتی خواهد بود. و اینگونه تعبیرات یعنی افاده طلب و تقاضا به صورت خبر در کلام عرب خیلی شایع است. ممکن هم هست که جمله مزبور جمله‌ای استفهامی بوده و حرف استفهام از اولش افتاده باشد، مؤید این احتمال قرائت ابن عامر است که جمله را استفهامی گرفته و آن را <em>أ ان لنا لاجرا</em> خوانده است. </p> <p><code class="aya" rel="7_114"/> <span class="aya" rel="7_114" data-words="1-6">قال نعم و إنکم لمن المقربین</span> این جمله اجابت سؤال ساحران است، فرعون در این جمله علاوه بر اینکه تقاضای آنان را اجابت کرده وعده مقرب کردن را هم به آنان داده است. </p> <h3> <span class="title" rel="7_115 7_103 7_104 7_105 7_106 7_107 7_108 7_109 7_110 7_111 7_112 7_113 7_114 7_116 7_117 7_118 7_119 7_120 7_121 7_122 7_123 7_124 7_125 7_126">معارضه ساحران با موسی (ع) و تسلیم شدنشان در برابر آن حضرت</span> </h3> <p> <span class="aya" rel="7_115" data-words="1-12">قالوا یا موسی إما أن تلقی و إما أن نکون نحن الملقین</span> ساحران اختیار این را که او نخست عصای خود را بیندازد و یا ایشان سحرهای خود را بکار برند به موسی واگذار نمودند، چون به خیال خود آمادگی مقابله با او را داشتند، لذا گفتند: اختیار با تو، اگر خواهی تو اول عصایت را بینداز، و اگر خواهی ما طنابها و چوبدستی‌های خود را به کار بریم، و این خود یک نوع زرنگی است که انسان در برابر خصم خود را قوی و آماده، و خصم را ضعیف و خوار جلوه دهد. فرعونیان نیز با این کلام خود به موسی (ع) فهماندند که نسبت به غلبه خود اطمینان دارند، علاوه بر اینکه رعایت ادب را هم کردند. </p> <p><code class="aya" rel="7_116"/> <span class="aya" rel="7_116" data-words="1-7">قال ألقوا فلما ألقوا سحروا أعین الناس...</span>  <em>سحر</em> در اینجا بطوری که در تفسیر آیه‌ <span class="aya" rel="2_102" data-words="1-8">و اتبعوا ما تتلوا الشیاطین علی ملک سلیمان</span><span class="footnote" rel="1" title="سوره بقره آیه ۱۰۲">*</span> در جلد دوم این کتاب گذشت یک نوع تصرف در حاسه انسان است، بطوری که حاسه بیننده چیزهایی را ببیند و یا بشنود که حقیقت نداشته باشد. </p> <p> <em>استرهاب</em> به معنای-ترساندن است، در این آیه خداوند سحر فرعونیان را امر عظیمی خوانده. </p> <p>   <code class="page" rel="8,275"/><code class="aya" rel="7_117"/> <span class="aya" rel="7_117" data-words="1-6">و أوحینا إلی موسی أن ألق...</span> <span class="phrase">کلمه <em>أن</em> در <em rel="fa_7_117_5-6" data-sentence="20:13">أن الق</em> تفسیریه است.</span> و <span class="phrase">کلمه <em rel="fa_7_117_10-10" data-sentence="5:77">تلقف</em> از ماده <em rel="fa_7_117_10-10" data-sentence="69:56">لقف</em> و <em rel="fa_7_117_10-10" data-sentence="127:39">لقفان</em>  و به معنای چیزی را به سرعت گرفتن است.</span> و <em>افک</em> به معنای گرداندن هر چیزی است از صورت اصلیش، و لذا به دروغ هم <em>افک</em> اطلاق می‌شود، در این آیه از چند جهت ایجاز و اختصار که خود یکی از نکات ادبی است به کار رفته، و تقدیر آن این است که: ما بعد از آنکه ساحران سحر خود را انداختند به موسی وحی فرستادیم که تو نیز عصای خود را بینداز، وقتی انداخت آنا به صورت مار بزرگی در آمده و شروع به بلعیدن سحرهای ساحران کرد. </p> <p>جمله<code class="aya" rel="7_118"/> <span class="aya" rel="7_118" data-words="1-2">فوقع الحق</span> در این آیه استعاره به کنایه است، زیرا حق را به چیزی تشبیه کرده که قبلا پا در هوا و معلق بود، و معلوم نبود بالأخره در زمین قرار می‌گیرد یا نه؟ لذا فرموده: حق واقع شد، و باطل شد آن سحری که کرده بودند. </p> <p><code class="aya" rel="7_119"/> <span class="aya" rel="7_119" data-words="1-5">فغلبوا هنالک و انقلبوا صاغرین</span> <span class="phrase">یعنی فرعون و اصحابش در آن مجمع عظیمی که همه مردم از هر طرف هجوم آورده بودند مغلوب شدند، و لفظ <em rel="fa_7_119_2-2" data-sentence="94:47">هنالک</em> که برای اشاره بدور است اشاره به همین مجمع است.</span> و جمله‌ <span class="aya" rel="7_119" data-words="3-5">و انقلبوا صاغرین</span> به این معنا است که فرعون و اصحابش بعد از آن عزتی که در اجتماع داشتند به حالت ذلت و خواری برگشت نمودند. </p> <p><code class="aya" rel="7_120"/><code class="aya" rel="7_121"/><code class="aya" rel="7_122"/> <span class="aya" rel="7_120-122" data-words="1-12">و ألقی السحرة ساجدین، قالوا آمنا برب العالمین، رب موسی و هارون</span> نفرمود: ساحران خود را به سجده انداختند، بلکه فرمود: ساحران به سجده افتاده شدند تا کمال تاثیر معجزه موسی و خیره شدن ساحران را برساند، تو گویی فرموده است: وقتی عظمت معجزه را دیدند آن قدر دهشت کردند که بی‌اختیار به سجده در آمدند، بطوری که نفهمیدند چه کسی آنان را به حالت سجده در آورد، لذا خود را ناگزیر از ایمان به رب العالمین دیدند. و اینکه فرمود: <span class="aya" rel="7_122" data-words="1-4">رب موسی و هارون</span> برای این است که دلالت کند بر اینکه ایمان به خدا توأم با ایمان به موسی و هارون است. </p> <p>بعضی گفته و یا شاید بگویند: اینکه <em>رب العالمین</em> را به‌ <span class="aya" rel="7_122" data-words="1-4">رب موسی و هارون</span> توضیح داد برای رفع توهمی بوده که در اینجا به ذهن می‌رسد، توضیح اینکه فرعون داشت ادعای ربوبیت می‌کرد، و می‌گفت رب العالمین منم، و با چنین وضعی اگر فقط می‌گفتند: ما ایمان آوردیم به رب العالمین، ممکن بود کسی توهم کند که مقصودشان ایمان به فرعون است، لذا برای رفع این توهم مقصود خود را با جمله‌ <span class="aya" rel="7_122" data-words="1-4">رب موسی و هارون</span> توضیح دادند. لیکن این وجه خیلی روشن نیست، برای اینکه بت‌پرستان اصلا قائل به رب العالمین یعنی کسی که به<code class="page" rel="8,276"/> حقیقت معنای این کلمه مالک و مدبر بلا واسطه جمیع اجزای عالم باشد نبودند، بلکه اجزای عالم و امور آن را در بین ارباب‌های مختلفی تقسیم نموده، و برای خدای تعالی تنها مقام <em>اله الآلهة</em> و <em>رب الأرباب</em> قائل بودند، نه اینکه هم رب ارباب باشد و هم رب مربوبهای آن ارباب. </p> <p>و ادعای فرعون بنا بر حکایت قرآن که می‌فرماید: <span class="aya" rel="79_24" data-words="2-4">أنا ربکم الأعلی</span><span class="footnote" rel="1" title="سوره نازعات آیه ۲۴">*</span> این بود که وی از جهت اینکه حوائج مردم آنهم تنها مردم مصر را برآورده می‌ساخت دارای مقام بلندتری است از سایر ارباب، نه اینکه ربوبیت تمامی عالم قائم به ذات او باشد، البته این را هم از نفهمی مردم بت‌پرست بعید نمی‌دانیم که مثل فرعون انسانی را پروردگار عالمیان بدانند، و لیکن می‌گوییم که اصول مذهب و ثنیت این نیست که شخصی را رب العالمین بدانند. </p> <h3> <span class="title" rel="7_123 7_103 7_104 7_105 7_106 7_107 7_108 7_109 7_110 7_111 7_112 7_113 7_114 7_115 7_116 7_117 7_118 7_119 7_120 7_121 7_122 7_124 7_125 7_126">فرعون بعد از ایمان آوردن ساحران آنان را به توطئه و تبانی قبلی با موسی (ع) متهم و آنان را تهدید می‌کند</span> </h3> <p> <span class="aya" rel="7_123" data-words="1-8">قال فرعون آمنتم به قبل أن آذن لکم...</span> این جمله خطابی است که فرعون از در خشم و استکبار به ساحران کرده و جمله‌ای است خبری که به قرینه مقام انکار و توبیخ را افاده می‌کند، ممکن هم هست بگوییم جمله استفهام انکاری و یا توبیخی است، و علامت استفهام و یا توبیخ در اولش بوده و حذف شده. </p> <p>جمله‌ <span class="aya" rel="7_123" data-words="9-14">إن هذا لمکر مکرتموه فی المدینة</span> تهمتی است که فرعون به ساحران زده و آنان را در توطئه با موسی متهم می‌سازد، خلاصه فرعون در این جمله می‌خواسته است بگوید: شما در همین چند روزی که در شهر مجتمع بودید بجای اینکه خود را برای مقابله با موسی آماده کنید پنهانی او را دیده و با او توطئه کرده‌اید که علیه من و به نفع وی کار کنید، و بدین وسیله بر مصر دست یافته اهلش را بیرون کنید، چون ساحران تا آن روز موسی را ندیده بودند، و اگر توطئه‌ای در کار بوده مسلما در آن موقعی بوده که ساحران در عاصمه فرعون اجتماع کردند. </p> <p><span class="phrase">فرعون با جمله <em rel="fa_7_123_3-4" data-sentence="14:285">آمنتم به</em> ایمان سحره را انکار نموده و با جمله‌ <span class="aya" rel="7_123" data-words="9-11">إن هذا لمکر</span> آنان را به توطئه علیه خود متهم ساخت و این تهمت را برای این جهت زد که ساحران را مفسد در مملکت قلمداد کند و با این دستاویز بتواند آنان را به شدیدترین وجهی مجازات نموده و از بین ببرد.</span> </p> <p>لذا نخست با جمله‌ <span class="aya" rel="7_123" data-words="18-19">فسوف تعلمون</span> سر بسته و بطور اجمال تهدیدشان نموده و آن گاه با جمله<code class="aya" rel="7_124"/> <span class="aya" rel="7_124" data-words="1-9">لأقطعن أیدیکم و أرجلکم من خلاف ثم لأصلبنکم أجمعین</span> بطور تفصیل تهدیدشان کرد و گفت: اول دست و پاهاتان را بطور خلاف، یعنی دست راست را با پای چپ و دست   <code class="page" rel="8,277"/> چپ را با پای راست قطع می‌کنم، و در ثانی شما را به دار می‌آویزم، و دار زدن، بستن مجرم است به چوب و بلند کردن چوب و طرف آن را در زمین کوبیدن است تا همه مردم ماجرای او را ببینند و عبرت گیرند. و ما در تفسیر سوره <em>آل عمران</em> در ذیل داستان مسیح (ع) بیان مفصلی در باره <em>صلب دار زدن</em> گذراندیم. </p> <h3> <span class="title" rel="7_125">پاسخ سحره به تهدیدات فرعون: <span class="aya" rel="7_125" data-words="2-5">إنا إلی ربنا منقلبون...</span> </span> </h3> <p> <span class="aya" rel="7_125" data-words="1-5">قالوا إنا إلی ربنا منقلبون...</span> این جمله پاسخی است که ساحران به فرعون داده و با این گفتار خود حجت او را ابطال و راه استدلال را از هر طرف بر او بستند، زیرا حاصل معنایش این است که: تو ما را در برابر ایمان به پروردگارمان تهدید به عذاب می‌کنی، خیال کرده‌ای که اگر با این عذاب رشته حیات ما را پاره کنی ما را آسیب رسانده و شری متوجه ما کرده‌ای، و حال آنکه مردن در راه ایمان شر نیست، چرا که ما پس از کشته شدن به سوی پروردگارمان بازگشت نموده و نزد او به زندگی قرب و سعادت زنده خواهیم شد، زیرا ما در خود جرم و گناهی جز همان ایمانمان به خدا که تو آن را جرم پنداشته‌ای سراغ نداریم، پس آینده ما جز خیر نخواهد بود. </p> <p>این آن معنایی است که از جمله‌ <span class="aya" rel="7_125" data-words="1-5">قالوا إنا إلی ربنا منقلبون</span> استفاده می‌شود، و از آن نیز بر می‌آید که سحره به مساله معاد هم ایمان داشتند، و اگر در جمله<code class="aya" rel="7_126"/> <span class="aya" rel="7_126" data-words="1-11">و ما تنقم منا إلا أن آمنا بآیات ربنا لما جاءتنا</span> معجزه عصا را علی الظاهر-معجزات خوانده برای این بوده که همین یک معجزه از چند جهت معجزه بوده، یکی اینکه چوب اژدها شده، دوم اینکه طناب‌ها و چوبدستی‌های سحره را بلعیده، سوم اینکه مجددا به حالت اولی برگشته است. </p> <p><span class="phrase">کلمه <em rel="fa_7_126_3-3" data-sentence="5:125">تنقم</em> از <em rel="fa_7_126_3-3" data-sentence="63:109">نقم</em> به معنای کراهت و خشم است، گفته می‌شود <em>نقم منه کذا</em>  از باب <em>ضرب، یضرب</em> و <em>علم، یعلم</em> .</span> </p> <p>در اینجا جذبه معنوی و الهی سحره را گرفت و با کمال دلیری و بدون اینکه از تهدید فرعون اندیشه‌ای بکنند به درگاه پروردگار خود استغاثه برده و از آن درگاه صبر و تحمل در برابر شکنجه فرعون را مسألت نموده و گفتند: <span class="aya" rel="7_126" data-words="12-15">ربنا أفرغ علینا صبرا</span> پروردگارا ما را در برابر عذابی که فرعون اراده آن را کرده صبر و تحمل ده‌ <span class="aya" rel="7_126" data-words="16-18">و توفنا مسلمین</span> و اگر ما را کشت ما را مسلم بمیران. </p> <p>و <span class="phrase">تعبیر دادن <em rel="fa_7_126_15-15" data-sentence="11:247">صبر</em> به <em rel="fa_7_126_13-13" data-sentence="71:229">افراغ</em> استعاره به کنایه است، به این معنا که خود را به ظرف و صبر را به آب و دادن خدا را به ریختن آب در ظرف و لب ریز کردن آن تشبیه کردند، و منظور شان این بوده که دل‌های ما را لب ریز و سرشار از صبر کن تا در برابر نزول هیچ عذابی جزع نکنیم.</span> <code class="page" rel="8,278"/> براستی ساحران در برابر فرعون که مردی دیکتاتور و جباری متکبر بود شجاعت عجیبی از خود نشان دادند، برای اینکه قدرت و سلطنت مردی را که کوس‌ <span class="aya" rel="79_24" data-words="2-4">أنا ربکم الأعلی</span><span class="footnote" rel="1" title="سوره نازعات آیه ۲۴">*</span> می‌کوبید و مردم مصر او را می‌پرستیدند به هیچ گرفته و با کمال قدرت و اطمینان حجت خود را در برابرش ایراد نمودند، و اینچنین دل‌های مطمئن و عزمهای راسخ و ایمان‌های ثابت و برهان قوی و بلاغت گفتار، کم نظیر و مایه شگفت است، و اگر آیات این سوره و سوره <em>طه</em> و  <em>شعراء</em> که محاوره و گفتگوی ساحران را با فرعون حکایت می‌کند دقیقا مورد مطالعه قرار دهید خواهید دید که چه معلومات پایدار و چه حالات روحی و اخلاق کریمی را متضمن است، و اگر محذور خروج از رسم تفسیر نبود پاره‌ای از این حقایق را که از خلال آیات این داستان استفاده می‌شود در اینجا مورد بحث قرار می‌دادیم، اینک ایراد آن مباحث راموکول به محل مناسب نموده و می‌گذریم. </p> <h3>بحث روایتی‌ <span class="title" rel="7_103 7_104 7_105 7_106 7_107 7_108 7_109 7_110 7_111 7_112 7_113 7_114 7_115 7_116 7_117 7_118 7_119 7_120 7_121 7_122 7_123 7_124 7_125 7_126"> (روایات عجیبه در مورد داستان موسی و فرعون و بیان ضعف آنها) </span> </h3> <p> آنچه که در قرآن کریم از جزئیات قصه حضرت موسی و فرعون از قبیل رسالت، معجزه عصا، ید بیضا، مشارکت هارون با موسی، داستان معارضه سحره با موسی و ایمان آوردن آنان آمده همان است که اجمالا در آیات مورد بحث ذکر کرده، ولی روایات اضافه بر این، تفاصیلی را متعرض است که قرآن شریف متعرض آن نشده، چنانچه در برخی از روایات<span class="footnote" rel="2" title="تفسیر عیاشی ج ۲ ص ۲۴ ح ۶۴-الدر المنثور ج ۳ ص ۱۰۵ و ج ۴ ص ۲۹۴-منهج الصادقین ج ۴ ص ۷۹-مجمع البیان ج ۴ ص ۴۵۸">*</span> عامه و خاصه وارد شده که عصای موسی از درخت آس بهشتی بود، و آن همان عصائی بوده که از آدم به شعیب و از شعیب به موسی رسیده، و در روایات دیگری دارد که این چوبدستی عصای حضرت آدم بوده و در موقعی که موسی متوجه مدین بود فرشته‌ای آن را به موسی داد، و از خصوصیات آن این بود که در شب می‌درخشید، و موسی شب‌ها از آن بجای چراغ استفاده می‌کرد، و روزها هر جا محتاج به غذا می‌شد آن را به زمین می‌کوبید از زمین روزیش بیرون می‌آمد. و در بعضی دیگر دارد:<span class="footnote" rel="3" title="مجمع البیان ج ۴ ص ۴۵۸">*</span> هر وقت موسی آن را استنطاق می‌کرد به زبان می‌آمد، و وقتی اژدها می‌شد بین دو طرف فک آن دوازده ذراع فاصله بود، و به روایتی<span class="footnote" rel="4" title="تفسیر قرطبی ج ۷ ص ۲۵۹">*</span> چهل ذراع، و به روایت<span class="footnote" rel="5" title="تفسیر ابو الفتوح رازی ج ۵ ص ۲۴۱ الکامل فی التاریخ ج ۱ ص ۱۸۱">*</span> دیگر هشتاد ذراع       <code class="page" rel="8,279"/> بود، و وقتی روی دم خود می‌نشست بلندیش تا یک میل می‌شد. و در بعضی<span class="footnote" rel="1" title="تفسیر عیاشی ج ۲ ص ۲۵ ح ۶۴">*</span> از روایات دارد که وقتی دهن باز می‌کرد یک لب خود را به زمین و لب دیگرش را بر بام قصر فرعون می‌گذاشت. </p> <p>و در بعضی<span class="footnote" rel="2" title="تفسیر الدر المنثور ج ۴ ص ۲۹۲-تفسیر قرطبی ج ۷ ص ۲۵۸-و تفسیر ابو الفتوح رازی ج ۵ ص ۲۴۱">*</span> دیگر دارد وقتی بارگاه فرعون را بین دندانهایش جای داد و بر مردم حمله برد، مردم برای فرار از آن چنان ازدحامی کردند که بیست و پنج هزار نفر زیر دست و پا تلف شدند. و نیز در پاره‌ای از روایات<span class="footnote" rel="3" title="الدر المنثور ج ۳ ص ۱۰۵-۱۰۶ و تفسیر قرطبی ج ۷ ص ۲۵۸">*</span> دارد: طول قامت آن هشتاد ذراع بود. و در بعضی دیگر<span class="footnote" rel="4" title="تفسیر ابو الفتوح رازی ج ۵ ص ۲۳۹ و الدر المنثور ج ۳ ص ۱۰۵ و ج ۴ ص ۲۹۲">*</span> دارد: جثه‌اش آن قدر بزرگ بود که یک شهر را پر می‌کرد. و در روایتی<span class="footnote" rel="5" title="تفسیر عیاشی ج ۲ ص ۲۳ ح ۶۱ و الدر المنثور ج ۳ ص ۱۰۵">*</span> دارد: فرعون از دیدن آن بقدری وحشت کرد که جامه خود را آلوده ساخت. و در بعضی<span class="footnote" rel="6" title="منهج الصادقین ج ۴ ص ۸۴">*</span> دیگر دارد: در آن روزی که این اژدها را دید چهار صد بار خود را آلوده کرد. و در بعضی از آن<span class="footnote" rel="7" title="تفسیر جرجانی ج ۳ ص ۲۲۷">*</span> روایات است که از آن ببعد تا چندی که زنده بود به مرض اسهال دچار شده بود. و نیز در باره خصوصیات ید بیضاء آن حضرت در روایات<span class="footnote" rel="8" title="تفسیر قرطبی ج ۷ ص ۲۵۷ و الدر المنثور ج ۳ ص ۱۰۵ و تفسیر ابو الفتوح رازی ج ۵ ص ۲۴۱ و الکامل فی التاریخ ج ۱ ص ۱۸۱">*</span> دارد که وقتی دست خود را از گریبان بیرون می‌کرد چنان نوری از دستش تابیدن می‌گرفت که بر نور آفتاب غلبه می‌کرد. </p> <p>و در روایتی<span class="footnote" rel="9" title="الدر المنثور ج ۳ ص ۱۰۶ و تفسیر قرطبی ج ۷ ص ۲۵۸ و تفسیر ابو الفتوح رازی ج ۵ ص ۲۴۵ و منهج الصادقین ج ۴ ص ۸۲ تاریخ طبری ج ۱ ص ۴۰۷ و ۴۰۸ و الصافی ج ۲ ص ۶۹">*</span> دارد: سحره هفتاد نفر بودند، و بر ششصد تا نهصد، و همچنین دوازده هزار نفر و پانزده هزار نفر و هفده هزار نفر و نوزده هزار نفر و سی و چند هزار نفر و هفتاد هزار نفر و هشتاد هزار نفر نیز روایاتی وارد شده. </p> <p>و نیز<span class="footnote" rel="10" title="تفسیر قرطبی ج ۷ ص ۲۵۸ و تفسیر ابو الفتوح رازی ج ۵ ص ۲۴۵">*</span> در روایات دارد که این ساحران علم سحر را از دو نفر مجوسی از اهل نینوا                     <code class="page" rel="8,280"/> آموختند، و اسم رئیس آنان شمعون، و در بعضی دیگر یوحنا، و در بعضی<span class="footnote" rel="1" title="منهج الصادقین ج ۴ ص ۸۲ و تاریخ طبری ج ۱ ص ۴۰۸">*</span> دارد که رئیس آنان چهار نفر بنام <em>سابور</em> و <em>عازور</em> و <em>حط حط</em> و <em>مصفی</em> بودند. </p> <p>و همچنین در باره خود فرعون وارد شده که اسمش ولید<span class="footnote" rel="2" title="الدر المنثور ج ۳ ص ۱۰۵">*</span> بن مصعب بن ریان و از اهالی اصطخر فارس بوده است. و در بعضی<span class="footnote" rel="3" title="الدر المنثور ج ۳ ص ۱۰۵">*</span> از آنها دارد که وی اهل مصر بوده. و در بعضی<span class="footnote" rel="4" title="الدر المنثور ج ۳ ص ۱۰۵-۱۰۶ و تفسیر قرطبی ج ۷ ص ۲۵۸">*</span> دارد که این فرعون همان فرعونی بوده که در زمان یوسف (ع) سلطنت داشته، و چهار صد سال زندگی کرد و یک مو از سر و رویش سفید نشد. </p> <p>و در بعضی از آنها دارد که وی<span class="footnote" rel="5" title="الدر المنثور ج ۳ ص ۱۰۵-۱۰۶ و تفسیر قرطبی ج ۷ ص ۲۵۸">*</span> از ترس حضرت موسی (ع) شهرها و قلعه‌های تو در تو ساخته و خود در میان آنها متحصن می‌شد، و به همین منظور بین این قلعه‌ها جنگل‌ها و نیزارها غرس کرده و در آن جنگل‌ها شیرهای درنده جای داده بود. و پس از آنکه خداوند موسی را به سوی او مبعوث کرد و موسی به شهر خصوصی وی در آمد شیرها در برابرش تبصبص نموده و دم جنبانده و برگشتند، موسی (ع) بهیچ قلعه‌ای نزدیک نمی‌شد مگر آنکه در قلعه بخودی خود باز می‌شد، تا آنکه موسی به قصری که فرعون در آن می‌زیست وارد شد و در حالی که لباس پشمینه بر تن و عصای کذائیش در دست بود بر در خانه وی به انتظار در آمدن دربان نشست، وقتی دربان بیرون آمد موسی به وی گفت: از فرعون جهت من اذن بگیر، دربان به وی اعتنایی نکرد. موسی به وی گفت: من فرستاده رب العالمینم. باز اعتنایی نکرد. موسی مدتی به انتظار اذن نشست، تا آنکه در آخر دربان به موسی رو کرد و گفت: آیا رب العالمین کسی غیر از تو را نداشت که به عنوان رسالت نزد فرعون بفرستد؟ موسی از شنیدن این حرف به خشم آمد و با عصا به در خانه فرعون کوفت، ناگهان تمامی حجاب‌هایی که بین او و فرعون بود کنار رفته چشم فرعون در حالی که بر تخت خود نشسته بود به او افتاد، لا جرم بانگ بر زد که موسی را داخل کنید، موسی بر فرعون در آمد در حالی که فرعون بر تختی به ارتفاع هشتاد ذراع تکیه زده بود، موسی به وی گفت: من فرستاده رب العالمینم به سوی تو. فرعون گفت: اگر راست می‌گویی معجزه‌ای بیاور. موسی عصای خویش را که دارای دو شعبه بود به زمین انداخت و بی‌درنگ به صورت ماری بزرگ درآمد،         <code class="page" rel="8,281"/> یک شعبه‌اش بر زمین و شعبه دیگرش بر بالای تخت فرعون قرار گرفت، فرعون که روبروی آن مار قرار داشت چشمش به اندرون شکم مار افتاد و دید که از جوف شکمش آتش زبانه می‌کشد، از ترس جامه خود را آلوده کرد و فریاد زد موسی آن را بگیر. </p> <p>اینها روایاتی است که در باره عجائب این قصه وارد شده، و بیشتر آن عجائب در قرآن ذکر نشده، مطالبی است که دلیلی بر رد همه آنها جز استبعاد نیست، هم چنان که قبول همه آنها هم محتاج به حسن ظن زیادی نسبت به روایات وارده است، و معلوم است که این مقدار حسن ظن که انسان هر روایتی را ببیند و آن را قبول کند صحیح نیست. آری، اگر این روایات متواتر و یا مشتمل بر قرائن اطمینان آوری بود البته قبول آن صحیح بود، و لیکن بیشتر آنها بلکه همه آنها روایاتی هستند که یا به علت ارسال و یا وقف و یا ضعف از جهت سند و یا از جهاتی دیگر نمی‌توان قبول کرد، صرفنظر از اینکه خود این روایات هم بینشان تعارض هست، پس چشم‌پوشی از آنها بهتر است. <code class="page" rel="8,282"/> </p>
