<h3 class="ayas">سوره الإنسان آیه‌های ۲۳ تا ۳۱</h3><code class="section" rel="76_23-31"/><h3>ترجمه آیات</h3> <p> <span class="trans" rel="76_23"> (ای رسول!) محققا ما این قرآن عظیم الشان را بر تو فرستادیم.  «۲۳» </span><span class="trans" rel="76_24">به شکرانه آن بر اطاعت حکم پروردگار صبور و شکیبا باش و هیچ از مردم بدکار و کفر پیشه از آنان اطاعت مکن.  «۲۴» </span><span class="trans" rel="76_25">و نام خدا را صبح و شام (به عظمت) یاد کن.  «۲۵» </span><span class="trans" rel="76_26">و در شبانگاه به سجده خدا پرداز و مقداری طولانی از شب را به تسبیح و ستایش او صبح گردان.  «۲۶» </span><span class="trans" rel="76_27">این مردم (کافر غافل) زندگی زودگذر دنیا را دوست می‌دارند و آن روز (قیامت) سخت سنگین را به کلی از یاد می‌برند. <code class="page" rel="20,225"/> «۲۷» </span><span class="trans" rel="76_28"> ما اینان را آفریدیم و محکم بنیان ساختیم و هر گاه بخواهیم همه را فانی ساخته و مانندشان قومی دیگر خلق می‌کنیم.  «۲۸» </span><span class="trans" rel="76_29">این آیات، پند و تذکری است تا هر که بخواهد راهی به سوی خدای خود پیش گیرد.  «۲۹» </span><span class="trans" rel="76_30">و شما (اولیای حق) چیزی جز آنچه خدا بخواهد نمی‌خواهید (و کار را به او تفویض می‌کنید که) البته خدا به احوال خلق دانا و به صلاح بندگان آگاهست.  «۳۰» </span><span class="trans" rel="76_31">خدا هر که را بخواهد در (بهشت) رحمت خود داخل می‌کند، و برای ستمکاران عالم عذابی دردناک مهیا ساخته است.  «۳۱» </span></p>             <h3>بیان آیات</h3> <p> بعد از آنکه خدای سبحان جزای ابرار را بیان کرد و فرمود که در برابر صبری که در راه خدا کردند چه پاداشها از نعیم مقیم ابدی و ملک عظیم برایشان تهیه دیده، اینک در این فصل از سوره خطاب را متوجه رسول گرامی خود نموده. او را امر می‌کند به اینکه باز هم در برابر حکم پروردگارش صبر کند، و این گنهکاران کافر و علاقه‌مندان به زندگی زودگذر دنیا را که از آخرت روی گردانده به دنیا چسبیده‌اند اطاعت نکند، نه مشرکین را، و نه سایر کفار را، و نه منافقین و هواپرستان را، و اینکه همواره به یاد نام پروردگارش باشد و برای او سجده کند و مستمرا او را تسبیح گوید، آن گاه همین فرمان را برای همه امت عمومیت داده، می‌فرماید: <span class="aya" rel="76_29" data-words="1-9">إن هذه تذکرة فمن شاء اتخذ إلی ربه سبیلا</span>. </p> <p>با این بیان اتصال این فصل از آیات سوره با فصل قبلش روشن شد، و در عین حال سیاق این آیات بی‌شباهت به سیاق آیات مکی نیست، و بر فرض که در مکه نازل شده باشد، باید بگوییم صدر آن در مدینه و ذیلش در مکه نازل شده است. </p> <p> <span class="aya" rel="76_23" data-words="1-6">إنا نحن نزلنا علیک القرآن تنزیلا</span> در این آیه مطلب از چند راه تاکید شده: اول اینکه در آغاز کلام حرف <em>ان</em> آمده. </p> <p><span class="phrase">دوم اینکه ضمیر متکلم مع الغیر در آن تکرار شده <em>انا، نحن</em> سوم اینکه مفعول مطلق‌ <span class="aya" rel="76_23" data-words="3-3">نزلنا</span> را در کلام آورده و فرموده: <em rel="fa_76_23_6-6" data-sentence="173:156">تنزیلا</em> تا هم مطلب را تاکید کند و هم مسجل نماید که اگر قرآن به تدریج نازل شده، احتمال مداخله شیطان و هواهای نفسانی در آن نمی‌رود، چون نازل کننده آن خدای تعالی است.</span> <code class="page" rel="20,226"/><code class="aya" rel="76_24"/> </p><h3> <span class="title" rel="76_24 76_23 76_25 76_26 76_27 76_28 76_29 76_30 76_31">امر به صبر و نهی از اطاعت از فساق و کفار</span> </h3> <p> <span class="aya" rel="76_24" data-words="1-10">فاصبر لحکم ربک و لا تطع منهم آثما أو کفورا</span> حرف <em>فاء</em> در اول آیه می‌فهماند که مطلب آن نتیجه‌گیری از مضمون آیه قبلی است، و همین طور هم هست، چون لازمه اینکه نازل کننده قرآن خدا باشد این است که آنچه از احکام و فرامین که در قرآن است حکم خدای تعالی باشد، و بر پیامبر واجب باشد آن را اطاعت کند، در نتیجه معنای آیه چنین می‌شود: حال که معلوم شد نازل کردن قرآن از ناحیه ماست، پس احکامی هم که در آن است حکم پروردگار تو است، پس بر تو واجب است در برابر آن حکم صبر کنی. </p> <p>و اینکه در جمله‌ <span class="aya" rel="76_24" data-words="4-10">و لا تطع منهم آثما أو کفورا</span> که سیاق نهی است تردید آمده، خود دلیل بر این است که حکم نهی عمومیت دارد، و از اطاعت آثم و کفور در هر حال نهی می‌کند، چه آن موردی که طرف هم آثم است و هم کفور، و چه آنجایی که طرف آثم هست ولی کفور نیست، و چه به عکسش، و ظاهرا مراد از آثم مسلمان متصف به معصیت باشد، و مراد از کفور افرادی از کفار باشد که در کفر مبالغه می‌کنند، پس آیه شریفه هم شامل کفار است و هم فساق. </p> <p>و از اینکه قبل از نهی از اطاعت این دو طایفه امر به صبر در برابر حکم خدا را آورده فهمیده می‌شود که نهی مذکور تفسیر همان امر است، و مفاد نهی این است که وقتی آثم تو را به اثم خود دعوت می‌کند اطاعتش مکن، کفور هم وقتی تو را به کفر خود می‌خواند اجابتش مکن، چون اثم آثم از مسلمانان، و کفر کافر، هر دو مخالف حکم پروردگار تو است. این معنا از سیاق نهی که بعد از امر واقع شده استفاده می‌شود، نه از تعلیق حکم بر وصف که مشعر بر علیت است، چون تعلیق حکم نهی بر دو وصف آثم و کفور مشعر بر علیت اثم و کفر برای نهی از هر اطاعت است، نه علیت برای نهی از خصوص اثمی که آثم و کفری که کافر بدان دعوت می‌کند. </p> <p><code class="aya" rel="76_25"/> <span class="aya" rel="76_25" data-words="1-7">و اذکر اسم ربک بکرة و أصیلا</span> <span class="phrase">یعنی مداومت کن بر ذکر پروردگارت، که همان نماز در <em rel="fa_76_25_5-5" data-sentence="49:37">بکره</em> و <em rel="fa_76_25_7-7" data-sentence="106:21">اصیل</em> یعنی صبح و عصر باشد.</span> </p> <p><code class="aya" rel="76_26"/> <span class="aya" rel="76_26" data-words="1-9">و من اللیل فاسجد له و سبحه لیلا طویلا</span> کلمه <em>من</em> برای تبعیض است، و مراد از <em>سجود برای خدا</em> نماز خواندن است، و مضمون این دو آیه که همان ذکر نام خدا در بکره و اصیل و سجده برای او در پاسی از شب باشد، با نماز صبح و عصر و مغرب و عشا تطبیق می‌شود، و همین مؤید آن احتمال است که<code class="page" rel="20,227"/> گفتیم این آیات در مکه یعنی قبل از واجب شدن نمازهای پنجگانه نازل شده باشد، چون آیه‌ای که مشتمل بر نمازهای پنجگانه است آیه‌ <span class="aya" rel="17_78" data-words="1-10">أقم الصلاة لدلوک الشمس إلی غسق اللیل و قرآن الفجر</span><span class="footnote" rel="1" title="نماز را از اول خورشید تا نهایت تاریکی شب بر پا دار و همچنین قرآن فجر (نماز صبح) را">*</span> است. </p> <p>پس در حقیقت دو آیه مورد بحث نظیر آیه‌ <span class="aya" rel="11_114" data-words="1-9">و أقم الصلاة طرفی النهار و زلفا من اللیل</span><span class="footnote" rel="2" title="نماز را در دو طرف روز و اوائل شب بر پا دار سوره هود، آیه ۱۱۴">*</span>، و آیه‌ <span class="aya" rel="20_130" data-words="5-22">و سبح بحمد ربک قبل طلوع الشمس و قبل غروبها و من آناء اللیل فسبح و أطراف النهار</span><span class="footnote" rel="3" title="و همچنین در اثنای شب و اطراف روز تسبیح و حمد پروردگارت را بجای آر سوره طه، آیه ۱۳۰">*</span> است. </p> <p><span class="phrase">بعضی<span class="footnote" rel="4" title="روح المعانی، ج ۲۹، ص ۱۶۶">*</span> ها گفته‌اند که: کلمه <em rel="fa_76_25_7-7" data-sentence="98:76">اصیل</em> به بعد از ظهر اطلاق می‌شود، در نتیجه شامل وقت نماز ظهر و عصر هر دو می‌گردد.</span> و این سخن بدی نیست. </p> <p> <span class="aya" rel="76_26" data-words="6-9">و سبحه لیلا طویلا</span> <span class="phrase">-یعنی در شب طولانی، و توصیف <em rel="fa_76_26_8-8" data-sentence="28:128">لیل</em> به <em rel="fa_76_26_9-9" data-sentence="86:111">طویل</em>  توضیحی است، نه احترازی، نمی‌خواهد بفرماید در شبهای کوتاه خدا را تسبیح مکن، و منظور از تسبیح همان نماز شب است.</span> <span class="phrase">احتمال هم دارد که کلمه <em rel="fa_76_26_9-9" data-sentence="23:128">طویل</em> صفت باشد برای مفعول مطلقی که حذف شده، و تقدیر کلام و سبحه فی اللیل تسبیحا طویلا باشد، یعنی در شب خدا را تسبیح کن تسبیحی طولانی.</span> </p> <p><code class="aya" rel="76_27"/> <span class="aya" rel="76_27" data-words="1-9">إن هؤلاء یحبون العاجلة و یذرون وراءهم یوما ثقیلا</span> <span class="phrase">این آیه علت امر و نهی قبل را بیان می‌کند، و اشاره با <em rel="fa_76_27_2-2" data-sentence="53:133">هؤلاء</em> اشاره به جمعیت آثم و کفور است، چون این دو کلمه در سیاق نهی بدون الف و لام آمده بودند، و نکره در سیاق نهی جمعیت و عمومیت را می‌رساند.</span> و <span class="phrase">مراد از کلمه <em rel="fa_76_27_4-4" data-sentence="13:186">عاجله</em> زندگی نقد دنیا است، و اگر خود روز را روز ثقیل خوانده، از باب استعاره است، گویا شدت آن روز بار بسیار سنگینی است که نمی‌توان به دوشش کشید، و منظور از <em rel="fa_76_27_8-9" data-sentence="218:20">یوم ثقیل</em> همان روز قیامت است.</span> </p> <p>و <span class="phrase">اما اینکه چرا روز قیامت را وراء آثمین و کفار خواند، با اینکه تحقق آن در پیش رو و آینده ایشان است، یا به خاطر این است که کلمه <em rel="fa_76_27_7-7" data-sentence="125:110">وراء</em> معنای احاطه را می‌رساند و شامل همه جهات می‌شود، و یا به خاطر این است که هر چند قیامت در پیش روی آنان است، ولی</span> </p> <p>سوره اسری، آیه 78.        <code class="page" rel="20,228"/> <span class="phrase">ایشان آن را پشت سر می‌اندازند، چون کلمه <em rel="fa_76_27_6-6" data-sentence="40:20">یذرون</em> معنای اعراض می‌دهد.</span> </p> <p>و معنای آیه این است که: در برابر حکم پروردگارت صبر کن و نماز به پا دار و آثمین و کفار از ایشان را اطاعت مکن، برای اینکه این آثمین و کفار زندگی دنیا را دوست می‌دارند، و جز برای آن عمل نمی‌کنند، و روز شدیدی را که در پیش دارند رها می‌سازند، و یا از آن روز که حتما دیدارش خواهند کرد اعراض نموده، پشت سر خود می‌اندازند. </p> <h3> <span class="title" rel="76_28">معنای آیه: <span class="aya" rel="76_28" data-words="1-5">نحن خلقناهم و شددنا أسرهم...</span> که متضمن دفع یک توهم در مورد قدرت خدای تعالی است</span> </h3> <p> <code class="aya" rel="76_28"/> <span class="aya" rel="76_28" data-words="1-11">نحن خلقناهم و شددنا أسرهم و إذا شئنا بدلنا أمثالهم تبدیلا</span> کلمه <em>شد</em> -بستن-بر خلاف کلمه <em>فک</em> -باز کردن-است. و <span class="phrase">کلمه <em rel="fa_76_28_5-5" data-sentence="5:265">أسر</em> در اصل به معنای بستن و طناب پیچ کردن است، و بر خود طناب و زنجیر و امثال آن نیز اطلاق می‌شود، پس معنای اینکه فرمود: <span class="aya" rel="76_28" data-words="4-5">شددنا أسرهم</span> این است که ما مفاصل آنان را با رشته‌های اعصاب و بافت‌های عضلانی محکم به هم پیوستیم.</span> و <span class="phrase">ممکن هم هست کلمه  <em rel="fa_76_28_5-5" data-sentence="18:146">أسر</em> به معنای ماسور و معنای آیه این باشد که: ما پیوند اعضای مختلف و به هم پیوسته آنان را محکم کردیم، به طوری که از شدت به هم پیوستگی انسان واحدی شدند.</span> </p> <p> <span class="aya" rel="76_28" data-words="6-11">و إذا شئنا بدلنا أمثالهم تبدیلا</span> -یعنی هر گاه بخواهیم امثال آنان را مبدل می‌کنیم، یعنی آنان را از بین می‌بریم و امثال آنان را بجای آنان می‌آوریم، و این همان منقرض کردن یک نسل و پدید آوردن نسلی دیگر است. </p> <p>بعضی<span class="footnote" rel="1" title="تفسیر کشاف، ج ۴، ص ۶۷۵">*</span> از مفسرین گفته‌اند: مراد تبدیل نشاه دنیایی آنان، به نشاه آخرتی ایشان است، ولی این معنا از سیاق به دور است. </p> <p>و آیه شریفه در معنای دفع توهمی است که ممکن است به ذهن کسی بیاید و توهم کند که آثمین و کفرانگران با دنیا دوستی و اعراضشان از آخرت می‌توانند خدا را به ستوه آورند و نگذارند اراده او در عالم به کرسی بنشیند، او اراده کرده که اینان ایمان بیاورند و اطاعتش کنند، ولی چنین نمی‌کنند. <span class="phrase">برای دفع این توهم جواب داده که آنها هر چه باشند مخلوق خدایند، و این خدای تعالی است که با سلسله اعصاب و عضلات، اعضایشان را به هم پیوسته، و هر وقت بخواهد این پیوند را از هم می‌گسلد و از بینشان می‌برد و مردمی دیگر بجای آنان می‌آورد، پس چگونه اینان می‌توانند خدا را عاجز کنند، با اینکه خلقت و تدبیر امرشان و زندگی و مرگشان به دست اوست؟ <code class="aya" rel="76_29"/> <span class="aya" rel="76_29" data-words="1-9">إن هذه تذکرة فمن شاء اتخذ إلی ربه سبیلا</span> تفسیر این آیه در سوره مزمل گذشت، و کلمه <em rel="fa_76_29_2-2" data-sentence="504:79">هذه</em> اشاره به مطالبی است که در   <code class="page" rel="20,229"/> سوره آمده.</span> </p> <h3> <span class="title" rel="76_30">اشاره به اینکه مشیت بنده موقوف بر مشیت خدا است‌ <span class="aya" rel="76_30" data-words="1-7">و ما تشاؤن إلا أن یشاء الله</span> </span> </h3> <p> <span class="aya" rel="76_30" data-words="1-12">و ما تشاؤن إلا أن یشاء الله إن الله کان علیما حکیما</span> در این آیه استثنایی آمده که از آن به دست می‌آید که تحقق یافتن مشیت بنده موقوف برخواست خدای تعالی است، معلوم می‌شود مشیت خدای تعالی در مشیت و عمل بنده اثر دارد، به این معنا که اگر خدا بخواهد عملی از بنده سر بزند نخست در او مشیت و خواست ایجاد می‌کند، پس مشیت خدا به مشیت عبد تعلق می‌گیرد نه به فعل عبد. و به عبارت دیگر مستقلا و بدون واسطه به مشیت عبد تعلق می‌گیرد و با واسطه به فعل او تعلق می‌گیرد، پس تاثیر مشیت خدا طوری نیست که مستلزم جبر در بنده بشود، و چنان هم نیست که بنده در اراده خود مستقل باشد و هر کاری خواست بکند هر چند که خدا نخواسته باشد. پس فعل بنده اختیاری است، چون مستند به اختیار و اراده خود او است، و اما اختیار بنده، مستند به اختیار دیگری نیست، که توضیح این بحث در چند مورد در سابق گذشت. </p> <p>و این آیه در مقام دفع توهمی است، و آن این است که کفار توهم کرده بودند که در مشیت خود مستقلند و خواستشان وابسته به خواست پروردگارشان نیست، و شاید توجه دادن آنان به این حقیقت باعث شد که در آیه شریفه از غیبت فمن شاء... به خطاب التفات نموده بفرماید: <span class="aya" rel="76_30" data-words="1-3">و ما تشاؤن...</span> هم چنان که علت التفات از تکلم مع الغیر، در آیه‌ <span class="aya" rel="76_28" data-words="1-2">نحن خلقناهم...</span> که خدای تعالی گوینده فرض شده بود، به غیبت در جمله‌ <span class="aya" rel="76_30" data-words="6-7">یشاء الله...</span> که خدای تعالی غایب فرض شده، اشاره به علت حکم بوده، خواسته است بفهماند آن کسی که به نام جلیل <em>اللَّه</em> نامیده می‌شود، کسی است که هر موجودی از ساحت او صادر می‌شود، و هر چیزی به سوی او منتهی می‌گردد، پس هیچ مشیتی بدون مشیت او نخواهد بود، و بدون خواست او مؤثر واقع نمی‌شود، و جمله‌ <span class="aya" rel="76_30" data-words="8-12">إن الله کان علیما حکیما</span> زمینه‌چینی است برای مضمون آیه بعدی. </p> <p><code class="aya" rel="76_31"/> <span class="aya" rel="76_31" data-words="1-11">یدخل من یشاء فی رحمته و الظالمین أعد لهم عذابا ألیما</span> مفعول فعل <em>یشاء</em> حذف شده، چون گفتار آیه می‌فهماند که آن چیست، و تقدیر آیه چنین است: یدخل فی رحمته من یشاء دخوله فی رحمته ، داخل در رحمت خود می‌کند هر کسی را که بخواهد داخل آن کند، و نمی‌خواهد مگر داخل کردن کسی را که ایمان آورد و تقوی پیشه کند. و اما غیر اینان یعنی اهل اثم و کفر را در جمله‌ <span class="aya" rel="76_31" data-words="6-11">و الظالمین أعد لهم عذابا ألیما</span> وضعشان را بیان فرمود. </p> <p>و این آیه سنت خدای تعالی را که در بندگانش از حیث سعادت و شقاوت جاری است<code class="page" rel="20,230"/> بیان نموده، و این بیان را با ذیل آیه قبلی که گفتیم زمینه‌چینی برای این آیه است تعلیل می‌کند، در نتیجه می‌فهماند که سنت خدای تعالی در بندگانش یک سنت بی‌حساب و ناشی از جهالت نیست، بلکه او با هر یک از دو طایفه طوری عمل می‌کند که شایسته آن هستند، و به زودی هر دو طایفه را به حقیقت آنچه می‌کردند آگاه می‌سازد. </p> <h3>بحث روایتی‌ <span class="title" rel="76_30"> (روایاتی در ذیل برخی آیات گذشته از جمله‌ <span class="aya" rel="76_30" data-words="1-3">و ما تشاؤن...</span>) </span> </h3> <p> در الدر المنثور آمده که عبد بن حمید، ابن جریر و ابن ابی حاتم، از قتاده روایت کرده‌اند که در باره آیه و لا تطع منهم اثما أو کفورا گفته است: برای ما حدیث کرده‌اند که این آیه در باره دشمن خدا یعنی ابو جهل نازل شده است<span class="footnote" rel="1" title="الدر المنثور، ج ۶، ص ۳۰۲">*</span>. </p> <p>مؤلف: لیکن این روایت به تطبیق شباهت بیشتری دارد تا تفسیر. </p> <p>و در مجمع البیان در ذیل جمله‌ <span class="aya" rel="76_26" data-words="6-9">و سبحه لیلا طویلا</span> گفته: از حضرت رضا  (ع) روایت شده که احمد بن محمد از آن جناب از این آیه پرسید که منظور از این تسبیح چیست؟ فرمود: منظور نماز شب است<span class="footnote" rel="2" title="مجمع البیان، ج ۱۰، ص ۴۱۳">*</span>. </p> <p>و در کتاب خرائج و جرائح از امام قائم (ع) روایت آورده که در حدیثی به کامل بن ابراهیم مدنی فرمود: آمده‌ای تا از اعتقاد مفوضه سؤال کنی. آنان دروغ گفته‌اند، بلکه قلوب ما ظرفهایی است برای مشیت خدای عز و جل، وقتی او بخواهد ما می‌خواهیم، و خود خدای تعالی فرموده: <span class="aya" rel="76_30" data-words="1-7">و ما تشاؤن إلا أن یشاء الله</span><span class="footnote" rel="3" title="الخرائج و الجرائح، ص ۶۷">*</span>. </p> <p>و در الدر المنثور است که ابن مردویه، از طریق ابن شهاب، از سالم، از ابو هریره روایت کرده که گفت: رسول خدا (ص) بارها در خطبه خود می‌فرمود: آنچه آمدنی است نزدیک است، چیزی که بناست بیاید دور نیست، و خدای تعالی به خاطر عجله کسی عجله نمی‌کند، آری آنچه خدا بخواهد می‌شود، نه آنچه مردم بخواهند، مردم چیزی را می‌خواهند و خدای تعالی چیزی دیگر را، آنچه خدا خواسته، می‌شود، هر چند که مردم کراهت داشته باشند، و احدی نیست که آنچه خدا نزدیک کرده دور، و آنچه او دور       <code class="page" rel="20,231"/> کرده نزدیک سازد، هیچ حادثه‌ای رخ نمی‌دهد مگر به اذن خدا<span class="footnote" rel="1" title="الدر المنثور، ج ۶، ص ۳۰۲">*</span>. </p> <p>مؤلف: در بعضی از روایات از طرق اهل بیت (ع) حکم در آیه‌ <span class="aya" rel="76_24" data-words="1-3">فاصبر لحکم ربک</span> و نیز رحمت در جمله‌ <span class="aya" rel="76_31" data-words="1-5">یدخل من یشاء فی رحمته</span> بر ولایت امامان (ع) تطبیق شده. و این همان تطبیق آیات بر مصادیق روشن است، و یا از باب بیان باطن قرآن است، و به هیچ وجه نمی‌تواند تفسیر باشد. </p> 
