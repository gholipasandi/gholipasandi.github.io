<h2 class="sura">سوره منافقون مدنی است و یازده آیه دارد </h2><h3 class="ayas">سوره المنافقون آیه‌های ۱ تا ۸</h3><code class="section" rel="63_1-8"/><h3>ترجمه آیات</h3> <p> <span class="trans" rel="63_0">به نام خداوند بخشنده مهربان.  </span><span class="trans" rel="63_1">ای رسول ما چون منافقان (ریاکار) نزد تو آمده گفتند که ما به یقین و حقیقت گواهی می‌دهیم که تو رسول خدایی (فریب مخور) خدا می‌داند که تو رسول اویی. و خدا گواهی<code class="page" rel="19,469"/> می‌دهد که منافقان (سخن به مکر و خدعه و) دروغ می‌گویند.  «۱» </span><span class="trans" rel="63_2">قسم‌های (دروغ) خود را سپر جان خویش (و مایه فریب مردم) قرار داده‌اند تا بدینوسیله راه خدا را  (بروی خلق) ببندند (بدانید ای اهل ایمان) که آنچه می‌کنند بسیار بد می‌کنند.  «۲» </span><span class="trans" rel="63_3">برای آن (نفاق و دروغ) که آنها (بر زبان) ایمان آوردند و سپس (بدل) کافر شدند خدا هم مهر (قهر و ظلمت) بر دلهایشان نهاد تا هیچ (از حقایق ایمان) درک نکنند.  «۳» </span><span class="trans" rel="63_4">ای رسول تو چون (از برون) کالبد جسمانی آن منافقان را مشاهده کنی (به آراستگی ظاهر) تو را به شگفت آرند و اگر سخن گویند (بس چرب زبانند) به سخنهایشان گوش فرا خواهی داد (ولی از درون) گویی که چوبی خشک بر دیوارند (و هیچ ایمان و معرفت ندارند و چون در باطن نادرست و بد اندیشند) هر صدایی بشنوند بر زبان خویش پندارند. ای رسول (بدانکه) دشمنان (دین و ایمان) به حقیقت اینان هستند از ایشان بر حذر باش، خدایشان بکشد چقدر (به مکر و دروغ) از حق باز می‌گردند.  «۴» </span><span class="trans" rel="63_5">و هر گاه به آنها گویند بیایید تا رسول خدا برای شما از حق آمرزش طلبد سر بپیچند و بنگری که با تکبر و نخوت روی می‌گردانند.  «۵» </span><span class="trans" rel="63_6">ای رسول تو از خدا برای آنان آمرزش بخواهی یا نخواهی به حالشان یکسان است، خدا هرگز آنها را نمی‌بخشد که همانا قوم نابکار فاسق را خدا هیچ وقت (به راه سعادت) هدایت نخواهد کرد.  «۶» </span><span class="trans" rel="63_7">اینها همان مردم بد خواهند که می‌گویند بر اصحاب رسول انفاق مال مکنید تا از گردش پراکنده شوند در صورتی که خدا را گنجهای زمین و آسمانها است لکن منافقان درک آن نمی‌کنند.  «۷» </span><span class="trans" rel="63_8">آنها (پنهانی) می‌گویند اگر به مدینه مراجعت کردیم البته باید (یهودیان) اربابان عزت و ثروت مسلمانان ذلیل را از شهر بیرون کنند و حال آنکه عزت مخصوص خدا و رسول و اهل ایمان است و لیکن منافقان از این معنی آگاه نیستند.  «۸» </span></p>             <h3>بیان آیات</h3> <p> این سوره وضع منافقین را توصیف می‌کند، و آنان را به شدت عداوت با مسلمین متهم ساخته، رسول خدا (ص) را دستور می‌دهد، تا از خطر آنان بر حذر باشد، و مؤمنین را نصیحت می‌کند به اینکه از کارهایی که سرانجامش نفاق است بپرهیزند، تا به هلاکت نفاق دچار نگردند، و کارشان به آتش دوزخ منجر نشود. این سوره در مدینه نازل شده است. </p> <h3> <span class="title" rel="63_1 63_2 63_3 63_4 63_5 63_6 63_7 63_8">کاذب بودن منافقان در شهادت به رسالت پیامبر (صلی اللَّه علیه و آله و سلم) از باب کذب مخبری بوده است</span> </h3> <p> <span class="aya" rel="63_1" data-words="1-19">إذا جاءک المنافقون قالوا نشهد إنک لرسول الله و الله یعلم إنک لرسوله و الله یشهد إن المنافقین لکاذبون</span> <span class="phrase">کلمه <em rel="fa_63_1_3-3" data-sentence="5:115">منافق</em> اسم فاعل از باب مفاعله از ماده <em rel="fa_63_1_3-3" data-sentence="91:70">نفاق</em> است، که در عرف قرآن به معنای اظهار ایمان و پنهان داشتن کفر باطنی است.</span> </p> <p>و <span class="phrase">کلمه <em rel="fa_63_1_19-19" data-sentence="5:35">کذب</em> به معنای دروغ است که ضد راستی است.</span> و حقیقتش عبارت است از اینکه خبری که گوینده می‌دهد با خارج مطابقت نداشته باشد، پس صدق و کذب وصف خبر است. ولی چه بسا مطابقت <em>در صدق</em> و مخالفت <em>در کذب</em> به حسب اعتقاد خبر دهنده را هم صدق و کذب می‌نامند، در نتیجه خبری که بر حسب اعتقاد خبر دهنده مطابق با واقع باشد، صدق می‌نامند، هر چند که در واقع مطابق نباشد، و مخالفت خبر به حسب اعتقاد خبر دهنده را دروغ می‌نامند، هر چند که در واقع مخالف نباشد. نوع اول را صدق و کذب خبری، و نوع دوم را صدق و کذب مخبری می‌گویند. </p> <p>پس اینکه فرمود: <span class="aya" rel="63_1" data-words="1-8">إذا جاءک المنافقون قالوا نشهد إنک لرسول الله</span> حکایت اظهار ایمان منافقین است که گفتند شهادت می‌دهیم که تو حتما رسول خدایی، چون این گفتار ایمان به حقانیت دین است که وقتی باز شود ایمان به حقانیت هر دستوری است که رسول خدا (ص) آورده، و ایمان به وحدانیت خدای تعالی و به معاد است، و این همان ایمان کامل است. </p> <p>و اینکه فرمود: <span class="aya" rel="63_1" data-words="9-13">و الله یعلم إنک لرسوله</span> تثبیتی است از خدای تعالی نسبت به رسالت رسول خدا (ص). و اینکه با وجود وحی قرآن و مخاطبت قرآن با رسول خدا (ص) که کافی در تثبیت رسالت آن جناب بود و مع ذلک به این تثبیت تصریح کرد، برای این است که قرینه‌ای صریح بر کاذب بودن منافقین باشد، از این جهت که بدانچه می‌گویند معتقد نیستند، هر چند که گفتارشان یعنی رسالت آن جناب صادق است، پس منافقین در گفتارشان کاذبند به کذب مخبری، نه به کذب خبری، پس جمله‌ <span class="aya" rel="63_1" data-words="14-19">و الله یشهد إن المنافقین لکاذبون</span> منظورش کذب مخبری است نه کذب خبری. </p> <p><code class="aya" rel="63_2"/> <span class="aya" rel="63_2" data-words="1-7">اتخذوا أیمانهم جنة فصدوا عن سبیل الله...</span> کلمه <em>ایمان</em> -به فتح همزه-جمع <em>یمین</em> است و به معنای سوگند می‌باشد. و <span class="phrase">کلمه <em rel="fa_63_2_3-3" data-sentence="5:102">جنة</em> -به ضمه جیم-به معنای سپر است، و منظور از سپر معنای مجازی آن است، یعنی هر چیزی که انسان با آن حفظ شود.</span> و کلمه <em>صد</em> -به تشدید دال-هم به معنای جلوگیری می‌آید، و هم به معنای اعراض، و بنا بر معنای دوم مراد این است که منافقین از راه خدا-که همان دین باشد-اعراض نمودند. و گاهی هم به معنای برگرداندن می‌آید. و بنا بر<code class="page" rel="19,471"/> این، مراد از جمله مورد بحث این می‌شود که: منافقین عامه مردم را از راه دین برگرداندند، در حالی که خود را در پشت سپر سوگندهای دروغینشان حفظ کردند. </p> <p>و معنای آیه این می‌شود که: منافقین سوگندهای دروغین خود را وقایه و سپر خود قرار داده، از راه خدا و دین او اعراض نمودند، و یا به مقداری که توانستند امور را فاسد و وارونه ساختند، و بدین وسیله مردم را از دین خدا برگرداندند. </p> <p>و جمله‌ <span class="aya" rel="63_2" data-words="8-12">إنهم ساء ما کانوا یعملون</span> تقبیح اعمال منافقین است، اعمالی که به طور استمرار-یعنی از روزی که دچار نفاق شدند تا روز نزول سوره-مرتکب شده بودند. </p> <h3> <span class="title" rel="63_3">منظور از اینکه در باره منافقین فرموده: <span class="aya" rel="63_3" data-words="3-8">آمنوا ثم کفروا فطبع علی قلوبهم...</span> </span> </h3> <p> <code class="aya" rel="63_3"/> <span class="aya" rel="63_3" data-words="1-11">ذلک بأنهم آمنوا ثم کفروا فطبع علی قلوبهم فهم لا یفقهون</span> <span class="phrase">اشاره با کلمه <em rel="fa_63_3_1-1" data-sentence="14:46">ذلک</em> -به طوری که گفته‌اند-به زشتی اعمال ایشان است.</span> بعضی هم گفته‌اند اشاره به همه مطالب قبل است، یعنی دروغگویی، و سپر قرار دادن سوگند دروغ، و برگرداندن مردم از راه خدا، و اعمال زشت منافقین. </p> <p>و منظور از اینکه فرمود <em>ایمان آوردند</em> همان شهادت زبانی به یگانگی خدا و رسالت رسول خدا (ص) است، که سپس در باطن دل از ایمان به خدا کافر شدند، هم چنان که در جای دیگر فرموده: <span class="aya" rel="2_14" data-words="1-18">و إذا لقوا الذین آمنوا قالوا آمنا و إذا خلوا إلی شیاطینهم قالوا إنا معکم إنما نحن مستهزؤن</span><span class="footnote" rel="1" title="و چون به مؤمنین برمی‌خورند می‌گویند ایمان آوردیم، و چون با شیطانهایشان دیدار می‌کنند، می‌گویند: ما با شماییم، و مؤمنین را مسخره کرده‌ایم سوره بقره، آیه ۱۴">*</span>. </p> <p>البته بعید هم نیست که در بین منافقین کسانی بوده باشند که ایمان اولشان حقیقی و جدی بوده، ولی بعدا از دین برگشته باشند، و این ارتداد خود را از مؤمنین پنهان نموده، در باطن به منافقین پیوسته باشند، و مثل آنان منتظر گرفتاری رسول خدا (ص) و مؤمنین شده باشند، هم چنان که از آیات سوره توبه نظیر آیه زیر همین معنا به نظر می‌رسد: <span class="aya" rel="9_77" data-words="1-12">فأعقبهم نفاقا فی قلوبهم إلی یوم یلقونه بما أخلفوا الله ما وعدوه</span><span class="footnote" rel="2" title="در نتیجه این تکذیب (و نقض عهد) خدا هم دل آنها را ظلمتکده نفاق گردانید تا روزی که به کیفر بخل و اعمال زشت خود برسند سوره توبه، آیه ۷۷">*</span> و نیز در آیه زیر از منافقینی که از همان آغاز، ایمان در دلهایشان داخل نشده تعبیر کرده به اینکه‌ <span class="aya" rel="9_74" data-words="10-13">و کفروا بعد إسلامهم</span><span class="footnote" rel="3" title="بعد از گفتن شهادتین کافر شدند سوره توبه، آیه ۷۴">*</span>. </p> <p>بنا بر این، پس ظاهر چنین به نظر می‌رسد که منظور از جمله‌ <span class="aya" rel="63_3" data-words="3-5">آمنوا ثم کفروا</span> اظهار       <code class="page" rel="19,472"/> شهادتین باشد، اعم از اینکه از صمیم قلب و ایمان درونی باشد، و یا تنها گفتار بدون ایمان درونی، و کافر شدنشان بدین جهت بوده باشد که اعمالی نظیر استهزاء به دین خدا، و یا رد بعضی از احکام آن مرتکب شده باشند، و نتیجه‌اش خروج ایمان-اگر واقعا ایمان داشته‌اند- از دلهایشان بوده. </p> <h3> <span class="title" rel="63_3 63_1 63_2 63_4 63_5 63_6 63_7 63_8">معنای اینکه خداوند بر دل‌های منافقین مهر زده</span> </h3> <p> و جمله‌ <span class="aya" rel="63_3" data-words="6-11">فطبع علی قلوبهم فهم لا یفقهون</span> نتیجه‌گیری عدم فهم منافقین است از مهری که به دلهایشان خورده، و این نتیجه‌گیری بر آن دلالت دارد که طبع و مهر به دل خوردن باعث می‌شود دیگر دل آدمی حق را نپذیرد، پس چنین دلی برای همیشه مایوس از ایمان و محروم از حق است. </p> <p>حال ببینیم مهر به دل خوردن یعنی چه؟ یعنی همین که دل به حالتی در آید که دیگر پذیرای حق نباشد، و حق را پیروی نکند، پس چنین دلی قهرا تابع هوای نفس می‌شود، هم چنان که در جای دیگر فرموده: <span class="aya" rel="47_16" data-words="21-27">طبع الله علی قلوبهم و اتبعوا أهواءهم</span><span class="footnote" rel="1" title="خدا بر دلهایشان مهر زد، در نتیجه پیروی از هوای نفس خود کردند سوره محمد، آیه ۱۶">*</span> و نیز نتیجه دیگرش این است که حق را نفهمد و نشنود، و به آن علم و یقین پیدا نکند، هم چنان که فرموده: <span class="aya" rel="9_87" data-words="6-12">و طبع علی قلوبهم فهم لا یفقهون</span><span class="footnote" rel="2" title="بر دلهایشان مهر زده شد و دیگر نمی‌فهمند سوره توبه، آیه ۸۷">*</span> و نیز فرموده: <span class="aya" rel="7_100" data-words="16-22">و نطبع علی قلوبهم فهم لا یسمعون</span><span class="footnote" rel="3" title="بر دلهایشان مهر می‌زنیم و دیگر نمی‌شنوند سوره اعراف، آیه ۱۰۰">*</span>، و نیز فرموده: <span class="aya" rel="9_93" data-words="14-21">و طبع الله علی قلوبهم فهم لا یعلمون</span><span class="footnote" rel="4" title="بر دلهایشان مهر زده شد، و دیگر علم پیدا نمی‌کنند سوره توبه، آیه ۹۳">*</span> و به هر حال باید دانست که خدای تعالی ابتداء مهر بر دل کسی نمی‌زند، بلکه اگر چنین می‌کند به عنوان مجازات است، چون مهر بر دل زدن گمراه کردن است، و اضلال جز بر اساس مجازات به خدای تعالی منسوب نمی‌شود، که این معنا مکرر در این تفسیر بیان شد. </p> <p><code class="aya" rel="63_4"/> <span class="aya" rel="63_4" data-words="1-10">و إذا رأیتهم تعجبک أجسامهم و إن یقولوا تسمع لقولهم...</span> ظاهرا خطاب و چون ایشان را ببینی <em>و</em> سخنان ایشان را می‌شنوی ، خطاب به شخص معینی نیست، بلکه خطابی است عمومی به هر کس که ایشان را ببیند، و سخنان ایشان را بشنود، چون منافقین همواره سعی دارند ظاهر خود را بیارایند، و فصیح و بلیغ سخن بگویند. پس تنها رسول خدا (ص) مورد خطاب نیست. و منظور این است که بفهماند منافقین چنین وضعی به خود می‌گیرند: ظاهری فریبنده، و بدنی آراسته دارند به طوری که هر کس به آنان برخورد کند از ظاهرشان خوشش می‌آید، و از سخنان شمرده و         <code class="page" rel="19,473"/> فصیح و بجای آنان لذت می‌برد، و دوست می‌دارد به آن گوش فرا دهد، از بس که شیرین سخن می‌گویند و گفتارشان نظمی فریبنده دارد. </p> <p> <span class="aya" rel="63_4" data-words="11-13">کأنهم خشب مسندة</span> -در این جمله منافقین را به حسب باطنی که دارند مذمت می‌کند. و <span class="phrase">کلمه <em rel="fa_63_4_12-12" data-sentence="5:67">خشب</em> -به ضمه خاء و شین-جمع کلمه <em rel="fa_63_4_12-12" data-sentence="86:26">خشبة</em> است، که به معنای چوب است.</span> و <span class="phrase">مصدر <em>تسنید</em> که کلمه <em rel="fa_63_4_13-13" data-sentence="28:116">مسندة</em> اسم مفعول آن مصدر است، به معنای آن است که چیزی را طوری نصب کنی که بر چیز دیگری نظیر دیوار و مثل آن تکیه داشته باشد.</span> </p> <p>جمله مورد بحث در مقام مذمت منافقین، و متمم جمله سابق است، می‌خواهد بفرماید: منافقینی که اجسامی زیبا و فریبنده و سخنانی جاذب و شیرین دارند، به خاطر نداشتن باطنی مطابق ظاهر، در مثل مانند چوبی می‌مانند که به چیزی تکیه داشته باشد و اشباحی بدون روحند، همان طور که آن چوب نه خیری دارد، و نه فائده بر آن مترتب می‌شود، اینان نیز همین طورند چون فهم ندارند. </p> <p> <span class="aya" rel="63_4" data-words="14-17">یحسبون کل صیحة علیهم</span> -این جمله مذمت دیگری است از ایشان، می‌فرماید منافقین از آنجا که در ضمیر خود کفر پنهان دارند، و آن را از مؤمنین پوشیده می‌دارند، عمری را با ترس و دلهره و وحشت بسر می‌برند که مبادا مردم بر باطنشان پی ببرند، به همین جهت هر صیحه‌ای که می‌شنوند خیال می‌کنند علیه ایشان است، و مقصود صاحب صیحه ایشان است. </p> <p> <span class="aya" rel="63_4" data-words="18-20">هم العدو فاحذرهم</span> -یعنی ایشان در عداوت با شما مسلمانان به حد کاملند، برای اینکه بدترین دشمن انسان آن کسی است که واقعا دشمن باشد، و آدمی او را دوست خود بپندارد. </p> <p> <span class="aya" rel="63_4" data-words="21-24">قاتلهم الله أنی یؤفکون</span> -این جمله نفرینی است بر منافقین به قتل، که شدیدترین شدائد دنیا است. و ای بسا اگر نفرمود قتلهم اللَّه-خدا آنان را بکشد و باب مفاعله را بکار برد، برای همین افاده شدت بوده است. </p> <p>ولی بعضی از مفسرین<span class="footnote" rel="1" title="مجمع البیان، ج ۱۰، ص ۲۹۲">*</span> گفته‌اند: منظور از مقاتله در این آیه طرد و دور کردن از رحمت است. بعضی<span class="footnote" rel="2" title="در کتاب قصص قرآن-نوشته مترجم و استاد علی اکبر غفاری-صفحه ۴۷۷ آمده: رسول خدا با اصحاب خود مشورت کرد که چطور است شما مسلمانان در مدینه بمانید و کفار را واگذارید تا هر جا که دلخواهشان بود پیاده شوند اگر در همان جا (یعنی کنار شهر مدینه) ماندند که معلوم است کنار شهر مدینه جای ماندن ایشان نیست و اگر خواستند داخل شهر شوند آن وقت دست به شمشیر زده با آنان کارزار کنیم؟ عبد اللَّه بن ابی بن سلول منافق مرحباگویان از جای برخاسته در میان اصحاب فریاد زد همین رأی را بگیرید و در مقابل او آنهایی که خدا دلهایشان را علاقه‌مند به شهادت کرده بود بپا خاسته گفتند: یا رسول اللَّه ما را به سوی دشمنانمان حرکت ده تا گمان نکنند ما از آنها ترسیده‌ایم عبد اللَّه بن ابی مخالفت کرده گفت: یا رسول اللَّه در همین مدینه بمان و به سوی دشمن حرکت مکن، چه، من تجربه کرده‌ام که به سوی هیچ دشمنی نرفتیم مگر اینکه کشته دادیم و هیچ دشمنی به سوی ما نیامد مگر اینکه ما بر آنها پیروز شدیم">*</span> دیگر گفته‌اند: عبارت مورد بحث نفرین نیست، بلکه جمله‌ای است خبری می‌خواهد بفرماید: منافقین مشمول لعنت و طرد هستند، و این مشمولیت برای آنان مقرر و ثابت است. بعضی<span class="footnote" rel="3" title="کافی، ج ۵، ص ۶۳، ح ۲">*</span> دیگر گفته‌اند: این کلمه به منظور برانگیختن تعجب در شنونده به کار می‌رود، مثلا می‌گویند قاتله اللَّه ما أشعره-فلانی چه شاعر زبردستی است . ولی آنچه از   <code class="page" rel="19,474"/> سیاق به دست می‌آید، همان وجهی است که ما بیان کردیم. </p> <p> <span class="aya" rel="63_4" data-words="23-24">أنی یؤفکون</span> -این جمله برای انگیختن تعجب شنونده است، می‌فرماید: چگونه از حق روی برمی‌گردانند؟ بعضی<span class="footnote" rel="1" title="تفسیر مراغی، ج ۲۸، ص ۱۱۳">*</span> هم گفته‌اند: صرف توبیخ و سرکوب کردن است، و جنبه استفهام ندارد. </p> <h3> <span class="title" rel="63_1 63_2 63_3 63_4 63_5 63_6 63_7 63_8">اوصاف و احوالی دیگر از منافقین</span> </h3> <p> <code class="aya" rel="63_5"/> <span class="aya" rel="63_5" data-words="1-11">و إذا قیل لهم تعالوا یستغفر لکم رسول الله لووا رؤسهم...</span> کلمه <em>تلویة</em> که مصدر فعل <em>لووا</em> می‌باشد، مصدر باب تفعیل از ماده <em>لوی</em> و مصدر ثلاثی مجردش <em>لی</em> است، که به معنای میل و انحراف است. </p> <p>و معنای عبارت این است که: وقتی به منافقین گفته می‌شود بیایید تا رسول اللَّه برای شما از خدا طلب آمرزش کند-این پیشنهاد وقتی به آنان داده می‌شده که فسقی یا خیانتی مرتکب می‌شدند و مردم از آن با خبر می‌گشتند-از روی اعراض و استکبار سرهای خود را بر می‌گردانند و تو آنان را می‌بینی که از پیشنهاد کننده روی گردانیده، از اجابت او استکبار می‌ورزند. </p> <p><code class="aya" rel="63_6"/> <span class="aya" rel="63_6" data-words="1-12">سواء علیهم أستغفرت لهم أم لم تستغفر لهم لن یغفر الله لهم...</span> یعنی چه برای ایشان استغفار بکنی و چه نکنی، برایشان یکسان است. و یکسانی کنایه از این است که فائده‌ای بر این کار مترتب نمی‌شود. پس معنای آیه این است که: استغفار تو سودی به حالشان ندارد. </p> <p> <span class="aya" rel="63_6" data-words="13-18">إن الله لا یهدی القوم الفاسقین</span> -این جمله مضمون آیه را تعلیل نموده، می‌فهماند: اگر گفتیم خدا هرگز ایشان را نمی‌آمرزد علتش این است که آمرزش، خود نوعی هدایت به سوی سعادت و بهشت است، و منافقین فاسقند، و از زی عبودیت خدا خارجند، چون در نهان خود کفر پنهان کرده‌اند، و خدا بر دلهایشان مهر زده، و هرگز مردم فاسق را هدایت نمی‌کند. </p> <p><code class="aya" rel="63_7"/> <span class="aya" rel="63_7" data-words="1-12">هم الذین یقولون لا تنفقوا علی من عند رسول الله حتی ینفضوا...</span> کلمه <em>ینفضوا</em> مضارعی است که از مصدر <em>انفضاض</em> گرفته شده، و انفضاض به معنای متفرق شدن است، و معنای آیه این است که: منافقین همان کسانی هستند که می‌گویند مال خودتان را بر مؤمنین فقیر که همواره دور رسول اللَّه را گرفته‌اند انفاق نکنید، چون آنها دور او را گرفته‌اند تا یاریش کنند، و اوامرش را انفاذ، و هدفهایش را به کرسی بنشانند، و وقتی شما به آنها کمک نکردید از دور او متفرق می‌شوند و او دیگر نمی‌تواند بر ما   <code class="page" rel="19,475"/> حکومت کند. </p> <p> <span class="aya" rel="63_7" data-words="13-18">و لله خزائن السماوات و الأرض</span> -این جمله پاسخ از گفته‌های منافقین است که گفتند <em>لا تنفقوا</em> . می‌فرماید: دین، دین خدا است و خدا برای پیشبرد دین خود احتیاج به کمک منافقان ندارد. او کسی است که تمامی خزینه‌های آسمان و زمین را مالک است، از آن هر چه را بخواهد و به هر کس بخواهد انفاق می‌کند. پس اگر بخواهد می‌تواند مؤمنین فقیر را غنی کند، اما او همواره برای مؤمنین آن سرنوشتی را می‌خواهد که صالح باشد، مثلا آنان را با فقر امتحان می‌کند و یا با صبر به عبادت خود وامی‌دارد، تا پاداشی کریمشان داده، به سوی صراط مستقیم هدایتشان کند، ولی منافقان این را نمی‌فهمند. </p> <p>این است معنای و لیکن منافقین نمی‌فهمند یعنی وجه حکمت این را نمی‌دانند. </p> <p>ولی بعضی<span class="footnote" rel="1" title="توجه شود که نام خدا را ذکر نکرد و پیداست که ایمانی به خدا نداشته و منظورش از آن کس معبود خودش بوده">*</span> احتمال داده‌اند که معنای آیه این باشد که: منافقین نمی‌دانند خزائن عالم به دست خدا است، و او رازق همه است، و غیر او رازقی نیست، پس اگر بخواهد می‌تواند فقراء را غنی سازد لیکن منافقین پنداشته‌اند غنی و فقر به دست اسباب است، در نتیجه اگر به مؤمنین فقیر انفاق نکنند مؤمنین، رزقی پیدا نخواهند کرد. </p> <p><code class="aya" rel="63_8"/> <span class="aya" rel="63_8" data-words="1-21">یقولون لئن رجعنا إلی المدینة لیخرجن الأعز منها الأذل و لله العزة و لرسوله و للمؤمنین و لکن المنافقین لا یعلمون</span> گوینده این سخن و همچنین سخنی که آیه قبل حکایتش کرد، عبد اللَّه بن ابی بن سلول بود. و اگر نگفت من وقتی به مدینه برگشتم چنین و چنان می‌کنم <em>و گفت</em> ما چنین و چنان می‌کنیم برای این بوده که همفکران خود را که می‌داند از گفته او خوشحال می‌شوند با خود شریک سازد. </p> <p>و منظورش از <em>آنکه عزیزتر است</em> خودش است، و از آنکه ذلیل‌تر است رسول خدا (ص) می‌خواسته با این سخن خود، رسول خدا را تهدید کند به اینکه بعد از مراجعت به مدینه آن جناب را از مدینه خارج خواهد کرد. ولی منافقین نمی‌دانند که عزت تنها خاص خدا و رسولش و مؤمنین است، در نتیجه برای غیر نامبردگان چیزی به جز ذلت نمی‌ماند، و یک چیز دیگر هم بار منافقین کرد، و آن نادانی است، پس منافقین به جز ذلت و جهل چیزی ندارند. </p> <h3>بحث روایتی‌ <span class="title" rel="63_4 63_8 63_5 63_1 63_2 63_3 63_6 63_7"> (روایاتی در باره ماجرای رفتار و گفتار منافقانه عبد اللَّه ابن ابی و نزول آیات مربوطه) </span> </h3> <p> در مجمع البیان می‌گوید: این آیات در باره عبد اللَّه بن أبی منافق و همفکرانش نازل شده، و جریان از این قرار بود که به رسول خدا (ص) خبر دادند قبیله بنی المصطلق برای جنگ با آن جناب لشکر جمع می‌کنند، و رهبرشان حارث بن ابی ضرار پدر زن خود آن حضرت، یعنی پدر جویریه، است. رسول خدا (ص) چون این را بشنید با لشکر به طرفشان حرکت کرد، و در یکی از مزرعه‌های بنی المصطلق که به آن  <em>مریسیع</em> می‌گفتند، و بین دریای سرخ و سرزمین قدید قرار داشت با آنان برخورد نمود، دو لشکر به هم افتادند و به قتال پرداختند. لشکر بنی المصطلق شکست خورد، و پا به فرار گذاشت، و جمعی از ایشان کشته شدند. رسول خدا (ص) اموال و زن و فرزندشان را به مدینه آورد. </p> <p>در همین بینی که رسول خدا (ص) بر کنار آن آب لشکرگاه کرده بود، ناگهان آبرسان انصار از یک طرف، و اجیر عمر بن خطاب که نگهبان اسب او و مردی از بنی غفار بود از طرف دیگر کنار چاه آمدند تا آب بکشند. سنان جهنی آبرسان انصار و جهجاه بن سعید غلام عمر (به خاطر اینکه دلوشان به هم پیچید) به جان هم افتادند، جهنی فریاد زد ای گروه انصار، و جهجاه غفاری فریاد برآورد ای گروه مهاجر (کمک کمک). </p> <p>مردی از مهاجرین به نام جعال که بسیار تهی دست بود به کمک جهجاه شتافت (و آن دو را از هم جدا کرد). جریان به گوش عبد اللَّه بن أبی رسید، به جعال گفت: ای بی‌حیای هتاک چرا چنین کردی؟ او گفت چرا باید نمی‌کردم، سر و صدا بالا گرفت تا کار به خشونت کشید، عبد اللَّه گفت: به آن کسی که باید به احترام او<span class="footnote" rel="1" title="مجمع البیان، ج ۱۰، ص ۲۹۲-۲۹۵">*</span> سوگند خورد، چنان گرفتارت بکنم که دیگر، هوس چنین هتاکی را نکنی. </p> <p>عبد اللَّه بن ابی در حالی که خشم کرده بود به خویشاوندانی که نزدش بودند-که از آن جمله زید بن ارقم بود-گفت: مهاجرین از دیاری دیگر به شهر ما آمده‌اند، حالا می‌خواهند ما را از شهرمان بیرون نموده با ما در شهر خودمان زورآزمایی می‌کنند، به خدا سوگند مثل ما و   <code class="page" rel="19,477"/> ایشان همان مثلی است که آن شخص گفت: سمن کلبک یاکلک-سگت را چاق کن تا خودت را هم بخورد . آگاه باشید به خدا اگر به مدینه برگشتیم تکلیفمان را یکسره خواهیم کرد، آن کس که عزیزتر است ذلیل‌تر را بیرون خواهد نمود، و منظورش از کلمه <em>عزیزتر</em>  خودش، و از کلمه <em>ذلیل‌تر</em> رسول خدا (ص) بود. </p> <p>سپس رو به حاضران کرد، و گفت: این کاری است که شما خود بر سر خود آوردید، مهاجرین را در شهر خود جای دادید، و اموالتان را با ایشان تقسیم کردید، امروز مزدش را به شما می‌دهند، به خدا اگر پس مانده غذایتان را به جعال‌ها نمی‌دادید، امروز سوار گردنتان نمی‌شدند، و گرسنگی مجبورشان می‌کرد از شهر شما خارج گشته به عشایر و دوستان خود ملحق شوند. </p> <p>در میان حاضران از قبیله عبد اللَّه، جوان نورسی بود به نام <em>زید بن ارقم</em> وقتی او این سخنان را شنید گفت: به خدا سوگند ذلیل و بی‌کس و کار تویی که حتی قومت هم دل خوشی از تو ندارند، و محمد هم از ناحیه خدای رحمان عزیز است، و هم همه مسلمانان دوستش دارند، به خدا بعد از این سخنان که از تو شنیدم تو را دوست نخواهم داشت. عبد اللَّه گفت: ساکت شو کودکی که از همه کودکان بازیگوش‌تر بودی. </p> <p>زید بن ارقم بعد از خاتمه جنگ نزد رسول خدا (ص) رفت، و جریان را برای آن جناب نقل کرد. رسول خدا (ص) در حال کوچ کردن بود، شخصی را فرستاد تا عبد اللَّه را حاضر کرد، فرمود: ای عبد اللَّه این خبرها چیست که از ناحیه تو به من می‌رسد؟ گفت به خدایی که کتاب بر تو نازل کرده هیچ یک از این حرفها را من نزده‌ام، و زید به شما دروغ گفته. حاضرین از انصار عرضه داشتند: یا رسول اللَّه (ص) او ریش سفید ما و بزرگ ما است، شما سخنان یک جوان از جوانان انصار را در باره او نپذیر، ممکن است این جوان اشتباه ملتفت شده باشد، و سخنان عبد اللَّه را نفهمیده باشد. </p> <p>رسول خدا (ص) عبد اللَّه را معذور داشت، و زید از هر طرف از ناحیه انصار مورد ملامت قرار گرفت. </p> <p>رسول خدا (ص) قبل از ظهر مختصری قیلوله و استراحت کرد و سپس دستور حرکت داد. اسید بن حضیر به خدمتش آمد، و آن جناب را به نبوت تحیت داد،  (یعنی گفت السلام علیک یا نبی اللَّه)، سپس گفت: یا رسول اللَّه!شما در ساعتی حرکت کردی که هیچ وقت در آن ساعت حرکت نمی‌کردی؟ فرمود: مگر نشنیدی رفیقتان چه گفته؟ <code class="page" rel="19,478"/> او پنداشته اگر به مدینه برگردد عزیزتر ذلیل‌تر را بیرون خواهد کرد. اسید عرضه داشت: یا رسول اللَّه تو اگر بخواهی او را بیرون خواهی کرد، برای اینکه او به خدا سوگند ذلیل است و تو عزیزی. آن گاه اضافه کرد: یا رسول اللَّه!با او مدارا کن، چون به خدا سوگند خدا تو را وقتی گسیل داشت که قوم و قبیله این مرد داشتند مقدمات پادشاهی او را فراهم می‌کردند، تا تاج سلطنت بر سرش بگذارند، و او امروز ملک و سلطنت خود را در دست تو می‌بیند. </p> <p>پسر عبد اللَّه بن ابی-که او نیز نامش عبد اللَّه بود-از ماجرای پدرش با خبر شد، نزد رسول خدا (ص) آمد، و عرضه داشت: یا رسول اللَّه!شنیده‌ام می‌خواهی پدرم را به قتل برسانی، اگر چنین تصمیمی داری دستور بده من سر او را برایت بیاورم، چون به خدا سوگند خزرج اطلاع دارد که من تا چه اندازه نسبت به پدرم احسان می‌کنم، و در خزرج هیچ کس به قدر من احترام پدر را رعایت نمی‌کند، و من ترس این را دارم که غیر مرا مامور این کار بکنی، و بعد از کشته شدن پدرم، نفسم کینه‌توزی کند، و اجازه ندهد قاتل پدرم را زنده ببینم که در بین مردم رفت و آمد کند، و در آخر وادارم کند او را که یک مرد مسلمان با ایمان است به انتقام پدرم که مردی کافر است بکشم، و در نتیجه اهل دوزخ شوم. حضرت فرمود: نه، برو و هم چنان با پدرت مدارا کن، و ما دام که با ما است با او نیکو معامله نما. </p> <p>می‌گویند: رسول خدا (ص) در آن روز تا غروب و شب را هم تا صبح لشکر را به پیش راند، تا آفتاب طلوع کرد و حتی تا گرمای آفتاب استراحت نداد، آن گاه مردم را پیاده کرد، و مردم آن قدر خسته بودند که روی خاک افتادند، و به خواب رفتند، و آن جناب این کار را نکرد مگر برای اینکه مردم مجال گفتگو در باره عبد اللَّه بن ابی را نداشته باشند. </p> <p>آن گاه مردم را حرکت داد تا به چاهی در حجاز رسید، چاهی که کمی بالاتر از بقیع قرار داشت، و نامش <em>بقعاء</em> بود. در آنجا بادی سخت وزید، و مردم بسیار ناراحت و حتی دچار وحشت شدند، و ناقه رسول خدا (ص) در آن شب گم شد. حضرت فرمود: منافقی عظیم امروز در مدینه مرد، بعضی از حضار پرسیدند: منافق عظیم چه کسی بوده؟ فرمود: رفاعة. مردی از منافقین گفت: چگونه دعوی می‌کند که من علم غیب دارم، آن وقت نمی‌داند شترش کجا است؟ آن کسی که به وحی برایش خبر می‌آورد چرا به او نمی‌گوید شتر کجا است؟ در همان موقع جبرئیل نزد آن جناب آمد، و گفتار آن منافق را و نیز محل شتر را به وی اطلاع داد. رسول خدا (ص) هر دو خبر را به اصحابش اطلاع داد، و فرمود: من ادعا نمی‌کنم که علم به غیب دارم، من غیب نمی‌دانم، و لیکن خدای<code class="page" rel="19,479"/> تعالی به من خبر داد که آن منافق چه گفت، و شترم کجا است. شتر من در دره است. </p> <p>اصحاب رفتند و شتر را در همانجا که فرموده بود یافته با خود آوردند، و آن منافق هم ایمان آورد. </p> <p>و همین که لشگر به مدینه برگشت دیدند رفاعة بن زید در تابوت است، و او فردی از قبیله بنی قینقاع، و از بزرگان یهود بود که در همان روز مرده بود. </p> <p>زید بن ارقم می‌گوید: بعد از آنکه رسول خدا (ص) به مدینه رسید من از شدت اندوه و شرم خانه‌نشین شدم، تا آنکه سوره منافقون در تصدیق زید، و تکذیب عبد اللَّه بن ابی نازل شد. آن گاه رسول خدا (ص) گوش زید را گرفته او را از خانه‌اش بیرون آورد، و فرمود: ای پسر!زبانت راست گفت، و گوشت درست شنیده بود، و دلت درست فهمیده بود، و خدای تعالی در تصدیق آنچه گفتی قرآنی نازل کرد. </p> <p>عبد اللَّه بن ابی در آن موقع در نزدیکی‌های مدینه بود، و هنوز داخل مدینه نشده بود، همین که خواست وارد شود، پسرش عبد اللَّه بن عبد اللَّه بن ابی سر راه پدر آمد، و شتر خود را در وسط جاده خوابانید، و از ورود پدرش جلوگیری کرد، و به پدر گفت: وای بر تو این چه کاری بود که کردی؟ و به پدر خود گفت: به خدا سوگند جز با اذن رسول خدا (ص) نمی‌توانی و نمی‌گذارم داخل مدینه شوی، تا بفهمی عزیزتر کیست، و ذلیل‌تر چه کسی است. عبد اللَّه شکایت خود از پسرش را به رسول خدا (ص) پیام داد. رسول خدا (ص) شخصی را فرستاد تا به پسر او بگوید مزاحم پدرش نشود. پسر گفت: حالا که دستور رسول خدا (ص) رسیده کاری به کارت ندارم. عبد اللَّه بن ابی داخل مدینه شد، و چند روزی بیش نگذشت که بیمار شد و مرد. </p> <p>وقتی سوره منافقون نازل شد، و دروغ عبد اللَّه برملا گشت، مردم به اطلاعش رساندند که چند آیه شدید اللحن در باره‌ات نازل شده، مقتضی است نزد رسول خدا (ص) روی تا آن جناب برایت استغفار کند، عبد اللَّه در پاسخ سری تکان داد، و گفت: به من گفتید به او ایمان آورم، آوردم. تکلیف کردید زکات مالم را بدهم دادم، دیگر چیزی نمانده که بگویید برایش سجده هم بکنم. و در همین سر تکان دادنش این آیه نازل شد که: <span class="aya" rel="63_5" data-words="1-11">و إذا قیل لهم تعالوا یستغفر لکم رسول الله لووا رؤسهم</span>... <span class="aya" rel="63_8" data-words="20-21">لا یعلمون</span><span class="footnote" rel="1" title="&lt;em&gt;برحاء&lt;/em&gt; حالتی است شبیه بیهوشی که در هنگام نزول وحی این حالت به رسول خدا دست می‌داده است">*</span>. </p> <p>مؤلف: جزئیات این داستان که در این حدیث آمده از چند روایت مختلف گرفته   <code class="page" rel="19,480"/> شده که از زید بن ارقم و ابن عباس و عکرمة، و محمد بن سیرین، و ابن اسحاق، و دیگران نقل شده، و مضمون آنها در یکدیگر داخل شده است. و در تفسیر قمی در ذیل آیه‌ <span class="aya" rel="63_1" data-words="1-3">إذا جاءک المنافقون...</span>، آمده که این آیات در جنگ مریسیع که جنگ با بنی المصطلق بود، و در سال پنجم هجرت اتفاق افتاد نازل شده. رسول خدا (ص) خودش در این جنگ شرکت کرد و در مراجعت کنار چاهی کم آب فرود آمد. </p> <p>انس بن سیار، همپیمان انصار و جهجاه بن سعید غفاری اجیر عمر بن خطاب در کنار چاه به هم برخوردند، و هر دو دلو در چاه انداخته تا آب بکشند، دلوها در چاه به هم پیچید. </p> <p>سیار گفت: دلو من، جهجاه هم گفت دلو من. و همین باعث درگیری بین آن دو شد، جهجاه به صورت سیار سیلی زد، و خون از روی او جاری شد. سیار قبیله خزرج را و جهجاه قریش را به کمک طلبید، هر دو گروه سلاح برگرفتند، و چیزی نمانده بود که فتنه‌ای به پا شود. </p> <p>عبد اللَّه بن أبی سر و صدا را شنید، پرسید: چه خبر شده؟ جریان را برایش گفتند، و او سخت در خشم شد، و گفت: من از اول نمی‌خواستم این مسیر را بروم، و من امروز خوارترین مردم عرب هستم، و من هیچ پیش‌بینی نمی‌کردم که زنده بمانم و چنین سخنانی بشنوم، و نتوانم کاری بکنم، و وضع را به دلخواه خود تغییر دهم. </p> <p>آن گاه رو کرد به اطرافیان خود و گفت: این کاری است که شما کردید، اینها را در منازل خود جای دادید، و مال خود را با آنان تقسیم نمودید، و با جان خود جانشان را از خطر حفظ کردید، و گردنهای خود را آماده شمشیر ساخته، زنان خود را بیوه و فرزندان را یتیم کردید  (اینهم مزدی است که دریافت می‌دارید)، آن هم از مردمی که اگر شما بیرونشان کرده بودید وبال گردن مردمی دیگر می‌شدند. آن گاه گفت: اگر به مدینه برگردیم، آن کس که عزیزتر است ذلیل‌تر را بیرون خواهد کرد . </p> <p>یکی از حضار در آن مجلس زید بن ارقم بود که تازه داشت به حد بلوغ می‌رسید، و آن روز رسول خدا (ص) در هنگام گرمای ظهر در سایه درختی با جمعی از اصحاب مهاجر و انصارش نشسته بود، زید از راه رسید، و سخنان عبد اللَّه بن ابی را به رسول خدا (ص) گزارش داد. حضرت فرمود: ای پسر!شاید اشتباه شنیده باشی. عرضه داشت: به خدا سوگند اشتباه نکرده‌ام. فرمود: شاید از او خشمگین باشی. عرضه داشت: به خدا قسم هیچ دشمنی با او ندارم. فرمود: ممکن است خواسته سر بسرت بگذارد؟ عرضه داشت: نه به خدا سوگند. <code class="page" rel="19,481"/> رسول خدا (ص) به غلامش شقران فرمود: مرکب را زین، و آماده حرکت کن، و فورا سوار شد. مردم به یکدیگر خبر دادند ولی کسی باور نمی‌کرد که در آن گرمای ظهر حرکت کرده باشد، ولی بالأخره سوار شدند، و سعد بن عباده خود را به آن جناب رسانیده، عرضه داشت: السلام علیک یا رسول اللَّه و رحمة اللَّه و برکاته. حضرت فرمود: و علیک السلام. عرضه داشت: شما هیچ وقت در گرمای ظهر حرکت نمی‌کردید. فرمود: مگر سخنان رفیقتان را نشنیده‌ای؟ پرسید: کدام رفیق یا رسول اللَّه؟ ما به غیر تو رفیقی نداریم؟ فرمود: عبد اللَّه بن ابی، او پیش بینی کرده که اگر به مدینه برگردد آن کس که عزیزتر است ذلیل‌تر را از شهر بیرون کند. سعد عرضه داشت: یا رسول اللَّه (ص) تو و اصحابت عزیزتر و او و اصحابش ذلیل‌ترند. </p> <p>رسول خدا (ص) آن روز را تا به آخر به حرکت ادامه داد، و با احدی سخن نگفت، قبیله خزرج نزد عبد اللَّه بن ابی آمدند، و او را ملامت کردند. عبد اللَّه قسم خورد که من هیچ یک از این حرفها را نزده‌ام. گفتند: اگر چنین حرفی نزده‌ای برخیز تا نزد رسول خدا (ص) شویم تا از آن جناب عذرخواهی کنی، عبد اللَّه سر و کله را تکان داد که نه. </p> <p>شب شد رسول خدا (ص) آن شب را هم تا به صبح حرکت کرد، و اجازه استراحت نداد، مگر به مقدار نماز صبح. فردای آن روز رسول خدا (ص) پیاده شد، اصحاب هم پیاده شدند، در حالی که آن قدر خسته بودند که خاک زمین برایشان بهترین رختخواب شد،  (و همه به خواب رفتند). عبد اللَّه بن ابی نزد رسول خدا (ص) آمد، و سوگند یاد کرد که من این حرفها را نزده‌ام، و به وحدانیت خدا و رسالت آن حضرت شهادت داد، و گفت: زید بن ارقم به من دروغ بسته. </p> <p>رسول خدا (ص) عذرش را پذیرفت، آن وقت قبیله خزرج نزد زید بن ارقم رفته شماتتش کردند که تو چرا به بزرگ قبیله ما تهمت زدی. </p> <p>هنگامی که رسول خدا (ص) از آن منزل حرکت کرد زید با آن جناب بود، و می‌گفت: بار الها!تو می‌دانی که من دروغ نگفته‌ام، و به عبد اللَّه بن ابی تهمت نزده‌ام. چیزی از راه را نرفته بودند که حالت وحی و برحاء<span class="footnote" rel="1" title="سوره منافقون، آیه ۴">*</span> به رسول خدا (ص)   <code class="page" rel="19,482"/> دست داد و آن قدر سنگین شد که نزدیک بود شترش زانو بزند و بخوابد، و خود او عرق از پیشانی مبارکش می‌چکید، و بعد از آن که به حالت عادی برگشت، گوش زید بن ارقم را گرفته، او را از روی بار و بنه‌اش (و یا از روی شتر) بلند کرد و فرمود: ای پسر سخنت راست و دلت فراگیر است، و خدای تعالی قرآنی در باره‌ات نازل کرده. </p> <p>و چون به منزل رسیدند و پیاده شدند، سوره منافقین را تا جمله‌ <span class="aya" rel="63_8" data-words="17-21">و لکن المنافقین لا یعلمون</span> بر آنان خواند، و خدای تعالی عبد اللَّه بن ابی را رسوا ساخت<span class="footnote" rel="1" title="داستان این پیمان در تفسیر سوره حشر گذشت">*</span>. </p> <p>و نیز در تفسیر قمی در روایت ابی الجارود از امام باقر (ع) آمده که در تفسیر جمله‌ <span class="aya" rel="63_4" data-words="11-13">کأنهم خشب مسندة</span> فرمود: یعنی نه می‌شنوند و نه تعقل می‌کنند، <span class="aya" rel="63_4" data-words="14-17">یحسبون کل صیحة علیهم</span>، یعنی هر صدایی را دشمن خود می‌پندارند، <span class="aya" rel="63_4" data-words="18-24">هم العدو فاحذرهم قاتلهم الله أنی یؤفکون</span>. </p> <p>و پس از آنکه خدای تعالی رسول گرامی خود را از ماجرا خبر داد، قوم و قبیله منافقین نزد ایشان شدند، و گفتند وای بر شما، رسوا شدید، بیایید نزد رسول خدا تا برایتان طلب آمرزش کند. منافقین سری تکان دادند که نه، نمی‌آییم، و رغبتی به استغفار آن جناب نشان ندادند، لذا خدای تعالی فرمود: <span class="aya" rel="63_5" data-words="1-17">و إذا قیل لهم تعالوا یستغفر لکم رسول الله لووا رؤسهم و رأیتهم یصدون و هم مستکبرون</span><span class="footnote" rel="2" title="داستان این توطئه در تفسیر سوره توبه آیه ۱۰۷ گذشت">*</span>. </p> <p>و در کافی به سند خود از سماعة از امام صادق (ع) روایت کرده که فرمود: خدای تبارک و تعالی همه امور خود را به مؤمن واگذار کرده، ولی این که او خود را خوار کند به او واگذار ننموده، مگر ندیدی که خدای تعالی در قرآن کریم در این باره فرموده: <span class="aya" rel="63_8" data-words="10-16">و لله العزة و لرسوله و للمؤمنین</span> که به حکم این آیه مؤمن باید عزیز باشد، و ذلیل نباشد<span class="footnote" rel="3" title="منظور داستان نزاع اجیر عمر بن خطاب و سنان جهنی در کنار چاه بنی المصطلق است که در صفحات قبل بیان گردید">*</span>. </p> <p>مؤلف: کافی، این معنا را از داوود رقی، و حسن احمسی و به طریقی دیگر از سماعه روایت کرده<span class="footnote" rel="4" title="کافی، ج ۵، ص ۶۳، ح ۱ و ح ۴ و ص ۶۴، ح ۶">*</span>. </p> <p>و نیز به سند خود از مفضل بن عمر روایت کرده که گفت: امام صادق (ع) فرمود: سزاوار نیست که مؤمن خود را ذلیل کند. عرضه داشتم: به چه چیز خود را ذلیل کند؟ فرمود: به اینکه کاری را انجام دهد که در آخر مجبور به عذرخواهی شود<span class="footnote" rel="5" title="کافی، ج ۵، ص ۶۴، ح ۵">*</span>. </p> <h3>گفتاری پیرامون مساله نفاق در صدر اسلام‌ <span class="title" rel="63_4 63_1 63_2 63_3 63_5 63_6 63_7 63_8">اشاره به خطر منافقین و فتنه انگیزی‌ها و توطئه‌هایشان در صدر اسلام</span> </h3> <p> قرآن کریم در باره منافقین اهتمام شدیدی ورزیده، و مکرر آنان را مورد حمله قرار داده، و زشتی‌های اخلاقی، دروغها، خدعه‌ها، دسیسه‌ها، و فتنه‌هایشان را به رخشان می‌کشد. فتنه‌هایی که علیه رسول خدا (ص) و مسلمانان بپا کردند، و در سوره‌های قرآن کریم از قبیل سوره بقره، آل عمران، نساء، مائده، انفال، توبه، عنکبوت، احزاب، فتح، حدید، حشر، منافقین و تحریم سخن از آن را تکرار نموده. </p> <p>و نیز در مواردی از کلام مجیدش ایشان را به شدیدترین وجه تهدید نموده به اینکه در دنیا مهر بر دلهایشان زده، و بر گوش و چشمشان پرده می‌افکند، و نورشان را از ایشان می‌گیرد، و در ظلمتها رهایشان می‌کند، به طوری که دیگر راه سعادت خود را نبینند، و در آخرت در درک اسفل و آخرین طبقات آتش جایشان می‌دهد. </p> <p>و این نیست مگر به خاطر مصائبی که این منافقین بر سر اسلام و مسلمین آوردند. چه کیدها و مکرها که نکردند؟ و چه توطئه‌ها و دسیسه‌ها که علیه اسلام طرح ننمودند، و چه ضربه‌هایی که حتی مشرکین و یهود و نصاری به اسلام وارد نیاوردند. و برای پی بردن به خطری که منافقین برای اسلام داشتند، همین کافی است که خدای تعالی به پیامبرش خطاب می‌کند که از این منافقین بر حذر باش، و مراقب باش تا بفهمی از چه راههای پنهانی ضربات خود را بر اسلام وارد می‌سازند: <span class="aya" rel="63_4" data-words="18-20">هم العدو فاحذرهم</span><span class="footnote" rel="1" title="اگر منافقین و آنهایی که در دل بیماری دارند از آزار پیامبر و سوء قصد نسبت به زنان مسلمان و آنها که شایعه‌پراکنی می‌کنند از عمل خود دست برندارند بطور قطع تو را به سرکوبی آنان خواهیم گمارد تا جایی که دیگر در مدینه نمانند و همسایه تو در این شهر نباشند مگر در فرصتی اندک ملعون هستند، هر کجا که یافت شوند باید دستگیر و به خواری کشته شوند سوره احزاب، آیه ۶۰ و ۶۱">*</span>. </p> <p>از همان اوائل هجرت رسول خدا (ص) به مدینه، آثار دسیسه‌ها و توطئه‌های منافقین ظاهر شد، و بدین جهت می‌بینیم که سوره بقره-به طوری که گفته‌اند- شش ماه بعد از هجرت نازل شده و در آن به شرح اوصاف آنان پرداخته، و بعد از آن در سوره‌های دیگر به دسیسه‌ها و انواع کیدهایشان اشاره شده، نظیر کناره‌گیریشان از لشکر اسلام در جنگ احد<span class="footnote" rel="2" title="روح المعانی، ج ۲۸، ص ۱۱۲">*</span>، که عده آنان تقریبا ثلث لشکریان بود، و پیمان بستن با یهود، و تشویق آنان به   </p> <p>تا آنجا که می‌گوید: رسول خدا (ص) با هزار نفر از اصحاب خود حرکت کرد و ابن ام مکتوم را جانشین خود قرار داد تا در نبودن او در نماز بر مردم امامت کند هنوز لشکر اسلام به احد نرسیده بودند که عبد اللَّه بن ابی یک سوم جمعیت را از رفتن به جنگ منصرف ساخت و این عده عبارت بودند از یک تیره از قبیله خزرج به نام بنو سلمه و تیره‌ای از اوس به نام بنی حادثه. عبد اللَّه بهانه این شیطنت را این قرار داد که رسول خدا به حرف او اعتناء نکرد و گوش به حرف دیگران داد...  <code class="page" rel="19,484"/> لشکرکشی علیه مسلمین<span class="footnote" rel="1" title="ای کسانی که ایمان آورده‌اید هر کس از شما از آیین خود باز گردد، خداوند در آینده جمعیتی را می‌آورد سوره مائده، آیه ۵۴">*</span> و ساختن مسجد ضرار<span class="footnote" rel="2" title="تفسیر قمی، ج ۲، ص ۳۷۰">*</span> و منتشر کردن داستان افک (تهمت به عایشه)، و فتنه به پا کردنشان در داستان سقایت<span class="footnote" rel="3" title="روح المعانی، ج ۲۸، ص ۱۱۲">*</span> و داستان عقبه<span class="footnote" rel="4" title="پس از پایان یافتن مساله نصب امیر المؤمنین به خلافت (در گودال خم) منافقین که همه آرزویشان این بود که رسول خدا (ص) از دنیا برود و کار امت مختل ماند تا بین اصحاب کشمکش پیدا شود (از مساله خلافت علی ع) ناراحت شده در صدد کشتن پیغمبر برآمدند لیکن خداوند که او را وعده فرموده بود تا از شر دشمنان محفوظ بدارد، حبیب خود را کفایت فرمود و از سوء قصدی که در باره وی داشتند نجاتش بخشید">*</span> و امثال آن تا آنکه کارشان       </p> <p> (داستان بدین قرار اتفاق افتاد که) وقتی رسول خدا (ص) عازم شد (از غدیر خم) به طرف مدینه حرکت کند گروهی از منافقان زودتر حرکت کردند و به عقبه هرشا (هرشی) رسیده خود را پنهان نمودند و همیانها را پر از ریگ ساخته منتظر عبور رسول خدا (ص) از آن محل شدند تا وقتی خواست از آنجا عبور کند همیانها را از بالا به طرف جاده رها کنند شاید به این وسیله ناقه آن حضرت را رم دهند و حضرت به زمین افتاده او را به قتل برسانند. حذیفه گوید: رسول خدا (ص) من و عمار یاسر را نزد خود طلبید و به عمار فرمود تو ناقه را از عقب بران و بمن فرمود تو هم مهار ناقه را محکم نگاهدار. من مهار ناقه را در دست داشتم و می‌کشیدم و می‌رفتیم تا نیمه شب به بالای عقبه  (تنگه کوه) رسیدیم ناگاه همیانهایی پر از ریگ از بالای کوه به طرف تنگه پرتاب شد و شتر رسول خدا  (ص) رم کرد حضرت فرمود: ای ناقه آرام باش که باکی بر تو نیست. </p> <p>حذیفه گوید: من گفتم یا رسول اللَّه این جماعت کیانند؟ فرمود: اینها منافقین دنیا و آخرتند. در آن موقع برقی ساطع گشت که من همه آنها را دیدم نه تن از آنها قریشی و پنج تن از طوائف دیگر بودند. پیغمبر اکرم وقتی از تنگه سرازیر می‌شد که سفیده صبح دمید حضرت پیاده شد و وضوء ساخت و منتظر آمدن اصحاب گردید و آن چهارده تن نیز به نماز حاضر شدند حضرت فرمود: هیچ کس حق نجوی ندارد. نقل از قصص قرآن نوشته مترجم، صفحه 658.  <code class="page" rel="19,485"/> در افساد و وارونه کردن امور بر رسول خدا (ص) به جایی رسید که خدای تعالی به مثل آیه زیر تهدیدشان نموده فرمود: <span class="aya" rel="33_60-61" data-words="1-28">لئن لم ینته المنافقون و الذین فی قلوبهم مرض و المرجفون فی المدینة لنغرینک بهم ثم لا یجاورونک فیها إلا قلیلا، ملعونین أینما ثقفوا أخذوا و قتلوا تقتیلا</span><span class="footnote" rel="1" title="روح المعانی، ج ۲۸، ص ۱۱۲">*</span>. </p> <p>روایات هم از بسیاری به حد استفاضه رسیده که عبد اللَّه بن ابی سلول و همفکران منافقش، همانهایی بودند که امور را علیه رسول خدا (ص) واژگونه می‌کردند، و همواره در انتظار بلایی برای مسلمانان بودند، و مؤمنین همه آنها را می‌شناختند، و عده‌شان یک سوم مسلمانان بود، و همانهایی بودند که در جنگ احد از یاری مسلمانان مضایقه کردند، و خود را کنار کشیده، در آخر به مدینه برگشتند، در حالی که می‌گفتند: <span class="aya" rel="3_167" data-words="16-19">لو نعلم قتالا لاتبعناکم</span> -اگر می‌دانستیم قتالی واقع می‌شود با شما می‌آمدیم . </p> <h3> <span class="title" rel="63_3 63_1 63_2 63_4 63_5 63_6 63_7 63_8">رد این سخن که نفاق بعد از هجرت پدید آمد و قبل از رحلت پیامبر (صلی اللَّه علیه و آله و سلم) برچیده شد!و اثبات اینکه قبل از هجرت و بعد از پیامبر (صلی اللَّه علیه و آله و سلم) نیز انگیزه‌های نفاق وجود داشته است</span> </h3> <p> و از همین جا است که بعضی نوشته‌اند حرکت نفاق از بدو وارد شدن اسلام به مدینه شروع و تا نزدیکی وفات رسول خدا (ص) ادامه داشت. این سخنی است که جمعی از مفسرین گفته‌اند، و لیکن با تدبر و موشکافی حوادثی که در زمان رسول خدا  (ص) رخ داد و فتنه‌های بعد از رحلت آن جناب، و در نظر گرفتن طبیعت اجتماع فعال آن روز، علیه این نظریه حکم می‌کند. </p> <p>برای اینکه اولا: هیچ دلیل قانع کننده‌ای در دست نیست که دلالت کند بر اینکه نفاق منافقین در میان پیروان رسول خدا (ص) و حتی آنهایی که قبل از هجرت ایمان آورده بودند رخنه نکرده باشد، و دلیلی که ممکن است در این باره اقامه شود،   <code class="page" rel="19,486"/> هیچ دلالتی ندارد. و آن دلیل این است که منشا نفاق ترس از اظهار باطن و یا طمع خیر است، و پیامبر و مسلمانان آن روز که در مکه بودند، و هنوز هجرت نکرده بودند، قوت و نفوذ کلمه و دخل و تصرف آن چنانی نداشتند که کسی از آنان بترسد و یا طمع خیری از آنان داشته باشد، و به این منظور در ظاهر مطابق میل آنان اظهار ایمان کنند و کفر خود را پنهان بدارند، چون خود مسلمانان در آن روز تو سری خور و زیر دست صنادید قریش بودند. مشرکین مکه یعنی دشمنان سرسخت آنان و معاندین حق هر روز یک فتنه و عذابی درست می‌کردند، در چنین جوی هیچ انگیزه‌ای برای نفاق تصور نمی‌شود. ! به خلاف بعد از هجرت که رسول خدا (ص) و مسلمانان یاورانی از اوس و خزرج پیدا کردند، و بزرگان و نیرومندان این دو قبیله پشتیبان آنان شده و از رسول خدا (ص) دفاع می‌نمودند، همان طور که از جان و مال و خانواده خود دفاع می‌کردند، و اسلام به داخل تمامی خانه‌هایشان نفوذ کرده بود، و به وجود همین دو قبیله علیه عده قلیلی که هنوز به شرک خود باقی بودند قدرت‌نمایی می‌کرد، و مشرکین جرأت علنی کردن مخالفت خود را نداشتند، به همین جهت برای اینکه از شر مسلمانان ایمن بمانند به دروغ اظهار اسلام می‌کردند، در حالی که در باطن کافر بودند، و هر وقت فرصت می‌یافتند علیه اسلام دسیسه و نیرنگ به کار می‌بردند. </p> <p>وجه اینکه گفتیم: این دلیل درست نیست، این است که علت و منشا نفاق منحصر در ترس و طمع نیست تا بگوییم هر جا مخالفین انسان نیرومند شدند، و یا زمام خیرات به دست آنان افتاد، از ترس نیروی آنان و به امید خیری که از ایشان به انسان برسد نفاق می‌ورزد، و اگر گروه مخالف چنان قدرتی و چنین خیری نداشت، انگیزه‌ای برای نفاق پیدا نمی‌شد، بلکه بسیاری از منافقین را می‌بینیم که در مجتمعات بشری دنبال هر دعوتی می‌روند، و دور هر ناحق و صدایی را می‌گیرند، بدون اینکه از مخالف خود هر قدر هم نیرومند باشد پروایی بکنند. و نیز اشخاصی را می‌بینیم که در مقام مخالفت با مخالفین خود برمی‌آیند، و عمری را با خطر می‌گذرانند، و به امید رسیدن به هدف بر مخالفت خود اصرار هم می‌ورزند تا شاید هدف خود را که رسیدن به حکومت است به دست آورده، نظام جامعه را در دست بگیرند، و مستقل در اداره آن باشند، و در زمین غلو کنند. و رسول خدا (ص) هم از همان اوائل دعوت فرموده بود که اگر به خدا و دعوت اسلام ایمان بیاورید، ملوک و سلاطین زمین خواهید شد. </p> <p>با مسلم بودن این دو مطلب چرا عقلا جائز نباشد که احتمال دهیم: بعضی از<code class="page" rel="19,487"/> مسلمانان قبل از هجرت به همین منظور مسلمان شده باشند؟ یعنی به ظاهر اظهار اسلام کرده باشند تا روزی به آرزوی خود که همان ریاست و استعلاء است برسند، و معلوم است که اثر نفاق در همه جا واژگون کردن امور، و انتظار بلا برای مسلمانان و اسلام، و افساد مجتمع دینی نیست، این آثار، آثار نفاقی است که از ترس و طمع منشا گرفته باشد، و اما نفاقی که ما احتمالش را دادیم اثرش این است که تا بتوانند اسلام را تقویت نموده، به تنور داغی که اسلام برایشان داغ کرده نان بچسبانند، و به همین منظور و برای داغ‌تر کردن آن، مال و جاه خود را فدای آن کنند تا به این وسیله امور نظم یافته و آسیای مسلمین به نفع شخصی آنان بچرخش در آید. بله این گونه منافقین وقتی دست به کارشکنی و نیرنگ و مخالفت می‌زنند که ببینند دین جلو رسیدن به آرزوها را که همان پیشرفت و تسلط بیشتر بر مردم است می‌گیرد که در چنین موقعی دین خدا را به نفع اغراض فاسد خود تفسیر می‌کنند. </p> <p>و نیز ممکن است بعضی از آنها که در آغاز بدون هدفی شیطانی مسلمان شده‌اند، در اثر پیشامدهایی در باره حقانیت دین به شک بیفتند، و در آخر از دین مرتد بشوند، و ارتداد خود را از دیگران پنهان بدارند، هم چنان که در ذیل جمله‌ <span class="aya" rel="63_3" data-words="1-5">ذلک بأنهم آمنوا ثم کفروا...</span> بدان اشاره نمودیم، و هم چنان که از لحن آیاتی نظیر آیه‌ <span class="aya" rel="5_54" data-words="1-13">یا أیها الذین آمنوا من یرتد منکم عن دینه فسوف یأتی الله بقوم</span><span class="footnote" rel="1" title="تفسیر قمی، ج ۲، ص ۳۷۰">*</span>، نیز امکان چنین ارتداد و چنین نفاقی استفاده می‌شود. </p> <p>و نیز آن افراد از مشرکین مکه که در روز فتح ایمان آوردند، چگونه ممکن است اطمینانی به ایمان صادق و خالصشان داشت؟ با اینکه بدیهی است همه کسانی که حوادث سالهای دعوت را مورد دقت قرار داده‌اند، می‌دانند که کفار مکه و اطرافیان مکه و مخصوصا صنادید قریش هرگز حاضر نبودند به پیامبر ایمان بیاورند، و اگر آوردند به خاطر آن لشکر عظیمی بود که در اطراف مکه اطراق کرده بود، و از ترس‌ شمشیرهای کشیده بر بالای سرشان بود، و چگونه ممکن است بگوییم در چنین جوی نور ایمان در دلهایشان تابیده و نفوسشان دارای اخلاص و یقین گشته، و از صمیم دل و با طوع و رغبت ایمان آوردند، و ذره‌ای نفاق در دلهایشان راه نیافت. </p> <p>و ثانیا اینکه: استمرار نفاق تنها تا نزدیکی رحلت رسول خدا (ص) نبود، و چنان نبوده که در نزدیکیهای رحلت نفاق منافقین از دلهایشان پریده باشد، بله   <code class="page" rel="19,488"/> تنها اثری که رحلت رسول خدا (ص) در وضع منافقین داشت، این بود که دیگر وحیی نبود تا از نفاق آنان پرده بردارد. علاوه بر این، با انعقاد خلافت دیگر انگیزه‌ای برای اظهار نفاق باقی نماند، دیگر برای چه کسی می‌خواستند دسیسه و توطئه کنند؟ آیا این متوقف شدن آثار نفاق برای این بوده که بعد از رحلت رسول خدا (ص) تمامی منافقین موفق به اسلام واقعی و خلوص ایمان شدند، و از مرگ آن جناب تاثیری یافتند که در زندگیشان آن چنان متاثر نشده بودند، و یا برای این بوده که بعد از رحلت یا قبل از آن با اولیای حکومت اسلامی زدوبندی سری کردند. چیزی دادند و چیزی گرفتند، این را دادند که دیگر آن دسیسه‌ها که قبل از رحلت داشتند نکنند، و این را گرفتند که حکومت آرزوهایشان را برآورد، و یا آنکه بعد از رحلت مصالحه‌ای تصادفی بین منافقین و مسلمین واقع شد، و همه آن دو دسته یک راه را برگزیدند، و در نتیجه دیگر تصادم و برخوردی پیش نیامد؟ شاید اگر بقدر کافی پیرامون حوادث اواخر عمر رسول خدا (ص) دقت کنیم، و فتنه‌های بعد از رحلت آن جناب را درست بررسی نماییم، به جوانب کافی این چند سؤال برسیم، منظور از ایراد این سؤالها تنها این بود که به طور اجمال راه بحث را نشان داده باشیم. <code class="page" rel="19,489"/> </p>
