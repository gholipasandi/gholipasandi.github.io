<h3 class="ayas">سوره طه آیه‌های ۹۹ تا ۱۱۴</h3><code class="section" rel="20_99-114"/><h3>ترجمه آیات</h3> <p> <span class="trans" rel="20_99">این چنین از اخبار مربوط به حوادث گذشته را برای تو بازگو می‌کنیم و به تو از نزد خود ذکری<code class="page" rel="14,291"/> (کتابی) هم داده‌ایم.  «۹۹» </span><span class="trans" rel="20_100">هر کس از آن روی بگرداند روز رستاخیز بار گناهی می‌برد.  «۱۰۰» </span><span class="trans" rel="20_101">در گناهشان جاودانند و بارشان روز رستاخیز چه بد است.  «۱۰۱» </span><span class="trans" rel="20_102">روزی که در صور دمیده شود و در آن روز گناهکاران را کور محشور کنیم.  «۱۰۲» </span><span class="trans" rel="20_103">که آهسته با همدیگر گویند بیش از ده روز مکث نکردیم.  «۱۰۳» </span><span class="trans" rel="20_104">بهتر می‌دانیم که چه می‌گویند آن دم که از همه بهترشان می‌گویند: بیش از یک روز بسر نبرده‌اید.  «۱۰۴» </span><span class="trans" rel="20_105">ترا از کوه‌ها پرسند بگو پروردگارم آن را پراکنده کند آن چنان که جز خودش کس نمی‌داند.  «۱۰۵» </span><span class="trans" rel="20_106">و زمین را پهن نموده همواره واگذارد.  «۱۰۶» </span><span class="trans" rel="20_107">که در آن برجستگی و انحرافی نبینی.  «۱۰۷» </span><span class="trans" rel="20_108">آن روز صدا زن (حشر) را که هیچ کجی و اعوجاجی در کارش نیست پیروی می‌کنند، و همه صداها به احترام خدای رحمان بیفتد و جز صدایی آهسته چیزی نمی‌شنوی.  «۱۰۸» </span><span class="trans" rel="20_109">در آن روز شفاعت سودی ندارد مگر از کسی که خدای رحمان اجازه شفاعتش داده باشد و سخن او را در شفاعت بپسندد.  «۱۰۹» </span><span class="trans" rel="20_110">خدا آنچه قبلا فرستاده‌اند و آنچه (از آثار) که دنبال خود آنان می‌رسد می‌داند و اما ایشان احاطه علمی به او ندارند.  «۱۱۰» </span><span class="trans" rel="20_111">و چهره‌ها در مقابل خدای زنده و قیوم متواضع شود و هر کس وزر ستمی به دوش دارد نومید گردد.  «۱۱۱» </span><span class="trans" rel="20_112">و هر کس کارهای شایسته و ایمان داشته باشد از ستم کشیدن و زبون شدن نترسد.  «۱۱۲» </span><span class="trans" rel="20_113">آری این چنین ما آن را (کتاب خود را) قرآنی عربی نازل کردیم و در آن بیم دادن‌های گوناگون آوردیم تا شاید بترسند و تذکری برایشان حاصل شود.  «۱۱۳» </span><span class="trans" rel="20_114">پس بلند مرتبه است خداوندی که سلطان حق است، و تو قرآن را پیش از آنکه وحی آن به تو اعلام شود به شتاب مخوان و بگو پروردگارا مرا دانش بیفزای.  «۱۱۴» </span></p>                             <h3>بیان آیات</h3> <p> این آیات در دنباله داستان موسی (ع) قرار دارد که به منظور انذار مردم، ایشان را با یاد آوری هولهای روز قیامت تهدید می‌کند. <code class="page" rel="14,292"/> <span class="aya" rel="20_99" data-words="1-14">کذلک نقص علیک من أنباء ما قد سبق و قد آتیناک من لدنا ذکرا</span>. </p> <p>ظاهرا اشاره <em>کذلک</em> به خصوصیت داستان موسی است و مراد از <span class="aya" rel="20_99" data-words="6-8">ما قد سبق</span> حوادث و اموری است که در امتهای گذشته رخ داده و معنای آیه این است که ما با این خصوصیت که داستان موسی را برایت نقل کردیم به همین نحو داستانهاو حوادث امتهای گذشته را برایت نقل می‌کنیم. و مقصود از ذکر جمله‌ <span class="aya" rel="20_99" data-words="9-14">و قد آتیناک من لدنا ذکرا</span> قرآن کریم و یا معارف متنوعی است که خدای عز و جل در قرآن کریم در خلال داستانها و عبرت‌ها از حقایق و اخلاقیات و شرایع و غیر آن بیان نموده. </p> <h3> <span class="title" rel="20_100">اشاره به اینکه از آیه: <span class="aya" rel="20_100" data-words="1-5">من أعرض عنه فإنه یحمل...</span> تجسم اعمال استفاده می‌شود</span> </h3> <p> <code class="aya" rel="20_100"/> <span class="aya" rel="20_100" data-words="1-8">من أعرض عنه فإنه یحمل یوم القیامة وزرا</span>. </p> <p><span class="phrase">ضمیر در <em rel="fa_20_100_3-3" data-sentence="8:380">عنه</em> به ذکر بر می‌گردد و کلمه <em rel="fa_20_100_8-8" data-sentence="88:342">وزر</em> به معنای بار سنگین و گناه است و چون فرموده آن را روز قیامت حمل می‌کند به این قرینه می‌توان گفت مراد از آن همان معنای اول است و اگر <em rel="fa_20_100_8-8" data-sentence="275:197">وزرا</em> را نکره و بدون الف و لام آورد برای این بود که بزرگی خطر آن را برساند و معنای آیه این است که: کسی که از ذکر (قرآن) اعراض کند او در روز قیامت ثقلی بسیار عظیم الخطر و صاحب اثری تلخ را حمل خواهد کرد .</span> در این آیه گناه را از آن جهت که قائم به ایشان است تشبیه به ثقلی کرد که آدمی با همه سنگینی و مشقت که دارد به دوش خود بکشد آن وقت بطور استعاره همان گناه را وزر و سنگینی نامید. </p> <p><code class="aya" rel="20_101"/> <span class="aya" rel="20_101" data-words="1-8">خالدین فیه و ساء لهم یوم القیامة حملا</span>. </p> <p><span class="phrase">مراد از خالد بودنشان در وزر خلودشان در کیفر آن است یعنی عذاب که به طور کنایه فرموده خالد در وزرند و اگر فرمود: <em rel="fa_20_101_1-1" data-sentence="111:690">خالدین</em> با اینکه ضمیر آن به کلمه <em>من-کسی که</em> بر می‌گردد که مفرد است به اعتبار معنای <em>من</em> بود چون این کلمه در معنا جمع است و کلیت را می‌رساند هم چنان که اگر در <em rel="fa_20_100_2-2" data-sentence="336:511">اعرض</em> که ضمیر آن نیز به <em>من</em> بر می‌گردد و نیز در <span class="aya" rel="20_100" data-words="4-5">فإنه یحمل</span> ضمیر را مفرد آورد به اعتبار لفظ من بود پس در حقیقت آیه مورد بحث از این جهت نظیر آیه‌ <span class="aya" rel="72_23" data-words="7-19">و من یعص الله و رسوله فإن له نار جهنم خالدین فیها أبدا</span><span class="footnote" rel="1" title="و هر که نافرمانی خدا و رسول او کند البته کیفر او آتش دوزخ است که در آن تا ابد مخلد است">*</span> است که هم ضمیر مفرد را به <em>من</em> برگردانیده و هم ضمیر جمع را.</span> و با صرفنظر کردن از جهات لفظی، آیه شریفه مورد بحث از روشن‌ترین آیات قرآنی است در اینکه دلالت می‌کند بر تجسم اعمال و اینکه آدمی در قیامت با عمل خودش معذب می‌شود و همواره و جاودانه با آن است. </p>   <p>سوره جن، آیه 23.  <code class="page" rel="14,293"/> <span class="aya" rel="20_101" data-words="3-8">و ساء لهم یوم القیامة حملا</span> <span class="phrase">-کلمه <em rel="fa_20_101_4-4" data-sentence="6:91">ساء</em> از افعال ذم است مانند <em>بئس</em> و معنایش این است که بار ایشان در روز قیامت بد باری است.</span> و کلمه <em>حمل</em> با کسره حاء و فتحه آن به یک معنا است چیزی که هست اگر با کسره خوانده شود مراد از آن باری خواهد بود که در ظاهر حمل می‌شود مانند بارهایی که به دوش کشیده می‌شود، و اگر با فتحه خوانده شود مراد از آن بارهای باطنی است مانند طفل در شکم. </p> <h3> <span class="title" rel="20_102">معنای جمله: <span class="aya" rel="20_102" data-words="5-9">و نحشر المجرمین یومئذ زرقا</span> </span> </h3> <p> <code class="aya" rel="20_102"/> <span class="aya" rel="20_102" data-words="1-9">یوم ینفخ فی الصور و نحشر المجرمین یومئذ زرقا</span>. </p> <p>جمله‌ <span class="aya" rel="20_102" data-words="1-2">یوم ینفخ...</span> بدل از <span class="aya" rel="20_101" data-words="6-7">یوم القیامة</span> در آیه قبلی است و نفخ صور کنایه از احضار و دعوت است و لذا دنباله آن به زودی می‌فرماید <span class="aya" rel="20_108" data-words="1-6">یومئذ یتبعون الداعی لا عوج له...</span>. </p> <p><span class="phrase">کلمه <em rel="fa_20_102_9-9" data-sentence="5:539">زرق</em> جمع <em rel="fa_20_102_9-9" data-sentence="64:521">ازرق</em> است که به معنای کبود است که یکی از رنگها است و از فراء<span class="footnote" rel="1" title="روح المعانی، ج ۱۶، ص ۲۶۱">*</span> نقل شده که گفته است: مراد اززرق محشور شدن مجرمین و کور بودن ایشان است چون چشم وقتی بینائیش از بین می‌رود کبود می‌شود، و این معنای خوبی است و آیه‌ <span class="aya" rel="17_97" data-words="16-22">و نحشرهم یوم القیامة علی وجوههم عمیا</span><span class="footnote" rel="2" title="ایشان را در روز قیامت محشور می‌کنیم در حالی که کور و به رو افتاده‌اند سوره اسری، آیه ۹۷">*</span> آن را تایید می‌کند.</span> بعضی<span class="footnote" rel="3" title="مفردات راغب، ماده &lt;em&gt;همس&lt;/em&gt; ">*</span> دیگر گفته‌اند مراد کبودی بدنهای ایشان به خاطر خستگی و تشنگی است. بعضی<span class="footnote" rel="4" title="مجمع البیان، ج ۷، ص ۲۹">*</span> دیگر گفته‌اند: کبودی چشمان است چون بدترین رنگ چشم نزد عرب کبود آن است و عرب با چشم کبود سخت دشمن است. بعضی<span class="footnote" rel="5" title="تفسیر فخر رازی، ج ۲۲، ص ۱۱۴">*</span> دیگر گفته‌اند مراد از آن تشنگی مجرمین است چون وقتی انسان به شدت تشنه شود رنگ چشمش تغییر می‌کند و کبود رنگ به نظر می‌رسد. و لیکن هیچ یک از این اقوال مورد پسند نیست. </p> <p><code class="aya" rel="20_103"/> <span class="aya" rel="20_103" data-words="1-6">یتخافتون بینهم إن لبثتم إلا عشرا</span>... <span class="aya" rel="20_104" data-words="11-12">إلا یوما</span> کلمه <em>تخافت</em> به این معنا است که عده‌ای با یکدیگر آهسته صحبت کنند، و این آهسته سخن گفتن در اهل محشر به خاطر هول مطلع و فزعی است که به ایشان دست می‌دهد، و جمله‌ <span class="aya" rel="20_103" data-words="3-6">إن لبثتم إلا عشرا</span> بیان همان کلامی است که بین خود، تخافت می‌کنند، و معنای جمله به طوری که از سیاق بر می‌آید این است که به صورت پچ‌پچ به یکدیگر می‌گویند قبل از قیامت در دنیا بیش از ده روز نماندید، و منظورشان از این سخن، اندک شمردن عمری است که در دنیا کردند نسبت به خلود و ابدیتی که نشانه‌های آن برایشان آشکارا شده. </p> <p>         <code class="page" rel="14,294"/><code class="aya" rel="20_104"/> <span class="aya" rel="20_104" data-words="1-12">نحن أعلم بما یقولون إذ یقول أمثلهم طریقة إن لبثتم إلا یوما</span> -یعنی ما به همه آنچه که در باره مکث در دنیا می‌گویند احاطه علمی داریم چون می‌دانیم که معتدل‌ترین آنان و آنهایی که گفتارشان نزدیک‌تر به صدق است می‌گویند: در دنیا نماندید مگر یک روز، و اگر گوینده این حرف را معتدل و راستگوترین مردم دانسته، برای این است که ماندن محدود در دنیا و عمر ناچیز آن در قبال ماندن تا ابد و عمر جاودانه قابل مقایسه نیست، و اصلا قدر و اندازه‌ای ندارد، پس اگر کسی آن را یک روز بداند نسبت به کسانی که ده روز دانسته‌اند به واقع نزدیک‌تر و راستگوتر است. </p> <p>و همین قول نیز نسبی و غیر حقیقی است، حقیقت قول همان است که خدای سبحان در آیه <span class="aya" rel="30_56" data-words="1-23">و قال الذین أوتوا العلم و الإیمان لقد لبثتم فی کتاب الله إلی یوم البعث فهذا یوم البعث و لکنکم کنتم لا تعلمون</span><span class="footnote" rel="1" title="و آنان که علم و ایمان داده شدند گفتند به مقتضای لوح محفوظ شما تا روز بعث درنگ کردید و این است روز بعث و لیکن نمی‌دانستید سوره روم، آیه ۵۶">*</span> بیان کرده، و به زودی بحثی کامل و مفصل در باره این مکث در تفسیر آیه مورد استشهاد در سوره روم خواهد آمد ان شاء اللَّه. </p> <p><code class="aya" rel="20_105"/><code class="aya" rel="20_106"/><code class="aya" rel="20_107"/> <span class="aya" rel="20_105" data-words="1-4">و یسئلونک عن الجبال</span>... <span class="aya" rel="20_107" data-words="5-7">و لا أمتا</span>. </p> <p>این آیه دلالت دارد بر اینکه مردم از رسول خدا (ص) از وضع کوه‌ها در روز قیامت پرسیده بودند، که در این آیات از آن جواب می‌دهد. </p> <p> <span class="aya" rel="20_105" data-words="5-8">فقل ینسفها ربی نسفا</span> <span class="phrase">-یعنی بگو پروردگارم آنها را ذره ذره نموده و ذره‌هایش را منتشر می‌کند، به طوری که در جای آن چیزی باقی نمی‌ماند <span class="aya" rel="20_106" data-words="1-3">فیذرها قاعا صفصفا</span> کلمه  <em>قاع</em> به معنای زمین صاف و تخت است، و کلمه <em rel="fa_20_106_3-3" data-sentence="238:177">صفصف</em> نیز به معنای زمین تختی است که لیز و صاف باشد و معنای جمله این است که پس از خرد کردن کوه‌ها و پاشیدن ذرات آن، زمین را تخت و هموار می‌کند، به طوری که هیچ چیز روی آن دیده نمی‌شود.</span> و <span class="phrase">گویا ضمیر در  <em rel="fa_20_106_1-1" data-sentence="14:512">فیذرها</em> به زمین برگردد به اعتبار اینکه قبلا همان کوه‌ها بوده و در جمله‌ <span class="aya" rel="20_107" data-words="1-7">لا تری فیها عوجا و لا أمتا</span> بعضی<span class="footnote" rel="2" title="مجمع البیان، ج ۷، ص ۳۰ به نقل از حسن">*</span> گفته‌اند: <em>عوج</em> به معنای زمین‌های پست، و <em rel="fa_20_107_7-7" data-sentence="356:216">امت</em> زمین‌های بلند است و خطاب آن به رسول خدا (ص) است و مراد این است که هر کس که استعداد بینایی دارد، پستی و بلندی در آن نمی‌بیند و معنایش این است که هیچ بیننده‌ای نقطه پستی مانند دره و نقطه بلندی مانند تل و کوه نمی‌بیند.</span> </p> <p>     <code class="page" rel="14,295"/><code class="aya" rel="20_108"/> <span class="aya" rel="20_108" data-words="1-14">یومئذ یتبعون الداعی لا عوج له و خشعت الأصوات للرحمن فلا تسمع إلا همسا</span>. </p> <p><span class="phrase">در این آیه که می‌فرماید: <em>عوج ندارد</em> دو احتمال هست یکی اینکه مربوط به پیروی داعی باشد و در نتیجه‌ <span class="aya" rel="20_108" data-words="4-6">لا عوج له</span> حال از ضمیر جمع و عامل آن <em rel="fa_20_108_2-2" data-sentence="196:871">یتبعون</em> باشد که در این صورت معنای آیه چنین می‌شود که، مردم در آن روز جز پیروی محض چاره‌ای ندارند، نه می‌توانند کمترین توقفی کنند، و نه کمترین استنکاف و تنبلی و مسامحه‌ای، برای اینکه همه اینها فرع توانستن است و آن روز نه تنها مردم توانایی ندارند بلکه توهم آن را هم نمی‌کنند چون آن روز به عیان می‌بینند که ملک و قدرت تنها از خدای سبحان است و کسی شریک او نیست هم چنان که فرمود: <span class="aya" rel="40_16" data-words="10-15">لمن الملک الیوم لله الواحد القهار</span><span class="footnote" rel="1" title="امروز ملک از کیست از خدای واحد قهار سوره مؤمن، آیه ۱۶">*</span> و نیز فرموده: <span class="aya" rel="2_165" data-words="19-30">و لو یری الذین ظلموا إذ یرون العذاب أن القوة لله جمیعا</span><span class="footnote" rel="2" title="و اگر کسانی که ستم کردند خود را در آن هنگام که عذاب را می‌بینند مشاهده کنند می‌فهمند که نیروی همه نیروها تنها از خدا است سوره بقره، آیه ۱۶۵">*</span>.</span> </p> <p>احتمال دوم اینکه متعلق به داعی باشد آن وقت معنای آیه این می‌شود که: داعی روز قیامت احدی را ترک نمی‌کند مگر آنکه بدون استثناء دعوت می‌کند و خلاصه در باره احدی دچار اشتباه و فراموشی نگشته در دعوت هیچ کس سهل‌انگاری نمی‌کند. </p> <p>و <span class="phrase">لیکن تعقیب جمله به جمله‌ <span class="aya" rel="20_108" data-words="7-10">و خشعت الأصوات للرحمن...</span> با احتمال اول مناسب‌تر است برای اینکه اگر کسی را دعوت و یا احضار کنند وقتی صدایش بلند می‌شود که در مقام تمرد و استکبار از اطاعت و پیروی باشد، و کلمه <em rel="fa_20_108_14-14" data-sentence="255:208">همس</em> در آیه مورد بحث به طوری که راغب گفته به معنای صدای خفی است و <em>همس الاقدام</em> به معنای آهسته‌ترین صدای پاهاست<span class="footnote" rel="3" title="روزی که باطنها آشکار می‌گردد سوره طارق، آیه ۹">*</span>.</span> هم چنان که در قرآن به همین معنا به کار رفته آنجا که فرموده: <span class="aya" rel="20_108" data-words="11-14">فلا تسمع إلا همسا</span>. </p> <p>خطاب در جمله‌ <span class="aya" rel="20_108" data-words="11-12">فلا تسمع</span> به رسول خدا (ص) است ولی مقصود، هر کسی است که حس شنوایی داشته باشد، و معنایش این است که آن روز صداها به خاطر استغراق در مذلت و خواری در برابر خدای تعالی آن چنان آهسته می‌شود که هیچ شنونده‌ای جز صدایی خفیف نمی‌شنود. </p> <h3> <span class="title" rel="20_109">حال آدمیان در روز قیامت: پیروی داعی، خشوع اصوات و سود نبخشیدن شفاعت‌ <span class="aya" rel="20_109" data-words="5-9">إلا من أذن له الرحمن</span> </span> </h3> <p> <code class="aya" rel="20_109"/> <span class="aya" rel="20_109" data-words="1-13">یومئذ لا تنفع الشفاعة إلا من أذن له الرحمن و رضی له قولا</span> اینکه منفعت شفاعت را نفی می‌کند، کنایه از این است که قضاء به عدل، و حکم       <code class="page" rel="14,296"/> فصل بر حسب وعده و وعید الهی جریان یافتنی است، و هیچ عاملی جرم مجرمی را ساقط ننموده، گناهی را از گناهکاری صرفنظر نمی‌کند، پس معنای اینکه فرمود شفاعت نافع نیست، این است که شفاعت اثر ندارد. </p> <p>و جمله‌ <span class="aya" rel="20_109" data-words="5-13">إلا من أذن له الرحمن و رضی له قولا</span> استثنایی است که دلالت می‌کند بر اینکه در کلام سابق همه عنایت در این است که شفعاء را نفی کند نه تاثیر شفاعت را در شفاعت شدگان، و مراد این است که به کسی اجازه نمی‌دهند که‌در مقام شفاعت کسی سخنی بگوید، هم چنان که جمله بعدی هم که می‌فرماید: <span class="aya" rel="20_109" data-words="10-13">و رضی له قولا</span> اشاره به این معنا دارد، و می‌فهماند که آن روز سخن گفتن منوط به اجازه است، هم چنان که می‌فرماید: <span class="aya" rel="11_105" data-words="1-7">یوم یأت لا تکلم نفس إلا بإذنه</span><span class="footnote" rel="1" title="روزی که خواهد آمد هیچ کس سخن نمی‌گوید مگر به اذن او سوره هود، آیه ۱۰۵">*</span> و نیز می‌فرماید: <span class="aya" rel="78_38" data-words="7-16">لا یتکلمون إلا من أذن له الرحمن و قال صوابا</span><span class="footnote" rel="2" title="آن روز کسی تکلم نمی‌کند مگر آن کس که رحمانش اجازه داده و قولش پسندیده باشد">*</span>. </p> <p>و ما در سابق یعنی در تفسیر سوره هود در جلد دهم این کتاب گفتاری در معنای اذن در تکلم گذراندیم. </p> <p>و اما اینکه فرمود: <span class="aya" rel="20_109" data-words="10-13">و رضی له قولا</span> معنایش این است که قول او آمیخته با چیزی که مایه سخط خدا است از قبیل خطا و خطیئه نباشد، چون اطلاق جمله اقتضا دارد به عموم حمل شود، و چنین کلامی جز از کسی که خدا سریره‌اش را خالص از خطای در اعتقاد و خطیئه در عمل کرده باشد نمی‌تواند سر زند، تنها کسانی ممکن است چنین کلامی داشته باشند که خدا دلهاشان را در دنیا از رجس شرک و جهل پاک کرده باشد، و یا کسانی که ملحق به ایشان شده باشند، چون روز قیامت همه بلاها و ابتلاآت از ناحیه دلها و باطن‌ها است، هم چنان که فرمود: <span class="aya" rel="86_9" data-words="1-3">یوم تبلی السرائر</span><span class="footnote" rel="3" title="تفسیر قمی، ج ۲، ص ۶۴">*</span> و این رشته سر دراز دارد که ان شاء اللَّه تعالی مقداری از حرفها که مربوط به آن است در این نزدیکی‌ها از نظر خواننده محترم خواهد گذشت. </p> <p><code class="aya" rel="20_110"/> <span class="aya" rel="20_110" data-words="1-12">یعلم ما بین أیدیهم و ما خلفهم و لا یحیطون به علما</span>. </p> <p><span class="phrase">اگر ضمیرهای جمع، در <em rel="fa_20_110_4-4" data-sentence="20:278">ایدیهم</em> و <em rel="fa_20_110_7-7" data-sentence="81:261">خلفهم</em> و <em rel="fa_20_110_10-10" data-sentence="141:243">یحیطون</em> ، به‌ <span class="aya" rel="20_109" data-words="6-8">من أذن له</span> برگردد، و به اعتبار معنای <em>من</em> جمع آورده شده باشد، معنا این می‌شود که سخن مرضی آنان بر خدا مخفی نیست، چون علم خدا محیط به ایشان است، ولی ایشان محیط به خدا نیستند، و</span>   </p> <p>سوره نبا، آیه 38.    <code class="page" rel="14,297"/> نمی‌توانند به وسیله کلامی غیر مرضی و فریبنده در علم او تصرف کنند و او را گول بزنند. </p> <p>و <span class="phrase">اگر به مجرمین برگردد، ناگزیر باید گفت آیه شریفه احاطه علمی خدای را نسبت به آنان افاده می‌کند، احاطه نسبت به خلود ایشان که همان موقف جزاء باشد و نسبت به <em rel="fa_20_110_6-7" data-sentence="152:364">ما خلف</em> ایشان که همان موقف دنیا و قبل از مردن و مبعوث شدنشان باشد، پس مجرمین از هر سو محاط علم خدا هستند، و خود احاطه‌ای به علم خدا ندارند، پس خدا به آنچه کرده‌اند کیفرشان می‌کند، و آن روز است که روی‌ها در برابر حی قیوم ذلیل گشته، نمی‌توانند حکم او را رد کنند، اینجا است که به تمام معنا خائب و خاسر می‌شوند، و این احتمال از احتمال اولی با سیاق آیات مورد بحث سازگارتر است.</span> <code class="aya" rel="20_111"/> <span class="aya" rel="20_111" data-words="1-5">و عنت الوجوه للحی القیوم</span> <span class="phrase">کلمه <em rel="fa_20_111_2-2" data-sentence="5:783">عنت</em> فعل ماضی مؤنث از ماده <em>عنوة</em> است و <em>عنوة</em> به معنای ذلت در قبال قهر قاهر است، و حالتی است که در قیامت هر موجودی در برابر خدای سبحان، و در قبال ظهور سلطنت الهی او به خود می‌گیرد، هم چنان که فرمود: <span class="aya" rel="40_16" data-words="10-15">لمن الملک الیوم؟ لله الواحد القهار</span><span class="footnote" rel="1" title="سوره مؤمن، آیه ۱۶">*</span> و به حکم این آیه در آن روز هیچ چیز مالک چیزی نیست، و مالک نبودنش به تمام معنای کلمه است، و همین خود ذلت و مسکنت علی الاطلاق است، و اگر <em>عنوة</em> و ذلت را به وجوه نسبت داده، از این باب بوده که وجوه اولین عضوی است که آثار ذلت در آن نمودار می‌شود و لازمه این <em>عنوة</em> این است که نتواند مانع حکم خدا، و نفوذ آن در خلق گردد، و میان اراده خدا و ایشان حائل شود، پس هر اراده‌ای که در باره ایشان بکند ممضی و نافذ است.</span> </p> <p>و اگر در میان همه اسماء خدا دو اسم <em>حی</em> و <em>قیوم</em> انتخاب شد، بدین جهت بوده که مورد کلام مردگانی هستند که بار دوم زنده شدند، و وقتی زنده شدند که تمامی آن اسباب و وسایل که در دنیا در اختیارشان بود از کف داده‌اند، و در چنین مورد و ظرفی، مناسب همان حیات مطلقه و قیمومت او نسبت به هر چیز است. </p> <p> <span class="aya" rel="20_111-112" data-words="6-25">و قد خاب من حمل ظلما، و من یعمل من الصالحات و هو مؤمن فلا یخاف ظلما و لا هضما</span>. </p> <p>بیان پاداش خلق است، اما جمله‌ <span class="aya" rel="20_111" data-words="6-11">و قد خاب من حمل ظلما</span> مراد از کلمه <em>من- کسانی</em> مجرمینی هستند که ایمان نیاوردند و آن روز خیبت را که بدترین جزاء است دارند،   <code class="page" rel="14,298"/> نه هر کسی که مرتکب ظلم و لو مختصری از آن شده باشد، و یا هر ظالمی که باشد چه مؤمن و چه کافر، نه، زیرا مؤمن هرگز در قیامت دچار خیبت نمی‌شود، چون شفاعت شامل او می‌گردد. </p> <p>و بر فرض هم که مراد عموم ظالمان باشد، و بخواهد بفرماید هر کس که وزر و وبال ظلم را حمل کرده باشد خائب است، ناگزیر معنایش خیبت از آن قسم سعادتی است که ظلم با آن منافات دارد، نه خیبت از مطلق سعادت. </p> <p><code class="aya" rel="20_112"/>و <span class="phrase">اما جمله‌ <span class="aya" rel="20_112" data-words="1-8">و من یعمل من الصالحات و هو مؤمن...</span>، بیانی است طفیلی برای حال مؤمنین صالح، که به منظور تکمیل اقسام و تتمیم سخن در دو فریق صالحان و مجرمین آمده است، و اگر عمل صالح را مقید به ایمان کرده، برای این است که عمل صالح به وسیله کفر حبط می‌شود، و این مقتضای آیات حبط است، و کلمه <em rel="fa_20_112_14-14" data-sentence="334:40">هضم</em> به معنای نقص است، و معنای آیه واضح است.</span> </p> <p>با خاتمه یافتن این آیه بیان اجمالی سرنوشت ایشان در روز جزاء از ساعتی که مبعوث می‌شوند تا وقتی که به پاداش عمل خود می‌رسند، تمام می‌شود، اول مساله احضارشان را با جمله‌ <span class="aya" rel="20_102" data-words="1-4">یوم ینفخ فی الصور</span>. و <span class="phrase">سپس مساله حشرشان را با جمله <em rel="fa_20_103_1-1" data-sentence="28:145">یتخافتون</em> بیان نموده و آن را خیلی نزدیک معرفی کرده، به طوری که بعضی از افرادی که در باره آن اظهار نظر می‌کنند می‌گویند: یک روز میان مرگ و بعث ما فاصله شد.</span> در مرحله سوم مساله گنجایش زمین برای اجتماع همه مردم را بیان کرد، و با جمله‌ <span class="aya" rel="20_105" data-words="1-4">و یسئلونک عن الجبال...</span> فهماند که در آن روز زمین هموار و بدون پستی و بلندی می‌شود. در مرحله چهارم اطاعت و پیروی مردم از داعی حضور را با جمله‌ <span class="aya" rel="20_108" data-words="1-6">یومئذ یتبعون الداعی لا عوج له</span> بیان کرد. و در مرحله پنجم با جمله‌ <span class="aya" rel="20_109" data-words="1-4">یومئذ لا تنفع الشفاعة</span> خاطر نشان ساخت که شفاعت هیچ تاثیری در اسقاط جزاء ندارد مگر به اذن. و در مرحله ششم با جمله‌ <span class="aya" rel="20_110" data-words="1-7">یعلم ما بین أیدیهم و ما خلفهم</span> مساله احاطه علمی خدا را نسبت به حال بندگان، و احاطه نداشتن بندگان به علم او را خاطر نشان ساخت. و در مرحله هفتم سلطنت خدای را بر کافران، و ذلت ایشان را در برابر او، و نفوذ حکم او در میان بندگان را با جمله‌ <span class="aya" rel="20_111" data-words="1-5">و عنت الوجوه للحی القیوم</span> بیان کرد، و در مرحله هشتم با جمله‌ <span class="aya" rel="20_111" data-words="6-8">و قد خاب</span> کیفر کافران را معین نمود که چیست؟ با این بیان وجه ترتب آیات به یکدیگر و ترتب مطالب آنها معلوم گردید. </p> <p><code class="aya" rel="20_113"/> <span class="aya" rel="20_113" data-words="1-16">و کذلک أنزلناه قرآنا عربیا و صرفنا فیه من الوعید لعلهم یتقون أو یحدث لهم ذکرا</span>. </p> <p><span class="phrase">ظاهر سیاق این است که اشاره به <em>کذلک</em> به خصوصیات بیان آیات باشد، و جمله<code class="page" rel="14,299"/> <span class="aya" rel="20_113" data-words="4-5">قرآنا عربیا</span> حال از ضمیر در جمله <em rel="fa_20_113_3-3" data-sentence="204:266">انزلناه</em> است و کلمه <em rel="fa_20_113_7-7" data-sentence="276:240">صرفنا</em> از تصریف به معنای گردانیدن از حالی به حال دیگر است و معنای آیه چنین می‌شود که: ما اینطور و به این نحو از بیان معجزه‌آسا، کتاب را نازل کردیم در حالی که قرآنی است خواندنی و عربی و در آن بعضی از وعیدهای گوناگون را که به کفار دادیم ذکر نمودیم.</span> و جمله‌ <span class="aya" rel="20_113" data-words="11-16">لعلهم یتقون أو یحدث لهم ذکرا</span> از نظر مطلب نظیر جمله سابق است که می‌فرمود: <span class="aya" rel="20_44" data-words="5-8">لعله یتذکر أو یخشی</span> چیزی که هست در آن جمله، <em>ذکر</em> در برابر <em>خشیت</em> قرار گرفته بود و در این جمله ذکر در مقابل  <em>تقوی</em> قرار گرفته و از همین جا آدمی می‌خواهد بگوید مراد از تقوی در این جا پرهیز از عناد و لجاج با خدا است که لازمه خوف و خشیت و احتمال ضرر است نه آن تقوایی که مترتب بر ایمان است و عبارت است از عمل به طاعات و اجتناب از سیئات و مراد از احداث ذکر برای آنان حصول تذکر است در ایشان و با این بیان مقابله میان ذکر و تقوی بدون هیچ زحمتی تمام و موجه می‌شود. </p> <p>و معنای آیه-و خدا داناتر است-این است که ما این چنین کتاب را خواندنی و عربی نازل کردیم و در آن به عبارات گوناگون وعیدهایی به کار بردیم تا شاید تقوی کنند و یا ذکری برایشان حادث شود یعنی شاید احتمال خطری در دلهایشان راه یابد و احتمال دهند که این قرآن حق است و در دشمنی با حق خطر هست و در نتیجه خشیتی در دلشان بیفتد و دنبال آن دست از دشمنی با خدا بر دارند و یا مستقیما یاد حق در دلشان راه یافته بدان معتقد گردند. </p> <p><code class="aya" rel="20_114"/> <span class="aya" rel="20_114" data-words="1-4">فتعالی الله الملک الحق</span>. </p> <p>این جمله تسبیح و تنزیه خدا است از هر چیزی که لایق ساحت قدس او نیست. </p> <p>جمله‌ای است که قابل آن هست که متفرع بر آیه قبلی شود که راجع به انزال قرآن و تصریف وعید در قرآن به منظور هدایت مردم بود هم چنان که قابل آن هست که متفرع بر آن و بر آیه قبل از آن گردد، که داستان حشر و جزاء را بیان می‌کرد و تفرعش بر هر دو از این نظر که هر سه آیه در یک سلک قرار دارند مناسب‌تر است و آن سلک این است که خدای تعالی ملکی است که در ملک خود تصرف می‌کند یعنی مردم را به سوی راهی که صلاح ایشان است هدایت می‌کند، و سپس احضارشان نموده جزایشان می‌دهد، و جزایشان بر طبق عمل آنان است، چه خیر و چه شر، پس چنین خدایی که مالک هر چیزی است و ملکش مطلق هم هست، متعالی است، هیچ مانعی از تصرفاتش منع نمی‌کند، و کسی نیست که حکمش را تعقیب نماید، رسولانی می‌فرستد، کتابهایی برای هدایت مردم نازل می‌کند، و همه اینها از شؤون سلطنت او است، و سپس بعد از مردن مبعوثشان نموده، احضارشان می‌کند، آن گاه بر طبق آنچه کرده‌اند<code class="page" rel="14,300"/> جزایشان می‌دهد، در حالی که همه برای حی قیوم، سر بزیر افکنده، ذلیل شده باشند، و این نیز از شؤون سلطنت او است، پس او است ملک در اول و در آخر،  (در دنیا و در آخرت) و او است حقی که بر آنچه ازل بوده ثابت خواهد بود. </p> <p>و ممکن هم هست بگوییم جمله مورد بحث متفرع بر تمامی مطالب گذشته است، یعنی از اول داستان موسی و معارفی که متفرع بر آن کرده تا اینجا، و در حقیقت به منزله ختم داستان با تسبیح و تعظیم باشد. </p> <h3> <span class="title" rel="20_114">معنای آیه: <span class="aya" rel="20_114" data-words="5-8">و لا تعجل بالقرآن...</span> و اشاره به اینکه از آن استفاده می‌شود که قرآن یک بار دفعتا و بار دیگر تدریجا نازل گردیده است</span> </h3> <p> <span class="aya" rel="20_114" data-words="5-19">و لا تعجل بالقرآن من قبل أن یقضی إلیک وحیه و قل رب زدنی علما</span>. </p> <p><span class="phrase">سیاق آیات مورد بحث شهادت می‌دهد بر اینکه در این آیه تعرضی نسبت به چگونگی تلقی رسول خدا (ص) بر وحی قرآن شده است، و بنا بر این ضمیر در <em rel="fa_20_114_14-14" data-sentence="133:132">وحیه</em> به قرآن بر می‌گردد، و جمله‌ <span class="aya" rel="20_114" data-words="5-8">و لا تعجل بالقرآن</span> نهی از عجله در قرائت قرآن است.</span> و معنای جمله‌ <span class="aya" rel="20_114" data-words="9-14">من قبل أن یقضی إلیک وحیه</span> این است که قبل از تمام شدن وحی از ناحیه فرشته وحی، در خواندن آن عجله مکن. </p> <p>پس این آیه می‌رساند که وقتی وحی قرآن برای آن جناب می‌آمده، قبل از اینکه وحی تمام شود، شروع به خواندن آن می‌کرده، و در آیه، آن حضرت را نهی فرموده‌اند از اینکه در قرائت قرآن و قبل از تمام شدن وحی آن عجله نکند، پس آیه مورد بحث در معنای آن آیه دیگر است که می‌فرماید: <span class="aya" rel="75_16-18" data-words="1-15">لا تحرک به لسانک لتعجل به، إن علینا جمعه و قرآنه، فإذا قرأناه فاتبع قرآنه</span><span class="footnote" rel="1" title="زبانت را به خواندن آن حرکت مده و عجله مکن، جمع آوری آن و خواندنش با ما است پس وقتی آن را خواندیم تو با ما بخوان، سوره قیامت، آیه ۱۸">*</span>. </p> <p>و مؤید این معنا جمله بعد است که می‌فرماید: <span class="aya" rel="20_114" data-words="15-19">و قل رب زدنی علما</span>، برای اینکه جمله‌ <span class="aya" rel="20_114" data-words="6-7">لا تعجل</span>... <span class="aya" rel="20_114" data-words="15-19">و قل رب زدنی علما</span> می‌رساند که مراد استبدال است، یعنی به جای اینکه در آیه‌ای که هنوز به تو وحی نشده عجله کنی علم بیشتری طلب کن. و برگشت معنا به این می‌شود که اگر تو به قرائت آیه‌ای که هنوز بر تو نازل نشده عجله می‌کنی، برای این است که تا اندازه‌ای بدان علم پیدا کرده‌ای، ولی تو به آن مقدار علم اکتفاء مکن، و از خدا علم جدید بخواه، و بخواه که صبر و حوصله‌ات دهد تا بقیه وحی را بشنوی. </p> <p>این آیه شریفه از جمله مدارکی است که مضمون روایات را تایید می‌کند، که دارد: قرآن کریم دو بار نازل شده، یکی بار اول که همه‌اش از اول تا به آخر دفعتا نازل شده است، و   <code class="page" rel="14,301"/> یکی هم آیه آیه و چند روز یک بار، و وجه تایید آن این است که اگر رسول خدا (ص) قبل از تمام شدن آیه، و یا چند آیه‌ای که مثلا الآن جبرئیل آورده، علمی به بقیه آن نمی‌داشت، معنا نداشت بفرماید: قبل از تمام شدن وحیش در خواندنش عجله مکن، پس معلوم می‌شود قبل از تمام شدن وحی هم آن جناب آیه را می‌دانسته. </p> <p>بعضی<span class="footnote" rel="1" title="اصول کافی، ج ۱، ص ۱۲۸، ج ۲">*</span> از مفسرین گفته‌اند: مراد از آیه این است که در خواندن قرآن برای اصحابت و املای آن عجله مکن، بگذار معانی آن برایت معلوم بشود، بعدا املا کن تا بنویسند، ولی شما خواننده عزیز خوب می‌دانید که لفظ آیه هیچ ارتباطی با این معنا ندارد. </p> <p>بعضی<span class="footnote" rel="2" title="تفسیر قمی، ج ۲، ص ۶۵">*</span> دیگر گفته‌اند مراد این است که از خدا قبل از آنکه به وحی چیزی حکم کند درخواست وحی آن را مکن. این وجه نیز مانند وجه قبلی با لفظ آیه منطبق نیست. </p> <h3>بحث روایتی‌ <span class="title" rel="20_108 20_107 20_104 20_105 20_99 20_100 20_101 20_102 20_103 20_106 20_109 20_110 20_111 20_112 20_113 20_114"> (روایاتی در ذیل آیات گذشته) </span> </h3> <p> در تفسیر قمی در ذیل آیه‌ <span class="aya" rel="20_104" data-words="5-8">إذ یقول أمثلهم طریقة</span> نقل کرده که فرمود: یعنی داناتر و صالح‌تر آنان می‌گویند: بیش از یک روز مکث نکردید<span class="footnote" rel="3" title="روح المعانی، ج ۱۶، ص ۲۶۰">*</span>. </p> <p>و در مجمع البیان از بعضی نقل کرده که گفته است: مردی از ثقیف از رسول خدا  (ص) پرسید: این کوه‌ها با همه عظمتش روز قیامت چه می‌شوند؟ فرمود خدای تعالی آنها را سوق می‌دهد تا همه ریگ شوند، سپس بادها را بر آن مسلط می‌کند تا متفرقشان کند<span class="footnote" rel="4" title="روح المعانی، ج ۱۶، ص ۲۶۰">*</span>. </p> <p>مؤلف: این معنا در الدر المنثور هم از ابن منذر از ابن جریح به این عبارت نقل شده که قریش پرسیدند: ای محمد!پروردگار تو در روز قیامت با این کوه‌ها چه می‌کند؟ در پاسخ آنان این آیه نازل شد: <span class="aya" rel="20_105" data-words="1-4">و یسئلونک عن الجبال...</span><span class="footnote" rel="5" title="الدر المنثور، ج ۴، ص ۳۰۷">*</span>. </p> <p>و <span class="phrase">در تفسیر قمی در ذیل جمله‌ <span class="aya" rel="20_107" data-words="1-7">لا تری فیها عوجا و لا أمتا</span> نقل کرده که <em rel="fa_20_107_7-7" data-sentence="120:112">امت</em> به معنای ارتفاع، و عوج به معنای گودی... است<span class="footnote" rel="6" title="تفسیر قمی ج ۲، ص ۶۴">*</span>.</span> </p> <p>           <code class="page" rel="14,302"/> و نیز در همان کتاب در ذیل جمله‌ <span class="aya" rel="20_108" data-words="1-6">یومئذ یتبعون الداعی لا عوج له</span> نقل کرده که فرمودند: داعی عبارت است از منادیی از ناحیه خدای عز و جل<span class="footnote" rel="1" title="مجمع البیان، ج ۷، ص ۳۲">*</span>. </p> <p>و نیز در همان کتاب در ذیل جمله‌ <span class="aya" rel="20_108" data-words="7-14">و خشعت الأصوات للرحمن فلا تسمع إلا همسا</span> می‌گوید: پدرم از حسن بن محبوب از ابی محمد وابشی از ابی الورد از حضرت ابی جعفر  (ع) برایم حدیث کرد که فرمود: چون روز قیامت شود خدای تعالی تمامی مردم را در یک سرزمین جمع می‌کند، در حالی که همه پا برهنه و لخت و عریان باشند، پس در موقف حشر می‌ایستند، آن قدر که عرق شدیدی از ایشان فرو ریزد، نفس‌ها به شماره افتد، در چنین حالی به مقدار پنجاه سال خواهند ایستاد، و این همان قول خدای عز و جل است که می‌فرماید: <span class="aya" rel="20_108" data-words="7-14">و خشعت الأصوات للرحمن فلا تسمع إلا همسا...</span><span class="footnote" rel="2" title="مجمع البیان، ج ۷، ص ۳۲">*</span>. </p> <h3> <span class="title" rel="20_110 20_99 20_100 20_101 20_102 20_103 20_104 20_105 20_106 20_107 20_108 20_109 20_111 20_112 20_113 20_114">روایتی در نفی رؤیت خدای تعالی</span> </h3> <p> و در کافی احمد بن ادریس از محمد بن عبد الجبار از صفوان بن یحیی روایت آورده که گفت: ابو قره محدث از من درخواست کرد تا او را نزد امام ابو الحسن حضرت رضا  (ع) ببرم، پس من از آن جناب برایش اجازه گرفتم، آن جناب هم اجازه دادند، ابو قره داخل شده از حلال و حرام و احکام سؤال‌ها کرد، تا سؤالش به توحید منجر شد. </p> <p>ابو قره گفت: برای ما این چنین روایت شده که خدای تعالی مشاهده و کلام خود را میان دو پیغمبر تقسیم کرد، کلام خود را به موسی، و دیده شدنش را به محمد (ص) داد، امام ابو الحسن (ع) فرمود: پس آن کس که از طرف پروردگار متعال مامور شد به جن و انس ابلاغ کند که: <span class="aya" rel="6_103" data-words="1-3">لا تدرکه الأبصار</span> -دیدگان او را نمی‌بیند و اینکه‌ <span class="aya" rel="20_110" data-words="8-12">و لا یحیطون به علما</span> -و احاطه علمی به او نمی‌یابند <em>و اینکه: </em> <span class="aya" rel="42_11" data-words="16-18">لیس کمثله شیء</span> -و چیزی همانند او نیست آیا او محمد (ص) نبود؟ گفت: آری او بود. فرمود: چطور ممکن است مردی در برابر تمامی خلق برخیزد و به ایشان خبر دهد که از ناحیه خدا آمده، و مامور شده ایشان را به سوی خدا دعوت کند، آن وقت در ضمن دعوتش در معرفی خدای تعالی بگوید: <span class="aya" rel="6_103" data-words="1-3">لا تدرکه الأبصار</span> و <span class="aya" rel="20_110" data-words="9-12">لا یحیطون به علما</span> و <span class="aya" rel="42_11" data-words="16-18">لیس کمثله شیء</span> آن وقت همین شخص به ایشان بگوید: من خدا را به دو چشم خود دیده‌ام و احاطه علمی به او یافته‌ام و او را به صورت بشری دیدم آیا شرم نمی‌کنید؟ زنادقه (که دشمنان اسلامند) چنین جرأتی به خود نمی‌دهند که به پیغمبر اسلام چنین تناقض گویی نسبت دهند، تا آنجا که فرمود: قرآن صریحا فرموده: <span class="aya" rel="20_110" data-words="8-12">و لا یحیطون به علما</span> و کسی که خدای را با چشم ببیند احاطه علمی به آن یافته و معرفت به او پیدا کرده است. </p> <p>   <code class="page" rel="14,303"/> ابو قره گفت: پس شما این روایت را تکذیب می‌کنید؟ فرمود: روایت وقتی مخالف با قرآن باشد البته تکذیب می‌کنیم، و مساله رؤیت نه تنها مخالف با قرآن است، بلکه با اتفاق مسلمین نیز که خدا محاط علمی کسی واقع نمی‌شود، و دیدگان او را نمی‌بینند، و مانند او کسی نیست مخالف است<span class="footnote" rel="1" title="تفسیر قمی، ج ۲، ص ۶۴">*</span>. </p> <h3> <span class="title" rel="20_114">چند روایت در ذیل آیه: <span class="aya" rel="20_114" data-words="5-8">و لا تعجل بالقرآن...</span> </span> </h3> <p> و در تفسیر قمی در ذیل آیه‌ <span class="aya" rel="20_114" data-words="5-8">و لا تعجل بالقرآن...</span> فرموده که: رسول خدا (ص) همواره وقتی قرآن به او نازل می‌شد هنوز نزول یک آیه تمام نشده و معنا به آخر نرسیده شروع می‌کرد که به خواندن آن آیه، که خدایش از این کار نهی نموده، آیه مزبور را در نهی از آن نازل کرد، که جمله‌ <span class="aya" rel="20_114" data-words="12-14">یقضی إلیک وحیه</span> در آن به این معنا است که قبل از  فراغت جبرئیل از خواندنش تو آن را مخوان، و در عوض بگو: <span class="aya" rel="20_114" data-words="17-19">رب زدنی علما</span><span class="footnote" rel="2" title="تفسیر قمی، ج ۲، ص ۶۴">*</span>. </p> <p>مؤلف: این معنا در الدر المنثور از ابن ابی حاتم از سدی نیز روایت شده<span class="footnote" rel="3" title="الدر المنثور، ج ۴، ص ۳۰۹">*</span>، جز اینکه در این نقل آمده که‌رسول خدا (ص) این کار را از ترس فراموشی می‌کرد، لیکن خواننده عزیز خوب می‌داند که فراموشی وحی با عصمت نبوت نمی‌سازد. </p> <p>و در الدر المنثور است که فاریابی، ابن جریر، ابن منذر، ابن ابی حاتم، و ابن مردویه، همگی از حسن روایت کرده‌اند که گفت: مردی زنش را سیلی زد، زن به شکایت نزد رسول خدا (ص) آمده قصاص خواست، رسول خدا حکم به قصاص میان آن دو کرد، خدای تعالی این آیه را فرستاد: <span class="aya" rel="20_114" data-words="5-19">و لا تعجل بالقرآن من قبل أن یقضی إلیک وحیه و قل رب زدنی علما</span> رسول خدا در قصاص توقف کرد تا آنکه آیه‌ <span class="aya" rel="4_34" data-words="1-4">الرجال قوامون علی النساء...</span> نازل شد<span class="footnote" rel="4" title="الدر المنثور، ج ۴، ص ۳۰۹">*</span>. </p> <p>مؤلف: این حدیث خالی از ضعف نیست، برای اینکه نه آیه اول مضمونش با مورد روایت منطبق است، و نه آیه دوم ربطی به آن دارد، و بحث پیرامون هر دو آیه گذشت. </p> <p>و در مجمع البیان می‌گوید: عایشه از رسول خدا (ص) روایت کرده که گفت: روزی اگر بر من بگذرد که در آن علمی زیاد نکنم که مرا به خدا نزدیک کند خدا طلوع آفتاب آن روز را برایم مبارک نکند<span class="footnote" rel="5" title="مجمع البیان، ج ۷، ص ۳۲">*</span>. </p> <p>مؤلف: این حدیث نیز خالی از ضعف نیست چگونه نسبت به پیغمبر احتمال می‌رود که علیه خود نفرین کند، آن هم در مساله‌ای که اختیار آن به دست وی نیست و بعید نیست که از ناحیه نقل به معنا کردن در حدیث تحریفی شده باشد. </p> 
