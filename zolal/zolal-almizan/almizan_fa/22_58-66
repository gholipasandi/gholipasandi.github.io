<h3 class="ayas">سوره الحج آیه‌های ۵۸ تا ۶۶</h3><code class="section" rel="22_58-66"/><h3>ترجمه آیات</h3> <p> <span class="trans" rel="22_58">و کسانی که در راه خدا هجرت کرده پس از آن کشته شده یا مردند خدایشان روزی دهد، روزی نیکو که خدا بهترین روزی دهندگان است.  «۵۸» </span><span class="trans" rel="22_59">ایشان را به جایی در آورد که از آن خشنود باشند که خدا دانا و بردبار است. <code class="page" rel="14,564"/> «۵۹» </span><span class="trans" rel="22_60"> اینچنین است، و هر که عقوبت کند نظیر آن عقوبت که دیده است آن گاه بر او ستم کنند خدایش نصرت دهد که خدا بخشنده و آمرزگار است.  «۶۰» </span><span class="trans" rel="22_61">این چنین است، زیرا خدا شب را به روز و روز را در شب فرو می‌برد و خداوند شنوا و بینا است.  «۶۱» </span><span class="trans" rel="22_62">این چنین است، زیرا خدای یکتا است که حق است و هر چه سوای او می‌خوانند باطل است و او والا و بزرگ است.  «۶۲» </span><span class="trans" rel="22_63">مگر نبینی که خدا از آسمان آبی نازل کند که زمین سبز شود و خدا دقیق و کاردان است.  «۶۳» </span><span class="trans" rel="22_64">هر چه در آسمانها و زمین است از او است و خدا بی‌نیاز و ستوده است.  «۶۴» </span><span class="trans" rel="22_65">مگر نمی‌بینی که خدا کائنات زمین را به خدمت شما گرفته. و کشتی‌ها را که به فرمان وی به دریاها روان است و آسمان را نگاه می‌دارد تا جز به اذن وی به زمین نیفتد که خدا با مردم مهربان و رحیم است.  «۶۵» </span><span class="trans" rel="22_66">اوست که شما را زنده می‌کند و می‌میراند و باز زنده‌تان می‌کند که هر آینه انسان کفران پیشه است.  «۶۶» </span></p>             <h3>بیان آیات</h3> <p> این آیات غرض سابق را تعقیب نموده، ثواب کسانی را که هجرت کرده و سپس در جهاد در راه خدا کشته شدند و یا مردند بیان می‌کند، البته در خلال این بیان جملاتی هم در تحریک و تشویق به جهاد، و در وعده نصرت آمده، مانند جمله‌ <span class="aya" rel="22_60" data-words="1-13">ذلک و من عاقب بمثل ما عوقب به ثم بغی علیه لینصرنه الله...</span>. </p> <p>و این آیات خصوصیتی دارند که در هیچ جای قرآن کریم این خصوصیت نیست و آن این است که این هشت آیه که پشت سر هم قرار دارند هر یک با دو اسم از اسمای حسنای الهی ختم می‌شوند مگر اسم جلاله که آن نیامده است. </p> <p>و در نتیجه اگر ضمیر <em>هو</em> را هم اسم بدانیم، شانزده اسم در این هشت آیه آمده است:1-هو 2-خیر الرازقین 3-عفو 4-غفور 5-سمیع 6-بصیر 7-علی 8-کبیر 9-لطیف 10-خبیر 11-غنی 12-حمید 13-رؤوف 14-رحیم 15-علیم 16-حلیم. و در آیه نهم آمده که او زنده می‌کند و می‌میراندو نیز او حق است و ملک آسمان و زمین از او است و این در معنای چهار اسم است: <em>محیی</em> ، <em>ممیت</em> ، <em>حق</em> و <em>مالک</em> یا <em>ملک</em> که با این چهار اسم بیست<code class="page" rel="14,565"/> اسم از اسمای خدای تعالی که با لطیف‌ترین و بی‌سابقه‌ترین وجهی در این 9 آیه به کار رفته است. </p> <h3> <span class="title" rel="22_58 22_59 22_60 22_61 22_62 22_63 22_64 22_65 22_66">مژده به مهاجران فی سبیل اللَّه که کشته شدند یا به مرگ طبیعی درگذشتند</span> </h3> <p> <span class="aya" rel="22_58" data-words="1-14">و الذین هاجروا فی سبیل الله ثم قتلوا أو ماتوا لیرزقنهم الله رزقا حسنا</span> بعد از آنکه اخراج مهاجرین از دیارشان را بیان کرد دنبالش پاداش مهاجرت و محنتشان در راه خدا را ذکر می‌کند، و آن عبارت است از وعد حسن و رزق حسن. </p> <p>و اگر هجرت را مقید به قید <span class="aya" rel="22_58" data-words="4-6">فی سبیل الله</span> کرد برای این است که اگر هجرت برای خدا نبوده باشد مثوبتی بر آن مترتب نمی‌شود، چون مثوبت متعلق به عمل صالح می‌شود، و عمل صالح وقتی عمل صالح می‌شود که با خلوص نیت باشد، و در راه خدا انجام شود نه در راه غیر خدا، از قبیل به دست آوردن مال و جاه و امثال آنها از مقاصد دنیوی، و لذا می‌گوییم دو جمله <em>قتلوا</em> و <em>او ماتوا</em> نیز در واقع مقید به قید مزبور است، یعنی قتلوا فی سبیل اللَّه <em>و </em> ماتوا فی سبیل اللَّه <em>و یا</em> تغربوا فی سبیل اللَّه در راه خدا کشته شدند، یا مردند یا غربت کشیدند. </p> <p> <span class="aya" rel="22_58" data-words="15-20">و إن الله لهو خیر الرازقین</span> -این جمله آیه را ختم می‌کند، و مضمون آن را که رزق حسن (نعمت اخروی) است تعلیل می‌نماید، چون بعد از مردن و کشته شدن جز آخرت جایی نیست که آدمی در آن رزق حسن بخورد. و اصولا در آیات قرآنی اطلاق رزق بر نعمتهای بهشت شده، مانند آیه‌ <span class="aya" rel="3_169" data-words="11-14">أحیاء عند ربهم یرزقون</span><span class="footnote" rel="1" title="زندگانند نزد پروردگارشان روزی می‌خورند سوره آل عمران، آیه ۱۶۹">*</span>. </p> <p><code class="aya" rel="22_59"/> <span class="aya" rel="22_59" data-words="1-8">لیدخلنهم مدخلا یرضونه و إن الله لعلیم حلیم</span> <span class="phrase">کلمه <em rel="fa_22_59_1-1" data-sentence="5:166">یدخلن</em> و <em rel="fa_22_59_2-2" data-sentence="63:150">مدخل</em> هر دو از ادخال گرفته شده، و <em rel="fa_22_59_2-2" data-sentence="147:108">مدخل</em> -به ضم میم و فتح خاء-اسم مکان از ادخال است و احتمال اینکه مصدر میمی باشد آن طور که باید مناسب با سیاق نیست.</span> </p> <p>و در اینکه این مدخل را که همان بهشت است توصیف کرده به اینکه یرضونه-مایه خشنودی ایشان است  <em>رضاء</em> را هم مطلق آورده تا منتها درجه آنچه آدمی آرزویش می‌کند مشمول آن شود هم چنان که فرموده: <span class="aya" rel="16_31" data-words="8-11">لهم فیها ما یشاؤن</span><span class="footnote" rel="2" title="در بهشت آنچه را بخواهند در اختیارشان هست سوره فرقان آیه ۱۶">*</span>. </p> <p>و جمله مورد بحث بیان است برای جمله‌ <span class="aya" rel="22_58" data-words="11-14">لیرزقنهم الله رزقا حسنا</span> و اینکه ایشان را به مدخلی داخل می‌کند که مایه خشنودیشان باشد و از آن کراهتی نداشته باشند تلافی اخراج مشرکین است که ایشان را از دیارشان اخراج کردند، اخراجی که مایه کراهتشان شد و لذا این     <code class="page" rel="14,566"/> جمله را تعلیل کرد به اینکه چون خدا دانا و بردبار است ، یعنی می‌داند که مایه خشنودی مسلمین چیست، همان را برایشان فراهم می‌سازد، اما فراهم ساختن شخصی بردبار و لذا در عقوبت دشمنان ستمگر ایشان عجله نمی‌کند. </p> <h3> <span class="title" rel="22_60"><span class="phrase">معنای آیه: <span class="aya" rel="22_60" data-words="1-8">ذلک و من عاقب بمثل ما عوقب به...</span> و مراد از نصرت خدا در آن، و وجه آوردن دو صفت <em rel="fa_22_60_16-16" data-sentence="143:42">عفو</em> و <em rel="fa_22_60_17-17" data-sentence="202:26">غفور</em> بعد از وعده نصرت به مظلوم</span></span> </h3> <p> <code class="aya" rel="22_60"/> <span class="aya" rel="22_60" data-words="1-17">ذلک و من عاقب بمثل ما عوقب به ثم بغی علیه لینصرنه الله إن الله لعفو غفور</span> <span class="phrase">کلمه <em>ذلک</em> خبر است برای مبتدایی که حذف شده و تقدیر آن الامر ذلک الذی اخبرناک است، یعنی مطلب از این قرار بود که برایت گفتیم، کلمه <em rel="fa_22_60_4-4" data-sentence="136:190">عقاب</em> به معنای مؤاخذه انسان است به نحوی ناخوشایند، در مقابل کاری ناخوش آیند که عقاب شونده مرتکب شده، و اگر این مؤاخذه را عقاب نامیده‌اند، بدین مناسبت است که عقیب و دنبال عمل ناخوش آیند قرار دارد.</span> </p> <p>و <span class="phrase">عقاب به مثل عقاب کنایه از معامله به مثل است و چون این معامله به مثل، کار خوبی نیست لذا آن را مقید کرد به قید <em rel="fa_22_60_10-10" data-sentence="109:62">بغی</em> و جمله <em rel="fa_22_60_10-11" data-sentence="173:37">بغی علیه</em> را با لفظ <em>ثم</em> بدان عطف نمود.</span> </p> <p> <span class="aya" rel="22_60" data-words="12-13">لینصرنه الله</span> -با در نظر گرفتن اینکه مقام، مقام اذن در جهاد است، از ظاهر سیاق بر می‌آید که مراد از <em>نصر</em> اظهار و غلبه دادن مظلومان بر ظالمان ستمگر یاغی است به اینکه در جنگ آنان را بر اینان پیروزی دهد. و لیکن ممکن است در جمله‌ <span class="aya" rel="17_33" data-words="10-24">و من قتل مظلوما فقد جعلنا لولیه سلطانا فلا یسرف فی القتل إنه کان منصورا</span><span class="footnote" rel="1" title="هر که مظلوم کشته شود، ما حق خونخواهی را برای وارث او قرار داده‌ایم، پس زنهار کسی در آدم‌کشی بی‌پروایی نکند که خون کشته شدگان هدر نخواهد رفت سوره اسری، آیه ۳۳">*</span> مقصود از <em>نصرت</em> تشریع قانون به نفع مظلوم و علیه ظالم باشد، تا مظلوم بتواند آنچه را که بر سرش آمده تلافی کند. و مقصود از <em>اذن در قتال</em> هم همین قانون باشد، یعنی دست کوتاه مظلوم را دراز کند تا دست درازی ظالم را تلافی نماید. </p> <p>و با این احتمال، دیگر تعلیل نصرت به جمله‌ <span class="aya" rel="22_60" data-words="14-17">إن الله لعفو غفور</span> کاملا روشن می‌شود، چون اجازه به قتال و مباح کردن آن در موارد اضطرار و حرج، و امثال آن، خود از مقتضیات دو صفت عفو و غفور بودن خدا است هم چنان که مکرر در تفسیر امثال: <span class="aya" rel="5_3" data-words="64-74">فمن اضطر فی مخمصة غیر متجانف لإثم فإن الله غفور رحیم</span><span class="footnote" rel="2" title="سوره مائده، آیه ۳">*</span> توضیح داده‌ایم، و مخصوصا در جلد ششم این کتاب در     <code class="page" rel="14,567"/> بحث <em>مجازات و عفو</em> کاملا روشن ساخته‌ایم. </p> <p>و بنا بر این، معنای آیه چنین می‌شود: هر کس ستم کننده بر خود را عقاب کند به مثل عقابی که او از در ظلم کرده، خدا او را یاری کرده چون اجازه چنین عملی را به او داده و او را از معامله به مثل ممانعت نفرموده، چون خدا بخشنده و غفور است، و آنچه اثر زشت که این معامله به مثل دارد محو می‌کند، چون اگر محو نکند عقاب و آزار رساندن به خلق در نظام حیات اثر زشت خود را می‌گذارد، چیزی که هست خدا در خصوص این موارد آن اثر زشت و مبغوض را می‌پوشاند، چون خودش به آن اجازه داده و آن را حرام نکرده. </p> <p>با این بیان این نکته نیز روشن می‌شود که به چه مناسبت در آخر آیه قبلی وصف حلم را آورد و نیز روشن می‌گردد که کلمه <em>ثم</em> تنها برای رساندن بعدیت به حسب ذکر است، نه بعدیت زمانی. </p> <p>بعضی از مفسرین<span class="footnote" rel="1" title="منهج الصادقین، ج ۶، ص ۱۸۷">*</span> در معنای آیه گفته‌اند: هر کس به جنایت کننده بر خود جنایتی وارد آورد و سپس‌ برگردد و او را دوباره مجازات کند خدا آن مظلوم را یاری می‌کند، که خدا بخشنده آن عقابی است که بار دوم به دشمن داده و این ترک اولی را مرتکب شده، هر چند که جا داشت که صبر، و عفو از جانی، و بزرگواری را ترک نکند، هم چنان که قرآن دستور داده فرمود: <span class="aya" rel="2_237" data-words="25-29">و أن تعفوا أقرب للتقوی</span><span class="footnote" rel="2" title="و عفو کنید به تقوی نزدیک‌تر است سوره بقره، آیه ۲۳۷">*</span> و نیز فرمود: <span class="aya" rel="42_40" data-words="6-12">فمن عفا و أصلح فأجره علی الله</span><span class="footnote" rel="3" title="و کسی که عفو کند و آشتی نماید، اجرش به عهده خدا است سوره شورا، آیه ۴۰">*</span> و نیز فرمود: <span class="aya" rel="42_43" data-words="1-10">و لمن صبر و غفر إن ذلک لمن عزم الأمور</span><span class="footnote" rel="4" title="و کسی که صبر کند و ببخشاید این از عزم امور است سوره شورا، آیه ۴۳">*</span>. </p> <p><span class="phrase">در این تفسیر چند اشکال است: اولا در این تفسیر کلمه <em>ثم</em> برای بعدیت زمانی گرفته شده، و به همین جهت کلمه  <em rel="fa_22_60_4-4" data-sentence="111:159">عقاب</em> با کلمه <em rel="fa_22_60_10-10" data-sentence="176:138">بغی</em> دو معنا پیدا کردند و کلمه عقاب با اینکه معنایش مطلق است هم جنایت را شامل است و هم غیر آن را، مختص به جنایت شده و چنین اختصاصی دلیل ندارد.</span> </p> <p>و ثانیا این مفسرین نصرت را به معنای نصرتی تکوینی (ظفر دادن) گرفته‌اند نه تشریعی  (حق قانونی) و در حقیقت آیه را به معنای خبر دادن از نصرت خدا مظلوم را بر ظالم گرفته‌اند و حال آنکه چه بسیار ظالم‌ها را می‌بینیم که بعد از انتقام مظلوم از او، دوباره ظلم خود را از         <code class="page" rel="14,568"/> سرگرفته و خدا هم تکوینا یاریش نکرده است. </p> <p>و ثالثا قتال با مشرکین و جهاد در راه خدا به طور قطع از مصادیق این آیه است، و لازمه معنایی که برای آیه کردند این است که ترک جهاد با کفار، و بخشودن آنان از جهاد اولی و بهتر باشد، و فساد این قول واضح است <code class="aya" rel="22_61"/> <span class="aya" rel="22_61" data-words="1-17">ذلک بأن الله یولج اللیل فی النهار و یولج النهار فی اللیل و أن الله سمیع بصیر</span>  <em>ایلاج</em> هر یک از شب و روز در دیگری به معنای حلول آن در محل آن دیگری است، مانند حلول نور روز در جای ظلمت شب، گویی که نور صبح مانند فرو رفتن چیزی در چیزی داخل ظلمت شب می‌شود، و پس از وسعت یافتن همه آن فضایی را که ظلمت شب گرفته بود می‌گیرد، هم چنان که ظلمت عصر مانند چیزی که در چیزی فرو رود، وارد در نور روز شده در آن وسعت می‌گیرد، تا همه فضا و جای نور را بگیرد. </p> <h3> <span class="title" rel="22_58 22_59 22_60 22_61 22_62 22_63 22_64 22_65 22_66">تعلیل نصرت دادن به مظلوم، به حق بودن خداوند و عموم قدرت او عز و جل</span> </h3> <p> مشار الیه به کلمه <em>ذلک</em> بنا بر آن معنایی که ما برای نصرت کردیم پیروزی مظلوم است که بر ظالم خود دست قانونی یافته و عقابش نموده است و معنایش این است که: این نصرت به سبب آن است که سنت خدا بر این جریان یافته که همواره یکی از دو نفر متضاد و مزاحم را بر دیگری غلبه دهد، همانطور که همواره روز را بر شب، و شب را بر روز غلبه می‌دهد، و خدا شنوای گفته‌های ایشان و بینای اعمال ایشان است پس مظلوم را که حقش از دست رفته می‌بیند و آه و ناله‌اش را می‌شنود و او را یاری می‌کند. </p> <p>در معنای این آیه وجوه دیگری ذکر کرده‌اند که با سیاق آیه انطباق ندارد، و ما هم از ذکر آنها خودداری نمودیم. </p> <p><code class="aya" rel="22_62"/> <span class="aya" rel="22_62" data-words="1-19">ذلک بأن الله هو الحق و أن ما یدعون من دونه هو الباطل و أن الله هو العلی الکبیر</span> اشاره به کلمه <em>ذلک</em> باز به همان نصرت و یا هم به آن و هم به سببی که برای آن ذکر کرد می‌باشد. </p> <p>دو حصری که در جمله‌ <span class="aya" rel="22_62" data-words="2-5">بأن الله هو الحق</span> و جمله‌ <span class="aya" rel="22_62" data-words="6-13">و أن ما یدعون من دونه هو الباطل</span> به کار رفته، یا به این معنا است که خدا حق است و باطل در او راه ندارد و خدایانی که برای خود گرفته‌اند باطل محض است و هیچ حقی در آنها نیست پس خدا قادر است بر اینکه در تکوین موجودات تصرف نموده به نفع بعضی و علیه بعضی به آنچه می‌خواهد حکم کند. و یا به این معنا است که خدای تعالی حق است، اما به حقیقت معنای کلمه و غیر خدا کسی اینطور حق نیست، مگر کسی و چیزی که او حقش کرده باشد و خدایانی که به جای خدا می‌پرستند، <code class="page" rel="14,569"/> یعنی بتها بلکه هر چیزی که بدان دل می‌بندند و رکون می‌کنند باطل است و بس، چون مصداق غیر باطل تنها خدا است-دقت فرمایید-و اگر گفتیم باطل است لا غیر، بدان جهت است که خودش مستقلا حقیقت ندارد. </p> <p>و به هر تقدیر، معنای آیه این است که: این تصرف در تکوین و تشریع از خدای سبحان است و سببش این است که خدای تعالی خودش حق است و با مشیت اوست که هر موجود حقی دارای حقیقت می‌شود، و آلهه مشرکین و هر چیزی که ظالمین یاغی بدان رکون می‌کنند باطل است و قادر بر هیچ چیز نیست. </p> <p> <span class="aya" rel="22_62" data-words="14-19">و أن الله هو العلی الکبیر</span> - <em>علو</em> خدای تعالی به گونه‌ای است که او علو دارد و هیچ چیز بر او علو ندارد. و کبرش طوری است که در برابر هیچ چیز کوچک نمی‌شود و ذلیل و خوار نمی‌گردد. و این علو و این کبر از فروعات حق بودن یعنی ثابت و زوال ناپذیر بودن او است. </p> <p><code class="aya" rel="22_63"/> <span class="aya" rel="22_63" data-words="1-16">أ لم تر أن الله أنزل من السماء ماء فتصبح الأرض مخضرة إن الله لطیف خبیر</span> در این آیه بر عموم قدرت خدای عز و جل که قبلا گذشت استشهاد شده به مساله فرو فرستادن آب از آسمان-و منظور از آسمان بالای سر است-و سر سبز نمودن زمین. </p> <p>و جمله‌ <span class="aya" rel="22_63" data-words="13-16">إن الله لطیف خبیر</span> بیان علت سبز کردن زمین با فرستادن باران است، پس نتیجه آن تعلیل و این استشهاد چنین می‌شود که گویی فرموده باشد: خدا آب را از آسمان می‌فرستد، تا چنین و چنان شود، چون خدا لطیف و خبیر است و خود به عموم قدرتش گواهی می‌دهد. </p> <p><code class="aya" rel="22_64"/> <span class="aya" rel="22_64" data-words="1-14">له ما فی السماوات و ما فی الأرض و إن الله لهو الغنی الحمید</span> ظاهر این جمله می‌رساند که خبری بعد از خبر باشد برای کلمه <em>ان</em> پس در نتیجه تتمه تعلیل در آیه سابق خواهد بود. گویا فرموده: خدا لطیف و خبیر و مالک همه موجودات در آسمان و زمین است و در ملک خود هر طور بخواهد به لطف و جبروتش تصرف می‌کند، ممکن هم هست جمله‌ای غیر مربوط به سابق، و تعلیلی جداگانه و مستقل باشد. </p> <p>و جمله‌ <span class="aya" rel="22_64" data-words="9-14">و إن الله لهو الغنی الحمید</span> افاده می‌کند که هر چند تصرفات او همه جمیل و نافع و سزاوار حمد و ستایش است ولی در عین حال خود او هیچ احتیاجی به آن تصرفاتش ندارد. <span class="phrase">پس مفاد دو اسم <em rel="fa_22_64_13-13" data-sentence="15:153">غنی</em> و <em rel="fa_22_64_14-14" data-sentence="74:137">حمید</em> مجموعا این است، که خدای تعالی جز آنچه که نافع است انجام نمی‌دهد، و لیکن آنچه انجام می‌دهد نفعش عاید خودش نمی‌شود بلکه عاید خلقش می‌گردد.</span> </p> <p><code class="aya" rel="22_65"/> <span class="aya" rel="22_65" data-words="1-10">أ لم تر أن الله سخر لکم ما فی الأرض...</span> این آیه استشهاد دیگری بر عموم قدرت خدا است، و مقابله میان تسخیر آنچه در زمین<code class="page" rel="14,570"/> است و تسخیر کشتی‌ها در دریا تایید می‌کند که مراد از زمین، خشکی، در مقابل دریا است و بنا بر اینکه جمله‌ <span class="aya" rel="22_65" data-words="17-19">و یمسک السماء...</span> پس از این دو جمله واقع شده، می‌رساند که حاصل مقصود این است که خدا آنچه در آسمان و آنچه در زمین، و آنچه در دریاها است مسخر برای شما کرده. </p> <p>و مراد از آسمان همانطور که گفتیم جهت بالا، و موجودات بالا است پس خدا نمی‌گذارد که آن موجودات فرو ریزند، و به زمین بیفتند، مگر به اذن خودش که با اذن او احیانا سنگهای آسمانی و صاعقه، و امثال آن به زمین می‌افتد. </p> <p>خداوند این آیه را با دو صفت رأفت و رحمت ختم فرموده تا نعمت را تتمیم نموده، منت را بر مردم تمام کرده باشد. </p> <p><code class="aya" rel="22_66"/> <span class="aya" rel="22_66" data-words="1-11">و هو الذی أحیاکم ثم یمیتکم ثم یحییکم إن الإنسان لکفور</span> <span class="phrase">سیاق ماضی در <em rel="fa_22_66_4-4" data-sentence="13:166">احیاکم</em> دلالت می‌کند بر اینکه مقصود از آن، حیات دنیا است، و اهمیتی که معاد دارد اقتضاء می‌کند که مراد از جمله <em rel="fa_22_66_7-8" data-sentence="173:45">ثم یحییکم</em> حیات اخروی در روز قیامت باشد، نه حیات برزخی.</span> </p> <p>و این نعمت حیات و دنبالش نعمت مرگ، و دنبال آن باز نعمت حیات، از نعمتهای بزرگ الهی است که خدا با آن منت را بر بشر تمام کرده و به همین جهت در آخر آیه فرموده: به درستی که انسان به طور مسلم کفران پیشه است . </p> <h3>بحث روایتی‌ <span class="title" rel="22_58 22_60"> (دو روایت در ذیل آیه: <span class="aya" rel="22_58" data-words="1-3">و الذین هاجروا...</span> و آیه: <span class="aya" rel="22_60" data-words="2-8">و من عاقب بمثل ما عوقب به...</span>) </span> </h3> <p> در جوامع الجامع در ذیل آیه‌ <span class="aya" rel="22_58" data-words="1-3">و الذین هاجروا</span>... <span class="aya" rel="22_59" data-words="7-8">لعلیم حلیم</span> می‌گوید: روایت شده که اصحاب گفتند: یا رسول اللَّه!اینان که کشته شدند فهمیدیم خدا چه چیزی به آنان عطا فرمود حال که ما با تو جهاد می‌کنیم آن طور که آنان کردند، و اگر شهید نشویم و به مرگ طبیعی از دنیا برویم نزد خدا چه اجری خواهیم داشت؟ در پاسخ آنان این دو آیه نازل شد<span class="footnote" rel="1" title="جوامع الجامع، ص ۲۹۷">*</span>. </p> <p>و در مجمع البیان در تفسیر آیه‌ <span class="aya" rel="22_60" data-words="2-8">و من عاقب بمثل ما عوقب به...</span> می‌گوید: روایت شده که این آیه در باره قومی از مشرکین مکه نازل شد که جمعی از مسلمانان را دو شب از محرم مانده دیدند و با خود گفتند اصحاب محمد در این ماه قتال را حلال نمی‌دانند پس به آن دو حمله   <code class="page" rel="14,571"/> کردند و آن دو سوگندشان دادند که در ماه حرام جنگ مکنید ولی نپذیرفتند و خداوند مسلمانان را بر ایشان پیروزی داد<span class="footnote" rel="1" title="مجمع البیان، ج ۷، ص ۹۳">*</span>. </p> <p>مؤلف: این روایت را الدر المنثور<span class="footnote" rel="2" title="الدر المنثور، ج ۴، ص ۳۶۹">*</span> هم از ابن ابی حاتم از مقاتل نقل کرده ولی اثر ضعف از سر تا پای آن هویدا است برای اینکه مشرکین نیز مانند مسلمانان قتال در ماه حرام را حرام می‌دانستند. </p> <p>و در تفسیر آیه‌ <span class="aya" rel="2_217" data-words="1-10">یسئلونک عن الشهر الحرام قتال فیه قل قتال فیه کبیر...</span><span class="footnote" rel="3" title="سوره بقره، آیه ۲۱۷">*</span> در جلد دوم این کتاب روایاتی در باره داستان عبد اللَّه بن جحش و اصحاب او گذشت که ضعف این روایت را بیشتر می‌کند. </p> 
