<h3 class="ayas">سوره محمد آیه‌های ۱۶ تا ۳۲</h3><code class="section" rel="47_16-32"/><h3>ترجمه آیات</h3> <p> <span class="trans" rel="47_16">و بعضی از آن کفار به تلاوت قرآنت گوش می‌دهند ولی همین که بیرون می‌شوند از آنان که خداوند آگاهیشان داده می‌پرسند همین چند لحظه قبل چه گفت؟ اینان کسانی هستند که خدا بر دلهایشان مهر نهاده و در نتیجه هواهای نفسانی خود را پیروی می‌کنند.  «۱۶» </span><span class="trans" rel="47_17">و کسانی را که راه یافته‌اند هدایتشان را بیشتر می‌کند و از مراحل تقوی آنچه را که اهلیت آن را دارند به ایشان می‌دهد.  «۱۷» </span><span class="trans" rel="47_18">آیا این کفار منتظر آنند که قیامت ناگهانی بیاید آن وقت ایمان آورند اینک علامت‌های آن آمده، ایمان بیاورند و اما خود قیامت اگر بیاید دیگر کجا می‌توانند به خود آیند و از تذکر خود بهره‌مند شوند.  «۱۸» </span><span class="trans" rel="47_19">پس بدان که هیچ معبودی جز او نیست و برای گناه خود و مؤمنین و مؤمنات استغفار کن که خدا به سکونت و انتقال شما آگاه است.  «۱۹» </span><span class="trans" rel="47_20">و آنهایی که ایمان آوردند می‌گویند چرا سوره‌ای جدید نازل نمی‌شود ولی همین که سوره‌ای محکم نازل شد و در آن دستور قتال آمد، آنهایی که در دل بیماری دارند آن چنان به تو نگاه می‌کنند و خیره می‌شوند که محتضر دم مرگ به اطرافیان خود خیره می‌شود و باید هم چنین نظر کنند.  «۲۰» </span><span class="trans" rel="47_21"> (چون دروغ می‌گفتند که ما ایمان آوردیم) و گر نه معنای اینکه گفتند سمعا و طاعتا که در جای خود سخنی درست بود این بود که بر ما اعتماد کنند و وقتی فرمانی (از ناحیه خدا) داده می‌شود خدا را تصدیق کنند که اگر چنین می‌کردند برایشان بهتر بود.  «۲۱» </span><span class="trans" rel="47_22">باید به ایشان گفت اگر تصدیق نکنید انتظار جز این از شما نمی‌رود که در زمین فساد راه انداخته رحم خود را قطع کنید.  «۲۲» </span><span class="trans" rel="47_23">اینان کسانی هستند که خدا لعنتشان کرده و کر و کورشان ساخته است.  «۲۳» </span><span class="trans" rel="47_24">چرا در قرآن تدبر نمی‌کنند، آیا بر دلهایشان قفل زده شده است؟.  «۲۴» </span><span class="trans" rel="47_25">کسانی که بعد از روشن شدن راه هدایت به کفر قبلی خود برمی‌گردند شیطان این عمل زشت را در نظرشان زینت داده و به آمالی کاذب آرزومندشان کرده است.  «۲۵» </span><span class="trans" rel="47_26">و این را بدان جهت گفتیم که این بیماردلان به کفاری که از آیات خدا کراهت دارند گفتند: ما در<code class="page" rel="18,355"/> پاره‌ای امور شما را اطاعت خواهیم کرد و خدا بر اسرار نهانشان آگاه است.  «۲۶» </span><span class="trans" rel="47_27">چطور است حالشان وقتی که ملائکه جانشان را می‌گیرند و به صورت و پشتشان می‌کوبند.  «۲۷» </span><span class="trans" rel="47_28">و برای این می‌کوبند که همواره دنبال چیزی هستند که خدا را به خشم می‌آورد و از هر چه مایه خشنودی خدا است کراهت دارند، خدا هم اعمالشان را بی نتیجه و اجر کرد.  «۲۸» </span><span class="trans" rel="47_29">بلکه این بیماردلان پنداشته‌اند که خدا کینه‌های درونی‌شان را بیرون نمی‌کند.  «۲۹» </span><span class="trans" rel="47_30">و ما اگر بخواهیم تک تک آنان را به تو نشان می‌دهیم ولی تو خودت ایشان را هم به علامت‌هایشان خواهی شناخت و هم به لحن سخنانشان می‌شناسی و خدا از اعمال شما اطلاع دارد.  «۳۰» </span><span class="trans" rel="47_31">و ما به طور قطع همه شما را می‌آزماییم تا معلوم کنیم مجاهدین و خویشتن‌داران چه کسانی هستند و اعمالتان خبر دهد که در باطن چه دارید.  «۳۱» </span><span class="trans" rel="47_32">به درستی کسانی که کافر شدند و از راه خدا جلوگیری نموده با رسول دشمنی ورزیدند با اینکه هدایت برایشان روشن گردید، هرگز ضرری به خدا نمی‌زنند و به زودی اعمالشان بی‌نتیجه و بی‌اجر می‌شود.  «۳۲» </span></p>                               <h3>بیان آیات</h3> <p> سیاق این آیات طبق سیاق آیات قبلی جریان یافته و در آن متعرض حال کسانی شده که منافق و بیمار دلند، و بعد از ایمان به کفر برمی‌گردند. </p> <p> <span class="aya" rel="47_16" data-words="1-18">و منهم من یستمع إلیک حتی إذا خرجوا من عندک قالوا للذین أوتوا العلم ما ذا قال آنفا...</span> <span class="phrase">کلمه <em rel="fa_47_16_18-18" data-sentence="5:40">آنفا</em> اسم فاعل است که بنا بر ظرفیت منصوب شده.</span> ممکن هم هست نصب آن از این جهت باشد که مفعول فیه قرار گرفته و معنای آن لحظه‌ای قبل از این لحظه است. </p> <p><span class="phrase">بعضی<span class="footnote" rel="1" title="تفسیر روح المعانی، ج ۲۶، ص ۵۰">*</span> گفته‌اند: معنای <em rel="fa_47_16_18-18" data-sentence="98:15">آنفا</em> همین ساعت است.</span> به هر حال این کلمه از واژه <em>انف- بینی</em> گرفته شده. </p> <p>و ضمیر در جمله‌ <span class="aya" rel="47_16" data-words="1-5">و منهم من یستمع إلیک</span> به کفار برمی‌گردد. و مراد از گوش دادنشان به رسول خدا گوش دادن به قرآن خواندن آن جناب و بیاناتی است که در اصول معارف و احکام دین داشته. </p> <p>   <code class="page" rel="18,356"/> <span class="aya" rel="47_16" data-words="6-10">حتی إذا خرجوا من عندک</span> <span class="phrase">-ضمیر در <em>خرجوا</em> به کلمه <em>من-کسی که</em> بر می‌گردد و اگر آن را جمع آورده، به اعتبار معنای آن است، هم چنان که اگر <em rel="fa_47_16_4-4" data-sentence="124:36">یستمع</em> را مفرد آورده به اعتبار لفظ آن است.</span> و استفهام در جمله‌ <span class="aya" rel="47_16" data-words="15-18">ما ذا قال آنفا</span> به قول بعضی<span class="footnote" rel="1" title="تفسیر روح المعانی، ج ۲۶، ص ۵۰">*</span> برای به دست آوردن حقیقت مطلب است، چون آنها غرق در کبر و غرور و پیروی هواهای خود بودند و این هواها نمی‌گذاشت سخن حق را بفهمند، هم چنان که در جای دیگر فرموده: <span class="aya" rel="4_78" data-words="33-39">فما لهؤلاء القوم لا یکادون یفقهون حدیثا</span><span class="footnote" rel="2" title="چه می‌شود این قوم را که به هیچ وجه آمادگی ندارند چیزی را بفهمند سوره نساء، آیه ۷۸">*</span>. بعضی<span class="footnote" rel="3" title="سوره قیامت، آیه ۳۴ و ۳۵">*</span> هم گفته‌اند: استفهام به منظور استهزاء است. </p> <p>بعضی<span class="footnote" rel="4" title="الدر المنثور، ج ۶، ص ۵۰">*</span> گفته‌اند: برای تحقیر است، تو گویی سخن حق در نظرشان پر از اباطیل بوده و اصلا معنای درستی نداشته. و برای هر یک از این سه قول وجهی است. </p> <p> <span class="aya" rel="47_16" data-words="19-24">أولئک الذین طبع الله علی قلوبهم</span> -این جمله در مقام معرفی کفار است، و جمله <span class="aya" rel="47_16" data-words="25-27">و اتبعوا أهواءهم</span> تعریفی دیگر و به منزله عطف تفسیر است برای تعریف اول و از آن بر می‌آید که در حقیقت معنای پیروی هواها، إمارت و فرماندهی طبع بر قلب و عقل است، پس قلبی که محکوم طبع نبوده و بر طهارت فطری و اصلی خود باقی مانده باشد، در فهم معارف دینی و حقائق الهی درنگی ندارد. </p> <h3> <span class="title" rel="47_16 47_17 47_18 47_19 47_20 47_21 47_22 47_23 47_24 47_25 47_26 47_27 47_28 47_29 47_30 47_31 47_32">اثر متفاوت استماع قرآن در کفار مهر بر دل خورده و در مؤمنان هدایت یافته</span> </h3> <p> <code class="aya" rel="47_17"/> <span class="aya" rel="47_17" data-words="1-8">و الذین اهتدوا زادهم هدی و آتاهم تقواهم</span> مقابله‌ای که بین این آیه و آیه قبلی به چشم می‌خورد، این نکته را می‌فهماند که مراد از <em>اهتداء</em> معنایی است مقابل ضلالتی که طبع در قلب ایجاد می‌کند. پس اهتداء عبارتست از تسلیم شدن و پیروی کردن هر حقی که فطرت سالم به سوی آن هدایت می‌کند، و زیادی هدایت در جمله و هدایتشان را زیاد کرد عبارت است از اینکه خدای سبحان درجه ایمان او را بالا ببرد. در سابق هم گفتیم که ایمان و هدایت مراتب مختلفی دارد و مراد از  <em>تقوی</em> معنایی است مقابل پیروی هواها، که به صورت پرهیز از محارم الهی و اجتناب از ارتکاب گناهان جلوه می‌کند. </p> <p>با این بیان روشن شد که زیاد شدن هدایت مربوط به تکمیل در ناحیه علم است، و دادن تقوی مربوط به ناحیه عمل است. و نیز با مقابله مذکور روشن می‌شود که اثر طبع بر دلها نتیجه نداشتن کمال علم و پیروی هوای نفس، و نتیجه فقدان عمل صالح و محرومیت از آن است. و این با بیان گذشته ما که گفتیم جمله‌ <span class="aya" rel="47_16" data-words="25-27">و اتبعوا أهواءهم</span> به منزله عطف تفسیری       <code class="page" rel="18,357"/> است برای جمله‌ <span class="aya" rel="47_16" data-words="21-22">طبع الله...</span> منافاتی ندارد. </p> <p><code class="aya" rel="47_18"/> <span class="aya" rel="47_18" data-words="1-10">فهل ینظرون إلا الساعة أن تأتیهم بغتة فقد جاء أشراطها...</span>  <span class="phrase"><em rel="fa_47_20_24-24" data-sentence="0:49">نظر</em> که مصدر <em>ینظرون</em> است به معنای انتظار است.</span> و <span class="phrase">کلمه <em rel="fa_47_18_10-10" data-sentence="5:38">أشراط</em> جمع  <em rel="fa_47_18_10-10" data-sentence="67:20">شرط</em> به معنای علامت است.</span> و اصل در معنای شرط همان توقف است، چیزی که هست از آنجایی که وجود شرط علامت وجود مشروط است، کلمه مزبور را در معنای علامت نیز استعمال می‌کنند، پس <em>اشراط قیامت</em> به معنای علامتهای آنست. </p> <p>و چون سیاق آیه سیاق تهکم است، باید گفت کانه مردم در موقفی ایستاده‌اند که یا از حق پیروی می‌کنند و عاقبت به خیر می‌گردند، و یا منتظر قیامت هستند و به هیچ وظیفه‌ای عمل نمی‌کنند تا این که مشرف بر آن می‌شوند آن گاه یقین به وقوعش پیدا نموده و متذکر می‌شوند و ایمان آورده پیرو حق می‌گردند. اما امروز گوششان بدهکار پیروی حق نیست و با هیچ محبت و موعظه و یا عبرتی خاضع نمی‌شوند. اما تذکری که بعد از وقوع قیامت برایشان دست می‌دهد، هیچ سودی به حالشان ندارد، چون قیامت بدون اطلاع قبلی می‌آید. وقتی علامت‌های آن پیدا می‌شود دیگر مهلتشان نمی‌دهد که به دنبال آن تذکر و خضوع و ایمان، دست به عملی صالح زنند تا تذکرشان مایه سعادتشان شود. و وقتی قیامت برپا شود دیگر وقت عمل باقی نمانده، چون آن روز، روز جزاء است، نه روز عمل، هم چنان که قرآن فرموده: <span class="aya" rel="89_23-24" data-words="5-16">یومئذ یتذکر الإنسان و أنی له الذکری، یقول یا لیتنی قدمت لحیاتی</span><span class="footnote" rel="1" title="روزی که انسان متذکر می‌شود، و دیگر چه جای تذکر است، می‌گوید: ای کاش برای زندگیم چیزی از پیش می‌فرستادم سوره فجر، آیه ۲۳ و ۲۴">*</span>. </p> <h3> <span class="title" rel="47_18 47_16 47_17 47_19 47_20 47_21 47_22 47_23 47_24 47_25 47_26 47_27 47_28 47_29 47_30 47_31 47_32">مقصود از اشراط <em>علامات</em> قیامت و اینکه فرمود: علامت‌های قیامت آمده است</span> </h3> <p> علاوه بر این، اشراط و علامتهای قیامت آمده و محقق شده. و شاید مراد از علامتهای آن، خلقت انسان و دو نوع بودن آن-نوعی صلحاء و نوعی مفسدین، نوعی متقیان و نوعی فجار- باشد که خود همین، قیامتی می‌خواهد تا بین این دو نوع جدایی بیندازد. یکی هم مرگ است که آن نیز از اشراط وقوع قیامت است. بعضی<span class="footnote" rel="2" title="مجمع البیان، ج ۹، ص ۱۰۲">*</span> از مفسرین گفته‌اند: منظور از اینکه فرموده علامتهای قیامت آمده ظهور رسول خدا (ص) است که آخرین انبیاء است و در عهد او، شق القمر که یکی از علامتها است صورت گرفت، و یکی نزول قرآن است که آخرین کتب آسمانی است. </p> <p>این آن معنایی است که تدبر در آیه به دست می‌دهد و به طوری که ملاحظه می‌کنید در عین اینکه جنبه اتمام حجت دارد حجتی برهانی نیز هست. </p> <p>     <code class="page" rel="18,358"/> و <span class="phrase">بنا بر این، کلمه <em rel="fa_47_18_7-7" data-sentence="17:271">بغتة</em> حال از آمدن قیامت است که آن را به منظور بیان واقع آورد، تا جمله‌ <span class="aya" rel="47_18" data-words="11-15">فأنی لهم إذا جاءتهم ذکراهم</span> را بر آن متفرع کند و از آن نتیجه بگیرد، نه اینکه قید انتظار باشد تا معنا چنین شود: کفار منتظر آنند که قیامت ناگهان بیاید .</span> و به خاطر دفع همین توهم بود که فرمود: <span class="aya" rel="47_18" data-words="3-7">إلا الساعة أن تأتیهم بغتة</span> و گر نه می‌فرمود: هل ینظرون الا أن تاتیهم الساعة بغتة . </p> <p> <span class="aya" rel="47_18" data-words="11-15">فأنی لهم إذا جاءتهم ذکراهم</span> <span class="phrase">-کلمه <em rel="fa_47_18_11-11" data-sentence="6:80">انی</em> خبری است که قبل از مبتداء آمده و کلمه <em>ذکریهم</em> مبتدایی است که مؤخر آمده.</span> و جمله‌ <span class="aya" rel="47_18" data-words="13-14">إذا جاءتهم</span> جمله‌ای است معترضه که بین مبتداء و خبر فاصله شده. و معنای جمله این است که: چگونه می‌توانند متذکر شوند بعد از آمدن قیامت؟ یعنی چگونه از تذکر خود در آن روز انتفاع می‌برند، روزی که عمل سودی ندارد و فقط روز جزاء است. </p> <p>مفسرین<span class="footnote" rel="1" title="مجمع البیان، ج ۹، ص ۱۰۲">*</span> در معنای جمله‌های آیه و معنای مجموع آن جملات اقوالی مختلف دارند که از نقل آن صرف نظر کردیم، اگر کسی بخواهد می‌تواند به تفاسیر مفصل مراجعه کند. </p> <p><code class="aya" rel="47_19"/> <span class="aya" rel="47_19" data-words="1-13">فاعلم أنه لا إله إلا الله و استغفر لذنبک و للمؤمنین و المؤمنات...</span> بعضی از مفسرین<span class="footnote" rel="2" title="تفسیر مجمع البیان، ج ۹، ص ۱۰۳">*</span> گفته‌اند: این آیه نتیجه‌ای است که از همه آیات قبلی گرفته می‌شود، یعنی از سعادت مؤمنین و شقاوت کفار. گویا فرموده: حال که معلوم شد سعادت آن طائفه و شقاوت این دسته چه دلیلی دارد، پس نسبت به علمی که به وحدانیت خدای سبحان داری ثابت قدم باش. در نتیجه معنای <em>فاعلم</em> ، <em>ثابت در علم باش</em> است. </p> <p>ممکن هم هست آیه شریفه تفریع بر دو آیه قبل باشد، یعنی آیه‌ <span class="aya" rel="47_16" data-words="1-5">و منهم من یستمع إلیک</span>... <span class="aya" rel="47_17" data-words="6-8">و آتاهم تقواهم</span> که می‌فرماید خدای تعالی مهر می‌زند بر دلهای مشرکین و به حال خود رهایشان می‌کند تا هر گناهی خواستند بکنند، و نسبت به کسانی که به راه توحید و ایمان به او هدایت یافته‌اند، عکس این عمل را رفتار می‌کند، پس گویا گفته شده: حال که جریان بدین قرار است، پس توبه علمی که به وحدانیت اله داری تمسک بجوی و از گناهت و گناه زنان و مردان مؤمن امتت طلب مغفرت کن، تا از آنهایی نباشی که خدا بر دلهایشان مهر زده و آنها را به سبب این که رهایشان کرده از نعمت تقوی محرومشان ساخته. مؤید این وجه ذیل آیه است که می‌فرماید: <span class="aya" rel="47_19" data-words="14-19">و الله یعلم متقلبکم و مثواکم</span>. </p> <p>پس معنای جمله‌ <span class="aya" rel="47_19" data-words="1-6">فاعلم أنه لا إله إلا الله</span> به طوری که سیاق هم تاییدش می‌کند،   <code class="page" rel="18,359"/> این است که: تو به علمی که نسبت به‌ <span class="aya" rel="47_19" data-words="3-6">لا إله إلا الله</span> داری تمسک بجوی و آن را رها نکن و برای گناهت طلب مغفرت کن. در سابق در معنای نسبت گناه به رسول خدا (ص) توضیحی گذشت، و نیز به زودی در تفسیر اول سوره فتح توضیحی در این زمینه خواهد آمد. </p> <p> <span class="aya" rel="47_19" data-words="10-13">و للمؤمنین و المؤمنات</span> -این جمله دستور می‌دهد به رسول خدا که برای مؤمنین و مؤمنات از امتش طلب مغفرت کند. و حاشا بر خدای تعالی که دستور استغفار بدهد و آن استغفار را با مغفرت مواجه نسازد، دستور دعا بدهد و اجابت نکند. </p> <h3> <span class="title" rel="47_19 47_16 47_17 47_18 47_20 47_21 47_22 47_23 47_24 47_25 47_26 47_27 47_28 47_29 47_30 47_31 47_32">معنای اینکه خدا متقلب و مثوای شما را می‌داند</span> </h3> <p> <span class="aya" rel="47_19" data-words="14-19">و الله یعلم متقلبکم و مثواکم</span> -این جمله، مطلب اول آیه که می‌فرمود: <span class="aya" rel="47_19" data-words="1-2">فاعلم أنه</span> را تعلیل می‌کند و ظاهرا کلمه <em>متقلب</em> مصدر میمی به معنای انتقال از حالی به حالی باشد، و همچنین کلمه <em>مثوی</em> به معنای مصدری یعنی استقرار و سکونت باشد و مراد این باشد که خدای تعالی همه احوال شما را می‌داند، هم حال دگرگونگی شما را، و هم ثباتتان را، هم حرکتتان را، هم سکونتان را، پس چه بهتر که بر دین توحید ثابت باشید و از او طلب مغفرت کنید و بترسید از اینکه مهر بر دلهایتان زده، مهارتان را به دست هواهایتان بسپارد. </p> <p>بعضی از مفسرین<span class="footnote" rel="1" title="سوره نساء، آیه ۷۷">*</span> گفته‌اند: مراد از <em>متقلب</em> و <em>مثوی</em> تصرف در زندگی و دنیا و استقرار در آخرت است. بعضی<span class="footnote" rel="2" title="مفردات راغب، ماده &lt;em&gt;ضغن&lt;/em&gt; ">*</span> دیگر گفته‌اند: <em>تقلب</em> به معنای تصرف در بیداری، و  <em>مثوی</em> به معنای محل خواب است. بعضی<span class="footnote" rel="3" title="احتمال دارد منظور این باشد که در بنای جامعه و اساس زندگی طغیان کنند مترجم">*</span> دیگر گفته‌اند: تقلب، تصرف در معایش و کار و کسب، و مثوی استقرار در منازل است. ولی آنچه ما اختیار کردیم ظاهرتر و عمومی‌تر است. </p> <p><code class="aya" rel="47_20"/> <span class="aya" rel="47_20" data-words="1-8">و یقول الذین آمنوا لو لا نزلت سورة...</span> کلمه <em>لولا</em> به معنای کلمه <em>هلا-چرا</em> است، می‌پرسند: چرا سوره‌ای نازل نشد و به این وسیله اظهار رغبت می‌کنند به اینکه سوره‌ای جدید نازل شود وتکالیفی جدید بیاورد، تا امتثالش کنند. و <span class="phrase">مراد از <em rel="fa_47_20_11-12" data-sentence="8:45">سوره محکمه</em> سوره‌ای است که بیانش روشن و بدون تشابه باشد.</span> و مراد از اینکه فرمود: در آن قتال ذکر شود ، این است که در آن به قتال امر شود. </p> <p>و مراد از <span class="aya" rel="47_20" data-words="18-21">الذین فی قلوبهم مرض</span> مؤمنینی است که ایمانشان ضعیف است، نه منافقین، چون آیه صریح است در اینکه اظهار کنندگان مذکور که آن حرفها را زدند مؤمنین بوده‌اند، نه منافقین و نه اعم از مؤمنین و منافقین، چون عبارت‌ <span class="aya" rel="47_20" data-words="3-4">الذین آمنوا</span> منافقین را شامل     <code class="page" rel="18,360"/> نمی‌شود، مگر با نوعی مسامحه که آن هم لایق به کلام خدای تعالی نیست. پس آیه مورد بحث نظیر آیه‌ <span class="aya" rel="4_77" data-words="1-29">أ لم تر إلی الذین قیل لهم کفوا أیدیکم و أقیموا الصلاة و آتوا الزکاة فلما کتب علیهم القتال إذا فریق منهم یخشون الناس کخشیة الله أو أشد خشیة</span><span class="footnote" rel="1" title="سوره بقره، آیه ۲۸۵">*</span> است که در باره طائفه‌ای از مؤمنین می‌فرماید وقتی جهاد بر آنان واجب شد، مانند سایر مردم یا بیشتر بترس افتادند. </p> <p>و معنای جمله‌ <span class="aya" rel="47_20" data-words="25-28">المغشی علیه من الموت</span> محتضری است که در سکرات مرگ قرار گرفته. و <span class="phrase">کلمه <em rel="fa_47_20_25-25" data-sentence="5:177">غشیه</em> و <em>غشاوة</em> به معنای پوشاندن و پیچیدن چیزی در لفافه است، و چون با صیغه مجهول گفته می‌شود <em>غشی علی فلان</em> ، معنایش این است که فلانی در اثر عارضه‌ای فهمش از کار افتاد.</span> و <span class="aya" rel="47_20" data-words="24-28">نظر المغشی علیه من الموت</span> نگاهی است که محتضر به تو می‌افکند بدون اینکه پلک را بهم زند. </p> <p>در جمله‌ <span class="aya" rel="47_20" data-words="29-30">فأولی لهم</span> احتمال دارد خبری باشد از مبتدایی محذوف که تقدیر آن  <em>اولی لهم ذلک</em> است، یعنی سزاوارشان این است که اینطور نظر کنند، یعنی به حالت احتضار درآمده بمیرند. و از اصمعی<span class="footnote" rel="2" title="الدر المنثور، ج ۶، ص ۵۰">*</span> نقل شده که گفته: <em>اولی لک</em> کلمه تهدید است، و معنایش به فارسی شر، یقه‌ات را گرفت می‌باشد و این آیه نظیر آیه شریفه‌ <span class="aya" rel="75_34-35" data-words="1-7">أولی لک فأولی، ثم أولی لک فأولی</span><span class="footnote" rel="3" title="مجمع البیان، ج ۹، ص ۱۰۲">*</span> است. </p> <p>و معنای آیه این است که: آنهایی که ایمان آوردند، می‌گویند: چرا سوره‌ای نازل نشد، لیکن وقتی سوره‌ای محکم و بدون شبهه نازل شد و در آن مامور به قتال و جهاد شدند، می‌بینی افراد ضعیف الایمان از ایشان را که از شدت ترس به تو نظری می‌افکنند که محتضر به اطرافیان خود می‌افکند و سزاوارشان هم همین است. </p> <h3> <span class="title" rel="47_21">معنای آیه: <span class="aya" rel="47_21" data-words="1-4">طاعة و قول معروف...</span> که در باره مؤمنان مریض القلبی است که از عمل به وظیفه قتال و جهاد سرباز می‌زدند</span> </h3> <p> <code class="aya" rel="47_21"/> <span class="aya" rel="47_21" data-words="1-13">طاعة و قول معروف فإذا عزم الأمر فلو صدقوا الله لکان خیرا لهم</span> جمله‌ <span class="aya" rel="47_21" data-words="6-7">عزم الأمر</span> به این معنا است که مساله جدی و منجز شد و جمله‌ <span class="aya" rel="47_21" data-words="1-4">طاعة و قول معروف</span> گویا خبری است برای مبتدایی محذوف، که تقدیر آن أمرنا طاعة... <em>و یا </em> امرهم طاعة... <em>و یا</em> شانهم طاعة... <em>و یا</em> ایمانهم بنا طاعة... است، یعنی ایمان آنان به ما، طاعتی است که بر آن با ما پیمان بستند و قولی معروف و غیر منکر است که گفتند، و آن این بود که اظهار سمع و طاعت کردند. هم چنان که خدای تعالی در جای دیگر از ایشان       <code class="page" rel="18,361"/> حکایت کرده، می‌فرماید: <span class="aya" rel="2_285" data-words="1-9">آمن الرسول بما أنزل إلیه من ربه و المؤمنون</span>... <span class="aya" rel="2_285" data-words="25-29">و قالوا سمعنا و أطعنا</span><span class="footnote" rel="1" title="مجمع البیان، ج ۹، ص ۱۰۴">*</span>. </p> <p>و بنا بر این جمله <span class="aya" rel="47_21" data-words="5-13">فإذا عزم الأمر فلو صدقوا الله لکان خیرا لهم</span> کمال اتصال را به ما قبل خود دارد و معنایش این است که: امر همان است که به خدا بر سر آن امر اعتماد کرده و گفتند: <em>سمعنا و اطعنا</em> ، پس اگر اینان در هنگامی که تکلیف منجز می‌شود خدا را در آنچه خود گفتند تصدیق نموده و در آنچه دستور داده-که از آن جمله امر به قتال است-اطاعت کنند، برایشان بهتر است. </p> <p>احتمال هم دارد کلمه طاعة... خبری باشد برای ضمیری که به قتال مذکور بر می‌گردد و تقدیر چنین باشد: آن قتال که در این سوره نامش برده شد طاعتی است از مؤمنین و قولی است معروف، پس اگر ایشان در هنگامی که تکلیف منجز می‌شود خدا را در ایمانشان تصدیق کنند و او را اطاعت نمایند برایشان بهتر است. اما اینکه رفتن به قتال اطاعتی است از ایشان، روشن است. و اما اینکه قولی است معروف، دلیلش این است که واجب شدن قتال و امر به دفاع از مجتمع صالح اسلامی به منظور ابطال و خنثی کردن نقشه دشمن نیز قولی است پسندیده که همه عقلا آن را می‌پسندند. </p> <p>بعضی<span class="footnote" rel="2" title="نور الثقلین، ج ۵، ص ۳۴">*</span> هم گفته‌اند: کلمه طاعة... مبتدایی است که خبرش حذف شده و تقدیر آن طاعة و قول معروف خیر لهم است، یعنی اطاعت خدا و قول معروف برای آنان بهتر است. بعضی<span class="footnote" rel="3" title="مجمع البیان، ج ۹، ص ۱۰۲">*</span> دیگر گفته‌اند: مبتدایی است که خبرش‌ <span class="aya" rel="47_20" data-words="29-30">فأولی لهم</span> در آیه قبلی است، پس این آیه تتمه آیه قبلی است. ولی این تفسیر بسیار ناپسند است و از آن بدتر این تفسیر است که بعضی<span class="footnote" rel="4" title="الدر المنثور، ج ۶، ص ۶۳">*</span> گفته‌اند: کلمه طاعة... صفت برای سوره است، آنجا که فرموده: <span class="aya" rel="47_20" data-words="9-11">فإذا أنزلت سورة</span>. و وجوهی دیگر نیز گفته‌اند. </p> <p><code class="aya" rel="47_22"/> <span class="aya" rel="47_22" data-words="1-11">فهل عسیتم إن تولیتم أن تفسدوا فی الأرض و تقطعوا أرحامکم</span> خطاب در این آیه به همان کسانی است که فرمود: در دلهایشان مرض هست، و از رفتن به جهاد در راه خدا بهانه‌جویی می‌کردند، و به همین جهت خطاب را به ایشان کرد تا توبیخ و سرزنش شدیدتر کند، و استفهام در آیه استفهام تقریری است، می‌خواهد بفرماید شما این طورید. و <span class="phrase">کلمه <em rel="fa_47_22_4-4" data-sentence="5:141">تولی</em> به معنای اعراض است و مراد از آن اعراض از کتاب خدا و     <code class="page" rel="18,362"/> معارف آن و برگشتن به شرک و ترک کردن دین است.</span> </p> <p>و معنای آیه این است که: آیا از شما توقع می‌رفت که از کتاب خدا و عمل به آنچه در آن است که یکی از آنها جهاد در راه خدا است اعراض نموده و در نتیجه دست به فساد در زمین بزنید و با قتل و غارت و هتک عرض و به علت تکالب بر سر جیفه دنیا قطع رحم کنید؟ می‌خواهد بفرماید: در صورتی که اعراض کنید توقع همه این انحرافها از شما می‌رود. </p> <p>با این بیان روشن گردید که آیه شریفه می‌خواهد جمله‌ <span class="aya" rel="47_21" data-words="11-13">لکان خیرا لهم</span> را که در آیه قبل بود تعلیل کند و به همین جهت در اول آن حرف <em>فاء</em> را آورد. </p> <p><span class="phrase">بعضی از مفسرین<span class="footnote" rel="1" title="هیچ می‌بینی که منافقین به برادران کافر خود از اهل کتاب می‌گویند: اگر شما را بیرون کنند ما هم با شما بیرون خواهیم شد، و ابدا احدی را در باره شما اطاعت نمی‌کنیم، حتی اگر با شما بجنگند ما هم با شما علیه ایشان می‌جنگیم، و شما را یاری می‌کنیم سوره حشر، آیه ۱۱">*</span> گفته‌اند: مراد از <em rel="fa_47_22_4-4" data-sentence="335:178">تولی</em> تصدی حکم و ولایت است و معنایش این است که آیا از شما انتظار می‌رفت که اگر به مقام ولایت رسیدید در زمین فساد کنید و با ریختن خونهای حرام و گرفتن رشوه، و جور در حکم قطع رحم نمایید.</span> ولی این معنا از سیاق آیه بعید است. </p> <p><code class="aya" rel="47_23"/> <span class="aya" rel="47_23" data-words="1-8">أولئک الذین لعنهم الله فأصمهم و أعمی أبصارهم</span> اشاره <em>اولئک-اینان</em> به مفسدین در زمین و قطع کنندگان رحم است. ایشان را چنین توصیف کرده که خدا لعنتشان کرده وکرشان ساخته دیگر سخن حق را نمی‌شنوند و چشمشان را کور کرده دیگر حق را نمی‌بینند، چون در واقع دیده آدمی کور نمی‌شود، بلکه دلهایی که در سینه‌ها است کور می‌گردد. </p> <p><code class="aya" rel="47_24"/> <span class="aya" rel="47_24" data-words="1-8">أ فلا یتدبرون القرآن أم علی قلوب أقفالها</span> استفهام در این جمله توبیخی است. و <span class="phrase">ضمیر جمع در <em rel="fa_47_24_2-2" data-sentence="12:40">یتدبرون</em> به همان نامبردگان در آیه قبل برمی‌گردد.</span> و اگر کلمه <em>قلوب</em> را نکره آورد برای این است که-به قول بعضی<span class="footnote" rel="2" title="روح المعانی، ج ۲۶، ص ۵۲-۵۵">*</span> - دلالت کند بر اینکه مراد، قلوب آنان و امثال ایشان است. </p> <p>در مجمع البیان گفته: این آیه دلالت دارد بر بطلان این سخن که بعضی گفته‌اند: جائز نیست کسی ظاهر قرآن را تفسیر کند، مگر به وسیله خبری که از ائمه رسیده باشد و یا انسان خودش از امام چیزی شنیده باشد<span class="footnote" rel="3" title="روح المعانی، ج ۲۶، ص ۶۶">*</span>. </p> <p><code class="aya" rel="47_25"/> <span class="aya" rel="47_25" data-words="1-17">إن الذین ارتدوا علی أدبارهم من بعد ما تبین لهم الهدی الشیطان سول لهم و أملی لهم</span> کلمه ارتداد علی الادبار به معنای برگشتن به عقب بعد از رو آوردن است، و این     <code class="page" rel="18,363"/> استعاره‌ای است که منظور از آن ترک کردن بعد از گرفتن است. و <span class="phrase">کلمه <em>تسویل</em> که مصدر  <em rel="fa_47_25_13-13" data-sentence="29:102">سول</em> است، به معنای جلوه دادن چیزی است که نفس آدمی حریص بر آن است، به طوری که زشتی‌هایش هم در نظر زیبا شود.</span> و مراد از <em>املاء</em> امداد و یا طولانی کردن آرزو است. </p> <p><code class="aya" rel="47_26"/> <span class="aya" rel="47_26" data-words="1-16">ذلک بأنهم قالوا للذین کرهوا ما نزل الله سنطیعکم فی بعض الأمر و الله یعلم إسرارهم</span> اشاره <em>ذلک</em> به تسویل شیطان و املاء او است که آیه قبل آن را بیان می‌داشت. و خلاصه اشاره به تسلط شیطان بر مرتدین است. و مراد از <span class="aya" rel="47_26" data-words="4-5">للذین کرهوا</span> همان کفارند که در جمله‌ <span class="aya" rel="47_8" data-words="1-8">و الذین کفروا فتعسا لهم و أضل أعمالهم</span> در اوائل سوره نامشان برده شد و در آنجا هم می‌فرمود: <span class="aya" rel="47_9" data-words="1-6">ذلک بأنهم کرهوا ما أنزل الله</span>. </p> <p>جمله‌ <span class="aya" rel="47_26" data-words="9-12">سنطیعکم فی بعض الأمر</span> حکایت گفتاری است که مرتدین با کفار دارند و به ایشان وعده اطاعت می‌دهند. و از اینکه اطاعت خود را مقید می‌کنند به بعضی از امور، پیداست که مردمی بوده‌اند که نمی‌توانسته‌اند صریح حرف بزنند، چون خود را در تظاهر به اطاعت مطلق از کفار در خطر می‌دیدند، لذا به طور سری به کفار قول می‌دهند که در پاره‌ای از امور یعنی تا آن حدی که خطر نداشته باشد، از آنها اطاعت می‌کنند، آن گاه این سر خود را مکتوم داشته، در انتظار فرصت بیشتری می‌نشینند. </p> <h3> <span class="title" rel="47_26 47_16 47_17 47_18 47_19 47_20 47_21 47_22 47_23 47_24 47_25 47_27 47_28 47_29 47_30 47_31 47_32">مقصود از کسانی که مرتدین به آنها وعده اطاعت می‌دادند</span> </h3> <p> و از این زمینه گفتار استفاده می‌شود که مرتدین مذکور قومی از منافقین بوده‌اند که با کفار سر و سری داشته‌اند، و قرآن آن اسرار را در اینجا حکایت کرده. مؤید این احتمال جمله <span class="aya" rel="47_26" data-words="13-16">و الله یعلم إسرارهم</span> است. </p> <p>و اما اینکه اینان چه کسانی بوده‌اند که مرتدین به آنان وعده اطاعت می‌دادند، مفسرین در آن اختلاف کرده‌اند: بعضی<span class="footnote" rel="1" title="مفردات راغب، ماده &lt;em&gt;لحن&lt;/em&gt; ">*</span> گفته‌اند: یهودیان بودند که به منافقین از مسلمانان وعده می‌دادند و می‌گفتند اگر کفر خود را علنی کنیدما یاریتان می‌کنیم. بعضی<span class="footnote" rel="2" title="روح المعانی، ج ۲۶، ص ۶۶">*</span> دیگر گفته‌اند: منافقین و یهودیان بوده‌اند که به مشرکین وعده می‌دادند. </p> <p>اشکالی که متوجه این دو قول است این است که گفتار در آیه راجع به مرتدین است که بعد از ایمان به کفر برگشتند و یهودیان اصلا ایمان نیاوردند تا مرتد شوند. </p> <p>بعضی<span class="footnote" rel="3" title="تفسیر روح المعانی، ج ۲۶، ص ۶۸">*</span> دیگر گفته‌اند: منافقین بوده‌اند که به یهودیان وعده نصرت می‌دادند، هم چنان که خدای تعالی در جای دیگر فرموده:   <code class="page" rel="18,364"/> <span class="aya" rel="59_11" data-words="1-27">أ لم تر إلی الذین نافقوا یقولون لإخوانهم الذین کفروا من أهل الکتاب لئن أخرجتم لنخرجن معکم و لا نطیع فیکم أحدا أبدا و إن قوتلتم لننصرنکم</span><span class="footnote" rel="1" title="مجمع البیان، ج ۹، ص ۱۰۷">*</span>. </p> <p>ولی آیه مورد بحث قابل انطباق با این آیه نیست، لیکن می‌شود آن را با یهود که به مشرکین وعده نصرت می‌دادند، تطبیق کرد، آنهم به زحمت و با این توجیه که در حقیقت یهودیان هم که علم به صدق رسالت رسول خدا (ص) داشتند مرتد از دین خود بودند، ولی از ناحیه لفظ آیه دلیلی بر این تطبیق نیست، لذا باید بگوییم شاید قومی از منافقین بوده‌اند، نه یهود. </p> <p><code class="aya" rel="47_27"/> <span class="aya" rel="47_27" data-words="1-8">فکیف إذا توفتهم الملائکة یضربون وجوههم و أدبارهم</span> این آیه تفریع و نتیجه‌گیری از مطالب قبل است و معنایش چنین است: این است وضع آنان امروز که بعد از روشن شدن هدایت باز هر چه می‌خواهند می‌کنند، حال ببین در هنگامی که ملائکه جانشان را می‌گیرند و به صورت و پشتشان می‌کوبند چه حالی دارند. </p> <p><code class="aya" rel="47_28"/> <span class="aya" rel="47_28" data-words="1-11">ذلک بأنهم اتبعوا ما أسخط الله و کرهوا رضوانه فأحبط أعمالهم</span> ظاهرا مراد از <span class="aya" rel="47_28" data-words="4-6">ما أسخط الله</span>، هواهای نفس و تسویلات شیطان است که گناهان کشنده را در پی دارد، هم چنان که فرموده: <span class="aya" rel="47_16" data-words="25-27">و اتبعوا أهواءهم</span> و نیز فرموده: <span class="aya" rel="47_25" data-words="12-17">الشیطان سول لهم و أملی لهم</span>. </p> <p><span class="phrase">کلمه <em rel="fa_47_28_5-5" data-sentence="5:48">سخط</em> و <em>رضا</em> نام دو صفت از صفات فعلی خدا است.</span> و مراد از اولی، عقاب و از دومی، ثواب او است. </p> <p>و اشاره <em>ذلک</em> به مطالب در آیه قبل است که از عذاب ملائکه در هنگام گرفتن جان آنان سخن می‌گفت. می‌فرماید: سبب عقاب آنان این است که اعمالشان به خاطر پیروی از آنچه که مایه خشم خدا است، و به خاطر کراهتشان از خشنودی خدا، حبط می‌شود و چون دیگر عمل صالحی برایشان نمانده قهرا با عذاب خدا بد بخت و شقی می‌شوند. </p> <p><code class="aya" rel="47_29"/> <span class="aya" rel="47_29" data-words="1-11">أم حسب الذین فی قلوبهم مرض أن لن یخرج الله أضغانهم</span> <span class="phrase">راغب می‌گوید: کلمه <em rel="fa_47_29_11-11" data-sentence="19:153">ضغن</em> به کسره و به ضمه ضاد به معنای کینه شدید است، که جمعش <em>اضغان</em> می‌آید<span class="footnote" rel="2" title="تفسیر روح المعانی، ج ۲۶، ص ۶۸">*</span>.</span> و مراد از جمله‌ <span class="aya" rel="47_20" data-words="18-21">الذین فی قلوبهم مرض</span> اشخاص ضعیف     <code class="page" rel="18,365"/> الایمان هستند و شاید کسانی باشند که از اول با ایمانی ضعیف ایمان آوردند، سپس به سوی نفاق متمایل شده و در آخر بعد از ایمان به سوی کفر برگشته‌اند. </p> <p>دقت در تاریخ صدر اسلام این معنا را روشن می‌کند که مردمی از مسلمانان که به رسول خدا (ص) ایمان آوردند، چنین وصفی داشته‌اند، هم چنان که قومی دیگر از ایشان‌از همان روز اول تا آخر عمرشان منافق بودند. و بنا بر این، تعبیر از منافقین دسته اول به مؤمنین، به ملاحظه اوائل امرشان بوده است. </p> <p>و معنای آیه این است که: نه، بلکه این منافقین که در دل بیمارند گمان کرده‌اند که خدا کینه‌های شدیدشان را نسبت به دین و اهل دین بیرون نمی‌ریزد. </p> <h3> <span class="title" rel="47_16 47_17 47_18 47_19 47_20 47_21 47_22 47_23 47_24 47_25 47_26 47_27 47_28 47_29 47_30 47_31 47_32">معنای اینکه منافقان بیمار دل به سیمایشان و در لحن قولشان شناخته می‌شوند</span> </h3> <p> <code class="aya" rel="47_30"/> <span class="aya" rel="47_30" data-words="1-15">و لو نشاء لأریناکهم فلعرفتهم بسیماهم و لتعرفنهم فی لحن القول و الله یعلم أعمالکم</span> <span class="phrase">کلمه <em rel="fa_47_30_6-6" data-sentence="5:143">سیما</em> به معنای علامت است و معنای آیه چنین است: ما اگر بخواهیم این افراد بیمار دل را به تو معرفی می‌کنیم و علامتهایشان را می‌گوییم تا آنان را بشناسی.</span> </p> <p> <span class="aya" rel="47_30" data-words="7-11">و لتعرفنهم فی لحن القول</span> <span class="phrase">-راغب می‌گوید: کلمه <em rel="fa_47_30_10-10" data-sentence="20:383">لحن</em> بیشتر به معنای آن است که کلام را از سنتهای جاری‌اش برگردانی، یا اعراب آن را نگویی و یا نقطه‌ها و کلمات آن را جابجا کنی، و این عمل ناپسندی است، و گاهی هم در سربسته حرف زدن و بطور فحوی و کنایه سخن گفتن استعمال می‌شود، که این قسم استعمال در بازار شعرا و ادباء بیشتر رواج دارد و در نظر آنان پسندیده و جزء بلاغت است<span class="footnote" rel="1" title="مجمع البیان، ج ۹، ص ۱۰۲">*</span>.</span> </p> <p>در نتیجه معنای آن این می‌شود: تو به زودی آنان را از طرز سخن گفتنشان خواهی شناخت، چون سخن ایشان کنایه‌دار و تعریض گونه است. و <span class="phrase">اگر <em rel="fa_47_30_10-11" data-sentence="4:58">لحن القول</em> را ظرف برای شناختن قرار داد به نوعی عنایت مجازی بوده است.</span> </p> <p> <span class="aya" rel="47_30" data-words="12-15">و الله یعلم أعمالکم</span> -یعنی خدا حقایق اعمال شما را می‌داند و اطلاع دارد که مقصود و نیت شما از آن اعمال چیست و به چه منظوری آن را انجام می‌دهید، و بر طبق آن نیات، مؤمنین را پاداش و غیر مؤمنین را کیفر می‌دهد، پس این جمله، هم وعده به مؤمنین است و هم تهدید به کفار. </p> <p><code class="aya" rel="47_31"/> <span class="aya" rel="47_31" data-words="1-11">و لنبلونکم حتی نعلم المجاهدین منکم و الصابرین و نبلوا أخبارکم</span> کلمه <em>بلاء</em> و <em>ابتلاء</em> به معنای امتحان و آزمایش است. و آیه شریفه علت واجب   <code class="page" rel="18,366"/> کردن قتال بر مؤمنین را بیان می‌کند، می‌فرماید: علتش این است که خدا می‌خواهد شما را بیازماید، تا برایتان معلوم شود مجاهدین در راه خدا و صابران بر مشقت تکالیف الهی چه کسانی هستند. </p> <p> <span class="aya" rel="47_31" data-words="9-11">و نبلوا أخبارکم</span> -گویا مراد از اخبار، اعمال باشد، از این جهت که از صاحب عمل سر می‌زند و از او خبر می‌دهد. و <em>اختبار اعمال</em> آزمودن آنها است تا صالح آنها از طالحش متمایز شود، هم چنان که <em>اختبار نفوس</em> باعث می‌شود نفوس صالح خیر از دیگر نفوس متمایز شود. در بحث‌های گذشته گفتیم که مراد از دانستن خدای تعالی این نیست که چیزی را که نمی‌داند بداند، بلکه منظور، بر ملا شدن باطن بندگان و به نظری دقیق‌تر علم فعلی خداست که ربطی به ذات او ندارد. </p> <p><code class="aya" rel="47_32"/> <span class="aya" rel="47_32" data-words="1-24">إن الذین کفروا و صدوا عن سبیل الله و شاقوا الرسول من بعدما تبین لهم الهدی لن یضروا الله شیئا و سیحبط أعمالهم</span> مراد از <span class="aya" rel="47_32" data-words="2-3">الذین کفروا</span> در اینجا رؤسای کفر و ضلالت در مکه است. البته سایر رؤسای کفر نیز به آنها ملحقند و آیه شریفه شامل همه کسانی است که مانع راه خدا می‌شوند و با رسول او دشمنی می‌ورزند، چیزی که هست کفار مکه فعلا مورد بحثند، چون آنها با رسول خدا (ص) به شدیدترین وجهی آن هم بعد از آنکه حق و هدایت برایشان روشن گردید دشمنی ورزیدند. </p> <p>می‌فرماید: این کفار هیچ ضرری به خدا نمی‌زنند، چون کید ایشان و نقشه‌هایی که علیه خدا می‌کشند ضررش به خودشان برمی‌گردد، <span class="aya" rel="47_32" data-words="22-24">و سیحبط أعمالهم</span> و به زودی اعمالشان را بی نتیجه می‌کند و نیرویی که برای هدم اساس دین مصرف می‌کنند و آنچه برای خاموش کردن نور خدا به کار می‌بندند هدر می‌رود. </p> <p>بعضی از مفسرین<span class="footnote" rel="1" title="نور الثقلین، ج ۵، ص ۳۴، به نقل از علل الشرائع">*</span> گفته‌اند: مراد این است که اعمال نیکشان حبط گشته، در آخرت اجر نمی‌برند. ولی معنای اول با سیاق آیه سازگارتر است، چون بنا بر معنای اول آیه شریفه در صدد تحریک و تشویق مؤمنین به قتال با مشرکین نیز هست. و نیز آنان را دلخوش می‌کند به اینکه سرانجام، پیروزی نصیبشان می‌شود، هم چنان که آیات بعد این نکته را خاطرنشان می‌سازند. </p> <h3>بحث روایتی‌ <span class="title" rel="47_16"> (روایاتی در ذیل آیه: <span class="aya" rel="47_16" data-words="1-5">و منهم من یستمع إلیک...</span> و در باره علائم قیامت، استغفار و صله رحم) </span> </h3> <p> در مجمع البیان در ذیل آیه شریفه‌ <span class="aya" rel="47_16" data-words="1-5">و منهم من یستمع إلیک...</span> از اصبغ بن نباته از علی (ع) روایت آورده که فرمود: ما نزد رسول خدا (ص) می‌نشستیم و آن جناب از آنچه وحی شده بود به ما خبر می‌داد. من و بعضی دیگر از صحابه آیات وحی شده را حفظ می‌کردیم و همین که از مجلس آن جناب برمی‌خاستیم، صحابه یادشان می‌رفت و می‌پرسیدند: <span class="aya" rel="47_16" data-words="15-18">ما ذا قال آنفا</span>، همین چند لحظه قبل چه گفت؟<span class="footnote" rel="1" title="نور الثقلین، ج ۵، ص ۴۴ به نقل از توحید">*</span> و در الدر المنثور است که احمد، بخاری، مسلم و ترمذی از انس روایت کرده‌اند که گفت: رسول خدا (ص) فرمود: من و قیامت مثل این دو با هم مبعوث شده‌ایم. و اشاره کرد به انگشت سبابه و وسطی<span class="footnote" rel="2" title="مجمع البیان، ج ۹، ص ۱۰۴">*</span>. </p> <p>مؤلف: این عبارت از آن جناب به چند طریق دیگر از ابو هریره و سهل بن مسعود نیز روایت شده. </p> <p>و نیز در همان کتابست که ابن ابی شیبه، بخاری، مسلم، ابن ماجه و ابن مردویه از ابو هریره روایت کرده‌اند که گفت: رسول خدا (ص) روزی در برابر مردم آشکار شد، مردی به حضورش آمده عرضه داشت: یا رسول اللَّه!قیامت چه وقت است؟ فرمود: مسئول که منم داناتر از سائل که تو باشی نیست، لیکن از علامتهایش برایت می‌گویم: قیامت وقتی بپا می‌شود که کنیز، خانم خود را بزاید، این یکی از علامتهایش است. و وقتی که بی‌سر و پاها و گوسفندچرانها رؤسای مردم شوند، این هم یک علامتش. و وقتی که گوسفندچرانها بر سر بنیان<span class="footnote" rel="3" title="مجمع البیان، ج ۹، ص ۱۰۴">*</span> طغیان کنند، این هم یکی دیگر<span class="footnote" rel="4" title="الدر المنثور، ج ۶، ص ۶۶">*</span>. </p> <p>و در علل الشرائع به سندی که به انس بن مالک دارد از رسول خدا (ص) روایت کرده که در حدیثی طولانی که در آن به پرسشهای عبد اللَّه بن سلام پاسخ می‌داده، در پاسخ از اینکه علامتهای قیامت چیست فرمود: اما علامتهای قیامت آتشی است         <code class="page" rel="18,368"/> که مردم را از طرف مشرق به سوی مغرب جمع می‌کند<span class="footnote" rel="1" title="روح المعانی، ج ۲۶، ص ۵۲-۵۵">*</span>. </p> <p>مؤلف: شاید مراد آن جناب ظاهر این عبارت نبوده و خواسته است چیز دیگری بفهماند. و روایات در علامتهای قیامت از طریق شیعه و اهل سنت، بیش از حد شمار است، که در آخر جلد پنجم این کتاب روایت سلمان از رسول خدا (ص) و روایت حمران از امام صادق (ع) که دو روایت جامعی است در باب علامتهای قیامت گذشت<span class="footnote" rel="2" title="تفسیر روح المعانی، ج ۲۶، ص ۷۵">*</span>. </p> <p>و در مجمع البیان گفته: از حذیفة بن یمان به سندی صحیح روایت شده که گفت: من مردی بودم که نسبت به اهل خود بد زبان بودم، به رسول خدا (ص) عرضه داشتم: می‌ترسم این زبانم مرا داخل آتش کند. فرمود: تو چرا از استغفار استفاده نمی‌کنی؟ من همه روزه حتما صد بار استغفار می‌کنم<span class="footnote" rel="3" title="تفسیر روح المعانی، ج ۲۶، ص ۷۵">*</span>. </p> <p>و در الدر المنثور است که: احمد، ابن ابی شیبه، مسلم، ابو داوود، نسایی، ابن حبان و ابن مردویه از اعز مزنی روایت کرده‌اند که گفت رسول خدا فرمود: به درستی که پرده امیال بر قلبم کشیده می‌شود و من هر روز صد مرتبه استغفار می‌کنم<span class="footnote" rel="4" title="مجمع البیان، ج ۹، ص ۱۰۲">*</span>. </p> <p>و نیز در همان کتاب در ذیل جمله‌ <span class="aya" rel="47_22" data-words="1-4">فهل عسیتم إن تولیتم...</span> از بیهقی از جابر بن عبد اللَّه روایت آورده که گفت: رسول خدا (ص) فرمود: رحم آدمی با زبانی گویا دست به دامن عرش خدا است، می‌گوید خدایا هر کس مرا پیوند کند تو با او پیوند کن و هر کس مرا قطع کند، تو او را از رحمت خود قطع کن<span class="footnote" rel="5" title="الدر المنثور، ج ۶، ص ۶۴">*</span>. </p> <p>مؤلف: روایات در باب صله رحم و قطع رحم بسیار زیاد است، در سابق یعنی در اول سوره نساء هم چند روایتی از آن نقل کردیم. </p> <p>و در مجمع البیان در ذیل جمله‌ <span class="aya" rel="47_24" data-words="1-4">أ فلا یتدبرون القرآن...</span> می‌گوید: از امام صادق و موسی بن جعفر (ع) روایت شده که در معنای آن فرموده‌اند: چرا در قرآن تدبر نمی‌کنند تا حقی که به گردن دارند اداء کنند<span class="footnote" rel="6" title="مجمع البیان، ج ۹، ص ۱۰۲">*</span>. </p> <p>             <code class="page" rel="18,369"/> و در کتاب توحید به سندی که به محمد بن عماره دارد از وی نقل کرده که گفت: از امام صادق جعفر بن محمد (ع) پرسیدم: یا بن رسول اللَّه!مرا خبر ده بدانم آیا خدا هم راضی و خشمگین می‌شود؟ فرمود: بله، لیکن نه آن طور که مخلوقین می‌شوند، بلکه غضب خدا عقاب او و رضایتش ثواب او است<span class="footnote" rel="1" title="تفسیر روح المعانی، ج ۲۶، ص ۷۵">*</span>. </p> <h3> <span class="title" rel="47_30 47_16 47_17 47_18 47_19 47_20 47_21 47_22 47_23 47_24 47_25 47_26 47_27 47_28 47_29 47_31 47_32">روایاتی راجع به اینکه در زمان پیامبر (ص) دشمنی با علی (ع) علامت نفاق بوده است</span> </h3> <p> و در مجمع البیان در ذیل جمله‌ <span class="aya" rel="47_30" data-words="7-11">و لتعرفنهم فی لحن القول...</span> از ابی سعید خدری روایت کرده که گفته است: <span class="aya" rel="47_30" data-words="10-11">لحن القول</span> عبارت است از عداوتی که با علی بن ابی طالب داشتند. می‌گوید: ما در زمان رسول خدا (ص) برای شناختن مؤمنین واقعی و منافقین این محک را در دست داشتیم که هر کس علی را دوست می‌داشت او را مؤمن می‌دانستیم و هر کس دشمنش می‌داشت می‌فهمیدیم که منافق است<span class="footnote" rel="2" title="مجمع البیان، ج ۹، ص ۱۰۶">*</span>. </p> <p>صاحب مجمع البیان سپس می‌گوید: نظیر این سخن از جابر بن عبد اللَّه انصاری نیز روایت شده. و باز می‌گوید: از عبادة بن صامت روایت شده که گفت: رسم ما این بود که فرزندان خود را با محبت به علی بن ابی طالب می‌آزمودیم، اگر یکی از بچه‌ها او را دوست نمی‌داشت، می‌فهمیدیم رشد فکری ندارد و واقع بین نیست<span class="footnote" rel="3" title="مجمع البیان، ج ۹، ص ۱۰۶">*</span>. </p> <p>و در الدر المنثور است که ابن مردویه از ابن مسعود روایت کرده که گفت: ما منافقین را در عهد رسول خدا (ص) جز با محک دشمنی با علی بن ابی طالب نمی‌شناختیم<span class="footnote" rel="4" title="تفسیر روح المعانی، ج ۲۶، ص ۶۸">*</span>. </p> <p>و در امالی طوسی به سندی که به علی بن ابی طالب دارد از آن جناب روایت کرده که: من چهار کلمه گفته‌ام که خدای تعالی هم در کتابش گفته مرا تصدیق فرموده: یکی اینکه من گفته‌ام: المرء مخبوء تحت لسانه فاذا تکلم ظهر-شخصیت انسان در زیر زبانش پنهان است، و همین که سخن بگوید ظاهر می‌شود خدای تعالی هم در کلامش فرموده: <span class="aya" rel="47_30" data-words="7-11">و لتعرفنهم فی لحن القول</span><span class="footnote" rel="5" title="نور الثقلین، ج ۵، ص ۴۴ به نقل از امالی شیخ طوسی">*</span>. </p> 
