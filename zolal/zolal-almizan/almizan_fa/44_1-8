<h2 class="sura">سوره دخان مکی است و پنجاه و نه آیه دارد </h2><h3 class="ayas">سوره الدخان آیه‌های ۱ تا ۸</h3><code class="section" rel="44_1-8"/><h3>ترجمه آیات</h3> <p> <span class="trans" rel="44_0">به نام خدایی که هم رحمان است و هم رحیم.  </span><span class="trans" rel="44_1">حم.  «۱» </span><span class="trans" rel="44_2">سوگند به کتاب روشنگر.  «۲» </span><span class="trans" rel="44_3">که ما آن را در شبی مبارک نازل کردیم، چون از آغاز خلقت همواره سنت ما بر انذار خلق جریان داشته است.  «۳» </span><span class="trans" rel="44_4">در آن شب مبارک هر امر در هم فرو رفته باز می‌شود.  «۴» </span><span class="trans" rel="44_5">البته هر امر بدان جهت که نزد ما است، چون ما همواره فرستنده رسول بوده‌ایم.  «۵» </span><span class="trans" rel="44_6">و نازل کردن این کتاب رحمتی بود از ناحیه پروردگارت، چون که او شنوا و دانای به حاجت خلق است.  «۶» </span><span class="trans" rel="44_7">مالک و مدبر آسمانها و زمین و موجودات بین آن دو است، اگر اهل یقین باشید.  «۷» </span><span class="trans" rel="44_8">جز او معبودی نیست، او است که زنده می‌کند و می‌میراند، هم مالک و مدبر شما است، و هم<code class="page" rel="18,196"/> مالک و مدبر پدران گذشته شما.  «۸» </span></p>             <h3>بیان آیات‌ <span class="title" rel="44_1 44_2 44_3 44_4 44_5 44_6 44_7 44_8">غرض و محتوای کلی سوره مبارکه دخان</span> </h3> <p> غرض سوره در یک کلمه خلاصه می‌شود، و آن این است که می‌خواهد کسانی را که به کتاب خدا شک دارند از عذاب دنیا و عذاب آخرت انذار کند. و این غرض را در این سیاق بیان می‌کند که: قرآن کتابی است روشن که از ناحیه خدا نازل شده بر کسی که او به سوی مردم گسیل داشته، تا انذارشان کند. و به این منظور نازل کرده تا رحمتی از او به بندگانش باشد. و در بهترین شب نازل کرده، شب قدر که در آن شب هر امری بطور خلل‌ناپذیری تقدیر می‌شود. </p> <p>چیزی که هست مردم-یعنی کفار-در باره آن خود را به شک می‌اندازند، و با هوی و هوس خود بازی می‌کنند، و به زودی عذابی دردناک در دنیا از هر سو ایشان را احاطه می‌کند، آن گاه به سوی پروردگار خود برمی‌گردند، و خداوند بعد از فصل قضاء و محاسبه دقیق با عذابی جاودانه از ایشان انتقام می‌گیرد. </p> <p>آن گاه برای آنان مثالی در خصوص عذاب دنیوی می‌آورد و آن داستان موسی  (ع) است، که به سوی قوم فرعون و برای نجات بنی اسرائیل گسیل شد، و فرعونیان او را تکذیب کردند، و خداوند به همین جرم در دریا غرقشان کرد. </p> <p>و سپس برای عذاب دومشان که آن را انکار می‌کردند، یعنی بازگشت به خدا در روز فصل قضا (قیامت) چنین اقامه حجت می‌کند که: قیامت آمدنی است، چه بخواهند و چه نخواهند. و در آخر پاره‌ای از اخبار قیامت را و آنچه بر سر مجرمین می‌آید و آنچه از انواع عذاب به آنها می‌رسد، برشمرده، قسمتی هم از ثوابهایی را که به متقین می‌رسد که حاصل جمعش عبارت است از حیاتی طیب و مقامی کریم، بیان می‌کند. </p> <p>و این سوره-همانطور که در آغاز ذکر کردیم-در مکه نازل شده، و شاهد بر این مدعای ما سیاق آیات آن است. </p> <p><code class="aya" rel="44_1"/><code class="aya" rel="44_2"/> <span class="aya" rel="44_1-2" data-words="1-4">حم، و الکتاب المبین</span>  <em>واو</em> در این جمله برای سوگند است. و <span class="phrase">مراد از <em rel="fa_44_2_2-3" data-sentence="8:10">کتاب مبین</em> قرآن است.</span> </p> <p><code class="aya" rel="44_3"/> <span class="aya" rel="44_3" data-words="1-8">إنا أنزلناه فی لیلة مبارکة إنا کنا منذرین</span> مراد از لیله مبارکه‌ای که قرآن در آن نازل شده شب قدر است، چون از آیه شریفه<code class="page" rel="18,197"/> <span class="aya" rel="97_1" data-words="1-5">إنا أنزلناه فی لیلة القدر *</span> این طور استفاده می‌شود. و <span class="phrase">منظور از مبارک بودن آن شب این است که ظرفیت خیر کثیری را داشت، چون <em rel="fa_44_3_5-5" data-sentence="66:374">برکت</em> به معنای <em>خیر کثیر</em> است، و قرآن خیر کثیری است که در آن شب نازل گشت، و رحمت واسعه‌ای است که دامنه‌اش همه خلق را گرفت، هم چنان که خودش فرموده: <span class="aya" rel="97_2-3" data-words="1-12">و ما أدراک ما لیلة القدر، لیلة القدر خیر من ألف شهر</span><span class="footnote" rel="2" title="تو چه می‌دانی شب قدر چیست؟ شب قدر از هزار شب بهتر است سوره قدر، آیه ۳">*</span>.</span> </p> <p>از ظاهر لفظ آیه چنین برمی‌آید که شب مزبور یکی از شب‌هایی است که در روی زمین دور می‌زند، و از ظاهر جمله‌ <span class="aya" rel="44_4" data-words="1-5">فیها یفرق کل أمر حکیم</span> با در نظر داشتن اینکه صیغه مضارع (یفرق) استمرار را می‌رساند، فهمیده می‌شود که شب مزبور همواره در روی کره زمین تکرار می‌شود. و از ظاهر جمله‌ <span class="aya" rel="2_185" data-words="1-6">شهر رمضان الذی أنزل فیه القرآن</span><span class="footnote" rel="3" title="ماه رمضان که قرآن در آن نازل شد سوره بقره، آیه ۱۸۵">*</span> چنین برمی‌آید که مادامی که ماه رمضان در کره زمین تکرار می‌شود، آن شب نیز تکرار می‌شود، پس نتیجه می‌گیریم که شب مزبور همه‌ساله تکرار می‌شود، و در هر سال قمری در ماه رمضان همان سال یک بار تکرار می‌گردد. </p> <p>و اما اینکه شب قدر کدامیک از شبهای رمضان است؟ از آیات قرآن کریم چیزی نمی‌توان استفاده کرد، ولی در روایات تعیین شده که-ان شاء اللَّه-در بحث روایتی آینده از نظر شما خواهد گذشت. </p> <h3> <span class="title" rel="44_3 44_1 44_2 44_4 44_5 44_6 44_7 44_8">مقصود از نزول کتاب در <em>شبی مبارک</em> و بیان عدم منافات بین انزال (نزول دفعی) قرآن و تنزیل (نزول تدریجی) آن</span> </h3> <p> و مراد از نازل شدن کتاب در شبی مبارک به طوری که از ظاهر آیه‌ <span class="aya" rel="44_3" data-words="1-5">إنا أنزلناه فی لیلة مبارکة</span> و از آیه‌ <span class="aya" rel="97_1" data-words="1-5">إنا أنزلناه فی لیلة القدر</span><span class="footnote" rel="4" title="سوره قدر، آیه ۱">*</span> و از آیه‌ <span class="aya" rel="2_185" data-words="1-14">شهر رمضان الذی أنزل فیه القرآن هدی للناس و بینات من الهدی و الفرقان</span><span class="footnote" rel="5" title="سوره بقره، آیه ۱۸۵">*</span> استفاده می‌شود نزول تمامی قرآن کریم است،  (چون در همه این آیات تعبیر به <em>انزال</em> شده که به معنای نازل شدن یک باره است). </p> <p>پس دیگر نباید اشکال شود به اینکه آیه شریفه‌ <span class="aya" rel="17_106" data-words="1-11">و قرآنا فرقناه لتقرأه علی الناس علی مکث و نزلناه تنزیلا</span><span class="footnote" rel="6" title="و قرآنی که ما آن رای قسمت قسمت کردیم تا آن رای به تدریج برای مردم بخوانی (و به همین منظور) به تدریج نازلش کردیم سوره اسری، آیه ۱۰۶">*</span> می‌رساند که قرآن به تدریج نازل شده. و همچنین آیه             <code class="page" rel="18,198"/> <span class="aya" rel="25_32" data-words="1-18">و قال الذین کفروا لو لا نزل علیه القرآن جملة واحدة کذلک لنثبت به فؤادک و رتلناه ترتیلا</span><span class="footnote" rel="1" title="آنها که کافر شدند گفتند: چرا قرآن یکباره بر او نازل نشد آری، نازل نشد تا ما به این وسیله دلت را آرامش دهیم، و به تدریج برایت بخوانیم سوره فرقان، آیه ۳۲">*</span> که از ظاهر آن دو برمی‌آید قرآن به تدریج نازل شده، و آیاتی دیگر مؤید آن است، مانند آیه‌ <span class="aya" rel="47_20" data-words="9-12">فإذا أنزلت سورة محکمة</span><span class="footnote" rel="2" title="سوره محمد، آیه ۲۰">*</span> و آیه‌ <span class="aya" rel="9_127" data-words="1-9">و إذا ما أنزلت سورة نظر بعضهم إلی بعض</span><span class="footnote" rel="3" title="سوره توبه، آیه ۱۲۷">*</span> و نیز آیاتی دیگر و همچنین روایات بسیاری که متضمن شان نزول آیات است. </p> <p>برای اینکه ممکن است بگوییم که قرآن کریم دو نوبت نازل شده، بار اول تمامی آن در یک نوبت، و این در ماه رمضان و در شب قدر که یکی از شبهای رمضان است. و بار دوم، به تدریج و قسمت قسمت در طول بیست و سه سال نبوت و دعوت رسول خدا (ص). </p> <p>و لیکن مطلبی که سزاوار نیست در آن تردید شود این است که قرآن کریم که مرکب از سوره‌ها و آیاتی است، با اختلافی که بر حسب موارد شخصی و جزئی نزولش در سیاق آن هست، با این احتمال که یک دفعه نازل شده باشد سازگار نیست، برای اینکه آیاتی که در باره وقایع شخصی و حوادث جزئی نازل شده، ارتباط کامل با زمان و مکان و اشخاص و احوال خاصه‌ای دارد که در باره آن اشخاص و آن احوال و در آن زمان و مکان نازل شده، و معلوم است که چنین آیاتی صادق و درست درنمی‌آید، مگر آنکه زمان و مکانش برسد، و واقعه‌ای که در باره‌اش نازل شده رخ بدهد، به طوری که اگر از آن زمانها و مکانها و وقایع خاصه صرفنظر شود، و فرض شود که قرآن یک باره نازل شده، آن وقت قهرا موارد آن آیات حذف می‌شود، و دیگر بر آنها تطبیق نمی‌کند، پس ممکن نیست احتمال بدهیم که قرآن کریم به همین هیئت که هست دو بار نازل شده یک بار دفعة و یک جا، و بار دیگر به تدریج. </p> <p>پس اگر بخواهیم بگوییم دو بار نازل شده، لازم می‌شود که قائل به فرق بین این دو دفعه به اجمال و تفصیل بشویم، همان اجمال و تفصیلی که آیه شریفه‌ <span class="aya" rel="11_1" data-words="2-10">کتاب أحکمت آیاته ثم فصلت من لدن حکیم خبیر</span><span class="footnote" rel="4" title="کتابی که آیاتش نخست در هم فشرده بود، و سپس از ناحیه خدای حکیم خبیر قسمت قسمت شده است سوره هود، آیه ۱">*</span> و آیه         <code class="page" rel="18,199"/> <span class="aya" rel="43_3-4" data-words="1-14">إنا جعلناه قرآنا عربیا لعلکم تعقلون، و إنه فی أم الکتاب لدینا لعلی حکیم</span><span class="footnote" rel="1" title="ما آن را قرآنی عربی کردیم، باشد که شما در آن تعقل کنید، و آن قبلا در ام الکتاب نزد ما بود، و مقامی والا و حکیم داشت سوره زخرف، آیه ۳ و ۴">*</span> بدان اشاره می‌کند، که بحثش در تفسیر سوره هود و زخرف گذشت، و گفتیم که احکام و تفصیل چه معنایی دارد. </p> <p>بعضی از مفسرین<span class="footnote" rel="2" title="روح المعانی، ج ۲۵، ص ۱۱۱">*</span> گفته‌اند: مراد از نزول کتاب در لیله مبارکه این است که ابتدای نزول تدریجی‌اش در شب قدر در ماه رمضان بوده. و خلاصه، ابتدای نزول قرآن سوره علق و یا سوره حمد بوده که در شب قدر واقع شده. </p> <p>از این گفتار به خوبی پیدا است که گوینده آن معتقد بوده که بین نازل شدن قرآن یکباره در شب قدر، و بار دیگر به تدریج-که آیات سابق بر آن دلالت دارند-منافات وجود دارد، و حال آنکه خواننده عزیز متوجه شد که هیچ منافاتی در کار نیست. </p> <p>علاوه بر اینکه خواننده محترم توجه دارد که این تفسیر خلاف ظاهر آیات است. </p> <p>بعضی<span class="footnote" rel="3" title="مجمع البیان، ج ۹، ص ۶۱">*</span> دیگر گفته‌اند: قرآن یک نوبت تمامیش به آسمان دنیا نازل شده، و آن در شب قدر بوده، و سپس از آسمان دنیا به تدریج و در طول بیست و سه سال دعوت رسول خدا  (ص) به زمین نازل شده. </p> <p>و این تفسیر از اخباری استفاده شده که در تفسیر آیاتی وارد شده که می‌رساند قرآن یک دفعه نازل شده-که ان شاء اللَّه-آن روایات در بحث روایتی آینده از نظر خواننده خواهد گذشت. </p> <p> <span class="aya" rel="44_3" data-words="6-8">إنا کنا منذرین</span> -این جمله در جای تعلیل قرار گرفته، و دلالت دارد بر اینکه خدای تعالی قبل از این انذار هم، بطور مستمر انذار می‌کرده، و این خود دلالت دارد بر اینکه نزول قرآن از ناحیه خدای سبحان چیز نوظهوری نیست، چون قرآن یک انذار است، و انذار سنت همیشگی خدای تعالی است که همواره در امت‌های گذشته از طریق وحی به انبیاء و رسولان جریان داشته، و دائما انبیایی را مبعوث می‌کرده تا بشر را انذار کنند. </p> <h3> <span class="title" rel="44_4">مراد از جدا شدن هر امر حکیم در شب قدر <span class="aya" rel="44_4" data-words="1-5">فیها یفرق کل أمر حکیم</span> </span> </h3> <p> <code class="aya" rel="44_4"/> <span class="aya" rel="44_4" data-words="1-5">فیها یفرق کل أمر حکیم</span> <span class="phrase">ضمیر در <em rel="fa_44_4_1-1" data-sentence="8:28">فیها</em> به <em rel="fa_44_3_4-4" data-sentence="64:11">لیلة</em> برمی‌گردد.</span> و <span class="phrase"><em>فرق</em> -که ماده اصلی <em rel="fa_44_4_2-2" data-sentence="27:78">یفرق</em> است-به معنای جدا کردن چیزی از چیز دیگر است، به طوری که از یکدیگر متمایز شوند.</span> و در مقابل این معنا کلمه <em>احکام</em> قرار دارد. پس امر حکیم عبارت است از امری که الفاظش از       <code class="page" rel="18,200"/> یکدیگر متمایز نباشد، و احوال و خصوصیاتش متعین نباشد، هم چنان که آیه‌ <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="1" title="سوره حجر، آیه ۲۱">*</span> نیز به این معنا اشاره دارد. </p> <p>بنا بر این، امور به حسب قضای الهی دارای دو مرحله‌اند، یکی اجمال و ابهام، و دیگر مرحله تفصیل. <em>شب قدر</em> هم بطوری که از آیه‌ <span class="aya" rel="44_4" data-words="1-5">فیها یفرق کل أمر حکیم</span> برمی‌آید، شبی است که امور از مرحله احکام و ابهام به مرحله فرق و تفصیل بیرون می‌آیند. و از جمله امور یکی هم قرآن کریم است، که در شب قدر از مرحله احکام درآمده، و نازل می‌شود،  (یعنی در خور فهم بشر می‌گردد). </p> <p>و چه بسا که خدای سبحان پیامبر خود را به جزئیات حوادثی که به زودی در زمان دعوت او در هنگام نزول هر آیه و یا آیات و یا سوره رخ می‌دهد خبر داده، و نیز آگاه کرده که در باره هر حادثه آیه یا آیاتی نازل می‌شود، و از همین جهت هر پیشامدی می‌کرده، منتظر بوده آیه و یا آیاتی در باره آن نازل شود، پس در حقیقت قرآن یک بار دفعة و یکپارچه بر او نازل شده، و یک بار هم تدریجا و متفرق. </p> <p>برگشت این وجه به این است که بگوییم رسول خدا (ص) قبل از آنکه قرآن بر زمین نازل شود، و در مرحله عین و خارج قرار گیرد، در مرحله‌ای که داشت به قضاء تفصیلی نازل می‌شد، بر آن اطلاع و اشراف داشت. و بنا بر این وجه، دیگر حاجتی نیست که دو مرحله را به عنوان مرحله اجمال و تفصیل که در وجه قبلی بود تقسیم کنیم. </p> <p>و ظاهر گفتار بعضی از مفسرین این است که خواسته‌اند بگویند: مراد از جمله‌ <span class="aya" rel="44_4" data-words="1-5">فیها یفرق کل أمر حکیم</span> تفصیل و جداسازی معارف و احکام و سایر جزئیاتی است که در قرآن بیان شده. ولی این حرف صحیح نیست، چون از ظاهر جمله‌ <span class="aya" rel="44_4" data-words="1-2">فیها یفرق</span> استمرار فهمیده می‌شود. به عبارت ساده‌تر: از آن استفاده می‌شود که همه امور حکیمه همه‌ساله از یکدیگر جدا می‌شود. پس مراد از امور حکیمه باید امور تکوینی باشد که در هر شب قدر بعد از احکام، تفریق و تقسیم می‌شود. و اما معارف و احکام الهی معنا ندارد که همه‌ساله تفریق و تقسیم شود، پس اگر مراد از تفریق، تفریق معارف بود، جا داشت بفرماید: فیها فرق-در آن شب معارف و احکام فشرده قرآن تجزیه و تقسیم شد . </p> <p>بعضی دیگر گفته‌اند: حکیم بودن امر، محکم کردن آن بعد از تجزیه و تفصیل است، نه محکم بودن آن قبل از تفصیل، و معنی جمله این است که: خدای تعالی در آن شب قضای   <code class="page" rel="18,201"/> هر امری را می‌راند، و آن را محکم می‌کند، که دیگر زیاده و نقصان و یا هیچ دگرگونگی دیگری نپذیرد. </p> <p>و لیکن از همه این وجوه روشن‌تر وجهی است که ما بیان کردیم. </p> <p><code class="aya" rel="44_5"/> <span class="aya" rel="44_5" data-words="1-6">أمرا من عندنا إنا کنا مرسلین</span> مراد از کلمه <em>أمر</em> در اینجا <em>شان</em> است. و این کلمه حال از کلمه <em>امر</em> قبلی است، و معنای جمله این است: در آن شب هر امری تجزیه و تفصیل می‌شود، در حالی که امری است از جانب ما، و آغاز شده‌ای ازدرگاه ما. ممکن هم هست مراد از این کلمه همان معنای مقابل نهی باشد، و آن وقت معنایش چنین می‌شود: در آن شب هر امری به فرمان ما تفصیل داده می‌شود. و <span class="phrase">این کلمه چه به معنای شان باشد، و چه به معنای فرمان، متعلق است به کلمه <em rel="fa_44_4_2-2" data-sentence="70:2">یفرق</em> .</span> </p> <p>و <span class="phrase">نیز ممکن است که بگوییم متعلق است به جمله <em rel="fa_44_3_2-2" data-sentence="41:78">انزلناه</em> یعنی در حالی که آن نازل شده شانی از ما است و یا به فرمانی از ما نازل شده است.</span> و جمله‌ <span class="aya" rel="44_5" data-words="4-6">إنا کنا مرسلین</span> خالی از تایید این احتمال نیست، و آن را تعلیل می‌کند. و معنایش این است که: ما آن کتاب را در حالی که امری از ناحیه ما بود نازل کردیم، چون سنت ما بر فرستادن پیامبران و رسولان جاری است. </p> <p><code class="aya" rel="44_6"/> <span class="aya" rel="44_6" data-words="1-7">رحمة من ربک إنه هو السمیع العلیم</span> یعنی نازل کردن آن رحمتی بود از پروردگار تو. و یا معنایش این است که ما آن را بدین جهت نازل کردیم تا رحمتی از خود را بر مردم افاضه کرده باشیم: و یا این است که نازل کردنش به خاطر آن بود که رحمت پروردگارت اقتضای انزال آن را داشت. <span class="phrase">پس کلمه  <em rel="fa_44_6_1-1" data-sentence="9:80">رحمة</em> بنا بر معنای اول، حال خواهد بود، و بنا بر معنای دوم و سوم مفعول له، و بیان علت.</span> </p> <p>و <span class="phrase">در کلمه <em rel="fa_44_6_2-3" data-sentence="8:124">من ربک</em> التفاتی از تکلم مع الغیر به غیبت بکار رفته، چون خدای تعالی قبلا متکلم مع الغیر فرض شده بود، می‌فرمود: ما چنین و چنان کردیم.</span> و در این کلمه غایب فرض شده می‌فرماید از ناحیه پروردگارت . وجه این التفات این است که اظهار عنایتی در باره رسول گرامی خود فرموده باشد، چون آن کسی که قرآن را بر آن جناب نازل کرده، پروردگار او است، و منذر حقیقی که پیامبر را به سوی مردم فرستاده او است. </p> <p> <span class="aya" rel="44_6" data-words="4-7">إنه هو السمیع العلیم</span> -یعنی او شنوای درخواست‌ها، و دانای حوائج است. </p> <p>درخواست آنان را می‌شنود، و حاجت‌شان را که همان اهتداء به هدایت پروردگار تو است می‌داند، و به همین جهت کتاب نازل می‌کند و رسول ارسال می‌کند، چون نسبت به<code class="page" rel="18,202"/> بندگانش رحمت دارد. </p> <p><code class="aya" rel="44_7"/> <span class="aya" rel="44_7" data-words="1-10">رب السماوات و الأرض و ما بینهما إن کنتم موقنین</span> از آنجا که وثنیها معتقد بودند که هر صنف از اصناف خلق، اله و معبودی جداگانه دارد-حال یا یکی و یا بیشتر-و چه بسا می‌شد که یک طایفه از آنها اله مخصوصی برای خود داشتند، غیر آن اله که قوم دیگر اتخاذ کرده بودند، لذا در این آیه شریفه به دنبال جمله‌ <span class="aya" rel="44_6" data-words="2-3">من ربک</span> که در آخر آیه قبلی بود، فرمود: <span class="aya" rel="44_7" data-words="1-2">رب السماوات...</span> تا کسی از آنان خیال نکند که ربوبیت خدا نسبت به رسول گرامیش در جمله <em>ربک-پروردگار تو</em> ربوبیت خاصی است، و قرآن هم قائل به چند ربوبیت است. و نیز بفهماند که پروردگار رسول خدا (ص) همان پروردگار آسمانها و زمین و موجودات بین آن دو است، و به همین جهت دنبال این آیه در آیه بعدی هم فرمود: <span class="aya" rel="44_8" data-words="1-4">لا إله إلا هو</span>. </p> <p> <span class="aya" rel="44_7" data-words="8-10">إن کنتم موقنین</span> -این اشتراط-همانطور که زمخشری<span class="footnote" rel="1" title="تفسیر کشاف، ج ۴، ص ۲۷۲">*</span> هم گفته-از قبیل اشتراطی است که گاهی خود ما در گفتگوهایمان می‌آوریم، مثلا می‌گوییم این تحفه و انعام زید است که مردم همه جا از کرم او سخن می‌گویند و سخاوتش را شهرت داده‌اند. البته اگر داستان بخشش و سخای او را شنیده باشی، و برایت گفته باشند . و در حقیقت معنای این اشتراط این است که بفهمانیم سخاوت زید را همه اهل یقین می‌دانند. </p> <p>در آیه مورد بحث هم معنای اگر اهل یقین بوده باشید همین است که بفهماند خدا همان کسی است که همه اهل یقین او را می‌شناسند، و می‌دانند که تنها او رب آسمانها و زمین و ما بین آن دو است، و اگر شما هم از ایشان باشید البته خواهید دید که او رب همه چیز است. </p> <p><code class="aya" rel="44_8"/> <span class="aya" rel="44_8" data-words="1-12">لا إله إلا هو یحیی و یمیت ربکم و رب آبائکم الأولین</span> از آنجا که آیه قبلی می‌فهماند که ربوبیت یعنی ملک و تدبیر منحصر در خدای تعالی است، و نیز چون الوهیت یعنی‌معبودیت به حق از لوازم ربوبیت است، لذا دنبالش کلمه توحید را آورد که تمامی آلهه غیر خدا را نفی می‌کند، و می‌فرماید: <em>لا اله الا هو</em> . </p> <p> <span class="aya" rel="44_8" data-words="5-7">یحیی و یمیت</span> -این دو صفت از خصوصی‌ترین صفات خدای تعالی است که از شؤون تدبیرند، و در نامبردن آن دو، نوعی زمینه‌چینی است برای انذار به معاد که به زودی می‌آید. </p> <p>   <code class="page" rel="18,203"/> <span class="aya" rel="44_8" data-words="8-12">ربکم و رب آبائکم الأولین</span> -در این آیه بطور کامل تصریح شده به اینکه خدای تعالی رب ایشان و رب پدران و نیاکان ایشان است پس باید تنها او را بپرستند، و به خاطر پیروی از پدران در پرستش بت‌ها، نباید تعلل ورزند، و عذر و بهانه بیاورند. و به منظور تکمیل این تصریح، جمله مورد بحث در سیاق مخاطب آمده و فرموده: رب شما و رب پدران شما . </p> <p>و <span class="phrase">این دو جمله، یعنی جمله‌ <span class="aya" rel="44_8" data-words="5-7">یحیی و یمیت</span> و جمله <em rel="fa_44_8_8-8" data-sentence="96:98">ربکم</em> هر دو خبرند برای مبتدایی که حذف شده، و تقدیرش <em>هو یحیی و یمیت</em> و نیز <em>هو ربکم</em> است.</span> </p> <h3>بحث روایتی‌ <span class="title" rel="44_3 44_4 44_1 44_2 44_5 44_6 44_7 44_8"> (روایاتی درباره شب قدر و تقدیر امور در آن) </span> </h3> <p> <span class="phrase">در مجمع البیان در ذیل جمله‌ <span class="aya" rel="44_3" data-words="1-5">إنا أنزلناه فی لیلة مبارکة</span> می‌گوید: <em rel="fa_44_3_4-5" data-sentence="117:18">لیله مبارکه</em>  همان شب قدر است.</span> این معنا از امام باقر و امام صادق (ع) روایت شده<span class="footnote" rel="1" title="مجمع البیان، ج ۹، ص ۶۰">*</span>. </p> <p>و در کافی به سند خود از علی بن ابراهیم، از پدرش، از ابن ابی عمیر، از عمر بن اذینة، از فضیل، و زراره، و محمد بن مسلم، از حمران روایت کرده که از امام باقر  (ع) از این کلام خدا که می‌فرماید <span class="aya" rel="44_3" data-words="1-5">إنا أنزلناه فی لیلة مبارکة</span> پرسیده، فرمود: بله، منظور شب قدر است، که هر سال در هر ماه رمضان، در دهه آخر آن تکرار می‌شود، پس قرآن نازل نشده مگر در شب قدر، هم چنان که خدای تعالی در باره آن می‌فرماید: <span class="aya" rel="44_4" data-words="1-5">فیها یفرق کل أمر حکیم</span> یعنی در شب قدر هر سال همه امور آن سال که باید تا سال بعد جریان یابد تقدیر می‌شود، چه خیر و چه شر، چه اطاعت و چه معصیت، و چه مولودهایی که باید به عرصه وجود قدم بگذارند، و چه اجلها و رزقها. پس هر چه که در آن شب برای آن سال تقدیر شود، و قضایش رانده شود، آن قضاء حتمی است، ولی در عین حال مشیت خدای تعالی در آن دخل و تصرف دارد<span class="footnote" rel="2" title="فروع کافی، ج ۴، ص ۱۵۷">*</span>. </p> <p>مؤلف: اینکه فرمود آن قضاء حتمی است، ولی در عین حال مشیت خدای تعالی در آن دخل و تصرف دارد معنایش این است که از نظر اسباب و شرایط حتمی است، یعنی هیچ سبب و شرطی نمی‌تواند تغییرش دهد، مگر آنکه خدای تعالی بخواهد. </p> <p>و در کتاب بصائر از عباس بن معروف، از سعدان بن مسلم، از عبد اللَّه بن سنان،     <code class="page" rel="18,204"/> روایت کرده که گفت: من از او از نیمه شعبان پرسیدم. گفت من در این باره اطلاعی ندارم، و لیکن این قدر می‌دانم که چون شب نوزدهم رمضان می‌شود، ارزاق را تقسیم می‌کنند و اجلها را می‌نویسند، و سفر حجاج مقدر می‌شود و خدای تعالی توجهی به بندگان خود نموده، آنان را می‌آمرزد، مگر کسانی را که مسکر می‌نوشند. </p> <p>و چون شب بیست و سوم رمضان می‌شود، هر امر حکیم در آن تجزیه و تفریق می‌گردد و آن گاه آن را امضاء کرده به دست او می‌سپارند. من پرسیدم به دست چه کسی می‌سپارند؟ گفت به دست صاحبتان. و اگر این نبود صاحبتان از حوادث آینده خبری نمی‌داشت<span class="footnote" rel="1" title="بصائر الدرجات، ص ۲۲۰">*</span>. </p> <p>و در الدر المنثور است که محمد بن نصر، ابن منذر و ابن ابی حاتم، از ابن عباس روایت کرده‌اند که در ذیل آیه‌ <span class="aya" rel="44_4" data-words="1-5">فیها یفرق کل أمر حکیم</span> گفته: در شب قدر آنچه در آن سال باید پیش بیاید نوشته می‌شود، چه رزق، چه مرگ و زندگی، و چه آمدن و نیامدن باران، حتی این هم نوشته می‌شود که چه کسانی موفق به حج می‌شوند<span class="footnote" rel="2" title="الدر المنثور، ج ۶، ص ۲۵">*</span>. </p> <p>مؤلف: در مورد مساله لیلة القدر، و آنچه که خدا قضایش را در آن می‌راند، و اینکه لیلة القدر چه شبی است، روایات بسیار زیادی هست که عمده آنها در سوره قدر از نظر خواننده عزیز می‌گذرد-ان شاء اللَّه تعالی. </p> 
