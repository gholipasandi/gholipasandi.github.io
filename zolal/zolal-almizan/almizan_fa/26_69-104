<h3 class="ayas">سوره الشعراء آیه‌های ۶۹ تا ۱۰۴</h3><code class="section" rel="26_69-104"/><h3>ترجمه آیات</h3> <p> <span class="trans" rel="26_69">خبر ابراهیم را برای آنان بخوان.  «۶۹» </span><span class="trans" rel="26_70">وقتی به پدر و قومش گفت: چه می‌پرستید؟.  «۷۰» </span><span class="trans" rel="26_71">گفتند: بت‌هایی را می‌پرستیم و پیوسته به عبادتشان قیام می‌کنیم.  «۷۱» </span><span class="trans" rel="26_72">گفت: آیا وقتی آنها را می‌خوانید صدای شما را می‌شنوند؟.  «۷۲» </span><span class="trans" rel="26_73">یا سودتان دهند یا زیان زنند؟ !.  «۷۳» </span><span class="trans" rel="26_74">گفتند: نه، بلکه پدران خویش را دیده‌ایم که چنین می‌کرده‌اند.  «۷۴» </span><span class="trans" rel="26_75">گفت: آیا دیدید (می‌دانید) آنچه را که شما عبادت می‌کردید؟.  «۷۵» </span><span class="trans" rel="26_76">شما و پدران پیشین شما.  «۷۶» </span><span class="trans" rel="26_77"> (همه آنها) دشمن منند مگر پروردگار جهانیان.  «۷۷» </span><span class="trans" rel="26_78">کسی که مرا آفریده و او هدایتم می‌کند.  «۷۸» </span><span class="trans" rel="26_79">کسی که هم او غذایم می‌دهد و آبم می‌دهد.  «۷۹» </span><span class="trans" rel="26_80">کسی که وقتی بیمار شدم شفایم می‌دهد.  «۸۰» </span><span class="trans" rel="26_81">و کسی که مرا می‌میراند و دوباره زنده‌ام می‌کند.  «۸۱» </span><span class="trans" rel="26_82">و کسی که طمع دارم روز رستاخیز گناهم را بیامرزد.  «۸۲» </span><span class="trans" rel="26_83">پروردگارا مرا فرزانگی بخش و قرین شایستگانم کن.  «۸۳» </span><span class="trans" rel="26_84">و نزد آیندگان نیکنام گردان.  «۸۴» </span><span class="trans" rel="26_85">از وارثان بهشت پر نعمتم کن.  «۸۵» </span><span class="trans" rel="26_86">و پدرم را بیامرز که وی گمراه بود.  «۸۶» </span><span class="trans" rel="26_87">و روزی که مردم بر انگیخته می‌شوند مرا خوار مگردان.  «۸۷» </span><span class="trans" rel="26_88">روزی که مال و فرزندان سود ندهد.  «۸۸» </span><span class="trans" rel="26_89">مگر آنکه با قلب پاک سوء خدا آمده باشد.  «۸۹» </span><span class="trans" rel="26_90">و بهشت به نیکوکاران نزدیک گردد.  «۹۰» </span><span class="trans" rel="26_91">و جهنم به گمراهان نمودار شود.  «۹۱» </span><span class="trans" rel="26_92">و به آنها گفته شود آن چیزهایی که غیر خدا می‌پرستیدید کجایند؟.  «۹۲» </span><span class="trans" rel="26_93">آیا معبودهای غیر از خدا شما را نصرت دهند و یا نصرت یابند. <code class="page" rel="15,391"/> «۹۳» </span><span class="trans" rel="26_94"> گمراهان و گمراه شدگان به رو در جهنم انداخته شوند.  «۹۴» </span><span class="trans" rel="26_95">و سپاهیان ابلیس عموما.  «۹۵» </span><span class="trans" rel="26_96">در آنجا با یکدیگر مخاصمه کنند و گویند.  «۹۶» </span><span class="trans" rel="26_97">قسم به خدا که در ضلالتی آشکار بودیم.  «۹۷» </span><span class="trans" rel="26_98">که شما را با پروردگار جهانیان برابر می‌گرفتیم.  «۹۸» </span><span class="trans" rel="26_99">و جز تبهکاران ما را گمراه نکردند.  «۹۹» </span><span class="trans" rel="26_100">و اکنون نه شفیعانی داریم.  «۱۰۰» </span><span class="trans" rel="26_101">و نه دوستانی صمیمی.  «۱۰۱» </span><span class="trans" rel="26_102">کاش بازگشتی داشتیم و مؤمن می‌شدیم.  «۱۰۲» </span><span class="trans" rel="26_103">که در این عبرتی هست و بیشترشان مؤمن نبودند.  «۱۰۳» </span><span class="trans" rel="26_104">و پروردگارت نیرومند و رحیم است.  «۱۰۴» </span></p>                                                                   <h3>بیان آیات</h3> <p> این آیات بعد از پایان دادن به داستان موسی (ع) به مهمترین خبر مربوط به ابراهیم (ع) اشاره می‌کند، که با فطرت سالم و پاک خود علیه قومش که همگی به اتفاق کلمه بت می‌پرستیدند، به حمایت از دین توحید و پرستش خدای سبحان قیام نموده، از مردم وطنش بیزاری جست و از دین حق دفاع نمود و گذشت بر او آنچه که گذشت، که همه آیت و معجزه بود، ولی بیشتر قوم او نیز ایمان نیاوردند، که در آخر آیات مورد بحث بدان اشاره می‌فرماید. </p> <p> <span class="aya" rel="26_69" data-words="1-5">و اتل علیهم نبأ إبراهیم</span> در این جمله، سیاق را از آنچه در اول داستان بود تغییر داد، به این معنا که در اول داستان فرمود: <span class="aya" rel="26_10" data-words="1-5">و إذ نادی ربک موسی...</span> -به یاد آر آن روز را که پروردگارت به موسی ندا کرد... و در اینجا پای مردم معاصر پیغمبر اسلام را به میان کشیده می‌فرماید داستان ابراهیم را برای اینان بخوان و این برای این است که می‌خواهد این داستان به گوش مشرکین عرب که عمده آنان قریش است و ابراهیم هم پدر بزرگ قریش بود برسد تا بدانند که آن جناب مانند پدر بزرگشان به نشر دین توحید و دین حق قیام نموده، آن روز احدی گوینده لا اله الا اللَّه  نبود و خدا ابراهیم را یاری کرد، چون ابراهیم دین خدا را یاری کرد و در نتیجه کلمه توحید ثابت شد و در سر زمین مقدس فلسطین و در حجاز انتشار یافت. <code class="page" rel="15,392"/> و این همه نبود مگر به خاطر اینکه دین توحید یک داعی قوی از درون فطرت انسانها دارد، علاوه بر اینکه خدا هم حامی آن است و در همین خود آیتی است از خدا که عبرت گیرندگان باید از آن عبرت گیرند و از دین وثنیت بیزاری جویند هم چنان که ابراهیم از آن کیش و حتی از پدر و قومش که طرفدار آن بودند بیزاری جست. </p> <h3> <span class="title" rel="26_69 26_70 26_71 26_72 26_73 26_74 26_75 26_76 26_77 26_78 26_79 26_80 26_81 26_82 26_83 26_84 26_85 26_86 26_87 26_88 26_89 26_90 26_91 26_92 26_93 26_94 26_95 26_96 26_97 26_98 26_99 26_100 26_101 26_102 26_103 26_104">سؤال و جواب و محاجه ابراهیم (علیه السلام) با پدر و قوم خود در باره پرستش بت‌ها</span> </h3> <p> <code class="aya" rel="26_70"/> <span class="aya" rel="26_70" data-words="1-7">إذ قال لأبیه و قومه ما تعبدون</span> این جمله مخاصمه و مناظره آن جناب است با پدرش، غیر آن مخاصمه‌ای که با مردم عصر خود داشت، هم چنان که خدای تعالی آن را در سوره انعام حکایت فرموده، لیکن در اینجا چون بنا بر اختصار بوده هر دو مخاصمه را یک جا آورده و به یک سبک و روش حکایت فرموده، یعنی آن مقدار را که قدر مشترک میان دو سبک احتجاج است نقل کرده است. </p> <p>و جمله‌ <span class="aya" rel="26_70" data-words="6-7">ما تعبدون</span> پرسش از حقیقت است، در حقیقت خود را جای کسی فرض کرده که هیچ اطلاعی از حقیقت آلهه آنان و سایر شؤون آن ندارد، و این خود یکی از طرق مناظره است و مخصوص موردی است که کسی بخواهد حقیقت و سایر شؤون مدعای خصم را به خود او بفهماند، تا وقتی اعترافی از او شنید همان را سوژه و مدرک قرار داده بطلان مدعایش را اثبات کند. </p> <p>علاوه بر این، وجه دیگر این گونه پرسش از آن جناب این است که این محاجه مربوط به اولین روزی است که ابراهیم (ع) از پناهگاه خود در آمده و داخل در مجتمع پدر و قوم خود شده است و قبل از این چیزی در این باره ندیده بود و احتجاجی که کرد از یک فطرت ساده و پاک کرد، که تفصیلش در سوره انعام گذشت. </p> <p><code class="aya" rel="26_71"/> <span class="aya" rel="26_71" data-words="1-6">قالوا نعبد أصناما فنظل لها عاکفین</span> <span class="phrase">کلمه <em>ظل</em> به معنای <em>دام-ادامه یافت</em> می‌باشد و کلمه <em>عکوف</em> به معنای ملازمت و ایستادن نزد چیزی است، و حرف لام در کلمه <em rel="fa_26_71_5-5" data-sentence="137:175">لها</em> برای تعلیل است و جمله را چنین معنا می‌دهد: گفتند ما بت‌هایی را می‌پرستیم و دائما نزد آنها هستیم، برای خاطر خود آنها <em>که از جمله</em> نزد آنها هستیم... تفریع بر ما قبل است.</span> </p> <p>کلمه <em>صنم</em> به معنای جثه و مجسمه‌ای است که آن را فلز و یا چوب یا غیر آن به شکل مخصوصی بسازند، تا به خیال بت‌پرستان صفاتی که در معبود معینی هست در این مجسمه که نمایانگر آن معبود است نشان داده باشند. </p> <h3> <span class="title" rel="26_71 26_72 26_69 26_70 26_73 26_74 26_75 26_76 26_77 26_78 26_79 26_80 26_81 26_82 26_83 26_84 26_85 26_86 26_87 26_88 26_89 26_90 26_91 26_92 26_93 26_94 26_95 26_96 26_97 26_98 26_99 26_100 26_101 26_102 26_103 26_104">توضیحی در باره حقیقت بت پرستی و اینکه بت به صورت قبله‌ای برای عبادت خدای سبحان نبوده است</span> </h3> <p> و این بت‌پرستان، ملائکه و جن را می‌پرستیدند و آنها را موجوداتی روحانی و خارجی از عالم اجسام و منزه از خواص ماده و آثار آن می‌دانستند و چون در هنگام عبادت توجه به این<code class="page" rel="15,393"/> موجودات روحانی برایشان دشوار بود و نمی‌توانستند آنها را در ذهن خود مجسم سازند لذا دست به این ابتکار زدند که برای هر یک مجسمه‌ای نمایانگر آن موجود روحانی بسازند و هنگام عبادت متوجه آن مجسمه شوند. </p> <p>در عبادت ستاره‌پرستان نیز مطلب از این قرار بود، چون در کیش آنان نیز معبود اصلی روحانیات کواکب بود و از در ناچاری خود اجرام کواکب را صنم و نمایانگر آن روحانیات گرفته تا کواکب را بپرستند، ولی در اینجا از نظر اینکه ستارگان، طلوع و غروب دارند و روزها اصلا پیدا نیستند ناگزیر شدند صنم دیگری برای این صنمها بسازند، تا قوای فعاله و آثاری که ستارگان در عالم پایین دارند مجسم سازد، مثلا، <em>زهره</em> به زعم ایشان ایجاد طرب و سرور و نشاط می‌کند، این آثار را در صنم زهره نمایش می‌دادند، یعنی صنم زهره را به شکل دختری زیبا می‌ساختند، و چون مریخ را منشا فتنه و خونریزی می‌دانستند، صنم آن را به صورتی دیگر، و عطارد را که سمبل علم و معرفت می‌پنداشتند صنم آن را نمایانگر آثار و خواص آن می‌ساختند و همچنین صنمی که برای بزرگان و قدیسین از بشر درست می‌کردند، بدین منوال بود. </p> <p>بنا بر این، بت‌ها را به طور کلی برای این می‌ساختند که آینه‌ای برای رب خودش باشد که یا فرشته است یا جن و یا انسان، چیزی که هست به جای اینکه خود رب را بپرستند همان بت را می‌پرستیدند و در عبادت متوجه آن گشته بدان تقرب می‌جستند و اگر خیلی به اصطلاح روشن فکر می‌شدند، از بت تجاوز کرده خود رب را عبادت می‌کردند، ولی از عبادت خدای سبحان هیچ خبری نبود. </p> <p>و این تحقیق ادعای بعضی بت‌پرستان را که می‌گویند: ما خدا را می‌پرستیم و بت تنها برای ما قبله ما است، تا عبادتمان را بدان طرف انجام دهیم و گرنه مقصود اصلی از عبادت بت نیست، هم چنان که مسلمین خدا را می‌پرستند، ولی عبادت خود را رو به کعبه انجام می‌دهند تکذیب می‌کند. </p> <p>برای اینکه قبله عبارت از محلی است که در حال عبادت رو به آن می‌ایستند، نه اینکه به عبادت رو به آن بایستند ولی بت‌پرستان هم در عبادت و هم به عبادت رو به بت می‌ایستند، و به عبارت دیگر: توجه به سوی قبله است ولی عبادت برای پروردگار قبله است و او خدا (عز اسمه) است و اما در بت هم به سوی بت متوجه می‌شوند و هم برای او عبادت می‌کنند، نه برای رب بت، و بر فرض هم که بعضی روشنفکران ایشان عبادت را برای رب بت که گفتیم یکی از روحانیات است انجام دهند، باز خدای سبحان را عبادت نمی‌کنند، پس در کیش بت‌پرستی، خدای تعالی به هیچ وجه و در هیچ حالی عبادت نمی‌شود. <code class="page" rel="15,394"/> و کوتاه سخن اینکه: از سؤال ابراهیم (ع) که چه می‌پرستید؟ پاسخ دادند به اینکه <span class="aya" rel="26_71" data-words="2-3">نعبد أصناما</span> -بتهایی را می‌پرستیم ، خواستند بگویند: این مجسمه‌ها که می‌پرستیم صنم هستند، یعنی مقصود بالذات نیستند، بلکه مقصود بغیرند، و برای غیر عبادت می‌شوند. </p> <p>ابراهیم بر کلمه صنم تکیه نکرد، بلکه کلمه <em>نعبد</em> را سوژه بحث خود قرار داد و با آن به مخاصمه با ایشان پرداخت، چون معبود مستقل بودن صنم، با صنم بودن منافات دارد، زیرا صنم نمایانگر غیر است پس نباید خودش پرستش شود و اگر پرستش شود باید مشتمل بر چیزی که مردم به خاطر آن چیزی را می‌پرستند، یعنی جلب منفعت و دفع ضرر باشد، تا مردم آنها را بپرستند و از آنها حاجت بخواهند در حالی که بتها چنین اثری ندارند و از خواست و حاجت پرستندگان اطلاعی ندارند، تا مضطر و بیچاره‌ای را اجابت نموده، منافعی به او برسانند و یا ضرری را از او دور کنند و به همین جهت ابراهیم (ع) پرسید: <span class="aya" rel="26_72" data-words="2-3">هل یسمعونکم</span> - آیا بتها صدای شما را می‌شنوند؟ . </p> <p><code class="aya" rel="26_72"/><code class="aya" rel="26_73"/> <span class="aya" rel="26_72-73" data-words="1-9">قال هل یسمعونکم إذ تدعون، أو ینفعونکم أو یضرون</span> این جمله اعتراض ابراهیم (ع) بر صنم‌پرستی ایشان است از دو جهت: اول اینکه: عبادت، عبارت است از کاری که حالت تذلل عابد و گدایی او را برای معبود مجسم سازد و این بدون دعا نمی‌شود، باید عابد معبود را بخواند، خواندن هم وقتی صحیح و معقول است که معبود صدای عابد را بشنود و اصنام، جماداتی هستند که گوش ندارند و صدایی نمی‌شنوند، پس پرستش آنها معنا ندارد. </p> <p>دوم اینکه: از این جهت که مردم هر اله را که می‌پرستند، یا به طمع خیر او است و یا از ترس شر او در صورتی که اصنام جماداتی هستند که قدرت بر رساندن خیر و دفع شر را ندارند، پس هر یک از دو آیه متضمن یک جهت از دو جهت اعتراض است و اگر جمله را به صورت استفهام اداء کرد برای این است که طرف مقابل را مجبور به اعتراف کند. </p> <p><code class="aya" rel="26_74"/> <span class="aya" rel="26_74" data-words="1-6">قالوا بل وجدنا آباءنا کذلک یفعلون</span> مقام اقتضاء داشت در پاسخ از سؤال آن جناب بگویند: نه، بتها صدای ما را نمی‌شنوند و نفع و ضرری برای ما ندارند ولی این طور جواب ندادند، بلکه گفتند: ما پدران خود را یافتیم که چنین می‌کردند و این بدان جهت بوده که فکر کرده‌اند اگر به مقتضای مقام جواب بدهند، بر خلاف کیش خود نتیجه گرفته‌اند، لذا از آن عدول کرده بذیل تقلید از پدران متمسک شدند و صریحا اقرار کردند که ما در بت‌پرستی به غیر از تقلید از پدران هیچ دلیلی نداریم. <code class="page" rel="15,395"/> <span class="aya" rel="26_74" data-words="2-6">بل وجدنا آباءنا کذلک یفعلون</span> -یعنی عین آن کاری را انجام می‌دهیم که پدران ما می‌کردند، و بت‌ها را همانطور که آنان می‌پرستیدند می‌پرستیم، خلاصه می‌خواهیم بگوییم در اینجا به دو نحو می‌توانستند پاسخ دهند: یکی همین پاسخی که داده‌اند، و دیگری اینکه بگویند ما پدران خود را یافتیم که بت می‌پرستیدند ، ولی این طور نگفتند بلکه گفتند:  یافتیم که چنین می‌کردند ، تا در افاده تقلید صریحتر باشد، به طوری که گویا خود آنان هیچ معنایی برای بت‌پرستی نمی‌فهمند، تنها می‌دانند که کارشان نظیر کار پدرانشان است و همان شکل و قیافه را دارد و اما اینکه فایده این کار چیست؟ هیچ اطلاعی ندارند. </p> <p><code class="aya" rel="26_75"/><code class="aya" rel="26_76"/><code class="aya" rel="26_77"/> <span class="aya" rel="26_75-77" data-words="1-16">قال أ فرأیتم ما کنتم تعبدون، أنتم و آباؤکم الأقدمون، فإنهم عدو لی إلا رب العالمین</span> بعد از آنکه محاجه ابراهیم با پدر و قومش به اینجا انجامید که هیچ حجت و دلیلی به غیر تقلید از پدران بر بت‌پرستی نیاوردند، شروع کرد به بیزاری جستن از خدایان ایشان و نیز از خود ایشان و پدران بت‌پرستشان و فرمود: <span class="aya" rel="26_75-76" data-words="2-10">أ فرأیتم ما کنتم تعبدون، أنتم و آباؤکم الأقدمون</span>. </p> <p> <em>فاء</em> بر سر کلمه <em>ا فرأیتم</em> ، تفریع بر چیزی است که از گفتگوی قبلی روشن می‌شدو آن دلیل نداشتن ایشان برای عمل بت پرستیشان بود و اینکه در این عمل تنها تقلید می‌کنند و یا بطلان عملشان از اصل بود، و جمله را چنین معنا می‌دهد که: وقتی عمل شما باطل است و هیچ حجتی بر آن ندارید به غیر تقلید از پدران، پس بدانید که این بتها که می‌بینید (یعنی عین این بتها که شما و پدران گذشته‌تان آن را می‌پرستید دشمن منند)، زیرا پرستش آنها مضر به دین من و مهلک من است، پس جز دشمنی برای من اثر و خاصیتی ندارند. </p> <p>و اگر در عبارت خود نام پدران گذشته ایشان را برد برای این بود که بفهماند او هیچ ارزشی برای تقلید از پدران گذشته آنان قائل نیست و عهد گذشته و سبقت زمانی در ابطال حق یا احقاق باطل هیچ اثری ندارد، و اگر در جمله <span class="aya" rel="26_77" data-words="1-3">فإنهم عدو لی...</span> -ایشان دشمن منند... ، ضمیر عقلاء را به بتها برگردانید، به خاطر این بود که طرف مقابل نسبت عبادت به آنها می‌دادند و عبادت هر چیزی مستلزم آن است که دارای شعور و عقل باشد و در قرآن کریم در بسیاری موارد این گونه تعبیر آمده که ضمیر عقلاء را به بتها برگردانده است. </p> <p>و جمله‌ <span class="aya" rel="26_77" data-words="4-6">إلا رب العالمین</span> استثناء منقطع است و جمله‌ <span class="aya" rel="26_77" data-words="1-3">فإنهم عدو لی</span> مستثنا منه آن است و معنایش این است که لیکن رب العالمین چنین نیست . <code class="page" rel="15,396"/><code class="aya" rel="26_78"/> </p><h3> <span class="title" rel="26_78">ابراهیم (علیه السلام) رب العالمین را با وصف خلق و هدایت (تدبیر) معرفی و توصیف می‌کند (<span class="aya" rel="26_78" data-words="1-4">الذی خلقنی فهو یهدین...</span>) </span> </h3> <p> <span class="aya" rel="26_78" data-words="1-4">الذی خلقنی فهو یهدین</span>... <span class="aya" rel="26_82" data-words="8-9">یوم الدین</span> بعد از آنکه رب العالمین را استثناء کرد، او را به اوصافی ستود که با آن اوصاف حجت و دلیلش بر مدعایش (او دشمن من نیست بلکه ربی است رحیم و دارای لطف و عنایت به حال من و منعم من است به تمامی نعمت‌ها و دافع تمامی شرور) تمام می‌شود و آن اوصاف این است: <span class="aya" rel="26_78" data-words="1-2">الذی خلقنی...</span> -آن کس که مرا خلق کرد... و اما اینکه بعضی گفته‌اند که: جمله‌ <span class="aya" rel="26_78" data-words="1-2">الذی خلقنی...</span> جمله‌ای است استینافی، که کلام را از سر شروع کرده، سخنی است که نباید بدان اعتناء کرد. </p> <p>پس اینکه گفت: <span class="aya" rel="26_78" data-words="1-4">الذی خلقنی فهو یهدین</span> سر آغاز هر نعمت، مساله خلقت را ذکر کرد، چون مطلوب، بیان استناد تدبیر امر او است به خود او، این از باب حکم کردن به تعبیری است که دلیلش نیز همراهش باشد، چون برهان اینکه تدبیر عالم قائم به خود خدای تعالی است، همین است که خلقت عالم و ایجاد آن قائم به او تنهایی است، زیرا پر واضح است که خلقت از تدبیر منفک نمی‌شود و معقول نیست که در این موجودات جسمانی و تدریجی الوجود که هستیش به تدریج تکمیل می‌شود، خلقت قائم به کسی، و تدبیر قائم به کسی دیگر باشد، و از آنجا که می‌دانیم خلقت عالم قائم به خدای سبحان است، پس ناگزیر باید بدانیم که تدبیرش نیز قائم به اوست. </p> <p>و به همین عنایت بود که هدایت را با فاء تفریع، بر خلقت عطف کرد و فهمانید که خدای تعالی بدین جهت هادی است که خالق است. </p> <p>و ظاهر جمله‌ <span class="aya" rel="26_78" data-words="3-4">فهو یهدین</span> -که به هدایت قیدی نزده-این است که مراد از آن مطلق هدایت است، چه هدایت به سوی منافع دنیوی و چه اخروی و تعبیر به لفظ مضارع (هدایت می‌کند) به منظور افاده استمرار است، پس معنا چنین است که: خدای تعالی کسی است که مرا آفرید و مدام مرا هدایت می‌کند و همواره و از روزی که مرا خلق کرده و به سوی سعادت زندگی‌ام راه‌نمایی کرده و می‌کند. </p> <p>در نتیجه آیه شریفه از نظر معنا نظیر کلامی است که خدای سبحان از موسی  (ع) حکایت فرموده، که به فرعون گفت: <span class="aya" rel="20_50" data-words="2-9">ربنا الذی أعطیکل شیء خلقه ثم هدی</span><span class="footnote" rel="1" title="پروردگار ما کسی است که هر چیزی رای آفرید هدایت هم کرد سوره طه، آیه ۵۰">*</span> یعنی به سوی منافعش هدایت کرد، که منظور از هدایت، هدایت عامه است. </p> <p>و این همان معنایی است که در اول سوره بدان اشاره نموده و فرمود:   <code class="page" rel="15,397"/> <span class="aya" rel="26_7-8" data-words="1-17">أ و لم یروا إلی الأرض کم أنبتنا فیها من کل زوج کریم، إن فی ذلک لآیة</span> که تقریر و بیان حجتی که در آن است گذشت. </p> <p>پس بنا بر این، جمله‌ <span class="aya" rel="26_79" data-words="1-4">و الذی هو یطعمنی</span> و جملات بعدیش که به زودی می‌آید در حقیقت از باب ذکر خاص بعد از عام است، چون همه این جملات مصداقهایی از هدایت عامه الهی را بیان می‌کند، که بعضی از آنها مربوط به هدایت به سوی منافع دنیوی است و بعضی دیگرش راجع به هدایت به سوی منافعی است که به زندگی آخرت مربوط می‌شود. </p> <p>و اگر مراد از هدایت، در جمله مورد بحث را تنها هدایت دینی بگیریم، در نتیجه صفاتی که در جملات بعد از آن آمده ارتباطی به مساله هدایت نداشته و هر یک تنها معنای خود را می‌دهد و اگر بعد از نعمت خلقت، خصوص نعمت هدایت را آورد و آن را بر سایر نعمتها مقدم داشت، برای این است که نعمت هدایت بعد از نعمت هستی از هر نعمت دیگر بهتر و مهمتر است. <code class="aya" rel="26_79"/><code class="aya" rel="26_80"/> <span class="aya" rel="26_79-80" data-words="1-11">و الذی هو یطعمنی و یسقین، و إذا مرضت فهو یشفین</span> -این تعبیر به منزله کنایه است از همگی نعمتهای مادی که خدای تعالی آنها را به منظور تتمیم نواقص و رفع حوائج دنیایی به آن جناب داده و اگر از میان همه نعمتها تنها مساله طعام و شراب و بهبودی از مرض را ذکر کرد، برای این بود که اینها مهمتر از سایر نعمتها است. </p> <p>و از همین جا معلوم می‌شود که جمله <em>و چون مریض شوم</em> مقدمه است برای ذکر شفاء، و گرنه کافی بود بفرماید طعام و شراب و شفایم می‌دهد به همین جهت مریض شدن را به خودش نسبت داد، چون اگر به خدا نسبت می‌داد با منظورش که ذکر نعمتها بوده نمی‌ساخت، چون مریض کردن سلب نعمت است نه نعمت، و اما اینکه بعضی<span class="footnote" rel="1" title="روح المعانی، ج ۱۹، ص ۹۶">*</span> گفته‌اند:  مرض را با اینکه آن هم از خداست به خودش نسبت داد تا رعایت ادب را کرده باشد  صحیح نیست. </p> <p>و اما اینکه چرا کلمه <em>الذی</em> را تکرار کرد، با اینکه ممکن بود بفرماید: و هو یطعمنی و یسقین... برای این بود که دلالت کند که یک یک این صفات به تنهایی در اثبات ربوبیت خدای تعالی و تدبیر امر آدمی و اینکه او قائم بر نفس آدمی و اجابت کننده دعای او است کافی است. </p> <p><code class="aya" rel="26_81"/> <span class="aya" rel="26_81" data-words="1-5">و الذی یمیتنی ثم یحیین</span> -منظورش از <em>میراندن</em> مرگی است که آن را برای هر   <code class="page" rel="15,398"/> کسی تقدیر کرده و فرموده: <span class="aya" rel="21_35" data-words="1-4">کل نفس ذائقة الموت</span><span class="footnote" rel="1" title="هر نفسی مرگ را می‌چشد سوره انبیاء، آیه ۳۵">*</span> و این مرگ به انعدام و فنا نیست، بلکه به نقل دادن آدمیان از خانه‌ای به خانه‌ای دیگر است، و این خود یکی از تدابیر عام است که در عالم جاری است، و مراد از زنده کردن، افاضه حیات بعد از مرگ است. </p> <h3> <span class="title" rel="26_69 26_70 26_71 26_72 26_73 26_74 26_75 26_76 26_77 26_78 26_79 26_80 26_81 26_82 26_83 26_84 26_85 26_86 26_87 26_88 26_89 26_90 26_91 26_92 26_93 26_94 26_95 26_96 26_97 26_98 26_99 26_100 26_101 26_102 26_103 26_104">وجه اینکه ابراهیم (علیه السلام) فرمود به مغفرت خدا طمع دارم، و مراد از خطیئه‌ای که به خود نسبت داد</span> </h3> <p> <code class="aya" rel="26_82"/> <span class="aya" rel="26_82" data-words="1-9">و الذی أطمع أن یغفر لی خطیئتی یوم الدین</span> <span class="phrase">- <em rel="fa_26_82_8-9" data-sentence="2:509">یوم الدین</em> یعنی روز جزاء که همان روز قیامت است، و مساله آمرزش را مثل سایر نعمتهای مذکور به طور قطعی ذکر نکرد و نگفت: و کسی که مرا می‌آمرزد <em>بلکه گفت: </em> و کسی که امیدوارم مرا بیامرزد ، دلیلش این است که مساله آمرزش‌به استحقاق نیست، تا اگر کسی خود را مستحق آن بداند قطع به آن پیدا کند، بلکه فضلی است از ناحیه خدا و بطور کلی هیچ کس از خدا هیچ چیز طلبکار نیست، بلکه چیزی که هست این خدای سبحان است که بر خود واجب کرده که خلق را هدایت کند و رزق دهد و بمیراند و زنده کند، ولی بر خود واجب نکرده که هر گنه کاری را بیامرزد.</span> </p> <p>درباره رزق فرموده: <span class="aya" rel="51_23" data-words="1-7">فو رب السماء و الأرض إنه لحق</span><span class="footnote" rel="2" title="پس به پروردگار آسمان و زمین سوگند که رزق حق است سوره ذاریات، آیه ۲۳">*</span> و درباره مرگ فرموده: <span class="aya" rel="21_35" data-words="1-4">کل نفس ذائقة الموت</span><span class="footnote" rel="3" title="سوره انبیاء، آیه ۳۵">*</span> و درباره احیاء بعد از مرگ فرموده: <span class="aya" rel="10_4" data-words="1-6">إلیه مرجعکم جمیعا وعد الله حقا</span><span class="footnote" rel="4" title="همه به سوی او بازمی‌گردید وعده خدا حق است سوره یونس، آیه ۴">*</span> ولی درباره مغفرت نفرموده: یغفرکم جمیعا-همه شما را می‌آمرزد بلکه فرموده: <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span><span class="footnote" rel="5" title="خدا این جرم را که به وی شرک بورزند نمی‌آمرزد، ولی پائین‌تر از شرک را از هر کس که بخواهد می‌آمرزد سوره نساء، آیه ۴۸">*</span>. </p> <p>در جمله مورد بحث، ابراهیم (ع) به خود نسبت خطا و گناه داده با اینکه آن جناب از گناه معصوم بود و این خود دلیل بر آن است که مرادش از خطیئه، مخالفت اوامر مولوی الهی نبوده، چون خطیئه و گناه مراتبی دارد و هر کس به حسب مرتبه‌ای که از عبودیت خدا دارد، در همان مرتبه خطیئه‌ای دارد، هم چنان که فرموده‌اند: حسنات الأبرار سیئات المقربین-خوبیهای نیکان برای مقربین درگاه حق، بدی و گناه بشمار می‌رود و به همین جهت است که خدای تعالی به رسول گرامی خود ( ص) دستور می‌دهد: <span class="aya" rel="47_19" data-words="7-9">و استغفر لذنبک</span><span class="footnote" rel="6" title="برای گناهت طلب آمرزش کن سوره یوسف، آیه ۲۹">*</span>. </p> <p>             <code class="page" rel="15,399"/> آری خطیئه از مثل ابراهیم (ع) عبارت است از اینکه به خاطر ضروریات زندگی از قبیل خواب و خوراک و آب و امثال آن نتواند در تمامی دقائق زندگی به یاد خدا باشد هر چند که همین خواب و خوراک و سایر ضروریات زندگی اطاعتی است و چگونه ممکن است خطیئه غیر این معنا را داشته باشد؟ و حال آنکه خدای تعالی تصریح کرده به اینکه آن جناب مخلص خداست و غیر خدا احدی از آن جناب سهم ندارد و شریک نیست و در این باره فرموده: <span class="aya" rel="38_46" data-words="1-5">إنا أخلصناهم بخالصة ذکری الدار</span><span class="footnote" rel="1" title="ما ایشان را با یاد آخرت خالص کردیم سوره ص، آیه ۴۶">*</span>. و ما در آخر جزء ششم این کتاب و نیز در جلد هفتم آن در ذیل داستانهای ابراهیم بحثی گذراندیم که با این مقام نیز ارتباط دارد. </p> <h3> <span class="title" rel="26_83"><span class="phrase">مقصود از <em rel="fa_26_83_4-4" data-sentence="9:156">حکم</em> و الحاق به صالحین که ابراهیم (علیه السلام) از پروردگار خود تقاضا کرد <span class="aya" rel="26_83" data-words="1-7">رب هب لی حکما و ألحقنی بالصالحین</span></span> </span> </h3> <p> <code class="aya" rel="26_83"/> <span class="aya" rel="26_83" data-words="1-7">رب هب لی حکما و ألحقنی بالصالحین</span> بعد از آنکه ابراهیم (ع) نعمتهای مستمره و متوالی و متراکم خدای تعالی را نسبت به خود یاد آور شد که از روزی که خلق شده تا بی نهایت به وی ارزانی داشت و با ذکر این نعمت‌ها و تصور لطف و مرحمت الهی حالتی به او دست داد، آمیخته از جاذبه رحمت و فقر عبودیت و این حالت، او را واداشت تا به درگاه خدا اظهار حاجت نموده، باب سؤال را مفتوح دارد، ناگزیر سیاق سخن خود را که تا اینجا سیاق غیبت بود (و می‌فرمود: رب العالمین کسی است که مرا خلق کرده و هدایت می‌کند...) به سیاق خطاب برگرداند و روی سخن به خدای تعالی نموده، عرض حاجت کند. </p> <p>پس در جمله <em>رب-پروردگار من</em> کلمه <em>رب</em> را به ضمیر <em>یاء</em> یعنی به خودش نسبت داد، بعد از آنکه در چند جمله رب را به عنوان رب العالمین ستود و این بدان جهت بود که خواست رحمت الهی را بر انگیخته و عنایت ربانی را برای اجابت دعا و در خواستش به هیجان در آورد. </p> <p>و در جمله <span class="aya" rel="26_83" data-words="2-4">هب لی حکما</span> <em>منظورش از</em> حکم ، همان است که در کلام گذشته موسی (ع) که فرمود: <span class="aya" rel="26_21" data-words="5-8">فوهب لی ربی حکما</span><span class="footnote" rel="2" title="همانا خدای من، به من علم و حکمت عطا فرمود سوره شعراء، آیه ۲۱">*</span>، گفتیم که حکم به معنای اصابه نظر و داشتن رأی مصاب در مسائل کلی اعتقادی و عملی است و نیز در تطبیق عمل بر آن معارف کلی است، هم چنان که آیه‌ <span class="aya" rel="21_25" data-words="1-16">و ما أرسلنا من قبلک من رسول إلا نوحی إلیه أنه لا إله إلا أنا فاعبدون</span><span class="footnote" rel="3" title="هیچ رسولی قبل از تو نفرستادیم مگر آنکه به وی وحی کردیم که هیچ معبودی جز من نیست، پس تنها مرا عبادت کنید سوره انبیاء، آیه ۲۵">*</span> درباره‌معارف اعتقادی و عملی است که جامع همه آنها توحید و تقوی است، و       <code class="page" rel="15,400"/> نیز آیه‌ <span class="aya" rel="21_73" data-words="6-20">و أوحینا إلیهم فعل الخیرات و إقام الصلاة و إیتاء الزکاة و کانوا لنا عابدین</span><span class="footnote" rel="1" title="و عمل به نیکیها و اقامه نماز و دادن زکات را به ایشان وحی کردیم، و ایشان ما را عبادت می‌کردند سوره انبیاء، آیه ۷۳">*</span> که مربوط به یافتن راه سداد و هدایت به سوی صلاح در مقام عمل است و اگر در آیه مورد بحث حکم را نکره آورد، برای این بود که به عظمت و اهمیت آن اشاره کرده باشد. </p> <p> <span class="aya" rel="26_83" data-words="5-7">و ألحقنی بالصالحین</span> -کلمه <em>صلاح</em> -به طوری<span class="footnote" rel="2" title="مفردات راغب، ماده &lt;em&gt;صلح&lt;/em&gt; ">*</span> که راغب گفته-در مقابل فساد است و <em>فساد</em> عبارت است از تغییر دادن هر چیزی از آنچه طبع اصلی آن اقتضاء دارد، در نتیجه <em>صلاح</em> به معنای باقی ماندن و یا بودن هر چیزی است به مقتضای طبع اصلیش، تا آنچه خیر و فایده در خور آن است بر آن مترتب گردد، بدون اینکه به خاطر فسادش چیزی از آثار نیک آن تباه گردد. </p> <p>و <span class="phrase">چون کلمه <em rel="fa_26_83_7-7" data-sentence="9:403">صالحین</em> در آیه مورد بحث مقید به صالحین در عمل و یا (اخلاق و یا) امثال آن نشده، قهرا مراد از آن تنها صالحین در ذات خواهد بود، هر چند که صلاح در ذات از صلاح در عمل منفک نمی‌شود، هم چنان که خدای تعالی فرمود: <span class="aya" rel="7_58" data-words="1-7">و البلد الطیب یخرج نباته بإذن ربه</span><span class="footnote" rel="3" title="روییدنیهای سرزمین پاک به اذن پروردگارش بیرون می‌آید سوره اعراف، آیه ۵۸">*</span>.</span> </p> <p>پس صلاح ذات به این است که استعدادش برای قبول رحمت الهی و ظرفیتش برای افاضه هر خیر و سعادت تمام باشد، که یکی از شؤون این تمامیت همین است که دارای این صلاح باشد، و اعتقاد باطل یا عمل باطلی هم که مایه فساد آن است نداشته باشد، از اینجا روشن می‌گردد که صلاح ذاتی از لوازم موهبت حکم است-البته حکم به آن معنایی که گذشت-، هر چند که حکم از نظر مورد اخص از صلاح است و اخص بودن آن روشن است. </p> <p>پس همین که آن جناب از پروردگار متعالش درخواست کرد که به صالحینش ملحق سازد، خود از لوازم درخواست موهبت حکم و از فروعی است که بر حکم مترتب می‌شود، در نتیجه معنای کلام آن جناب این است که: پروردگارا نخست موهبت حکم به من ارزانی بدار و سپس اثر آن را که صلاح ذاتی است در من تکمیل کن. </p> <p>و ما در ذیل آیه‌ <span class="aya" rel="2_130" data-words="16-21">و إنه فی الآخرة لمن الصالحین</span><span class="footnote" rel="4" title="سوره بقره، آیه ۱۳۰">*</span>، در جلد اول این کتاب بیانی گذراندیم که با این مقام ارتباط دارد. </p> <h3> <span class="title" rel="26_84">مراد از لسان صدق در آخرین در دعای ابراهیم (علیه السلام): <span class="aya" rel="26_84" data-words="1-7">و اجعل لی لسان صدق فی الآخرین</span> </span> </h3> <p> <span class="aya" rel="26_84" data-words="1-7">و اجعل لی لسان صدق فی الآخرین</span> <span class="phrase">اضافه <em rel="fa_26_84_4-4" data-sentence="6:468">لسان</em> بر کلمه <em rel="fa_26_84_5-5" data-sentence="69:447">صدق</em> اضافه لامی است که اختصاص را می‌رساند، یعنی زمانی که جز به راستی تکلم نمی‌کند، و ظاهر اینکه لسان صدق را برایش قرار دهد این است که خدای تعالی در قرون آخر فرزندی به او دهد که زبان صدق او باشد، یعنی لسانی باشد مانند لسان خودش، که منویات او را بگوید، همانطور که زبان خود او از منویاتش سخن می‌گوید، پس برگشت معنا به این است که خداوند در قرون آخر الزمان کسی را مبعوث کند، که به دعوت وی قیام نماید، مردم را به کیش و ملت او که همان دین توحید است دعوت کند.</span> </p> <p>بنا بر این، آیه مورد بحث در معنای آیه سوره صافات است که بعد از ذکر ابراهیم  (ع) می‌فرماید: <span class="aya" rel="37_108" data-words="1-5">و ترکناعلیه فی الآخرین</span><span class="footnote" rel="1" title="و ثنای او را بر آیندگان واگذاردیم سوره صافات، آیه ۱۰۸">*</span> و این جمله بعد از ذکر جمعی از انبیاء  (ع) نیز آمده، مانند: نوح، موسی، هارون و الیاس، و همچنین در سوره مریم بعد از ذکر زکریا و یحیی و عیسی و ابراهیم و موسی و هارون فرموده: <span class="aya" rel="19_50" data-words="6-11">و جعلنا لهم لسان صدق علیا</span><span class="footnote" rel="2" title="و برای آنها نام و مقام مقبول و برجسته قرار دادیم سوره مریم، آیه ۵۰">*</span> بنا بر این مقصود این است که دعوت این بزرگواران بعد از رفتنشان نیز باقی بماند و خدا رسولانی مانند خود ایشان به این منظور مبعوث فرماید. </p> <p>بعضی<span class="footnote" rel="3" title="روح المعانی، ج ۱۹، ص ۹۸">*</span> از مفسرین گفته‌اند: مراد از لسان صدق در آخرین ، بعثت خاتم الانبیاء  ( ص) است از خود آن جناب هم روایت شده که فرمود: من دعای پدرم ابراهیم هستم. مؤید این قول این است که در چند جای قرآن دین آن جناب را ملت ابراهیم خوانده است و در این صورت معنای آیه همان معنایی می‌شود که خدای تعالی آن را از ابراهیم و اسماعیل (ع) موقع بنای کعبه حکایت کرد که گفتند: <span class="aya" rel="2_128" data-words="1-11">ربنا و اجعلنا مسلمین لک و من ذریتنا أمة مسلمة لک</span>... <span class="aya" rel="2_129" data-words="1-16">ربنا و ابعث فیهم رسولا منهم یتلوا علیهم آیاتک و یعلمهم الکتاب و الحکمة و یزکیهم</span>. </p> <p>بعضی<span class="footnote" rel="4" title="تفسیر ابو الفتوح رازی، ج ۸، ص ۳۴۶">*</span> دیگر گفته‌اند: مراد از لسان صدق در آخرین این است که خدای تعالی ذکر جمیل و ستایش نیکوی او را تا قیامت باقی بگذارد و خدا هم این دعایش را مستجاب کرده، اهل ایمان همواره او را ثنا می‌گویند و به خیر یاد می‌کنند . </p> <p>         <code class="page" rel="15,402"/> و لیکن لسان صدق به معنای ذکر جمیل و ثنا بودن خیلی روشن نیست و نیز آن قول دیگر که می‌گفت دعای مورد بحث به معنای همان دعایی است که در سوره بقره از آن جناب نقل شده درست به نظر نمی‌رسد، چون یکی بودن آن دعا و این دعا نیز خیلی روشن نیست. </p> <p><code class="aya" rel="26_85"/> <span class="aya" rel="26_85" data-words="1-6">و اجعلنی من ورثة جنة النعیم</span> در اینکه وارث جنت نعیم شدن چه معنا دارد؟ گفتاری در تفسیر آیه‌ <span class="aya" rel="23_10" data-words="1-3">أولئک هم الوارثون</span><span class="footnote" rel="1" title="سوره مؤمنون، آیه ۱۰ و ۱۱">*</span> گذشت. </p> <p><code class="aya" rel="26_86"/> <span class="aya" rel="26_86" data-words="1-7">و اغفر لأبی إنه کان من الضالین</span> این جمله حکایت استغفار آن جناب است برای پدرش، بر حسب وعده‌ای که قبلا به پدرش داده و فرموده بود: <span class="aya" rel="19_47" data-words="2-6">سلام علیک سأستغفر لک ربی</span><span class="footnote" rel="2" title="سلام بر تو به زودی از پروردگارم برایت طلب مغفرت می‌کنم سوره مریم، آیه ۴۹">*</span> و هیچ بعید نیست که از آیه‌ <span class="aya" rel="9_114" data-words="1-19">و ما کان استغفار إبراهیم لأبیه إلا عن موعدة وعدها إیاه فلما تبین له أنه عدو لله تبرأ منه</span><span class="footnote" rel="3" title="استغفار ابراهیم برای پدرش نبود مگر ناشی از قراری که به وی وعده داده بود، پس همین که معلومش شد که وی دشمن خدا است، از او بیزاری جست سوره توبه، آیه ۱۱۴">*</span> استفاده شود که دعای آن جناب در جمله مورد بحث هنگامی بوده که هنوز پدرش زنده بوده است. </p> <p>بنا بر این معنای آیه چنین می‌شود که: پدرم مدتی قبل از این دعا از گمراهان بود. </p> <p><code class="aya" rel="26_87"/><code class="aya" rel="26_88"/><code class="aya" rel="26_89"/> <span class="aya" rel="26_87-89" data-words="1-18">و لا تخزنی یوم یبعثون، یوم لا ینفع مال و لا بنون، إلا من أتی الله بقلب سلیم</span> کلمه <em>خزی</em> -به کسر خاء و سکون زا-به معنای یاری نکردن کسی است که از طرف، امید یاری دارد، و ضمیر در کلمه یبعثون-مبعوث شوند <em>به</em> ناس-مردم بر می‌گردد، خواهی گفت: گفتگویی از مردم به میان نیامده و کلمه ناس قبلا ذکر نشده بود تا ضمیر به آن برگردد، می‌گوییم بلی حق با شماست و لیکن همین که از خارج بدانیم که مرجع ضمیر چیست کافی است. </p> <p>و از اینکه آن جناب از پروردگار خود مسألت نمود که او را در روز قیامت <em>خزی</em>  نکند، فهمیده می‌شود که در آن روز هر انسانی محتاج به یاری خدا است، و بنیه ضعیف بشری تاب مقاومت در برابر اهوال و هراسهایی که آن روز با آنها مواجه می‌شود ندارد، مگر آنکه خدا او را یاری و تایید کند. </p> <p>کلمه <em>یوم</em> در جمله‌ <span class="aya" rel="26_88" data-words="1-7">یوم لا ینفع مال و لا بنون</span> ظرفی است که به عنوان بدل از یوم در جمله‌ <span class="aya" rel="26_87" data-words="4-5">یوم یبعثون</span> آمده. </p> <h3> <span class="title" rel="26_88 26_87 26_69 26_70 26_71 26_72 26_73 26_74 26_75 26_76 26_77 26_78 26_79 26_80 26_81 26_82 26_83 26_84 26_85 26_86 26_89 26_90 26_91 26_92 26_93 26_94 26_95 26_96 26_97 26_98 26_99 26_100 26_101 26_102 26_103 26_104">بیان اینکه سود نداشتن مال و فرزندان در قیامت نتیجه انحلال اجتماع مدنی و بطلان اسباب اعتباری در آن روز است</span> </h3> <p> <span class="phrase">پس اینکه بعضی<span class="footnote" rel="1" title="روح المعانی، ج ۱۹، ص ۱۰۰">*</span> از مفسرین گفته‌اند: گفتار ابراهیم در جمله <em rel="fa_26_87_5-5" data-sentence="128:136">یبعثون</em> تمام می‌شود و از جمله‌ <span class="aya" rel="26_88" data-words="1-3">یوم لا ینفع</span> تا پانزده آیه بعد جزء کلام خدا است، صحیح نیست.</span> </p> <p>در این جمله سود داشتن مال و فرزندان در روز قیامت بکلی نفی شده، و این بدان جهت است که رابطه مال و فرزندان که در دنیا مناط در یاری و مساعدت طرفینی است، رابطه‌ای است و همی و خیالی، که تنها در نظام اجتماعی بشر معتبر شمرده می‌شود و در خارج از ظرف اجتماع مدنی هیچ اثری ندارد،  (مال که یا کاغذی است به نام اسکناس و یا فلزی است به نام طلا و امثال آن و نیز یک انسان به نام فرزند که موجودی است مستقل، چه ارتباطی به زندگی من که نیز انسانی هستم مستقل می‌تواند داشته باشد؟) و روز قیامت که روز انکشاف حقایق و جدا شدن آنها از موهومات است و روزی است که دیگر اسباب و مؤثرات اعتباری، از سببیت می‌افتد، مال به مالیتش و فرزند به عنوان فرزندیش، و خویشاوند به عنوان قرابتش نیز از اعتبار می‌افتد، هم چنان که قرآن کریم می‌فرماید: <span class="aya" rel="6_94" data-words="1-14">و لقد جئتمونا فرادی کما خلقناکم أول مرة و ترکتم ما خولناکم وراء ظهورکم</span><span class="footnote" rel="2" title="امروز تک تک نزد ما آمدید، درست همانطور که در بار اول تک تک خلقتان کردیم و به دنیا قدم نهادید و آنچه به شما داده بودیم پشت سر نهادید و آمدید سوره انعام، آیه ۹۴">*</span> و نیز فرموده: <span class="aya" rel="23_101" data-words="1-11">فإذا نفخ فی الصور فلا أنساب بینهم یومئذ و لا یتساءلون</span><span class="footnote" rel="3" title="روزی که در صور دمیده شود دیگر انساب و ارتباط خویشاوندی در بینشان نیست و آن روز از احوال یکدیگر نمی‌پرسند سوره مؤمنون، آیه ۱۰۱">*</span>. </p> <p>پس مراد از سود نداشتن مال و فرزندان در روز قیامت، این است که در قیامت آن طور که در دنیا و در اجتماع بشری معتبر بود اعتبار ندارد، آری در دنیا در مجتمع بشری مال بهترین سبب و وسیله است برای رسیدن به مقاصد زندگی و همچنین فرزندان بهترین وسیله‌اند برای رسیدن به شوکت و نیرو و غلبه، پس مال و فرزندان، عمده چیزی است که آدمی در دنیا به آن رکون و اعتماد می‌کند و دل بدان می‌بندد، در نتیجه سود نداشتن این دو در قیامت کنایه می‌شود از سود نداشتن هیچ سببی از اسباب اعتباری و قراردادی دنیا، که در دنیا برای جلب منافع مادی بدان تمسک می‌شد، از قبیل علم و صنعت و جمال و امثال آنها. </p> <p>و به عبارت دیگر نفی فایده از مال و فرزندان در آخرت در معنای این است که از بطلان اجتماع مدنی و اسباب اعتباری و روابط قراردادی آن خبر دهد، هم چنان که در آیه <span class="aya" rel="37_25-26" data-words="1-8">ما لکم لا تناصرون، بل هم الیوم مستسلمون</span> -چرا یکدیگر را یاری نمی‌کنید آری ایشان امروز       <code class="page" rel="15,404"/> تسلیمند ، بدان اشاره می‌فرماید. </p> <h3> <span class="title" rel="26_89 26_88">وجوه مختلف در باره مفاد و نوع استثنای <span class="aya" rel="26_89" data-words="1-6">إلا من أتی الله بقلب سلیم</span> در آیه: <span class="aya" rel="26_88" data-words="1-3">یوم لا ینفع...</span> </span> </h3> <p> <span class="aya" rel="26_89" data-words="1-6">إلا من أتی الله بقلب سلیم</span> -راغب می‌گوید: کلمه <em>سلم</em> و <em>سلامت</em> به معنای دور بودن از آفات ظاهری و باطنی است<span class="footnote" rel="1" title="مفردات راغب، ماده &lt;em&gt;سلم&lt;/em&gt; ">*</span>. </p> <p>و از سیاق بر می‌آید که آن جناب در مقام بیان معنای جامعی است که قیامت را از سایر روزها متمایز کند، و از پروردگار خود درخواست کرده که اولا در روزی که مال و اولاد و سایر آنچه در دنیا سود می‌دهد سودی نمی‌بخشد، او را یاری کند، و بیچاره نسازد، که مقتضای این مقدمه چینی این است که مطلوب واقعی از جمله‌ <span class="aya" rel="26_89" data-words="1-6">إلا من أتی الله بقلب سلیم</span> بیان چیزی باشد که در آن روز نافع است. </p> <p>بنا بر این، استثناء منقطع و کلمه <em>الا</em> به معنای لیکن است، یعنی در آن روز مال و اولاد سودی نمی‌دهد و لیکن هر کس با قلب سلیم نزد خدا آید از سلامت قلب سود می‌برد. </p> <p>و خلاصه مفاد کلام این می‌شود که مدار سعادت در آن روز بر سلامت قلب است، چه اینکه صاحب آن قلب سالم در دنیا مال و فرزندی داشته باشد و یا نداشته باشد. </p> <p><span class="phrase">بعضی<span class="footnote" rel="2" title="مال و فرزندان زینت زندگی دنیایند و باقیات الصالحات نزد پروردگار تو ثواب بهتری دارند و سود بیشتری از آنها امید می‌رود سوره کهف، آیه ۴۶">*</span> از مفسرین استثنا را متصل و مستثنی منه را مفعول <em rel="fa_26_88_3-3" data-sentence="233:327">ینفع</em> و محذوف دانسته و گفته‌اند که: تقدیر آیه چنین است: یوم لا ینفع مال و لا بنون احدا الا من اتی اللَّه بقلب سلیم-روزی که مال و فرزندان به احدی سود نمی‌دهد، مگر کسی را که با قلب سلیم نزد خدا آید ،  (ولی بنا بر این تفسیر مفاد آیه این می‌شود که هر کس با قلب سلیم آید مال و اولاد او را سود دهد و حال آنکه آیه نمی‌خواهد این را برساند).</span> </p> <p>بعضی<span class="footnote" rel="3" title="رویها برای حی قیوم خاضع شد و نومید گشت کسی که ظلمی مرتکب شد سوره طه، آیه ۱۱۱">*</span> دیگر گفته‌اند: استثنای متصل است، چیزی که هست مضافی از آن حذف شده و تقدیرش چنین است: یوم لا ینفع مال و لا بنون الا مال و بنون من اتی اللَّه... -روزی که مال و فرزند سودی نمی‌بخشد، مگر مال و فرزندان کسی که با قلب سلیم آمده باشد . </p> <p>بعضی<span class="footnote" rel="4" title="روح المعانی، ج ۱۹، ص ۱۰۰">*</span> دیگر گفته‌اند: مال و بنون در معنای بی نیازی است و استثناء از بی نیازی شده، اما به حذف مضافی از نوع آن و تقدیرش این است: یوم لا ینفع غنی الا غنا من اتی اللَّه بقلب سلیم-روزی که هیچ غنایی سود نمی‌بخشد، مگر غنا و بی نیازی کسی که با قلب سلیم آمده باشد و قلب سلیم هم خود نوعی از غنا است، پس استثنای متصل ادعایی است نه حقیقی. </p> <p>     <code class="page" rel="15,405"/> بعضی<span class="footnote" rel="1" title="تفسیر کشاف، ج ۳، ص ۳۲۱">*</span> دیگر گفته‌اند: استثنای منقطع است و در این میان مضافی حذف شده و تقدیر چنین است: یوم لا ینفع مال و لا بنون الا حال من اتی... -روزی که مال و فرزندان سودی نمی‌دهد مگر حال کسی که... . </p> <p>و از میان این چند قول سه قول اول همانطور که اشاره شد مفاد آیه را مخصوص می‌کند به کسانی که مال و اولاد دارند و آنان را دو طائفه می‌کند یکی صاحبان مال و اولاد که با قلب سلیم آمده باشند و دوم صاحبان مال و اولادی که با چنین قلبی نیامده باشند و این مال و اولاد تنها به دسته اول سود می‌دهد و اما کسانی که در دنیا مال و اولاد نداشته‌اند، آیه از وضع آنان ساکت است، و حال آنکه می‌دانیم سیاق آیه نمی‌خواهد این را بفرماید، قول چهارم هم کلمه <em>حال</em> را تقدیر گرفته که هیچ حاجتی به آن نبوده است. </p> <p>و آیه شریفه از نظر معنا قریب به آیه‌ <span class="aya" rel="18_46" data-words="1-16">المال و البنون زینة الحیاة الدنیا و الباقیات الصالحات خیر عند ربک ثوابا و خیر أملا</span><span class="footnote" rel="2" title="یعنی تو بر بندگان من تسلط نمی‌یابی مگر کسانی که خود از گمراهانند و تو را پیروی می‌کنند، که جهنم موعد همه ایشان است به درستی که مردم با تقوی در بهشتها و چشمه‌سارها هستند">*</span> است چیزی که هست در آیه مورد بحث نفع را به قلب سلیم نسبت داده، که آن قلبی است که از ننگ ظلم و تاریکی شرک و گناه سالم باشد، هم چنان که در وصف آن روز فرموده: <span class="aya" rel="20_111" data-words="1-11">و عنت الوجوه للحی القیوم و قد خاب من حمل ظلما</span><span class="footnote" rel="3" title="شما و آنچه به جای خدا می‌پرستید هیزم جهنمید سوره انبیاء، آیه ۹۸">*</span> و در آیه چهل و شش کهف نفع و ثواب را به باقیات الصالحات نسبت داده است. </p> <p>بعضی<span class="footnote" rel="4" title="کافی، ج ۲، ص ۳۰۰، ح ۴ (عن ابن عبد اللَّه) و ج ۱ ص ۴۷، ح ۴ (عن ابی بصیر)">*</span> از مفسرین گفته‌اند: این دو آیه این احتمال را تایید می‌کند که استغفار آن جناب برای پدرش، در حقیقت درخواست هدایت او به سوی ایمان است نه طلب مغفرت معمولی، چون محال است مثل ابراهیم کسی برای شخصی که کافر مرده و می‌داند که طلب مغفرت سودی به حال او ندارد طلب مغفرت کند، چون چنین طلب مغفرتی شفاعتی است، که به کافران نمی‌رسد. </p> <p>البته اینکه استثنا را متصل بدانیم-که خود این قائل نیز قائل به آن است-وقتی صحیح می‌شود که‌ابراهیم پسر صلبی آزر باشد، ولی ما در داستان آن جناب در سوره انعام فساد این مطلب را روشن ساخته و گفتیم که آیات بر خلاف آن تصریح دارد. </p> <p>         <code class="page" rel="15,406"/> و اما اگر استثناء را منقطع بگیریم، آن وقت جمله‌ <span class="aya" rel="26_89" data-words="1-6">إلا من أتی الله بقلب سلیم</span>، به ضمیمه آیه‌ <span class="aya" rel="21_28" data-words="8-13">و لا یشفعون إلا لمن ارتضی</span><span class="footnote" rel="1" title="شفاعت نمی‌کنند مگر برای کسی که او بپسندد سوره انبیاء، آیه ۲۸">*</span> دلیل بر این می‌شود که استغفار آن جناب قبل از مرگ پدر بوده، و این خود روشن است. </p> <p><code class="aya" rel="26_90"/><code class="aya" rel="26_91"/> <span class="aya" rel="26_90-91" data-words="1-8">و أزلفت الجنة للمتقین، و برزت الجحیم للغاوین</span> <span class="phrase">کلمه <em rel="fa_26_90_2-2" data-sentence="5:666">ازلفت</em> از مصدر إزلاف، به معنای نزدیک کردن است و کلمه <em rel="fa_26_91_2-2" data-sentence="107:606">برزت</em> از تبریز مصدر باب تفعیل به معنای اظهار است و در اینجا میان متقین و غاوین مقابله انداخت و از بین صفات دو طائفه، دو صفت تقوی و غوایت را نام برد، تا اشاره کند به آن دو قضایی که خدای تعالی در روز راندن ابلیس به خاطر امتناعش از سجده بر آدم نمود، و در سوره حجر آن دو قضاء را نام برده فرمود: <span class="aya" rel="15_42-43" data-words="1-16">إن عبادی لیس لک علیهم سلطان إلا من اتبعک من الغاوین، و إن جهنم لموعدهم أجمعین</span>... <span class="aya" rel="15_45" data-words="1-6">إن المتقین فی جنات و عیون</span><span class="footnote" rel="2" title="امروز از نیکان فاصله بگیرید ای مجرمین سوره یس، آیه ۵۹">*</span>.</span> </p> <p><code class="aya" rel="26_92"/><code class="aya" rel="26_93"/> <span class="aya" rel="26_92-93" data-words="1-14">و قیل لهم أین ما کنتم تعبدون، من دون الله هل ینصرونکم أو ینتصرون</span> یعنی به ایشان گفته می‌شود: کجایند آن چیزهایی که شما به جای خدا آنها را می‌پرستیدید آیا شقاوت و عذاب را از شما و یا از خودشان دفع می‌کنند؟ و حاصل معنا این است که آن روز بر ایشان روشن می‌شود که در بت‌پرستیشان گمراه بوده‌اند. </p> <h3> <span class="title" rel="26_69 26_70 26_71 26_72 26_73 26_74 26_75 26_76 26_77 26_78 26_79 26_80 26_81 26_82 26_83 26_84 26_85 26_86 26_87 26_88 26_89 26_90 26_91 26_92 26_93 26_94 26_95 26_96 26_97 26_98 26_99 26_100 26_101 26_102 26_103 26_104">فرجام بد مشرکان و جنود ابلیس در قیامت</span> </h3> <p> <code class="aya" rel="26_94"/><code class="aya" rel="26_95"/> <span class="aya" rel="26_94-95" data-words="1-9">فکبکبوا فیها هم و الغاوون، و جنود إبلیس أجمعون</span> وقتی گفته می‌شود <em>کبه فانکب</em> معنایش این است که او را با روی به زمین افکند و معنای <em>کبکبه</em> این است که او را چند بار پشت سر هم با رو به زمین افکند. بنا بر این، این وزن تکرار کب را افاده می‌کند، هم چنان که هر ماده‌ای به این وزن در آید تکرار را می‌رساند، مانند: دب و دبدب، ذب و ذبذب، زل و زلزل، دک و دکدک . </p> <p>و ضمیر جمعی که در <span class="aya" rel="26_94" data-words="1-3">فکبکبوا فیها هم</span> است به اصنام بر می‌گردد، به دلیل آیه <span class="aya" rel="21_98" data-words="1-9">إنکم و ما تعبدون من دون الله حصب جهنم</span><span class="footnote" rel="3" title="مفردات راغب، ماده &lt;em&gt;حم&lt;/em&gt; ">*</span> که بت‌پرستان و بتهای ایشان را هیزم جهنم خوانده است و اینان یکی از سه طایفه‌ای هستند که آیه شریفه درباره آنان فرموده که به رو در جهنم می‌افتد، طایفه دوم آنان، غاوون هستند که گفتیم در سوره حجر آیه 45 درباره‌شان   </p> <p>سوره حجر، آیه 42-45.    <code class="page" rel="15,407"/> صحبت کرد و طایفه سوم جنود ابلیسند که همان قربای شیطان‌اند که قرآن کریم درباره‌شان می‌فرماید: هیچ وقت از اهل غوایت جدا نمی‌شوند، تا داخل دوزخشان کنند، <span class="aya" rel="43_36" data-words="1-12">و من یعش عن ذکر الرحمن نقیض له شیطانا فهو له قرین</span>... <span class="aya" rel="43_39" data-words="1-10">و لن ینفعکم الیوم إذ ظلمتم أنکم فی العذاب مشترکون</span><span class="footnote" rel="1" title="و کسی که از یاد رحمان شب کور شود ما برایش شیطانی برمی‌انگیزیم که قرین وی باشد امروز سودی به شما نمی‌دهد چون ستم کردید و امروز همه در عذاب شریکید سوره زخرف، آیات ۳۶-۳۹">*</span>. </p> <p><code class="aya" rel="26_96"/> <span class="aya" rel="26_96" data-words="1-5">قالوا و هم فیها یختصمون</span>... <span class="aya" rel="26_99" data-words="4-5">إلا المجرمون</span> ظاهرا گویندگان این سخن همان غاوون هستند و منظور از اختصام‌به طوری که از چند جای قرآن بر می‌آید جدالی است که میان خود آنان و شیطانها واقع می‌شود. </p> <p><code class="aya" rel="26_97"/><code class="aya" rel="26_98"/> <span class="aya" rel="26_97" data-words="1-6">تالله إن کنا لفی ضلال مبین</span> -در این جمله به گمراهی خود اعتراف می‌کنند، و خطاب در جمله‌ <span class="aya" rel="26_98" data-words="1-4">إذ نسویکم برب العالمین</span> به آلهه و بتهایشان است، که با خود آنان در آتش قرار می‌گیرند، ممکن هم هست خطاب به شیطانها و یا بهر دو باشد و نیز احتمال دارد خطاب به رؤسای گمراهان باشد، که عوام از ایشان پیروی می‌کردند، ولی وجه اول از همه بهتر است. </p> <p><code class="aya" rel="26_99"/> <span class="aya" rel="26_99" data-words="1-5">و ما أضلنا إلا المجرمون</span> -ظاهرا، هم صاحبان آن سخن و هم این سخن هر دو منظورشان از مجرمین غیر خودشان است، یعنی آن پیشوای ضلالت که اینان در دنیا او را پیروی کردند و نیز داعی به سوی ضلالت و شرک، که ایشان را به سوی شرک دعوت کردند و همچنین پدرانشان که ایشان از آنان تقلید نمودند، و دوستانی که اینان را شبیه خود نمودند همه اینها مجرمینند و مجرمین به طوری که از آیات قیامت برمی‌آید عبارتند از کسانی که قلم قضاء بر مجرمیت آنان و به دوزخ درآمدنشان رفته است، و خدای تعالی درباره آنان فرموده: <span class="aya" rel="36_59" data-words="1-5">و امتازوا الیوم أیها المجرمون</span><span class="footnote" rel="2" title="الدر المنثور، ج ۵، ص ۸۹">*</span>. </p> <p><code class="aya" rel="26_100"/><code class="aya" rel="26_101"/> <span class="aya" rel="26_100-101" data-words="1-8">فما لنا من شافعین، و لا صدیق حمیم</span> <span class="phrase">کلمه <em rel="fa_26_101_4-4" data-sentence="5:145">حمیم</em> به طوری که راغب می‌گوید به معنای خویشاوندی است که نسبت به آدمی مشفق باشد<span class="footnote" rel="3" title="الدر المنثور، ج ۵، ص ۹۰">*</span>.</span> </p> <p>و این سخن را اهل دوزخ به عنوان حسرت می‌گویند، حسرت از اینکه نه رفیق دلسوزی دارند، که ایشان را شفاعت کند و نه دوستی که به دادشان برسد و اینکه فرمود: ما از       <code class="page" rel="15,408"/> شافعان هیچ کس نداریم اشاره است به اینکه در آن روز شافعانی هستند و گرنه، هیچ نکته‌ای در کار نبود که اقتضاء کند شافع را به لفظ جمع بیاورد، بلکه جا داشت بفرماید: ما شافع نداریم و در روایت هم آمده که این سخن را وقتی از در حسرت می‌گویند که می‌بینند ملائکه و انبیاء و بعضی از مؤمنین دیگران را شفاعت می‌کنند. </p> <p><code class="aya" rel="26_102"/> <span class="aya" rel="26_102" data-words="1-7">فلو أن لنا کرة فنکون من المؤمنین</span> در این جمله مشرکین آرزو می‌کنند که ای کاش به دنیا برگردند و از مؤمنین باشند تا به آن سعادتی که مؤمنین رسیدند ایشان نیز برسند. </p> <p><code class="aya" rel="26_103"/><code class="aya" rel="26_104"/> <span class="aya" rel="26_103" data-words="1-4">إن فی ذلک لآیة</span>... <span class="aya" rel="26_104" data-words="4-6">لهو العزیز الرحیم</span> یعنی در این داستان که ما از ابراهیم (ع) نقل کردیم، که وی بر طبق فطرت ساده خود، راه توحید را پیش گرفته، روی دل به سوی رب العالمین کرده، از بتها بیزاری جست و علیه بت‌پرستان و وثنی‌ها احتجاج نمود، آیتی است برای هر کس که در این داستان تفکر کند. علاوه بر اینکه در سایر داستانها و گرفتاریها و ابتلاآتی که در اینجا ذکر نشده، نیز آیت‌هایی است برای صاحبان خرد، مانند در آتش افتادنش و آمدن ملائکه به میهمانیش و هجرت دادن یگانه فرزندش اسماعیل و مادر او هاجر را در ته دره مکه و ساختن کعبه‌اش و ذبح اسماعیلش. </p> <p> <span class="aya" rel="26_103" data-words="5-9">و ما کان أکثرهم مؤمنین</span> -یعنی بیشتر قوم ابراهیم ایمان نیاوردند، و بقیه الفاظ آیه روشن است. </p> <h3>بحث روایتی‌ <span class="title" rel="26_84"> (روایاتی در باره‌ <span class="aya" rel="26_84" data-words="4-7">لسان صدق فی الآخرین</span>، استغفار ابراهیم (علیه السلام) برای پدر، قلب سلیم، شفاعت و...) </span> </h3> <p> در تفسیر قمی در ذیل آیه‌ <span class="aya" rel="26_84" data-words="1-7">و اجعل لی لسان صدق فی الآخرین</span> نقل کرده که فرمودند: مقصود از این لسان صدق در آخر الزمان، علی بن ابی طالب (ع) است<span class="footnote" rel="1" title="تفسیر قمی، ج ۲، ص ۱۲۳">*</span>. </p> <p>مؤلف: در این روایت دو احتمال است، یکی اینکه تفسیر آیه باشد، یعنی غیر از علی بن ابی طالب (ع) کسی منظور نباشد، دوم اینکه جری و تطبیق باشد، یعنی علی  (ع) یکی از مصادیق لسان صدق باشد. </p> <p>و در کافی به سند خود از یحیی از امام صادق (ع) روایت کرده که فرمود:   <code class="page" rel="15,409"/> امام امیر المؤمنین (ع) فرمود اینکه خدای تعالی برای کسی لسان صدقی قرار دهد که بعد از خودش در مردم باقی باشد، بهتر است از اینکه مالی به او بدهد که آن را بخورد و به ارث به دیگران دهد...<span class="footnote" rel="1" title="اصول کافی، ج ۲، ص ۱۵۴، ح ۱۹">*</span>. </p> <p>و در الدر المنثور در ذیل جمله‌ <span class="aya" rel="26_86" data-words="1-3">و اغفر لأبی</span> آمده که عبد بن حمید و ابن منذر و ابن ابی حاتم، از قتاده روایت کرده‌اند که در تفسیر <span class="aya" rel="26_87" data-words="1-5">و لا تخزنی یوم یبعثون</span> گفته: برای ما نقل کردند که رسول خدا فرموده: در روز قیامت مردی مؤمن را می‌آورند، در حالی که دست پدر مشرک خود را به دست دارد، آتش میان آن دو جدایی می‌افکند، فرزند امید دارد که بتواند او را به بهشت ببرد، ولی منادی به وی ندا می‌دهد: هیچ مشرکی داخل بهشت نمی‌شود، فرزند می‌گوید: پروردگارا پدرم را دریاب، مگر به من وعده ندادی که بیچاره‌ام نگذاری، و او هم چنان پافشاری می‌کند و پدر را از آتش دوزخ پناه می‌دهد، تا آنکه خدای تعالی پدر را با صورتی زشت و بویی متعفن و به شکل گفتارها درمی‌آورد و پسر از او متنفر شده رهایش می‌کند که تو پدر من نیستی. و ما به نظرمان رسید که منظور قتاده ابراهیم است، ولی آن روز نامی از ابراهیم نبود<span class="footnote" rel="2" title="مجمع البیان، ج ۷، ص ۱۹۴">*</span>. </p> <p>و در همان کتاب است که بخاری و نسایی از ابو هریره از رسول خدا روایت کرده‌اند که فرمود: روز قیامت آزر ابراهیم را می‌بیند و ابراهیم او را پریشان و غبارآلود مشاهده می‌کند، می‌پرسد مگر به تو نگفتم که نافرمانی من مکن؟ پدرش می‌گوید: امروز دیگر نافرمانیت نمی‌کنم. </p> <p>ابراهیم می‌گوید: پروردگارا مرا وعده دادی که در روز قیامت بیچاره‌ام نگذاری، چه بیچارگی بالاتر از اینکه پدرم از همه مردم از من دورتر است؟ خدای تعالی می‌فرماید: من بهشت را بر کافران حرام کردم، آن گاه خطاب می‌رسد ای ابراهیم زیر پایت را نگاه کن، ببین چیست؟ چون می‌نگرد پدر خود را به شکل گفتاری آلوده می‌بیند، پس پای آن را می‌گیرند و به آتش می‌افکنند<span class="footnote" rel="3" title="کافی، ج ۲، ص ۳۱، ح ۱">*</span> مؤلف: این دو خبر از اخباری است که ابراهیم (ع) را فرزند صلبی آزر می‌داند، ولی در داستانهای ابراهیم (ع) در سوره انعام گذشت که این اخبار به خاطر اینکه مخالف با صریح قرآن کریم است از حیز اعتبار ساقط است. </p> <p>و در کافی به سند خود از سفیان بن عیینه روایت کرده که گفت: از امام       <code class="page" rel="15,410"/> (ع) از معنای آیه <span class="aya" rel="26_89" data-words="1-6">إلا من أتی الله بقلب سلیم</span> پرسیدم، فرمود: سلیم قلب، آن کسی است که پروردگار خود را ملاقات کند و در آن جز خدا چیز دیگری نباشدو هر قلبی که در آن شرک یا شک باشد آن قلب ساقط است و اگر این همه سفارش به زهد کرده‌اند، برای همین است که در دنیا دلها برای یاد آخرت فارغ باشد<span class="footnote" rel="1" title="اصول کافی، ج ۲، ص ۱۶">*</span>. </p> <p>و در مجمع البیان آمده که از امام صادق (ع) روایت شده که فرمود: قلب سلیم آن قلبی است که از محبت دنیا سالم باشد. مؤید این روایت، گفتار رسول خدا است که فرموده محبت دنیا ریشه همه گناهان است<span class="footnote" rel="2" title="مجمع البیان، ج ۷، ص ۱۹۵">*</span>. </p> <p>و نیز در کافی به سند خود از محمد بن سالم از امام ابی جعفر (ع) روایت کرده که در ضمن حدیثی فرمود: جنود ابلیس عبارتند از شیطانهای دیگر که از ذریه او هستند. </p> <p>و در تفسیر جمله‌ <span class="aya" rel="26_99" data-words="1-5">و ما أضلنا إلا المجرمون</span> فرمود: چون ما را به راه خود دعوت کردند، و این همان گفتار دیگر خدای تعالی است که در حکایت گفتگوی اهل دوزخ فرموده:  <span class="aya" rel="7_38" data-words="25-35">قالت أخراهم لأولاهم ربنا هؤلاء أضلونا فآتهم عذابا ضعفا من النار</span> -یک طایفه به دیگری می‌گوید: پروردگارا اینها ما را گمراه کردند، پس به ایشان عذابی از آتش بده دو برابر عذاب ما و نیز در همین باره فرموده: <span class="aya" rel="7_38" data-words="15-24">کلما دخلت أمة لعنت أختها حتی إذا ادارکوا فیها جمیعا</span> - هر امتی که به عرصه محشر در می‌آید امتی دیگر را لعنت می‌کند، تا آنکه همگی در آتش، یکدیگر را ببینند که از یکدیگر بیزاری می‌جویند و بعضی بعضی دیگر را لعنت می‌کنند آن روز هر یک می‌خواهد تقصیر را به گردن دیگری بیندازد، بلکه خود از مخمصه رهایی یابد ولی این چاره جویی‌ها سودی نمی‌دهد، چون دیگر آن روز، روز آزمایش و امتحان و روز قبول عذر و روز نجات نیست<span class="footnote" rel="3" title="تفسیر قمی، ج ۲، ص ۱۲۳">*</span>. </p> <p>و در کافی به دو سند از ابی بصیر از ابی جعفر و امام صادق (ع) روایت کرده که در ذیل آیه‌ <span class="aya" rel="26_94" data-words="1-5">فکبکبوا فیها هم و الغاوون</span> فرموده‌اند: ایشان مردمی هستند که به زبان، دم از عدالت می‌زنند، ولی در عمل بر خلاف آن عمل می‌کنند<span class="footnote" rel="4" title="اگر (قیامت بپا می‌شد) می‌دیدی که مجرمین نزد پروردگار خود سرها-از شرم-به زیر افکنده، می‌گویند: پروردگارا حالا دیدیم و شنیدیم، پس ما را برگردان تا عمل صالح کنیم، که دیگر یقین پیدا کردیم سوره سجده، آیه ۱۲">*</span>. </p> <p>قمی<span class="footnote" rel="5" title="تفسیر قمی، ج ۲، ص ۱۲۲">*</span> نیز در تفسیر خود و همچنین برقی در محاسن خود، این معنا را از امام صادق           <code class="page" rel="15,411"/> (ع) نقل کرده‌اند، ولی ظاهرا این روایت در ذیل آیه‌ <span class="aya" rel="26_224" data-words="1-4">و الشعراء یتبعهم الغاوون</span> وارد شده باشد، چون دنبال آن فرموده <span class="aya" rel="26_226" data-words="1-6">و أنهم یقولون ما لا یفعلون</span> -چون اینان می‌گویند چیزهایی را که خود عمل نمی‌کنند و هر کس خوب دقت کند می‌فهمد که روایت، به غاوون در سوره شعراء مربوط است نه به غاوون در آیه‌ <span class="aya" rel="26_94" data-words="1-2">فکبکبوا فیها</span>. </p> <p>و در مجمع گفته است: در خبری که از جابر بن عبد اللَّه رسیده آمده که گفت: از رسول خدا شنیدم می‌فرمود: کسی که داخل بهشت می‌شود می‌پرسد رفیقم چه کرد؟ در حالی که رفیقش در دوزخ است، خدای تعالی دستور می‌دهد رفیقش را از دوزخ در آورید و برایش ببرید، آن گاه اهل دوزخ چون این را می‌بینند می‌گویند: <span class="aya" rel="26_100-101" data-words="1-8">فما لنا من شافعین، و لا صدیق حمیم</span> -ما کسی را نداشتیم شفاعتمان کند و رفیق دلسوزی نداریم<span class="footnote" rel="1" title="مجمع البیان، ج ۷، ص ۱۹۴">*</span>. </p> <p>و نیز به سند خود از حمران بن اعین از امام صادق (ع) روایت کرده که فرمود: به خدا سوگند سه نوبت شیعیان خود را شفاعت می‌کنیم، تا آنجا که مردم بگویند: <span class="aya" rel="26_100-101" data-words="1-8">فما لنا من شافعین، و لا صدیق حمیم</span>... <span class="aya" rel="26_102" data-words="5-7">فنکون من المؤمنین</span> و در روایتی دیگر امام  (ع) فرمود: تا آنجا که دشمنان ما بگویند...<span class="footnote" rel="2" title="روح المعانی، ج ۱۹، ص ۱۰۰">*</span>. </p> <p>و در تفسیر قمی درباره آیه‌ <span class="aya" rel="26_102" data-words="1-7">فلو أن لنا کرة فنکون من المؤمنین</span> فرموده: <em>من المهتدین</em> برای اینکه آن روز با اقرار خود دیگر دارای ایمان لازم شده‌اند<span class="footnote" rel="3" title="روح المعانی، ج ۱۹، ص ۱۰۰">*</span>. </p> <p>مؤلف: مراد امام (ع) این است که آن روز ایمان می‌آورند، ایمان ایقان و لیکن این را نیز می‌فهمند که ایمان در آن روز هیچ سودی به حالشان ندارد و ایمان نافع، آن ایمانی است که در دنیا می‌داشتند، لذا آرزو می‌کنند ای کاش به دنیا بر می‌گشتند، تا ایمانشان ایمان راه یافتگان می‌بود، یعنی ایمان مؤمنین حقیقی که با ایمان خود راه زندگی دنیا و آخرت خود را یافتند و این معنایی است لطیف که آیه‌ <span class="aya" rel="32_12" data-words="1-18">و لو تری إذ المجرمون ناکسوا رؤسهم عند ربهم ربنا أبصرنا و سمعنا فارجعنا نعمل صالحا إنا موقنون</span><span class="footnote" rel="4" title="روح المعانی، ج ۱۹، ص ۱۰۰">*</span> به آن اشاره دارد چون در این آیه نگفتند: ما را برگردان تا ایمان آوریم و عمل صالح کنیم، بلکه می‌گویند برگردان تا عمل صالح کنیم، دقت بفرمائید. </p> 
