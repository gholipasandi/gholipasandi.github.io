<h2 class="sura">سوره کهف مکی است و 110 آیه دارد</h2><h3 class="ayas">سوره الكهف آیه‌های ۱ تا ۸</h3><code class="section" rel="18_1-8"/><h3>ترجمه آیات</h3> <p> <span class="trans" rel="18_0">به نام خدای بخشاینده مهربان،  </span><span class="trans" rel="18_1">ستایش خاص خدایی است که این کتاب استوار را به بنده خویش فرو فرستاد و در آن انحراف ننهاد.  «۱» </span><span class="trans" rel="18_2">تا از جانب خویش از عذابی سخت بترساند و مؤمنان را که کارهای شایسته کنند نوید دهد که پاداشی نیک دارند.  «۲» </span><span class="trans" rel="18_3">و همیشه در آن بسر می‌برند.  «۳» </span><span class="trans" rel="18_4">و نیز کسانی را که گویند خدا فرزندی گرفته بیم دهد.  «۴» </span><span class="trans" rel="18_5">در این باب چیزی ندانند پدرانشان نیز نمی‌دانستند، کلمه‌ای که از دهانشان بیرون می‌شود بزرگ است، و جز دروغ نمی‌گویند. <code class="page" rel="13,326"/> «۵» </span><span class="trans" rel="18_6"> شاید تو از پی ایشان از غم اینکه چرا قرآن را باور ندارند خویشتن را هلاک کنی.  «۶» </span><span class="trans" rel="18_7">ما این چیزها را که روی زمین هست آرایش آن کرده‌ایم تا ایشان را بیازماییم که کدامشان از جهت عمل بهترند.  «۷» </span><span class="trans" rel="18_8">و ما آنچه را روی زمین هست خاک بایر می‌کنیم.  «۸» </span></p>           <h3>بیان آیات‌ <span class="title" rel="18_2 18_4 18_1 18_3 18_5 18_6 18_7 18_8">آهنگ و مفاد کلی این سوره مبارکه</span> </h3> <p> این سوره با انذار و تبشیر دعوت می‌کند به اعتقاد حق و عمل صالح هم چنان که از دو آیه اولش هم بوی این معنا استشمام می‌شود. و نیز از آیه آخر سوره که می‌فرماید <span class="aya" rel="18_110" data-words="12-25">فمن کان یرجوا لقاء ربه فلیعمل عملا صالحا و لا یشرک بعبادة ربه أحدا</span>. </p> <p>و در این سوره مساله نفی فرزند داشتن خدا مورد عنایت و توجه زیادی واقع شده است نظیر اینکه می‌بینیم تهدید و انذار را به کسانی اختصاص می‌دهد که برای خدا فرزند قائل شده‌اند، یعنی بعد از آنکه می‌فرماید: <span class="aya" rel="18_2" data-words="2-6">لینذر بأسا شدیدا من لدنه</span> مجددا می‌فرماید: <span class="aya" rel="18_4" data-words="1-7">و ینذر الذین قالوا اتخذ الله ولدا</span>. </p> <p>پس در این آیه روی سخن با دوگانه پرستان است، که قائل به فرزندی ملائکه و جن و مصلحین بشر برای خدا هستند، و همچنین خطاب به نصاری است که قائل به فرزندی مسیح برای اویند. و بعید نیست که روی سخن به یهود هم باشد، چون خود قرآن از یهود نقل کرده که گفته‌اند عزیر پسر خدا است . </p> <p>و بعید نیست کسی بگوید که غرض از نزول این سوره بیان سه داستان عجیب است که در قرآن کریم جز در این سوره ذکر نشده، یکی قصه اصحاب کهف و دیگری داستان موسی و آن جوانی که در راه به سوی مجمع البحرین دیدار نمود، و سوم حکایت ذی القرنین، و آن گاه از این سه داستان در غرض سوره که اثبات نفی شریک و تشویق بر تقوی و ترس از خدا است استفاده کند. </p> <p>و این سوره به طوری که از سیاق آیاتش استفاده می‌شود در مکه نازل شده است. اما بعضی از مفسرین آیه‌ <span class="aya" rel="18_28" data-words="1-7">و اصبر نفسک مع الذین یدعون ربهم...</span> را از مکی بودن استثناء کرده‌اند و به زودی در باره آن بحث می‌کنیم. </p> <h3> <span class="title" rel="18_1">توضیح مقصود از اینکه قرآن عوج (کجی) نداشته، قیم است و اشاره به اقوال مختلف مفسرین در ذیل جمله: <span class="aya" rel="18_1" data-words="9-12">لم یجعل له عوجا...</span> </span> </h3> <p> <span class="aya" rel="18_1-2" data-words="1-13">الحمد لله الذی أنزل علی عبده الکتاب و لم یجعل له عوجا، قیما</span>. </p> <p><span class="phrase">کلمه <em rel="fa_18_1_12-12" data-sentence="5:45">عوج</em> -به فتح عین و به کسر آن-به معنای انحراف است.</span> در مجمع البیان<code class="page" rel="13,327"/> می‌گوید: عوج-به فتحه عین-در کجی چیزهایی که محسوس و قابل دیدن هستند-چون نیزه و چوب-استعمال می‌شود، و با کسره عین در امور نادیدنی چون اعتقادات و سخن گفتن<span class="footnote" rel="1" title="مجمع البیان، ج ۶، ص ۴۴۸">*</span>. </p> <p>و <span class="phrase">شاید منظور از چیزهای مرئی آنهایی باشند که به سهولت دیده می‌شوند و مقصود از چیزهای نامرئی آنهایی باشند که به آسانی مشهود نیستند کما اینکه راغب در مفردات چنین گفته است: <em rel="fa_18_1_12-12" data-sentence="167:399">عوج</em> به فتحه عین کجی‌هایی را گویند که با چشم به آسانی دیده می‌شوند، مانند کجی چوبی که در زمین نصب شده باشد، ولی <em rel="fa_18_1_12-12" data-sentence="331:279">عوج</em> به کسره عین در کجی‌هایی است که با فکر و بصیرت تشخیص داده می‌شوند، مانند انحراف و انحنایی که در زمین مسطح است که تنها متخصصین می‌توانند آن را تشخیص دهند، و نیز مانند انحراف در دین و زندگی<span class="footnote" rel="2" title="مفردات راغب، ماده &lt;em&gt;عوج&lt;/em&gt; ">*</span>.</span> </p> <p>پس بنا به گفته وی دیگر اشکالی به آیه شریفه‌ <span class="aya" rel="20_107" data-words="1-7">لا تری فیها عوجا و لا أمتا</span><span class="footnote" rel="3" title="روز قیامت در زمین کجی و جای خالی نمی‌بینی سوره طه، آیه ۱۰۷">*</span> وارد نمی‌شود-دقت بفرمائید. </p> <p>خدای تعالی در این سوره کلامش را با ذکر ثنای خود افتتاح فرموده، و به این نحو خود را ستوده که: قرآنی بر بنده‌اش نازل کرده که هیچ انحرافی از حق در آن نیست، و آن کتاب قیم مصالح بندگانش در زندگی دنیا و آخرت است، و از عهده این کار به خوبی برمی‌آید، پس همه حمدها که در ترتب خیرات و برکات آن از روز نزولش تا روز قیامت هست، همه برای خدا است. </p> <p>پس سزاوار نیست که هیچ دانشمند اهل بحثی تردید کند در اینکه: آنچه از صلاح و سداد در جوامع بشری به چشم می‌خورد همه از برکات انبیای کرام است که در بشر منتشر کرده‌اند، و تخمی است که آنان با دعوت خود به سوی حق و حسن خلق و عمل صالح افشانده‌اند، و اینکه قرآن کریم در چهارده قرنی که از نزولش می‌گذرد تمدنی به بشر داده و ارتقایی بخشیده و علم نافع و عمل صالحی در بشر به وجود آورده که مخصوص خود آن است و به همین جهت دعوت نبوی منتهایی بزرگ بر بشر دارد، پس همه حمدها برای خدا است. </p> <p>و با این بیان روشن می‌شود اینکه بعضی از مفسرین در تفسیر این آیه، یعنی جمله       <code class="page" rel="13,328"/><code class="aya" rel="18_1"/> <span class="aya" rel="18_1" data-words="1-4">الحمد لله الذی أنزل...</span> گفته‌اند: یعنی بگویید الحمد للَّه الذی نزل صحیح نیست. </p> <p> <span class="aya" rel="18_1" data-words="8-12">و لم یجعل له عوجا</span> -ضمیر در <em>له</em> به کتاب برمی‌گردد، و جمله مورد بحث جمله حالیه است از کتاب. و <span class="phrase">کلمه <em rel="fa_18_2_1-1" data-sentence="5:214">قیما</em> آن گونه که از کتاب فهمیده می‌شود حال بعد از حال است، زیرا خدای تعالی در مقام ستایش خویش است از این جهت که کتابی نازل کرده و به صفت نداشتن اعوجاج متصف است، و از این جهت که آن کتاب بر تامین مصالح جامعه بشری قیم است.</span> <span class="phrase">پس به هر دو صفت بذل عنایت شده، آن هم بطوری مساوی، و همین اقتضاء می‌کند که جمله مزبور حالیه باشد، و <em rel="fa_18_2_1-1" data-sentence="99:18">قیم</em> نیز حال دوم باشد.</span> </p> <p><span class="phrase">بعضی<span class="footnote" rel="1" title="روح المعانی، ج ۱۵، ص ۲۰۰">*</span> از مفسرین گفته‌اند: جمله‌ <span class="aya" rel="18_1" data-words="8-12">و لم یجعل له عوجا</span> عطف است بر صله، و کلمه <em rel="fa_18_2_1-1" data-sentence="198:482">قیما</em> حال از ضمیر در <em>له</em> است، و معنایش این است که و حمد آن خدای را که برای کتاب در حالی که قیم است اعوجاج قرار نداده<span class="footnote" rel="2" title="کشاف، ج ۲، ص ۷۰۲">*</span> و یا <em rel="fa_18_2_1-1" data-sentence="442:280">قیما</em> منصوب به مقدری است و معنایش این است که و حمد آن خدایی را که برای کتاب اعوجاج قرار نداده و آن را قیم قرار داده و لازمه این دو وجه این است که عنایت میان اصل نزول و قیم بودن و بی اعوجاج بودن کتاب تقسیم شود، و بر شما خواننده عزیز روشن شد که این خلاف عنایتی است که مستفاد از سیاق است.</span> </p> <p>بعضی<span class="footnote" rel="3" title="روح المعانی، ج ۱۵، ص ۲۰۱">*</span> دیگر از مفسرین گفته‌اند: در آیه شریفه تقدیم و تاخیر به کار رفته و تقدیر آن  نزل الکتاب قیما و لم یجعل له عوجا است و این بدترین نظریه‌ای است که در باره آیه ابراز شده، وجه رد نظریه فوق این است که نفی اعوجاج در قرآن، مقدم بر اثبات قیمومیت است. </p> <p>زیرا عدم اعوجاج کمالی است که قرآن فی نفسه دارد، و قیمومیت کمالی است که قرآن به دیگران می‌دهد و معلوم است کمال بر تکمیل تقدم دارد. </p> <p>و <span class="phrase">اینکه کلمه <em rel="fa_18_1_12-12" data-sentence="11:131">عوج</em> که نکرده است و در سیاق نفی قرار گرفته خود افاده عمومیت می‌کند، پس قرآن کریم در تمامی احوال و از همه جهات مستقیم و بدون اعوجاج است.</span> و در لفظش فصیح و در معنایش بلیغ و در هدایت نمودنش موفق و حتی در حجت‌ها و براهینش قاطع و در امر و نهیش خیرخواه، و در قصص و اخبارش صادق و بدون اغراق و در قضاوتش فاصل میان حق و باطل است. و همچنین‌ از دستبرد شیطانها محفوظ و از اختلاف در       <code class="page" rel="13,329"/> مضامینش به دور است. نه در عصر نزولش دستخوش باطل شده و نه بعد از آن. </p> <p><span class="phrase">کلمه <em rel="fa_18_2_1-1" data-sentence="5:159">قیم</em> به معنای کسی است که مصلحت چیزی را تامین نموده، امور آن را تدبیر نماید، مانند قیم خانه که قائم به مصالح خانه است، و اهل خانه در امور خانه به او مراجعه می‌کنند.</span> و کتاب قیم، آن کتابی است که مشتمل بر معانی قیمی باشد، و آنچه که قرآن کریم متضمن آن است اعتقاد حق و عمل صالح است، هم چنان که خدای تعالی در باره قرآن می‌فرماید: <span class="aya" rel="46_30" data-words="15-21">یهدی إلی الحق و إلی طریق مستقیم</span><span class="footnote" rel="1" title="به سوی حق و به سوی راه مستقیم راهنمایی می‌کند سوره احقاف، آیه ۳۰">*</span> و دین صحیح اسلام هم همین است، چنانچه خدای سبحان در مواضعی از کتابش دین خود را به قیم بودن توصیف کرده، از آن جمله فرموده: <span class="aya" rel="30_43" data-words="1-4">فأقم وجهک للدین القیم</span><span class="footnote" rel="2" title="روی خود متوجه دین قیم بساز سوره روم، آیه ۴۳">*</span>. </p> <p>بنا بر این، پس توصیف کتاب به وصف قیمومت به خاطر این است که متضمن دین قیم می‌باشد دینی که قائم به مصالح عالم بشری است، چه مصالح دنیایی، و چه آخرتی. </p> <p>و چه بسا از مفسرین که قضیه را بر عکس معنا کرده و گفته‌اند: قیمومت، اول وصف کتاب است و سپس وصف دین.  (به عبارت دیگر ما گفتیم کتاب به خاطر اینکه متضمن دین قیم است خودش هم قیم شده، ولی بعضی گفته‌اند کتاب قیم است و دین به خاطر قیم بودن کتاب، قیم شده است) و در باره‌اش گفته شده: <span class="aya" rel="98_5" data-words="17-20">و ذلک دین القیمة</span><span class="footnote" rel="3" title="سوره بینه، آیه ۵">*</span> که ظاهر معنایش: دین کتاب‌های قیم است. ولی این قسم تفسیر نوعی مجاز گویی است. </p> <p>بعضی<span class="footnote" rel="4" title="روح المعانی، ج ۱۵، ص ۲۰۱">*</span> گفته‌اند: مقصود از قیم، مستقیم است یعنی معتدل که نه افراط در آن باشد و نه تفریط. بعضی<span class="footnote" rel="5" title="مجمع البیان، ج ۶، ص ۴۴۹">*</span> دیگر گفته‌اند: قیم، به معنای مدبر سایر کتابهای آسمانی است، یعنی سایر کتابها را تصدیق و حفظ نموده، شرایعش را نسخ می‌کند. و اینکه به دنبال کلمه قیم فرموده: <span class="aya" rel="18_2" data-words="2-9">لینذر بأسا شدیدا من لدنه و یبشر المؤمنین...</span> مؤید معنایی است که ما ذکر کردیم. </p> <p><code class="aya" rel="18_2"/><code class="aya" rel="18_3"/> <span class="aya" rel="18_2-3" data-words="2-12">لینذر بأسا شدیدا من لدنه و یبشر المؤمنین الذین یعملون الصالحات</span>. </p> <p>بعضی<span class="footnote" rel="6" title="تفسیر فخر رازی، ج ۲۱، ص ۷۶">*</span> آیه را اینطور معنا کرده‌اند: این کتاب را فرستاد تا کافران را از عذابی شدید که از ناحیه خدا صادر می‌شود، انذار نماید، ولی ظاهر آیه به قرینه اینکه مؤمنین را مقید             <code class="page" rel="13,330"/> می‌کند به آن مؤمنینی که عمل صالح می‌کنند، این است که تقدیر آیه: لینذر الذین لا یعملون الصالحات-تا بترساند کسانی را که عمل صالح نمی‌کنند بوده باشد، حال چه آنهایی که اصلا ایمان نمی‌آورند، و یا اگر ایمان می‌آورند در عمل خود مرتکب فسق و تباهی می‌شوند. </p> <p>در هر حال، این جمله بیان می‌کند که چرا کتاب را قیم و مستقیم بر بنده‌اش نازل کرده، زیرا پر واضح است که اگر کتاب خودش مستقیم و برای غیر خودش قیم نمی‌بود نمی‌توانست انذار و بشارت باشد. </p> <p>و <span class="phrase">مراد از <em rel="fa_18_2_15-16" data-sentence="8:136">اجر حسن</em> بهشت است، به قرینه اینکه در آیه بعدی فرموده: <span class="aya" rel="18_3" data-words="1-3">ماکثین فیه أبدا</span> و معنای آیه روشن است.</span> <code class="aya" rel="18_4"/> <span class="aya" rel="18_4" data-words="1-7">و ینذر الذین قالوا اتخذ الله ولدا</span>. </p> <p>مقصود از اینان عموم کسانی هستند که بت پرستیده معتقد بودند که ملائکه پسران یا دختران خدایند، و چه بسا از اینان که در باره جن و مصلحین از بشر، چنین اعتقادی داشته‌اند. </p> <p>و نیز مقصود نصاری هستند که مسیح را پسر خدا می‌دانستند. هر چند که از نظر اینکه قرآن کریم به یهود نسبت داده که عزیز را پسر خدا می‌دانسته‌اند یهود نیز مشمول آیه هست. </p> <p>انذار را در خصوص کسانی که گفتند خدا برای خود فرزند گرفته، تکرار کرد تا مزید اهتمام را در خصوص ایشان افاده نماید. </p> <p><code class="aya" rel="18_5"/> <span class="aya" rel="18_5" data-words="1-13">ما لهم به من علم و لا لآبائهم کبرت کلمة تخرج من أفواههم...</span>. </p> <p>از آیه شریفه‌ <span class="aya" rel="6_101" data-words="5-17">أنی یکون له ولد و لم تکن له صاحبة و خلق کل شیء</span><span class="footnote" rel="1" title="از کجا برای او فرزند می‌شود و حال آنکه زن ندارد چون هر چه از زن و مرد و هر مخلوق دیگر که هست او خلق کرده سوره انعام، آیه ۱۰۱">*</span> استفاده می‌شود که مورد بحث آیه معتقد بوده‌اند خدا حقیقتا فرزند گرفته و فرزنددار شده است. </p> <p>لذا در آیه مورد بحث آن را با دو جواب رد می‌کند: یکی اینکه این سخن را از روی نادانی زده‌اند، و علمی بدان ندارند، دوم اینکه دروغ می‌گویند. </p> <p>جمله: <span class="aya" rel="18_5" data-words="1-5">ما لهم به من علم</span> رد بر همگی ایشان از خلف و سلفشان است، و لیکن چون ایشان علم به این نظریه را به پدران خود احاله داده می‌گفتند این دین، دین پدران ما است، و آنها بهتر از ما می‌اندیشیده‌اند، و ما جز اینکه پیروی ایشان کنیم حق اظهار نظری نداریم لذا خدا میان آنان و پدرانشان فرق گذاشته، ابتدا از ایشان نفی علم نموده و سپس از   <code class="page" rel="13,331"/> پدرانشان که به آنان اعتماد کرده بودند، تا بدین وسیله هم نظریه ایشان را رد کرده باشد و هم دلیلشان را. </p> <h3> <span class="title" rel="18_4 18_5 18_1 18_2 18_3 18_6 18_7 18_8">قول و اعتقاد به فرزند داشتن خدا چه به نحو حقیقی و چه به نحو مجاز باطل و ممنوع است</span> </h3> <p> و اینکه فرمود: <span class="aya" rel="18_5" data-words="9-13">کبرت کلمة تخرج من أفواههم</span> برای مذمت آنان و بزرگ شمردن سخن باطل ایشان است که گفته بودند: <span class="aya" rel="18_4" data-words="5-7">اتخذ الله ولدا</span> برای اینکه جرأت بزرگی بر خدای سبحان کرده شریک و تجسم و ترکیب و احتیاج به کمک و جانشین را به او نسبت داده‌اند- تعالی اللَّه عن ذلک علوا کبیرا. </p> <p>البته این را هم نباید از نظر دور داشت که بعضی از کسانی که قائل به فرزنددار بودن خدا بودند، منظورشان فرزند حقیقی نبوده، بلکه به عنوان احترام و تشریف و برای اینکه قرب به خدا و خصوصیت آن شخص مورد علاقه‌شان را برسانند اطلاق پسر خدا بر او می‌کرده‌اند، مانند یهود که-به طوری که قرآن از ایشان حکایت کرده-عزیز را پسر خدا می‌دانسته‌اند، و یا می‌گفته‌اند: <span class="aya" rel="5_18" data-words="6-10">نحن أبناء الله و أحباؤه</span> -ما پسران و دوستان خداییم و همچنین در کلمات بعضی از قدمای ایشان آمده که بر بعضی از مخلوقات اولیه اطلاق <em>پسر خدا</em> می‌کرده‌اند، به این عنوان که اینها اولین خلق خدا هستند که خدایشان آفریده و صادر کرده، همانطور که پسر از پدر صدور می‌یابد و بر آن موجوداتی که واسطه این صدور بودند اطلاق همسر و زوج می‌کرده‌اند. </p> <p>و این دو اطلاق هر چند که شامل آنچه که اطلاق اول می‌شده نمی‌شود چون این اطلاق از باب مجاز و به عنوان احترام بوده، و لیکن هر دو از نظر شرع ممنوع است. نه صحیح است گفته شود فلان موجود فرزند واقعی خدا است آن طور که ما فرزندان پدران خود هستیم، و نه صحیح است بگوئیم فلان موجود آن قدر دارای شرافت است که اگر ممکن بود خدا فرزند دار شود جز این موجود کسی فرزند او نمی‌بود، و ملاک ممنوعیت این دو اطلاق همین بس که هر دو باعث می‌شود عامه مردم گمراه گشته رفته رفته از مجاز، حقیقت را بفهمند و به شقاوت دائمی و هلاکت جاودانه گرفتار گردند. </p> <p><code class="aya" rel="18_6"/> <span class="aya" rel="18_6" data-words="1-11">فلعلک باخع نفسک علی آثارهم إن لم یؤمنوا بهذا الحدیث أسفا</span>. </p> <p><span class="phrase">کلمه <em rel="fa_18_6_2-2" data-sentence="5:46">بخوع</em> و <em rel="fa_18_6_2-2" data-sentence="60:31">بخع</em> به معنای کشتن و هلاک کردن است.</span> و <span class="phrase"><em rel="fa_18_6_5-5" data-sentence="0:214">آثار</em> به معنای علامت‌های پا و اثر قدمهای کسی است که از زمین نرم عبور کرده باشد، و کلمه <em rel="fa_18_6_11-11" data-sentence="135:120">اسف</em> به معنای شدت اندوه است، و مراد از <span class="aya" rel="18_6" data-words="9-10">بهذا الحدیث</span> همین قرآن کریم است.</span> </p> <p>این آیه و دو آیه بعدش در مقام خرسندی و تسلی خاطر رسول خدا (ص) است، و حرف <em>فاء</em> که بر سر آیه آمده برای تفریع کلام بر کفر و انکار ایشان به آیات<code class="page" rel="13,332"/> خدا است که از آیات قبلی استفاده می‌شد. و معنای آیه چنین است: مثل اینکه بوی این می‌آید که از شدت اندوه بر اعراض کفار از قرآن و انصرافشان از شنیدن دعوتت، خودت را از بین ببری. </p> <p><span class="phrase">البته ما مساله اعراض و انصراف را از کلمه <em rel="fa_18_6_5-5" data-sentence="41:30">آثار</em> در آوردیم که خود استعاره است.</span> </p> <h3> <span class="title" rel="18_1 18_2 18_3 18_4 18_5 18_6 18_7 18_8">هدف از خلق زینت بر روی زمین آزمایش انسان‌ها و تمیز نیک و بد بر اساس اعتقاد و عمل است</span> </h3> <p> <code class="aya" rel="18_7"/><code class="aya" rel="18_8"/> <span class="aya" rel="18_7" data-words="1-11">إنا جعلنا ما علی الأرض زینة لها لنبلوهم أیهم أحسن عملا</span>... <span class="aya" rel="18_8" data-words="6-7">صعیدا جرزا</span>. </p> <p><span class="phrase">کلمه <em rel="fa_18_7_6-6" data-sentence="5:121">زینت</em> به معنای هر امر زیبایی است که وقتی منضم به چیزی شود، جمالی به او می‌بخشد به طوری که رغبت هر کسی را به سوی آن جلب می‌کند.</span> و <span class="phrase">کلمه <em rel="fa_18_8_6-6" data-sentence="5:197">صعید</em> به معنای قشر زمین است و کلمه <em rel="fa_18_8_7-7" data-sentence="88:155">جرز</em> به طوری که مجمع البیان گفته، زمینی است که گیاه نرویاند، گویی تخم گیاهان را می‌خورد<span class="footnote" rel="1" title="مجمع البیان، ج ۶، ص ۴۵۰">*</span>.</span> </p> <p>در این دو آیه، بیان عجیبی در حقیقت زندگی بشر در زمین ایراد شده، و آن این است که نفوس انسانی-که در اصل جوهری است علوی و شریف-هرگز مایل نبوده که به زمین دل ببندد و در آنجا زندگی کند، ولی عنایت خداوند تبارک و تعالی چنین تقدیر کرده که کمال و سعادت جاودانه او از راه اعتقاد و عمل حق تامین گردد، به همین جهت تقدیر خود را از این راه به کار بسته که او را در موقف اعتقاد و عمل نهاده، به محک تصفیه و تطهیرش برساند و تا مدتی مقدر در زمینش اسکان داده میان او و آنچه که در زمین هست علقه و جذبه‌ای برقرار کند و دلش به سوی مال و اولاد و جاه و مقام شیفته گردد. این معنا را از این جای آیه استفاده کردیم که می‌فرماید: آنچه در زمین هست ما زینت زمین قرارش دادیم. و زینت بودن مادیات فرع بر این است که در دل بشر و در نظر او محبوب باشد، و دل او به آنها بستگی و تعلق یافته در نتیجه سکونت و آرامش یابد. </p> <p>آن گاه وقتی آن مدت معین که خدا برای سکونتشان در زمین مقرر کرده به سر آمد، و یا به عبارتی آن آزمایشی که خدا می‌خواست از فرد فرد آنان به عمل آورد و تحقق یافت، خداوند آن علاقه را از بین آنها و مادیات محو نموده آن جمال و زینت و زیبایی که زمین را از آن می‌گیرد، و زمین به صورت خاکی خشک و بی‌گیاه می‌شود، آن سرسبزی و طراوت را از آن سلب می‌کند، و ندای رحیل و کوس کوچ را برای اهلش می‌کوبد، از این آشیانه بیرون می‌روند، در حالی که چون روز تولدشان منفرد و تنها هستند. </p> <p>این سنت خدای تعالی در خلقت بشر و اسکانش در زمین و زینت دادن زمین و لذائذ   <code class="page" rel="13,333"/> مادی آن است تا بدین وسیله فرد فرد بشر را امتحان کند و سعادتمندان از دیگران متمایز شوند. </p> <p>و به همین منظور نسلها را یکی پس از دیگری به وجود می‌آورد و متاعهای زندگی را که در زمین است، در نظرشان جلوه می‌دهد، آن گاه آنان را به اختیار خود وا می‌گذارد تا آزمایش تکمیل گردد. بعد از اتمام آن، ارتباط مزبور را که میان آنان و آن موجودات بود بریده، از این عالم که جای عمل است به آن نشاه که سرای حساب است، منتقلشان می‌کند، هم چنان که فرموده: <span class="aya" rel="6_93" data-words="26-39">و لو تری إذ الظالمون فی غمرات الموت و الملائکة باسطوا أیدیهم أخرجوا أنفسکم</span>... <span class="aya" rel="6_94" data-words="1-33">و لقد جئتمونا فرادی کما خلقناکم أول مرة و ترکتم ما خولناکم وراء ظهورکم و ما نری معکم شفعاءکم الذین زعمتم أنهم فیکم شرکاء لقد تقطع بینکم و ضل عنکم ما کنتم تزعمون</span><span class="footnote" rel="1" title="یعنی اگر ببینی که ستمکاران در گردابهای مرگند و فرشتگان دستهای خویش را گشوده که جانهای خویش بر آرید شما تک تک همانطور که نخستین بار خلقتان کردیم پیش ما آمده‌اید و آنچه را به شما عطا کرده بودیم پشت سر گذاشته‌اید واسطه‌هایتان را که می‌پنداشتید در عبادت شما شریکند با شما نمی‌بینم، روابط شما گسیخته و آنچه می‌پنداشتید نابود شده است سوره انعام، آیه ۹۳ و ۹۴">*</span>. </p> <p>پس حاصل معنای آیه این شد که: اعراض ایشان از دعوت و انذار و تبشیرت باعث تاسف بیش از حد تو نشود، و اگر می‌بینی که سرگرم تمتع از امتعه حیات مادی‌اند، ناراحت مباش، زیرا اینها اولین مردمی نیستند که چنین هستند و کاری هم نمی‌توانند بکنند، بلکه نه تنها نمی‌توانند کاری صورت دهند بلکه همین اعراض و سرگرمی به متاع دنیا خود آزمایش الهی است که ایشان را مسخر کرده است. آری این ماییم که بشر را در روی زمین منزل و متاعهای آن را در نظرش جلوه دادیم، که بینندگان را مفتون خود کند تا نفوسشان مجذوب گشته امتحان ما صورت گیرد و معلوم شود که کدامشان بهتر عمل می‌کنند، و آن گاه پس از اتمام امتحان، به تحقیق که همین ما زمین و آنچه را که در آن است به صورت سرزمین خشک و فاقد چیزی که مایه رغبت باشد، در می‌آوریم. </p> <p>پس ناگفته پیداست که خدای سبحان از همه بشر ایمان نخواسته تا ایمان نیاوردن عده‌ای به معنای شکست خوردنش باشد، و استمرارشان در کفر و ضلالت به معنای مغلوب شدن خدا باشد، و از این جهت تو ناراحت شوی، بلکه همین سرنوشت را، خود او برایشان تنظیم نموده تا امتحانشان کند پس در هر حال خدا در آنچه خواسته غالب است. </p> <p>از آنچه گذشت این معنا روشن گردید که جمله‌ <span class="aya" rel="18_8" data-words="1-7">و إنا لجاعلون ما علیها صعیدا جرزا</span> از باب استعاره به کنایه است، و مراد از آن، قطع رابطه تعلق بین انسان و متاعهای زندگی زمینی است. </p> <p>   <code class="page" rel="13,334"/> و چه بسا از مفسرین<span class="footnote" rel="1" title="روح المعانی، ج ۱۵، ص ۲۰۷ و مجمع البیان، ج ۶، ص ۴۵۰">*</span> که گفته‌اند: منظور از این تعبیر حقیقت معنای صعید جرز است، نه معنای کنایه‌ای، و معنایش این است که و هر آن زینتی که بر زمین است را مجددا با خاک یکسان خواهیم کرد و زمین را به نحوی قرار خواهیم داد که نه چیزی روئیدنی در آن باشد، و نه چیزی بر زمین موجود باشد. </p> <p>و جمله <span class="aya" rel="18_8" data-words="4-5">ما علیها</span> -آنچه بر روی آن است از قبیل به کار بردن اسم ظاهر در جای ضمیر است و گرنه جا داشت بفرماید <em>و انا لجاعلوه</em> شاید خواسته است عنایت بیشتر به وصف بودنش بر زمین را افاده کند. </p> <h3>بحث روایتی‌ <span class="title" rel="18_6 18_2 18_7"> (روایاتی در تفسیر جملات‌ <span class="aya" rel="18_2" data-words="2-4">لینذر بأسا شدیدا</span>، <span class="aya" rel="18_6" data-words="1-3">فلعلک باخع نفسک...</span> و <span class="aya" rel="18_7" data-words="8-11">لنبلوهم أیهم أحسن عملا</span>) </span> </h3> <p> در تفسیر عیاشی از برقی روایت کرده که او بدون ذکر سند از ابی بصیر از امام باقر  (ع) روایت کرده که در ذیل جمله <span class="aya" rel="18_2" data-words="2-6">لینذر بأسا شدیدا من لدنه</span> فرموده: مقصود از  <em>باس شدید</em> علی (ع) است که از طرف رسول خدا (ص) مامور به کشتن دشمنانش گردید<span class="footnote" rel="2" title="تفسیر عیاشی، ج ۲، ص ۳۲۱">*</span>. </p> <p>مؤلف: این روایت را ابن شهر آشوب<span class="footnote" rel="3" title="مناقب ابن شهر آشوب">*</span> هم از امام باقر و امام صادق (ع) نقل کرده است، لیکن معنایش این نیست که آیه شریفه در این خصوص نازل شده، بلکه منظور این است که یکی از عذابهای شدید داستان علی (ع) است. </p> <p>و <span class="phrase">در تفسیر قمی در حدیث ابی الجارود از امام باقر (ع) آورده که در تفسیر آیه‌ <span class="aya" rel="18_6" data-words="1-3">فلعلک باخع نفسک</span> فرموده: یعنی بکشی خود را در اثر مخالفت ایشان، و در باره کلمه  <em rel="fa_18_6_11-11" data-sentence="204:594">اسفا</em> فرموده: یعنی از حزن و اندوه<span class="footnote" rel="4" title="تفسیر قمی، ج ۲، ص ۳۱">*</span> و در الدر المنثور است که ابن جریر، ابن ابی حاتم، ابن مرودیه و حاکم در تاریخ از ابن عمر روایت کرده‌اند که رسول خدا (ص) آیه‌ <span class="aya" rel="18_7" data-words="8-11">لنبلوهم أیهم أحسن عملا</span> را تلاوت فرمود، من پرسیدم: یا رسول اللَّه معنای آن چیست؟ فرمود: یعنی تا آنکه شما         <code class="page" rel="13,335"/> را بیازماییم که کدامیک عقل بهتر و ورع بیشتر از محارم خدا دارید و کدامیک سریع‌تر در اطاعت خدائید<span class="footnote" rel="1" title="الدر المنثور، ج ۴، ص ۲۱۱">*</span>.</span> </p> <p>و در تفسیر قمی در روایت ابی الجارود از ابی جعفر (ع) نقل کرده که در معنای‌ <span class="aya" rel="18_8" data-words="6-7">صعیدا جرزا</span> فرمود: زمینی که گیاه ندارد<span class="footnote" rel="2" title="تفسیر قمی، ج ۲، ص ۳۱">*</span>. </p> 
