<h3 class="ayas">سوره الشعراء آیه‌های ۱۴۱ تا ۱۵۹</h3><code class="section" rel="26_141-159"/><h3>ترجمه آیات</h3> <p> <span class="trans" rel="26_141">ثمودیان نیز پیغمبران را دروغگو شمردند.  «۱۴۱» </span><span class="trans" rel="26_142">برادرشان صالح به ایشان گفت: چرا نمی‌ترسید؟.  «۱۴۲» </span><span class="trans" rel="26_143">که من پیغمبری خیرخواه شمایم. <code class="page" rel="15,428"/> «۱۴۳» </span><span class="trans" rel="26_144"> از خدا بترسید و اطاعتم کنید.  «۱۴۴» </span><span class="trans" rel="26_145">برای پیغمبری از شما مزدی نمی‌خواهم که مزد من جز به عهده پروردگار جهانیان نیست.  «۱۴۵» </span><span class="trans" rel="26_146">آیا شما تصور می‌کنید همیشه در نهایت امنیت، در نعمتهایی که اینجاست می‌مانید؟.  «۱۴۶» </span><span class="trans" rel="26_147">در باغستانها و چشمه‌سارها.  «۱۴۷» </span><span class="trans" rel="26_148">و کشتزارها و نخلستانهایی که گل لطیف دارد.  «۱۴۸» </span><span class="trans" rel="26_149">که در کوه‌ها با مهارت خانه‌ها می‌تراشید و در آن به عیش و نوش می‌پردازید.  «۱۴۹» </span><span class="trans" rel="26_150">از خدا بترسید و اطاعتم کنید.  «۱۵۰» </span><span class="trans" rel="26_151">و فرمان اسراف‌کاران را اطاعت مکنید.  «۱۵۱» </span><span class="trans" rel="26_152">که در این سر زمین فساد می‌کنند و اصلاح نمی‌کنند.  «۱۵۲» </span><span class="trans" rel="26_153">گفتند: حقا تو جادوگر شده‌ای.  «۱۵۳» </span><span class="trans" rel="26_154">تو جز بشری مانند ما نیستی اگر راست می‌گویی معجزه‌ای بیاور.  «۱۵۴» </span><span class="trans" rel="26_155">گفت: این شتری است برای سهمی او (از آب) است و برای شما نیز سهم روز معینی.  «۱۵۵» </span><span class="trans" rel="26_156">آزاری به آن نرسانید که عذاب روزی بزرگ به شما می‌رسد.  «۱۵۶» </span><span class="trans" rel="26_157">آن را کشتند و پشیمان شدند.  «۱۵۷» </span><span class="trans" rel="26_158">و دچار عذاب شدند که در این عبرتی هست و بیشترشان مؤمن نبودند.  «۱۵۸» </span><span class="trans" rel="26_159">و پروردگارت نیرومند و رحیم است.  «۱۵۹» </span></p>                                 <h3>بیان آیات</h3> <p> این آیات به اجمال به داستان صالح (ع) و قومش اشاره می‌کند، و صالح نیز یکی از انبیای عرب است، که قرآن کریم تاریخ او را بعد از هود می‌داند. </p> <p> <span class="aya" rel="26_141" data-words="1-3">کذبت ثمود المرسلین</span>... <span class="aya" rel="26_145" data-words="10-12">علی رب العالمین</span> معنای این چند آیه در گذشته روشن شد. </p> <p><code class="aya" rel="26_146"/> <span class="aya" rel="26_146" data-words="1-6">أ تترکون فی ما هاهنا آمنین</span> <span class="phrase">ظاهرا استفهام در آیه، استفهام انکار است و کلمه <em>ما</em> موصوله می‌باشد و مراد از آن نعمت‌هایی است که بعدا یعنی از جمله‌ <span class="aya" rel="26_147" data-words="1-4">فی جنات و عیون</span> به بعد آن را تفصیل می‌دهد و کلمه <em rel="fa_26_146_4-4" data-sentence="226:134">هاهنا</em> اشاره است به مکان حاضر و نزدیک، که مراد از آن در آیه همان سرزمین ثمود است و کلمه <em rel="fa_26_146_5-5" data-sentence="366:38">آمنین</em> حال از نایب فاعل <em rel="fa_26_146_1-1" data-sentence="441:5">تترکون</em> است.</span> <code class="page" rel="15,429"/> و معنای آیه این است که شما در این نعمت‌هایی که در سرزمینتان احاطه‌تان کرده مطلق العنان رها نمی‌شوید و چنین نیست که از آنچه می‌کنید بازخواست نگردید و از هر مؤاخذه الهی ایمن باشید. </p> <p><code class="aya" rel="26_147"/><code class="aya" rel="26_148"/> <span class="aya" rel="26_147-148" data-words="1-10">فی جنات و عیون، و زروع و نخل طلعها هضیم</span> <span class="phrase">این جمله همان بیان تفصیلی است که گفتیم برای جمله <em>فی ما هاهنا</em> ذکر می‌کند و اگر بعد از ذکر جنات، نخل را که باز یکی از مصادیق جنات است ذکر فرمود، به خاطر اهتمامی است که عرب به این درخت دارد و کلمه <em rel="fa_26_148_5-5" data-sentence="203:202">طلع</em> در نخل به منزله گرد گل در سایر درختان است و کلمه <em rel="fa_26_148_6-6" data-sentence="309:139">هضیم</em> -به طوری که گفته‌اند<span class="footnote" rel="1" title="روح المعانی، ج ۱۹، ص ۱۱۲">*</span> -به معنای درختان تو در هم و سر بهم کشیده است.</span> </p> <p><code class="aya" rel="26_149"/> <span class="aya" rel="26_149" data-words="1-6">و تنحتون من الجبال بیوتا فارهین</span> راغب در مفردات گفته: کلمه <em>فره</em> به فتحه فاء و کسره راء-صفت مشبهه و به معنای شهوت‌پرست است و آیه‌ <span class="aya" rel="26_149" data-words="1-6">و تنحتون من الجبال بیوتا فارهین</span> یعنی حاذقین  (استادانه). و بعضی دیگر گفته‌اند: فارهین یعنی شهوت‌پرستان<span class="footnote" rel="2" title="مفردات راغب، ماده &lt;em&gt;فره&lt;/em&gt; ">*</span>. </p> <p>و بنا به نظریه او این آیه شریفه در مقام بیان نعمت خواهد بود و بنا به آن معنای دیگر در مقام انکار شهوت رانی و طغیان و سرمستی و عیاشی آنان است. و به هر حال چه به آن معنا و چه به این معنا آیه شریفه در سیاق استفهام است. </p> <p><code class="aya" rel="26_150"/> <span class="aya" rel="26_150" data-words="1-4">فاتقوا الله و أطیعون</span> این جمله تفریع بر انکار قبلی است، که گفتیم در معنای نفی است. </p> <h3> <span class="title" rel="26_141 26_142 26_143 26_144 26_145 26_146 26_147 26_148 26_149 26_150 26_151 26_152 26_153 26_154 26_155 26_156 26_157 26_158 26_159">نهی نمودن صالح (علیه السلام) قوم ثمود را از اطاعت امر مسرفان که فساد می‌کنند و اصلاح نمی‌کنند</span> </h3> <p> <code class="aya" rel="26_151"/><code class="aya" rel="26_152"/> <span class="aya" rel="26_151-152" data-words="1-12">و لا تطیعوا أمر المسرفین، الذین یفسدون فی الأرض و لا یصلحون</span> ظاهرا مراد از <em>امر مسرفان</em> امر در مقابل نهی است، به قرینه اینکه از اطاعت آن نهی فرموده، هر چند بعضی از مفسرین احتمال داده‌اند که به معنای شان باشد. بنا بر این مراد از اطاعت امر آنان تقلید عامیانه و پیروی کورکورانه ایشان، در اعمال و روش زندگی است، آن روشی که آنان سلوکش را دوست می‌دارند. </p> <p>و مراد از مسرفین چه اینکه کلمه آمر به آن معنا باشد و چه به این معنا، اشراف و بزرگانی هستند که دیگران آنان را پیروی می‌کنند خطابی هم که در آیه است (اطاعت مکنید) به عموم تابعین ایشان است که آنها هستند که صالح (ع) امید داشت از     <code class="page" rel="15,430"/> پیروی بزرگان دست بردارند، و لذا خطاب را متوجه ایشان کرد، نه اشراف، چون از ایمان آوردن اشراف مایوس بود. </p> <p>ممکن هم هست خطاب را متوجه هر دو دسته بدانیم، و بگوییم اشراف هم به نوبه خود مقلد پدران گذشته خود بودند و امر آنان را اطاعت می‌کردند، هم چنان که به صالح گفتند <span class="aya" rel="11_62" data-words="10-16">أ تنهانا أن نعبد ما یعبد آباؤنا</span><span class="footnote" rel="1" title="آیا ما را نهی می‌کنی از اینکه بپرستیم چیزهایی را که پدرانمان می‌پرستیدند سوره هود، آیه ۶۲">*</span> پس به این اعتبار همه آنان از اشراف و عوامشان، امر مسرفین را اطاعت می‌کردند و آیه شریفه همه را از آن نهی می‌کند. </p> <p>و اما مسرفین چه کسانی بوده‌اند؟ آیه بعدی ایشان را عبارت دانسته از کسانی که از مرز حق تجاوز نموده، از حد اعتدال بیرون شده‌اند و توصیفشان فرموده به <span class="aya" rel="26_152" data-words="1-7">الذین یفسدون فی الأرض و لا یصلحون</span> و این خود اشاره به علت حقیقی حکم است و معنایش این است که از خدا بپرهیزید و امر مسرفان را اطاعت مکنید، برای اینکه ایشان مفسد در زمینند و اصلاح‌گر نیستند و معلوم است که با افساد، هیچ ایمنی از عذاب الهی نیست و از سوی دیگر او عزیز و انتقام گیرنده است. </p> <h3> <span class="title" rel="26_152 26_151 26_141 26_142 26_143 26_144 26_145 26_146 26_147 26_148 26_149 26_150 26_153 26_154 26_155 26_156 26_157 26_158 26_159">توضیح اینکه نتیجه انحراف انسان از فطرت، فساد و افساد در زمین و بالمال عذاب و هلاک است</span> </h3> <p> توضیح اینکه عالم هستی در عین تضاد و تزاحمی که بین اجزایش هست به نحو خاصی به هم مرتبط و پیوسته است و آن رشته ارتباط خاص، اجزای عالم را هم آغوش و هماهنگ یکدیگر کرده و در اثر این هم آغوشی و هماهنگی هر موجودی را به نتیجه و اثر رسانده است، عینا مانند دو کفه ترازو، که در عین ناسازگاری با هم و اختلاف شدیدی که با هم دارند، به طوری که هر یک به هر قدر به طرفی متمایل شود آن دیگری به همان قدر به طرف مخالف آن متمایل می‌شود، در عین حال هر دو در تعیین وزن کالا متوافقند و منظور از ترازو هم همین است، عالم انسانی هم که جزئی از عالم کون است این چنین است، یک فرد انسانی با آن قوا و ادوات مختلف و متضادی که دارد، این فطرت را دارد که افعال و اعمال خود را تعدیل کند، به طوری که هر یک از قوایش به حظ و بهره‌ای که دارد برسد، و عقلی دارد که با آن میان خیر و شر تمیز داده، حق هر صاحب حقی را به آن برساند. </p> <p>پس عالم هستی و تمام اجزای آن با نظامی که در آن جاری است به سوی غایات و نتایجی صالح پیش می‌رود، نتایجی که برای همان نتایج خلق شده، و باز این عالم هستی که مجموعش به سوی یک هدف در حرکت است، هر یک از اجزایش راهی جداگانه دارد غیر از آن راهی که سایر اجزاء دارند، راهی که آن جزء با اعمال مخصوص به خودش آن راه را طی   <code class="page" rel="15,431"/> می‌کند، بدون اینکه از وسط راه به سوی چپ و راست آن متمایل گشته، یا به خاطر افراط و تفریط بکلی از آن منحرف شود، چون اگر (متمایل و یا منحرف) بشود در نظام طرح شده خللی روی می‌دهد و به دنبال آن غایت خود آن جزء و غایت همه عالم رو به تباهی می‌گذارد. </p> <p>و این هم ضروری و واضح است، که بیرون شدن یک جزء از آن خطی که برایش ترسیم شده و تباهی آن نظمی که برای آن و غیر آن لازم بوده، باعث می‌شود سایر اجزاء با آن هماهنگی نکنند و در عوض با آن بستیزند، اگر توانستند آن را به راه راستش بر می‌گردانند و به وسط راه و حد اعتدال بکشانند که هیچ، و اگر نتوانستند، نابودش نموده آثارش را هم محو می‌کنند، تا صلاح خود را حفظ نموده و عالم هستی را بر قوام خود باقی بگذارند و از انهدام و تباهی نگه بدارند. </p> <p>انسانها نیز که جزئی از اجزای عالم هستی هستند، از این کلیت مستثنی نیستند، اگر بر طبق آنچه که فطرتشان به سوی آن هدایتشان می‌کند رفتار کردند، به آن سعادتی که بر ایشان مقدر شده می‌رسند و اگر از حدود فطرت خود تجاوز نمودند، یعنی در زمین فساد راه انداختند، خدای سبحان به قحط و گرفتاری، و انواع عذابها و نقمت‌ها گرفتارشان می‌کند، تا شاید به سوی صلاح و سداد بگرایند، هم چنان که فرمود: <span class="aya" rel="30_41" data-words="1-16">ظهر الفساد فی البر و البحر بما کسبت أیدی الناس لیذیقهمبعض الذی عملوا لعلهم یرجعون</span><span class="footnote" rel="1" title="فساد در دریا و خشکی عالم هویدا گشت، به خاطر کارهایی که مردم به دست خود کردند و تا آنکه خدا بعضی از آثار عملهایشان را به ایشان بچشاند، باشد که برگردند سوره روم، آیه ۴۱">*</span>. </p> <p>و اگر هم چنان بر انحراف و فساد خود بمانند و به خاطر اینکه فساد در دلهایشان ریشه دوانیده از آن دل بر نکنند، آن وقت به عذاب استیصال گرفتارشان می‌کند و زمین را از لوث وجودشان پاک می‌سازد، هم چنان که فرمود: <span class="aya" rel="7_96" data-words="1-22">و لو أن أهل القری آمنوا و اتقوا لفتحنا علیهم برکات من السماء و الأرض و لکن کذبوا فأخذناهم بما کانوا یکسبون</span><span class="footnote" rel="2" title="و اگر اهل قریه‌ها ایمان می‌آوردند و تقوی پیشه می‌کردند، هر آینه برکات آسمان و زمین را به رویشان باز می‌کردیم، اما تکذیب کردند، پس ما نیز آنان را به آنچه که می‌کردند گرفتیم سوره اعراف، آیه ۹۶">*</span> و نیز فرموده: <span class="aya" rel="11_117" data-words="1-10">و ما کان ربک لیهلک القری بظلم و أهلها مصلحون</span><span class="footnote" rel="3" title="پروردگار تو هیچ گاه اهل یک قریه را به خاطر یک ظلم، با اینکه همه در پی اصلاحند هلاک نمی‌کرد سوره هود، آیه ۱۱۷">*</span>. </p> <p>و نیز فرموده: <span class="aya" rel="21_105" data-words="9-13">أن الأرض یرثها عبادی الصالحون</span><span class="footnote" rel="4" title="زمین را بندگان صالح من به ارث می‌برند سوره انبیاء، آیه ۱۰۵">*</span> و این بدان جهت است که وقتی         <code class="page" rel="15,432"/> صالح باشند، قهرا عملشان هم صالح می‌شود، و چون عمل صالح شد، با نظام عام عالمی موافق می‌شود و با این اعمال صالح، زمین برای زندگی صالح می‌شود. </p> <p>پس از آنچه گذشت روشن گردید که: اولا اینکه: حقیقت دعوت انبیاء همانا اصلاح حیات زمینی انسانیت است، که خدای تعالی از شعیب حکایت کرده که گفت: <span class="aya" rel="11_88" data-words="26-31">إن أرید إلا الإصلاح ما استطعت</span><span class="footnote" rel="1" title="من جز اصلاح به قدر تواناییم چیز دیگری نمی‌خواهم سوره هود، آیه ۸۸">*</span>. </p> <p>و ثانیا اینکه: جمله‌ <span class="aya" rel="26_151-152" data-words="1-7">و لا تطیعوا أمر المسرفین، الذین یفسدون...</span> در عین اینکه بیانی است ساده، در عین حال حجتی است برهانی. </p> <p>و شاید در اینکه بعد از جمله‌ <span class="aya" rel="26_152" data-words="1-4">الذین یفسدون فی الأرض</span> مجددا فرمود: <span class="aya" rel="26_152" data-words="5-7">و لا یصلحون</span> اشاره باشد به اینکه از انسانها به خاطر اینکه بشر و دارای فطرت انسانیتند انتظار می‌رود که زمین را اصلاح کنند و لیکن بر خلاف توقع، از فطرت خود منحرف گشته، به جای اصلاح افساد کردند. </p> <h3> <span class="title" rel="26_141 26_142 26_143 26_144 26_145 26_146 26_147 26_148 26_149 26_150 26_151 26_152 26_153 26_154 26_155 26_156 26_157 26_158 26_159">تکذیب و نافرمانی قوم ثمود و گرفتار شدنشان به عذاب الهی</span> </h3> <p> <code class="aya" rel="26_153"/> <span class="aya" rel="26_153" data-words="1-5">قالوا إنما أنت من المسحرین</span> یعنی تو از کسانی هستی که نه یک بار و دو بار، بلکه پی در پی جادو می‌شوند و تو را آن قدر جادو کرده‌اند که دیگر عقلی برایت نمانده. </p> <p>بعضی<span class="footnote" rel="2" title="تفسیر فخر رازی، ج ۲۴، ص ۱۶۰">*</span> از علما گفته‌اند: کلمه <em>سحر</em> به معنای بالای شکم است و مسحر کسی است که دارای جوف و شکم باشد، در نتیجه مسحر در آیه کنایه می‌شود از اینکه تو نیز مانند ما بشری هستی می‌خوری و می‌نوشی. بنا بر این، جمله‌ <span class="aya" rel="26_154" data-words="1-5">ما أنت إلا بشر مثلنا</span> تاکید همان کلمه می‌شود. </p> <p>بعضی<span class="footnote" rel="3" title="روح المعانی، ج ۱۹، ص ۱۱۳">*</span> دیگر گفته‌اند مسحر به معنای کسی است که دارای سحر یعنی ریه باشد، آن وقت معنا چنین می‌شود که تو نیز مانند ما نفس می‌کشی. </p> <p><code class="aya" rel="26_154"/><code class="aya" rel="26_155"/><code class="aya" rel="26_156"/> <span class="aya" rel="26_154" data-words="1-5">ما أنت إلا بشر مثلنا</span>... <span class="aya" rel="26_156" data-words="6-8">عذاب یوم عظیم</span> کلمه <em>شرب</em> -به کسره شین-به معنای سهمی از آب است. و بقیه الفاظ آیه روشن است و تفصیل داستان آن جناب در سوره هود گذشت. </p> <p><code class="aya" rel="26_157"/> <span class="aya" rel="26_157" data-words="1-3">فعقروها فأصبحوا نادمین</span> کشتن ناقه را به همه قوم نسبت داده، با اینکه مباشر در آن بیش از یک نفر نبود و این       <code class="page" rel="15,433"/> بدان جهت است که بقیه قوم نیز مقصر بودند، چون به عمل آن یک نفر رضایت داشتند. و امیر المؤمنین (ع) در نهج البلاغه فرموده: ای مردم دو چیز همه مردم را در یک عمل خیر و یک عمل زشت جمع می‌کند، به طوری که یک عمل، عمل همه محسوب می‌شود، اول رضایت، و دوم نارضایی، هم چنان که ناقه صالح را بیش از یک نفر پی نکرد، ولی خدای تعالی عذاب را بر همه قوم نازل کرد، چون همه به عمل آن یک نفر راضی بودند. </p> <p>و اینکه فرمود: <span class="aya" rel="26_157" data-words="2-3">فأصبحوا نادمین</span> شاید ندامتشان هنگامی بوده که آثار عذاب را مشاهده کردند و گر نه بعد از کشتن ناقه تازه از در تعجیز و استهزاء به صالح می‌گفتند: <span class="aya" rel="7_77" data-words="10-18">یا صالح ائتنا بما تعدنا إن کنت من المرسلین</span><span class="footnote" rel="1" title="ای صالح!اگر از مرسلین هستی، بیاور آن عذابی را که ما را بدان تهدید می‌کردی سوره اعراف، آیه ۷۷">*</span>. </p> <p><code class="aya" rel="26_158"/><code class="aya" rel="26_159"/> <span class="aya" rel="26_158" data-words="1-2">فأخذهم العذاب</span>... <span class="aya" rel="26_159" data-words="5-6">العزیز الرحیم</span> لام <em>العذاب</em> ، لام عهد است، یعنی آن عذاب موعود، ایشان را گرفت، چون از آیات سوره هود بر می‌آید که صالح (ع) ایشان را وعده نزول عذابی داده بود، که بعد از سه روز می‌رسد. و بقیه الفاظ آیه روشن است. </p> 
