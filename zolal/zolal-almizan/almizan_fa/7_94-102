<h3 class="ayas">سوره الأعراف آیه‌های ۹۴ تا ۱۰۲</h3><code class="section" rel="7_94-102"/><h3>ترجمه آیات</h3> <p> <span class="trans" rel="7_94">و در هیچ قریه‌ای پیغمبری نفرستادیم مگر مردم آن قریه را به سختی و بیماری دچار کردیم، شاید زاری کنند.  «۹۴» </span><span class="trans" rel="7_95">آن گاه به جای بدی خوبی آوردیم تا فزونی گرفتند، و گفتند: بیماری و سختی به پدران ما نیز<code class="page" rel="8,246"/> می‌رسید پس ناگهان در آن حال که بی‌خبر بودند، ایشان را بگرفتیم.  «۹۵» </span><span class="trans" rel="7_96">اگر مردم قریه‌ها ایمان آورده و پرهیزکاری کرده بودند برکت‌هایی از آسمان و زمین به روی ایشان می‌گشودیم، ولی تکذیب کردند، و ما نیز ایشان را به اعمالی که می‌کردند مؤاخذه کردیم.  «۹۶» </span><span class="trans" rel="7_97">مگر مردم این قریه‌ها ایمنند که عذاب ما شبانه هنگامی که در خوابند به سوی ایشان بیاید؟.  «۹۷» </span><span class="trans" rel="7_98">مگر مردم این قریه‌ها ایمنند که عذاب ما نیم‌روز هنگامی که بازی می‌کنند به سوی ایشان بیاید؟.  «۹۸» </span><span class="trans" rel="7_99">مگر از مکر و تدبیر خدای ایمن شده‌اند؟ که جز گروه زیانکاران از تدبیر خدای ایمن نمی‌شوند.  «۹۹» </span><span class="trans" rel="7_100">مگر برای کسانی که این سرزمین را پس از هلاکت مردمش به میراث برده‌اند روشن نشده که اگر بخواهیم سزای گناهشان را به ایشان می‌رسانیم، و بر دلهایشان مهر می‌نهیم تا نتوانند بشنوند.  «۱۰۰» </span><span class="trans" rel="7_101">این قریه‌هایی که ما از خبرهای آن بر تو می‌خوانیم پیغمبرانشان با حجت‌ها سویشان آمدند و به آن چیزها که قبلا به تکذیب آن پرداخته بودند ایمان‌آور نبودند، اینچنین بر دل‌های کفار خداوند مهر می‌نهد.  «۱۰۱» </span><span class="trans" rel="7_102">غالب آنان را به پیمانی پایبند نیافتیم، و بدرستی که بیشترشان را عصیان‌پیشگان یافتیم «۱۰۲» </span></p>                 <h3>بیان آیات</h3> <h3> <span class="title" rel="7_94 7_95 7_96 7_97 7_98 7_99 7_100 7_101 7_102">سنن الهی در مورد امت‌هایی که به سویشان پیامبر می‌فرستاد</span> </h3> <p> این آیات مربوط و متصل به آیات قبل‌اند، برای اینکه مطالبی را که در آن آیات در باره امت‌های گذشته بود خلاصه کرده و در باره همه آنها می‌فرماید: این امت‌ها از این جهت منقرض شدند که بیشتر افرادشان فاسق و از زی عبودیت بیرون بودند، و به عهد الهی و آن میثاقی که در روز اول خلقت از آنان گرفته شده بود وفا نکردند، در نتیجه سنت‌های الهی که ذیلا توضیح آن را خواهیم داد یکی پس از دیگری در باره آنان جریان یافت و منتهی به انقراض‌شان گردید. </p> <p>آری، خدای سبحان هر پیغمبری را که به سوی امتی از آن امت‌ها می‌فرستاد به دنبال او آن امت را با ابتلای به ناملایمات و محنت‌ها آزمایش می‌کرد، تا به سویش راه یافته و به درگاهش تضرع کنند، و وقتی معلوم می‌شد که این مردم به این وسیله که خود یکی از سنت‌های نامبرده بالاست متنبه نمی‌شوند سنت دیگری را به جای آن سنت بنام <em>سنت مکر</em>  جاری می‌ساخت، و آن این بود که دلهای آنان را بوسیله قساوت و اعراض از حق و علاقمند شدن به شهوات مادی و شیفتگی در برابر زیبائیهای دنیوی مهر می‌نهاد. </p> <p>بعد از اجرای این سنت، سنت سوم خود یعنی <em>استدراج</em> را جاری می‌نمود، و آن این بود که انواع گرفتاریها و ناراحتی‌های آنان را بر طرف ساخته زندگیشان را از هر جهت مرفه<code class="page" rel="8,247"/> می‌نمود، و بدین وسیله روز به روز بلکه ساعت به ساعت به عذاب خود نزدیکترشان می‌کرد، تا وقتی که همه‌شان را به طور ناگهانی و بدون اینکه احتمالش را هم بدهند به دیار نیستی می‌فرستاد، در حالی که در مهد امن و سلامت آرمیده و به علمی که داشتند و وسایل دفاعیی که در اختیارشان بود مغرور گشته و از اینکه پیشامدی کار آنها را به هلاکت و زوال بکشاند غافل و خاطر جمع بودند. </p> <h3> <span class="title" rel="7_96 7_94 7_95 7_97 7_98 7_99 7_100 7_101 7_102">آثار خارجی گناهان و بیان اینکه ایمان و تقوی معیار و مدار نزول نعمت، و بی ایمانی و گناه منشا نقمت برای آدمیان است</span> </h3> <p> خدای تعالی در این آیات علاوه بر خلاصه‌گیری از آیات قبل یک حقیقت خالی از هر شایبه‌ای را هم خاطر نشان ساخته و در جمله‌ <span class="aya" rel="7_96" data-words="1-13">و لو أن أهل القری آمنوا و اتقوا لفتحنا علیهم برکات من السماء</span> بدان اشاره نموده است، و آن حقیقت عبارت است از چیزی که معیار و مدار اساس نزول نعمت و نقمت بر آدمیان است. </p> <p>توضیح اینکه: بطور کلی همه اجزای عالم مانند اعضای یک بدن به یکدیگر متصل و مربوط است، بطوری که صحت و سقم و استقامت و انحراف یک عضو در صدور افعال از سایر اعضاء تاثیر داشته و این تفاعل در خواص و آثار در همه اجزاء و اطراف آن جریان دارد. </p> <p>و این اجزاء-بطوری که قرآن شریف بیان کرده-همه به سوی خدای سبحان و آن هدفی که خداوند برای آنها مقدر نموده در حرکتند، انحراف و اختلال حرکت یک جزء از اجزای آن مخصوصا اگر از اجزای برجسته باشد در سایر اجزاء بطور نمایان اثر سوء باقی می‌گذارد و در نتیجه آثاری هم که سایر اجزای عالم در این جزء دارند فاسد شده، فسادی که از جزء مزبور در سایر اجزاء راه یافته بود به خودش بر می‌گردد، اگر جزء مزبور به خودی خود و یا به کمک دیگران استقامت قبلی خود را بدست آورد حالت رفاه قبل از انحرافش هم بر می‌گردد، ولی اگر به انحراف و اعوجاج خود ادامه دهد فساد حال و محنت و ابتلاءش نیز ادامه خواهد یافت تا آنجا که انحراف و طغیانش از حد بگذرد، و کار سایر اجزاء و اسباب مجاورش را به تباهی بکشاند، اینجاست که همه اسباب جهان علیه او قیام نموده، و با قوایی که خداوند به منظور دفاع از حریم ذات و حفظ وجودشان در آنها به ودیعه سپرده جزء مزبور را تا خبردار شود از بین برده و نابود می‌سازند. </p> <p>این خود یکی از سنت‌هایی است که خدای تعالی در جمیع اجزای عالم که یکی از آنها انسان است جاری ساخته، نه این سنت تخلف‌بردار است و نه انسان از آن مستثنا است. </p> <p>و چون چنین است اگر امتی از امت‌ها از راه فطرت منحرف گردد، و در نتیجه از راه سعادت انسانی که خداوند برایش مقرر کرده باز بماند اسباب طبیعیی هم که محیط به آن است و مربوط به او است اختلال یافته، و آثار سوء این اختلال به خود آن امت بر می‌گردد، و خلاصه<code class="page" rel="8,248"/> دود کجروی‌هایش به چشم خودش می‌رود، برای اینکه این خودش بود که با انحراف و کجروی‌اش آثار سویی در اسباب طبیعی باقی گذارد، و معلوم است که در بازگشت آن آثار چه اختلالها و چه محنت‌هایی متوجه اجتماعش می‌شود، فساد اخلاق و قساوت قلب، و از بین رفتن عواطف رقیقه روابط عمومی را از بین برده و هجوم بلیات و تراکم مصیبات تهدید به انقراضش می‌کند، آسمان از باراندن باران‌های فصلی و زمین از رویاندن زراعت و درختان دریغ نموده، و در عوض باران‌های غیر فصلی، سیل، طوفان و صاعقه به راه انداخته، و زمین با زلزله و خسف آنان را در خود فرو می‌برد. اینها همه آیاتی است الهی که چنین امتی را به توبه و بازگشت به سوی راه مستقیم فطرت وا می‌دارد، و در حقیقت امتحانی است به عسر بعد از امتحان به یسر. </p> <p>شاهد گویای گفتار ما آیه شریفه‌ <span class="aya" rel="30_41" data-words="1-16">ظهر الفساد فی البر و البحر بما کسبت أیدی الناس لیذیقهم بعض الذی عملوا لعلهم یرجعون</span><span class="footnote" rel="1" title="در خشکی و دریا به زشتی افعال بد مردم فساد نمودار شد، تا خدا سزای بعضی عمل‌ها را که کرده‌اند به ایشان بچشاند تا شاید بازگشت کنند سوره روم آیه ۴۱">*</span> است که می‌فرماید: مظالم و گناهانی که مردم مرتکب می‌شوند باعث فساد در بر و بحر عالم است، فسادی که یامانند وقوع جنگ و بسته شدن راه‌ها و سلب امنیت دامنگیر خصوص انسان می‌شود و یا مانند اختلال اوضاع جوی و زمینی که زندگی و معاش انسان و غیر انسان را مختل می‌سازد. </p> <p>آیه شریفه‌ <span class="aya" rel="42_30" data-words="1-12">و ما أصابکم من مصیبة فبما کسبت أیدیکم و یعفوا عن کثیر</span><span class="footnote" rel="2" title="و آنچه از مصیبت‌ها به شما می‌رسد بخاطر شومی کارهای زشتی است که به دست خود کردید، تازه خداوند اثر بسیاری از کرده‌های شما را می‌پوشاند سوره شوری آیه ۳۰">*</span> نیز به وجهی که-ان شاء اللَّه-به زودی در باره معنای آن خواهد آمد گفتار ما را مانند آیه قبلی تایید می‌کند، و همچنین آیه شریفه‌ <span class="aya" rel="13_11" data-words="13-22">إن الله لا یغیر ما بقوم حتی یغیروا ما بأنفسهم</span><span class="footnote" rel="3" title="خداوند نعمتهای هیچ مردمی را دگرگون نمی‌سازد، تا آنکه ایشان آنچه را که در ضمیرشان هست تغییر دهند سوره رعد آیه ۱۱">*</span> و آیات دیگری که قریب به این معنا است. </p> <p>و کوتاه سخن اینکه، اگر امت مورد فرض به سوی خدا بازگشت نمود-و چه اندک است چنین امتی-که هیچ، و گر نه اگر به کجروی و انحرافش ادامه داد خداوند دلهایشان را مهر نهاده، و در نتیجه به اعمال زشت خود عادت می‌کنند، و کارشان به جایی می‌رسد که جز آنچه می‌کنند معنای دیگری برای زندگی نمی‌فهمند، و چنین می‌پندارند که زندگی یعنی همین       <code class="page" rel="8,249"/> حیات نکبت‌بار و سراسر اضطرابی که تمامی اجزای عالم و نوامیس طبیعت مخالف و مزاحم آن است، حیاتی که مصائب و بلایا از یک طرف و قهر طبیعت از طرفی دیگر تهدید به زوالش می‌کند. </p> <p>این سنت پروردگار و اثری است که خداوند بر گناهان و انحرافات بشر مترتب می‌کند، و لو اینکه بشر امروز آن را باور نداشته و بگوید: این افکار زائیده عقب افتادن در علم و دانش و نداشتن وسیله دفاع است، و گر نه اگر انسان در صنعت پیشروی نموده و خود را مجهز به وسائل دفاعی سازد می‌تواند از همه این حوادث که نامش را قهر طبیعت می‌گذاریم پیشگیری کند، هم چنان که ملل متمدن توانستند از بسیاری از این حوادث از قبیل قحطی، وبا، طاعون و سایر امراض واگیردار و همچنین سیل‌ها، طوفان‌ها، صاعقه‌ها و امثال آنها جلوگیری بعمل آورند. </p> <h3> <span class="title" rel="7_95 7_94 7_96 7_97 7_98 7_99 7_100 7_101 7_102">جواب به کسانی که اعتقاد به تاثیر بد کاری‌ها در پیدایش بلایا و مصائب را معلول جهل و عقب افتادگی علمی پنداشته‌اند و بیان اینکه انسان نمی‌تواند بر نظام کون و نوامیس طبیعت مسلط شود</span> </h3> <p> لیکن باید گفت خدا این فکر و صاحبان چنین افکاری را نابود کند که در اثر کفر و غرور فکری خیال کرده‌اند پیشرفت و جلو افتادن ملتی از ملتی دیگر که نامش را تمدن گذاشته‌اند-می‌تواند بر نظام کون و نوامیس طبیعت مسلط شده و احکام آن را ابطال نموده و آن را مطیع خود سازد. و خلاصه، دستگاه آفرینش که این مخمورین دستخوش هوا و غرور، جزئی به حساب نیامدنی از آنند-به کاکل آنان چرخیده و محکوم امر و نهی ایشان است، و حال آنکه اگر حق و حقیقت-که گردش گردون بر مدار آن است-تابع هوا و هوس آنان شود آسمان و زمین از هم می‌پاشد: <span class="aya" rel="23_71" data-words="1-9">و لو اتبع الحق أهواءهم لفسدت السماوات و الأرض</span><span class="footnote" rel="1" title="سوره مؤمنون آیه ۷۱">*</span> و معلوم است که اگر آسمان و زمین رو به فساد گذارد اولین جزئی که از آن فاسد می‌شود همین انسان ضعیف است. </p> <p>اینها خیال کرده‌اند معارف دینی این قبیل حوادث را معلول اسباب مادی و طبیعی نمی‌داند و زمام همه را بدون واسطه به دست پروردگارش دانسته و خلاصه امثال وبا، قحطی، فرستادن باران و صاعقه را کار خدا و سایر حوادثی که به علل و اسبابش پی برده‌ایم کار آن علل و اسباب می‌داند، لا بد چنین خیال کرده‌اند که وقتی برای وقوع حادثه‌ای از حوادث علتی طبیعی کشف می‌کنند حدوث آن حادثه را بی‌نیاز از خدا و تدبیر ربوبی او را در آن حادثه هیچ کاره می‌دانند. غافل از اینکه معارف دینی به یک فرد دین‌دار اجازه چنین اعتقادی را نداده، و خدا را سببی در عرض سایر اسباب و علتی در صف سایر علل‌مادی و قوای فعاله طبیعی   <code class="page" rel="8,250"/> نمی‌داند. </p> <p>آری، خدای تعالی آن کسی است که به هر چیزی محیط است، و هر سببی را او به سوی مسببش می‌کشاند، و او است که هر چیزی را که خلق کرده هدایتش هم نموده است، و جز خود او کسی محیط به مخلوقات و مسبب مخلوقات او نیست، پس او می‌تواند هر چیزی را وسیله انجام خواسته‌های خود قرار داده و در این باره سبب‌هایی به کار ببرد که دانش و فهم ما از درک سببیت آن عاجز باشد، هم چنان که در آیات زیر از قرآن کریمش به این معنا اشاره کرده می‌فرماید: <span class="aya" rel="65_3" data-words="14-23">إن الله بالغ أمره قد جعل الله لکل شیء قدرا</span><span class="footnote" rel="1" title="خدا به خواسته‌ها و کارهای خود می‌رسد، که خدا برای هر چیزی اندازه‌ای مقرر کرده سوره طلاق آیه ۳">*</span> و نیز می‌فرماید: <span class="aya" rel="12_21" data-words="27-37">و الله غالب علی أمره و لکن أکثر الناس لا یعلمون</span><span class="footnote" rel="2" title="و خداوند بر کار خویش مسلط است، و لیکن بیشتر مردم نمی‌دانند سوره یوسف آیه ۲۱">*</span> و نیز می‌فرماید: <span class="aya" rel="42_31" data-words="1-17">و ما أنتم بمعجزین فی الأرض و ما لکم من دون الله من ولی و لا نصیر</span><span class="footnote" rel="3" title="و شما خاکیان نمی‌توانید در زمین خدا را عاجز کنید، و به غیر خدا شما را ولی و یاوری نیست">*</span> و همچنین در آیاتی دیگر. </p> <p>مگر انسان می‌تواند در ملک خدا، با خدا در افتد، و با فکر خود که آنهم ملک خدا است راهی برای ابطال حکم و اراده او به دست بیاورد، انسان در طول خداوند قرار دارد، نه در عرض و در مقابل او، او انسان را و از انسان اراده و فکر را آفریده، و هر وسیله دیگری را هم او در اختیار انسان قرار داده، و برای هر کدام محل معینی مقرر فرموده، و سپس بین همه آنها از اول تا به آخرش ارتباط برقرار کرده، و همه را بهم پیوسته تا به این یکی-دانش بشری-رسیده، که بشر ناآشنای به مقام پروردگار می‌خواهد بوسیله آن به جنگ پروردگار خود رفته و با او در حکمتش و قضاء و قدرش بستیزد، و حال آنکه او و دانش او خود یکی از ایادی و عمال تحقق یافتن اراده و نفوذ حکم خدا و جریان یافتن قضا و قدر او است. </p> <p>خدای متعال چه خوب بنده خود را شناخته که در یکی از آیات مورد بحث یعنی آیه <span class="aya" rel="7_95" data-words="1-5">ثم بدلنا مکان السیئة الحسنة...</span> به رسوایی آدمیان و این فکر غلطشان اشاره فرموده، و به زودی بیان آن خواهد آمد. </p> <p>این بود آن حقیقت برهانی که گفتیم آیات مورد بحث به آن اشاره می‌کند، و حاصلش این شد که: انسان مانند سایر انواع موجودات، وجودش مربوط و بسته به سایر اجزای عالم است، و اعمالی که از او سر می‌زند و حرکاتی که در مسیر زندگیش و در سیر بسوی سر منزل سعادت از     </p> <p>سوره شوری آیه 31 <code class="page" rel="8,251"/> خود نشان می‌دهد با سایر اجزای عالم که محیط به او است ارتباط کامل دارد، بطوری که اگر حرکاتش صالح و سازگار با آن اجزاء و موجودات باشد آن موجودات نیز سازگار با او خواهند بود، و برکات آسمان به سویش سرازیر خواهد شد، و اگر سازگار نباشد عالم نیز با او سازگاری نداشته و در نابود ساختن او سعی خواهد نمود، مگر اینکه دست از گناه و فساد بردارد و گر نه به تدریج به تباهی خو گرفته و ناگهان همه اجزای عالم در تباه ساختنش دست بهم داده و اثری از وجودش باقی نمی‌گذارند، و زمین را از لوث وجودش پاک می‌کنند. آری، چگونه یک انسان می‌تواند با رفتار خود در مقابل همه عالم که او خود یکی از اجزای آن است و به هیچ وجه از آن مستقل نیست معارضه نموده و شاخ و شانه بکشد و یا بخواهد با فکر خود بر سر دستگاه آفرینش شیره بمالد و حال آنکه فکر او مولود شرایط و قوانین کلی‌ایست که از جریان آفرینش گرفته شده است-دقت بفرمایید-. </p> <p>این مطلب همانطوری که گفته شد حقیقتی است که هم برهان و دلیل مطابق آن است، و هم قرآن آن را تصدیق و بر آن تصریح نموده و می‌فرماید: خداوند هر چیزی را که آفریده اندازه‌گیری دقیقی در خلقت آن به کار برده و آن را به سوی سعادتش راهنمایی کرده و نیز می‌فرماید: خداوند عالم را-که یکی از اجزای آن انسان است-بیهوده نیافریده، بلکه هر چه را که خلق کرده به این منظور خلق کرده که به درگاه او راه یافته و به سوی او بازگشت کند، و برای هر مخلوقی سر منزل سعادتی معین کرده تا بر حسب فطرتش به آن سوی رانده شود، و برای هر یک راه و روشی مقرر نموده که اگر آن راه را سلوک کند به سعادت مقدرش می‌رسد، و اگر از آن راه منحرف شود و آن قدر بیراهه رود که دیگر امید برگشتن نداشته باشد نتیجه و هدف از خلقتش باطل گشته و عذاب خداوند بر او حتمی می‌گردد. </p> <p> <span class="aya" rel="7_94" data-words="1-7">و ما أرسلنا فی قریة من نبی...</span> بعضی‌ها کلمه <em>باساء</em> را به بد حالی از نظر مال، از قبیل فقر و ضررهای مالی و کلمه  <em>ضراء</em> را به بد حالی جانی از قبیل مرض و مانند آن معنا کرده‌اند و بعضی دیگر به عکس گفته‌اند. </p> <p>بعضی دیگر معانی دیگری را در باره این دو کلمه گفته‌اند، و بعضی گفته‌اند: استعمال لفظ <em>باساء</em> بیشتر در بلیاتی است که مایه عبرت دیگران باشد، هم چنان که فرموده: <span class="aya" rel="4_84" data-words="19-25">و الله أشد بأسا و أشد تنکیلا</span><span class="footnote" rel="1" title="عذاب خداوند سخت‌تر و عبرت‌انگیزتر است سوره نساء آیه ۸۳">*</span>. </p> <p>   <code class="page" rel="8,252"/> بعید نیست بگوییم کلمه‌ <span class="aya" rel="7_95" data-words="13-15">الضراء و السراء</span> در آیه بعدی (که مراد از آنها چیزهایی است که مایه بد حالی و خوشحالی انسان است) قرینه باشد بر اینکه مراد از <em>ضراء</em> در آیه مورد بحث مطلق اموری باشد که مایه بد حالی انسان است. و بنا بر این ذکر <em>ضراء</em> بعد از <em>باساء</em>  از قبیل ذکر عام بعد از خاص خواهد بود. بهر حال خدای سبحان در این جمله این معنا را خاطر نشان می‌سازد که سنت الهی بر این جاری بوده که هر پیغمبری از پیغمبران را به هر ناحیه‌ای از نواحی می‌فرستاده از آنجایی که منظورش از فرستادن انبیاء هدایت بندگان بوده به همین منظور اهل آن ناحیه را به نحوی از انحاء گرفتار شداید مالی و جانی می‌کرد تا شاید بدین وسیله به تضرع و توسل به پروردگارشان وادار شوند، و در نتیجه دعوت آن پیغمبر بهتر و زودتر به نتیجه برسد. آری، ابتلائات و شدائد کمک خوبی است برای دعوت انبیاء (ع) زیرا انسان مادامی که متنعم به نعمت‌ها است سرگرمی به آن از توجه به خدای تعالی که ولی همه آن نعمت‌ها است بازش می‌دارد، وقتی نعمتی از کفش رود احساس حاجت نموده، همین احتیاج، غرور او را به ذلت و مسکنت مبدل می‌نماید و به جزع و فزع وادارش می‌کند، و بناچار به درگاه کسی که دفع ذلت و برآمدن حاجتش به دست او است التجاء می‌برد، و آن کس خدای سبحان است، و لو اینکه او خودش نداند، و لیکن وقتی پیغمبر و یا وصی پیغمبری به او گفت که فریادرس تو همان آفریدگار تو است زودتر از دوران غرورش به سوی حق هدایت می‌شود، هم چنان که فرموده: <span class="aya" rel="41_51" data-words="1-16">و إذا أنعمنا علی الإنسان أعرض و نأی بجانبه و إذا مسه الشر فذو دعاء عریض</span><span class="footnote" rel="1" title="و چون انسان را نعمتی دهیم روی می‌گرداند و از در تکبر به پهلو دور می‌شود ولی وقتی بدی به او رسد دعائی عریض دارد (یعنی به درخواست یک حاجت و دو حاجت اکتفاء نمی‌کند و یا در یک درخواست خود پافشاری دارد سوره حم سجده آیه ۵۱">*</span>. </p> <h3> <span class="title" rel="7_95 7_94 7_96 7_97 7_98 7_99 7_100 7_101 7_102">سنت ابتلاء به سختی‌ها (باساء و ضراء) و سنت عطاء نعمت، دو سنت الهی برای آزمایش امت‌ها است. </span> </h3> <p> <span class="aya" rel="7_95" data-words="1-7">ثم بدلنا مکان السیئة الحسنة حتی عفوا...</span> تبدیل چیزی‌به چیز دیگر، نهادن دومی است در موضع اولی. و <span class="phrase">معنای کلمه <em rel="fa_7_95_4-4" data-sentence="11:228">سیئه</em> و  <em rel="fa_7_95_5-5" data-sentence="69:211">حسنه</em> معلوم است، و مراد از آنها گرفتاری و آسایش و ناامنی و امنیت و خلاصه نقمت و نعمت است، به شهادت اینکه در آخر همین آیه می‌فرماید: <span class="aya" rel="7_95" data-words="10-15">قد مس آباءنا الضراء و السراء</span>.</span> </p> <p>کلمه <em>عفوا</em> از ماده <em>عفو</em> است که به معنای کثرت تفسیر شده، یعنی تا آنکه زیاد کردند مال و اولاد را بعد از آنکه خداوند با فرستادن بلا کم کرده بود مال و اولادشان را ممکن هم هست که به معنای محو اثر بوده باشد و لو اینکه مفسرین این احتمال را نداده‌اند-هم چنان که   <code class="page" rel="8,253"/> شاعر می‌گوید: <span class="poem">ربع عفاه الدهر طولا فانمحی‌ / قد کاد من طول البلاء أن یمسحا<span class="footnote" rel="1" title="خانه‌ای است که دهر مدت مدیدی است آن را در هم کوبیده و فعلا از هم ریخته و نزدیک است از طول مدت بلایا، زمین یکسان شود">*</span> </span> بنا بر این احتمال، معنای جمله چنین می‌شود که: ایشان به وسیله حسنه و نعمت‌هایی که به آنها داده شده بود آثار سوء سیئات و نقمت‌های قبلی را محو کردند و لیکن بجای اینکه به راه حق هدایت شده و ضراء و سراء را از ناحیه خدای تعالی بدانند گفتند: <span class="aya" rel="7_95" data-words="10-15">قد مس آباءنا الضراء و السراء</span> یعنی انسان از آنجایی که در عالم طبیعت قرار گرفته و این عالم همواره در تحول و دگرگونی است لذا خواه ناخواه محکوم به تحول و ناکامی و کامروایی است، پس نه کامروائیش امتحان خدا است و نه ناکامیش عذاب و نقمت او است. </p> <p>و بنا بر اینکه معنای دوم درست باشد ممکن است جمله‌ <span class="aya" rel="7_95" data-words="8-9">و قالوا...</span> را عطف تفسیر جمله‌ <span class="aya" rel="7_95" data-words="6-7">حتی عفوا</span> گرفته و بگوییم: منظور از <span class="aya" rel="7_95" data-words="6-7">حتی عفوا</span> این است که ایشان با گفتن اینکه  سراء و ضراء از عادت دهر ناپایدار است که هر روز نعمتی را از شخصی گرفته و به شخص دیگری می‌دهد هم چنان که رفتارش با پدران ما هم همین طور بود امتحان الهی را انکار و رسم آن را محو کردند، و این همان معنایی است که آیه شریفه‌ <span class="aya" rel="41_50" data-words="1-17">و لئن أذقناه رحمة منا من بعد ضراء مسته لیقولن هذا لی و ما أظن الساعة قائمة</span><span class="footnote" rel="2" title="و اگر از ناحیه خودمان از پس محنتی که بدو رسیده رحمتی به او دهیم گوید: این از من است (اثر زرنگی و کاردانی خودم است) و گمان ندارم رستاخیز به پا شود سوره حم سجده آیه ۵۰">*</span> متعرض آن است. <span class="phrase"><em rel="fa_7_95_6-6" data-sentence="0:292">حتی</em> در جمله‌ <span class="aya" rel="7_95" data-words="6-9">حتی عفوا و قالوا...</span>، برای غایت و معنی آن این است که: ما به آنها به جای آن گرفتاری‌ها که داشتند نعمت‌ها دادیم، و آنها چنان غرق نعمت شدند که شدت و محنت قبل را فراموش نموده و گفتند: نعمت الآن و گرفتاری‌های قبل ما از عادت روزگار است.</span> آری، نتیجه ضراء و سرایی که ما بدانها دادیم این شد، و حال آنکه ما این کار را برای این کردیم که متذکر شده و به سوی شکرگزاری بیشتری هدایت شوند، و لیکن به جای گرفتن آن نتیجه، این نتیجه سوء را گرفتند، خداوند هم به کیفر این کفران، مهر بر دل‌هاشان نهاده تا دیگر کلمه حقی نشنوند. </p> <p>و <span class="phrase">اگر کلمه <em>ضراء</em> مقدم بر <em rel="fa_7_95_15-15" data-sentence="31:73">سراء</em> ذکر شده شاید برای این است که در جمله قبلی سیئه مقدم بر حسنه ذکر شده بود.</span> </p> <p> <span class="aya" rel="7_95" data-words="16-21">فأخذناهم بغتة و هم لا یشعرون</span> -این جمله اشاره است به اینکه انسان به جریان‌امر الهی جاهل است، زیرا می‌فرماید: گرفتار شدنشان به عذاب، ناگهانی بود و خود آنان اطلاعی     <code class="page" rel="8,254"/> از آن نداشتند، با اینکه خود را دانای به مجاری امور، و خصوصیات اسباب می‌دانستند، و همین عذاب ناگهانی دلیل بر این است که از مجاری امور آگهی نداشتند، و گر نه جا داشت وقتی می‌دیدند که زمینه برای نزول عذاب فراهم می‌شود با وسائل دفاعیی که به خیال خود در اختیار داشتند از پیش آمدن آن جلوگیری کنند، <span class="aya" rel="40_83" data-words="1-9">فلما جاءتهم رسلهم بالبینات فرحوا بما عندهم من العلم</span><span class="footnote" rel="1" title="پس چون پیغمبرانشان با معجزات و دلائل روشن به سویشان آمدند به علمی که نزدشان بود خرسند شدند سوره مؤمن آیه ۸۴">*</span>. </p> <p><code class="aya" rel="7_96"/> <span class="aya" rel="7_96" data-words="1-11">و لو أن أهل القری آمنوا و اتقوا لفتحنا علیهم برکات...</span>  <span class="phrase"><em rel="fa_7_96_11-11" data-sentence="0:121">برکات</em> به معنای هر چیز کثیری از قبیل امنیت، آسایش، سلامتی، مال و اولاد است که غالبا انسان به فقد آنها مورد آزمایش قرار می‌گیرد.</span> </p> <p>در جمله‌ <span class="aya" rel="7_96" data-words="9-15">لفتحنا علیهم برکات من السماء و الأرض</span> استعاره به کنایه به کار رفته، برای اینکه برکات را به مجرایی تشبیه کرده که نعمت‌های الهی از آن مجرا بر آدمیان جریان می‌یابد، باران و برف هر کدام در موقع مناسب و به مقدار نافع می‌بارد، هوا در موقعش گرم و در موقعش سرد شده، و در نتیجه غلات و میوه‌ها فراوان می‌شود، البته این در موقعی است که مردم به خدای خود ایمان آورده و تقوا پیشه کنند و گر نه این مجرا بسته شده و جریانش قطع می‌گردد. </p> <p>جمله‌ <span class="aya" rel="7_96" data-words="1-8">و لو أن أهل القری آمنوا و اتقوا...</span> دلالت دارد بر اینکه افتتاح ابواب برکت‌ها مسبب از ایمان و تقوای جمعیت‌ها است، نه ایمان یک نفر و دو نفر از آنها، چون کفر و فسق جمعیت، با ایمان و تقوای چند نفر، باز کار خود را می‌کند. </p> <p>جمله‌ <span class="aya" rel="7_96" data-words="16-22">و لکن کذبوا فأخذناهم بما کانوا یکسبون</span> دلالت دارد بر اینکه عذابی که بر جمعیت‌ها نازل می‌شده به عنوان مجازات بوده، در بیان قبلی هم این معنا را روشن و برهانی نموده و اثبات کردیم که اینگونه عذاب‌ها در حقیقت اعمال خود مردم است که به آنان بر می‌گردد. </p> <p><code class="aya" rel="7_97"/> <span class="aya" rel="7_97" data-words="1-11">أ فأمن أهل القری أن یأتیهم بأسنا بیاتا و هم نائمون</span> <span class="phrase">کلمه <em rel="fa_7_97_7-7" data-sentence="5:209">بیات</em> و همچنین <em>تبییت</em> به معنای شبیخون و شبانه بر سر دشمن تاختن است، که یک نوع مکر به شمار می‌رود، برای اینکه شب، هنگام خفتن و آسایش انسان است، و طبع آدمی متمایل به استراحت و صرفنظر کردن از هر کار دیگری است.</span> </p> <p>این جمله متفرع بر ما قبل خود ذکر شده، و بنا بر این، معنایش این می‌شود که: وقتی   <code class="page" rel="8,255"/> حال جمعیت‌ها اینچنین بوده که با رسیدن نعمت‌های مادی و محسوس، مغرور و از عالم ما ورای حس غافل می‌شدند، عذاب خدا بدون اطلاع قبلی آنان و بطور ناگهان، همه را نابود می‌کرده، آیا با این حال‌جمعیت‌ها می‌توانند از عذابی که شبانه و در حال خواب آنها را از بین ببرد ایمن بوده باشند؟. </p> <p><code class="aya" rel="7_98"/> <span class="aya" rel="7_98" data-words="1-12">أ و أمن أهل القری أن یأتیهم بأسنا ضحی و هم یلعبون</span> <span class="phrase">کلمه <em rel="fa_7_98_8-8" data-sentence="5:50">ضحی</em> به معنای اوائل روز و موقع پهن شدن نور خورشید است.</span> و منظور از  <em>لعب</em> تنها بازی نیست، بلکه همین کارهایی هم که انسان به منظور رفع حوائج زندگی دنیا و برخوردار شدن از مزایای شهوات انجام می‌دهد در صورتی که بخاطر تحصیل سعادت حقیقی و خلاصه در راه طلب حق نبوده باشد لعب است. پس اینکه فرمود: <span class="aya" rel="7_98" data-words="10-12">و هم یلعبون</span> کنایه است از اشتغال به دنیا، و چه بسا گفته شده که <em>لعب</em> استعاره از هر عملی است که سودی در آن نباشد، اگر این معنا را قبول کنیم ممکن است بگوییم: جمله‌ <span class="aya" rel="7_97" data-words="9-11">و هم نائمون</span> در آیه قبلی هم استعاره از غفلت است-معنای بقیه الفاظ آیه روشن است لذا به آیه دیگر می‌پردازیم. </p> <h3> <span class="title" rel="7_98 7_99 7_97 7_94 7_95 7_96 7_100 7_101 7_102">مکر خدا به عنوان مجازات صحیح و مکر ابتدایی از خداوند ممتنع است</span> </h3> <p> <span class="aya" rel="7_99" data-words="1-11">أ فأمنوا مکر الله فلا یأمن مکر الله إلا القوم الخاسرون</span> کلمه <em>مکر</em> به معنای این است که شخصی دیگری را غافل‌گیر کرده و به او آسیبی برساند، این عمل از خدای تعالی وقتی صحیح است که به عنوان مجازات صورت بگیرد، انسان معصیتی کند که مستحق عذاب شود، و خداوند او را از آنجایی که خودش نفهمد معذب نماید و یا سرنوشتی برای او تنظیم کند که او خودش با پای خود و غافل از سرنوشت خود بسوی عذاب برود، و اما مکر ابتدایی و بدون اینکه بنده معصیتی کرده باشد، البته صدورش از خداوند ممتنع است، و ما این معنا را مکرر خاطرنشان کرده‌ایم. </p> <p><span class="phrase">نکته بسیار لطیفی در این سه آیه یعنی آیه‌ <span class="aya" rel="7_97" data-words="1-4">أ فأمن أهل القری</span> و آیه‌ <span class="aya" rel="7_98" data-words="1-5">أ و أمن أهل القری</span> و آیه‌ <span class="aya" rel="7_99" data-words="1-4">أ فأمنوا مکر الله</span> بکار رفته و آن این است که در دو آیه اول فاعل <em rel="fa_7_98_2-2" data-sentence="312:280">امن</em> را اسم ظاهر (اهل القری) آورده، با اینکه ممکن بود در آیه دومی ضمیر بیاورد و بفرماید: <em rel="fa_7_98_1-2" data-sentence="451:178">او امنوا</em>  لیکن این کار را نکرد تا ضمیر در آیه سومی که فاعل فعل است به هر دو آیه برگشته و در نتیجه جمعیت هلاک شده در خواب غیر از جمعیتی به حساب آید که در حالت غفلت و لعب دستخوش عذاب شدند.</span> </p> <p>و اما اینکه فرمود: <span class="aya" rel="7_99" data-words="5-11">فلا یأمن مکر الله إلا القوم الخاسرون</span> جهتش را در آیه اول بیان کرد، و آن این بود که فرمود: ایمن بودن از مکر خدا در حقیقت خود مکری است از خدای تعالی که دنبالش عذاب است، پس صحیح است گفته شود: مردم ایمن از مکر خدا زیانکارانند، زیرا<code class="page" rel="8,256"/> همان ایمنی‌شان هم مکر خدا است. <code class="aya" rel="7_100"/> </p><h3> <span class="title" rel="7_100">چند وجه از وجوهی که در معنای آیه: <span class="aya" rel="7_100" data-words="1-7">أ و لم یهد للذین یرثون الأرض...</span> گفته شده است</span> </h3> <p> <span class="aya" rel="7_100" data-words="1-10">أ و لم یهد للذین یرثون الأرض من بعد أهلها...</span> <span class="phrase">ظاهرا فاعل فعل <em rel="fa_7_100_3-3" data-sentence="15:380">یهد</em> ضمیری است که به داستان اجمالی اهل قری بر می‌گردد و <span class="aya" rel="7_100" data-words="5-6">للذین یرثون</span> مفعول فعل مزبور است، و آن فعل که متضمن معنای تبیین است برای گرفتن این مفعول با لام متعدی شده، و معنای آیه چنین است که: آیا آنچه که ما از قصص اهل قری برای کسانی که جانشین آنان شدند و زمین را بعد از آنان تصرف کردند، به منظور هدایت‌شان تلاوت کردیم روشن نکرد که... .</span> </p> <p><span class="phrase">جمله‌ <span class="aya" rel="7_100" data-words="11-14">أن لو نشاء أصبناهم...</span>، نیز مفعول فعل <em rel="fa_7_100_3-3" data-sentence="99:130">یهد</em> است، و منظور از کسانی که زمین را ارث برده‌اند  (نسل حاضر در زمان نزول آیه است) کسانی هستند که زمین را از نیاکان خود ارث برده‌اند.</span> و <span class="phrase">خلاصه، معنای آیه این است که: آیا نسل آن اقوامی که ما آنان را به کیفر گناهانشان نخست امتحان نموده و سپس مهر بر دل‌هایشان نهاده و قدرت شنیدن مواعظ انبیاء را از آنان سلب کردیم و در آخر هم هلاک‌شان ساختیم این معنا را به دست نیاوردند که اگر بخواهیم می‌توانیم خود آنان را نیز مانند نیاکانشان عذاب کنیم، بدون اینکه چیزی و یا کسی بتواند جلو عذاب ما را بگیرد، و یا بتوانند به وسیله چیزی خود را از آن حفظ کنند؟ بسیاری گفته‌اند: کلمه <em rel="fa_7_100_3-3" data-sentence="423:554">یهد</em> در اینجا در لازمه معنایش استعمال شده، و معنای آن این است که: آیا هدایت، معرفت ایشان را به این پایه نرسانیده که بدانند اگر ما بخواهیم به کیفر گناهانشان هلاک‌شان می‌کنیم، هم چنان که در آیه شریفه‌ <span class="aya" rel="32_26" data-words="1-14">أ و لم یهد لهم کم أهلکنا من قبلهم من القرون یمشون فی مساکنهم</span><span class="footnote" rel="1" title="آیا هدایت، معرفت ایشان را به این حد نرسانیده که بفهمند پیش از آنان چه نسل‌هایی را هلاک کرده‌ایم که هم اینان در منزل‌های آنان (به آرامش خاطر) قدم می‌زنند سوره سجده آیه ۲۶">*</span> نیز به همین معنا آمده است.</span> </p> <p><span class="phrase">جمله‌ <span class="aya" rel="7_100" data-words="16-22">و نطبع علی قلوبهم فهم لا یسمعون</span> عطف است بر جمله <em rel="fa_7_100_13-13" data-sentence="110:229">أصبناهم</em> چون کلمه <em rel="fa_7_100_13-13" data-sentence="181:205">اصبنا</em> گر چه ماضی است و لیکن در معنای مستقبل است، و معنای این معطوف و معطوف علیه این است که آیا این معنا که اگر ما بخواهیم آنان را به کیفر گناهانشان مؤاخذه می‌کنیم و بر دلهاشان مهر می‌زنیم، آنان را هدایت نکرده؟.</span> </p> <p>بعضی‌ها هم گفته‌اند: جمله و نطبع... جمله‌ای است معترضه و از باب الکلام یجر الکلام در اینجا آمده است. البته در معنای آیه وجوه دیگری هم هست که چون فایده‌ای در آنها نیست از نقلش صرفنظر کرده، می‌گذریم. </p> <h3> <span class="title" rel="7_101 7_102">تفسیر و شرح آیه شریفه: <span class="aya" rel="7_101" data-words="1-4">تلک القری نقص علیک...</span> </span> </h3> <p> <span class="aya" rel="7_101" data-words="1-6">تلک القری نقص علیک من أنبائها...</span> آیه‌ <span class="aya" rel="7_94" data-words="1-7">و ما أرسلنا فی قریة من نبی</span> و یکی دو آیه بعد از آن، داستان سابق الذکر را خلاصه می‌کند، و این دومین بار است که داستان مزبور خلاصه‌گیری می‌شود. </p> <p><span class="phrase">فرق بین تلخیص اول و این تلخیص این است که تلخیص اول داستان را از نظر کارهایی که خداوند در حق ایشان انجام داده بود، در اخذ به <em>باساء</em> و <em>ضراء</em> و تبدیل  <em rel="fa_7_95_4-4" data-sentence="164:355">سیئه</em> به <em rel="fa_7_95_5-5" data-sentence="223:338">حسنه</em> و اخذ ناگهانی و بدون اطلاع ایشان خلاصه‌گیری می‌کرد، و تلخیص دوم داستان را از نظر حالی که خود ایشان در برابر دعوت الهی داشتند خلاصه‌گیری نموده و می‌فرماید: پیغمبرانشان با معجزات و دلائل روشن آمدند، و لیکن ایشان ایمان نیاوردند، و چون قبلا پیغمبران خود را تکذیب کرده بودند دیگر نمی‌توانستند ایمان بیاورند، و این همان مهر نهادن بر دل‌ها است.</span> </p> <p> <span class="aya" rel="7_101" data-words="12-18">فما کانوا لیؤمنوا بما کذبوا من قبل</span> -از ظاهر آیه چنین بر می‌آید که کلمه <em>بما</em>  متعلق به جمله <em>لیؤمنوا</em> است، و بنا بر اینکه چنین باشد، حرف <em>ما</em> موصوله خواهد بود. جمله <span class="aya" rel="10_74" data-words="10-17">فما کانوا لیؤمنوا بما کذبوا به من قبل</span> و هرگز ایمان نمی‌آوردند به چیزی که قبلا تکذیبش کرده بودند<span class="footnote" rel="1" title="سوره یونس آیه ۷۴">*</span> هم که همین مضمون را افاده می‌کند مؤید موصوله بودن لفظ <em>ما</em> است. برای اینکه این معنا در آیه مذکور روشن‌تر به چشم می‌خورد، چون که دارد: <span class="aya" rel="10_74" data-words="13-15">بما کذبوا به</span> و ضمیر  <em>ها</em> در <em>به</em> دلیل روشنی است بر اینکه لفظ <em>ما</em> موصوله است، بنا بر این برگشت معنای آیه به این می‌شود که: ایشان تکذیب کردند آنچه را که بار اول به آن دعوت شدند، و در بار دوم هم که از راه نبوت دعوت شدند ایمان نیاوردند. </p> <p>و نیز ظاهر جمله‌ <span class="aya" rel="7_101" data-words="12-14">فما کانوا لیؤمنوا</span> مؤید آن است، برای اینکه این سنخ ترکیب و جمله‌بندی دلالت دارد بر اینکه ایشان قبلا هم آمادگی نداشتند، مثلا وقتی می‌گوییم: ما کنت لآتی فلانا <em>یا می‌گوییم: </em> ما کنت لا کرم فلانا و قد فعل کذا معنایش این است که من هرگز حاضر نیستم به دیدن فلانی بیایم، و نمی‌توانم خود را آماده و حاضر کنم که از او احترام به عمل آورم با آن کارهایی که کرد. در قرآن کریم هم که می‌فرماید: <span class="aya" rel="3_179" data-words="1-14">ما کان الله لیذر المؤمنین علی ما أنتم علیهحتی یمیز الخبیث من الطیب</span><span class="footnote" rel="2" title="سوره آل عمران آیه ۱۷۹">*</span> معنایش این است که خداوند حاضر نبوده و نیست که مؤمنان را بر این حال که شمائید بگذارد، تا آنکه پلید را از پاک جدا     <code class="page" rel="8,258"/> کند. </p> <p>و نیز آنجا که می‌فرماید: <span class="aya" rel="4_137" data-words="13-21">لم یکن الله لیغفر لهم و لا لیهدیهم سبیلا</span><span class="footnote" rel="1" title="سوره نساء آیه ۱۳۷">*</span> معنایش این است که خداوند بنایش بر این نبوده که ایشان را بیامرزد، و نه اینکه به راهی هدایت‌شان کند. </p> <p>آیه بعد از آیه مورد بحث هم که می‌فرماید: <span class="aya" rel="7_102" data-words="1-11">و ما وجدنا لأکثرهم من عهد و إن وجدنا أکثرهم لفاسقین</span> این معنا را تایید می‌کند، برای اینکه ظاهر سیاقش می‌رساند که نسبت به جمله‌ <span class="aya" rel="7_101" data-words="12-18">فما کانوا لیؤمنوا بما کذبوا من قبل</span> عطف تفسیر است، و آن را به این بیان شرح و تفسیر می‌کند که ایشان قبلا با خدا عهدی بسته بودند و نسبت به آن عهد وفا نکرده و بلکه در همان موقع عهد بستن زیر بار نرفته و عهد خدا را تکذیب کردند. وقتی هم که انبیاء برایشان معجزاتی آوردند ایشان را تکذیب کرده، و به آنان ایمان نیاوردند، و این ایمان نیاوردنشان بخاطر همان تکذیبی است که قبلا کرده بودند. </p> <p>آیه مورد بحث دنباله‌ای دارد که می‌رساند این ایمان نیاوردن ایشان که خود مسبب از تکذیب سابق‌شان بود یکی از مصادیق مهر بر دل داشتن است، و آن دنباله عبارت است از جمله <span class="aya" rel="7_101" data-words="19-24">کذلک یطبع الله علی قلوب الکافرین</span>. و مقصود از این جمله که می‌فرماید: خداوند اینچنین بر دل‌های کفار مهر می‌زند این است که خداوند صفت تکذیب انبیاء و لجاجت در مقابل آنها را در دلهایشان راسخ و جایگزین کرده، بطوری که دیگر جایی برای قبول و پذیرفتن دعوت انبیاء (ع) در آن نمانده، چون همه ظرفیت آن مشغول به ضد دعوت آنان است. </p> <p>بنا بر این، آیه مورد بحث و آیه بعدیش همان معنایی را می‌رسانند که دو آیه اول آیات مورد بحث در صدد بیان آن است، زیرا این دو آیه نیز مانند آن دو آیه سنت پروردگار را چنین توصیف می‌کنند که خداوند نخست آیات و معجزاتی که دلالت کند بر حقانیت اصول دعوت انبیا-از توحید و غیر آن-فرستاده، و به منظور راه یافتن بندگان به در خانه‌اش و آشنا شدنشان به آن درگاه دچار باساء و ضراءشان نموده، پس آن گاه سنت تبدیل سیئه به حسنه را اجراء و در آخر مهر بر دلهایشان می‌زند. </p> <p>بنا بر این معنی آیه مورد بحث این می‌شود که: انبیای آنها به سویشان آمدند و لیکن از آنجایی که به آیات داعیه بر تضرع و بر شکر نعمت ایمان نیاورده بودند و در آن تردید نموده و آن را بر عادت دهر حمل کرده بودند از این رو آیات نازله به انبیای خود را نیز تکذیب نموده و چون   <code class="page" rel="8,259"/> ایشان را به دین حق دعوت کردند زیر بار نرفتند، زیرا خدای تعالی دل‌های ایشان را به خاطر تکذیبی که قبلا کرده بودند مهر کرده بود. </p> <p>خلاصه اینکه ایمان نیاوردن کفار به دعوت انبیاء در اثر مهری است که خدا بر دلهایشان زد، و مهر خدا هم اثر تکذیبی است که نسبت به دلالت باساء و ضراء و سپس دلالت تبدیل سیئه به حسنه بر وجود صانع روا داشته و گفتند باساء و ضراء کار دهر است. </p> <p>آیه شریفه‌ <span class="aya" rel="10_13" data-words="1-20">و لقد أهلکنا القرون من قبلکم لما ظلموا و جاءتهم رسلهم بالبینات و ما کانوا لیؤمنوا کذلک نجزی القومالمجرمین</span><span class="footnote" rel="1" title="و پیش از شما بسیار نسل‌ها را وقتی ستم کردند و پیغمبرانشان با حجت‌ها سوی ایشان آمده بودند و ایمان آوردنی نبودند هلاک کرده‌ایم و گروه بزهکاران را چنین سزا می‌دهیم سوره یونس آیه ۱۳">*</span> و همچنین آیه‌ <span class="aya" rel="10_74" data-words="1-4">ثم بعثنا من بعده</span> -یعنی نوح  (ع) - <span class="aya" rel="10_74" data-words="5-22">رسلا إلی قومهم فجاؤهم بالبینات فما کانوا لیؤمنوا بما کذبوا به من قبل کذلک نطبع علی قلوب المعتدین</span><span class="footnote" rel="2" title="سپس از پی او (نوح) پیغمبرانی به سوی قومشان فرستادیم برای آنان حجت‌ها آوردند اما بخاطر آن چیزها که از پیش به تکذیب آن پرداخته بودند ایمان بیار نبودند بدینسان بر دلهای مردم متجاوز مهر غفلت می‌نهیم سوره یونس آیه ۷۴">*</span> نیز همین معنا را می‌رساند. پس اینکه در آیه مورد بحث فرمود: <span class="aya" rel="7_101" data-words="12-18">فما کانوا لیؤمنوا بما کذبوا من قبل</span> تفریع بر جمله‌ <span class="aya" rel="7_101" data-words="7-11">و لقد جاءتهم رسلهم بالبینات</span> است، و منظور از <em>ما کذبوا</em> همان آیات آفاقی و انفسی و دلائل روشنی است که انبیاء به وسیله آنها به سوی خدا دعوتشان می‌کردند، زیرا همه اینها آیات خدایند. و منظور از تکذیب سابق آنان تکذیب و زیر پا گذاشتن حکم عقل است. و منظور از ایمان نیاوردن در مرحله دوم نپذیرفتن دعوت انبیاء است، چون قبل از اینکه انبیاء آنان را به دین توحید دعوت کنند عقول خود آنان با مشاهده آیات خدایی حکم می‌کرد به مربوب بودن آنان برای پروردگار متعال و اینکه جز پروردگار رب دیگری برایشان نیست، پس کفار قبل از ایمان نیاوردن به انبیاء حکم عقل خود را تکذیب کرده‌اند. و به این اعتبار معنای آیه مورد بحث این خواهد بود که: کفار به آیاتی که انبیاء، آنان را به وسیله آن آیات تذکر می‌دهند ایمان‌آور نیستند، برای اینکه به آیاتی هم که عقولشان با آن آیات تذکرشان می‌داد ایمان نیاوردند، خداوند آن آیات (زلزله، صاعقه و امثال آن) را فرستاد تا به حکم عقل به درگاه پروردگارشان ملتجی شده و قدر عافیت را دانسته شکر آن را بهتر بجا آورند، و لیکن بجا نیاوردند، و گفتند این تحولات مربوط به طبیعت است. </p> <p>از این روی باید گفت منظور از عهدی که در آیه‌ <span class="aya" rel="7_102" data-words="1-11">و ما وجدنا لأکثرهم من عهد و إن وجدنا أکثرهم لفاسقین</span> است همین احکامی است که خداوند به عقل آنان داده که یکی از     <code class="page" rel="8,260"/> آن احکام این است که جز او را نپرستند: <span class="aya" rel="17_23" data-words="4-7">ألا تعبدوا إلا إیاه</span><span class="footnote" rel="1" title="سوره اسراء آیه ۲۳">*</span> و قهرا منظور از فسق هم مخالفت و خروج از حکم عقل و وفا نکردن به این عهد خواهد بود. </p> <p>نکته اینکه حکم عقل را سابق بر حکم انبیاء دانست این است که احکام عقلی عهدهایی است که خدای سبحان در حین خلقت بشر و آن روزی که پدر بشر را صورتگری می‌کرد از وی گرفت، آن روز بعد از آنکه آدم را که در حقیقت الگوی انسانیت بود آفرید و ملائکه را مامور به سجده بر او کرد و او را در بهشت منزل داد و پس از آن مامورش کرد تا به زمین فرود آید و از او عهد و پیمان گرفت که او و ذریه او تنها وی را بپرستند، و چیزی را در پرستش شریک او نگیرند، البته در آن روز چیزهایی را هم مقدر نمود و سرنوشت‌هایی هم تعیین کرد، که اقتضاء داشت گروهی هدایت شوند و گروه دیگری از نعمت هدایت محروم بمانند، و همین طور هم شد، وقتی بشر اولی به زمین فرود آمد و ذریه‌اش شروع به سیر در مسیر زندگی دنیوی کرد، عده‌ای هدایت یافته و عده دیگری از وفای عهد خدا سر باز زدند، و همچنین در انکار خود اصرار ورزیدند تا آنجا که خداوند بر دلهایشان مهر نهاد و ضلالت در دنیا به بیانی که در تفسیر آیه‌ <span class="aya" rel="7_29-30" data-words="16-25">کما بدأکم تعودون، فریقا هدی و فریقا حق علیهم الضلالة</span><span class="footnote" rel="2" title="سوره اعراف آیه ۳۰">*</span> گذشت بر آنان حتمی گردید. </p> <p>بنا بر این معنای آیه این می‌شود: <span class="aya" rel="7_101" data-words="12-14">فما کانوا لیؤمنوا</span> اینها ایمان‌آور به دعوت انبیاء نیستند ، <span class="aya" rel="7_101" data-words="15-18">بما کذبوا من قبل</span> به خاطر اینکه عهد نخستین را نپذیرفتند ، <span class="aya" rel="7_102" data-words="1-6">و ما وجدنا لأکثرهم من عهد</span> ما از بیشترشان وفای به عهد نخستین را ندیدیم ، <span class="aya" rel="7_102" data-words="7-11">و إن وجدنا أکثرهم لفاسقین</span> بلکه یافتیم بیشترشان را فاسق، یعنی خارج از حکم آن عهد . </p> <p>البته این معنای دیگری است برای آیه، و لیکن با معنایی که در سابق برای آیه کردیم منافاتی ندارد، برای اینکه این دو معنا در طول هم قرار دارند نه در عرض، تا متعارض و متنافی باشند. معنای دوم راه سعادت و شقاوت انسان را به مقتضای قضا و قدر الهی امری مقدر و معین می‌داند، و معنای اول سعادت و شقاوت او را در دنیا امری ممکن و در تحت اختیار و انتخاب او می‌داند، و این دو با هم هیچ منافاتی ندارند. </p> <h3> <span class="title" rel="7_101 7_95 7_94 7_96 7_97 7_98 7_99 7_100 7_102">اقوال متعدد دیگری که در تفسیر آیه فوق گفته شده است</span> </h3> <p> در باره تفسیر آیه مورد بحث اقوال دیگری است که ذیلا نقل می‌شود: 1-مراد از <em>تکذیب سابق</em> تکذیبی است که از موقع آمدن پیغمبران تا موقع در     <code class="page" rel="8,261"/> افتادن و لجاج و عناد کردن با آنان از خود نشان می‌دادند، و مراد از اینکه فرمود: اینها از اول ایمان‌آور نبودند کفری است که در حین اصرار و لجاجت خود می‌ورزیدند، و بنا بر این، معنای آیه این است که انتظار نباید داشت از اینها که در حین عناد و لجاجت ایمان بیاورند، چون اینها در همان اوائل دعوت هم ایمان نیاورده و آن را تکذیب کردند. </p> <p>این تفسیر از نظر اینکه هیچ شاهدی از لفظ و ظاهر آیه بر آن نیست تفسیری است سخیف و بی‌اساس. </p> <p>2-مراد از تکذیب سابق تکذیب اصول دین و معارفی است از قبیل توحید، معاد، حسن- عدالت، زشتی ظلم و سایر مستقلات عقلی که اختلافی در آن نیست، و مراد از تکذیب بعدیشان تکذیب جزئیات و فروع دین است، و معنایش این است که: <span class="aya" rel="7_101" data-words="12-14">فما کانوا لیؤمنوا</span> اینها به این شرایع و فروع دین ایمان نخواهند آورد، چون قبل از این یعنی آن موقعی که دعوت دینی کلی و اجمالی بود، ایمان نیاوردند . </p> <p>اشکال این وجه این است که با ظاهر آیه موافقت ندارد، زیرا کفر به خدا و هر حکم فطری و عقلی دیگر را تکذیب نمی‌گویند، و در آیه عمل سابق کفار را تکذیب خوانده. بعلاوه، قرائنی که قبلا گفتیم در آیه است مخالف با این وجه است. </p> <p>3-این آیه همان معنایی را می‌رساند که آیه شریفه‌ <span class="aya" rel="6_28" data-words="9-15">و لو ردوا لعادوا لما نهوا عنه</span><span class="footnote" rel="1" title="سوره انعام آیه ۲۸">*</span> در مقام بیان آن است، و معنایش این است که اینها ایمان‌آور نیستند، و لو اینکه ما هلاک‌شان کرده و دوباره زنده‌شان کنیم باز همان تکذیب اول را از سر خواهند گرفت. و این سست‌ترین وجهی است که در تفسیر آیه گفته شده. </p> <p>4-ضمیر در <em>کذبوا</em> به اسلاف آنان و ضمیر در <em>لیؤمنوا</em> به ذریه و اخلافشان بر می‌گردد، و معنای آیه این است که: این اخلاف ایمان نخواهند آورد، چون اینها نسل همان اسلافی هستند که انبیاء را تکذیب می‌کردند. </p> <p><span class="phrase">اشکال این وجه نیز این است که بدون دلیل است، و ظاهر سیاق جمله‌ <span class="aya" rel="7_101" data-words="12-16">فما کانوا لیؤمنوا بما کذبوا</span> این است که مرجع ضمیر در <em rel="fa_7_95_3-3" data-sentence="170:127">کانوا</em> و در <em>لیؤمنوا</em> و در <em>کذبوا</em> هر سه یکی است، البته این وجه را می‌توان طور دیگری تقریر کرد که با وجه آینده یکی شود.</span> </p> <p>5-کلام در این آیه روی این مبنا است که اسلاف و اخلاف یک جا و به منزله شخص واحد تصور شوند، بطوری که تکذیب اسلاف و زیر بار انبیاء نرفتن آنان تکذیب اخلاف بوده و   <code class="page" rel="8,262"/> ایمان نیاوردن اخلاف ایمان نیاوردن اسلاف هم شمرده شود، و در حقیقت این آیه نظیر آیاتی است که اهل کتاب و مخصوصا یهودی‌های زمان پیغمبر را به اعمال زشت و کفری که نیاکان و اسلاف آنان مرتکب شده بودند، مؤاخذه می‌کند، و ظلم سابقین آنان را به لاحقین و آیندگان نسبت می‌دهد. بنا بر این، معنای آیه چنین می‌شود: بشر از روزی که خلق شد تا به امروز در هر عصری انبیایی به سوی آنان فرستاده می‌شد و این انبیاء همواره برای بشر آیات و بیناتی می‌آوردند، و لیکن با تکذیب آنان بر می‌خوردند، پس توقع مدار که نسل حاضر بشر به چیزی که نسل سابق آن را تکذیب کرده بود ایمان بیاورد. اشکال این وجه این است که گر چه در جای خود معنایی است صحیح، و لیکن سیاق آیه با آن سازگار نیست، زیرا سیاق آیه سیاق بیان حال امم گذشته است، نه حال گذشته و حاضر از نسل بشر، به شهادت جمله‌ <span class="aya" rel="7_101" data-words="1-6">تلک القری نقص علیک من أنبائها</span> که می‌فرماید:  اینک داستانهای اهل آن قریه‌ها را برایت شرح می‌دهم ، و اگر مربوط به گذشته و حاضر نسل بشر بود و همه به وحدت ممتدی به امتداد قرون گذشته موجودی واحد و دارای اول و آخر فرض شده بودند که آخرش به خاطر تکذیب اولش کفر ورزیده، جا داشت به بیانی تعبیر کند که این امتداد و استمرار را برساند، مثلا بفرماید: کانت تاتیهم رسلهم بالبینات همواره پیغمبرانشان برایشان بینه و معجزه می‌آوردند ، نه اینکه بفرماید: جاءتهم پیغمبرانشان به سویشان آمدند زیرا این تعبیر ظهور در یک بار و دو بار دارد نه استمرار-دقت بفرمایید-. </p> <p>هم چنان که در آیه‌ <span class="aya" rel="5_70" data-words="10-21">کلما جاءهم رسول بما لا تهوی أنفسهم فریقا کذبوا و فریقا یقتلون</span><span class="footnote" rel="1" title="هر وقت پیغمبری با تعلیماتی که دلخواهشان نبود سوی آنها آمد گروهی را دروغگو شمردند و گروهی را کشتند سوره مائده آیه ۷۰">*</span> با اینکه چه بسا مباشرین قتل انبیاء غیر از تکذیب کنندگان بودند، مع ذلک بخاطر همین که خلف (تکذیب کنندگان) و سلف (کشندگان انبیاء) را امت واحدی فرض کرده هم تکذیب را به همه آنان نسبت داده و هم کشتن انبیاء را. و همچنین آیه‌ <span class="aya" rel="64_6" data-words="1-16">ذلک بأنه کانت تأتیهم رسلهم بالبینات فقالوا أ بشر یهدوننا فکفروا و تولوا و استغنی الله</span><span class="footnote" rel="2" title="چنین شد زیرا پیغمبرانشان دلایل روشن سویشان آورده بودند و گفتند آیا انسان‌هایی هدایت ما کنند؟ و انکار کردند و رو بگردانیدند و خدا از آنها بی‌نیازی نشان داد سوره تغابن آیه ۶">*</span> و آیه‌ <span class="aya" rel="10_74" data-words="1-17">ثم بعثنا من بعده رسلا إلی قومهم فجاؤهم بالبینات فما کانوا لیؤمنوا بما کذبوا به من قبل</span><span class="footnote" rel="3" title="آن گاه از پی او پیغمبرانی به سوی قومشان فرستادیم، برای آنان حجت‌ها آوردند اما به چیزهایی که از پیش به تکذیب آن پرداخته بودند ایمان‌آور نبودند سوره یونس آیه ۷۴">*</span> که راجع به       <code class="page" rel="8,263"/> داستان انبیای بعد از نوح (ع) است، زیرا مفاد اینکه می‌فرماید: مبعوث کردیم بعد از نوح پیغمبرانی به سوی قومش این است که هر پیغمبری را به سوی قوم خودش مبعوث کردیم. </p> <p>6- <em>باء</em> در کلمه <em>بما</em> برای سببیت و <em>ما</em> مصدریه است، و مراد از تکذیب قبلی آنان عادتی است که ایشان در تکذیب رسل و یا هر مطلب حقی که پیشامدشان می‌کرد داشتند، و معنای آیه این است که: اینها بخاطر آن عادتی که به تکذیب رسل و هر حق دیگری داشته و مکرر از خود نشان داده‌اند هرگز به پروردگار خود ایمان نمی‌آورند. </p> <p>اشکال این وجه این است که به شهادت آیه"14 <em>سوره</em> یونس <em>که لفظ</em> به را اضافه کرده و فرموده: <span class="aya" rel="10_74" data-words="10-17">فما کانوا لیؤمنوا بما کذبوا به من قبل</span> لفظ <em>ما</em> در آیه مورد بحث نیز مصدریه نیست، بلکه موصوله است، علاوه بر این، ظاهر خود آیه مورد بحث هم شهادت می‌دهد بر اینکه لفظ <em>باء</em> در <em>بما</em> صرفا برای متعدی کردن فعل <em>لیؤمنوا</em> است، نه سببیه. از همه اینها گذشته این وجه به یک اعتبار همان وجه اول است، و وجهی جداگانه نیست. </p> <p>7-مراد از تکذیبی که در آخر آیه به آن اشاره شده تکذیبی است که در روز میثاق آن را پنهان داشته بودند، و معنای آیه این است که: ایشان امروز در مقابل دعوت انبیاء تکذیبی را که در روز میثاق مکتوم داشتند اظهار نموده و در نتیجه دعوت انبیاء را نمی‌پذیرند. </p> <p>اشکال این وجه این است که گر چه در جای خود وجه صحیحی است الا اینکه این قول در حقیقت معنای باطن آیه است، و ظاهر آیه که دائر مدار فن تفسیر است هیچ دلالتی بر این وجه ندارد، به شهادت جمله‌ <span class="aya" rel="7_101" data-words="19-24">کذلک یطبع الله علی قلوب الکافرین</span> که صراحتا ایمان نیاوردن کفار را ناشی از مهر بر دل داشتن آنان دانسته و آن را نیز اثر تکذیب قبلی‌شان می‌داند، و همین طور هم باید باشد، زیرا مهر شدن دل‌ها بدون جرم قبلی معنا ندارد، و این بهترین شاهد است بر اینکه تکذیبی که باعث مهر شدن دل‌هاشان شد و همچنین مهر شدن دلهایشان که باعث ایمان نیاوردنشان شد همه در دنیا اتفاق افتاده، نه اینکه قسمتی از آن در عالم میثاق انجام یافته باشد. </p> <p>آیات بسیار دیگری نیز هست که می‌رساند مهر شدن دل‌های کفار ناشی از جرمی بوده که در دنیا مرتکب شده‌اند. آری، صرف تکذیب در عالم میثاق باعث مهر شدن دل‌ها نمی‌شود، و این لایق به ساحت مقدس خدای سبحان نیست، با اینکه خودش فرموده: <span class="aya" rel="2_26" data-words="31-43">یضل به کثیرا و یهدی به کثیرا و ما یضل به إلا الفاسقین</span><span class="footnote" rel="1" title="بسیاری را بدان هدایت می‌کند و بسیاری را بدان گمراه می‌کند ولی جز گروه بدکاران را بدان گمراه نمی‌کند سوره بقره آیه ۲۶">*</span>. </p> <p>   <code class="page" rel="8,264"/><code class="aya" rel="7_102"/> <span class="aya" rel="7_102" data-words="1-6">و ما وجدنا لأکثرهم من عهد...</span> <span class="phrase">در مجمع البیان فرموده: مقصود از <em rel="fa_7_102_6-6" data-sentence="32:186">عهد</em> وفای به آن است، هم چنان که گفته می‌شود:  <em>فلانی عهد ندارد</em> و مقصود این است که به عهد خود وفا نمی‌کند<span class="footnote" rel="1" title="مجمع البیان ج ۴ ص ۴۵۵ ط تهران">*</span>.</span> و اما اینکه این چه عهدی بوده؟ ممکن است مراد عهدی باشد که خدای تعالی بوسیله آیاتش با آنان منعقد کرده، و یا عهدی باشد که ایشان با خدا بسته‌اند که او را بپرستند و در عبادتشان چیزی را شریک او نگیرند، چه برهان احتیاج ممکن به واجب خود از بدیهیات عقل آنان است، این معنای عهد، و معنای آیه از آنچه گذشت بدست می‌آید. </p> <h3>بحث روایتی‌ <span class="title" rel="7_102"> (روایتی در ذیل جمله: <span class="aya" rel="7_102" data-words="1-6">و ما وجدنا لأکثرهم من عهد</span>) </span> </h3> <p> مرحوم کلینی در کتاب کافی به سند خود از حسین بن حکم نقل کرده که گفت عریضه‌ای به عبد صالح (حضرت موسی بن جعفر ع) نوشته و در آن نامه به عرضشان رسانیدم که من در باره گفتار ابراهیم (ع) که عرض کرد: <span class="aya" rel="2_260" data-words="5-9">رب أرنی کیف تحی الموتی</span> در شک هستم و خیلی علاقمندم به اینکه شما در این باره توضیحی جهت من مرقوم دارید. حضرت در جواب نوشته بودند: ابراهیم به خداوند و مساله بعثت ایمان داشت، ولی دوست می‌داشت ایمان خود را بیشتر کند، و در مرد شاکی مانند تو خیری نیست سپس اضافه فرموده بودند که شک وقتی است که انسان یقین نداشته باشد، وقتی یقین آمد شک از بین می‌رود، آن گاه نوشته بودند: خدای عز و جل می‌فرماید: <span class="aya" rel="7_102" data-words="1-11">و ما وجدنا لأکثرهم من عهد و إن وجدنا أکثرهم لفاسقین</span> و این آیه در باره اشخاص شاک نازل شده است<span class="footnote" rel="2" title="الکافی ج ۲ ص ۳۹۹ ح ۱">*</span>. </p> <p>مؤلف: انطباق این آیه با بیان سابق ما روشن است، مخصوصا دنباله‌ای که این حدیث به روایت عیاشی از حسین بن حکم واسطی دارد، و آن این است که فرمود: این آیه در باره اهل شک نازل شده<span class="footnote" rel="3" title="تفسیر عیاشی ج ۲ ص ۲۳ ح ۶۰">*</span>. </p> 
