<h3 class="ayas">سوره فصلت آیه‌های ۴۰ تا ۵۴</h3><code class="section" rel="41_40-54"/><h3>ترجمه آیات</h3> <p> <span class="trans" rel="41_40">به یقین کسانی که در آیات ما الحاد و کفر می‌ورزند امرشان بر ما پوشیده نیست آیا کسی که به آتشش می‌افکنند بهتر است و یا کسی که روز قیامت با ایمنی می‌آید با این حال باز اختیار با خود شما است هر چه دلتان می‌خواهد بکنید که او به آنچه می‌کنید بینا است.  «۴۰» </span><span class="trans" rel="41_41">کسانی که به قرآن کفر ورزیدند یعنی مشرکین عرب که قرآن به زبان آنان نازل شده در آتشند برای اینکه به کتابی نایاب کفر ورزیدند.  «۴۱» </span><span class="trans" rel="41_42">کتابی که نه در عصر نزولش باطلی در آن رخنه می‌کند و نه تا قیامت کتابی که از ناحیه خدای حکیم حمید نازل شده.  «۴۲» </span><span class="trans" rel="41_43">این سخنان وهن آوری که به تو می‌گویند همان سخنانی است که به رسولان قبل از تو نیز می‌گفتند که پروردگار تو دارای آمرزش و هم دارای عقابی است دردناک.  «۴۳» </span><span class="trans" rel="41_44">و اگر ما قرآن را غیر عربی نازل می‌کردیم آن وقت عربها می‌گفتند چرا آیاتش جدای از هم نیست و چرا با عرب به زبان غیر عربی و یا غیر فصیح صحبت می‌کند. بگو این قرآن برای کسانی است که ایمان بیاورند که اگر عرب باشند و یا غیر عرب قرآن برای آنان هدایت و شفاء است و کسانی که ایمان نمی‌آورند در حقیقت گوششان دچار سنگینی شده و همین قرآن مایه کوری آنان است و به همین جهت در قیامت از فاصله‌ای دور ندا می‌شوند.  «۴۴» </span><span class="trans" rel="41_45">هم چنان که ما به موسی کتاب دادیم و قومش در آن اختلاف کردند و اگر از سابق قلم قضای پروردگارت ننوشته بود همه‌شان هلاک شده بودند. آری، ایشان نیز در باره تورات در شکی حیرت‌آور قرار داشتند.  «۴۵» </span><span class="trans" rel="41_46">هر کس عمل صالحی کند به نفع خود کرده و هر کس بدی کند به ضرر خود کرده و پروردگار تو- ستمگر بر بندگانش نیست.  «۴۶» </span><span class="trans" rel="41_47">تنها خدا است که می‌داند قیامت کی است و چه میوه‌ای از غلافش بیرون می‌آید و جانداران ماده چه فرزندی می‌زایند و هیچ مادری تنها فرزند خود را به زمین نمی‌گذارد مگر با علم خدا و روزی که از راه دور از<code class="page" rel="17,601"/> ایشان می‌پرسد کجایند شریکان من، در پاسخ می‌گویند ما اعلام می‌داریم که هیچ یک از ما به داشتن شریک برای تو گواهی نمی‌دهد.  «۴۷» </span><span class="trans" rel="41_48">در آن روز خدایانی را که در دنیا می‌پرستیدند نمی‌یابند و یقین می‌کنند که دیگر راه فراری ندارند.  «۴۸» </span><span class="trans" rel="41_49">آری، انسان از طلب خیر خسته نمی‌شود و همین که دچار شر می‌شود خیلی زود نومید و مایوس می‌گردد.  «۴۹» </span><span class="trans" rel="41_50">اگر رحمتی از خود به او بچشانیم مخصوصا بعد از بلایی که به او رسیده باشد حتما می‌گویند این از کاردانی خودم بود و من اصلا گمان نمی‌کنم قیامتی بپا شود و به فرض هم که بپا شود در آن روز نیز محترم و دارای امتیاز خواهیم بود (اینک اعلام می‌داریم که) به زودی کفار را به نتیجه آنچه می‌کردند خبر خواهیم داد و به آنها از عذابی غلیظ خواهیم چشانید.  «۵۰» </span><span class="trans" rel="41_51">و چون به انسان نعمتی ارزانی داریم روی می‌گرداند و دوری می‌کند و چون به شری مبتلا می‌شود دعاهایی طولانی دارد.  «۵۱» </span><span class="trans" rel="41_52">بگو مرا خبر دهید اگر فرضا این قرآن از ناحیه خدا باشد و شما به آن کفر ورزیده باشید در این صورت گمراهتر از خود سراغ دارید که در خلافی ریشه‌دار قرار گرفته‌اید؟.  «۵۲» </span><span class="trans" rel="41_53">به زودی آیات خود را هم در آفاق و خارج از وجود آنان و هم در داخل وجودشان نشان خواهیم داد تا روشن گردد که خدا حق است آیا این شهادت برای پروردگار تو بس نیست که او ناظر و گواه بر هر چیزی است.  «۵۳» </span><span class="trans" rel="41_54">ولی تو بدان که منشا همه این بهانه‌جوییها این است که در مساله معاد در شکند و بدان که خدا به هر چیزی احاطه دارد.  «۵۴» </span></p>                           <h3>بیان آیات</h3> <p> در این آیات بار دیگر به مساله قرآن و کفر مشرکین بدان-با اینکه آیاتش روشن و مقامش بلند است-برگشت شده و بی‌انصافی‌ها و کوتاهی‌هایی که در باره آن کردند و تهمت‌هایی که به آورنده‌اش زدند، و لجبازیهایی که در برابر حق نموده، و کفری که نسبت به آیات آن ورزیدند، و آثار و توابعی که این رفتارهایشان داشت، برشمرده و سوره را پایان می‌دهد. </p> <p>و آیه اولی یعنی آیه‌ <span class="aya" rel="41_40" data-words="1-5">إن الذین یلحدون فی آیاتنا...</span> به منزله برزخ و رابطی است<code class="page" rel="17,602"/> که این فصل از آیات سوره را با فصل قبلی ارتباط و اتصال می‌دهد، چون این آیه در وسط آیه بعدش که می‌فرماید <span class="aya" rel="41_41" data-words="1-6">إن الذین کفروا بالذکر لما جاءهم...</span>، و آیه اول از فصل قبل که می‌فرمود <span class="aya" rel="41_26" data-words="1-8">و قال الذین کفروا لا تسمعوا لهذا القرآن...</span> و آیه اواخر آن که می‌فرمود <span class="aya" rel="41_37" data-words="1-6">و من آیاته اللیل و النهار...</span>، قرار گرفته است، پس همانطور که گفتیم می‌تواند برزخ و رابطی بین دو دسته آیات باشد. </p> <p> <span class="aya" rel="41_40" data-words="1-8">إن الذین یلحدون فی آیاتنا لا یخفون علینا...</span> سیاق این آیه شریفه سیاق تهدیدملحدین این امت است، هم چنان که آیه بعدی نیز این معنا را تایید می‌کند. و الحاد به معنای انحراف است. </p> <p>و <span class="phrase">چون کلمه <em rel="fa_41_40_3-3" data-sentence="9:382">یلحدون</em> و نیز کلمه <em>آیاتنا</em> مطلق آمده، شامل همه الحادها می‌شود، چه الحاد در آیات تکوینی خدا، از قبیل خورشید و ماه و غیر آن دو، که مشرکین آنها را آیات خدا می‌شمارند و در عین حال آنها را می‌پرستند و مرتکب انحراف و الحاد می‌شوند، و چه الحاد در آیات وحی و نبوت که باز مشرکین، قرآن کریم را افتراء بر خدا و گفتار پیامبر اسلام دانسته، و یا برای نشنیدنش سر و صداهای بی‌معنا براه می‌اندازند.</span> و یا غیر مشرکین از فرق ضاله آن را از پیش خود تفسیر نموده و یا به منظور فتنه انگیزی در بین مسلمین تاویلش می‌کنند، که تمامی اینها الحاد در آیات خدا است که بیان جامعش این است که آیات الهی را در غیر آن موضعی که دارد وضع می‌کنند و از جایی که دارد به جای دیگر می‌برند. </p> <p> <span class="aya" rel="41_40" data-words="9-20">أ فمن یلقی فی النار خیر أم من یأتی آمنا یوم القیامة</span> -این آیه شریفه جزای روز قیامت را اعلام می‌کند که عبارت است از اینکه اهل جهنم را به زور و بدون اینکه دستشان به مامنی برسد و انتظار مامنی از قبیل شفیع یا ناصر و یا عذر مقبول داشته باشند، در آتش می‌اندازند. در نتیجه به غیر از افتادن در آتش هیچ سرنوشت دیگری ندارند. و ظاهرا جمله‌ <span class="aya" rel="41_40" data-words="15-20">أم من یأتی آمنا یوم القیامة</span> در این مقام باشد که بفرماید مردم در قیامت دو طایفه‌اند، و طایفه سومی ندارند. اول، طایفه‌ای که در ایمان به خدا و به آیات او استوارند. و دوم، طایفه‌ای که در آیا خدا الحاد و انحراف می‌ورزند. و با این تقسیم روشن می‌شود که اهل استقامت در روز قیامت در ایمنی قرار دارند. </p> <p> <span class="aya" rel="41_40" data-words="21-27">اعملوا ما شئتم إنه بما تعملون بصیر</span> -یعنی هر چه می‌خواهید بکنید که خدا به آنچه می‌کنید بینا است. و این جمله تهدید قبلی را تشدید می‌کند. </p> <p><code class="aya" rel="41_41"/> <span class="aya" rel="41_41" data-words="1-6">إن الذین کفروا بالذکر لما جاءهم</span>... <span class="phrase"><span class="aya" rel="41_42" data-words="12-14">من حکیم حمید</span> مراد از <em rel="fa_41_41_4-4" data-sentence="77:44">ذکر</em> قرآن کریم است، چون قرآن مشتمل بر ذکر خداست.</span> و اینکه جمله را<code class="page" rel="17,603"/> مقید به قید <span class="aya" rel="41_41" data-words="5-6">لما جاءهم</span> کرده، دلالت دارد بر اینکه مراد از <span class="aya" rel="41_41" data-words="2-3">الذین کفروا</span> مشرکین عربند که معاصر با نزول قرآن بودند، چه قریش و چه غیر آنان. </p> <h3> <span class="title" rel="41_41 41_42">وجوه مختلف در باره خبر <em>ان</em> در آیه: <span class="aya" rel="41_41" data-words="1-6">إن الذین کفروا بالذکر لما جاءهم...</span> </span> </h3> <p> مفسرین در اینکه خبر کلمه <em>ان</em> چیست اختلاف کرده‌اند، و از نظر ما ممکن است بگوییم: از سیاق برمی‌آید که خبر آن حذف شده باشد، چون کلمه <em>آیات اللَّه</em> بر آن دلالت می‌کرده، و لذا خود خبر در آیه نیامده، و احتیاجی نبوده که بیاید. و بنا بر این، تقدیر آیه چنین می‌شود: ان الذین کفروا بالذکر لما جاءهم یلقون فی النار یوم القیامة-بدرستی که آنها که به ذکر خدا بعد از آمدنش کافر شدند در روز قیامت در آتش خواهند افتاد و اگر این خبر را نیاورد، برای این بود که ذهن شنونده همه جا برود و هر احتمالی را که ممکن است بدهد، و در نتیجه بیشتر دلواپس شود. غرض از کلام هم که گفتیم، تهدید و ایجاد دلواپسی است. پس نیاوردن خبر این غرض را بهتر تامین می‌کرده، لذا آن را نیاورده. معنایی هم که زمخشری در کشاف آورده که جمله‌ <span class="aya" rel="41_41" data-words="1-3">إن الذین کفروا...</span> بدل است از جمله‌ <span class="aya" rel="41_40" data-words="1-5">إن الذین یلحدون فی آیاتنا</span> به همان معنای ما برگشت می‌کند<span class="footnote" rel="1" title="تفسیر کشاف، ج ۴، ص ۲۰۱">*</span>. </p> <p>بعضی<span class="footnote" rel="2" title="روح المعانی، ج ۲۴، ص ۱۲۹">*</span> از مفسرین گفته‌اند. خبر کلمه <em>ان</em> جمله: <span class="aya" rel="41_44" data-words="33-37">أولئک ینادون من مکان بعید</span> است، که در ضمن چند آیه بعد قرار دارد. </p> <p>بعضی<span class="footnote" rel="3" title="روح المعانی، ج ۲۵، ص ۳">*</span> دیگر گفته‌اند: خبر کلمه مذکور جمله‌ <span class="aya" rel="41_42" data-words="1-10">لا یأتیه الباطل من بین یدیه و لا من خلفه</span> است. و <span class="phrase">اگر بگویی: در این صورت‌باید می‌فرمود لا یاتیه منهم باطل تا معنا چنین شود آنهایی که به ذکر کافر شدند بعد از آنکه به سویشان نازل شد باید بدانند که از ناحیه آنان هیچ چیزی نمی‌تواند آن را باطل کند و آنان قادر به اینکار نیستند در پاسخ می‌گوییم: بله، باید می‌فرمود <em rel="fa_41_42_3-3" data-sentence="259:34">باطلهم</em> ولی این ضمیر از کلام حذف شده است.</span> و <span class="phrase">ممکن هم هست بگوییم الف و لامی که بر سر کلمه <em rel="fa_41_42_3-3" data-sentence="44:76">باطل</em> آمده عوض همان ضمیر است، و معنای  <em rel="fa_41_42_3-3" data-sentence="132:27">الباطل</em> ، <em rel="fa_41_42_3-3" data-sentence="192:9">باطلهم</em> می‌باشد.</span> </p> <p>بعضی<span class="footnote" rel="4" title="کافی، ج ۸، ص ۱۶۶، ح ۱۱۸">*</span> دیگر گفته‌اند: جمله‌ <span class="aya" rel="41_41" data-words="7-10">و إنه لکتاب عزیز...</span> قائم مقام خبر است، و تقدیر کلام چنین است ان الذین کفروا بالذکر کفروا به و انه لکتاب عزیز-کسانی که به ذکر کافر شدند در حالی که آن ذکر کتابی است عزیز . </p> <p>بعضی<span class="footnote" rel="5" title="ارشاد مفید، ص ۳۵۹">*</span> دیگر گفته‌اند: خبر <em>ان</em> جمله‌ <span class="aya" rel="41_43" data-words="1-3">ما یقال لک...</span> است، چیزی که هست     <code class="page" rel="17,604"/> ضمیری در آن حذف شده، و تقدیر کلام <em>فیهم ما یقال لک</em> است. و معنای آیه چنین است: در بین کسانی که به ذکر کافر شدند، در باره تو گفته نمی‌شود مگر همان حرفهایی که در باره رسولان قبل از تو گفته می‌شد، بدرستی که آنان در دنیا عذابی منقرض کننده دارند، و در آخرت عذاب آتش . </p> <p>و خواننده عزیز جهات تکلف در این وجوه را متوجه است اگر کسی بینا باشد و دقت کند برایش پوشیده نیست. </p> <h3> <span class="title" rel="41_42">مراد از اینکه در باره قرآن فرمود کتاب عزیز است و <span class="aya" rel="41_42" data-words="1-10">لا یأتیه الباطل من بین یدیه و لا من خلفه</span> </span> </h3> <p> <span class="aya" rel="41_41" data-words="7-10">و إنه لکتاب عزیز</span> -ضمیر <em>انه</em> به ذکر برمی‌گردد که همان قرآن باشد. و  <span class="phrase"><em rel="fa_41_41_10-10" data-sentence="0:74">عزیز</em> به معنای بی نظیر و یا منیع است، یعنی از اینکه مغلوب چیزی شود امتناع دارد.</span> و البته معنای دوم با جمله بعدی که می‌فرماید <span class="aya" rel="41_42" data-words="1-10">لا یأتیه الباطل من بین یدیه و لا من خلفه</span> مناسب‌تر است. </p> <p><code class="aya" rel="41_42"/> <span class="aya" rel="41_42" data-words="1-10">لا یأتیه الباطل من بین یدیه و لا من خلفه</span> -آمدن باطل به سوی قرآن، به این معنا است که باطل در آن راه پیدا کند، یا بعضی از اجزای آن از بین برود و باطل شود، و یا همه‌اش، به طوری که بعضی از حقایق و معارف حقه آن غیر حقه شود، و یا بعضی از احکام و شرایع آن، و توابع آن احکام از معارف اخلاقی، و یا همه این موارد ذکر شده لغو گردد، به طوری که دیگر قابل عمل نشود،  (و چنین چیزی محال است بشود. و آیات و سوره‌های قرآن و معارف اعتقادی و اخلاقی و عملیش تا قیامت به اعتبار خود باقی می‌ماند). </p> <p>و بنا بر این مراد از جمله‌ <span class="aya" rel="41_42" data-words="4-10">من بین یدیه و لا من خلفه</span> زمان نزول قرآن و عصرهای بعد از آن است تا روز قیامت. </p> <p>بعضی<span class="footnote" rel="1" title="روح المعانی، ج ۲۴، ص ۱۲۷">*</span> از مفسرین گفته‌اند: مراد از <span class="aya" rel="41_42" data-words="4-10">من بین یدیه و لا من خلفه</span> تمامی جهات است، هم چنان که دو کلمه <em>صبح و شام</em> کنایه از همه زمانها است. و <span class="phrase">بنا بر این می‌خواهد بفرماید: قرآن کریم از هر جهت مصون از این است که دستخوش بطلان گردد، و این عمومیت بنا بر وجه اول که نظریه ما بود از اطلاق نفی در جمله <em rel="fa_41_42_1-2" data-sentence="152:16">لا یاتیه</em> استفاده می‌شود.</span> </p> <p>به هر حال، چه بنا به گفته ما، و چه بنا بر گفته آن مفسر، مضمون آیه این است که: در بیانات قرآن تناقضی، و در خبرهایی که داده دروغی، و در معارفش و حکمتها و شرایع و احکامش هیچ بطلانی نیست، نه مورد معارضه چیزی واقع می‌شود، و نه دستخوش دگرگونگی می‌گردد. و ممکن نیست چیزی که از قرآن نیست در قرآن راه یابد، مثلا آیاتش را تحریف   <code class="page" rel="17,605"/> کنند، و جای آنها را تغییر دهند و یا کم و زیاد کنند. </p> <p>بنا بر این، آیه شریفه همان را می‌گوید که آیه شریفه‌ <span class="aya" rel="15_9" data-words="1-8">إنا نحن نزلنا الذکر و إنا له لحافظون</span><span class="footnote" rel="1" title="سوره حجر، آیه ۹">*</span> در صدد بیانش می‌باشد. </p> <p> <span class="aya" rel="41_42" data-words="11-14">تنزیل من حکیم حمید</span> -این جمله به منزله تعلیل است برای عزیز بودن قرآن، و بیان می‌کند که‌چگونه باطل از هیچ جهتی به قرآن راه ندارد، می‌فرماید: و چگونه چنین نباشد با اینکه از ناحیه حکیمی محکم‌کار نازل شده حکیمی که سستی در عمل او راه ندارد، حکیمی که ستوده علی الاطلاق است. </p> <p><code class="aya" rel="41_43"/> <span class="aya" rel="41_43" data-words="1-10">ما یقال لک إلا ما قد قیل للرسل من قبلک...</span> کلمه <em>ما</em> در جمله‌ <span class="aya" rel="41_43" data-words="1-3">ما یقال لک</span> نافیه است. مراد از این گویندگان کفاری هستند که آن جناب را ساحر یا مجنون یا شاعر لغوگوی خواندند. و یا گفتند همه حرفهایش بهانه است که بر ما آقایی و سروری کند، و گویندگانی که این حرفها را به انبیای گذشته گفتند، امت‌های آن انبیاء بودند. </p> <p>و معنای آیه این است که: کفاری که تو به سوی آنها فرستاده شدی و ایشان را دعوت می‌کنی، به تو نمی‌گویند مگر همان حرفهایی را که به انبیای قبل از تو می‌گفتند. </p> <p> <span class="aya" rel="41_43" data-words="11-18">إن ربک لذو مغفرة و ذو عقاب ألیم</span> -این جمله در مقام تهدید و وعید است، می‌فرماید پروردگار شما همانطور که دارای مغفرت است، دارای عقابی دردناک نیز هست، یعنی منتظر باش، و یا اینان منتظر باشند، تا ببینند از ناحیه پروردگارشان چه بر سرشان می‌آید، آیا با اینکه همان حرفهایی که امت‌های گذشته می‌زدند و اینان نیز می‌زنند خدا با مغفرتش با ایشان معامله می‌کند، و یا با عقابش؟ و بنا بر این، آیه شریفه در معنای آیه‌ <span class="aya" rel="41_40" data-words="21-27">اعملوا ما شئتم إنه بما تعملون بصیر</span> می‌باشد، یعنی آنچه از نیکی و بدی انجام دهید جزایش عینا به شما می‌رسد. </p> <p>بعضی از مفسرین<span class="footnote" rel="2" title="سوره اعراف، آیه ۲۴">*</span> گفته‌اند: معنای آیه این است که: به تو در باره اینهایی که به ذکر کافر شدند وحی نمی‌شود مگر همان که به رسولان قبل از تو وحی می‌شد، و آن این بود که پروردگار تو دارای مغفرت و عقابی دردناک است. پس مراد از <em>قول</em> وحی است. و جمله <span class="aya" rel="41_43" data-words="11-12">إن ربک...</span> بیان <em>ما قد قیل</em> است. </p> <h3> <span class="title" rel="41_44">توضیح آیه: <span class="aya" rel="41_44" data-words="1-5">و لو جعلناه قرآنا أعجمیا...</span> </span> </h3> <p> <span class="aya" rel="41_44" data-words="1-14">و لو جعلناه قرآنا أعجمیا لقالوا لو لا فصلت آیاته ء أعجمی و عربی</span> راغب می‌گوید کلمه <em>عجمه</em> در مقابل <em>ابانه-روشن‌گویی</em> است (که به فارسی آن را کلام گنگ می‌گویند). و نیز می‌گوید: <em>عجم</em> به معنای غیر عرب است، و غیر عرب را عجمی می‌گویند، و اعجم به کسی می‌گویند که در زبانش لکنت باشد، حال چه اینکه عرب باشد یا غیر عرب، چون عرب همان طور که زبان غیر عربی را نمی‌فهمد، زبان چنین کسی را هم دیر می‌فهمد، و لو اینکه عربی حرف بزند<span class="footnote" rel="1" title="مفردات راغب، ماده &lt;em&gt;عجم&lt;/em&gt; ">*</span>. پس کلمه <em>اعجمی</em> به معنای غیر عربی و غیر بلیغ است، چه اینکه اصلا عرب نباشد، یا آنکه عرب باشد ولی لکنتی در زبانش باشد. پس کلمه <em>أعجمی</em> صفت چنین شخصی است، نه صفت کلام، و اگر در آیه شریفه بر کلام اطلاق شده، مانند اطلاق عربی بر کلام، مجازی است. </p> <p>پس معنای آیه این است که: اگر ما قرآن را أعجمی می‌کردیم، یعنی کلامی بود که مقاصدش را نمی‌رساند، و نظمش بلیغ نبود کفار از قوم تو می‌گفتند چرا آیاتش را روشن و مبین نکردی، و چرا مطالبش را از هم جدا نساختی، آیا کتابی أعجمی و گنگ بر مردمی عربی نازل می‌شود؟ و این دو با هم منافات دارد. </p> <p>و <span class="phrase">اگر فرمود <em rel="fa_41_44_13-13" data-sentence="10:279">عربی</em> و نفرمود <em rel="fa_41_44_13-13" data-sentence="77:254">عربیون</em> و یا <em rel="fa_41_44_13-13" data-sentence="142:234">عربیة</em> با اینکه کتاب به جمعیتی که همان عرب باشد نازل شده، برای این بود که منظور صرف عربیت بود، و کاری به یک نفر و چند نفر نداشت، بلکه تنها منظور بیان این نکته است که نباید بین کلام و مخاطب به آن تنافی باشد، حال چه مخاطب یکی باشد و چه بسیار.</span> </p> <p><span class="phrase">در کشاف گفته: اگر بپرسی چطور ممکن است منظور از کلمه <em rel="fa_41_44_13-13" data-sentence="52:561">عربی</em> مردمی باشد که قرآن برای آنان نازل شده و این صحیح نیست که کلمه <em rel="fa_41_44_13-13" data-sentence="172:485">عربی</em> بر امت عرب اطلاق شود، در جواب می‌گوییم: این اطلاق در این مقام باید همین طور باشد، چون در مقامی که منکر می‌خواهد نامه‌ای گنگ و غیر مفهوم را انکار و مذمت کند، هر چند که نامه به قومی از عرب نوشته شده باشد، می‌گوید: آیا برای خواننده عربی نامه‌ای أعجمی می‌نویسد؟ برای اینکه مقام، مقام نامناسب بودن حال نامه با حال خواننده آن است، نه بیان اینکه خواننده یک نفر است یا یک جمعیت، و به همین جهت باید عبارت از هر خصوصیت دیگری که ممکن است ذهن شنونده را متوجه آن کند، و از غرض باز بدارد مجرد سازد.</span> </p> <p>و لذا می‌بینی که اشخاص وقتی لباس بلند بر تن زنی کوتاه‌قامت می‌بینند، می‌گویند   <code class="page" rel="17,607"/> لباس بلند و لابس قصیر است . و اگر بگویند لباس بلند و لابسه قصیره است، در حقیقت لکنتی در کلام آورده‌اند، و به اصطلاح زیادی حرف زده‌اند، برای اینکه گفتگو در باره مذکر بودن لابس یا مؤنث بودن او نبود، بلکه گفتگو در باره غرضی بود ما ورای آن<span class="footnote" rel="1" title="تفسیر کشاف، ج، ص">*</span>. </p> <p> <span class="aya" rel="41_44" data-words="15-21">قل هو للذین آمنوا هدی و شفاء</span> -این جمله این نکته را بیان می‌کند که اثر و خاصیت قرآن دائر مدار واژه عربیش نیست، بلکه این مردمند که در مقابل آن دو جورند، طایفه‌ای با ایمان و طایفه‌ای دیگر بی‌ایمانند، و گرنه قرآن هدایت و شفاء است برای هر کس که دارای ایمان باشد، و او را به سوی حق هدایت می‌کند. و بیماریهای درونی را، از قبیل شک و ریب، شفا می‌دهد. و در عین حال برای کسانی که ایمان نمی‌آورند ضلالت و کوری است، و باعث آن است که حق و راه رشاد را تشخیص ندهند. </p> <p>و <span class="phrase">در اینکه مردم بی‌ایمان را چنین توصیف کرده که در گوشهایشان <em rel="fa_41_44_27-27" data-sentence="58:179">وقر</em> و سنگینی دارند، اشاره است به اعترافی که خود آنان کرده بودند، و در اول همین سوره از ایشان حکایت کرد که گفتند <span class="aya" rel="41_5" data-words="9-12">و فی آذاننا وقر</span>.</span> </p> <p> <span class="aya" rel="41_44" data-words="33-37">أولئک ینادون من مکان بعید</span> -منظور از ندا شدنشان از محلی دور این است که نه صدایی را می‌شنوند، و نه صاحب صدا را می‌بینند، و این خود تمثیلی است از حال کفار که نه موعظتی را می‌پذیرند، و نه حجتی را تعقل می‌کنند. </p> <h3> <span class="title" rel="41_40 41_41 41_42 41_43 41_44 41_45 41_46 41_47 41_48 41_49 41_50 41_51 41_52 41_53 41_54">معنای اینکه ملائکه به مؤمنین می‌گویند ما در دنیا و آخرت اولیاء شما هستیم</span> </h3> <p> <code class="aya" rel="41_45"/> <span class="aya" rel="41_45" data-words="1-7">و لقد آتینا موسی الکتاب فاختلف فیه...</span> این آیه شریفه رسول خدا (ص) را از اینکه قومش لجبازی می‌کنند و به کتابش کفر می‌ورزند، تسلیت می‌دهد. </p> <p> <span class="aya" rel="41_45" data-words="8-16">و لو لا کلمة سبقت من ربک لقضی بینهم</span> -منظور از این کلمه که اگر از ناحیه پروردگار متعال قبلا نگذشته بود به زندگی کفار خاتمه داده می‌شد همان جمله‌ <span class="aya" rel="2_36" data-words="14-22">و لکم فی الأرض مستقر و متاع إلی حین</span><span class="footnote" rel="2" title="سوره نساء، آیه ۷۹">*</span> است که در آغاز خلقت خطاب به بنی نوع آدم فرموده بود. </p> <p> <span class="aya" rel="41_45" data-words="17-22">و إنهم لفی شک منه مریب</span> -یعنی قوم حضرت موسی (ع) نسبت به کتاب موسی در شکی ریب‌آور بودند، این را بدان جهت می‌فرماید تا خاطر خطیر رسول خدا  (ص) را نسبت به آنچه از قوم خود می‌بیند تسلیت دهد. </p> <p><code class="aya" rel="41_46"/> <span class="aya" rel="41_46" data-words="1-8">من عمل صالحا فلنفسه و من أساء فعلیها...</span> یعنی عمل، قائم به صاحب عمل است، و بیانگر حال او است. اگر عمل صالح و     <code class="page" rel="17,608"/> مفید باشد خود او هم از آن سود می‌برد، و اگر مضر و بد باشد، خودش از آن متضرر می‌گردد. </p> <p>پس این رفتار خدای تعالی که نفع عمل صالح را به صاحبش می‌رساند و او را ثواب می‌دهد، و ضرر عمل بد را نیز به صاحبش می‌رساند و عقابش می‌کند، اصلا ظلمی نیست، و چنان نیست که وضع شی‌ء در غیر موضعش باشد. </p> <p>و اگر این روش از خدای تعالی ظلم باشد، باید در ثواب دادن میلیونها بنده و عقاب کردن میلیونها دیگر، در برابر میلیاردها عمل نیک و بد، ظلام بندگان باشد، ولی از آنجایی که گفتیم این روش ظلم نیست، پس خدای تعالی ظلام بندگان نمی‌باشد، و با این بیان روشن می‌شود که چرا فرمود پروردگار تو ظلام بندگان نیست <em>و نفرمود: </em> پروردگار تو ظالم به بندگان نیست<span class="footnote" rel="1" title="مؤلف در هنگام مقابله، این احتمال را هم دادند که آوردن صیغه مبالغه به منظور این بوده که بفهماند انواع عذابها در قیامت بسیار است">*</span>. </p> <p><code class="aya" rel="41_47"/><code class="aya" rel="41_48"/> <span class="aya" rel="41_47" data-words="1-4">إلیه یرد علم الساعة</span>... <span class="aya" rel="41_47" data-words="20-21">إلا بعلمه</span> برگشتن علم به قیامت به سوی خدا، به معنای آن است که این علم مختص به او است، و احدی به جز او اطلاعی از آن ندارد. و این معنا در کلام مجیدش مکرر آمده. </p> <p> <span class="aya" rel="41_47" data-words="5-11">و ما تخرج من ثمرات من أکمامها</span> <span class="phrase">-کلمه <em rel="fa_41_47_9-9" data-sentence="6:37">ثمرات</em> در این جمله فاعل <em rel="fa_41_47_7-7" data-sentence="78:6">تخرج</em>  است.</span> و <span class="phrase">حرف <em>من</em> که بر سر آن آمده زایده است و تنها خاصیت تاکید را دارد، مانند حرف  <em>باء</em> در جمله‌ <span class="aya" rel="4_79" data-words="18-21">و کفی بالله شهیدا</span><span class="footnote" rel="2" title="توضیح اینکه در این دو آیه نمی‌فرماید روزی که ندا می‌شوند و یا روزی که خدا رسولان را جمع می‌کند چه می‌شود برای اینکه اشاره کند به عظمت مطلب و اینکه بیان قاصر از ایفای آن است">*</span> و کلمه <em rel="fa_41_47_11-11" data-sentence="404:243">أکمام</em> جمع <em>کم</em> است که به معنای غلاف و پوسته روی میوه است، و معنای جمله این است که: هیچ میوه‌ای از ظرف و غلافش بیرون نمی‌آید و هیچ ماده‌ای حامله نمی‌شود و وضع حمل نمی‌کند، مگر با علم خدا، یعنی خدای تعالی به تمام جزئیات احوال هر چیزی دانا است.</span> </p>   <p><span class="phrase">ممکن هم هست علت آوردن صیغه مبالغه <em rel="fa_41_46_12-12" data-sentence="34:93">ظلام</em> را این بگیریم که خواسته است به کیفیت ظلم اشاره کرده باشد، نه به کمیت آن که در وجه قبلی گذشت.</span> به این بیان که: اشاره کند به اینکه عذاب دوزخ آن قدر شدید و طاقت‌فرسا است که از هر کسی نسبت به هر کس دیگری سرمی‌زند، مردم او را  ظلام-بسیار ستمگر می‌دانستند، چون هیچ ستمگری حاضر نیست دشمن خود را به چنین عذابی گرفتار کند، و اصلا چنین عذابی در اختیار احدی نیست، چون آتشی است که دست خدا افروخته، نه آتش معمولی، ولی چون عذاب مذکور اثر و خاصیت اعمال خود مردم است، و به عبارتی: عین اعمال ایشان است که در آخرت به این صورت در می‌آید، لذا نمی‌توان گفت خدا ظلام به بندگان است. مترجم.    <code class="page" rel="17,609"/> پس خدای سبحان بدان جهت که آفریدگار اشیاء است، و گرداننده احوال آنها است، عالم به آنها و به جزئیات حالات آنها، و مراقب وضع آنها نیز هست، و این بهترین تدبیر است و به همین جهت تنها او رب و معبود است. </p> <p>بنا بر این، آیه شریفه در مقام اشاره به یگانگی خدای تعالی در ربوبیت و الوهیت است، و به همین جهت است که در ذیل این صدر فرموده: <span class="aya" rel="41_47" data-words="22-26">و یوم ینادیهم أین شرکائی...</span>. </p> <p> <span class="aya" rel="41_47" data-words="22-32">و یوم ینادیهم أین شرکائی قالوا آذناک ما منا من شهید</span>... <span class="aya" rel="41_48" data-words="13-14">من محیص</span> ظرف <em>یوم</em> متعلق است به جمله <em>قالوا</em> . بعضی<span class="footnote" rel="1" title="روح المعانی، ج ۲۵، ص ۳">*</span> گفته‌اند: ظرف است برای مطلبی تقدیری که فعلا نمی‌شود بیان نمود و بدین جهت عمدا نام آن را نبرد تا اعلام کند که آن قدر مهم است که بیان، قاصر از معرفی آن است، هم چنان که در جمله‌ <span class="aya" rel="5_109" data-words="1-4">یوم یجمع الله الرسل</span> نیز ظرف <em>یوم</em> متعلق به چنین مظروفی است<span class="footnote" rel="2" title="مجمع البیان، ج ۹، ص ۱۵">*</span>. </p> <p>بعضی<span class="footnote" rel="3" title="تفسیر قمی، ج ۲، ص ۲۶۶">*</span> دیگر گفته‌اند: متعلق است به چیزی که حذف شده، از قبیل <em>بیاد آر</em> و امثال آن. </p> <p>و بعید نیست که وجه اول با صدر آیه مناسب‌تر باشد، البته به شرطی که صدر آیه را به همان معنایی بگیریم که ما احتمالش را دادیم که در این صورت آیه شریفه در مقام نفی شرکاء خواهد بود، از این راه که تدبیر عالم قائم به خدای تعالی است، و خود مشرکین هم در قیامت به آن اعتراف می‌کنند. </p> <p><span class="phrase">کلمه <em rel="fa_41_47_28-28" data-sentence="5:54">آذناک</em> از مصدر <em>ایذان</em> است که به معنای اعلام می‌باشد.</span> و مراد از اینکه می‌گویند: ما به تو اعلام می‌کنیم که هیچ یک شهید نیستیم، این است که هیچ یک از ما شهادت زبانی نمی‌دهد. و یا شهید به معنای رؤیت حضوری است که بنا بر معنای دوم جمله <span class="aya" rel="41_48" data-words="1-8">و ضل عنهم ما کانوا یدعون من قبل</span> عطف تفسیری می‌شود که علت انتفای شهادت را بیان می‌کند. </p> <p> <span class="aya" rel="41_48" data-words="9-14">و ظنوا ما لهم من محیص</span> -کلمه <em>ظن</em> به طوری که می‌گویند در اینجا به معنای یقین است. و <span class="phrase">کلمه <em rel="fa_41_48_14-14" data-sentence="5:28">محیص</em> به معنای مفر و گریزگاه است.</span> و معنای آیه این است که:   </p> <p>مترجم.    <code class="page" rel="17,610"/> روزی که خدای تعالی مشرکین را از دور صدا می‌زند: کجا هستند شریکان من؟ -یعنی آن سنگ و چوبهایی که شما شریک من می‌پنداشتید؟ می‌گویند: اینکه به تو اعلام می‌کنیم که احدی از ما نیست که علیه تو به وجود شرکایی شهادت و گواهی دهد. و یا این است که: احدی از ما نیست که شرکایی برای تو ببیند. آری در آن روز آن خدایانی که در دنیا به جای خدا می‌خواندند از نظر ایشان غایب می‌شوند، و یقین می‌کنند که دیگر هیچ گریزگاهی از عذاب ندارند. </p> <p><code class="aya" rel="41_49"/> <span class="aya" rel="41_49" data-words="1-12">لا یسأم الإنسان من دعاء الخیر و إن مسه الشر فیؤس قنوط</span> <span class="phrase">کلمه <em>یسئم</em> از مصدر <em>سامه</em> است که به معنای ملال و آزردگی است، و کلمه  <em rel="fa_41_49_11-11" data-sentence="84:87">یؤس</em> و <em rel="fa_41_49_12-12" data-sentence="142:71">قنوط</em> هر دو به معنای قطع شدن امید است، و کلمه <em>دعا</em> به معنای طلب است.</span> </p> <p>از این آیه شریفه شروع به پایان دادن سوره شده و علت جحود و لجبازی کفار در مقابل حق صریح را بیان می‌کند، و می‌فرماید: انسان به خودش مغرور است، وقتی شری به او می‌رسد که از دفعش عاجز می‌ماند، از هر خیری مایوس گشته، متوسل به دعاء و درخواست و توجه به پروردگارش می‌شود. و اگر خیری به او برسد به آن خیر مشغول و سرگرم می‌شود، و دچار خودبینی و خودپسندی شده، و همان خیر، هر حق و حقیقتی را از یاد او می‌برد. </p> <p>و معنای آیه این است که: انسان از طلب خیر خسته نمی‌شود، هر چه را که برای زندگیش نافع ببیند در طلبش برمی‌خیزد، و اگر شری به او برسد بیش از اندازه دچار نومیدی و یاس می‌گردد، چون می‌بیند اسبابی را که به آنها تکیه داشت همه از کار افتاده. و این نومیدی‌اش به بیانی که خواهد آمد منافات ندارد با اینکه در همین حال به خدا امید ببندد. </p> <h3> <span class="title" rel="41_40 41_41 41_42 41_43 41_44 41_45 41_46 41_47 41_48 41_49 41_50 41_51 41_52 41_53 41_54">نکوهش انسان از جهت اینکه در حال تنعم از خدا غافل و روی گردان است و در سختی و تنگی به دعا می‌پردازد</span> </h3> <p> <code class="aya" rel="41_50"/> <span class="aya" rel="41_50" data-words="1-12">و لئن أذقناه رحمة منا من بعد ضراء مسته لیقولن هذا لی...</span> <span class="phrase">با در نظر گرفتن آیه قبلی، جا داشت بفرماید و ان ذاق خیرا قال هذا لی و لیکن اینطور نفرمود، و به جای <em>ذاق</em> فرمود <em rel="fa_41_50_3-3" data-sentence="117:212">أذقناه</em> و به جای <em>خیرا</em> فرمود <em rel="fa_41_50_4-5" data-sentence="205:165">رحمة منا</em> ، بدان جهت که بفهماند خیری که چشیده رحمتی از ناحیه خدا بود، و خدا آن خیر را به کامش ریخته، و گرنه او خودش نمی‌توانست آن خیر را به سوی خود جلب کند، چون مالک آن نیست.</span> <span class="phrase">اگر مالکش بود هیچ وقت از او جدا نمی‌شد، و گرفتار <em rel="fa_41_50_8-8" data-sentence="49:9">ضراء</em> نمی‌گشت.</span> و به همین منظور جمله <span class="aya" rel="41_50" data-words="1-3">و لئن أذقناه</span> را مقید کرد به جمله <span class="aya" rel="41_50" data-words="6-9">من بعد ضراء مسته</span> . </p> <p> <span class="aya" rel="41_50" data-words="10-12">لیقولن هذا لی</span> -یعنی می‌گوید: خود، مالک این خیر هستم، و به همین جهت اختیار آن را دارم که هر کاری بخواهم با آن بکنم، و هر جور که بخواهم در آن تصرف نمایم و<code class="page" rel="17,611"/> احدی حق ندارد مرا از هیچ جهت از آن منع کند، و یا بر سر کاری از کارهایم از من حساب بکشد. و چون زبانحال انسان در چنین حالی این است لذا دنبالش اضافه کرد: <span class="aya" rel="41_50" data-words="13-17">و ما أظن الساعة قائمة</span>، و من اصلا ایمانی به قیام قیامت که روز حسابرسی است ندارم. </p> <p> <span class="aya" rel="41_50" data-words="18-26">و لئن رجعت إلی ربی إن لی عنده للحسنی</span> -یعنی و به فرض هم که بازگشتی به سوی خدا داشته باشم، تازه نزد او مثوبتی حسنی و سرانجامی نیک خواهم داشت. و این زبان حال هم ناشی از عقیده‌ای است که انسان خودپسند در باره خود دارد، یعنی خود را دارای کرامت می‌داند، و مستحق خیر می‌پندارد، گویا می‌گوید: آنچه از خیر که بدستم آمده (اگر از ناحیه خودم بوده که کسی حق حساب‌کشی از مرا ندارد)، و اگر از ناحیه خدا بوده، پس معلوم می‌شود من نزد خدا کرامت و احترامی دارم، و همین خود دلیل است بر اینکه اگر قیامتی هم باشد، و به سوی پروردگارم برگردم، نزد او نیز سرانجامی نیک خواهم داشت. </p> <p>بنا بر این، معنای آیه چنین می‌شود: سوگند می‌خورم بر اینکه اگر به انسان از ناحیه خود رحمتی بچشانیم، رحمتی که از ناحیه ما است، و او نه مالک آن است و نه استحقاقش را دارد (برای اینکه من این رحمت را بعد از ضرائی که به او رسیده بود چشاندم، و او باید بفهمد که مالک و مستحق آن خیر و رحمت نیست، زیرا اگر بود از اول می‌بود، و دیگر لحظه‌ای پیش دچار ضراء نمی‌شد) می‌گوید: <span class="aya" rel="41_50" data-words="11-12">هذا لی</span> -این خیر از آن من است بدین جهت که حال و روز سابقش را فراموش کرده. </p> <p>و در جمله‌ <span class="aya" rel="41_50" data-words="11-12">هذا لی</span> اشاره به خود نعمت می‌کند، نمی‌گوید این رحمت از آن من است، چون اگر بگوید این رحمت، در حقیقت اعتراف کرده به اینکه از ناحیه خداست، بلکه از روی تکبر و غرور می‌گوید این از آن من است و احدی حق ندارد مرا از هر کاری که با آن می‌کنم منع نماید، و از من حساب بکشد، و من گمان نمی‌کنم قیامتی بپا شود، -و در آن به حساب اشخاص برسند-و سوگند می‌خورم که به فرض هم که به سوی پروردگارم برگردم، و قیامت قیام کند، تازه نزد پروردگارم عاقبت خوبی دارم، چون من در درگاه او حرمتی دارم، به شهادت آن نعمت‌ها که به من ارزانی داشت. </p> <p>این آیه شریفه نظیر آیه‌ <span class="aya" rel="18_35-36" data-words="9-28">ما أظن أن تبید هذه أبدا، و ما أظن الساعة قائمة و لئن رددت إلی ربی لأجدن خیرا منها منقلبا</span><span class="footnote" rel="1" title="سوره کهف، آیه ۳۵ و ۳۶">*</span> است، که راجع به داستان آن مردی است که باغی بزرگ   <code class="page" rel="17,612"/> داشت، و شرحش تا اندازه‌ای در تفسیر سوره کهف گذشت. </p> <p> <span class="aya" rel="41_50" data-words="27-36">فلننبئن الذین کفروا بما عملوا و لنذیقنهم من عذاب غلیظ</span> -این آیه شریفه تهدید و وعیدی است به کفار. </p> <p><code class="aya" rel="41_51"/> <span class="aya" rel="41_51" data-words="1-16">و إذا أنعمنا علی الإنسان أعرض و نأی بجانبه و إذا مسه الشر فذو دعاء عریض</span> کلمه <em>نا</em> از ماده <em>نای</em> است که به معنای دور شدن است. و <span class="phrase">مراد از کلمه  <em rel="fa_41_51_9-9" data-sentence="14:324">جانب</em> پهلو است، و ممکن است مراد از آن جهت و مکان باشد، پس اینکه فرمود: <span class="aya" rel="41_51" data-words="7-9">و نأی بجانبه</span> کنایه است از دور شدن و خود را کنار کشیدن، و این هم کنایه است از تکبر و نخوت، و مراد از <em>دعای عریض</em> دعای وسیع و طولانی است، و این خود کنایه است از استمرار و اصرار دعا کننده در دعای خود.</span> و آیه شریفه در مقام مذمت انسان و توبیخ وی است به اینکه وقتی خدای تعالی به او نعمتی می‌دهد او از خدا روی می‌گرداند، و تکبر می‌کند. و چون نعمتی را از او سلب می‌کند، باز به یاد خدا می‌افتد و به سویش روی می‌آورد، و بطور دایم دست به دعا برمی‌دارد، و در دعایش اصرار می‌ورزد. </p> <p><code class="aya" rel="41_52"/> <span class="aya" rel="41_52" data-words="1-18">قل أ رأیتم إن کان من عند الله ثم کفرتم به من أضل ممن هو فی شقاق بعید</span> کلمه <em>أ رأیتم</em>  (بر خلاف معنایی که از ماده و هیئتش به نظر می‌رسد) به معنای  <em>خبر دهید مرا</em> می‌باشد. و <span class="phrase">کلمه <em rel="fa_41_52_16-16" data-sentence="5:54">شقاق</em> و نیز کلمه <em>مشاقه</em> به معنای خلاف و مخالفت است.</span> و <span class="phrase">کلمه <em rel="fa_41_52_16-17" data-sentence="5:148">شقاق بعید</em> به معنای اختلاف شدید است که قابل اتفاق نیست و جمله <span class="aya" rel="41_52" data-words="14-18">ممن هو فی شقاق بعید</span> کنایه است از مشرکین.</span> و اگر نفرمود <em>منکم-از شما</em> با اینکه خطاب به مشرکین بود، بلکه به جای آن موصولی (من) وصله‌ای‌ <span class="aya" rel="41_52" data-words="15-18">هو فی شقاق بعید</span> را آورد، برای این است که صله و موصول معنای صفت را می‌دهد، و خواست تا به این وسیله بر علت حکم-یعنی اینکه از شما گمراهتر کسی نیست-دلالت کرده باشد، و بفهماند بدین جهت کسی گمراهتر از شما نیست که شما در شقاقی بعید هستید، بعید از حق، آن حقی که دیگر ما فوق ندارد. </p> <h3> <span class="title" rel="41_40 41_41 41_42 41_43 41_44 41_45 41_46 41_47 41_48 41_49 41_50 41_51 41_52 41_53 41_54">اعراض از قرآن حتی با احتمال اینکه از ناحیه خدا باشد، بر خلاف حکم عقل است</span> </h3> <p> در نتیجه مفاد آیه این است که: قرآن شما را به سوی خدا می‌خواند، و به بانک بلند اعلام می‌دارد که از ناحیه خداست، پس حد اقل، احتمال این را بدهید که در ادعای خود راست می‌گوید، چون همین که این احتمال عقلایی را بدهید، کافی است که به حکم عقل نظر کردن در امر آن برایتان واجب شود، زیرا عقل دفع ضرر احتمالی را هم واجب می‌داند، و چه ضرری خطرناکتر از هلاکتی ابدی که این قرآن شما را از آن هشدار می‌دهد؟ پس به حکم عقل دیگر معنا ندارد که به کلی از آن اعراض کنید. <code class="page" rel="17,613"/><code class="aya" rel="41_53"/> <span class="aya" rel="41_53" data-words="1-12">سنریهم آیاتنا فی الآفاق و فی أنفسهم حتی یتبین لهم أنه الحق...</span> <span class="phrase">کلمه <em rel="fa_41_53_4-4" data-sentence="5:35">آفاق</em> جمع افق است که به معنای ناحیه است.</span> و کلمه <em>شهید</em> به معنای شاهد، و یا به معنای مشهود است، و البته معنای دوم با سیاق آیه مناسب‌تر است. و ضمیر  <em>انه</em> به طوری که از سیاق برمی‌آید به قرآن برمی‌گردد. آیه قبلی هم که کفر مشرکین در قرآن را ذکر می‌کرد مؤید آن است. و بنا بر این، پس آیه مورد بحث این وعده را می‌دهد که خدای سبحان به زودی آیاتی در آفاق و در نفس خود بشر نشان می‌دهد، تا برای همه روشن گردد که قرآن حق است. </p> <h3> <span class="title" rel="41_53">سه احتمال در باره مراد از <em>آیات</em> در آیه: <span class="aya" rel="41_53" data-words="1-7">سنریهم آیاتنا فی الآفاق و فی أنفسهم...</span> </span> </h3> <p> و آیاتی که بتواند حقانیت قرآن را اثبات کند، آیاتی از خود قرآن خواهد بود که از حوادث و وعده‌هایی خبر می‌دهد که به زودی واقع خواهد شد، مانند آیاتی که خبر می‌دهد که به زودی خدای سبحان پیامبرش و مؤمنین را یاری می‌کند، و زمین را در اختیار آنان قرار داده، دین آنان را بر تمامی ادیان غلبه می‌دهد و از مشرکین قریش انتقام می‌گیرد. </p> <p>هم چنان که دیدیم اینطور شد، نخست پیامبر خود را دستور داد تا از مکه به مدینه هجرت کند، چون دیگر کارد به استخوان رسیده بود، و آن جناب و مؤمنین به وی در نهایت شدت قرار گرفته بودند، نه کسی ما فوق خود داشتند تا در زیر سایه قدرت او ایمن باشند، و نه در خانه خود می‌توانستند درنگ کنند، و بعد از هجرت، صنادید و بزرگان قریش را در بدر شکست داد، و مدام امر آن جناب بالا می‌گرفت تا آنکه مکه بدست حضرتش فتح شد، و همه شبه جزیره عرب بفرمانش در آمد، و بعد از آن که خود آن جناب از دنیا رفت، بیشتر آبادی کره زمین به دست مسلمانان فتح گردید، و خدای سبحان آیات خود را در آفاق و نواحی زمین به مشرکین نشان داد، و هم آیات خود را در نفس مشرکین نشان داد، و همه آنان را در بدر به هلاکت رسانید. </p> <p>البته این حوادث تاریخی از این جهت که حوادثی تاریخی بودند آیت خدا بر حقانیت قرآن نبودند، بلکه از این جهت آیت بودند که قبل از اینکه واقع شوند قرآن کریم از وقوع آنها خبر داده بود، و درست همانطور که قرآن خبر داده بود واقع شد. </p> <p>احتمال هم دارد مراد از <em>آیات</em> و روشن شدن حق به وسیله آن آیات، آن مطلبی باشد که از آیات دیگر استفاده می‌شود، و آن اینکه خدای تعالی به زودی دین خود را به تمام معنای کلمه ظاهر، و بر همه ادیان غالب می‌سازد، به طوری که دیگر در روی زمین غیر از خدای یگانه هیچ چیزی پرستش نشود، و همای سعادت بر سر تمامی افراد نوع بشر بال بگستراند که رسیدن چنین روزی غایت و هدف از خلقت بشر بود. و ما اگر به خاطر داشته<code class="page" rel="17,614"/> باشید این معنا را از آیه شریفه‌ <span class="aya" rel="24_55" data-words="1-11">وعد الله الذین آمنوا منکم و عملوا الصالحات لیستخلفنهم فی الأرض</span><span class="footnote" rel="1" title="خدا به کسانی که ایمان آورده و عمل صالح کردند وعده داده که ایشان را جانشین در زمین کند سوره نور، آیه ۵۵">*</span>، و آیاتی دیگر استفاده کردیم، و با دلیل عقلی هم تاییدش نمودیم. </p> <p>و فرقی که بین این وجه با وجه قبلی است، این است که بنا بر وجه اول روی سخن در آیه مورد بحث تنها به مشرکین مکه و پیروان ایشان است. و بنا بر وجه دوم به عموم مشرکین امت است، ولی به هر حال خطاب در آن عمومی و اجتماعی است، و ممکن هم هست بین هر دو وجه جمع کرد. </p> <p>احتمال هم دارد مراد آن حالتی باشد که انسان در لحظات آخر عمر پیدا می‌کند، که همه پندارهایش نقش بر آب شده، و ادعاءهایی که داشت از بین رفته، و دیگر دستش از همه جا بریده، به غیر از خدای عز و جل چیزی برایش نمانده است، مؤید این معنا ذیل آیه و آیه بعد از آن است. و بنا بر این، احتمال ضمیر در <span class="aya" rel="41_53" data-words="11-12">أنه الحق</span> به خدای سبحان برمی‌گردد. </p> <p>البته مفسرین در معنای آیه اقوالی دیگر دارند که از نقل آنها صرفنظر کردیم. </p> <p> <span class="aya" rel="41_53" data-words="13-22">أ و لم یکف بربک أنه علی کل شیء شهید</span> <span class="phrase">فاعل <em rel="fa_41_53_14-15" data-sentence="5:503">لم یکف</em> جمله <em>بربک</em> است، چون حرف <em>با</em> در آن زاید، است، و جمله <span class="aya" rel="41_53" data-words="18-22">أنه علی کل شیء شهید</span> بدل از فاعل است، و استفهام در جمله استفهام انکاری است، و معنای جمله این است که: آیا برای روشن شدن حق کافی نیست که پروردگار تو مشهود بر هر چیز است؟ آری کافی است برای اینکه هیچ موجودی نیست مگر آنکه از جمیع جهاتش محتاج به خدا و وابسته به او است، و او قائم بر آن و قاهر و ما فوق آن است، پس خدای تعالی برای هر چیزی مشهود و معلوم است، هر چند که بعضی او را نشناسند.</span> </p> <p>و اتصال جمله مورد بحث به جمله‌ <span class="aya" rel="41_53" data-words="1-1">سنریهم...</span> بنا بر وجه سوم از وجوه گذشته روشن است، ولی بنا بر دو وجه اول وجه اتصالش خیلی روشن نیست، و شاید این باشد که مشرکین اگر به قرآن کفر ورزیدند، برای این بود که به توحید دعوت می‌کرده، و به همین جهت در صدر آیه شریفه که استدلال می‌کرد بر حقانیت قرآن، ناگهان به حقانیت دعوتش منتقل شده، و بدون اینکه واسطه‌ای قرار دهد در ذیل آیه مستقیما به استدلال بر آن پرداخته. </p> <p>گویا فرموده: به زودی آیات خود را به ایشان می‌نمایانیم تا برایشان روشن گردد که قرآن حق است، و در نتیجه از این راه برایشان محقق شود که پروردگار تو یکی است و شریک   <code class="page" rel="17,615"/> ندارد، آن گاه فرموده: نه، این راه، راه دوری است، و در این میان راهی نزدیک‌تر هست، و آن این است که بگوییم: آیا برای ایشان کافی نیست که پروردگار تو معلوم برای هر چیز است ؟ <code class="aya" rel="41_54"/> <span class="aya" rel="41_54" data-words="1-7">ألا إنهم فی مریة من لقاء ربهم...</span> آنچه از سیاق استفاده می‌شود این است که در آیه شریفه هشدار می‌دهد به اینکه مشرکین از اجتماع بر وحدانیت خدای تعالی از این طریق که او شهید بر هر چیز است استفاده نمی‌کنند، با اینکه این طریق روشن‌ترین برهان بر مساله توحید است، اگر کسی تعقل کند. </p> <p>و این بدان جهت است که دلهایشان در باره مساله معاد و لقای خدا دچار بیماری شک و ریب است، و بدین جهت است که نمی‌توانند بفهمند خدای تعالی شهید بر هر چیز است، و او و صفات و افعالش محجوب از هیچ یک از مخلوقات خود نیست. </p> <p>آن گاه هشدار می‌دهد به اینکه‌ <span class="aya" rel="41_54" data-words="8-12">ألا إنه بکل شیء محیط</span> تا به وسیله آن این شک و ریب از دلهایشان برطرف و ریشه‌کن شود، و آن هشدار عبارت است از اینکه: خدای تعالی به هر چیزی احاطه دارد، البته نه احاطه‌ای که ما به چیزی داریم، بلکه احاطه‌ای که لایق به ساحت قدس و کبریایی او باشد، پس هیچ مکان و مکینی از خدا خالی نیست، و هیچ چیز از نظر او پنهان نیست، و داخل در هیچ چیزی هم نیست. </p> <p>مفسرین در معنای این آیه اقوالی دارند، که اگر به آنها مراجعه کنی قطعا تعجب خواهی کرد. </p> <h3>بحث روایتی‌ <span class="title" rel="41_40 41_53 41_42 41_41 41_44 41_43 41_45 41_46 41_47 41_48 41_49 41_50 41_51 41_52 41_54"> (روایاتی در ذیل برخی آیات گذشته) </span> </h3> <p> در الدر المنثور است که ابن عساکر از عکرمة روایت کرده که در تفسیر آیه‌ <span class="aya" rel="41_40" data-words="9-20">أ فمن یلقی فی النارخیر أم من یأتی آمنا یوم القیامة</span> گفته است: این آیه شریفه در باره عمار بن یاسر  (رضوان اللَّه علیه) و ابی جهل نازل شده<span class="footnote" rel="1" title="الدر المنثور، ج ۵، ص ۳۶۶">*</span>. </p> <p>مؤلف: و نیز الدر المنثور این روایت را از تعدادی از کتب از بشر بن تمیم روایت کرده. ابن مردویه هم از ابن عباس نقل کرده که: گفت منظور از <span class="aya" rel="41_40" data-words="9-13">أ فمن یلقی فی النار</span> ابی جهل بن هشام، و منظور از <span class="aya" rel="41_40" data-words="15-20">أم من یأتی آمنا یوم القیامة</span> ابو بکر صدیق است. ولی همه این   <code class="page" rel="17,616"/> روایات از باب تطبیق است. </p> <p>و در تفسیر قمی در روایت ابی الجارود از حضرت ابی جعفر (ع) روایت کرده، که در معنای آیه‌ <span class="aya" rel="41_41" data-words="1-6">إن الذین کفروا بالذکر لما جاءهم</span> فرموده: یعنی قرآن. و در ذیل جمله‌ <span class="aya" rel="41_42" data-words="1-6">لا یأتیه الباطل من بین یدیه</span> فرموده: یعنی نه از راه تورات باطلی به قرآن راه می‌یابد، و نه از طریق انجیل و زبور، <span class="aya" rel="41_42" data-words="7-10">و لا من خلفه</span> یعنی و نه بعد از آن کتابی پیدا می‌شود که آن را باطل کند<span class="footnote" rel="1" title="تفسیر قمی، ج ۲، ص ۲۶۶">*</span>. و در مجمع البیان در ذیل همین آیه گفته است: در معنای آن اقوالی است. تا آنجا که می‌گوید: قول سوم این است که آیه شریفه می‌خواهد بفرماید: در خبرهایی که قرآن از گذشته داده باطلی نیست، و در خبرهایی هم که از آینده داده باطلی نیست، بلکه اخبار قرآن همه‌اش مطابق با واقع است، و این معنا از حضرت ابی جعفر باقر و امام صادق (ع) نیز روایت شده<span class="footnote" rel="2" title="روح المعانی، ج ۲۴، ص ۱۲۸">*</span>. و در تفسیر قمی در ذیل آیه‌ <span class="aya" rel="41_44" data-words="11-14">ء أعجمی و عربی</span> فرموده: اگر این قرآن اعجمی بود می‌گفتند: چطور ما آن را بیاموزیم، در حالی که زبان ما عربی است، و چرا آن را عربی نیاوردی، لذا خدای تعالی خواست آن را به زبان ایشان نازل کند، هم چنان که فرموده: <span class="aya" rel="14_4" data-words="1-8">و ما أرسلنا من رسول إلا بلسان قومه</span> -هیچ رسولی نفرستادیم مگر به زبان قوم خودش<span class="footnote" rel="3" title="روح المعانی، ج ۲۴، ص ۱۲۸">*</span>. </p> <p>و در روضه کافی به سند خود از طیار از امام صادق (ع) روایت کرده که در ذیل آیه‌ <span class="aya" rel="41_53" data-words="1-12">سنریهم آیاتنا فی الآفاق و فی أنفسهم حتی یتبین لهم أنه الحق</span> فرموده: منظور فرو رفتن در زمین، و مسخ شدن، و هدف سنگهای آسمانی قرار گرفتن است. راوی می‌گوید: پرسیدم‌ <span class="aya" rel="41_53" data-words="8-10">حتی یتبین لهم</span> یعنی چه؟ فرمود: این را فعلا رها کن، این مربوط به قیام قائم است<span class="footnote" rel="4" title="روح المعانی، ج ۲۴، ص ۱۲۸">*</span>. </p> <p>و در ارشاد مفید از علی بن ابی حمزه، از ابی الحسن موسی بن جعفر (ع) روایت آورده که در ذیل آیه شریفه بالا فرمود: منظور فتنه‌هایی است که در آفاق زمین رخ می‌دهد و مسخی که دشمنان حق را نابود می‌کند<span class="footnote" rel="5" title="روح المعانی، ج ۲۴، ص ۱۲۸">*</span>. </p> <p>و در روضه کافی به سند خود از ابی بصیر از امام صادق (ع) روایت آورده که فرمود: آیت در انفس، مسخ، و آیت در آفاق ناسازگاری روزگار است تا قدرت خدای عز و جل را هم در نفس خود ببینند و هم در آفاق. عرضه داشتم: <span class="aya" rel="41_53" data-words="8-12">حتی یتبین لهم أنه الحق</span>  چه معنا دارد؟ فرمود: منظور خروج قائم است، چون آن حقی که نزد خدا است و روزی برای خلق هویدا می‌شود و خلق او را می‌بینند، همان قائم (ص) است.<span class="footnote" rel="6" title="روضه کافی، ج ۸، ص ۳۸۱، ح ۵۷۵">*</span> و الحمد للَّه رب العالمین             </p> ﻿<code class="book" rel="&#x62C; 18"/><code class="page" rel="18,3"/> <h3>جلد هیجدهم</h3> 
