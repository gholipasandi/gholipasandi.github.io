<h3 class="ayas">سوره التوبة آیه‌های ۱۱۱ تا ۱۲۳</h3><code class="section" rel="9_111-123"/><h3>ترجمه آیات</h3> <p> <span class="trans" rel="9_111">خدا از مؤمنان جانها و مالهایشان را خریده به این (بهاء) که بهشت از آن آنها باشد (در عوض) در راه خدا کارزار کنند، بکشند و کشته شوند، این وعده حقی است بر او که در تورات و انجیل و قرآن ذکر فرموده، و کیست که به پیمان خویش از خدا وفادارتر باشد؟ به معامله پر سود خویش که انجام داده‌اید شادمان باشید، که این کامیابی بزرگ است.  «۱۱۱» </span><span class="trans" rel="9_112"> (مؤمنان کسانی هستند که) توبه کنندگان و عبادت‌کاران و سپاس‌گویان و سیاحت کنندگان و رکوع کنندگان و سجده‌آوران و آمران به معروف و نهی کنندگان از منکر و حافظان حدود الهی و بشارت ده  (به این چنین) مؤمنان.  «۱۱۲» </span><span class="trans" rel="9_113">پیغمبر و کسانی که ایمان آورده‌اند نباید برای مشرکین پس از آنکه معلومشان شد که اهل جهنمند آمرزش بخواهند، اگر چه خویشاوند باشند.  «۱۱۳» </span><span class="trans" rel="9_114">و آمرزش خواستن ابراهیم برای پدرش نبود مگر به اقتضای وعده‌ای که به وی داده بود، و چون برایش آشکار شد که پدرش دشمن خداست از او بیزاری جست، آری، ابراهیم خدا ترس و بردبار بود.  «۱۱۴» </span><span class="trans" rel="9_115">چنین نبوده که خداوند، گروهی را پس از هدایتشان گمراه کند، مگر آنکه چیزهایی را که باید از آن بترسند برای ایشان بیان کنند، که خدا به همه چیز داناست.  «۱۱۵» </span><span class="trans" rel="9_116">خدا، ملک آسمانها و زمین خاص اوست، زنده می‌کند و می‌میراند، و شما را جز خدا سرپرست و یاوری نیست.  «۱۱۶» </span><span class="trans" rel="9_117">خدا پیغمبر و مهاجران و انصار را بخشید، همان کسانی که در موقع سختی از او پیروی کردند، پس از آنکه نزدیک بود دلهای گروهی از ایشان از حق منحرف گردد سپس آنها را ببخشید که خدا با آنان مهربان و رحیم است.  «۱۱۷» </span><span class="trans" rel="9_118">و نیز آن سه تن را که بازماندند، تا وقتی که زمین با همه فراخی بر آنان تنگ شد، و از خویش به<code class="page" rel="9,538"/> تنگ آمدند و بدانستند که از خدا جز بسوی او پناهی نیست ببخشید و به آنها توفیق توبه بداد تا توبه کنند که خدا توبه پذیر و رحیم است.  «۱۱۸» </span><span class="trans" rel="9_119">ای کسانی که ایمان آورده‌اید از خدا بترسید و قرین راستگویان باشید.  «۱۱۹» </span><span class="trans" rel="9_120">مردم مدینه و بادیه‌نشینان اطرافشان نمی‌بایست از پیغمبر خدا تخلف کنند، و نه جان خویش از جان وی عزیزتر دارند، این بخاطر آن است که در راه خدا تشنگی و رنج و گرسنگی به آنان نمی‌رسد، و در جایی که کافران را به خشم آورد قدم نمی‌گذارند، و ضربه‌ای از دشمن نمی‌خورند، مگر آنکه به عوض آن برای ایشان عمل صالحی نویسند، که خدا پاداش نیکوکاران را تباه نمی‌کند.  «۱۲۰» </span><span class="trans" rel="9_121">هیچ خرجی کم و زیاد نکنند، و هیچ دره‌ای نپیمایند، مگر برای آنان نوشته شود، تا خدا بهتر از آنچه عمل می‌کردند به آنان پاداش دهد.  «۱۲۱» </span><span class="trans" rel="9_122">مؤمنان همگی نتوانند سفر کنند، چرا از هر گروه از ایشان دسته‌ای سفر نکنند تا در کار دین، دانش اندوزند، و چون بازگشتند قوم خویش را بیم دهند، شاید آنان بترسند.  «۱۲۲» </span><span class="trans" rel="9_123">ای کسانی که ایمان آورده‌اید با آن کسانی که از کفار مجاور شمایند کارزار کنید، و باید در شما خشونتی ببینند، و بدانید که خدا یار پرهیزکاران است «۱۲۳» </span></p>                         <h3>بیان آیات‌ <span class="title" rel="9_111">وعده قطعی بهشت به کسانی که در راه خدا با جان و مال خود جهاد می‌کنند <span class="aya" rel="9_111" data-words="1-3">إن الله اشتری</span> </span> </h3> <p> این آیات در باره مطالب گوناگونی است که یک غرض واحدی، همه را به هم مرتبط و به آن غرضی که آیات قبلی در مقام بیان آن بود مربوط می‌سازد، زیرا این آیات در پیرامون جنگ و جهاد است. بعضی از آنها مؤمنین مجاهد را مدح نموده و وعده جمیل داده است. و بعضی از آنها از محبت و دوستی با مشرکین و طلب مغفرت جهت ایشان نهی می‌کند. بعضی دیگر از آنها دلالت بر گذشت خدای تعالی از آن سه نفری دارد که در جنگ تبوک تخلف ورزیدند، بعضی دیگر اهل مدینه و اطراف آن را مامور می‌کند به اینکه با رسول خدا (ص) هر جا که خواست برای قتال بیرون رود بیرون روند، و از آن جناب تخلف نکنند. </p> <p>بعضی دیگر مردم را دستور می‌دهد که از هر طائفه عده‌ای بکار تفقه در دین و آموختن معارف آن پرداخته، پس از مراجعت به سوی قوم خود در میان آنان به تبلیغ دین بپردازند. و بعضی از آنها حکم می‌کند به اینکه باید با کفار همجوار کارزار کنند. </p> <p> <span class="aya" rel="9_111" data-words="1-11">إن الله اشتری من المؤمنین أنفسهم و أموالهم بأن لهم الجنة...</span> کلمه <em>اشتراء</em> به معنای قبول آن جنسی است که در خرید و فروش در برابر پرداخت قیمت به انسان منتقل می‌شود. </p> <p>خدای سبحان در این آیه به کسانی که در راه خدا با جان و مال خود جهاد می‌کنند<code class="page" rel="9,539"/> وعده قطعی بهشت می‌دهد و می‌فرماید که این وعده را در تورات و انجیل هم داده، همانطور که در قرآن می‌دهد. </p> <p>خداوند این وعده را در قالب تمثیل بیان نموده و آن را به خرید و فروش تشبیه کرده است، یعنی خود را خریدارو مؤمنین را فروشنده و جان و مال ایشان را کالای مورد معامله و بهشت را قیمت و بهاء و تورات و انجیل و قرآن را سند آن خوانده است، و چه تمثیل لطیفی بکار برده است، و در آخر مؤمنین را به این معامله بشارت داده و به رستگاری عظیمی تهنیت گفته است. </p> <h3> <span class="title" rel="9_111 9_112 9_113 9_114 9_115 9_116 9_117 9_118 9_119 9_120 9_121 9_122 9_123">وضع و وصف فردی و اجتماعی مؤمنین</span> </h3> <p> <code class="aya" rel="9_112"/> <span class="aya" rel="9_112" data-words="1-4">التائبون العابدون الحامدون السائحون...</span> این جمله مؤمنین را به نیکوترین صفاتشان توصیف می‌کند. و اینکه همه اوصاف ایشان را با صدای پیش آورده، برای این است که خبر آنها مبتدایی محذوف و تقدیر آن:  المؤمنون هم التائبون العابدون... است، یعنی مؤمنین بخاطر اینکه از غیر خدا بسوی خدا بازگشت کردند تائبان، و چون او را می‌پرستند عابدان، و چون با زبان، حمد و سپاس او گویند حامدان، و چون با قدمهای خود از این معبد به آن معبد می‌روند سائحان، و بخاطر رکوع و سجودشان راکعان و ساجدانند. </p> <p>این وضع ایشان در حال انفراد است، اما وضعشان نسبت به حال اجتماع، آنها مانند دیدبانانی هستند که اجتماع خود را بسوی خیر سوق می‌دهند، یعنی امر به معروف و نهی از منکر نموده، حدود خدایی را حفظ می‌نمایند، نه در حال انفراد، نه در حال اجتماع، نه در خلوت و نه در ظاهر از آن حدود تجاوز نمی‌کنند. آن گاه با اینکه خداوند در آیه قبل، خودش بشارتشان داده بود اینک به رسولش دستور می‌دهد به اینکه ایشان را بشارت دهد، و این خود تاکید را می‌رساند، آنهم تاکید بلیغی که نمی‌توان حد و مرزی برایش قایل شد. </p> <p><span class="phrase">از آنچه گذشت معلوم شد که اولا چه نکته‌ای در ترتیب اوصاف مذکور از مؤمنین بوده، و اگر اول توبه و عبادت و گردش و رکوع و سجود ایشان را آورده، برای این است که این اوصاف، اوصاف فردی آنان است، لذا اول آنها را ذکر کرده، بعدا اوصاف اجتماع ایشان را که ناشی از ایمان آنان است ذکر نموده، و آن این است که مؤمنین با امر به معروف و نهی از منکر اجتماع صالحی بوجود می‌آورند، آن گاه در خاتمه وصف پسندیده و جمیلی را که ایشان در هر دو حال یعنی هم در حال انفراد و هم در حال اجتماع دارند ذکر کرده، و آن این است که ایشان حافظ حدود خدایند، و اگر تعبیر به <em rel="fa_9_112_14-14" data-sentence="531:113">حافظ</em> کرد برای این است که بفهماند مؤمنین، هم خودشان از حدود خدا تجاوز نمی‌کنند، و هم نسبت به آن اهتمام و مراقبت دارند.</span> <code class="page" rel="9,540"/> و ثانیا معلوم شد که مقصود از <em>سیاحت</em> -که در لغت به معنای سیر و گردش در زمین است-در اینجا آن معنایی که با سیاق ترتیب مناسب‌تر است سیر و رفت و آمد در جایگاههای عبادت و مساجد است، نه آن معنایی که بعضی<span class="footnote" rel="1" title="تفسیر المنار ج ۱۱ ص ۵۲">*</span> گفته‌اند که منظور از آن روزه گرفتن و یا سیاحت در زمین به منظور تفکر در عجائب قدرت خدا و دیدن آثار و دیار امتهای گذشته و عبرت گرفتن از سرنوشت آنان، و یا منظور از آن، مسافرت جهت طلب علم و یا طلب خصوص احادیث باشد، زیرا این احتمالات و وجوه با سیاق آیه تناسب ندارد. </p> <p><span class="phrase">اما در مورد وجه اول باید گفت که از جهت الفاظ آیه، هیچ دلیلی بر آن نیست، بقیه وجوه هم گو اینکه در آیات دیگر سفارش به آن شده، مثلا در باره سیر و تفکر در سرنوشت امم گذشته فرموده: <span class="aya" rel="40_82" data-words="1-12">أ فلم یسیروا فی الأرض فینظروا کیف کان عاقبة الذین من قبلهم</span><span class="footnote" rel="2" title="چرا در زمین سیر نکردند تا ببینند چگونه بوده است عاقبت کسانی که قبل از ایشان بودند سوره مؤمن آیه ۸۲">*</span> و در باره سیر و سفر برای آموختن علم دین فرموده: <span class="aya" rel="9_122" data-words="7-17">فلو لا نفر من کل فرقة منهم طائفة لیتفقهوا فی الدین</span><span class="footnote" rel="3" title="سوره توبه آیه ۲۲">*</span>، الا اینکه اگر منظور از <em rel="fa_9_112_4-4" data-sentence="678:79">سائحون</em> یکی از دو وجه فوق باشد آن لطفی را که در ترتیب صفات ردیف شده هست از بین می‌برد.</span> </p> <p>و ثالثا بدست آمد که این صفات شریفه، صفاتی است که ایمان مؤمن با آنها تمام و کامل می‌شود و مؤمن با داشتن آنها مستوجب وعده قطعی خدا به بهشت و آن بشارت که خدا و رسول ( ص) دادند می‌گردد، و بدین جهت مستوجب می‌شود که داشتن این صفات، ملازم با قیام به حق خدا باشد، و قیام به حق خدا هم باعث می‌شود که خدای تعالی در باره چنین مؤمنی، حقی را که بر خود واجب کرده و به وعده‌هایی که به او داده وفا کند. </p> <h3> <span class="title" rel="9_111 9_112 9_113 9_114 9_115 9_116 9_117 9_118 9_119 9_120 9_121 9_122 9_123">سبب عدم جواز استغفار برای مشرکین لغو بودن استغفار برای آنان است</span> </h3> <p> <code class="aya" rel="9_113"/><code class="aya" rel="9_114"/> <span class="aya" rel="9_113" data-words="1-14">ما کان للنبی و الذین آمنوا أن یستغفروا للمشرکین و لو کانوا أولی قربی</span>... </p> <p> <span class="aya" rel="9_114" data-words="22-23">لأواه حلیم</span> معنای آیه روشن است، لیکن این نکته را باید در نظر داشت که چون در آیه دومی بعد از بیان سبب استغفار ابراهیم برای پدرش می‌فرماید وقتی که فهمید او دشمن خدا است، از او بیزاری جست و با این بیان معلوم کرد که مشرکین دشمنان خدا و جهنمی هستند، و در نتیجه نباید برای آنان استغفار کرد، اینکه در این آیه می‌فرماید حال که این معنا برای پیغمبر و پیروانش معلوم شد باید از این مطلب ضروری و روشن غفلت نورزند، که استغفار برای مشرکین       <code class="page" rel="9,541"/> از این جهت جائز نیست که لغو است، و خضوع ایمان مانع است از اینکه بنده خدا با ساحت کبریای او بازی نموده، کاری لغو بکند. </p> <p>چون از یکی از دو صورت بیرون نیست، یا خداوند بخاطر تقصیری که از بنده‌اش سرزده با او دشمن و از او خشمگین است، و یا بنده با خدای تعالی دشمن است، اگر فرضا خدا با بنده‌اش دشمن باشد ولی بنده‌اش با او دشمن نباشد و بلکه اظهار تذلل و خواری کند، در اینصورت جای این هست که بخاطر سعه رحمت او آدمی برای آن بنده طلب مغفرت کند، و از خداوند بخواهد که به حال آن بنده‌اش ترحم کند. اما اگر بنده با خدا سر دشمنی داشته باشد مانند مشرکین معاند-و خود را بالاتر از آن بداند که به درگاه خدا سر فرود بیاورد، در چنین صورتی عقل صریح حکم می‌کند به اینکه شفاعت و یا استغفار معنا ندارد، مگر بعد از آن که آن بنده عناد را کنار گذاشته، بسوی خدا توبه و بازگشت کند و به لباس تذلل و مسکنت درآید. </p> <p>و گر نه چه معنا دارد که انسان برای کسی که اصلا رحمت و مغفرت را قبول ندارد و زیر بار عبودیت او نمی‌رود، استغفار نموده، از خدا بخواهد که از او درگذرد. آری، این درخواست و شفاعت استهزاء به مقام ربوبیت و بازی کردن با مقام عبودیت است، که به حکم فطرت عملی است ناپسند و غیر جائز. </p> <p>و خداوند این جائز نبودن را به حق نداشتن تعبیر کرده و فرموده: <span class="aya" rel="9_113" data-words="1-6">ما کان للنبی و الذین آمنوا</span> یعنی پیغمبر و آنان که ایمان آورده‌اند حق ندارند استغفار کنند بعد از آنکه برای آنها معلوم شد که...، و ما در تفسیر آیه‌ <span class="aya" rel="9_17" data-words="1-7">ما کان للمشرکین أن یعمروا مساجد الله</span><span class="footnote" rel="1" title="سوره توبه آیه ۱۷">*</span> گفتیم که حکم جواز در شرع بعد از جعل حق است. </p> <p>پس، معنای آیه چنین می‌شود: رسول اللَّه و کسانی که ایمان آورده‌اند بعد از آنکه با بیان خداوندی برای آنها ظاهر شد که مشرکین دشمنان خدایند و مخلد در آتشند، دیگر حق ندارند برای آنان استغفار کنند هر چند از نزدیکانشان باشند، و اگر ابراهیم برای پدر مشرکش استغفار کرد برای این بود که در آغاز خیال می‌کرد پدرش‌هر چند مشرک است ولی با خدا دشمنی و عناد ندارد، و چون قبلا به او وعده استغفار داده بود لا جرم برای او طلب مغفرت کرد، ولی وقتی فهمید که او دشمن خداست و بر شرک و ضلالت خود اصرار می‌ورزد، از او بیزاری جست. </p> <p> <span class="aya" rel="9_114" data-words="20-23">إن إبراهیم لأواه حلیم</span> <span class="phrase">این جمله وعده ابراهیم و استغفار او را برای پدرش تعلیل   <code class="page" rel="9,542"/> می‌کند، به اینکه او جفای پدرش را تحمل نمود، و او را وعده نیکی داد، چون او مردی بردبار بود، و برایش طلب مغفرت کرد، چون مردی <em rel="fa_9_114_22-22" data-sentence="218:81">اواه</em> بود، و اواه کسی را گویند که از ترس خدا و به طمع و امید به خیرات او خیلی آه بکشد.</span> </p> <p><code class="aya" rel="9_115"/><code class="aya" rel="9_116"/> <span class="aya" rel="9_115" data-words="1-14">و ما کان الله لیضل قوما بعد إذ هداهم حتی یبین لهم ما یتقون</span>... <span class="aya" rel="9_116" data-words="17-21">من ولی و لا نصیر</span> این دو آیه، متصل به دو آیه قبلی است، که از استغفار برای مشرکین نهی می‌کرد. و این دو آیه یکی مؤمنین را تهدید می‌کند به اینکه اگر از آن کارهایی که خداوند بیان کرده پرهیز نکنند، بعد از هدایت گمراهشان خواهد کرد، و در میان همه کارهایی که خداوند از آنها نهی نموده، آن کاری که با مورد آیه تطبیق دارد همان استغفار کردن برای مشرکین و محبت به ایشان است، که مؤمنین باید از آن بپرهیزند، و الا بعد از هدایت دچار ضلالت می‌شوند. </p> <p>و خواننده محترم برای روشن شدن بیشتر آیه مورد بحث باید به مطالبی که ما در تفسیر آیه‌ <span class="aya" rel="5_3" data-words="41-50">الیوم یئس الذین کفروا من دینکم فلا تخشوهم و اخشون</span><span class="footnote" rel="1" title="سوره مائده آیه ۳">*</span> در جلد پنجم این کتاب و همچنین در تفسیر آیات راجع به ولایت مشرکین و اهل کتاب در سوره‌های گذشته گذراندیم مراجعه نماید. </p> <p>و این آیه به یک اعتبار در معنای آیه‌ <span class="aya" rel="8_53" data-words="1-14">ذلک بأن الله لم یک مغیرا نعمة أنعمها علی قوم حتی یغیروا ما بأنفسهم</span><span class="footnote" rel="2" title="و این بدان جهت است که خداوند نعمتی را که بر قومی ارزانی داشته تغییرده نبوده است تا آنکه خودشان را تغییر دهند سوره انفال آیه ۵۳">*</span> و آیات دیگری در این معنا است که همه بر این معنا گویا هستند که یکی از سنت‌های الهی این است که نعمت و هدایت خود را بر بنده‌اش مستمر بگرداند و از او سلب نکند، تا خود بنده بخاطر کفران و تعدیش موجبات تغییر آن را فراهم آورد، آن وقت است که خدای تعالی نعمت و هدایت خود را از او می‌گیرد. </p> <h3> <span class="title" rel="9_116 9_111 9_112 9_113 9_114 9_115 9_117 9_118 9_119 9_120 9_121 9_122 9_123">علت وجوب تبری از دشمنان خدا، و اشاره به عمومیت این حکم</span> </h3> <p> آیه دومی یعنی آیه‌ <span class="aya" rel="9_116" data-words="1-21">إن الله له ملک السماوات و الأرض یحیی و یمیت و ما لکم من دون الله من ولی و لا نصیر</span> در ذیلش حکمی را که آیه قبلی بر آن دلالت می‌کرد چنین تعلیل می‌کند که اگر از دوستی با دشمنان خدا نهی نموده و گفتیم که باید از آنان بیزاری بجوئید، برای این است که جز خدای سبحان کسی ولی و یاور حقیقی نیست، و این معنا برای مؤمنین وجدانی شده، پس و جدان و ایمان خود آنان باید ایشان را بر آن بدارد که تنها نسبت به او و یا ولیی از اولیای او که خود او اجازه داده باشد تولی داشته باشند، و بغیر ایشان به هیچ یک از     <code class="page" rel="9,543"/> دشمنان او هر که خواهد باشد دوستی و تولی نورزند. </p> <p>این مفاد ذیل آیه دومی بود، و اما مفاد صدر آن بیان سبب این سبب و علت این علت است، یعنی بیان می‌کند که چرا ولی و ناصری جز خدا نیست، و می‌فرماید: جهتش این است که تنها کسی که مالک همه چیز است و مرگ و حیات بدست اوست، خداست و معلوم است که غیر از چنین خدایی که یگانه مالک و مدبر عالم است ولی و ناصری نیست. </p> <p>از همین بیان عمومی و علت عمومی که در چهار آیه مورد بحث آمده بخوبی روشن گردید که حکم مورد بحث این آیات نیز عمومی است، یعنی اگر در این آیات حکم به وجوب تبری از دشمنان خدا و حرمت دوستی با آنان نموده، این حکم اختصاص به یک نحو دوستی و یا دوستی با یک عده معینی ندارد، بلکه همه انحاء دوستی را شامل می‌شود، خواه تولی به سبب استغفار باشد یا به غیر آن و خواه دشمن، مشرک یا کافر و یا منافق و یا غیر آنها از قبیل اهل بدعتی که منکر آیات خدا هستند باشد و یا نسبت به پاره‌ای از گناهان کبیره از قبیل محاربه با خدا و رسول اصرار داشته باشد. </p> <p><code class="aya" rel="9_117"/><code class="aya" rel="9_118"/> <span class="aya" rel="9_117" data-words="1-10">لقد تاب الله علی النبی و المهاجرین و الأنصار الذین</span>... <span class="phrase"><span class="aya" rel="9_118" data-words="32-34">هو التواب الرحیم</span> کلمه <em rel="fa_9_117_13-13" data-sentence="78:565">الساعة</em> به معنای مقداری از زمان است، و <em>ساعت عسرت</em> آن مقدار زمانی است که زندگی بخاطر ابتلاء به گرفتاریها از قبیل گرسنگی و تشنگی و یا حرارت شدید، و امثال آن دشوار شود، و کلمه <em>زیغ</em> به معنای بیرون شدن از راه حق و میل به طرف بیراهه و باطل است، و اضافه <em>زیغ</em> به <em rel="fa_9_117_20-20" data-sentence="409:280">قلوب</em> ، و ذکر ساعت عسرة و سایر قرینه‌هایی که از سیاق کلام استفاده می‌شود، همه شاهد بر آنند که منظور از <em>زیغ</em> استنکاف و شانه خالی کردن از امتثال امر پیغمبر، و بیرون شدن از اطاعت او، به سبب سرپیچی از رفتن به جهاد، و یا برگشتن به وطن است بخاطر عسرت و مشقتی که در راه با آن مواجهند.</span> </p> <p>و <span class="phrase">کلمه <em>تخلیف</em> -بطوری که در مجمع البیان گفته-به معنای تاخیر و جای ماندن از کسی است که رفته، و اما بجای ماندن کسی در مکان، بعد از رفتن تو تخلیف نیست، و اشتقاق آن از <em>خلف</em> است که به معنای پشت سر و مقابل جهت روبرو است، وقتی می‌گویند <em>فلان خلف فلانا</em> معنایش این است که فلانی فلان کس را جانشین و خلیفه خود کرد، و خود او را <em>مخلف</em> می‌گویند<span class="footnote" rel="1" title="مجمع البیان ج ۵ ص ۷۹">*</span> و کلمه <em rel="fa_9_118_12-12" data-sentence="435:192">رحب</em> به معنای وسعت و مقابل ضیق است، و حرف <em>ما</em> در جمله <em rel="fa_9_118_11-12" data-sentence="550:117">بما رحبت</em> مصدریه است که جمله را به تاویل مصدر می‌برد و   <code class="page" rel="9,544"/> معنایش <em rel="fa_9_118_12-12" data-sentence="706:8">برحبها</em> می‌شود.</span> </p> <h3> <span class="title" rel="9_117 9_118 9_111 9_112 9_113 9_114 9_115 9_116 9_119 9_120 9_121 9_122 9_123">وجه اینکه توبه (بازگشت) خدا به پیامبر (ص) و مهاجرین و انصار، قبل از ذکره توبه خدا به سه نفری که از جنگ تبوک تخلف کردند در آیه آورده شده و بیان مراد از توبه خدا در این موارد</span> </h3> <p> و این دو آیه، هر یک از آنها ناظر است به جهتی، غیر آن جهتی که دیگری ناظر بدان است-آیه اولی گذشت خدا از رسول خدا (ص) و مهاجرین و انصار را بیان نموده و آیه دومی، گذشت از سه تن متخلف از جنگ را بیان داشته است، با این تفاوت که در آیه اول، گذشت از رسول خدا (ص) و بعضی دیگر، گذشت از معصیت نبوده، چون اهل معصیت نبودند، و در آیه دوم، گذشت، گذشت از معصیت بوده است. </p> <p>و کوتاه سخن، هر چند این دو آیه از نظر غرض و مدلول مختلف هستند، الا اینکه از سیاق آنها برمی‌آید که می‌خواهند یک غرض را رسانیده، و هر دو بهم متصلند، و کلام واحدی است که گذشت خدا از رسول خدا (ص) و مهاجرین و انصار و سه تن متخلف را بیان می‌کند، به دلیل اینکه در صدر آیه دومی کلمه <em>علی</em> عطف شده بر <em>علی</em> که در آیه اولی بود، و در نتیجه جمله‌ <span class="aya" rel="9_118" data-words="1-3">و علی الثلاثة</span> را بر <span class="aya" rel="9_117" data-words="1-5">لقد تاب الله علی النبی</span> عطف می‌کند، هر چند در معنا از آن مستقل است، و همین عطف، ما را وادار می‌کند که بگوئیم هر دو با هم و به منظور غرض خاصی نازل شده‌اند. و شاید غرض اصلی بیان گذشت خدا از آن سه تن متخلف بوده، و گذشت از مهاجر و انصار و حتی گذشت از رسول خدا (ص) صرفا به منظور از دلخوشی همان سه نفر ذکر شده، تا از آمیزش و خلط با مردم خجالت نکشندو احساس نکنند که فرقی میان آنان و سایر مردم نیست، و ایشان و همه مردم در یک جهت شرکت دارند، و آن جهت این است که خدا به رحمت خود از همه آنان در گذشته و در این معنا ایشان کمتر از سایرین و سایرین، بالاتر از ایشان نیستند. </p> <p>از همین جا معلوم می‌شود که نکته تکرار کلمه توبه، در دو آیه چیست، چرا که خدای تعالی نخست توبه و گذشت از پیغمبر و مهاجرین و انصار را یادآور شده، آن گاه می‌فرماید پس، از ایشان درگذشت و از آن سه نفری که تخلف کرده بودند درگذشت، آن گاه بار دیگر می‌فرماید: پس، از ایشان درگذشت تا دیگر اینکار را نکنند و این تکرار جهتی ندارد مگر همین که گفتار در آیه بر سبیل اجمال و تفصیل بوده، اول گذشت از همه را بطور اجمال ذکر کرده، بعدا بطور تفصیل به حال هر کدام از دو فریق جداگانه اشاره فرموده، و در این اشاره، گذشت خود را از خصوص آن سه نفر بیان داشته است. </p> <p>و اگر هر یک از این دو آیه غرض جداگانه و مستقلی می‌داشتند و یک غرض جامعی در مجموع آن دو وجود نداشت، در این تکرار هیچ نکته و فائده‌ای تصور نمی‌شد. <code class="page" rel="9,545"/> علاوه بر اینکه در آیه اولی بطور وضوح دلالت می‌کند بر اینکه رسول خدا (ص) در این داستان گناه و انحرافی نداشته، و حتی نیت انحراف هم نکرده، چون آیه شریفه مهاجرین و انصار را مدح می‌کند به اینکه از رسول خدا (ص) پیروی و به وی اقتداء کردند، و اگر خود آن حضرت منحرف می‌شد و یا خیال انحراف را می‌کرد که دیگر معنی نداشت مقتدی و امام ایشان قرار گیرد، و پیروانش مدح و ستایش شوند، و اگر نکته‌ای که ما گفتیم در کار نبود، هیچ جهت نداشت که آن جناب را با مهاجرین و انصار ذکر کند. </p> <p>پس، برگشت معنای آیه به این است که: خداوند قسم خورده به اینکه به رحمت خود به رسول خدا (ص) و مهاجرین و انصار و آن سه کس که تخلف کرده بودند بازگشت کند، اما بازگشتنش بر مهاجرین و انصار برای این بود که ایشان در ساعت عسرت دست از رسول خدا (ص) برنداشتند، و مقصود از ساعت عسرت همان ایامی است که رسول خدا (ص) بسوی تبوک حرکت می‌کرد. در ابتدا دل بعضی از مهاجرین و انصار دچار کمی لغزش گردید، و از حق گریزان شد، و چون دنباله آن لغزش را نگرفته و به هوای نفس گوش نداده، حرکت کردند، خداوند از ایشان گذشت، که او به ایشان رؤوف و مهربان است. </p> <p>و اما بازگشت خدا به آن سه نفر، از این قرار بود که وقتی کارشان به سختی کشید و زمین با همه وسعتش برایشان تنگ شد، و دیدند که احدی از مردم با ایشان حرف نمی‌زنند و سلام و علیک نمی‌کنند، و حتی زن و فرزندشان هم با ایشان حرف نمی‌زنند، و خلاصه یک نفر انسان که با آنها انس بگیرد وجود ندارد، و هر که هست مامور به خودداری از سلام و کلام است، آن وقت تعیین کردند که جز خدا و توبه به درگاه او دیگر پناهگاهی نیست، و چون چنین شد، خداوند نیز با رحمت خود به ایشان بازگشت فرمود، تا ایشان توبه کنند و او قبول فرماید که او که همانا او تواب-بسیار به بندگانش بازگشت می‌کند تا به ایشان ترحم نموده، برای توبه کردن هدایت نموده و برای توبه توفیقشان می‌دهد، و آن گاه توبه‌شان را می‌پذیرد-و نسبت به مؤمنین رحیم و مهربان است. </p> <p>از این معنایی که ما کردیم روشن شد که اولا مقصود از توبه بر رسول خدا (ص) صرف بازگشت‌خدا بسوی اوست برحمت خودش، و مقصود از بازگشت نمودن به رحمت، بازگشت به امت اوست به رحمت، پس در حقیقت توبه بر رسول خدا (ص) توبه بر امت او است، و او واسطه در نازل شدن رحمت خدا و خیرات و برکات بسوی امتش است. <code class="page" rel="9,546"/> و نیز از فضل و کرمی که نسبت به رسول گرامیش دارد این است که هر وقت اسم امت و یا صحابه‌اش به خیر برده شود، اول اسم شریف او را در صدر کلام قرار می‌دهد هر چند مطلب راجع به امت باشد، مانند آیه‌ <span class="aya" rel="2_285" data-words="1-9">آمن الرسول بما أنزل إلیه من ربه و المؤمنون...</span><span class="footnote" rel="1" title="سوره بقره آیه ۲۸۵">*</span> و آیه‌ <span class="aya" rel="9_26" data-words="1-9">ثم أنزل الله سکینته علی رسوله و علی المؤمنین</span><span class="footnote" rel="2" title="سوره توبه آیه ۲۶">*</span> و آیه‌ <span class="aya" rel="9_88" data-words="1-7">لکن الرسول و الذین آمنوا معه جاهدوا...</span><span class="footnote" rel="3" title="سوره توبه آیه ۸۸">*</span> و همچنین آیات و موارد دیگر. </p> <h3> <span class="title" rel="9_117 9_118 9_111 9_112 9_113 9_114 9_115 9_116 9_119 9_120 9_121 9_122 9_123">بیان مقصود از توبه در هر یک از مواردی که در آیات مورد بحث تکرار شده است</span> </h3> <p> و ثانیا منظور از توبه‌ای که بار دوم و سوم ذکر کرد، و در هر دو مورد فرمود: <span class="aya" rel="9_117" data-words="23-25">ثم تاب علیهم</span>، تفصیل همان اجمالی است که قبلا در جمله‌ <span class="aya" rel="9_117" data-words="1-3">لقد تاب الله</span> خاطرنشان ساخته بود. </p> <p>و ثالثا منظور از توبه در جمله‌ <span class="aya" rel="9_117" data-words="23-25">ثم تاب علیهم</span> در هر دو مورد بازگشت خدا بسوی اوست، به هدایت بسوی خیر و توفیق انجام آن، که ما مکرر این معنا را در مباحث قبلی خود در این کتاب خاطرنشان ساخته‌ایم، که توبه عبد همیشه در میان دو توبه از خدای تعالی قرار دارد، یکی رجوع پروردگار به او، به اینکه به او توفیق و هدایت ارزانی دهد، و بدین وسیله بنده موفق به استغفار که توبه اوست بگردد، و دوم رجوع دیگر خدا به او، به اینکه گناهان او را بیامرزد، و این توبه دوم خدای تعالی است. </p> <p>و دلیل بر اینکه مقصود از توبه در دو آیه، توبه اولی خداست، این است که در مورد اول گناهی از مهاجرین و انصار ذکر نکرده و همچنین استغفاری از ایشان نقل ننموده، پس منظور از آن، توبه بنده نیست، و توبه دوم خدا هم نیست، چون گفتیم توبه دوم عبارت است از قبول توبه عبد، و در آیه ذکری از توبه مهاجر و انصار به میان نیاورده، بلکه تنها فرموده: نزدیک بود دل بعضی از ایشان از حق منحرف شود. پس توبه در مورد اول با توبه اول خدا تناسب دارد، و همچنین در مورد دوم. زیرا از اینکه در جمله <em>لیتوبوا</em> که بعد از آن قرار دارد استغفار ایشان را نتیجه آن توبه دانسته می‌فهمیم که توبه مزبور قبل از توبه ایشان بوده، و این جز با توبه اولی خدا تطبیق نمی‌کند. </p> <p>و ای بسا جمله‌ <span class="aya" rel="9_117" data-words="26-29">إنه بهم رؤف رحیم</span> که در مقام بیان علت است گفته ما را تایید کند، زیرا در این جمله نیز هیچ یک از اسماء خدا که دلالت کند بر قبول توبه ذکر نشده، هم چنان که قبلا هم استغفاری از ایشان نقل نکرده بود. </p> <p>و رابعا منظور از جمله <em>لیتوبوا</em> در آیه دوم، توبه آن سه نفری است که تخلف کردند،       <code class="page" rel="9,547"/> که بعنوان نتیجه برای توبه اولی خدای تعالی ذکر شده، و معنایش این است که: خداوند بر آن سه نفر توبه <em>ترحم</em> کرد، و توفیقشان داد برای اینکه توبه کنند و خدا برایشان توبه <em>ترحم</em>  کند، و ایشان را بیامرزد که او توبه کننده رحیم است. </p> <p>خواهی گفت اینطور که شما می‌گوئید آیه شریفه دلالت نمی‌کند بر اینکه خدا توبه ایشان را پذیرفته است، و حال آنکه بطور مسلم توبه ایشان را پذیرفته است، و این گفتار با روایاتی که می‌گویند این آیه به منظور بشارت بر قبول توبه آنان نازل شده مخالفت دارد. </p> <p>در جواب می‌گوئیم درست است که از نظر دلیل نقلی یعنی روایات، خداوند توبه آن سه نفر را پذیرفته و لیکن در خود الفاظ آیه چنین دلالتی نیست، بله، از سیاق آن این معنا استفاده می‌شود، چون همانطور که گفتیم خدای تعالی اول بطور اجمال فرموده: <span class="aya" rel="9_117" data-words="1-3">لقد تاب الله</span>، و این بیان به اطلاقش، هم توبه به معنای توفیق را شامل می‌شود و هم توبه به معنای قبول را که هر دو، توبه خداست و همچنین جمله بعدی که می‌فرماید: <span class="aya" rel="9_118" data-words="30-34">إن الله هو التواب الرحیم</span>. </p> <p>و مخصوصا با در نظر داشتن حصری که در آن است و ناظر به جمله قبلی است که فرموده بود: <span class="aya" rel="9_118" data-words="17-25">و ظنوا أن لا ملجأ من الله إلا إلیه</span> دلالت بر قبول توبه آنان دارد، زیرا از آن بر می‌آید که به این منظور توبه کردند که ملجای در نزد خدا بدست بیاورند، و در آن ملجا و پناه‌گاه از عذاب خدا ایمن شوند، و خداوند هم بسوی توبه هدایتشان کرد، از این بطور قطع می‌فهمیم که با این حال دیگر محال است که خدا توبه‌شان را قبول نکرده باشد، زیرا او تواب و رحیم است، و خودش فرموده: <span class="aya" rel="4_17" data-words="1-16">إنما التوبة علی الله للذین یعملون السوء بجهالة ثم یتوبون من قریب فأولئک یتوب الله علیهم</span><span class="footnote" rel="1" title="خدا تنها توبه کسانی را می‌پذیرد که به نادانی عمل زشت مرتکب می‌شوند و سپس به زودی توبه می‌کنند ایشانند که خدا از تقصیرشان درمی‌گذرد سوره نساء آیه ۱۷">*</span>. </p> <p>بعضی<span class="footnote" rel="2" title="مجموعة من التفاسیر ج ۳ ص ۲۱۹">*</span> گفته‌اند، معنای‌ <span class="aya" rel="9_118" data-words="26-29">ثم تاب علیهم لیتوبوا</span> این است که پس آن گاه خداوند توبه را برای آنان آسان کرد، تا بتوانند توبه کنند و این حرف بسیار سخیف و غلط است، از آن سخیف‌تر تفسیر آن دیگری<span class="footnote" rel="3" title="الدر المنثور ج ۵ ص ۲۸۱-۲۸۲">*</span> است که گفته منظور از توبه در جمله <em>لیتوبوا</em> برگشت به حالت قبل از معصیت است . از این هم سخیف‌تر گفتار عده‌ای دیگر<span class="footnote" rel="4" title="مجمع البیان ج ۵ ص ۷۴">*</span> است که گفته‌اند <em>ضمیر در </em> لیتوبوا به مؤمنین برمی‌گردد، و معنای آیه این است که خدا بر آن سه کس توبه کرد، و مژده توبه بر آنان را بر پیغمبرش نازل نمود تا مؤمنین از گناهان خود توبه کنند، و بدانند که خدا توبه     <code class="page" rel="9,548"/> ایشان را مانند توبه آن سه نفر می‌پذیرد . </p> <h3> <span class="title" rel="9_119">معنای اینکه فرمود: با صادقین باشید <span class="aya" rel="9_119" data-words="7-10">... و کونوا مع الصادقین</span> </span> </h3> <p> و خامسا معلوم شد که هر چند کلمه <em>ظن</em> در لغت به معنای پندار است نه به معنای علم، و لیکن در خصوص مورد این آیه به معنای علم آمده است. </p> <p><code class="aya" rel="9_119"/> <span class="aya" rel="9_119" data-words="1-10">یا أیها الذین آمنوا اتقوا الله و کونوا مع الصادقین</span> کلمه <em>صدق</em> در اصل به معنای این است که گفتار و یا خبری که داده می‌شود با خارج مطابق باشد، و آدمی را که خبرش مطابق با واقع و خارج باشد <em>صادق</em> می‌گویند. و لیکن از آنجایی که بطور استعاره و مجاز اعتقاد و عزم و اراده را هم قول نامیده‌اند در نتیجه صدق را در آنها نیز استعمال کرده، انسانی را هم که عملش مطابق با اعتقادش باشد و یا کاری که می‌کند با اراده و تصمیمش مطابق باشد، و شوخی نباشد، صادق نامیده‌اند. </p> <p>و <span class="phrase">اطلاق امر به تقوی و اطلاق کلمه <em rel="fa_9_119_9-9" data-sentence="31:229">صادقین</em> و همچنین اینکه بطور مطلق فرموده: با صادقین باشید-با اینکه معیت و با کسی بودن به معنای همکاری کردن و پیروی نمودن است- همه قرینه‌هایی هستند که دلالت می‌کنند بر اینکه مقصود از صدق، معنای مجازی و وسیع آن است، نه معنای لغوی و خاص آن.</span> </p> <p>بنا بر این، آیه شریفه مؤمنین را دستور می‌دهد به اینکه تقوا پیشه نموده، صادقین را در گفتار و کردارشان پیروی کنند، و این غیر از آن است که بفرماید شما نیز مانند صادقین متصف به وصف صدق باشید زیرا اگر آن بود، می‌بایستی بفرماید و از صادقین باشید نه اینکه بفرماید و با صادقین باشید ، و این پر واضح است و احتیاج به توضیح ندارد. </p> <p><code class="aya" rel="9_120"/><code class="aya" rel="9_121"/> <span class="aya" rel="9_120" data-words="1-9">ما کان لأهل المدینة و من حولهم من الأعراب</span>... <span class="aya" rel="9_121" data-words="19-21">ما کانوا یعملون</span> کلمه <em>رغبت</em> میل خاصی است از تمایلات نفسانی، و رغبت در هر چیز میل کردن به طرف آن به منظور طلب نفع است، و رغبت از هر چیز به معنای دوری و بی میلی از آن و ترک آن است، و حرف <em>باء</em> در <span class="aya" rel="9_120" data-words="18-20">بأنفسهم عن نفسه</span> برای سببیت است، و معنای جمله را چنین می‌کند و ایشان را حقی نیست که بخاطر اشتغال به خود از آن جناب صرفنظر نموده، در مواقع خطر در جنگها و در سختیهای سفر ترکش گویند، و خود سرگرم لذائذ زندگی گردند . </p> <p><span class="phrase">کلمه <em rel="fa_9_120_25-25" data-sentence="5:188">ظما</em> به معنای عطش، و کلمه <em rel="fa_9_120_28-28" data-sentence="82:154">نصب</em> به معنای تعب، و کلمه <em rel="fa_9_120_31-31" data-sentence="160:118">مخمصة</em> به معنای گرسنگی، و <em>غیظ</em> به معنای شدت غضب، و <em>مؤطا</em> به معنای زمینی است که مسیر راه باشد و بر آن بگذرند.</span> </p> <p>این آیه حق تخلف از رسول خدا (ص) را از اهل مدینه و اعرابی که در اطراف آن هستند سلب نموده، سپس خاطرنشان می‌سازد که خداوند در مقابل این سلب حق، <code class="page" rel="9,549"/> برای ایشان در برابر مصیبتی که در جهاد ببینند از قبیل گرسنگی و عطش و تعب و در برابر هر سرزمینی که بپیمایند و بدان وسیله کفار را به شدت خشم دچار سازند، و یا هر بلائی که بسر آنان بیاورند، یک عمل صالح در نامه عملشان می‌نویسد، چون در این صورت نیکوکارند و خدا اجر محسنین را ضایع نمی‌سازد، این معنای‌ <span class="aya" rel="9_120" data-words="21-25">ذلک بأنهم لا یصیبهم ظمأ</span> است. </p> <p>آن گاه می‌فرماید: هزینه‌ای که در این راه خرج می‌کنند، چه کم و چه زیاد، و همچنین هر وادی که طی می‌نمایند، برای آنان نوشته می‌شود و نزد خدا محفوظ می‌ماند، تا به بهترین پاداش جزا داده شوند. </p> <h3> <span class="title" rel="9_121">پاداش مجاهدان، و مراد از جمله: <span class="aya" rel="9_121" data-words="16-21">لیجزیهم الله أحسن ما کانوا یعملون</span> </span> </h3> <p> و جمله‌ <span class="aya" rel="9_121" data-words="16-21">لیجزیهم الله أحسن ما کانوا یعملون</span> غایت و نتیجه‌ای است که بر جمله <span class="aya" rel="9_120" data-words="48-49">کتب لهم</span> مترتب شده، و معنایش این است که نتیجه این نوشتن این است که خداوند جزای بهترین اعمالشان را بدهد و اگر تنها جزای نیکوترین اعمالشان را ذکر کرد، برای این است که بیشتر رغبت صاحب عمل متوجه آن گونه اعمال است. ممکن هم هست از این جهت باشد که پاداش بهترین اعمال مستلزم پاداش سایر اعمال نیز هست. و نیز ممکن است منظور از  <em>احسن اعمال</em> جهاد در راه خدا باشد، برای اینکه جهاد از همه اعمال نیک دیگر سخت‌تر و نیز مهم‌تر است، زیرا قیام امر دین بدان بستگی دارد. </p> <p>البته در این میان معنای دیگری نیز هست، و آن این است که جزای عمل در حقیقت همان خود عمل است که بسوی پروردگار رفته است، و بهترین جزا همان بهترین اعمال است، پس، در نتیجه جزا دادن به احسن اعمال معنایش جزا دادن به احسن جزاء است. معنای دیگری نیز هست، و آن این است که خدای سبحان گناهان ایشان را که مختلط به اعمال نیک ایشان شده می‌آمرزد و جهات نقص اعمال آنان را می‌زداید، و می‌پوشاند، و بدین وسیله عمل ایشان را بعد از آنکه عمل نیک بود به صورت عمل نیکوتر درمی‌آورد و آن گاه به آن عمل نیکوتر پاداش می‌دهد، و ممکن هم هست این وجه با وجه قبلی به یک معنا برگردد-دقت بفرمائید-. </p> <p><code class="aya" rel="9_122"/> <span class="aya" rel="9_122" data-words="1-17">و ما کان المؤمنون لینفروا کافة فلو لا نفر من کل فرقة منهم طائفة لیتفقهوا فی الدین</span> <span class="phrase">سیاق آیه دلالت می‌کند بر اینکه منظور از جمله‌ <span class="aya" rel="9_122" data-words="5-6">لینفروا کافة</span> بیرون شدن همگی برای جهاد است، و ضمیر در <span class="aya" rel="9_122" data-words="12-13">فرقة منهم</span> به مؤمنین برمی‌گردد، که‌نباید همگیشان بیرون روند، و لازمه آن این است که مقصود از <em rel="fa_9_122_9-9" data-sentence="300:31">نفر</em> کوچ کردن به سوی رسول خدا باشد.</span> </p> <p>بنا بر این، آیه شریفه در این مقام است که مؤمنین سایر شهرها را نهی کند از اینکه تمامیشان به جهاد بروند، بلکه باید یک عده از ایشان به مدینة الرسول آمده، احکام را از آن جناب<code class="page" rel="9,550"/> بیاموزند، و عده دیگری به جهاد بروند. </p> <p>و <span class="phrase">بنا بر این معنا، مناسب‌تر آنست که ضمیر مستتر در <em>رجعوا</em> به آن طائفه‌ای برگردد که برای آموختن احکام دین بیرون می‌شوند، و ضمیر در <em rel="fa_9_122_23-23" data-sentence="135:162">الیهم</em> به قوم و اهل شهر ایشان راجع باشد، و منظور از آیه این باشد که وقتی این عده احکام دین را یاد گرفتند به شهر خود و به میان اهل ولایت خود برگشته، ایشان را انذار کنند.</span> ولی <span class="phrase">ممکن هم هست عکس این ترتیب باشد، یعنی ضمیر در <em>رجعوا</em> به اهل شهر برگردد که به جهاد رفته‌اند، و ضمیر در <em rel="fa_9_122_23-23" data-sentence="109:127">الیهم</em> به آموزندگان دین برگشت کند، و معنا چنین باشد: و قوم خود را که به جهاد رفته‌اند وقتی که از جهاد بسوی ایشان برگشتند انذار کنند .</span> </p> <h3> <span class="title" rel="9_122">توضیح آیه نفر <span class="aya" rel="9_122" data-words="7-14">فلو لا نفر من کل فرقة منهم طائفة...</span> و بیان آنچه که از آن استنباط می‌شود</span> </h3> <p> و معنای آیه این است که: برای مؤمنین سایر شهرستانهای غیر مدینه جایز نیست که همگی به جهاد بروند، چرا از هر شهری یک عده بسوی مدینة الرسول کوچ نمی‌کنند تا در آنجا احکام دین را یاد گرفته و عمل کنند، و در مراجعت هموطنان خود را با نشر معارف دین انذار نموده، آثار مخالفت با اصول و فروع دین را گوشزد ایشان بکنند، تا شاید بترسند، و به تقوا بگرایند. </p> <p>از اینجا معلوم می‌شود که: اولا مقصود از تفقه در دین فهمیدن همه معارف دینی از اصول و فروع آن است، نه خصوص احکام عملی، که فعلا در لسان علمای دین کلمه فقه اصطلاح در آن شده، بدلیل اینکه می‌فرماید: <span class="aya" rel="9_122" data-words="18-20">و لینذروا قومهم-</span> و قوم خود را انذار کنند ، و معلوم است که انذار با بیان فقه اصطلاحی، یعنی با گفتن مسائل عملی صورت نمی‌گیرد، بلکه احتیاج به بیان اصول عقاید دارد. </p> <p>و ثانیا معلوم می‌شود که وظیفه کوچ کردن برای جهاد، از طلبه علوم دینی برداشته شده، و آیه شریفه به خوبی بر این معنا دلالت دارد. </p> <p>و ثالثا معانی دیگری که مفسرین احتمال داده‌اند-و ذیلا پاره‌ای از آنها نقل می‌شود- از سیاق آیه دور است، مثلا بعضی<span class="footnote" rel="1" title="مجمع البیان ج ۳ جزء ۱۱ ص ۱۶۵">*</span> گفته‌اند: مقصود از اینکه فرمود: نباید همه کوچ کنند این است که نباید همه برای آموختن احکام دین به مدینه بیایند. بعضی<span class="footnote" rel="2" title="فروع کافی ج ۵ ص ۲۲ ح ۱">*</span> دیگر گفته‌اند مقصود از کوچ کردن در جمله‌ <span class="aya" rel="9_122" data-words="7-9">فلو لا نفر</span> کوچ کردن برای جهاد، و مقصود از <em>لیتفقهوا</em> در شهر ماندن     <code class="page" rel="9,551"/> عده‌ای دیگر است، تا وقتی آن مجاهدین به شهر برگشتند این عده آنان را انذار کنند. اینها و همچنین معانی دیگری که احتمال داده‌اند از سیاق دور است، و ما متعرض نقل و بحث در آنها نمی‌شویم. </p> <p><code class="aya" rel="9_123"/> <span class="aya" rel="9_123" data-words="1-19">یا أیها الذین آمنوا قاتلوا الذین یلونکم من الکفار و لیجدوا فیکم غلظة و اعلموا أن الله مع المتقین</span> در این آیه شریفه دستور جهاد عمومی داده شده تا از هر طرف در دنیا، اسلام گسترش یابد، چون وقتی می‌فرماید: هر طائفه از مؤمنین باید با کفار هم جوار خود کارزار کنند معنایش همان گسترش دادن اسلام و برقرار کردن سلطنت اسلام است بر دنیا، و بر تمامی ساکنین ربع مسکون. </p> <p><span class="phrase">معنای <em rel="fa_9_123_12-12" data-sentence="6:404">غلظة</em> در جمله‌ <span class="aya" rel="9_123" data-words="10-13">و لیجدوا فیکم غلظة</span> شدت و سرسختی نشان دادن بخاطر خداست، و معنایش این نیست که با کفار خشونت و سنگدلی و بد اخلاقی و قساوت قلب و جفا و بی مهری نشان دهید، زیرا این معنا با هیچ یک از اصول دین اسلام سازگار نیست، و معارف اسلامی همه آن را مذمت‌و تقبیح کرده‌اند، و آیات مربوط به جهاد هم از هر تعدی و ظلم و جفایی نهی کرده، که شرحش در سوره بقره گذشت.</span> </p> <p>و جمله‌ <span class="aya" rel="9_123" data-words="14-19">و اعلموا أن الله مع المتقین</span> وعده‌ای است الهی به اینکه اگر تقوا پیشه کنید خداوند یاریتان می‌کند، و برگشت معنای آن به ارشاد مسلمین است، به اینکه همواره مراقب خود باشند، و مقام پروردگار خود را نسبت به خود از یاد نبرند، و متوجه باشند که خدا با ایشان و مولای ایشان است، که اگر چنین کنند و تقوا بخرج دهند خدا وعده داده که دست بالا و ما فوق همه عالمیان قرار خواهند گرفت. </p> <h3>بحث روایتی‌ <span class="title" rel="9_115 9_113 9_117 9_112 9_111 9_118 9_114 9_116 9_119 9_120 9_121 9_122 9_123"> (روایاتی در ذیل برخی آیات گذشته) </span> </h3> <p> در الدر المنثور است که ابن ابی حاتم و ابن مردویه از جابر بن عبد اللَّه روایت کرده‌اند که گفت: آیه‌ <span class="aya" rel="9_111" data-words="1-6">إن الله اشتری من المؤمنین أنفسهم</span> وقتی نازل شد که رسول خدا (ص) در مسجد بود، و مردم در مسجد همه تکبیر گفتند، آن گاه مردی از انصار که دو طرف ردای خود را به شانه‌های خود انداخته بود نزدیک آمد و پرسید: یا رسول اللَّه!این آیه نازل شده؟ فرمود: آری. </p> <p>انصاری گفت: معامله پر سودی است، و ما هرگز این معامله را پس نمی‌دهیم و از<code class="page" rel="9,552"/> خدا خواهش نمی‌کنیم که خریداری خود را پس دهد<span class="footnote" rel="1" title="الدر المنثور ج ۳ ص ۲۸۰">*</span>. </p> <p>و در کافی به سند خود از سماعه از امام صادق (ع) روایت کرده که فرمود: عباد بصری، علی بن الحسین (ع) را در راه مکه دید و عرض کرد: ای علی بن الحسین!چرا جهاد را که سخت است رها کردی و زیارت حج را که آسان است اختیار نمودی؟ حضرت فرمود: اگر برخورد کنیم به کسانی که این صفات را داشته باشند البته جهاد کردن در معیت آنان از حج بهتر است<span class="footnote" rel="2" title="الدر المنثور ج ۳ ص ۲۸۲">*</span>. </p> <p>مؤلف: مقصود آن جناب (صلوات اللَّه علیه) صفاتی است که در آیه‌ <span class="aya" rel="9_112" data-words="1-2">التائبون العابدون</span> برای مؤمنین شمرده. </p> <p>و از رسول خدا (ص) نقل شده که فرمود: سیاحت امت من در مساجد است. </p> <p><span class="phrase">مؤلف: و از ابو هریره از رسول خدا (ص) روایت شده که فرمود: مقصود از  <em rel="fa_9_112_4-4" data-sentence="67:192">سائحون</em> روزه‌داران است، و از ابی امامه از آن جناب روایت شده که فرمود: سیاحت امت من جهاد در راه خداست، که قبلا در باره آن بحث شد<span class="footnote" rel="3" title="اصول کافی ج ۱ ص ۱۶۲ ح ۳">*</span>.</span> </p> <p>و در مجمع البیان گفته: همه صفاتی که در آیه مذکور آمده با <em>یاء</em> یعنی تائبین و عابدین و... خوانده می‌شود، و این قرائت را از امام باقر و امام صادق (ع) نقل کرده<span class="footnote" rel="4" title="اصول کافی ج ۲ ص ۴۶۶ ح ۱">*</span>. </p> <p>و در الدر المنثور در تفسیر آیه‌ <span class="aya" rel="9_113" data-words="1-9">ما کان للنبی و الذین آمنوا أن یستغفروا للمشرکین</span> می‌گوید: ابن ابی شیبه، احمد، بخاری، مسلم، نسایی، ابن جریر، ابن منذر، ابن ابی حاتم، ابو الشیخ، ابن مردویه و بیهقی-در کتاب دلائل-از سعید بن مسیب از پدرش روایت کرده‌اند که گفت: وقتی ابو طالب می‌خواست از دنیا برود رسول خدا (ص) به بالینش آمد در حالی که ابو جهل‌و عبد اللَّه بن ابی امیه نیز آنجا بودند، حضرت فرمود: عموجان بگو  لا اله الا اللَّه تا با آن نزد خدای تعالی برایت احتجاج کنم، ابو جهل و عبد اللَّه بن ابی امیه گفتند: ای ابو طالب آیا می‌خواهی دست از دین عبد المطلب برداری؟ و همچنین رسول خدا  (ص) کلمه توحید را به او عرضه می‌کرد، و آن دو وی را با این حرف مورد سرزنش         <code class="page" rel="9,553"/> قرار می‌دادند، و سرانجام آخرین حرفی که ابو طالب زد این بود که به ایشان گفت: بر دین عبد المطلب، و حاضر نشد بگوید: لا اله الا اللَّه. </p> <p>رسول خدا (ص) در جوابش فرمود: اگر خدا مرا نهی نکند برایت استغفار می‌کنم، ولی چیزی نگذشت که این آیه نازل شد: <span class="aya" rel="9_113" data-words="1-9">ما کان للنبی و الذین آمنوا أن یستغفروا للمشرکین...</span> و نیز در باره ابو طالب خطاب به رسول خدا (ص) نازل شد: <span class="aya" rel="28_56" data-words="1-11">إنک لا تهدی من أحببت و لکن الله یهدی من یشاء</span><span class="footnote" rel="1" title="الدر المنثور ج ۳ ص ۲۸۲">*</span>. </p> <p>مؤلف: و در این معنا روایات دیگری از طرق اهل سنت رسیده که در بعضی از آنها دارد: مسلمین وقتی دیدند رسول خدا (ص) برای عمویش با اینکه مشرک بود استغفار می‌کند، ایشان نیز برای پدران مشرک خود استغفار کردند، و بدین جهت آیه مورد بحث نازل گردید<span class="footnote" rel="2" title="اصول کافی ج ۱ ص ۱۶۳ ح ۳">*</span>. </p> <p>و لیکن روایات وارده از ائمه<span class="footnote" rel="3" title="اصول کافی ج ۱ ص ۱۶۳ ح ۵">*</span> اهل بیت (ع) همه متفقند بر اینکه ابو طالب اسلام آورد، ولی برای اینکه بتواند از رسول خدا (ص) حمایت کند اسلام خود را اظهار نمی‌کرد، و در اشعاری هم که به نقل صحیح از آن جناب روایت شده شواهد و ادله بسیاری هست، که وی به دین توحید و با تصدیق نبوت خاتم انبیاء از دنیا رفته است، و ما پاره‌ای از اشعار او را قبلا نقل کردیم. </p> <p>و <span class="phrase">در کافی به سند خود از زراره از امام باقر (ع) روایت کرده که فرمود: کلمه  <em rel="fa_9_114_22-22" data-sentence="72:107">اواه</em> به معنای کسی است که زیاد دعا می‌کند<span class="footnote" rel="4" title="محاسن برقی ص ۲۷۶ ح ۳۸۹">*</span>.</span> </p> <p>و در مجمع البیان در تفسیر آیه‌ <span class="aya" rel="9_115" data-words="1-6">و ما کان الله لیضل قوما...</span> گفته است: بعضی گفته‌اند که شان نزول این آیه چنین بوده که عده‌ای از مسلمانان قبل از آنکه واجبات دین نازل شده باشد از دنیا رفتند، و مسلمانان به رسول خدا (ص) عرض کردند: یا رسول اللَّه! این عده از برادران ما، قبل از اینکه این فرائض را انجام داده باشند از دنیا رفتند، وضع ایشان نزد پروردگار چگونه است؟ در جواب ایشان این آیه نازل شد: <span class="aya" rel="9_115" data-words="1-6">و ما کان الله لیضل قوما...</span> -نقل از حسن<span class="footnote" rel="5" title="مجمع البیان ج ۵ ص ۷۷">*</span>. </p> <p>           <code class="page" rel="9,554"/> و در الدر المنثور است که ابن مردویه از ابن عباس روایت کرده که در شان نزول آیه مذکور گفته است: این آیه وقتی نازل شد که مسلمانان از اسرای بدر فدیه و خون بها گرفتند و آیه نازل شد که حق شما نبود چنین کاری کنید، تا خدایتان اذن می‌داد و لیکن حال که گرفتید خداوند شما و هیچ قومی را بخاطر گناهی که کرده‌اند عذاب نمی‌کند مگر بعد از آنکه گناهان را برای آنان بیان کند، یعنی قبلا ایشان را نهی بکند<span class="footnote" rel="1" title="الدر المنثور ج ۳ ص ۲۸۶">*</span>. </p> <p>مؤلف: ظاهر این دو روایت این است که راویان خواسته‌اند مصادیقی را برای آیه ذکر کنند، و آیه را با داستان مورد نظر خود تطبیق دهند نه اینکه بگویند آیه در باره خصوص این داستان نازل شده، و اتصال آیه بدو آیه قبل خود، و اینکه در سیاق همان دو آیه قرار دارد، خیلی روشن است، و توضیحش گذشت. </p> <p>و در کافی به سند خود از حمزة بن محمد طیار، از امام صادق (ع) روایت کرده است که در معنای آیه‌ <span class="aya" rel="9_115" data-words="1-14">و ما کان الله لیضل قوما بعد إذ هداهم حتی یبین لهم ما یتقون</span> فرموده: یعنی به ایشان برساند و بفهماند که چه کارهایی مورد رضای او و چه کارهایی مورد سخط اوست...<span class="footnote" rel="2" title="مجمع البیان ج ۵ ص ۷۸">*</span>. </p> <p>مؤلف: این روایت را کافی<span class="footnote" rel="3" title="تفسیر برهان ج ۲ ص ۱۷۰ ح ۱۱">*</span> از عبد الاعلی از امام صادق (ع) نیز نقل کرده، برقی هم آن را در محاسن<span class="footnote" rel="4" title="الدر المنثور ج ۳ ص ۲۹۰">*</span> خود آورده. </p> <p>و در تفسیر قمی دارد که امام صادق (ع) فرمود: آیه‌ <span class="aya" rel="9_117" data-words="1-3">لقد تاب الله...</span> اینطور نازل شد: <span class="aya" rel="9_117">لقد تاب الله بالنبی علی المهاجرین و الانصار الذین اتبعوه فی ساعة العسرة</span>، و مقصود آن ابو ذر و ابو خیثمه و عمیر بن وهب است، که نخست تخلف کردند و بعد خود را به رسول خدا رساندند<span class="footnote" rel="5" title="تفسیر قمی ج ۱ ص ۲۹۷">*</span>. </p> <p>مؤلف: این روایت را در تفسیر آیه‌ <span class="aya" rel="9_46" data-words="1-7">و لو أرادوا الخروج لأعدوا له عدة</span><span class="footnote" rel="6" title="سوره توبه آیه ۴۶">*</span> همین سوره از حدیث مفصلی که قمی آن را در تفسیر خود نقل کرده استخراج نمودیم. و در مجمع البیان قرائت لقد تاب اللَّه بالنبی را از امام صادق و از حضرت رضا (ع) نقل کرده             <code class="page" rel="9,555"/> است<span class="footnote" rel="1" title="مجمع البیان ج ۵ ص ۸۰">*</span>. </p> <p>و در تفسیر مجمع البیان در ذیل-آیه‌ <span class="aya" rel="9_118" data-words="1-5">و علی الثلاثة الذین خلفوا</span> گفته است که علی بن الحسین زین العابدین و محمد بن علی و جعفر بن محمد (ع) و همچنین ابو عبد الرحمن سلمی کلمه <em>خلفوا</em> را <em>خالفوا</em> قرائت کرده‌اند<span class="footnote" rel="2" title="تفسیر قمی ج ۱ ص ۲۹۵-۲۹۹">*</span>. </p> <h3> <span class="title" rel="9_119 9_117 9_118 9_122 9_111 9_112 9_113 9_114 9_115 9_116 9_120 9_121 9_123">روایتی در باره مشقات و سختی‌هایی که مسلمانان در راه تبوک تحمل نمودند</span> </h3> <p> و نیز در مجمع البیان در تفسیر آیه‌ <span class="aya" rel="9_117" data-words="1-9">لقد تاب الله علی النبی و المهاجرین و الأنصار...</span> گفته است که این آیه در واقعه جنگ تبوک و آن شدائدی که مسلمانان در آن جنگ دیدند نازل شده که حتی بعضی از ایشان تصمیم گرفتند برگردند، ولی لطف خدا شامل حال آنها شد. حسن گفته است: در آن جنگ ده نفر از مسلمانان یک شتر داشتند و به نوبت یکی پس از دیگری بر آن سوار می‌شدند و آذوقه‌شان هم آرد جو با سبوس و مقداری خرمای کرم خورده و روغن گندیده بود و چند نفری از ایشان مختصر خرمایی که داشتند در میان خود بدین طریق مورد استفاده قرار می‌دادند که وقتی گرسنگی به ایشان فشار می‌آورد یک دانه خرما را هر یک در دهان گذاشته می‌مکید تا مزه آن را احساس کند، آن گاه درمی‌آورد به دیگری می‌داد و همچنین تا به آخر آن را در دهان گذاشته، یک جرعه آب روی آن می‌خوردند، و همچنین این کار را می‌کردند تا چیزی از آن خرما باقی نمی‌ماند مگر هسته‌اش. </p> <p>و نیز در مجمع البیان در تفسیر آیه‌ <span class="aya" rel="9_118" data-words="1-5">و علی الثلاثة الذین خلفوا</span> گفته: این آیه در شان کعب بن مالک و مرارة بن ربیع و هلال بن امیه نازل شد، که از رسول خدا تخلف کرده با آن جناب بیرون نشدند، البته این تخلفشان از در نفاق نبود بلکه از این جهت بود که مسامحه کردند و بعدا پشیمان شده وقتی رسول خدا (ص) برگشت خدمتش رسیدند و عذر خواستند، حضرت با آنان حرف نزد، نزد مسلمانان رفتند ایشان هم با آنان حرف نزدند، و خلاصه یک نفر از مسلمانان با آنان همکلام نشد، حتی بچه‌ها هم از ایشان قهر کرده و اعراض نمودند. زنان این سه نفر نزد رسول خدا (ص) آمدند و عرض کردند آیا ما هم باید از شوهرانمان کناره‌گیری کنیم؟ حضرت فرمود: نه، و لیکن نباید نزدیک شما بیایند. </p> <p>در نتیجه زندگی در مدینه بر آنان تنگ شد بناچار سر به کوه نهاده در قله کوهی جای گرفتند، و همه روزه خانواده‌هایشان برایشان غذا می‌آوردند، تا آنکه به یکدیگر گفتند: حال که همه مردم با ما قهر کرده و حرف نمی‌زنند، ما چرا با خود حرف بزنیم و چرا از مسلمانان تبعیت     <code class="page" rel="9,556"/> نکنیم لا جرم هر کدام به قله کوهی رفته دیگر یکدیگر را ندیدند و بهمین حال پنجاه روز در کوه مانده، به درگاه خدا تضرع و زاری می‌کردند و اظهار توبه و ندامت می‌نمودند، خداوند توبه‌شان را قبول نموده این آیه را در حقشان نازل کرد<span class="footnote" rel="1" title="مجمع البیان ج ۵ ص ۷۹">*</span>. </p> <p>مؤلف: قبلا این داستان را در ضمن حدیثی طولانی از تفسیر<span class="footnote" rel="2" title="مجمع البیان ج ۳ جزء ۱۱ ص ۱۵۷ و ۱۵۸ ط بیروت">*</span> قمی در تفسیر آیه"46" این سوره نقل کردیم و این داستان به طرق بسیاری نقل شده. </p> <p>و در تفسیر برهان از ابن شهرآشوب از تفسیر ابی یوسف بن یعقوب بن سفیان روایت کرده که گفت: مالک بن انس از نافع از ابن عمر برای ما حدیث کرد که گفت: خداوند در آیه <span class="aya" rel="9_119" data-words="1-6">یا أیها الذین آمنوا اتقوا الله</span> صحابه رسول خدا (ص) را دستور داده که از خدا بترسند، آن گاه گفته است که مقصود از صادقین در جمله‌ <span class="aya" rel="9_119" data-words="8-10">کونوا مع الصادقین</span> رسول خدا  (ص) و اهل بیت آن جناب است<span class="footnote" rel="3" title="مجمع البیان ج ۳ جزء ۱۱ ص ۱۵۷ و ۱۵۸ ط بیروت">*</span>. </p> <p>مؤلف: و در این معنا روایات بسیاری از امامان اهل بیت (ع) وارد شده، و در الدر المنثور از ابن عباس و نیز از ابن عساکر از ابی جعفر آورده که در تفسیر آیه‌ <span class="aya" rel="9_119" data-words="7-10">و کونوا مع الصادقین</span> گفته‌اند: مقصود از صادقین علی بن ابی طالب (ع) است<span class="footnote" rel="4" title="مجمع البیان ج ۳ جزء ۱۱ ص ۱۵۷ و ۱۵۸ ط بیروت">*</span>. </p> <p>و در کافی به سند خود از یعقوب بن شعیب روایت کرده که گفت: نزد امام صادق  (ع) بودم، و به ایشان عرض کردم اگر امام و پیشوای مسلمین بمیرد مردم چه تکلیفی دارند؟ فرمود: پس، فرمایش خدا چه شد که می‌فرماید: <span class="aya" rel="9_122" data-words="7-25">فلو لا نفر من کل فرقة منهم طائفة لیتفقهوا فی الدین و لینذروا قومهم إذا رجعوا إلیهم لعلهم یحذرون</span>. آن گاه فرمود ایشان ما دام که در طلب معرفت امام هستند از جهاد معذورند، و آن دسته هم که در شهر در انتظار برگشتن دسته اولند نیز معذورند تا اصحاب ایشان (دسته اول) برگردند<span class="footnote" rel="5" title="اصول کافی ج ۱ ص ۳۷۸ ح ۱">*</span>. </p> <p>مؤلف: و در این معنا روایات بسیاری از ائمه اهل بیت (ع) رسیده که خود از جمله ادله‌ایست که دلالت می‌کند بر اینکه منظور از تفقه در آیه، اعم است از آموختن علم فقه اصطلاحی و سایر معارف دینی. </p> <p>البته، خواننده محترم باید بداند که در باره سبب نزول این آیات اقوال دیگری نیز هست که بخاطر ضعف و سستی آنها متعرض نمی‌شویم. </p> 
