<h3 class="ayas">سوره الملك آیه‌های ۲۳ تا ۳۰</h3><code class="section" rel="67_23-30"/><h3>ترجمه آیات</h3> <p> <span class="trans" rel="67_23">بگو او همان کسی است که شما را هستی داد و برایتان گوش و چشم و دل قرار داد ولی شکر شما اندک است.  «۲۳» </span><span class="trans" rel="67_24">بگو او همان کسی است که شما خاکیان را در زمین خلق کرد و به سوی او محشور می‌شوید.  «۲۴» </span><span class="trans" rel="67_25">و (به خاطر همان عتو و نفور و ناسپاسیشان) می‌گویند این وعده‌ای که می‌دهید چه وقت انجام می‌شود اگر راست می‌گویید؟.  «۲۵» </span><span class="trans" rel="67_26">بگو علم آن تنها و تنها نزد خداست و اما من فقط بیم‌رسانی روشنگرم.  «۲۶» </span><span class="trans" rel="67_27"><code class="page" rel="19,607"/> همین که آن وعده را نزدیک ببینند اثر نومیدی و خسران در چهره کفار نمایان می‌شود و به ایشان گفته می‌شود این است آنچه قبلا وعده‌اش را به شما دادند (و شما می‌پرسیدید پس کی می‌رسد).  «۲۷» </span><span class="trans" rel="67_28">بگو به من خبر دهید اگر (فرضا) خدا، من و پیروان مرا هلاک کند و یا بر ما رحم کند (چه دخالتی در سرنوشت شما کفار دارد و) کافران را چه کسی از عذاب دردناک پناه می‌دهد.  «۲۸» </span><span class="trans" rel="67_29">بگو آن کس همان رحمان است که ما به وی ایمان آوردیم و بر او توکل کردیم پس به زودی خواهید دانست چه کسی در ضلالت آشکار است.  «۲۹» </span><span class="trans" rel="67_30">بگو اگر آبی که شما به وسیله آن زنده‌اید در طبقات زمین فرو برود چه کسی است که آبی گوارا برایتان بیاورد؟.  «۳۰» </span></p>             <h3>بیان آیات</h3> <p> این آیات نشانه‌های دیگری از ربوبیت خدای تعالی را به مشرکین تذکر می‌دهد تا به وسیله آن به وحدانیت خدا در خلقت و تدبیر رهنمونشان شود، و در آن مطالب را توأم با تخویف و تهدید بیان می‌کند، هم چنان که گفتیم همه سوره اینطور است، چیزی که هست باید این را در نظر بگیریم که خدای تعالی بعد از آنکه در جمله <span class="aya" rel="67_21" data-words="8-13">بل لجوا فی عتو و نفور</span> به لجاجت و عناد آنان در باره حق اشاره کرد، سیاق را از خطاب به آنان برگردانید، و روی سخن از ایشان برتافته خطاب را متوجه رسول خدا (ص) کرد، و فرمود: حالا تو با آنان سخن بگو، و بگوششان بخوان، و آیات و نشانه‌های ربوبیت من در خلقت و تدبیر را که همه بر یگانگی من در ربوبیت دلالت دارند به یادشان بیاور، و از عذاب من انذارشان کن‌ <span class="aya" rel="67_23" data-words="1-3">قل هو الذی...</span>، <span class="aya" rel="67_24" data-words="1-4">قل هو الذی ذرأکم...</span>، <span class="aya" rel="67_26" data-words="1-3">قل إنما العلم...</span>، <span class="aya" rel="67_28" data-words="1-6">قل أ رأیتم إن أهلکنی الله...</span>، <span class="aya" rel="67_29" data-words="1-3">قل هو الرحمن...</span>، <span class="aya" rel="67_30" data-words="1-7">قل أ رأیتم إن أصبح ماؤکم غورا...</span> که در همه این آیات می‌فرماید: تو بگو چنین و چنان. </p> <h3> <span class="title" rel="67_23">مقصود از انشاء بشر (<span class="aya" rel="67_23" data-words="2-4">هو الذی أنشأکم...</span>) </span> </h3> <p> <span class="aya" rel="67_23" data-words="1-15">قل هو الذی أنشأکم و جعل لکم السمع و الأبصار و الأفئدة قلیلا ما تشکرون</span> کلمه <em>انشاء</em> به معنای ایجاد ابتدایی چیزی و تربیت آن است، و در اینکه در آخر این آیه بشر را عتاب کرده به اینکه <span class="aya" rel="67_23" data-words="13-15">قلیلا ما تشکرون</span> -چه کم است شکرگزاریتان و همچنین در آخر نظیر این آیه مانند آیه 78 سوره مؤمنون و آیه 9 سوره الم سجده دلالت دارد بر اینکه انشای بشر و ایجاد او و مجهز کردنش به جهاز حس و فکر، از اعظم نعمت‌های الهی <code class="page" rel="19,608"/> است، که با هیچ مقیاسی نمی‌توان عظمت آن را اندازه‌گیری کرد. </p> <p>و منظور از انشای بشر صرف خلقت او نیست، بلکه منظور خلقت بدون سابقه او است، یعنی حتی در ماده هم سابقه نداشت، و در ماده چیزی به نام انسان نبود، هم چنان که در آیه زیر خلقت جسم و ماده بشر را سابقه‌دار می‌داند، و از پدید آوردن جسمش تعبیر به خلقت می‌کند، ولی وقتی به خود او می‌رسد از ایجادش تعبیر به انشاء نموده، می‌فرماید: <span class="aya" rel="23_12-14" data-words="1-21">و لقد خلقنا الإنسان من سلالة من طین، ثم جعلناه نطفة فی قرار مکین، ثم خلقنا النطفة علقة فخلقنا العلقة مضغة</span>... <span class="aya" rel="23_14" data-words="14-17">ثم أنشأناه خلقا آخر</span><span class="footnote" rel="1" title="ما انسان را از چکیده‌ای از گل آفریدیم، سپس او را نطفه کرده در جایی محفوظ قرار دادیم، سپس نطفه را علقه خلق کردیم، و علقه را مضغه خلق کردیم و سپس او را موجودی دیگر انشا نمودیم">*</span>. </p> <p>که از آن فهمیده می‌شود انسان سمیع و بصیر، و متفکر شدن مضغه به وسیله ترکیب شدن نفس بشر با آن مضغه، خلقتی دیگر است، و سنخیتی با خلقت انواع صورتهای مادی قبل، یعنی صورت خاکی و گلی و نطفه‌ای و علقه‌ای و مضغه‌ای ندارد، اینها همه اطواری است که ماده انسان به خود گرفته، و اما خود انسان دارای شعور در هیچ یک از این اطوار وجود نداشته، و شبیه به هیچ یک از آنها نیست، و این همان انشا است. </p> <p>و نظیر آیه سوره مؤمنون‌ <span class="aya" rel="30_20" data-words="1-12">و من آیاته أن خلقکم من تراب ثم إذا أنتم بشر تنتشرون</span><span class="footnote" rel="2" title="و یکی از نشانه‌های ربوبیت منحصره او این است که شما را از خاک خلق کرد، و سپس ناگهان بشری شدید، و منتشر گشتید سوره روم، آیه ۲۰">*</span> است،  (کلمه <em>اذا-ناگهان</em> را از نظر دور ندارید). </p> <p>پس اینکه فرمود: <span class="aya" rel="67_23" data-words="2-4">هو الذی أنشأکم</span> اشاره است به خلقت انسان، و جمله‌ <span class="aya" rel="67_23" data-words="5-12">و جعل لکم السمع و الأبصار و الأفئدة</span> اشاره است به مجهز شدن انسان به جهاز حس و فکر<span class="footnote" rel="3" title="پنج جهاز برای حس می‌باشد: &lt;em&gt;لامسه&lt;/em&gt; ، &lt;em&gt;ذائقه&lt;/em&gt; ، &lt;em&gt;شامه&lt;/em&gt; ، &lt;em&gt;سامعه&lt;/em&gt; ، و &lt;em&gt;باصره&lt;/em&gt; و پنج جهاز نیز برای حواس باطنی، که همه ابزار فکرند می‌باشد: &lt;em&gt;حس مشترک&lt;/em&gt; ، &lt;em&gt;خیال&lt;/em&gt; ، &lt;em&gt;واهمه&lt;/em&gt; ، &lt;em&gt;حافظه&lt;/em&gt; و  &lt;em&gt;متصرفه&lt;/em&gt; -مترجم">*</span>، و منظور از جعل، جعل انشایی سمع و بصر و افئده است، هم چنان که جعل نفس آدمی انشایی است، و در جای دیگر در باره انشایی بودن آنها فرموده‌ <span class="aya" rel="23_78" data-words="1-13">و هو الذی أنشأ لکم السمع و الأبصار و الأفئدة قلیلا ما تشکرون</span><span class="footnote" rel="4" title="او کسی است که برای شما سمع و أبصار و افئده انشا کرد، و چه اندک است شکر شما">*</span>. </p>   <p>سوره مؤمنون، آیات 12-14.        <code class="page" rel="19,609"/> <span class="phrase">پس انسان هر چند که به صفات بسیاری از قبیل حواس پنجگانه ظاهری و باطنی از سایر موجودات، یعنی جمادات و نباتات ممتاز است، ولی در آیه به دو صفت سمع و بصر اکتفاء کرده، و این یا به خاطر این بوده که این دو مهم‌تر از سایر امتیازات است، و یا احتمالا برای این بوده که اصلا منظور از آن دو همه صفات و حواس ظاهری است، و در آیه بر جزء اطلاق شده و کل اراده شده است، و منظور از کلمه <em rel="fa_67_23_12-12" data-sentence="366:102">افئدة</em> که جمع <em>فؤاد-قلب</em> است، نفس متفکر آدمی است که انسان با این امتیاز از سایر حیوانات ممتاز می‌شود.</span> </p> <p> <span class="aya" rel="67_23" data-words="13-15">قلیلا ما تشکرون</span> <span class="phrase">-یعنی کم شکر می‌گزارید، شکری که شایسته این نعمت و یا همه نعمت‌های عظمای الهی باشد، بنا بر این کلمه <em>ما</em> زایده و کلمه <em rel="fa_67_23_13-13" data-sentence="124:56">قلیلا</em> مفعول مطلق است، و تقدیر کلام تشکرون شکرا قلیلا می‌باشد.</span> </p> <p>و بعضی<span class="footnote" rel="1" title="مجمع البیان، ج ۱۰، ص ۳۲۹">*</span> از مفسرین کلمه <em>ما</em> را مصدریه گرفته‌اند، که بنا بر این، معنای جمله  <em>قلیلا شکرکم</em> می‌شود. </p> <p><code class="aya" rel="67_24"/> <span class="aya" rel="67_24" data-words="1-9">قل هو الذی ذرأکم فی الأرض و إلیه تحشرون</span> <span class="phrase">مصدر <em>ذرء</em> که فعل <em rel="fa_67_24_4-4" data-sentence="25:694">ذرأکم</em> از آن مشتق است، به معنای خلقت است، و منظور از خلق کردن ایشان در زمین این است که خلقتشان وابسته به زمین است، و کمال آنان جز به اعمالی وابسته به ماده زمینی تمام نمی‌شود، آری خدای تعالی مواد زمینی را در دل بشر زینت داده، به طوری که دلها به سوی آن مجذوب شود، و به این وسیله افراد صالح از طالح ممتاز گردند، هم چنان که فرمود: <span class="aya" rel="18_7-8" data-words="1-18">إنا جعلنا ما علی الأرض زینة لها لنبلوهم أیهم أحسن عملا، و إنا لجاعلون ما علیها صعیدا جرزا</span><span class="footnote" rel="2" title="این ماییم که آنچه روی زمین است زینت زمین کردیم تا ایشان را بیازماییم، کدامشان بهتر عمل می‌کنند، و ما به زودی آنچه روی زمین است چون خاک خشک از نظرشان می‌اندازیم سوره کهف، آیه ۷ و ۸">*</span>.</span> </p> <p>و جمله‌ <span class="aya" rel="67_24" data-words="7-9">و إلیه تحشرون</span> اشاره است به مساله بعث و جزا و قیامت و وعده‌ای است قطعی. </p> <p><code class="aya" rel="67_25"/> <span class="aya" rel="67_25" data-words="1-8">و یقولون متی هذا الوعد إن کنتم صادقین</span> منظور از این وعده همان قیامت موعود است. در این جمله سخن کفار و منکرین معاد را حکایت می‌کند که در آمدن آن عجله کردند، البته استعجالشان به منظور استهزا بوده. </p> <p><code class="aya" rel="67_26"/> <span class="aya" rel="67_26" data-words="1-10">قل إنما العلم عند الله و إنما أنا نذیر مبین</span> این جمله، جواب از استعجال ایشان است که می‌گفتند پس این وعده کی     <code class="page" rel="19,610"/> می‌رسد... ، و حاصل جواب این است که علم به اینکه قیامت چه وقت می‌رسد نزد خدا است، و غیر از خدای تعالی کسی را از آن آگاهی نیست هم چنان که خودش در جای دیگر قرآن فرموده: <span class="aya" rel="7_187" data-words="11-15">لا یجلیها لوقتها إلا هو</span><span class="footnote" rel="1" title="کسی جز او آن را به موقع خود آشکار نمی‌کند سوره اعراف، آیه ۱۸۷">*</span> و من بجز اینکه نذیری آشکار هستم مسئولیت و اختیاری ندارم، من تنها مامورم به شما خبر دهم که به زودی به سوی خدا محشور می‌شوید، و اما اینکه چه وقت محشور می‌شوید، نمی‌دانم. </p> <p>این معانی از آیه و سیاقی که آیه در آن قرار دارد یعنی سیاق سؤال و جواب استفاده می‌شود، و بنا بر این، لام در کلمه <em>العلم</em> لام عهد است و مراد، علم به وقت حشر است، و اما اگر الف و لام را برای جنس بدانیم، هم چنان که از جمله <span class="aya" rel="67_26" data-words="2-5">إنما العلم عند الله</span> با قطع نظر از چیز دیگری همین جنس استفاده می‌شود، در نتیجه معنایش این می‌شود که به طور کلی حقیقت علم نزد خداست، و احدی به هیچ مقدار از آن علم احاطه نمی‌یابد، مگر به اذن خدای تعالی، هم چنان که فرمود: <span class="aya" rel="2_255" data-words="36-44">و لا یحیطون بشیء من علمه إلا بما شاء</span><span class="footnote" rel="2" title="کسی از علم او آگاه نمی‌گردد مگر به مقداری که خود او بخواهد سوره بقره، آیه ۲۵۵">*</span> و خدا نخواسته که من از آن علم بی‌کرانش جز این را بدانم که شما به زودی محشور می‌شوید، و شما را از آن روز انذار کنم، و اما اینکه وقت رسیدن آن روز چه زمانی است علمی بدان ندارم. </p> <p><code class="aya" rel="67_27"/> <span class="aya" rel="67_27" data-words="1-7">فلما رأوه زلفة سیئت وجوه الذین کفروا...</span> <span class="phrase">کلمه <em rel="fa_67_27_3-3" data-sentence="5:34">زلفة</em> به معنای <em>قرب-نزدیکی</em> است.</span> و <span class="phrase">مراد از آن <em>قریب-نزدیک</em>  است، و ممکن هم هست از باب <em>زید عدل</em> باشد، و ضمیر در جمله <em rel="fa_67_27_2-2" data-sentence="96:113">رأوه</em> به وعد، و به قول بعضی<span class="footnote" rel="3" title="مجمع البیان، ج ۱۰، ص ۳۲۹">*</span> به عذاب برمی‌گردد.</span> و معنای آیه این است که: وقتی آن وعده و یا عذاب را نزدیک ببینند آن وقت روی کسانی که کفر ورزیدند ترش می‌شود، و در سیمایشان اثر خسران و نومیدی هویدا می‌گردد. </p> <p> <span class="aya" rel="67_27" data-words="8-14">و قیل هذا الذی کنتم به تدعون</span> <span class="phrase">-بعضی<span class="footnote" rel="4" title="مجمع البیان، ج ۱۰، ص ۳۲۹">*</span> از علمای لغت گفته‌اند: <em rel="fa_67_27_14-14" data-sentence="101:129">تدعون</em> بدون تشدید دال و <em rel="fa_67_27_14-14" data-sentence="178:97">تدعون</em> با تشدید، هر دو به یک معنا است، مثل دو کلمه <em>تدخرون</em> بی‌تشدید و <em>تدخرون</em> با تشدید.</span> و معنای جمله این است که به ایشان گفته می‌شود: این عذاب که می‌بینید همان وعده‌ای است که به شما دادند، و شما همواره می‌پرسیدید پس آن قیامت و عذاب چه وقت است، و با گفتن‌ <span class="aya" rel="67_25" data-words="3-5">متی هذا الوعد</span> در آمدنش عجله می‌کردید، و از ظاهر       <code class="page" rel="19,611"/> سیاق برمی‌آید که گوینده این کلام ملائکه‌اند، که به امر خدا به اهل دوزخ خطاب می‌کنند. بعضی<span class="footnote" rel="1" title="تفسیر فخر رازی، ج ۳۰، ص ۷۵">*</span> از مفسرین گفته‌اند گوینده آن خود کفارند که به یکدیگر می‌گویند. </p> <p><code class="aya" rel="67_28"/> <span class="aya" rel="67_28" data-words="1-17">قل أ رأیتم إن أهلکنی الله و من معی أو رحمنا فمن یجیر الکافرین من عذاب ألیم</span> حرف <em>ان</em> شرطیه است، که شرط و جزا می‌خواهد، شرط آن جمله‌ <span class="aya" rel="67_28" data-words="5-6">أهلکنی الله</span> و جزایش جمله‌ <span class="aya" rel="67_28" data-words="12-14">فمن یجیر الکافرین...</span> است، می‌فرماید به ایشان بگو: به من خبر دهید ببینم اگر خدا مرا و مؤمنین را که با منند هلاک کند، و یا به ما رحم نموده، هلاکمان نکند، چه کسی کافران را-که همین شمایید و به خدا کفر می‌ورزید، و مستحق عذاب دردناک اویید، -از عذاب دردناک او پناه می‌دهد؟ و در این جمله به طور قاطع کفار را تهدید می‌کند به اینکه هلاک شدن ما و هلاک نشدنمان هیچ سودی به حال شما ندارد، و عذابی را که به طور قطع و به خاطر کفرتان به شما خواهد رسید از شما برطرف نمی‌سازد. </p> <p>بعضی<span class="footnote" rel="2" title="تفسیر فخر رازی، ج ۳۰، ص ۷۶">*</span> از مفسرین گفته‌اند: کفار مکه رسول خدا (ص) و مؤمنین را به مردن نفرین می‌کردند، لذا خدای تعالی مامورش کرد به ایشان بگوید: چه خدا ما را هلاک کند و چه باقی بدارد، به هر حال سرنوشت ما به دست اوست، و ما از زحمت او امید خیر داریم، و اما شما چه می‌کنید، چه کسی را دارید که از عذاب الیم خدا که به خاطر کفرتان به خدا مستحق آن شده‌اید، پناهتان دهد؟ <code class="aya" rel="67_29"/> <span class="aya" rel="67_29" data-words="1-14">قل هو الرحمن آمنا به و علیه توکلنا فستعلمون من هو فی ضلال مبین</span> ضمیر به خدایی برمی‌گردد که رسول اللَّه مامور شده بشر را به توحید او دعوت کند، و کفار همان خدا را می‌خوانند تا او را هلاک سازد. و <span class="phrase">معنای آیه این است که بگو آن خدایی که من شما را به توحید او می‌خوانم، و شما او را به نفرین من و علیه مؤمنین می‌خوانید، همان رحمانی است که نعمتش هر چیزی را فرا گرفته، و ما به او ایمان آورده بر او توکل کرده‌ایم، بدون اینکه به چیزی غیر او متمایل شویم، و یا اعتماد کنیم، پس ای مردم کافر!به زودی خواهید فهمید چه کسی در ضلالت آشکار است؟ ما و یا شما؟ در کشاف گفته: اگر بپرسی چرا مفعول فعل <em rel="fa_67_29_4-4" data-sentence="381:659">امنا</em> را که ضمیر در <em>به</em> باشد، بعد از فعل آورد، و مفعول فعل <em rel="fa_67_29_8-8" data-sentence="499:582">توکلنا</em> را که ضمیر در <em rel="fa_67_29_7-7" data-sentence="572:554">علیه</em> باشد جلوتر از فعل آورد، و خلاصه     <code class="page" rel="19,612"/> چرا نفرمود: امنا به و توکلنا علیه ؟ در پاسخ می‌گویم: علتش این بود که کلمه <em rel="fa_67_29_4-4" data-sentence="779:390">آمنا</em> در مقام تعربض به کافران بود، که قبلا ذکرشان به میان آمده بود، پس گویا فرموده: ایمان آوردیم به رحمان، و مثل شما به او کفر نورزیدیم، آن گاه فرمود: و بر خصوص او توکل کردیم -چون مقدم شدن کلمه (بر او) انحصار را می‌رساند-و توکل نکردیم بر آنچه شما بر آن توکل نمودید، شما بر رجال و اموالتان توکل کردید، و ما بر خدای رحمان و بس<span class="footnote" rel="1" title="تفسیر کشاف، ج ۴، ص ۵۸۳">*</span>.</span> </p> <p><code class="aya" rel="67_30"/> <span class="aya" rel="67_30" data-words="1-11">قل أ رأیتم إن أصبح ماؤکم غورا فمن یأتیکم بماء معین</span> <span class="phrase">کلمه <em rel="fa_67_30_6-6" data-sentence="5:129">غور</em> به معنای فرو رفتن آب در زمین است، و منظور از این مصدر اسم فاعل -غائر-است، و کلمه <em rel="fa_67_30_10-10" data-sentence="140:34">معین</em> به معنای آب جاری در روی زمین است.</span> و معنای آیه این است که: مرا خبر دهید اگر آب شما به زمین فرو رود، و روی زمین آبی نماند، چه کسی است که در روی زمین برایتان آب جاری سازد؟ در این باره روایاتی است که آیه شریفه را بر ولایت علی (ع) و دشمنی آن جناب تطبیق می‌کند، که البته منظور از آنها تفسیر نیست بلکه تطبیق کلی بر مصداق است<span class="footnote" rel="2" title="تفسیر قمی، ج ۲، ص ۳۷۹">*</span>. </p> 
