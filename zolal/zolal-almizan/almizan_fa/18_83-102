<h3 class="ayas">سوره الكهف آیه‌های ۸۳ تا ۱۰۲</h3><code class="section" rel="18_83-102"/><h3>ترجمه آیات</h3> <p> <span class="trans" rel="18_83">از تو از ذو القرنین پرسند. بگو: برای شما از او خبری خواهم خواند.  «۸۳» </span><span class="trans" rel="18_84">ما به او در زمین تمکین دادیم و از هر چیز وسیله‌ای عطا کردیم.  «۸۴» </span><span class="trans" rel="18_85">پس راهی را تعقیب کرد.  «۸۵» </span><span class="trans" rel="18_86">چون به غروبگاه آفتاب رسید آن را دید که در چشمه‌ای گل‌آلود فرو می‌رود و نزدیک چشمه گروهی را یافت. گفتیم ای ذو القرنین یا عذاب می‌کنی یا میان آن طریقه‌ای نیکو پیش می‌گیری.  «۸۶» </span><span class="trans" rel="18_87">گفت: هر که ستم کند زود باشد که عذابش کنیم و پس از آن سوی پروردگارش برند و سخت عذابش کند.  «۸۷» </span><span class="trans" rel="18_88">و هر که ایمان آورد و کار شایسته کند پاداش نیک دارد و او را فرمان خویش کاری آسان گوییم.  «۸۸» </span><span class="trans" rel="18_89">و آن گاه راهی را دنبال کرد.  «۸۹» </span><span class="trans" rel="18_90">تا به طلوع‌گاه خورشید رسید و آن را دید که بر قومی طلوع می‌کند که ایشان را در مقابل آفتاب پوششی نداده‌ایم.  «۹۰» </span><span class="trans" rel="18_91">چنین بود و ما از آن چیزها که نزد وی بود به طور کامل خبر داشتیم.  «۹۱» </span><span class="trans" rel="18_92">آن گاه راهی را دنبال کرد.  «۹۲» </span><span class="trans" rel="18_93">تا وقتی میان دو کوه رسید مقابل آن قومی را یافت که سخن نمی‌فهمیدند.  «۹۳» </span><span class="trans" rel="18_94">گفتند: ای ذو القرنین یاجوج و ماجوج در این سرزمین تباهکارند آیا برای تو خراجی مقرر داریم که میان ما و آنها سدی بنا کنی.  «۹۴» </span><span class="trans" rel="18_95">گفت: آن چیزها که پروردگارم مرا تمکن آن را داده بهتر است مرا به نیرو کمک دهید تا میان شما و آنها حائلی کنم.  «۹۵» </span><span class="trans" rel="18_96">قطعات آهن پیش من آرید تا چون میان دو دیواره پر شد گفت: بدمید تا آن را بگداخت گفت: روی گداخته نزد من آرید تا بر آن بریزم.  «۹۶» </span><span class="trans" rel="18_97">پس نتوانستند بر آن بالا روند، و نتوانستند آن را نقب زنند.  «۹۷» </span><span class="trans" rel="18_98">گفت: این رحمتی از جانب پروردگار من است و چون وعده پروردگارم بیاید آن را هموار سازد و<code class="page" rel="13,498"/> وعده پروردگارم درست است.  «۹۸» </span><span class="trans" rel="18_99">در آن روز بگذاریمشان که چون موج در هم شوند و در صور دمیده شود و جمعشان کنیم جمع کامل.  «۹۹» </span><span class="trans" rel="18_100">آن روز جهنم را کاملا به کافران نشان دهیم.  «۱۰۰» </span><span class="trans" rel="18_101">همان کسان که دیدگانشان از یاد من در پرده بوده و شنیدن نمی‌توانسته‌اند.  «۱۰۱» </span><span class="trans" rel="18_102">مگر کسانی که کافرند پندارند که سوای من بندگان مرا خدایان توانند گرفت که ما جهنم را برای کافران محل فرود آمدنی آماده کرده‌ایم.  «۱۰۲» </span></p>                                     <h3>بیان آیات‌ <span class="title" rel="18_83 18_84 18_85 18_86 18_87 18_88 18_89 18_90 18_91 18_92 18_93 18_94 18_95 18_96 18_97 18_98 18_99 18_100 18_101 18_102">بیان آیات مربوط به شرح حال و بیان داستان ذو القرنین</span> </h3> <p> این آیات راجع به داستان ذو القرنین است و در خلال آن پیشگویی‌هایی از قرآن نیز به چشم می‌خورد. </p> <p> <span class="aya" rel="18_83" data-words="1-10">و یسئلونک عن ذی القرنین قل سأتلوا علیکم منه ذکرا</span>. </p> <p>یعنی از تو از وضع ذو القرنین می‌پرسند. چون اگر مقصود معرفی شخص او بود جا داشت در جواب اسمش را معرفی کند و به ذکر لقبش که همان ذو القرنین است اکتفاء ننماید. </p> <p>پس معلوم می‌شود سائل از سرگذشت او پرسش نموده. و <span class="phrase">کلمه <em rel="fa_18_83_10-10" data-sentence="5:356">ذکر</em> در پاسخ بزودی ذکری از او را برای شما می‌خوانم یا مصدر به معنای مفعول است و معنایش این است که بگو به زودی از سرگذشت ذو القرنین مقداری مذکور را می‌خوانم ، و یا مراد از ذکر قرآن است که در خود قرآن موارد زیادی به همین معنا آمده است، و در نتیجه معنایش چنین می‌شود بگو به زودی از او، یعنی از ذو القرنین، و یا از خدای تعالی قرآنی که همان آیات بعدی است می‌خوانم .</span> و معنای دومی روشن‌تر است. </p> <p><code class="aya" rel="18_84"/> <span class="aya" rel="18_84" data-words="1-11">إنا مکنا له فی الأرض و آتیناه من کل شیء سببا</span>. </p> <p> <em>تمکین</em> به معنای قدرت دادن است. وقتی <span class="phrase">گفته می‌شود <em rel="fa_18_101_2-2" data-sentence="12:61">مکنته</em> و یا <em>مکنت له</em> معنایش این است که من او را توانا کردم.</span> پس <em>تمکن در زمین</em> به معنای قدرت تصرف در زمین است، تصرفی مالکانه و دلخواه، و چه بسا گفته شود که مصدری است ریخته و قالب گرفته شده از ماده <em>کون</em> نه از <em>مکن</em> به توهم اصالت میم. پس تمکین به معنای استقرار و ثبات دادن است ثباتی که باعث شود دیگر از مکانش کنده نشود و هیچ مانعی مزاحمتش نتواند کند. <code class="page" rel="13,499"/> کلمه <em>سبب</em> به معنای وصله و وسیله است. پس معنای ایتاء سبب از هر چیز این می‌شود که از هر چیزی که معمولا مردم به وسیله آن متوسل به مقاصد مهم زندگی خود می‌شوند، از قبیل عقل و علم و دین و نیروی جسم و کثرت مال و لشگر و وسعت ملک و حسن تدبیر و غیر آن. جمله مورد بحث منتی است از خدای تعالی که بر ذو القرنین می‌گذارد و با بلیغ‌ترین بیان امر او را بزرگ می‌شمارد. نمونه‌هایی که خداوند تعالی از سیره و عمل و گفتار او نقل می‌کند که مملو از حکمت و قدرت است شاهد بر همین است که غرض بزرگ شمردن امر او است. </p> <p><code class="aya" rel="18_85"/> <span class="aya" rel="18_85" data-words="1-2">فأتبع سببا</span>. </p> <p> <em>اتباع</em> به معنای لاحق شدن است، یعنی ملحق به سببی شد. و به عبارتی دیگر وصله و وسیله‌ای تهیه کرد که با آن به طرف مغرب آفتاب سیر کند و کرد. </p> <p><code class="aya" rel="18_86"/> <span class="aya" rel="18_86" data-words="1-14">حتی إذا بلغ مغرب الشمس وجدها تغرب فی عین حمئة و وجد عندها قوما</span>. </p> <p>کلمه <em>حتی</em> دلالت می‌کند بر اینکه فعلی در تقدیر است و تقدیر کلام فسار حتی اذا بلغ-و سیر کرد تا به مغرب آفتاب رسید می‌باشد. و مراد از مغرب آفتاب، آخر معموره آن روز از ناحیه غرب است، به دلیل اینکه می‌فرماید: نزد آن مردمی را یافت . </p> <p><span class="phrase">مفسرین گفته‌اند: منظور از <em rel="fa_18_86_9-10" data-sentence="26:141">عین حمئة</em> چشمه‌ای دارای گل سیاه یعنی لجن است، چون حماة به معنای آن است و مقصود از عین دریا است، چون بسیار می‌شود که این کلمه به دریا هم اطلاق می‌گردد.</span> و مقصود از اینکه فرمود آفتاب را یافت که در دریایی لجن‌دار غروب می‌کرد این است که به ساحل دریایی رسید که دیگر ما ورای آن خشکی امید نمی‌رفت، و چنین به نظر می‌رسید که آفتاب در دریا غروب می‌کند چون انتهای افق بر دریا منطبق است. بعضی هم گفته‌اند: چنین چشمه لجن‌داری با دریای محیط، یعنی اقیانوس غربی، که جزائر خالدات در آن است منطبق است و جزائر مذکور همان جزائری است که در هیات و جغرافیای قدیم مبدأ طول به شمار می‌رفت، و بعدها غرق شده و فعلا اثری از آنها نمانده است. </p> <p>جمله <span class="aya" rel="18_86" data-words="8-10">فی عین حمئة</span> <em>به صورت</em> عین حامیة یعنی حاره (گرم) نیز قرائت شده و اگر این قرائت صحیح باشد دریای حار با قسمت استوایی اقیانوس کبیر که مجاور آفریقا است منطبق می‌گردد، و بعید نیست که ذو القرنین در رحلت غربیش به سواحل آفریقا رسیده باشد. </p> <p> <span class="aya" rel="18_86" data-words="15-27">قلنا یا ذا القرنین إما أن تعذب و إما أن تتخذ فیهم حسنا</span>. </p> <p>قول منسوب به خدای عز و جل در قرآن کریم، در وحی نبوی و در ابلاغ به وسیله وحی<code class="page" rel="13,500"/> استعمال می‌شود، مانند آیه‌ <span class="aya" rel="2_35" data-words="1-5">و قلنا یا آدم اسکن</span><span class="footnote" rel="1" title="و گفتیم ای آدم سکونت کن سوره بقره، آیه ۳۵">*</span> و آیه‌ <span class="aya" rel="2_58" data-words="1-6">و إذ قلنا ادخلوا هذه القریة</span><span class="footnote" rel="2" title="و چون گفتیم در این قریه داخل شوید سوره بقره، آیه ۵۸">*</span> و گاهی در الهام هم که از نبوت نیست به کار می‌رود، مانند آیه‌ <span class="aya" rel="28_7" data-words="1-7">و أوحینا إلی أم موسی أن أرضعیه</span><span class="footnote" rel="3" title="و به مادر موسی وحی کردیم که او را شیر بده سوره قصص، آیه ۷">*</span>. </p> <p>و با این بیان روشن می‌شود که جمله‌ <span class="aya" rel="18_86" data-words="15-18">قلنا یا ذا القرنین...</span> دلالت ندارد بر اینکه ذی القرنین پیغمبری بوده که به وی وحی می‌شده، چون همانطوری که گفتیم قول خدا اعم از وحی مختص به نبوت است. جمله‌ <span class="aya" rel="18_87" data-words="7-11">ثم یرد إلی ربه فیعذبه...</span> از آنجا که نسبت به خدای تعالی در سیاق غیبت آمده خالی از اشعار به این معنا نیست که مکالمه خدا با ذو القرنین به توسط پیغمبری که همراه وی بوده صورت گرفته، و در حقیقت سلطنت از او نظیر سلطنت طالوت در بنی اسرائیل بوده که با اشاره پیغمبر معاصرش و هدایت او کار می‌کرده. </p> <p> <span class="aya" rel="18_86" data-words="19-27">إما أن تعذب و إما أن تتخذ فیهم حسنا</span> -یعنی یا این قوم را شکنجه کن و یا در آنان به رفتار نیکویی سلوک نما. <span class="phrase">پس کلمه <em rel="fa_18_86_26-26" data-sentence="8:52">حسنا</em> مصدر به معنای فاعل و قائم مقام موصوف خود خواهد بود.</span> ممکن هم هست وصفی باشد که تنها به منظور مبالغه آورده شده. بعضی<span class="footnote" rel="4" title="روح المعانی، ج ۱۶، ص ۳۴">*</span> گفته‌اند: مقابله میان عذاب و اتخاذ حسن (خوشرفتاری) اشاره دارد بر اینکه اتخاذ حسن بهتر است، هر چند که تردید خبری اباحه را می‌رساند. پس جمله مزبور انشایی است، در صورت اخبار، و معنایش این است که: تو مخیری که یا عذابشان کنی و یا مشمول عفو خود قرارشان دهی و لیکن ظاهرا حکم تخییری نباشد بلکه استخباری باشد از اینکه بعدها با ایشان چه معامله‌ای کند عذاب یا احسان و این با سیاق جواب یعنی جمله‌ <span class="aya" rel="18_87" data-words="2-6">أما من ظلم فسوف نعذبه...</span> که مشتمل بر تفصیل به تعذیب و احسان است موافق‌تر و مناسب‌تر است، زیرا اگر جمله‌ <span class="aya" rel="18_86" data-words="19-21">إما أن تعذب...</span> حکم تخییری بود جمله‌ <span class="aya" rel="18_87" data-words="2-4">أما من ظلم...</span> تقریری برای آن می‌بود و معنایش اعلام به قبول بود که در این صورت فائده زیادی افاده نمی‌کند. </p> <p>و خلاصه معنای آیه این است که: ما از او پرسش کردیم که با اینان چه معامله‌ای می‌خواهی بکنی، و حال که برایشان مسلط شده‌ای از عذاب و احسان کدامیک را در باره آنان اختیار می‌کنی؟ و او در جواب گفته است ستمکاران ایشان را عذاب می‌کنیم، سپس         <code class="page" rel="13,501"/> وقتی که به سوی پروردگار خویش بازگردند او عذاب نکر به ایشان می‌دهد، و ما به مؤمن صالح احسان نموده و به آنچه مایه رفاه او است تکلیفش می‌کنیم. </p> <p>در جمله‌ <span class="aya" rel="18_86" data-words="19-21">إما أن تعذب</span> مفعول را نیاورده و در جمله‌ <span class="aya" rel="18_86" data-words="22-27">و إما أن تتخذ فیهم حسنا</span> آورده و این بدان جهت است که همه آنان ظالم نبودند و معلوم است که مردمی که وضعشان چنین باشد تعمیم عذاب در باره‌شان صحیح نیست، بخلاف تعمیم احسان که می‌شود هم صالح قومی را احسان کرد و هم طالحشان را. </p> <h3> <span class="title" rel="18_83 18_84 18_85 18_86 18_87 18_88 18_89 18_90 18_91 18_92 18_93 18_94 18_95 18_96 18_97 18_98 18_99 18_100 18_101 18_102">ظالمان را عذاب می‌کنیم و مؤمنان صالح العمل را جزای حسنی است</span> </h3> <p> <code class="aya" rel="18_87"/> <span class="aya" rel="18_87" data-words="2-13">أما من ظلم فسوف نعذبه ثم یرد إلی ربه فیعذبه عذابا نکرا</span>. </p> <p><span class="phrase">کلمه: <em rel="fa_18_87_13-13" data-sentence="6:127">نکر</em> به معنای منکر و غیر آشنا و غیر معهود است، یعنی خدا ایشان را عذابی بی‌سابقه کند که هیچ گمانش را نمی‌کردند و انتظارش را نداشتند.</span> </p> <p>مفسرین، ظلم در این آیه را به ارتکاب شرک تفسیر نموده، و تعذیب را عبارت از کشتن دانسته‌اند. بنا بر این، معنای جمله چنین می‌شود: اما کسی که ظلم کند، یعنی به خدا شرک بورزد، و از شرکش توبه نکند به زودی او را می‌کشیم. و گویا این معنا را از مقابل قرار گرفتن ظلم با ایمان و عمل صالح در جمله‌ <span class="aya" rel="18_88" data-words="3-7">من آمن و عمل صالحا</span> استفاده کرده‌اند، و لیکن ظاهر از این مقابله این است که مراد از ظلم اعم از این است که ایمان به خدا نیاورد و شرک بورزد، و یا ایمان بیاورد و شرک هم نورزد و لیکن عمل صالح نکند و به جای آن، عمل فاسد کند یعنی فساد در زمین کند. و اگر مقابل، ظلم را مقید به ایمان نکرده بود آن وقت ظهور در این داشت که اصلا مقصود از ظلم فساد انگیزی در زمین باشد بدون اینکه هیچ نظری به شرک داشته باشد، چون معهود از سیره پادشاهان این است که وقتی دادگستری کنند سرزمین خود را از فساد مفسدین پاک می‌کنند،  (نه از شرک) این نظریه ما بود در تفسیر ظلم به شرک و عین همین نظریه را در تفسیر تعذیب، به قتل داریم. </p> <p><code class="aya" rel="18_88"/> <span class="aya" rel="18_88" data-words="1-10">و أما من آمن و عمل صالحا فله جزاء الحسنی...</span> <span class="phrase">کلمه <em rel="fa_18_88_7-7" data-sentence="5:68">صالحا</em> وصفی است که قائم مقام موصوف خود شده، و همچنین کلمه  <em rel="fa_18_88_10-10" data-sentence="112:2">حسنی</em> .</span> و <span class="phrase">کلمه <em rel="fa_18_88_9-9" data-sentence="5:194">جزاء</em> حال و یا تمیز و یا مفعول مطلق است، و تقدیر چنین است: اما کسی که ایمان آورد و عمل کند عملی صالح، برای اوست مثوبت حسنی در حالی که جزاء داده می‌شود، و یا از حیث جزاء، و یا جزایش می‌دهیم جزای حسنی.</span> </p> <p> <span class="aya" rel="18_88" data-words="11-16">و سنقول له من أمرنا یسرا</span> <span class="phrase">-کلمه <em rel="fa_18_88_16-16" data-sentence="6:279">یسر</em> به معنای میسور یعنی آسان است، و وصفی است، که در جای موصوف نشسته، و ظاهرا منظور از امر در <em rel="fa_18_88_15-15" data-sentence="151:175">امرنا</em> امر تکلیفی است، و تقدیر کلام چنین است: به زودی به او از امر خود سخنی می‌گوییم آسان، یعنی به او<code class="page" rel="13,502"/> تکلیفی می‌کنیم آسان که بر او گران نیاید.</span> </p> <p><code class="aya" rel="18_89"/><code class="aya" rel="18_90"/> <span class="aya" rel="18_89-90" data-words="1-8">ثم أتبع سببا، حتی إذا بلغ مطلع الشمس...</span>. </p> <p>یعنی در آنجا وسائلی برای سفر تهیه دید، و به سوی مشرق حرکت کرد تا به صحرایی از طرف مشرق رسید، و دید که آفتاب بر قومی طلوع می‌کند که برای آنان وسیله پوششی از آن قرار ندادیم. </p> <p>و <span class="phrase">منظور از <em rel="fa_18_90_15-15" data-sentence="9:229">ستر</em> آن چیزی است که آدمی با آن خود را از آفتاب می‌پوشاند و پنهان می‌کند، مانند ساختمان و لباس و یا خصوص ساختمان، یعنی مردمی بودند که روی خاک زندگی می‌کردند، و خانه‌ای که در آن پناهنده شوند، و خود را از حرارت آفتاب پنهان کنند نداشتند.</span> و نیز عریان بودند و لباسی هم بر تن نداشتند. و اگر لباس و بنا را به خدا نسبت داد و فرموده:  ما برای آنان وسیله پوششی از آن قرار ندادیم اشاره است به اینکه مردم مذکور هنوز به این حد از تمدن نرسیده بودند که بفهمند خانه و لباسی هم لازم است و هنوز علم ساختمان کردن و خیمه زدن و لباس بافتن و دوختن را نداشتند. </p> <p><code class="aya" rel="18_91"/> <span class="aya" rel="18_91" data-words="1-7">کذلک و قد أحطنا بما لدیه خبرا</span>. </p> <p><span class="phrase">ظاهرا کلمه <em rel="fa_18_91_1-1" data-sentence="11:39">کذلک</em> اشاره به وضعی باشد که در کلام ذکر کرد.</span> و اگر چیزی را به خودش تشبیه کرده به اعتبار مغایرت ادعایی است، که وقتی می‌خواهند مطلبی را در حق چیزی تاکید کنند این تشبیه را به کار می‌برند. <span class="phrase">دیگر مفسرین، مشار الیه به <em rel="fa_18_91_1-1" data-sentence="26:47">کذلک</em> را چیزهای دیگری دانسته‌اند که از فهم بعید است.</span> </p> <p><span class="phrase">ضمیر در کلمه <em rel="fa_18_91_6-6" data-sentence="13:322">لدیه</em> به ذو القرنین برمی‌گردد، و جمله‌ <span class="aya" rel="18_91" data-words="2-7">و قد أحطنا بما لدیه خبرا</span> جمله حالیه است، و معنایش این است که: او وسیله‌ای برای سیر و سفر تهیه دیده به راه افتاد، تا به محل طلوع آفتاب رسید، و در آنجا مردمی چنین و چنان یافت در حالی که ما احاطه علمی و آگاهی از آنچه نزد او می‌شد داشتیم.</span> از عده و عده‌اش از آنچه جریان می‌یافت خبردار بودیم. و ظاهرا احاطه علمی خدا به آنچه نزد وی صورت می‌گرفت کنایه باشد از اینکه آنچه که تصمیم می‌گرفت و هر راهی را که می‌رفت به هدایت خدا و امر او بود، و در هیچ امری اقدام نمی‌نمود مگر به هدایتی که با آن مهتدی شده، و به امری که به آن مامور گشته بود. هم چنان که جمله‌ <span class="aya" rel="18_86" data-words="15-18">قلنا یا ذا القرنین...</span> که مربوط به موقع حرکتش به طرف مغرب است اشاره به این معنا دارد. </p> <p>آیه شریفه‌ <span class="aya" rel="18_91" data-words="2-4">و قد أحطنا...</span> در معنای کناییش نظیر آیه‌ <span class="aya" rel="11_37" data-words="1-6">و اصنع الفلک بأعیننا و وحینا</span><span class="footnote" rel="1" title="کشتی را زیر نظر ما و به وحی ما بساز سوره هود، آیه ۳۷">*</span> و آیه‌ <span class="aya" rel="4_166" data-words="7-8">أنزله بعلمه</span><span class="footnote" rel="2" title="به علم خود نازلش کرد، سوره نساء آیه ۱۶۶">*</span> و آیه‌ <span class="aya" rel="72_28" data-words="7-10">و أحاط بما لدیهم</span><span class="footnote" rel="3" title="به آنچه نزد ایشان است احاطه دارد سوره جن، آیه ۲۸">*</span> می‌باشد، یعنی هر چه می‌کرد بدون اطلاع ما نبود. </p> <p>بعضی<span class="footnote" rel="4" title="روح المعانی، ج ۱۶، ص ۳۶">*</span> از مفسرین گفته‌اند: آیه مورد بحث در مقام تعظیم امر ذو القرنین است، می‌خواهد بفرماید جز خدا کسی به دقائق و جزئیات کار او پی نمی‌برد، و یا در مقام به شگفتی واداشتن شنونده است از زحماتی که وی در این سفر تحمل کرده، و اینکه مصائب و شدائدی که دیده همه در علم خدا هست و چیزی بر او پوشیده نیست. و یا در مقام تعظیم آن سببی است که دنبال کرده. ولی آنچه ما در معنایش گفتیم وجیه‌تر است. </p> <h3> <span class="title" rel="18_83 18_84 18_85 18_86 18_87 18_88 18_89 18_90 18_91 18_92 18_93 18_94 18_95 18_96 18_97 18_98 18_99 18_100 18_101 18_102">ساختن سد به وسیله ذو القرنین</span> </h3> <p> <code class="aya" rel="18_92"/><code class="aya" rel="18_93"/> <span class="aya" rel="18_92-93" data-words="1-8">ثم أتبع سببا، حتی إذا بلغ بین السدین...</span> کلمه <em>سد</em> به معنای کوه و هر چیزی است که راه را بند آورد، و از عبور جلوگیری کند. و گویا مراد از <em>دو سد</em> در این آیه دو کوه باشد. و در جمله <span class="aya" rel="18_93" data-words="6-9">وجد من دونهما قوما</span> <em>مراد از</em> من دونهما نقطه‌ای نزدیک به آن دو کوه است. و جمله‌ <span class="aya" rel="18_93" data-words="10-13">لا یکادون یفقهون قولا</span> کنایه از سادگی و بساطت فهم آنان است. و چه بسا گفته‌اند: کنایه از عجیب و غریب بودن لغت و زبان آنان باشد، که گویا از لغت ذو القرنین و مردمش بیگانه بوده‌اند ولی این قول بعید است. </p> <p><code class="aya" rel="18_94"/> <span class="aya" rel="18_94" data-words="1-9">قالوا یا ذا القرنین إن یأجوج و مأجوج مفسدون...</span>. </p> <p>ظاهر این است که گویندگان این حرف همان قومی باشند که ذو القرنین آنان را در نزدیکی دو کوه بیافت. و یاجوج و ماجوج دو طائفه از مردم بودند که از پشت آن کوه به این مردم حمله می‌کردند، و قتل عام و غارت راه انداخته اسیر می‌نمودند. دلیل بر همه اینها سیاق آیه است که تماما ضمیر عاقل به آنان برگردانده شده و (نیز) عمل سد کشیدن بین دو کوه، و غیر از اینها. </p> <p> <span class="aya" rel="18_94" data-words="12-15">فهل نجعل لک خرجا</span> <span class="phrase">-کلمه <em rel="fa_18_94_14-14" data-sentence="6:84">خرج</em> به معنای آن چیزی است که برای مصرف شدن در حاجتی از حوائج، از مال انسان خارج می‌گردد.</span> قوم مذکور پیشنهاد کردند که مالی را از ایشان بگیرد و میان آنان و یاجوج و ماجوج سدی ببندد که مانع از تجاوز آنان بشود. </p> <p><code class="aya" rel="18_95"/> <span class="aya" rel="18_95" data-words="1-13">قال ما مکنی فیه ربی خیر فأعینونی بقوة أجعل بینکم و بینهم ردما</span>. </p> <p><span class="phrase">اصل کلمه <em rel="fa_18_95_3-3" data-sentence="9:120">مکنی</em> ، <em>مکننی</em> بوده و دو نون در هم ادغام شده به این صورت در         <code class="page" rel="13,504"/> آمده است.</span> و <span class="phrase">کلمه: <em rel="fa_18_95_13-13" data-sentence="6:17">ردم</em> به معنای سد است.</span> و بعضی گفته‌اند به معنای سد قوی است. </p> <p><span class="phrase">بنا بر این، تعبیر به <em rel="fa_18_95_13-13" data-sentence="21:119">ردم</em> در جواب آنان که درخواست سدی کرده بودند برای این بوده که هم خواهش آنان را اجابت کرده، و هم وعده ما فوق آن را داده باشد.</span> </p> <p>و اینکه فرمود: آن مکنتی که خدا به من داده بهتر است برای افاده استغناء ذو القرنین از کمک مادی ایشان است که خود پیشنهادش را کردند. می‌خواهد بفرماید: ذو القرنین گفت آن مکنتی که خدا به من داده، و آن وسعت و قدرت که خدا به من ارزانی داشته، از مالی که شما وعده می‌دهید بهتر است، و من به آن احتیاج ندارم. </p> <p> <span class="aya" rel="18_95" data-words="7-8">فأعینونی بقوة...</span> <span class="phrase">کلمه <em rel="fa_18_95_8-8" data-sentence="5:65">قوه</em> به معنای هر چیزی است که به وسیله آن آدمی بر چیزی نیرومند می‌شود.</span> جمله مزبور تفریع بر مطلبی است که از پیشنهاد آنان به دست می‌آید، و آن ساختن سد بوده، و حاصل معنا این است که: من از شما خرج نمی‌خواهم و اما سدی که خواستید اگر بخواهید بسازم باید کمک انسانیم کنید، یعنی کارگر و مصالح ساختمانی بیاورید، تا آن را بسازم-و از مصالح آن آهن و قطر و نفخ با دمیدن را نام برده است-و به این معنایی که کردیم این مطلب روشن می‌گردد که مراد ایشان از پیشنهاد خرج دادن اجرت بر سد سازی بوده در حقیقت خواسته‌اند به ذو القرنین مزد بدهند که او هم قبول نکرده است. <code class="aya" rel="18_96"/> <span class="aya" rel="18_96" data-words="1-3">آتونی زبر الحدید...</span> <span class="phrase">کلمه <em rel="fa_18_96_2-2" data-sentence="5:94">زبر</em> -به ضمه زاء و فتحه باء-جمع <em rel="fa_18_96_2-2" data-sentence="85:53">زبرة</em> است، هم چنان که <em>غرف</em> جمع  <em>غرفة</em> است.</span> و <span class="phrase"><em rel="fa_18_96_2-2" data-sentence="0:19">زبره</em> به معنای قطعه است.</span> و <span class="phrase">کلمه <em rel="fa_18_96_6-6" data-sentence="5:81">ساوی</em> به طوری که گفته‌اند به معنای تسویه است، و همین عبارت <em rel="fa_18_96_6-6" data-sentence="112:15">سوی</em> نیز قرائت شده.</span> و <span class="phrase"><em rel="fa_18_96_8-8" data-sentence="0:52">صدفین</em> تثنیه <em>صدف</em>  است که به معنای یک طرف کوه است.</span> و بعضی گفته‌اند این کلمه جز در کوهی که در برابرش کوه دیگری باشد استعمال نمی‌گردد. و بنا بر این کلمه مذکور از کلمات دو طرفی مانند زوج و ضعف و غیر آن دو است. و <span class="phrase">کلمه <em rel="fa_18_96_19-19" data-sentence="5:106">قطر</em> به معنای مس و یا روی مذاب است، و  <em>افراغ قطر</em> به معنای ریختن آن به سوراخ و فاصله‌ها و شکاف‌ها است.</span> </p> <p> <span class="aya" rel="18_96" data-words="1-3">آتونی زبر الحدید</span> -یعنی بیاورید برایم قطعه‌های آهن را تا در سد به کار ببرم. این آوردن آهن همان قوتی بود که از ایشان خواست. و اگر تنها آهن را از میان مصالح سد سازی ذکر کرده و مثلا اسمی از سنگ نیاورده بدین جهت بوده که رکن سد سازی و استحکام بنای آن موقوف بر آهن است. پس جمله‌ <span class="aya" rel="18_96" data-words="1-3">آتونی زبر الحدید</span> بدل بعض از کل جمله‌ <span class="aya" rel="18_95" data-words="7-8">فأعینونی بقوة</span> است. ممکن هم هست در کلام تقدیری گرفت و گفت تقدیر آن: <span class="aya" rel="18_96" data-words="15-16">قال آتونی...</span> می‌باشد، و تقدیر در قرآن بسیار است. <code class="page" rel="13,505"/> و در جمله‌ <span class="aya" rel="18_96" data-words="4-10">حتی إذا ساوی بین الصدفین قال انفخوا</span> اختصار به حذف به کار رفته، و تقدیر آن: فاعانوه بقوة و آتوه ما طلبه منهم فبنی لهم السد و رفعه حتی اذا سوی بین الصدفین قال انفخوا-او را به قوه و نیرو مدد کرده، و آنچه خواسته بود برایش آوردند، پس سد را برایشان بنا کرده بالا برد، تا میان دو کوه را پر کرد و گفت حالا در آن بدمید . </p> <p>و ظاهرا جمله‌ <span class="aya" rel="18_96" data-words="9-10">قال انفخوا</span> از باب اعراض از متعلق فعل به خاطر دلالت بر خود فعل است. و مقصود این است که دم‌های آهنگری را بالای سد نصب کنند، تا آهن‌های داخل سد را گرم نمایند، و سرب ذوب شده را در لابلای آن بریزند. </p> <p>و در جمله‌ <span class="aya" rel="18_96" data-words="11-15">حتی إذا جعله نارا قال...</span> حذف و ایجازی به کار رفته، و تقدیر آن این است که: فنفخ حتی اذا جعله نارا-دمید تا آنکه دمیده شده را و یا آهن را آتش کرد بدین معنی که: آن را مانند آتش سرخ و داغ کرد. و بنا بر این، عبارت <em>آن را آتش کرد</em> از باب استعاره است. </p> <p> <span class="aya" rel="18_96" data-words="15-19">قال آتونی أفرغ علیه قطرا</span> <span class="phrase">-یعنی برای من <em rel="fa_18_96_19-19" data-sentence="14:99">قطر</em> بیاورید تا ذوب نموده روی آن بریزم و لابلای آن را پر کنم، تا سدی تو پر شود، و چیزی در آن نفوذ نکند.</span> </p> <p><code class="aya" rel="18_97"/> <span class="aya" rel="18_97" data-words="1-9">فما اسطاعوا أن یظهروه و ما استطاعوا له نقبا</span>. </p> <p>کلمه <em>اسطاع</em> و <em>استطاع</em> به یک معنا است. و <em>ظهور</em> به معنای علو و استیلاء است. و <span class="phrase"><em rel="fa_18_97_9-9" data-sentence="0:25">نقب</em> به معنای سوراخ کردن است.</span> راغب در مفردات گفته: نقب در دیوار و پوست به منزله نقب در چوب است<span class="footnote" rel="1" title="مفردات راغب، ماده &lt;em&gt;نقب&lt;/em&gt; ">*</span>،  (یعنی نقب در سوراخ کردن دیوار و پوست، و نقب در سوراخ کردن چوب به کار می‌رود). ضمیرهای جمع به یاجوج و ماجوج برمی‌گردد. در این جمله نیز حذف و ایجاز به کار رفته و تقدیر آن: فبنی السد فما استطاع یاجوج و ماجوج ان یعلوه لارتفاعه و ما استطاعوا ان ینقبوه لاستحکامه می‌باشد، یعنی بعد از آنکه سد را ساخت یاجوج و ماجوج نتوانستند به بالای آن بروند، چون بلند بود، و نیز به سبب محکمی نتوانستند آن را سوراخ کنند. </p> <p><code class="aya" rel="18_98"/> <span class="aya" rel="18_98" data-words="1-16">قال هذا رحمة من ربی فإذا جاء وعد ربی جعله دکاء و کان وعد ربی حقا</span> <span class="phrase">کلمه <em rel="fa_18_98_11-11" data-sentence="5:40">دکاء</em> از <em>دک</em> به معنای شدت کوبیدن است.</span> و در اینجا مصدر و به معنای اسم مفعول است. بعضی گفته‌اند: مراد <em>شتر دکاء</em> یعنی بی‌کوهان است، و اگر این باشد آن وقت به طوری که گفته شده استعاره‌ای از خرابی سد خواهد بود. </p> <p>   <code class="page" rel="13,506"/> <span class="aya" rel="18_98" data-words="1-5">قال هذا رحمة من ربی</span> -یعنی ذو القرنین-بعد از بنای سد-گفت: این سد خود رحمتی از پروردگار من بود، یعنی نعمت و سپری بود که خداوند با آن اقوامی از مردم را از شر یاجوج و ماجوج حفظ فرمود. </p> <p> <span class="aya" rel="18_98" data-words="6-11">فإذا جاء وعد ربی جعله دکاء</span> -در این جمله نیز حذف و ایجاز به کار رفته، و تقدیر آن چنین است: و این سد و این رحمت تا آمدن وعده پروردگار من باقی خواهد ماند، وقتی وعده پروردگار من آمد آن را در هم می‌کوبد و با زمین یکسان می‌کند. </p> <p>و مقصود از وعده یا وعده‌ای است که خدای تعالی در خصوص آن سد داده بوده که به زودی یعنی در نزدیکی‌های قیامت آن را خرد می‌کند، در این صورت وعده مزبور پیشگویی خدا بوده که ذو القرنین آن را خبر داده. و یا همان وعده‌ای است که خدای تعالی در باره قیام قیامت داده، و فرموده: کوه‌ها همه در هم کوبیده گشته دنیا خراب می‌شود. هر چه باشد قضیه را با جمله‌ <span class="aya" rel="18_98" data-words="12-16">و کان وعد ربی حقا</span> تاکید فرموده است. </p> <p><code class="aya" rel="18_99"/><code class="aya" rel="18_100"/> <span class="aya" rel="18_99" data-words="1-7">و ترکنا بعضهم یومئذ یموج فی بعض...</span> از ظاهر سیاق برمی‌آید که ضمیر جمع <em>هم</em> به <em>ناس</em> برگردد، و مؤید این احتمال این است که ضمیر در <em>جمعناهم</em> نیز به طور قطع به <em>ناس</em> برمی‌گردد، و چون همه ضمیرها یکی است پس آن نیز باید به <em>ناس</em> برگردد. </p> <p>در جمله‌ <span class="aya" rel="18_99" data-words="3-7">بعضهم یومئذ یموج فی بعض</span> استعاره‌ای به کار رفته، و مراد این است که: در آن روز از شدت ترس و اضطراب آن چنان آشفته می‌شوند که دریا در هنگام طوفان آشفته می‌شود، و مانند آب دریا به روی هم می‌ریزند و یکدیگر را از خود می‌رانند، در نتیجه نظم و آرامش جای خود را به هرج و مرج می‌دهد، و پروردگارشان از ایشان اعراض نموده رحمتش شامل حالشان نمی‌شود و دیگر به اصلاح وضعشان عنایتی نمی‌کند. </p> <p>پس این آیه به منزله تفصیل همان اجمالی است که ذو القرنین در کلام خود اشاره کرده و گفته بود: <span class="aya" rel="18_98" data-words="6-11">فإذا جاء وعد ربی جعله دکاء</span> و نظیر تفصیلی است که در جای دیگر آمده که: <span class="aya" rel="21_96-97" data-words="1-33">حتی إذا فتحت یأجوج و مأجوج و هم من کل حدب ینسلون، و اقترب الوعد الحق فإذا هی شاخصة أبصار الذین کفروا یا ویلنا قد کنا فی غفلة من هذا بل کنا ظالمین</span><span class="footnote" rel="1" title="تا روزی که راه یاجوج و ماجوج باز شود و آنان از هر جانب پست و بلندی زمین شتابان در آیند، آن گاه وعده حق بسیار نزدیک شود و ناگهان چشم کافران از حیرت فرو ماند و فریاد کنند ای وای بر ما که از این روز غافل بودیم و سخت به راه ستمکاری شتافتیم سوره انبیاء، آیات ۹۶ و ۹۷">*</span> و بهر تقدیر   <code class="page" rel="13,507"/> این جمله از ملاحم یعنی پیشگوییهای قرآن است. </p> <p><span class="phrase">از آنچه گفتیم به خوبی روشن گردید که <em rel="fa_18_99_2-2" data-sentence="36:162">ترک</em> در جمله <em rel="fa_18_99_1-2" data-sentence="99:137">و ترکنا</em> به همان معنای متبادر از کلمه است، که مقابل گرفتن و اخذ است، و هیچ جهتی ندارد که مانند بعضی بگوییم: ترک به معنای جعل و از لغات اضداد است.</span> </p> <p>و این آیه از کلام خدای عز و جل است، نه تتمه کلام ذو القرنین، به دلیل اینکه در آن، سیاق از غیبت به تکلم با غیر که سیاق کلام سابق بر این خدای تعالی بود و در آن می‌فرمود: <span class="aya" rel="18_84" data-words="1-3">إنا مکنا له</span> <span class="aya" rel="18_86" data-words="15-18">قلنا یا ذا القرنین</span>، تغییر یافته، و اگر تتمه کلام ذو القرنین بود جا داشت چنین بیاید: ترک بعضهم... در مقابل جمله دیگر که فرمود <span class="aya" rel="18_98" data-words="10-11">جعله دکاء</span>. </p> <p>و مقصود از <span class="aya" rel="18_99" data-words="8-11">و نفخ فی الصور</span> نفخه دومی قبل از قیامت است که با آن همه مردگان زنده می‌شوند، به دلیل اینکه دنبالش می‌فرماید: <span class="aya" rel="18_99-100" data-words="12-19">فجمعناهم جمعا، و عرضنا جهنم یومئذ للکافرین عرضا</span>. </p> <p><code class="aya" rel="18_101"/> <span class="aya" rel="18_101" data-words="1-12">الذین کانت أعینهم فی غطاء عن ذکری و کانوا لا یستطیعون سمعا</span>. </p> <p>این آیه تفسیر کافرین است، و آنان همانهایی هستند که خداوند میان آنان و ذکرش سدی قرار داده و پرده‌ای کشیده-و به همین مناسبت بعد از ذکر سد متعرض حال آنان شده- دیدگان ایشان را در پرده‌ای از یاد خدا کرده و استطاعت شنیدن را از گوششان گرفته در نتیجه راهی که میان آنان و حق فاصله بود آن راه که همان یاد خدا است، بریده شده است. </p> <p>آری، انسان یا از راه چشم به حق می‌رسد، و از دیدن و تفکر در آیات خدای عز و جل به سوی مدلول آنها راه می‌یابد، و یا از طریق گوش و شنیدن کلمات حکمت و موعظه و قصص و عبرتها، و اینان نه چشم دارند و نه گوش. </p> <h3> <span class="title" rel="18_102">وجوهی که در بیان مراد آیه شریفه: <span class="aya" rel="18_102" data-words="1-10">أ فحسب الذین کفروا أن یتخذوا عبادی من دونی أولیاء...</span> گفته شده است</span> </h3> <p> <code class="aya" rel="18_102"/> <span class="aya" rel="18_102" data-words="1-10">أ فحسب الذین کفروا أن یتخذوا عبادی من دونی أولیاء...</span>. </p> <p>استفهامی است انکاری. در مجمع البیان گفته: معنایش این است که آیا کسانی که توحید خدای را انکار می‌کنند خیال می‌کنند اگر غیر از خدا اولیای دیگری اتخاذ کنند ایشان را یاری خواهند نمود، و عقاب مرا از ایشان دفع توانند کرد؟ آن گاه بر گفته خود استدلال نموده می‌گوید: جمله‌ <span class="aya" rel="18_102" data-words="11-15">إنا أعتدنا جهنم للکافرین نزلا</span>، بر این حذف دلالت می‌کند<span class="footnote" rel="1" title="مجمع البیان، ج ۴، ص ۲۱۳">*</span>. </p> <p>البته وجه دیگری از ابن عباس نقل شده که وی گفته معنای آیه چنین است: آیا اینان که کافر شدند می‌پندارند که اگر بغیر من آلهه‌ای بگیرند من برای خود و علیه ایشان غضب نخواهم کرد و عقابشان نمی‌کنم؟. </p> <p>   <code class="page" rel="13,508"/> وجه <span class="phrase">سومی نیز هست، و آن این است که جمله‌ <span class="aya" rel="18_102" data-words="5-6">أن یتخذوا...</span> مفعول اول برای  <em rel="fa_18_102_1-1" data-sentence="120:272">حسب</em> است که به معنای <em>ظن</em> می‌باشد، و مفعول دومش محذوف و تقدیرش چنین است: ا فحسب الذین کفروا اتخاذهم عبادی من دونی اولیاء نافعا لهم او دافعا للعقاب عنهم -آیا کسانی که کافر شده‌اند پنداشته‌اند که اگر غیر از من اولیائی بگیرند برای ایشان نافع و یا دافع عقاب از ایشان است؟ .</span> </p> <p>و فرق میان این وجه و دو وجه قبلی این است که در آن دو وجه، کلمه <em>أن</em>  وصله‌اش قائم مقام دو مفعول است، و آنچه حذف شده بعضی از صله است، به خلاف وجه سومی که آن <em>أن</em> وصله‌اش مفعول اول برای حسب است و مفعول دوم آن حذف شده. </p> <p>وجه چهارمی که هست این است که بگوییم <em>أن</em> وصله‌اش به جای دو مفعول آمده، و عنایت کلام و نقطه اتکاء در آن متوجه این است که بفهماند اتخاذ آلهه، اتخاذ حقیقی نیست، و اصلا اتخاذ نیست، چون اتخاذ همیشه از دو طرف است و آلهه اتخاذ شده اینان خودشان تبری می‌جویند و می‌گویند: <span class="aya" rel="34_41" data-words="2-6">سبحانک أنت ولینا من دونهم</span>، یعنی منزهی تو ای خدا جز به تو دل ندادیم. </p> <p>و این وجوه چهارگانه از نظر ترتیب در وجاهت هر یک در رتبه خود قرار دارد، و از همه وجیه‌تر وجه اول است که سیاق آیات هم با آن مساعد است، برای اینکه آیات مورد بحث بلکه تمامی آیات سوره در این سیاق است که بفهماند کفار به زینت زندگی دنیا مفتون گشته، امر بر ایشان مشتبه شده است و به ظاهر اسباب اطمینان و رکون کردند، و در نتیجه غیر خدای را اولیای خود گرفتند و پنداشتند که ولایت این آلهه کافی و نافع برای آنان است و دافع ضرر از آنها است. و حال آنکه آنچه بعد از نفخ صور و جمع شدن خلایق خواهند دید مناقض پندار ایشان است، پس آیه شریفه مورد بحث نیز همین پندار را تخطئه می‌کند. </p> <p><span class="phrase">این را هم باید بگوییم که قائم مقام شدن <em>أن</em> وصله‌اش به جای هر دو مفعول  <em rel="fa_18_102_1-1" data-sentence="79:384">حسب</em> با اینکه در کلام خدا زیاد آمده، و از آن جمله فرموده: <span class="aya" rel="45_21" data-words="1-9">أم حسب الذین اجترحوا السیئات أن نجعلهم کالذین آمنوا</span><span class="footnote" rel="1" title="آیا پنداشتند آنان که کسب کردند بدیها را اینکه قرار می‌دهیم آنان را مثل کسانی که ایمان آوردند؟ سوره جاثیه، آیه ۲۱">*</span> و امثال آن حاجتی باقی نمی‌گذارد که مفعول دوم آن را محذوف بدانیم.</span> علاوه بر اینکه بعضی از نحویین هم آن را جائز ندانسته‌اند. </p> <p>آیات بعدی هم این وجه اول را تایید می‌کنند، که می‌فرمایند: <span class="aya" rel="18_103" data-words="1-5">قل هل ننبئکم بالأخسرین أعمالا...</span>، و همچنین قرائتی که منسوب به علی (ع) و عده‌ای دیگر از   <code class="page" rel="13,509"/> قراء است که خوانده‌اند: <em>ا فحسب</em> -سین را ساکن و باء را مضموم خوانده‌اند. یعنی آیا اولیاء گرفتن بندگان مرا برای خود بس است ایشان را. </p> <p>پس مراد از <em>عباد</em> در جمله‌ <span class="aya" rel="18_102" data-words="5-10">أن یتخذوا عبادی من دونی أولیاء</span> هر چیزی و هر کسی است که مورد پرستش بت‌پرستان قرار بگیرد، چه ملائکه باشد و چه جن، و چه کملین از بشر. </p> <p>و <span class="phrase">اما اینکه مفسرین گفته‌اند که مراد از عباد مسیح و ملائکه و امثال ایشان از مقربین درگاه خدا است، نه شیطان‌ها، چون کلمه <em>عباد</em> در اکثر موارد وقتی اضافه به یای متکلم می‌شود تشریف و احترام منظور است، صحیح نیست زیرا اولا مقام مناسب تشریف نیست و این ظاهر است، و ثانیا قید <em rel="fa_18_102_7-8" data-sentence="272:234">من دونی</em> در کلام، صریح در این است که مراد از <span class="aya" rel="18_102" data-words="3-4">الذین کفروا</span> بت‌پرستان هستند که اصلا خدا را عبادت نمی‌کنند، با اینکه اعتراف به الوهیت او دارند، بلکه شرکاء را که شفعاء می‌دانند عبادت می‌کردند.</span> و اما اهل کتاب مثلا نصاری در عین اینکه مسیح را ولی خود گرفتند ولایت خدای را انکار نکردند، بلکه دو قسم ولایت اثبات می‌کردند و آن گاه هر دو را یکی می‌شمردند-دقت بفرمائید. </p> <p><span class="phrase">پس حق این است که جمله <em rel="fa_18_102_6-6" data-sentence="22:170">عبادی</em> شامل مسیح و مانند او نمی‌شود، بلکه تنها شامل آلهه بت‌پرستان می‌شود و مراد از جمله‌ <span class="aya" rel="18_102" data-words="3-4">الذین کفروا</span> تنها وثنی‌ها هستند.</span> </p> <p> <span class="aya" rel="18_102" data-words="11-15">إنا أعتدنا جهنم للکافرین نزلا</span> -یعنی جهنم را آماده کرده‌ایم تا برای کفار در همان ابتدای ورودشان به قیامت وسیله پذیرائیشان باشد. <span class="phrase">تشبیه کرده خداوند خانه آخرت را به خانه‌ای که میهمان وارد آن می‌شود و تشبیه کرده جهنم را به <em rel="fa_18_102_14-14" data-sentence="91:55">نزل</em> یعنی چیزی که میهمان در اول ورودش با آن پذیرایی می‌شود.</span> </p> <p>و با در نظر گرفتن اینکه بعد از دو آیه می‌فرماید اینان در قیامت توقف و مکثی ندارند فهمیده می‌شود که این تشبیه چقدر تشبیه لطیفی است. گویا کفار غیر از ورود به جهنم، دیگر کاری ندارند، و معلوم است که در این آیه چه تحکم و توبیخی از ایشان شده و کانه این تحکم را در مقابل تحکمی که از آنان در دنیا نقل کرده و فرموده: <span class="aya" rel="18_106" data-words="6-11">و اتخذوا آیاتی و رسلی هزوا</span> قرار داده. </p> <h3>بحث روایتی‌ <span class="title" rel="18_83 18_86 18_84 18_85 18_87 18_88 18_89 18_90 18_91 18_92 18_93 18_94 18_95 18_96 18_97 18_98 18_99 18_100 18_101 18_102">اختلافاتی که از جهات متعدد در روایات مربوط به ذو القرنین وجود دارد</span> </h3> <p> در تفسیر قمی می‌گوید: بعد از آنکه رسول خدا (ص) مردم را از<code class="page" rel="13,510"/> داستان موسی و همراهش و خضر خبر داد، عرض کردند داستان آن شخصی که دنیا را گردید و مشرق و مغرب آن را زیر پا گذاشت بگو ببینم چه کسی بوده. خدای تعالی آیات‌ <span class="aya" rel="18_83" data-words="1-5">و یسئلونک عن ذی القرنین...</span> را نازل فرمود<span class="footnote" rel="1" title="تفسیر قمی، ج ۲، ص ۴۰">*</span>. </p> <p>مؤلف: تفصیل این روایت را در آنجا که داستان اصحاب کهف را آوردیم نقل نمودیم، و در این معنا در الدر المنثور<span class="footnote" rel="2" title="الدر المنثور، ج ۴، ص ۲۴۰">*</span> از ابن ابی حاتم از سدی از عمر مولی غفره نیز روایتی آمده. </p> <p>خواننده عزیز باید بداند که روایات مروی از طرق شیعه و اهل سنت از رسول خدا  (ص) و از طرق خصوص شیعه از ائمه هدی (ع) و همچنین اقوال نقل شده از صحابه و تابعین که اهل سنت با آنها معامله حدیث نموده (احادیث موقوفه‌اش می‌خوانند) در باره داستان ذی القرنین بسیار اختلاف دارد، آن هم اختلافهایی عجیب، و آن هم نه در یک بخش داستان، بلکه در تمامی خصوصیات آن. و این اخبار در عین حال مشتمل بر مطالب شگفت‌آوری است که هر ذوق سلیمی از آن وحشت نموده، و بلکه عقل سالم آن را محال می‌داند، و عالم وجود هم منکر آن است. و اگر خردمند اهل بحث آنها را با هم مقایسه نموده مورد دقت قرار دهد، هیچ شکی نمی‌کند در اینکه مجموع آنها خالی از دسیسه و دستبرد و جعل و مبالغه نیست. و از همه مطالب غریب‌تر روایاتی است که علمای یهود که به اسلام گرویدند-از قبیل وهب ابن منبه و کعب الاحبار-نقل کرده و یا اشخاص دیگری که از قرائن به دست می‌آید از همان یهودیان گرفته‌اند، نقل نموده‌اند. بنا بر این دیگر چه فائده‌ای دارد که ما به نقل آنها و استقصاء و احصاء آنها با آن کثرت و طول و تفصیلی که دارند بپردازیم؟. </p> <p>لا جرم به پاره‌ای از جهات اختلاف آنها اشاره نموده می‌گذریم، و به نقل آنچه که تا حدی از اختلاف سالم است می‌پردازیم. </p> <p>از جمله اختلافات، اختلاف در خود ذو القرنین است که چه کسی بوده. بیشتر روایات بر آنند که از جنس بشر بوده، و در بعضی<span class="footnote" rel="3" title="این قول را الدر المنثور (ج ۴، ص ۲۴۱) از احوص بن حکیم از پدرش از رسول خدا (ص) و از شیرازی از جبیر بن نفیر از رسول خدا (ص) و از عده‌ای از خالد بن معدان از رسول خدا (ص) و نیز از عده‌ای از عمر بن خطاب روایت کرده">*</span> از آنها آمده که فرشته‌ای آسمانی بوده و خداوند او را به زمین نازل کرده، و هر گونه سبب و وسیله‌ای در اختیارش گذاشته بود. و در کتاب خطط مقریزی از جاحظ نقل کرده که در کتاب الحیوان خود گفته ذو القرنین مادرش از       <code class="page" rel="13,511"/> جنس بشر و پدرش از ملائکه بوده. و از آن جمله اختلاف در این است که وی چه سمتی داشته. در بیشتر روایات آمده که ذو القرنین بنده‌ای از بندگان صالح خدا بوده، خدا را دوست می‌داشت‌، و خدا هم او را دوست می‌داشت، او خیرخواه خدا بود، خدا هم در حقش خیرخواهی نمود. و در بعضی<span class="footnote" rel="1" title="این روایت الدر المنثور (ج ۴، ص ۲۴۱) از ابن ابی حاتم و ابی الشیخ از امام باقر  (ع) و در تفسیر برهان (ج ۲، ص ۴۸۳) از جبرئیل بن احمد از اصبغ بن نباته از علی (ع) و در نور الثقلین (ج ۳، ص ۲۹۴، ح ۲۰۱) از اصول کافی از حارث بن مغیرة از ابی جعفر (ع) روایت کرده">*</span> دیگر آمده که محدث بوده یعنی ملائکه نزدش آمد و شد داشته و با آنها گفتگو می‌کرده. و در بعضی<span class="footnote" rel="2" title="تفسیر عیاشی (ج ۲، ص ۳۴۰ ح ۷۵) از ابی حمزه ثمالی از ابی جعفر (ع)، و الدر المنثور (ج ۴، ص ۲۴۱) از ابی الشیخ از ابی الورقاء از علی (ع) روایت کرده و در آن معنا روایات دیگری نیز هست">*</span> دیگر آمده که پیغمبر بوده. </p> <p>و از آن جمله، اختلاف در اسم او است. در بعضی<span class="footnote" rel="3" title="تفسیر عیاشی (ج ۲، ص ۳۴۱ ح ۷۹) از اصبغ بن نباته از علی (ع) و در برهان (ج ۲، ص ۴۸۶ ح ۲۷) از ثمالی از امام باقر (ع) نقل شده">*</span> از روایات آمده که اسمش عیاش بوده، و در بعضی<span class="footnote" rel="4" title="این معنا از روایت قرب الاسناد حمیری از امام کاظم (ع) و از روایت الدر المنثور  (ج ۴، ص ۲۴۱) از عده‌ای از عقبة بن عامر از رسول خدا (ص) و نیز روایت دیگرش از عده‌ای از وهب استفاده می‌شود">*</span> دیگر اسکندر و در بعضی<span class="footnote" rel="5" title="در الدر المنثور (ج ۴، ص ۲۴۲) است که ابن منذر و ابن ابی حاتم و ابو الشیخ از طریق ابن اسحاق از بعضی از اهل کتاب که مسلمان شده‌اند روایت کرده">*</span> مرزیا فرزند مرزبه یونانی از دودمان یونن فرزند یافث بن نوح. و در بعضی<span class="footnote" rel="6" title="البدایة و النهایة، ج ۲، ص ۱۰۴ ط بیروت">*</span> دیگر مصعب بن عبد اللَّه از قحطان. و در بعضی<span class="footnote" rel="7" title="البدایة و النهایة، ج ۲، ص ۱۰۵ نقل از ابن هشام از کتاب تیجان">*</span> دیگر صعب بن ذی مرائد اولین پادشاه قوم تبع‌ها (یمنی‌ها) که آنان را تبع می‌گفتند، و گویا همان تبع، معروف به ابو کرب باشد. و در بعضی<span class="footnote" rel="8" title="خصال (ص ۲۵۵، ط جامعه مدرسین)، از محمد بن خالد بطور رفع او در البدایة و النهایة ص، از زبیر بن بکار از ابن عباس نقل شده">*</span> عبد اللَّه بن ضحاک بن معد. و همچنین از این قبیل                 <code class="page" rel="13,512"/> اسامی دیگر که آنها نیز بسیار است. </p> <p>و از آن جمله اختلاف در این است که چرا او را ذو القرنین خوانده‌اند؟ در بعضی<span class="footnote" rel="1" title="در کتاب برهان (ج ۲، ص ۴۸۷، ح ۳۳) از صدوق از اصبغ از علی (ع) و در تفسیر قمی (ج ۲، ص ۴۱) از ابی بصیر از امام صادق (ع) و در خصال از ابی بصیر از امام صادق (ع) آمده">*</span> از روایات آمده که قوم خود را به سوی خدا دعوت کرد، او را زدند و پیشانی راستش را شکافتند پس زمانی از ایشان غایب شد، بار دیگر آمد و مردم را به سوی خدا خواند، این بار طرف چپ سرش را شکافتند، بار دیگر غایب شد پس از مدتی خدای تعالی اسبابی به او داد که شرق و غرب زمین را بگردید و به این مناسبت او را ذو القرنین نامیدند. و در بعضی<span class="footnote" rel="2" title="در تفسیر عیاشی (ج ۲، ص ۳۴۱ ح ۷۹) از اصبغ از علی (ع) و در الدر المنثور  (ج ۴، ص ۲۴۱) از ابن مردویه از طریق ابی الطفیل از علی (ع) نقل شده و عیاشی (ج ۲، ص ۳۴۰ ح ۷۳) نیز آن را نقل کرده و در معنای آن روایت دیگری نیز هست">*</span> دیگر آمده که مردم او را در همان نوبت اول کشتند، آن گاه خداوند او را زنده کرد، این بار به سوی قومش آمد و ایشان را دعوت نمود، این بار هم کتکش زدند و به قتلش رساندند، بار دیگر خدا او را زنده کرد و به آسمان دنیای بالا برد، و این بار با تمامی اسباب و وسائل نازلش کرد. </p> <p>و در بعضی<span class="footnote" rel="3" title="تفسیر عیاشی (ج ۲، ص ۳۴۱ ح ۷۹) از اصبغ از علی (ع) و در الدر المنثور از عده‌ای از وهب ابن منبه چیزی نظیر آن نقل شده">*</span> دیگر آمده که: بعد از زنده شدن بار دوم در جای ضربت‌هایی که به او زده بودند دو شاخ بر سرش روئیده بود، و خداوند نور و ظلمت را برایش مسخر کرد، و چون بر زمین نازل شد شروع کرد به سیر و سفر در زمین و مردم را به سوی خدا دعوت کردن. مانند شیر نعره می‌زد و دو شاخش رعد و برق می‌زد، و اگر قومی از پذیرفتن دعوتش استکبار می‌کرد ظلمت را بر آنان مسلط می‌کرد، و ظلمت آن قدر خسته‌شان می‌کرد تا مجبور می‌شدند دعوتش را اجابت کنند. </p> <p>و در بعضی<span class="footnote" rel="4" title="در الدر المنثور (ج ۴، ص ۲۴۲) از ابی الشیخ از وهب ابن منبه">*</span> دیگر آمده که: وی اصلا دو شاخ بر سر داشت، و برای پوشاندنش همواره عمامه بر سر می‌گذاشت، و عمامه از همان روز باب شد، و از بس که در پنهان کردن آن مراقبت داشت هیچ کس غیر از کاتبش از جریان خبر نداشت، او را هم اکیدا سفارش کرده بود که به کسی نگوید، لیکن حوصله کاتبش سر آمده به ناچار به صحرا آمد، و دهان خود را به         <code class="page" rel="13,513"/> زمین گذاشته، فریاد زد که پادشاه دو شاخ دارد، خدای تعالی از صدای او دو بوته نی رویانید. </p> <p>چوپانی از آن نی‌ها گذر کرد خوشش آمد، و آنها را قطع نموده مزماری ساخت که وقتی در آن می‌دمید از دهانه آنها این صدا درمی‌آمد، آگاه که برای پادشاه دو شاخ است ، قضیه در شهر منتشر شد ذو القرنین فرستاد کاتبش را آوردند، و او را استنطاق کرد و چون دید انکار می‌کند تهدید به قتلش نمود. او واقع قضیه را گفت. ذو القرنین گفت پس معلوم می‌شود این امری بوده که خدا می‌خواسته افشاء شود، از آن به بعد عمامه را هم کنار گذاشت. </p> <p>بعضی<span class="footnote" rel="1" title="در الدر المنثور از عده‌ای از ابی العالیه و ابن شهاب">*</span> گفته‌اند: از این جهت ذو القرنینش خوانده‌اند که او در دو قرن از زمین، یعنی در شرق و غرب آن، سلطنت کرده است و بعضی<span class="footnote" rel="2" title="نور الثقلین (ج ۳، ص ۲۹۶ ح ۲۱۱) از ضرائح و جرائح از امام عسکری (ع) از علی  (ع)">*</span> دیگر گفته‌اند: بدین جهت است که وقتی در خواب دید که از دو لبه آفتاب گرفته است، خوابش را اینطور تعبیر کردند که مالک و پادشاه شرق و غرب عالم می‌شود، و به همین جهت ذو القرنینش خواندند. </p> <p>بعضی<span class="footnote" rel="3" title="الدر المنثور از شیرازی از قتاده (ج ۴، ص ۲۴۲)">*</span> دیگر گفته‌اند: بدین جهت که وی دو دسته مو در سر داشت. و بعضی<span class="footnote" rel="4" title="الدر المنثور از عده‌ای، از وهب (ج ۴، ص ۲۴۲)">*</span> گفته‌اند: چون که هم پادشاه روم و هم فارس شد. و بعضی<span class="footnote" rel="5" title="در الدر المنثور (ج ۴، ص ۲۴۱) است که ابن منذر و ابن ابی حاتم و ابو الشیخ از طریق ابن اسحاق از بعضی از اهل کتاب که مسلمان شده‌اند روایت کرده">*</span> گفته‌اند: چون در سرش دو برآمدگی چون شاخ بود. و بعضی<span class="footnote" rel="6" title="این روایت را روح المعانی نقل کرده  (ج ۱۶، ص ۲۵)">*</span> گفته‌اند: چون در تاجش دو چیز به شکل شاخ‌ از طلا تعبیه کرده بودند. و از این قبیل اقوالی دیگر. </p> <p>و از جمله، اختلافی که وجود دارد در سفر او به مغرب و مشرق است که این اختلاف از سایر اختلافهای دیگر شدیدتر است. در بعضی<span class="footnote" rel="7" title="در تعدادی از روایات عامه و خاصه و در الدر المنثور (ج ۴، ص ۲۴۶) و تفسیر برهان (ج ۲، ص ۴۸۳، ح ۲۴) و نور الثقلین و بحار آمده">*</span> روایات آمده که ابر در فرمانش بوده، سوار بر ابر می‌شده و مغرب و مشرق عالم را سیر می‌کرده. و در روایاتی<span class="footnote" rel="8" title="در برهان (ج ۲، ص ۴۸۶، ح ۲۸) از جمیل از امام صادق (ع) و در الدر المنثور  (ج ۴، ص ۲۴۶) از عبد بن حمید و غیر او از عکرمه">*</span> دیگر آمده که او به کوه قاف                 <code class="page" rel="13,514"/> رسید، آن گاه در باره آن کوه دارد که کوهی است سبز و محیط بر همه دنیا، و سبزی آسمان هم از رنگ آن است. و در بعضی<span class="footnote" rel="1" title="در تفسیر قمی (ج ۲، ص ۴۲) از علی (ع) و در تفسیر عیاشی (ج ۲، ص ۳۴۰، ح ۷۷) از هشام از بعضی از آل محمد (ع) و در الدر المنثور از ابن ابی حاتم و غیر او از امام باقر  (ع)">*</span> دیگر آمده که: ذو القرنین به طلب آب حیات برخاست به او گفتند که آب حیات در ظلمات است، ذو القرنین وارد ظلمات شد در حالی که خضر در مقدمه لشگرش قرار داشت، خود او موفق به خوردن از آن نشد و خضر موفق شد حتی خضر از آن آب غسل هم کرد، و به همین جهت همیشه باقی و تا قیامت زنده است. و در همین روایات آمده که ظلمات مزبور در مشرق زمین است. </p> <p>و از آن جمله اختلافی است که در باره محل سد ذو القرنین هست. در بعضی<span class="footnote" rel="2" title="الدر المنثور (ج ۴، ص ۴۴۴) از ابن اسحاق و غیر او از وهب">*</span> از روایات آمده که در مشرق است. و در بعضی<span class="footnote" rel="3" title="الدر المنثور از ابن اسحاق از ابن عباس">*</span> دیگر آمده که در شمال است. مبالغه روایات<span class="footnote" rel="4" title="الدر المنثور (ج ۴، ص ۴۴۴) از ابن اسحاق و غیر او از وهب">*</span> در این مورد به حدی رسیده که بعضی گفته‌اند: طول سد که در بین دو کوه ساخته شده صد فرسخ، و عرض آن پنجاه فرسخ، و ارتفاع آن به بلندی دو کوه است. و در پی‌ریزی‌اش آن قدر زمین را کندند که به آب رسیدند، و در درون سد صخره‌های عظیم، و به جای گل مس ذوب شده ریختند تا به کف زمین رسیدند از آنجا به بالا را با قطعه‌های آهن و مس ذوب شده پر کردند، و در لابلای آن رگه‌ای از مس زرد به کار بردند که چون جامه راه راه رنگارنگ گردید. </p> <p>و از آن جمله اختلاف روایات است در وصف یاجوج و ماجوج. در بعضی<span class="footnote" rel="5" title="الدر المنثور از ابن اسحاق از ابن منذر از علی (ع) و از ابن ابی حاتم از قتاده و در  (ج ۳، ص ۳۰۷، ح ۲۲۷) نور الثقلین از علل الشرائع از عسکری">*</span> روایات آمده که از نژاد ترک از اولاد یافث بن نوح بودند، و در زمین فساد می‌کردند. ذو القرنین سدی را که ساخت برای همین بود که راه رخنه آنان را ببندد. و در بعضی<span class="footnote" rel="6" title="نور الثقلین (ج ۳، ص ۳۰۷، ح ۲۲۸) از روضه کافی از ابن عباس">*</span> از آنها آمده که اصلا از جنس بشر نبودند. و در بعضی<span class="footnote" rel="7" title="طبری (ج ۱۶، ص ۱۹، با اختلاف سند) از عبد اللَّه بن عمیر و از عبد اللَّه بن سلام و در الدر المنثور (ج ۴، ص ۲۵۰) از نسایی و ابن مردویه از اوس از رسول خدا (ص) و در الدر المنثور  (ج ۴، ص ۲۵۱) از ابن ابی حاتم از سدی از علی (ع)">*</span> دیگر آمده که قوم <em>ولود</em> بوده‌اند، یعنی هیچ کس از زن و مرد               <code class="page" rel="13,515"/> آنها نمی‌مرده‌ مگر آنکه دارای هزار فرزند شده باشد، و به همین جهت آمار آنها از عدد سایر بشر بیشتر بوده. حتی در بعضی<span class="footnote" rel="1" title="در الدر المنثور (ج ۳، ص ۲۴۹) از عبد الرزاق و غیر او از عبد اللَّه بن عمر">*</span> روایات آمار آنها را نه برابر همه بشر دانسته. و نیز روایت<span class="footnote" rel="2" title="الدر المنثور (ج ۴، ص ۲۴۲) از ابن اسحاق و غیر او از وهب">*</span> شده که این قوم از نظر نیروی جسمی و شجاعت به حدی بوده‌اند که به هیچ حیوان و یا درنده و یا انسانی نمی‌گذشتند مگر آنکه آن را پاره پاره کرده می‌خوردند. و نیز به هیچ کشت و زرع و یا درختی نمی‌گذشتند مگر آنکه همه را می‌چریدند، و به هیچ نهری برنمی‌خورند مگر آنکه آب آن را می‌خوردند و آن را خشک می‌کردند. و نیز روایت<span class="footnote" rel="3" title="در الدر المنثور (ج ۴، ص ۲۵۰) از ابن منذر و ابی الشیخ از حسان بن عطیه و از ابن ابی حاتم و غیر او از حذیفه از رسول خدا (ص) و نیز در مبالغه از جهت آمار این امت آمده که از رسول خدا (ص) روایت شده که فرمود یاجوج و ماجوج معادل هزار برابر مسلمانان هستندالبدایة و النهایة از صحیح بخاری و مسلم از ابی سعید از رسول خدا (ص) در حالی که می‌گویند مسلمانان پنج یک اهل زمینند و لازمه این حرف این می‌شود که یاجوج و ماجوج دویست برابر جمعیت روی زمین باشند">*</span> شده که یاجوج یک قوم و ماجوج قومی دیگر و امتی دیگر بوده‌اند، و هر یک از آنها چهار صد هزار امت و فامیل بوده‌اند، و به همین جهت جز خدا کسی از عدد آنها خبر نداشته. </p> <p>و نیز روایت<span class="footnote" rel="4" title="در الدر المنثور (ج ۴، ص ۲۴۴) از ابن منذر و ابن ابی حاتم از کعب الاحبار">*</span> شده که سه طائفه بوده‌اند، یک طائفه مانند ارز بوده‌اند که درختی است بلند. طائفه دیگر طول و عرضشان یکسان بوده و از هر طرف چهار زرع بوده‌اند، و طائفه سوم که از آن دو طائفه شدیدتر و قوی‌تر بودند هر یک دو لاله گوش داشته‌اند که یکی از آنها را تشک و دیگری را لحاف خود می‌کرده، یکی لباس تابستانی و دیگری لباس زمستانی آنها بوده اولی پشت و رویش دارای پرهایی ریز بوده و آن دیگری پشت و رویش کرک بوده است. بدنی سفت و سخت داشته‌اند. کرک و پشم بدنشان بدنهایشان را می‌پوشانده. و نیز روایت<span class="footnote" rel="5" title="در الدر المنثور (ج ۴، ص ۲۵۰) از ابن منذر و حاکم و غیر آن دو از ابن عباس">*</span> شده که قامت هر یک از آنها یک وجب و یا دو وجب و یا سه وجب بوده. و در بعضی<span class="footnote" rel="6" title="در الدر المنثور (ج ۴، ص ۲۴۲) از ابن منذر و از عده‌ای از عقبة بن عامر از رسول خدا (ص)">*</span> دیگر آمده که آنهایی که لشکر ذو القرنین با ایشان می‌جنگیدند صورتهایشان مانند سگ بوده. </p> <p>             <code class="page" rel="13,516"/> و از جمله آن اختلافات اختلافی است که در تاریخ زندگی سلطنت ذو القرنین است، در بعضی از روایات<span class="footnote" rel="1" title="در تفسیر عیاشی (ج ۲، ص ۳۵۱، ح ۸۷) از اصبغ از علی (ع)">*</span> آمده که بعد از نوح، و در بعضی<span class="footnote" rel="2" title="الدر المنثور (ج ۴، ص ۲۴۲) از ابن مردویه و غیر او از عبید بن عمیر، و در نور الثقلین (ج ۳، ص ۲۸۸، ح ۱۸۱) از امالی شیخ از امام باقر (ع) و در عرائس ابن اسحاق">*</span> دیگر در زمان ابراهیم و هم عصر وی می‌زیسته، زیرا ذو القرنین حج خانه خدا کرده و با ابراهیم مصافحه نموده است، و این اولین مصافحه در دنیا بوده. و در بعضی<span class="footnote" rel="3" title="الدر المنثور از ابن ابی حاتم و ابن عساکر از مجاهد">*</span> دیگر آمده که وی در زمان داوود می‌زیسته است. </p> <p>باز از جمله اختلافاتی که در روایات این داستان هست اختلاف در مدت سلطنت ذو القرنین است. در بعضی<span class="footnote" rel="4" title="برهان (ج ۲، ص ۴۷۹، ح ۲) از برقی از موسی بن جعفر (ع)">*</span> از روایات آمده که سی سال، و در بعضی<span class="footnote" rel="5" title="الدر المنثور (ج ۴، ص ۲۴۷) از ابن ابی حاتم از وهب">*</span> دیگر دوازده سال، و در روایات دیگر مقدارهایی دیگر گفته شده. </p> <p>این بود جهات اختلافی که هر که به تاریخ مراجعه نماید و اخبار این داستان را در جوامع حدیث از قبیل الدر المنثور، بحار، برهان و نور الثقلین از نظر بگذراند به آنها واقف می‌گردد. </p> <p>و در کتاب کمال الدین به سند خود از اصبغ بن نباته روایت کرده که گفت: ابن الکواء در محضر علی (ع) هنگامی که آن جناب بر فراز منبر بود برخاست و گفت: یا امیر المؤمنین ما را از داستان ذو القرنین خبر بده، آیا پیغمبر بوده و یا ملک؟ و مرا از دو قرن او خبر بده آیا از طلا بوده یا از نقره؟ حضرت فرمود: نه پیغمبر بود، و نه ملک. و دو قرنش نه از طلا بود و نه از نقره. او مردی بود که خدای را دوست می‌داشت و خدا هم او را دوست داشت، او خیرخواه خدا بود، خدا هم برایش خیر می‌خواست، و بدین جهت او را ذو القرنین خواندند که قومش را به سوی خدا دعوت می‌کرد و آنها او را زدند و یک طرف سرش را شکستند، پس مدتی از مردم غایب شد، و بار دیگر به سوی آنان برگشت، این بار هم زدند و طرف دیگر سرش را شکستند، و اینک در میان شما نیز کسی مانند او هست<span class="footnote" rel="6" title="اکمال الدین، ط انتشارات اسلامی، ص ۳۹۳">*</span>. </p> <p>مؤلف: ظاهرا کلمه <em>ملک</em> در این روایت به فتح لام (فرشته) باشد نه به کسر آن  (پادشاه)، برای اینکه در روایاتی که به حد استفاضه از آن جناب و از دیگران نقل شده همه او             <code class="page" rel="13,517"/> را سلطانی جهان‌گیر معرفی کرده‌اند. پس اینکه در این روایت آن را نفی کرده و همچنین پیغمبر بودن او را نیز نفی کرده به خاطر این بوده که روایات وارده از رسول خدا را که در بعضی آمده که پیغمبر بوده، و در بعضی دیگر فرشته‌ای از فرشتگان که همین قول عمر بن خطاب است هم چنان که اشاره به آن گذشت، تکذیب نماید. </p> <p>و اینک فرمود اینک در میان شما مانند او هست یعنی مانند ذو القرنین در دو بار شکافته شدن فرقش، و مقصودش خودش بوده، چون یک طرف فرق سر ایشان از ضربت ابن عبد ود شکافته شد و طرف دیگر به ضربت عبد الرحمن ابن ملجم (لعنة اللَّه علیه) که با همین ضربت دومی شهید گردید. و نیز به دلیل روایت کمال الدین که از روایات مستفیضه از امیر المؤمنین (ع) است و شیعه و اهل سنت به الفاظ مختلفی از آن جناب نقل کرده‌اند و مبسوطتر از همه از نظر لفظ همین نقلی است که ما آوردیم. چیزی که هست دست نقل به معنا با آن بازیها کرده و آن را به صورت عجیب و غریب و نهایت تحریف در آورده است. </p> <p>و در الدر المنثور است که ابن مردویه از سالم بن ابی الجعد روایت کرده که گفت: شخصی از علی (ع) از ذو القرنین پرسش نمود که آیا پیغمبر بوده یا نه؟ فرمود: از پیغمبرتان شنیدم که می‌فرمود: او بنده‌ای بود معتقد به وحدانیت خدا و مخلص در عبادتش، خدا هم خیرخواه او بود<span class="footnote" rel="1" title="الدر المنثور، ج ۴، ص ۲۴۰">*</span>. </p> <p>و در احتجاج از امام صادق (ع) در ضمن حدیث مفصلی روایت کرده که گفت: سائل از آن جناب پرسید مرا از آفتاب خبر ده که در کجا پنهان می‌شود؟ فرمود: بعضی از علما گفته‌اند وقتی آفتاب به پائین‌ترین نقطه سرازیر می‌شود، فلک آن را می‌چرخاند و دوباره به شکم آسمان بالا می‌برد، و این کار همیشه جریان دارد تا آنکه به طرف محل طلوع خود پائین آید، یعنی آفتاب در چشمه لایه داری فرو رفته سپس زمین را پاره نموده، دوباره به محل طلوع خود برمی‌گردد، به همین جهت زیر عرش متحیر شده تا آنکه اجازه‌اش دهند بار دیگر طلوع کند، و همه روزه نورش سلب شده، هر روز نور دیگری سرخ‌فام به خود می‌گیرد<span class="footnote" rel="2" title="احتجاج طبرسی، ج ۲، ص ۹۹، ط نجف">*</span>. </p> <p>مؤلف: اینکه فرمود: به پائین‌ترین نقطه سرازیر می‌شود تا آنجا که فرمود به محل طلوع خود برمی‌گردد بیان سیر آفتاب است از حین غروب تا هنگام طلوعش در مدار آسمان بنا بر فرضیه معروف بطلمیوسی، چون آن روز این فرضیه بر سر کار بود که اساسش مبنی بر سکون     <code class="page" rel="13,518"/> زمین و حرکت اجرام سماوی در پیرامون آن بود، و به همین جهت امام (ع) این قضیه را نسبت به بعضی علماء داده است. و اینکه داشت یعنی آفتاب در چشمه لای‌داری فرو رفته سپس زمین را پاره می‌کند و دوباره به محل طلوع خود برمی‌گردد جزء کلام امام نیست، بلکه کلام بعضی از راویان خبر است، که به خاطر قصور فهم، آیه‌ <span class="aya" rel="18_86" data-words="7-10">تغرب فی عین حمئة</span> را به فرو رفتن آفتاب در چشمه لای‌دار، و غایب شدنش در آن، و چون ماهی شنا کردن در آب، و پاره کردن زمین، و دو باره به محل طلوع برگشتن، و سپس رفتن به زیر عرش، تفسیر کرده‌اند. به نظر آنها عرش، آسمانی است فوق آسمانهای هفتگانه، و یا جسمی است نورانی که ما فوق آن نیست، و آن را بالای آسمان هفتم گذاشته‌اند، و آفتاب شبها در آنجا هست تا اجازه‌اش دهند طلوع کند، آن وقت است که نوری قرمز به خود می‌گیرد و طلوع می‌کند. </p> <h3> <span class="title" rel="18_86 18_94 18_83 18_84 18_87 18_88 18_90 18_93 18_95 18_97 18_98 18_99 18_101 18_85 18_89 18_91 18_92 18_96 18_100 18_102">روایاتی در ذیل برخی جملات آیات راجع به ذو القرنین</span> </h3> <p> و همین راوی در جمله پس در زیر عرش متحیر شده، تا آنکه اجازه‌اش دهند طلوع کند به روایت دیگری اشاره کرده که از رسول خدا (ص) روایت شده که ملائکه آفتاب را بعد از غروبش به زیر عرش می‌برند، و نگاه می‌دارند در حالی که اصلا نور ندارد، و در همانجا هست در حالی که هیچ نمی‌داند فردا چه ماموریتی به او می‌دهند، تا آنکه جامه نور را بر تنش کرده، دستورش می‌دهند طلوع کند. فهم قاصر او در عرش همان اشتباهی را مرتکب شده که در تفسیر غروب در اینجا مرتکب شده بود، در نتیجه قدم به قدم از حق دورتر شده است. </p> <p>و در تفسیر <em>عرش</em> به فلک نهم و یا جسم نورانی نظیر تخت، در کتاب و سنت چیزی که قابل اعتماد باشد وجود ندارد. همه اینها مطالبی است که فهم این راوی آن را تراشیده. و ما بیشتر روایات عرش را در اوائل جزء هشتم این کتاب نقل نمودیم. </p> <p>و همین که امام (ع) مطلب را به بعضی از علماء نسبت داده خود اشاره به این است که آن جناب مطلب را صحیح ندانسته، و این امکان را هم نداشته که حق مطلب را بیان فرماید، و چگونه می‌توانسته‌اند بیان کنند در حالی که فهم شنوندگان آن قدر ساده و نارسا بوده که یک فرضیه آسان و سهل التصور در نزد اهل فنش را اینطور که دیدید گیج و گم می‌کردند. در چنین زمانی اگر امام حق مطلب را که امری خارج از احساس به خواص ظاهری و بیرون از گنجایش فکر آن روز شنونده بود بیان می‌کردند شنوندگان چگونه تلقی‌اش نموده، و چه معانی برایش می‌تراشیدند؟. </p> <p>و در الدر المنثور است که عبد الرزاق، سعید بن منصور، ابن جریر، ابن منذر و ابن ابی<code class="page" rel="13,519"/> حاتم از طریق عثمان بن ابی حاضر، از ابن عباس روایت کرده‌اند که به وی گفته شد: معاویة بن ابی سفیان آیه سوره کهف را <span class="aya" rel="18_86">تغرب فی عین حامیة</span> قرائت کرده. <span class="phrase">ابن عباس می‌گوید: من به معاویه گفتم: ما این آیه را جز به لفظ <em rel="fa_18_86_10-10" data-sentence="61:50">حمئة</em> قرائت نکرده‌ایم،  (تو این قرائت را از که شنیدی؟).</span> معاویه به عبد اللَّه عمر گفت: تو چه جور می‌خوانی؟ گفت: همانطور که تو خواندی. </p> <p><span class="phrase">ابن عباس می‌گوید: به معاویه گفتم قرآن در خانه من نازل شده،  (تو از این و آن می‌پرسی؟) معاویه فرستاد نزد کعب الاحبار و احضارش نموده، پرسید در تورات محل غروب آفتاب را کجا دانسته؟ کعب گفت: از اهل عربیت بپرس، که آنان بهتر می‌دانند، و اما من در تورات می‌یابم که آفتاب در آب و گل غروب می‌کند، -و در اینجا با دست اشاره به سمت مغرب کرد-ابن ابی حاضر به ابن عباس گفت: اگر من با شما دو نفر بودم چیزی می‌گفتم که سخن تو را تایید کند، و معاویه را نسبت به کلمه <em rel="fa_18_86_10-10" data-sentence="446:12">حمئة</em> بصیرت بخشد.</span> ابن عباس پرسید: چه می‌گفتی؟ گفت این مدرک را ارائه می‌دادم که تبع در ضمن خاطراتی که از ذو القرنین و از علاقه‌مندی او به علم و پیروی از آن نقل کرده گفته است. </p> <p> <span class="poem">قد کان ذو القرنین عمر مسلما / ملکا تدین له الملوک و تحشد / فاتی المشارق و المغارب یبتغی‌ / اسباب ملک من حکیم مرشد / فرأی مغیب الشمس عند غروبها / فی عین ذی خلب و ثاط حرمد<span class="footnote" rel="1" title="ذو القرنین مردی مسلمان بود که عمری را به اسلام گذارندهو پادشاهی بود که پادشاهان خدمتش کردند و نزدش جمع شدند">*</span> </span> ابن عباس پرسید <em>خلب</em> چیست؟ اسود گفت: در زبان قوم تبع به معنای گل است، پرسید <em>ثاط</em> به چه معنا است؟ گفت: به معنای لای است، پرسید <em>حرمد</em> چیست؟ گفت: سیاه. ابن عباس غلامی را صدا زد که آنچه این مرد می‌گوید بنویس<span class="footnote" rel="2" title="الدر المنثور، ج ۴، ص ۲۴۸">*</span>. </p> <p>مؤلف: این حدیث با مذاق جماعت که قائل به تواتر قراءتها هستند آن طور که باید سازگاری ندارد. </p>   <p>پس به مشارق و مغارب عالم سفر کرد و در جستجویاسباب ملک بود که حکیمی مرشد بیابد و از او بپرسد. </p> <p>پس محل غروب آفتاب را در هنگامغروب دید که در چشمه‌ای گل‌آلود و سیاه رنگ فرو می‌رفت.    <code class="page" rel="13,520"/> و از تیجان ابن هشام همین حدیث را نقل کرده، و در آن چنین آمده که: ابن عباس این اشعار را برای معاویه خواند، معاویه از معنای <em>خلب</em> و <em>ثاط</em> و <em>حرمد</em> پرسید، و در جوابش گفت: خلب به معنای لایه زیرین است، و حرمد شن و سنگ زیر آن است، آن گاه قصیده را هم ذکر کرده. و همین اختلاف خود شاهد بر این است که در این روایت نارسایی وجود دارد. </p> <p>و در تفسیر عیاشی از ابی بصیر از ابی جعفر (ع) روایت کرده که در ذیل این کلام خدای عز و جل: <span class="aya" rel="18_90" data-words="10-15">لم نجعل لهم من دونها سترا</span> فرمود: چون هنوز خانه ساختن را یاد نگرفته بودند<span class="footnote" rel="1" title="تفسیر عیاشی، ج ۲، ص ۳۵۰، ح ۸۴">*</span>. </p> <p>و در تفسیر قمی در ذیل همین آیه نقل کرده که امام فرمود: چون هنوز لباس دوختن را نیاموخته بودند<span class="footnote" rel="2" title="تفسیر قمی، ج ۲، ص ۴۱">*</span>. </p> <p>و در الدر المنثور است که ابن منذر از ابن عباس روایت کرده که در ذیل جمله‌ <span class="aya" rel="18_93" data-words="1-5">حتی إذا بلغ بین السدین</span> گفته: یعنی دو کوه که یکی کوه ارمینیه و یکی کوه آذربیجان است<span class="footnote" rel="3" title="الدر المنثور، ج ۴، ص ۲۴۹">*</span>. </p> <p>و در تفسیر عیاشی از مفضل روایت کرده که گفت از امام صادق (ع) از معنای آیه‌ <span class="aya" rel="18_95" data-words="9-13">أجعل بینکم و بینهم ردما</span> پرسش نمودم، فرمود: منظور تقیه است که‌ <span class="aya" rel="18_97" data-words="1-9">فما اسطاعوا أن یظهروه و ما استطاعوا له نقبا</span> اگر به تقیه عمل کنی در حق تو هیچ حیله‌ای نمی‌توانند بکنند، و خود حصنی حصین است، و میان تو و اعداء خدا سدی محکم است که نمی‌توانند آن را سوراخ کنند<span class="footnote" rel="4" title="تفسیر فخر رازی، ج ۲۱، ص ۱۶۵">*</span>. </p> <p>و نیز در همان کتاب از جابر از آن جناب روایت کرده که آیه را به تقیه تفسیر فرموده است<span class="footnote" rel="5" title="تفسیر عیاشی، ج ۲، ص ۳۵۱">*</span>. </p> <p>مؤلف: این دو روایت از باب جری است نه تفسیر. </p> <p>و در تفسیر عیاشی از اصبغ بن نباته از علی (ع) روایت کرده که روز را در جمله‌ <span class="aya" rel="18_99" data-words="1-7">و ترکنا بعضهم یومئذ یموج فی بعض</span> به روز قیامت تفسیر فرموده<span class="footnote" rel="6" title="تفسیر عیاشی، ج ۲، ص ۳۵۱">*</span>. </p> <p>مؤلف: ظاهر آیه به حسب سیاق این است که این آیه مربوط به علائم ظهور قیامت باشد، و شاید مراد امام هم از روز قیامت همان مقدمات آن روز باشد، چون بسیار می‌شود که         <code class="page" rel="13,521"/> قیامت به روز ظهور مقدماتش هم اطلاق می‌شود. </p> <p>و در همان کتاب از محمد بن حکیم روایت شده که گفت: من نامه‌ای به امام صادق (ع) نوشتم، و در آن پرسیدم: آیا نفس قادر بر معرفت هست یا نه؟ می‌گوید: امام فرمود نه. پرسیدم خدای تعالی می‌فرماید: <span class="aya" rel="18_101" data-words="1-12">الذین کانت أعینهم فی غطاء عن ذکری و کانوا لا یستطیعون سمعا</span> و از آن برمی‌آید که دیدگان کفار بینایی داشته و بعدا دچار غطاء شده. امام فرمود: این آیه‌ <span class="aya" rel="11_20" data-words="19-26">ما کانوا یستطیعون السمع و ما کانوا یبصرون</span> کنایه است از ندیدن و نشنیدن، نه اینکه می‌بینند ولی غطاء جلو دید آنان را گرفته است. می‌گوید عرض کردم: پس چرا از آنان عیب می‌گیرد؟ فرمود: از آن جهت که خدا با آنان معامله کرده عیب نمی‌گیرد، بلکه از آن جهت که خود چنین کردند از آنها عیب می‌گیرد و اگر منحرف نمی‌شدند و تکلف نمی‌کردند عیبی بر آنان نبود<span class="footnote" rel="1" title="تفسیر عیاشی، ج ۲، ص ۳۵۱">*</span>. </p> <p>مؤلف: یعنی کفار، خود مسبب این حجاب‌اند و به همین جهت به آثار و تبعات آن گرفتار می‌شوند. </p> <p>و در تفسیر قمی در ذیل آیه مذکور از امام روایت کرده که فرمود: کسانی هستند که به خلقت خدا و آیات ارضی و سماوی او نظر نمی‌افکنند<span class="footnote" rel="2" title="تفسیر قمی، ج ۲، ص ۴۶">*</span>. </p> <p>مؤلف: و در عیون<span class="footnote" rel="3" title="عیون اخبار الرضا (ع)، ج ۱، ص ۱۳۶، ح ۳۳">*</span> از حضرت رضا (ع) روایت کرده که آیه را بر منکرین ولایت تطبیق فرموده، و این همان تطبیق کلی بر مصداق است. </p> <h3>گفتاری پیرامون داستان ذو القرنین بحثی قرآنی و تاریخی در چند فصل</h3> <h3>1-داستان ذو القرنین در قرآن</h3> <p> قرآن کریم متعرض اسم او و تاریخ زندگی و ولادت و نسب و سایر مشخصاتش نشده. </p> <p>البته این رسم قرآن کریم در همه موارد است که در هیچ یک از قصص گذشتگان به جزئیات نمی‌پردازد. در خصوص ذو القرنین هم اکتفاء به ذکر سفرهای سه‌گانه او کرده، اول رحلتش به مغرب تا آنجا که به محل فرو رفتن خورشید رسیده و دیده است که آفتاب در <span class="aya" rel="18_86" data-words="9-10">عین حمئة</span> و یا  <em>حامیه</em> فرو می‌رود، و در آن محل به قومی برخورده است. و رحلت دومش از مغرب به طرف مشرق بوده، تا آنجا که به محل طلوع خورشید رسیده، و در آنجا به قومی برخورده که خداوند میان آنان و آفتاب ساتر و حاجبی قرار نداده. </p> <p>و رحلت سومش تا به موضع بین السدین بوده، و در آنجا به مردمی برخورده که به هیچ وجه حرف و کلام نمی‌فهمیدند و چون از شر یاجوج و ماجوج شکایت کردند، و پیشنهاد کردند که هزینه‌ای در اختیارش بگذارند و او بر ایشان دیواری بکشد، تا مانع نفوذ یاجوج و ماجوج در بلاد آنان باشد. او نیز پذیرفته و وعده داده سدی بسازد که ما فوق آنچه آنها آرزویش را می‌کنند بوده باشد، ولی از قبول هزینه خودداری کرده است و تنها از ایشان نیروی انسانی خواسته است. آن گاه از همه خصوصیات بنای سد تنها اشاره‌ای به رجال و قطعه‌های آهن و دمهای کوره و قطر نموده است. </p> <p>این آن چیزی است که قرآن کریم از این داستان آورده، و از آنچه آورده چند خصوصیت و جهت جوهری داستان استفاده می‌شود: اول اینکه صاحب این داستان قبل از اینکه داستانش در قرآن نازل شود بلکه حتی در زمان زندگی‌اش ذو القرنین نامیده می‌شده، و این نکته از سیاق داستان یعنی جمله‌ <span class="aya" rel="18_83" data-words="2-5">یسئلونک عن ذی القرنین</span> و <span class="aya" rel="18_86" data-words="15-18">قلنا یا ذا القرنین</span> و <span class="aya" rel="18_94" data-words="1-4">قالوا یا ذا القرنین</span> به خوبی استفاده می‌شود،  (از جمله اول برمی‌آید که در عصر رسول خدا (ص) قبل از نزول این قصه چنین اسمی بر سر زبانها بوده، که از آن جناب داستانش را پرسیده‌اند. و از دو جمله بعدی به خوبی معلوم می‌شود که اسمش همین بوده که با آن خطابش کرده‌اند). </p> <p>خصوصیت دوم اینکه او مردی مؤمن به خدا و روز جزاء و متدین به دین حق بوده که بنا بر نقل قرآن کریم گفته است: <span class="aya" rel="18_98" data-words="2-16">هذا رحمة من ربی فإذا جاء وعد ربی جعله دکاء و کان وعد ربی حقا</span> و نیز گفته: <span class="aya" rel="18_87-88" data-words="2-20">أما من ظلم فسوف نعذبه ثم یرد إلی ربه فیعذبه عذابا نکرا، و أما من آمن و عمل صالحا...</span> گذشته از اینکه آیه‌ <span class="aya" rel="18_86" data-words="15-27">قلنا یا ذا القرنین إما أن تعذب و إما أن تتخذ فیهم حسنا</span> که خداوند اختیار تام به او می‌دهد، خود شاهد بر مزید کرامت و مقام دینی او می‌باشد، و می‌فهماند که او به وحی و یا الهام و یا به وسیله پیغمبری از پیغمبران تایید می‌شده، و او را کمک می‌کرده. </p> <p>خصوصیت سوم اینکه او از کسانی بوده که خداوند خیر دنیا و آخرت را برایش جمع کرده بود. اما خیر دنیا، برای اینکه سلطنتی به او داده بود که توانست با آن به مغرب و مشرق آفتاب برود، و هیچ چیز جلوگیرش نشود بلکه تمامی اسباب مسخر و زبون او باشند. و اما آخرت، برای اینکه او بسط عدالت و اقامه حق در بشر نموده به صلح و عفو و رفق و کرامت نفس و گستردن خیر و دفع شر در میان بشر سلوک کرد، که همه اینها از آیه‌ <span class="aya" rel="18_84" data-words="1-11">إنا مکنا له فی الأرض و آتیناه من کل شیء سببا</span> استفاده می‌شود. علاوه بر آنچه که از سیاق داستان بر می‌آید که چگونه خداوند نیروی جسمانی و روحانی به او ارزانی داشته است. </p> <p>جهت چهارم اینکه به جماعتی ستمکار در مغرب برخورد و آنان را عذاب نمود. </p> <p>جهت پنجم اینکه سدی که بنا کرده در غیر مغرب و مشرق آفتاب بوده، چون بعد از آنکه به مشرق آفتاب رسیده پیروی سببی کرده تا به میان دو کوه رسیده است، و از مشخصات سد او علاوه بر اینکه گفتیم در مشرق و مغرب عالم نبوده این است که میان دو کوه ساخته شده، و این دو کوه را که چون دو دیوار بوده‌اند به صورت یک دیوار ممتد در آورده است. و در سدی که ساخته پاره‌های آهن و قطر به کار رفته، و قطعا در تنگنایی بوده که آن تنگنا رابط میان دو قسمت مسکونی زمین بوده است. </p> <h3>2-داستان ذو القرنین و سد و یاجوج و ماجوج از نظر تاریخ</h3> <p> قدمای از مورخین هیچ یک در اخبار خود پادشاهی را که نامش ذو القرنین و یا شبیه به<code class="page" rel="13,524"/> آن باشد اسم نبرده‌اند. و نیز اقوامی به نام یاجوج و ماجوج و سدی که منسوب به ذو القرنین باشد نام نبرده‌اند. بله به بعضی از پادشاهان حمیر از اهل یمن اشعاری نسبت داده‌اند که به عنوان مباهات نسبت خود را ذکر کرده و یکی از پدران خود را که سمت پادشاهی <em>تبع</em>  داشته را به نام ذو القرنین اسم برده و در سروده‌هایش این را نیز سروده که او به مغرب و مشرق عالم سفر کرد و سد یاجوج و ماجوج را بنا نمود، که به زودی در فصول آینده مقداری از آن اشعار به نظر خواننده خواهد رسید-ان شاء اللَّه. </p> <p>و نیز ذکر یاجوج و ماجوج در مواضعی از کتب عهد عتیق آمده. از آن جمله در اصحاح دهم از سفر تکوین تورات: اینان فرزندان دودمان نوح‌اند: سام و حام و یافث که بعد از طوفان برای هر یک فرزندانی شد، فرزندان یافث عبارت بودند از جومر و ماجوج و مادای و باوان و نوبال و ماشک و نبراس . </p> <p>و در کتاب حزقیال اصحاح سی و هشتم آمده: خطاب کلام رب به من شد که می‌گفت: ای فرزند آدم روی خود متوجه جوج سرزمین ماجوج رئیس روش ماشک و نوبال، کن، و نبوت خود را اعلام بدار و بگو آقا و سید و رب این چنین گفته: ای جوج رئیس روش ماشک و نوبال، علیه تو برخاستم، تو را برمی‌گردانم و دهنه‌هایی در دو فک تو می‌کنم، و تو و همه لشگرت را چه پیاده و چه سواره بیرون می‌سازم، در حالی که همه آنان فاخرترین لباس بر تن داشته باشند، و جماعتی عظیم و با سپر باشند همه‌شان شمشیرها به دست داشته باشند، فارس و کوش و فوط با ایشان باشد که همه با سپر و کلاهخود باشند، و جومر و همه لشگرش و خانواده نوجرمه از اواخر شمال با همه لشگرش شعبه‌های کثیری با تو باشند . </p> <p>می‌گوید: به همین جهت ای پسر آدم باید ادعای پیغمبری کنی و به جوج بگویی سید رب امروز در نزدیکی سکنای شعب اسرائیل در حالی که در امن هستند چنین گفته: آیا نمی‌دانی و از محلت از بالای شمال می‌آیی . </p> <p>و در اصحاح سی و نهم داستان سابق را دنبال نموده می‌گوید: و تو ای پسر آدم برای جوج ادعای پیغمبری کن و بگو سید رب اینچنین گفته: اینک من علیه توام ای جوج ای رئیس روش ماشک و نوبال و اردک و اقودک، و تو را از بالاهای شمال بالا می‌برم، و به کوه‌های اسرائیل می‌آورم، و کمانت را از دست چپت و تیرهایت را از دست راستت می‌زنم، که بر کوه‌های اسرائیل بیفتی، و همه لشگریان و شعوبی که با تو هستند بیفتند، آیا می‌خواهی خوراک مرغان کاشر از هر نوع و وحشی‌های بیابان شوی؟ بر روی زمین بیفتی؟ چون من به کلام سید رب سخن گفتم، و آتشی بر ماجوج و بر ساکنین در جزائر ایمن می‌فرستم، آن وقت<code class="page" rel="13,525"/> است که می‌دانند منم رب... . </p> <p>و در خواب یوحنا در اصحاح بیستم می‌گوید: فرشته‌ای دیدم که از آسمان نازل می‌شد و با او است کلید جهنم و سلسله و زنجیر بزرگی بر دست دارد، پس می‌گیرد اژدهای زنده قدیمی را که همان ابلیس و شیطان باشد، و او را هزار سال زنجیر می‌کند، و به جهنمش می‌اندازد و درب جهنم را به رویش بسته قفل می‌کند، تا دیگر امتهای بعدی را گمراه نکند، و بعد از تمام شدن هزار سال البته باید آزاد شود، و مدت اندکی رها گردد . </p> <p>آن گاه می‌گوید: پس وقتی هزار سال تمام شد شیطان از زندانش آزاد گشته بیرون می‌شود، تا امتها را که در چهار گوشه زمینند جوج و ماجوج همه را برای جنگ جمع کند در حالی که عددشان مانند ریگ دریا باشد، پس بر پهنای گیتی سوار شوند و لشگرگاه قدیسین را احاطه کنند و نیز مدینه محبوبه را محاصره نمایند، آن وقت آتشی از ناحیه خدا از آسمان نازل شود و همه‌شان را بخورد، و ابلیس هم که گمراهشان می‌کرد در دریاچه آتش و کبریت بیفتد، و با وحشی و پیغمبر دروغگو بباشد، و به زودی شب و روز عذاب شود تا ابد الآبدین . </p> <p><span class="phrase">از این قسمت که نقل شده استفاده می‌شود که <em rel="fa_18_94_7-7" data-sentence="41:176">ماجوج</em> و یا <em>جوج و ماجوج</em> امتی و یا امتهایی عظیم بوده‌اند، و در قسمت‌های بالای شمال آسیا از آبادی‌های آن روز زمین می‌زیسته‌اند، و مردمانی جنگجو و معروف به جنگ و غارت بوده‌اند.</span> </p> <p>اینجاست که ذهن آدمی حدس قریبی می‌زند، و آن این است که ذو القرنین یکی از ملوک بزرگ باشد که راه را بر این امتهای مفسد در زمین سد کرده است، و حتما باید سدی که او زده فاصل میان دو منطقه شمالی و جنوبی آسیا باشد، مانند دیوار چین و یا سد باب الأبواب و یا سد داریال و یا غیر آنها. </p> <p>تاریخ امم آن روز جهان هم اتفاق دارد بر اینکه ناحیه شمال شرقی از آسیا که ناحیه احداب و بلندیهای شمال چین باشد موطن و محل زندگی امتی بسیار بزرگ و وحشی بوده امتی که مدام رو به زیادی نهاده جمعیتشان فشرده‌تر می‌شد، و این امت همواره بر امتهای مجاور خود مانند چین حمله می‌بردند، و چه بسا در همانجا زاد و ولد کرده به سوی بلاد آسیای وسطی و خاورمیانه سرازیر می‌شدند، و چه بسا که در این کوه‌ها به شمال اروپا نیز رخنه می‌کردند. بعضی از ایشان طوائفی بودند که در همان سرزمین‌هایی که غارت کردند سکونت نموده متوطن می‌شدند، که اغلب سکنه اروپای شمالی از آنهایند، و در آنجا تمدنی به وجود آورده، و به زراعت و صنعت می‌پرداختند. و بعضی دیگر برگشته به همان غارتگری خود ادامه می‌دادند. <code class="page" rel="13,526"/> بعضی از مورخین گفته‌اند که یاجوج و ماجوج امتهایی بوده‌اند که در قسمت شمالی آسیا از تبت و چین گرفته تا اقیانوس منجمد شمالی و از ناحیه غرب تا بلاد ترکستان زندگی می‌کردند این قول را از کتاب فاکهة الخلفاء و تهذیب الاخلاق ابن مسکویه، و رسائل اخوان الصفاء، نقل کرده‌اند. </p> <p>و همین خود مؤید آن احتمالی است که قبلا تقویتش کردیم، که سد مورد بحث یکی از سدهای موجود در شمال آسیا فاصل میان شمال و جنوب است. </p> <h3>3-ذو القرنین کیست و سدش کجا است؟ <span class="title" rel="18_83 18_84 18_85 18_86 18_87 18_88 18_89 18_90 18_91 18_92 18_93 18_94 18_95 18_96 18_97 18_98 18_99 18_100 18_101 18_102">اقوال مختلف در این باره</span> </h3> <p> مورخین و ارباب تفسیر در این باره اقوالی بر حسب اختلاف نظریه‌شان در تطبیق داستان دارند: الف-به بعضی از مورخین نسبت می‌دهند که گفته‌اند: سد مذکور در قرآن همان دیوار چین است. آن دیوار طولانی میان چین و مغولستان حائل شده، و یکی از پادشاهان چین به نام <em>شین‌هوانک‌تی</em> آن را بنا نهاده، تا جلو هجومهای مغول را به چین بگیرد. طول این دیوار سه هزار کیلومتر و عرض آن 9 متر و ارتفاعش پانزده متر است، که همه با سنگ چیده شده، و در سال 264 قبل از میلاد شروع و پس از ده و یا بیست سال خاتمه یافته است، پس ذو القرنین همین پادشاه بوده. </p> <p>و لیکن این مورخین توجه نکرده‌اند که اوصاف و مشخصاتی که قرآن برای ذو القرنین ذکر کرده و سدی که قرآن بنایش را به او نسبت داده با این پادشاه و این دیوار چین تطبیق نمی‌کند، چون در باره این پادشاه نیامده که به مغرب اقصی سفر کرده باشد، و سدی که قرآن ذکر کرده میان دو کوه واقع شده و در آن قطعه‌های آهن و قطر، یعنی مس مذاب به کار رفته، و دیوار بزرگ چین که سه هزار کیلومتر است از کوه و زمین همین طور، هر دو می‌گذرد و میان دو کوه واقع نشده است، و دیوار چین با سنگ ساخته شده و در آن آهن و قطری به کاری نرفته. </p> <p>ب-به بعضی دیگری از مورخین نسبت داده‌اند که گفته‌اند: آنکه سد مذکور را ساخته یکی از ملوک آشور<span class="footnote" rel="1" title="این نظریه از کتاب &lt;em&gt;کیهان شناخت&lt;/em&gt; تالیف حسن بن قطان مروزی طبیب و منجم متوفی سنه ۵۴۸ ه-نقل شده، و در آن اسم آن پادشاه را &lt;em&gt;بلینس&lt;/em&gt; و نیز اسکندر دانسته">*</span> بوده که در حوالی قرن هفتم قبل از میلاد مورد هجوم اقوام  <em>سیت</em><span class="footnote" rel="2" title="این اقوام به طوری که گفته‌اند: در اصطلاح غربی‌ها &lt;em&gt;سیت&lt;/em&gt; نامیده می‌شدند، که نامی از ایشان در بعضی از سنگنبشته‌های زمان داریوش نیز آمده، ولی در نزد یونانی‌ها &lt;em&gt;میگاک&lt;/em&gt; نامیده شده‌اند">*</span> قرار می‌گرفته، و این اقوام از تنگنای کوه‌های قفقاز تا ارمنستان آن گاه ناحیه غربی     <code class="page" rel="13,527"/> ایران هجوم می‌آوردند، و چه بسا به خود آشور و پایتختش <em>نینوا</em> هم می‌رسیدند، و آن را محاصره نموده دست به قتل و غارت و برده‌گیری می‌زدند، بناچار پادشاه آن دیار برای جلوگیری از آنها سدی ساخت که گویا مراد از آن سد <em>باب الأبواب</em> باشد که تعمیر و یا ترمیم آن را به کسری انوشیروان یکی از ملوک فارس نسبت می‌دهند. این گفته آن مورخین است و لیکن همه گفتگو در این است که آیا با قرآن مطابق است یا خیر؟. </p> <p>ج-صاحب روح المعانی نوشته: بعضی‌ها گفته‌اند او، یعنی ذو القرنین، اسمش فریدون بن اثفیان بن جمشید پنجمین پادشاه پیشدادی ایران زمین بوده، و پادشاهی عادل و مطیع خدا بوده. و در کتاب صور الاقالیم ابی زید بلخی آمده که او مؤید به وحی بوده و در عموم تواریخ آمده که او همه زمین را به تصرف در آورده میان فرزندانش تقسیم کرد، قسمتی را به ایرج داد و آن عراق و هند و حجاز بود، و همو او را صاحب تاج سلطنت کرد، قسمت دیگر زمین یعنی روم و دیار مصر و مغرب را به پسر دیگرش سلم داد، و چین و ترک و شرق را به پسر سومش تور بخشید، و برای هر یک قانونی وضع کرد که با آن حکم براند، و این قوانین سه‌گانه را به زبان عربی سیاست نامیدند، چون اصلش <em>سی ایسا</em> یعنی سه قانون بوده. </p> <p>و وجه تسمیه‌اش به ذو القرنین <em>صاحب دو قرن</em> این بوده که او دو طرف دنیا را مالک شد، و یا در طول ایام سلطنت خود مالک آن گردید، چون سلطنت او به طوری که در روضة الصفا آمده پانصد سال طول کشید، و یا از این جهت بوده که شجاعت و قهر او همه ملوک دنیا را تحت الشعاع قرار داد<span class="footnote" rel="1" title="روح المعانی، ج ۱۶، ص ۲۵">*</span>. </p> <p>اشکال این گفتار این است که تاریخ بدان اعتراف ندارد. </p> <p>د-بعضی دیگر گفته‌اند: ذو القرنین همان اسکندر مقدونی است که در زبانها مشهور است، و سد اسکندر هم نظیر یک مثلی شده، که همیشه بر سر زبانها هست. و بر این معنا روایاتی هم آمده، مانند روایتی که در قرب الاسناد<span class="footnote" rel="2" title="قرب الاسناد">*</span> از موسی بن جعفر (ع) نقل شده، و روایت عقبة بن عامر<span class="footnote" rel="3" title="تفسیر کبیر، ج ۲۱، ص ۱۶۵">*</span> از رسول خدا (ص)، و روایت وهب بن منبه<span class="footnote" rel="4" title="تفسیر عیاشی، ج ۲، ص ۳۵۱">*</span> که هر دو در الدر المنثور نقل شده. </p> <p>و بعضی از قدمای مفسرین از صحابه و تابعین، مانند معاذ بن جبل-به نقل       <code class="page" rel="13,528"/> مجمع البیان<span class="footnote" rel="1" title="مجمع البیان، ج ۴، ص ۱۹۹">*</span> -و قتاده-به نقل الدر المنثور<span class="footnote" rel="2" title="الدر المنثور، ج ۴، ص ۲۴۲">*</span> نیز همین قول را اختیار کرده‌اند. و بو علی سینا هم وقتی اسکندر مقدونی را وصف می‌کند او را به نام اسکندر ذو القرنین می‌نامد، فخر رازی هم در تفسیر کبیر خود<span class="footnote" rel="3" title="الدر المنثور، ج ۴، ص ۲۹۳">*</span> بر این نظریه اصرار و پافشاری دارد. </p> <p>و خلاصه آنچه گفته این است که: قرآن دلالت می‌کند بر اینکه سلطنت این مرد تا اقصی نقاط مغرب، و اقصای مشرق و جهت شمال گسترش یافته، و این در حقیقت همان معموره آن روز زمین است، و مثل چنین پادشاهی باید نامش جاودانه در زمین بماند، و پادشاهی که چنین سهمی از شهرت دارا باشد همان اسکندر است و بس. </p> <p>چون او بعد از مرگ پدرش همه ملوک روم و مغرب را برچیده و بر همه آن سرزمینها مسلط شد، و تا آنجا پیشروی کرد که دریای سبز و سپس مصر را هم بگرفت. آن گاه در مصر به بنای شهر اسکندریه پرداخت، پس وارد شام شد، و از آنجا به قصد سرکوبی بنی اسرائیل به طرف بیت المقدس رفت، و در قربانگاه (مذبح) آنجا قربانی کرد، پس متوجه جانب ارمینیه و باب الأبواب گردید، عراقیها و قبطی‌ها و بربر خاضعش شدند، و بر ایران مستولی گردید، و قصد هند و چین نموده با امتهای خیلی دور جنگ کرد، سپس به سوی خراسان بازگشت و شهرهای بسیاری ساخت، سپس به عراق بازگشته در شهر <em>زور</em> و یا رومیه مدائن از دنیا برفت، و مدت سلطنتش دوازده سال بود. </p> <p>خوب، وقتی در قرآن ثابت شده که ذو القرنین بیشتر آبادی‌های زمین را مالک شد، و در تاریخ هم به ثبوت رسید که کسی که چنین نشانه‌ای داشته باشد اسکندر بوده، دیگر جای شک باقی نمی‌ماند که ذو القرنین همان اسکندر مقدونی است<span class="footnote" rel="4" title="الدر المنثور، ج ۴، ص ۲۹۳">*</span>. </p> <p>اشکالی که در این قول است این است که: <em>اولا اینکه گفت</em> پادشاهی که بیشتر آبادی‌های زمین را مالک شده باشد تنها اسکندر مقدونی است قبول نداریم، زیرا چنین ادعایی در تاریخ مسلم نیست، زیرا تاریخ، سلاطین دیگری را سراغ می‌دهد که ملکش اگر بیشتر از ملک مقدونی نبوده کمتر هم نبوده است. </p> <p>و ثانیا اوصافی که قرآن برای ذو القرنین برشمرده تاریخ برای اسکندر مسلم نمی‌داند، و بلکه آنها را انکار می‌کند. مثلا قرآن کریم چنین می‌فرماید که ذو القرنین مردی         <code class="page" rel="13,529"/> مؤمن به خدا و روز جزا بوده و خلاصه دین توحید داشته در حالی که اسکندر مردی وثنی و از صابئی‌ها بوده، هم چنان که قربانی کردنش برای مشتری، خود شاهد آن است. </p> <p>و نیز قرآن کریم فرموده ذو القرنین یکی از بندگان صالح خدا بوده و به عدل و رفق مدارا می‌کرده و تاریخ برای اسکندر خلاف این را نوشته است. </p> <p>و ثالثا در هیچ یک از تواریخ آنان نیامده که اسکندر مقدونی سدی به نام سد یاجوج و ماجوج به آن اوصافی که قرآن ذکر فرموده ساخته باشد. </p> <p>و در کتاب البدایة و النهایه در باره ذو القرنین گفته: اسحاق بن بشر از سعید بن بشیر از قتاده نقل کرده که اسکندر همان ذو القرنین است، و پدرش اولین قیصر روم بوده، و از دودمان سام بن نوح بوده است. و اما ذو القرنین دوم اسکندر پسر فیلبس بوده است.  (آن گاه نسب او را به عیص بن اسحاق بن ابراهیم می‌رساند و می‌گوید:) او مقدونی یونانی مصری بوده، و آن کسی بوده که شهر اسکندریه را ساخته، و تاریخ بنایش تاریخ رایج روم گشته، و از اسکندر ذو القرنین به مدت بس طولانی متاخر بوده. </p> <p>و دومی نزدیک سیصد سال قبل از مسیح بوده، و ارسطاطالیس حکیم وزیرش بوده، و همان کسی بوده که دارا پسر دارا را کشته، و ملوک فارس را ذلیل، و سرزمینشان را لگدکوب نموده است. </p> <p>در دنباله کلامش می‌گوید: این مطالب را بدان جهت خاطرنشان کردیم که بیشتر مردم گمان کرده‌اند که این دو اسم یک مسمی داشته، و ذو القرنین و مقدونی یکی بوده، و همان که قرآن اسم می‌برد همان کسی بوده که ارسطاطالیس وزارتش را داشته است، و از همین راه به خطاهای بسیاری دچار شده‌اند. آری اسکندر اول، مردی مؤمن و صالح و پادشاهی عادل بوده و وزیرش حضرت خضر بوده است، که به طوری که قبلا بیان کردیم خود یکی از انبیاء بوده. و اما دومی مردی مشرک و وزیرش مردی فیلسوف بوده، و میان دو عصر آنها نزدیک دو هزار سال فاصله بوده است، پس این کجا و آن کجا؟ نه بهم شبیهند، و نه با هم برابر، مگر کسی بسیار کودن باشد که میان این دو اشتباه کند<span class="footnote" rel="1" title="البدایه و النهایه، ط بیروت، ج ۲، ص ۱۰۵">*</span>. </p> <p>در این کلام به کلامی که سابقا از فخر رازی نقل کردیم کنایه می‌زند و لیکن خواننده عزیز اگر در آن کلام دقت نماید سپس به کتاب او آنجا که سرگذشت ذو القرنین را بیان می‌کند مراجعه نماید، خواهد دید که این آقا هم خطایی که مرتکب شده کمتر از خطای فخر رازی نیست، برای اینکه در تاریخ اثری از پادشاهی دیده نمی‌شود که دو هزار سال قبل از   <code class="page" rel="13,530"/> مسیح بوده، و سیصد سال در زمین و در اقصی نقاط مغرب تا اقصای مشرق و جهت شمال سلطنت کرده باشد، و سدی ساخته باشد و مردی مؤمن صالح و بلکه پیغمبر بوده و وزیرش خضر بوده باشد و در طلب آب حیات به ظلمات رفته باشد، حال چه اینکه اسمش اسکندر باشد و یا غیر آن. </p> <p>ه-جمعی از مورخین از قبیل اصمعی در تاریخ عرب قبل از اسلام و ابن هشام در کتاب <em>سیره</em> و <em>تیجان</em> و ابو ریحان بیرونی در <em>آثار الباقیه</em> و نشوان بن سعید در کتاب  <em>شمس العلوم</em> و... -به طوری که از آنها نقل شده-گفته‌اند که ذو القرنین یکی از تبابعه اذوای یمن<span class="footnote" rel="1" title="مملکت یمن در قدیم به هشتاد و چهار مخلاف تقسیم می‌شده-مخلاف به منزله قضاء و مدیریت عرف امروز بوده-و هر مخلافی مشتمل بر تعدادی قلعه بوده که هر قلعه‌اش را قصر و یا &lt;em&gt;محفد&lt;/em&gt;  می‌نامیدند و در آن جماعتی از امت زندگی نموده بزرگشان بر آنها حکم می‌رانده، و صاحب قصر را &lt;em&gt;ذی&lt;/em&gt;  می‌نامیدند مانند ذی غمدان و ذی معین یعنی صاحب غمدان و صاحب معین، آن گاه جمعی &lt;em&gt;ذی&lt;/em&gt; را  &lt;em&gt;اذواء&lt;/em&gt; و &lt;em&gt;ذوین&lt;/em&gt; استعمال نموده‌اند، و آن کسی که متصدی امر مخلاف بوده &lt;em&gt;قیل&lt;/em&gt; و جمع آن را &lt;em&gt;اقیال&lt;/em&gt;  می‌آوردند و آن کسی که متولی امر همه مخلاف‌ها بوده &lt;em&gt;ملک&lt;/em&gt; می‌خواندند و اگر این ملک حضرموت و شحر را هم با یمن ضمیمه می‌کرده در همه آنها حکم می‌رانده چنین کسی را &lt;em&gt;تبع&lt;/em&gt; می‌خواندند و اگر تنها بر یمن حکم می‌راند او را &lt;em&gt;ملک&lt;/em&gt; می‌گفتند">*</span> و یکی از ملوک حمیر بوده که در یمن سلطنت می‌کرده. </p> <p>آن گاه در اسم او اختلاف کرده‌اند، یکی گفته: مصعب بن عبد اللَّه بوده، و یکی گفته صعب بن ذی المرائد اول تبابعه‌اش دانسته، و این همان کسی بوده که در محلی به نام  <em>بئر سبع</em> به نفع ابراهیم (ع) حکم کرد. یکی دیگر گفته: تبع الاقرن و اسمش حسان بوده. اصمعی گفته وی اسعد الکامل چهارمین تبایعه و فرزند حسان الاقرن، ملقب به ملکی کرب دوم بوده، و او فرزند ملک تبع اول بوده است. بعضی هم گفته‌اند نامش  <em>شمر یرعش</em> بوده است. </p> <p>البته در برخی از اشعار حمیری‌ها و بعضی از شعرای جاهلیت نامی از ذو القرنین به عنوان یکی از مفاخر برده شده. از آن جمله در کتاب البدایة و النهایة نقل شده که ابن هشام این شعر اعشی را خوانده و انشاد کرده است: </p> <p>تاریخ تا کنون به اسم پنجاه و پنج نفر از اذواء دست یافته است و لیکن از پادشاهان تنها به هشت نفر که از اذواء و ملوک حمیر بودند. و ملوک حمیر از همان ملوک دولت اخبره حاکمه در یمن بودند که چهارده نفر آنها را از ملوک شمرده‌اند، و آنچه از تاریخ ملوک یمن از طریق نقل و روایت به دست می‌آید آن قدر مبهم و پیچیده است که هیچ اعتمادی به تفاصیل آن نمی‌توان کرد.  <code class="page" rel="13,531"/> <span class="poem">و الصعب ذو القرنین اصبح ثاویا / بالجنوفی جدث اشم مقیما<span class="footnote" rel="1" title="صعب ذو القرنین سرانجام در محل جنو در قبر خوابید در حالی که قبرش ظاهر است">*</span> </span> و در بحث روایتی سابق گذشت که عثمان بن ابی الحاضر برای ابن عباس این اشعار را انشاد کرد: <span class="poem">قد کان ذو القرنین جدی مسلما / ملکا تدین له الملوک و تحشد</span> و دو بیت دیگر که ترجمه‌اش نیز گذشت. </p> <p>مقریزی در کتاب <em>الخطط</em> خود می‌گوید: بدان که تحقیق علمای اخبار به اینجا منتهی شده که ذو القرنین که قرآن کریم نامش را برده و فرموده: <span class="aya" rel="18_83" data-words="1-5">و یسئلونک عن ذی القرنین...</span>  مردی عرب بوده که در اشعار عرب نامش بسیار آمده است، و اسم اصلی‌اش صعب بن ذی مرائد فرزند حارث رائش، فرزند همال ذی سدد، فرزند عاد ذی منح، فرزند عار ملطاط، فرزند سکسک، فرزند وائل، فرزند حمیر، فرزند سبا، فرزند یشجب، فرزند یعرب، فرزند قحطان، فرزند هود، فرزند عابر، فرزند شالح، فرزند ارفخشد، فرزند سام، فرزند نوح بوده است. </p> <p>و او پادشاهی از ملوک حمیر است که همه از عرب عاربه<span class="footnote" rel="2" title="عرب قبل از حضرت اسماعیل را، عرب عاربه گویند، و به اسماعیل و فرزندانش عرب مستعربه اطلاق می‌شود">*</span> بودند و عرب عرباء هم نامیده شده‌اند. و ذو القرنین تبعی بوده صاحب تاج، و چون به سلطنت رسید نخست تجبر پیشه کرده و سرانجام برای خدا تواضع کرده با خضر رفیق شد. و کسی که خیال کرده ذو القرنین همان اسکندر پسر فیلبس است اشتباه کرده، برای اینکه کلمه <em>ذو</em> عربی است و ذو القرنین از لقب‌های عرب برای پادشاهان یمن است، و اسکندر لفظی است رومی و یونانی. </p> <p>ابو جعفر طبری گفته: خضر در ایام فریدون پسر ضحاک بوده البته این نظریه عموم علمای اهل کتاب است، ولی بعضی گفته‌اند در ایام موسی بن عمران، و بعضی دیگر گفته‌اند در مقدمه لشگر ذو القرنین بزرگ که در زمان ابراهیم خلیل (ع) بوده قرار داشته است. و این خضر در سفرهایش با ذو القرنین به چشمه حیات برخورده و از آن نوشیده است، و به ذو القرنین اطلاع نداده. از همراهان ذو القرنین نیز کسی خبردار نشد، در نتیجه تنها خضر جاودان شد، و او به عقیده علمای اهل کتاب همین الآن نیز زنده است. </p> <p>ولی دیگران گفته‌اند: ذو القرنینی که در عهد ابراهیم (ع) بوده همان فریدون پسر ضحاک بوده، و خضر در مقدمه لشگر او بوده است. </p> <p>ابو محمد عبد الملک بن هشام در کتاب تیجان که در معرفت ملوک زمان نوشته بعد از     <code class="page" rel="13,532"/> ذکر حسب و نسب ذو القرنین گفته است: وی تبعی بوده دارای تاج. در آغاز سلطنت ستمگری کرد و در آخر تواضع پیشه گرفت، و در بیت المقدس به خضر برخورده با او به مشارق زمین و مغارب آن سفر کرد و همانطور که خدای تعالی فرموده همه رقم اسباب سلطنت برایش فراهم شد و سد یاجوج و ماجوج را بنا نهاد و در آخر در عراق از دنیا رفت. </p> <p>و اما اسکندر، یونانی بوده و او را اسکندر مقدونی می‌گفتند، و <em>مجدونی</em> اش نیز خوانده‌اند، از ابن عباس پرسیدند ذو القرنین از چه نژاد و آب خاکی بوده؟ گفت: از حمیر بود و نامش صعب بن ذی مرائد بوده، و او همان است که خدایش در زمین مکنت داده و از هر سببی به وی ارزانی داشت، و او به دو قرن آفتاب و به رأس زمین رسید و سدی بر یاجوج و ماجوج ساخت. </p> <p>بعضی به او گفتند: پس اسکندر چه کسی بوده؟ گفت: او مردی حکیم و صالح از اهل روم بود که بر ساحل دریا در آفریقا مناری ساخت و سرزمین روم را گرفته به دریای عرب آمد و در آن دیار آثار بسیاری از کارگاه‌ها و شهرها بنا نهاد. </p> <p>از کعب الاحبار پرسیدند که ذو القرنین که بوده؟ گفت: قول صحیح نزد ما که از احبار و اسلاف خود شنیده‌ایم این است که وی از قبیله و نژاد حمیر بوده و نامش صعب بن ذی مرائد بوده، و اما اسکندر از یونان و از دودمان عیصو فرزند اسحاق بن ابراهیم خلیل (ع) بوده. و رجال اسکندر، زمان مسیح را درک کردند که از جمله ایشان جالینوس و ارسطاطالیس بوده‌اند. و همدانی در کتاب انساب گفته: کهلان بن سبا صاحب فرزندی شد به نام زید، و زید پدر عریب و مالک و غالب و عمیکرب بوده است. هیثم گفته: عمیکرب فرزند سبا برادر حمیر و کهلان بود. عمیکرب صاحب دو فرزند به نام ابو مالک فدرحا و مهیلیل گردید و غالب دارای فرزندی به نام جنادة بن غالب شد که بعد از مهیلیل بن عمیکرب بن سبا سلطنت یافت. و عریب صاحب فرزندی به نام عمرو شد و عمرو هم دارای زید و هم یسع گشت که ابا الصعب کنیه داشت. و این ابا الصعب همان ذو القرنین اول است، و همو است مساح و بناء که در فن مساحت و بنائی استاد بود و نعمان بن بشیر در باره او می‌گوید: <span class="poem">فمن ذا یعادونا من الناس معشرا / کراما فذو القرنین منا و حاتم<span class="footnote" rel="1" title="این کیانند که از میان مردم با ما دشمنی می‌کنندبا اینکه ما گروهی بزرگواریم و ذو القرنین و حاتم از ماست">*</span> </span>   <code class="page" rel="13,533"/> و نیز در این باره است که حارثی می‌گوید: <span class="poem">سموا لنا واحدا منکم فنعرفه‌ / فی الجاهلیة لاسم الملک محتملا / کالتابعین و ذی القرنین یقبله‌ / اهل الحجی فاحق القول ما قبلا</span> و در این باره ابن ابی ذئب خزاعی می‌گوید: <span class="poem">و منا الذی بالخافقین تغربا / و اصعد فی کل البلاد و صوبا / فقد نال قرن الشمس شرقا و مغربا / و فی ردم یاجوج بنی ثم نصبا / و ذلک ذو القرنین تفخر حمیر / بعسکر قیل لیس یحصی فیحسبا</span> همدانی سپس می‌گوید:  (علمای همدان می‌گویند: ذو القرنین اسمش صعب بن مالک بن حارث الاعلی فرزند ربیعة بن الحیار بن مالک، و در باره ذو القرنین گفته‌های زیادی هست<span class="footnote" rel="1" title="الخطط">*</span>. </p> <p>و این کلامی است جامع، و از آن استفاده می‌شود که اولا لقب ذو القرنین مختص به شخص مورد بحث نبوده بلکه پادشاهانی چند از ملوک حمیر به این نام ملقب بوده‌اند، ذو القرنین اول، و ذو القرنین‌های دیگر. </p> <p>و ثانیا ذو القرنین اول آن کسی بوده که سد یاجوج و ماجوج را قبل از اسکندر مقدونی به چند قرن بنا نهاده و معاصر با ابراهیم خلیل (ع) و یا بعد از او بوده-و مقتضای آنچه ابن هشام آورده که وی خضر را در بیت المقدس زیارت کرده همین است که وی بعد از او بود، چون بیت المقدس چند قرن بعد از حضرت ابراهیم (ع) و در زمان داوود و سلیمان ساخته شد-پس به هر حال ذو القرنین هم قبل از اسکندر بوده. علاوه بر اینکه تاریخ حمیر تاریخی مبهم است. </p> <p>بنا بر آنچه مقریزی آورده گفتار در دو جهت باقی می‌ماند. </p> <p>یکی اینکه این ذو القرنین که تبع حمیری است سدی که ساخته در کجا است؟. </p> <p>دوم اینکه آن امت مفسد در زمین که سد برای جلوگیری از فساد آنها ساخته شده چه امتی بوده‌اند؟ و آیا این سد یکی از همان سدهای ساخته شده در یمن، و یا پیرامون یمن، از قبیل سد مارب است یا نه؟ چون سدهایی که در آن نواحی ساخته شده به منظور ذخیره ساختن آب برای آشامیدن، و یا زراعت بوده است، نه برای جلوگیری از کسی. علاوه بر اینکه در هیچ یک آنها قطعه‌های آهن و مس گداخته به کار نرفته، در حالی که قرآن سد ذو القرنین را   <code class="page" rel="13,534"/> اینچنین معرفی نموده. </p> <p>و آیا در یمن و حوالی آن امتی بوده که بر مردم هجوم برده باشند، با اینکه همسایگان یمن غیر از امثال قبط و آشور و کلدان و... کسی نبوده، و آنها نیز همه ملتهایی متمدن بوده‌اند؟. </p> <p>یکی از بزرگان و محققین معاصر<span class="footnote" rel="1" title="علامه سید هبة الدین شهرستانی">*</span> ما این قول را تایید کرده، و آن را چنین توجیه می‌کند: ذو القرنین مذکور در قرآن صدها سال قبل از اسکندر مقدونی بوده، پس او این نیست، بلکه این یکی از ملوک صالح، از پیروان اذواء از ملوک یمن بوده، و از عادت این قوم این بوده که خود را با کلمه <em>ذی</em> لقب می‌دادند، مثلا می‌گفتند: ذی همدان، و یا ذی غمدان، و یا ذی المنار، و ذی الاذغار و ذی یزن و امثال آن. </p> <p>و این ذو القرنین مردی مسلمان، موحد، عادل، نیکو سیرت، قوی، و دارای هیبت و شوکت بوده، و با لشگری بسیار انبوه به طرف مغرب رفته، نخست بر مصر و سپس بر ما بعد آن مستولی شده، و آن گاه هم چنان در کناره دریای‌ سفید به سیر خود ادامه داده تا به ساحل اقیانوس غربی رسیده، و در آنجا آفتاب را دیده که در عینی حمئة و یا حامیه فرو می‌رود. </p> <p>سپس از آنجا رو به مشرق نهاده، و در مسیر خود آفریقا را بنا نهاده. مردی بوده بسیار حریص و خبره در بنائی و عمارت. و هم چنان سیر خود را ادامه داده تا به شبه جزیره و صحراهای آسیای وسطی رسیده، و از آنجا به ترکستان، و دیوار چین برخورده، و در آنجا قومی را یافته که خدا میان آنان و آفتاب ساتری قرار نداده بود. </p> <p>سپس به طرف شمال متمایل و منحرف گشته، تا به مدار السرطان رسیده، و شاید همانجا باشد که بر سر زبانها افتاده که وی به ظلمات راه یافته است. اهل این دیار از وی درخواست کرده‌اند که برایشان سدی بسازد تا از رخنه یاجوج و ماجوج در بلادشان ایمن شوند، چون یمنی‌ها-و مخصوصا ذو القرنین-معروف به تخصص در ساختن سد بوده‌اند، لذا ذو القرنین برای آنان سدی بنا نهاده است. </p> <p>حال اگر محل این سد همان محل دیوار چین باشد، که فاصله میان چین و مغول است، ناگزیر باید بگوئیم قسمتی از آن دیوار بوده که خراب شده، و وی آن را ساخته است، و اگر اصل دیوار چنین نباشد، چون اصل آن را بعضی از ملوک چین قبل این تاریخ ساخته بوده‌اند که دیگر اشکالی باقی نمی‌ماند. و به طوری که می‌گویند از جمله بناهایی که   <code class="page" rel="13,535"/> ذو القرنین که اسم اصلیش <em>شمر یرعش</em> بود ساخته شهر سمرقند بوده است. </p> <p>این احتمال که وی پادشاهی عربی زبان بوده تایید شده به اینکه می‌بینیم اعراب از رسول خدا (ص) از وی پرسش نموده و قرآن کریم، داستانش را برای تذکر و عبرت‌گیری آورده است، زیرا اگر از نژاد عرب نبود جهت نداشت از میان همه ملوک عالم تنها او را ذکر کند. پس چون اعراب نسبت به نژاد خود تعصب می‌ورزیدند سرگذشت او در آنان مؤثرتر بوده، چون ملوک روم و عجم و چین از امتهای دوری بوده‌اند که اعراب خیلی به شنیدن تاریخشان و عبرت‌گیری از سرگذشتشان علاقمند نبودند، به همین جهت می‌بینیم که در سراسر قرآن اسمی از آن ملوک به میان نیامده است. این بود خلاصه کلام شهرستانی<span class="footnote" rel="1" title="">*</span>. </p> <p>اشکالی که به گفته وی باقی می‌ماند این است که دیوار چین نمی‌تواند سد ذو القرنین باشد، برای اینکه ذو القرنین به اعتراف خود او قرنها قبل از اسکندر بوده، و دیوار چین در حدود نیم قرن بعد از اسکندر ساخته شده، و اما سدهای دیگری که غیر از دیوار بزرگ چین در آن نواحی هست هیچ یک از آهن و مس ساخته نشده و همه با سنگ است. </p> <p>صاحب تفسیر جواهر بعد از ذکر مقدمه‌ای بیانی آورده که خلاصه‌اش این است که: با کمک سنگنبشته‌ها و آثار باستانی از خرابه‌های یمن به دست آمده که در این سرزمین سه دولت حکومت کرده است: یکی دولت معین بود که پایتختش قرناء بوده، و علماء تخمین زده‌اند که آثار این دولت از قرن چهاردهم قبل از میلاد آغاز و در قرن هفتم و یا هشتم قبل از میلاد خاتمه یافته است، و از ملوک این دولت به شانزده پادشاه مثل <em>اب یدع</em> و <em>أب یدع ینیع</em>  دست یافته‌اند. </p> <p>دولت سبا که از قحطانیان بوده اول اذواء بوده و سپس اقیال. و از همه برجسته‌تر سبا بوده که صاحب قصر صرواح در قسمت شرقی صنعا است، که بر همه ملوک این دولت غلبه یافته است. این سلسله از سال 850 ق م تا سال 115 ق م در آن نواحی سلطنت داشته‌اند، و معروف از ملوک آنان بیست و هفت پادشاه بوده که پانزده نفر آنان لقب <em>مکرب</em> داشته‌اند مانند مکرب <em>یثعمر</em> و مکرب <em>ذمرعلی</em> و دوازده نفر ایشان تنها لقب ملک داشته‌اند مانند ملک <em>ذرح</em> و ملک <em>یریم ایمن</em> . </p> <p>و سوم سلسله حمیریها که دو طبقه بوده‌اند اول ملوک سبا و ریدان که از سال 115 ق م تا سال 275 ب م سلطنت کرده‌اند. اینها تنها ملوک بوده‌اند. طبقه دوم ملوک سبا و ریدان   <code class="page" rel="13,536"/> و حضرموت و غیر آن که چهارده نفر از این سلسله سلطنت کرده‌اند، و بیشترشان تبع بوده‌اند اول آنان <em>شمر یرعش</em> و دوم <em>ذو القرنین</em> و سوم <em>عمرو</em> شوهر بلقیس<span class="footnote" rel="1" title="این بلقیس غیر از ملکه سبا می‌باشد که گفته می‌شود با سلیمان بن داوود بعد از آنکه او را از سبا فرا خواند ازدواج کرد، و این داستان قریب هزار سال قبل از میلاد می‌باشد">*</span> بود که آخرشان منتهی به ذی جدن می‌شود و آغاز سلطنت این سلسله از سال 275 م شروع شده در سال 525 خاتمه یافته است. </p> <h3> <span class="title" rel="18_86 18_98 18_96 18_90 18_95 18_97 18_99 18_83 18_84 18_85 18_87 18_88 18_89 18_91 18_92 18_93 18_94 18_100 18_101 18_102">سخن صاحب تفسیر <em>جواهر</em> در اثبات اینکه ذو القرنین، کورش، پادشاه هخامنشی ایران، و یاجوج و ماجوج، اقوام مغول بوده‌اند</span> </h3> <p> آن گاه صاحب جواهر می‌گوید: پیشوند <em>ذی</em> در لقب ملوک یمن اضافه شده، و هیچ ملوک دیگری از قبیل ملوک روم سراغ نداریم که این کلمه در لقبشان اضافه شده باشد، به همین دلیل است که می‌گوئیم ذو القرنین از ملوک یمن بوده، و قبل از شخص مورد بحث اشخاص دیگری نیز در یمن ملقب به ذو القرنین بوده‌اند، و لیکن آیا این همان ذو القرنین مذکور در قرآن باشد یا نه قابل بحث است. </p> <p>اعتقاد ما این است که: نه، برای اینکه ملوک یمن قریب العهد با ما بوده‌اند و از آنها چنین خاطراتی نقل نشده مگر در روایاتی که نقالهای قهوه‌خانه با آنها سر و کار دارند، مثل اینکه <em>شمر یرعش</em> به بلاد عراق و فارس و خراسان و صغد سفر کرده و شهری به نام سمرقند بنا نهاده که اصلش <em>شمرکند</em> بوده و اسعد ابو کرب در آذربایجان جنگ کرده، و حسان پسرش را به صغد فرستاده و یعفر پسر دیگرش را به روم و برادر زاده‌اش را به فارس روانه ساخته، و اینکه بعد از جنگ او با چین از حمیریها عده‌ای در چین باقی ماندند که هم اکنون در آنجا هستند. </p> <p>ابن خلدون و دیگران این اخبار را تکذیب کرده‌اند، و آن را مبالغه دانسته و با ادله جغرافیایی و تاریخی رد نموده‌اند. </p> <p>پس می‌توان گفت که ذو القرنین از امت عرب بوده و لیکن در تاریخی قبل از تاریخ معروف می‌زیسته است. این بود خلاصه کلام صاحب جواهر<span class="footnote" rel="2" title="الجواهر">*</span>. </p> <p>و-و بعضی دیگر گفته‌اند: ذو القرنین همان کورش یکی از ملوک هخامنشی در فارس است که در سالهای"539-560 ق م می‌زیسته و همو بوده که امپراطوری ایرانی را تاسیس و میان دو مملکت فارس و ماد را جمع نمود. بابل را مسخر کرد و به یهود اجازه مراجعت از بابل به اورشلیم را صادر کرد، و در بنای هیکل کمک‌ها کرد و مصر را به تسخیر خود درآورد، آن گاه به سوی یونان حرکت نموده بر مردم آنجا نیز مسلط شد و به طرف مغرب رهسپار گردیده     <code class="page" rel="13,537"/> آن گاه رو به سوی مشرق نهاد و تا اقصی نقطه مشرق پیش رفت. </p> <p>این قول را یکی از علمای نزدیک به عصر<span class="footnote" rel="1" title="سر احمد خان هندی">*</span> ما ذکر کرده و یکی از محققین هند<span class="footnote" rel="2" title="مولانا ابو الکلام آزاد">*</span> در ایضاح و تقریب آن سخت کوشیده است. اجمال مطلب اینکه: آنچه قرآن از وصف ذو القرنین آورده با این پادشاه عظیم تطبیق می‌شود، زیرا اگر ذو القرنین مذکور در قرآن مردی مؤمن به خدا و به دین توحید بوده کورش نیز بوده، و اگر او پادشاهی عادل و رعیت‌پرور و دارای سیره رفق و رأفت و احسان بوده این نیز بوده و اگر او نسبت به ستمگران و دشمنان مردی سیاستمدار بوده این نیز بوده و اگر خدا به او از هر چیزی سببی داده به این نیز داده، و اگر میان دین و عقل و فضائل اخلاقی وعده و عده و ثروت و شوکت و انقیاد اسباب برای او جمع کرده برای این نیز جمع کرده بود. </p> <p>و همانطور که قرآن کریم فرموده کورش نیز سفری به سوی مغرب کرده حتی بر لیدیا و پیرامون آن نیز مستولی شده و بار دیگر به سوی مشرق سفر کرده تا به مطلع آفتاب برسید، و در آنجا مردمی دید صحرانشین و وحشی که در بیابانها زندگی می‌کردند. و نیز همین کورش سدی بنا کرده که به طوری که شواهد نشان می‌دهد سد بنا شده در تنگه داریال میان کوه‌های قفقاز و نزدیکیهای شهر تفلیس است. این اجمال آن چیزی است که مولانا ابو الکلام آزاد گفته است که اینک تفصیل آن از نظر شما خواننده می‌گذرد. </p> <p>اما مساله ایمانش به خدا و روز جزا: دلیل بر این معنا کتاب عزرا (اصحاح 1) و کتاب دانیال (اصحاح 6) و کتاب اشعیاء (اصحاح 44 و 45) از کتب عهد عتیق است که در آنها از کورش تجلیل و تقدیس کرده و حتی در کتاب اشعیاء او را <em>راعی رب</em>  (رعیت‌دار خدا) نامیده و در اصحاح چهل و پنج چنین گفته است:  (پروردگار به مسیح خود در باره کورش چنین می‌گوید) آن کسی است که من دستش را گرفتم تا کمرگاه دشمن را خرد کند تا برابر او درب‌های دو لنگه‌ای را باز خواهم کرد که دروازه‌ها بسته نگردد، من پیشاپیشت رفته پشته‌ها را هموار می‌سازم، و دربهای برنجی را شکسته، و بندهای آهنین را پاره پاره می‌نمایم، خزینه‌های ظلمت و دفینه‌های مستور را به تو می‌دهم تا بدانی من که تو را به اسمت می‌خوانم خداوند اسرائیلم به تو لقب دادم و تو مرا نمی‌شناسی . </p> <p>و اگر هم از وحی بودن این نوشته‌ها صرفنظر کنیم باری یهود با آن تعصبی که به مذهب خود دارد هرگز یک مرد مشرک مجوسی و یا وثنی را (اگر کورش یکی از دو مذهب را داشته) مسیح پروردگار و هدایت شده او و مؤید به تایید او و راعی رب     <code class="page" rel="13,538"/> نمی‌خواند. </p> <p>علاوه بر اینکه نقوش و نوشته‌های با خط میخی که از عهد داریوش کبیر به دست آمده که هشت سال بعد از او نوشته شده-گویای این حقیقت است که او مردی موحد بوده و نه مشرک، و معقول نیست در این مدت کوتاه وضع کورش دگرگونه ضبط شود. </p> <p>و اما فضائل نفسانی او: گذشته از ایمانش به خدا، کافی است باز هم به آنچه از اخبار و سیره او و به اخبار و سیره طاغیان جبار که با او به جنگ برخاسته‌اند مراجعه کنیم و ببینیم وقتی بر ملوک <em>ماد</em> و <em>لیدیا</em> و <em>بابل</em> و <em>مصر</em> و یاغیان بدوی در اطراف  <em>بکتریا</em> که همان بلخ باشد و غیر ایشان ظفر می‌یافته با آنان چه معامله می‌کرده، در این صورت خواهیم دید که بر هر قومی ظفر پیدا می‌کرده از مجرمین ایشان گذشت و عفو می‌نموده و بزرگان و کریمان هر قومی را اکرام و ضعفای ایشان را ترحم می‌نموده و مفسدین و خائنین آنان را سیاست می‌نموده. </p> <p>کتب عهد قدیم و یهود هم که او را به نهایت درجه تعظیم نموده بدین جهت بوده که ایشان را از اسارت حکومت بابل نجات داده و به بلادشان برگردانیده و برای تجدید بنای هیکل هزینه کافی در اختیارشان گذاشته، و نفائس گرانبهایی که از هیکل به غارت برده بودند و در خزینه‌های ملوک بابل نگهداری می‌شده به ایشان برگردانیده، و همین خود مؤید دیگری است برای این احتمال که کورش همان ذو القرنین باشد، برای اینکه به طوری که اخبار شهادت می‌دهد پرسش کنندگان از رسول خدا (ص) از داستان ذو القرنین یهود بوده‌اند. </p> <p>علاوه بر این مورخین قدیم یونان مانند <em>هردوت</em> و دیگران‌ نیز جز به مروت و فتوت و سخاوت و کرم و گذشت و قلت حرص و داشتن رحمت و رأفت، او را نستوده‌اند، و او را به بهترین وجهی ثنا و ستایش کرده‌اند. </p> <p>و اما اینکه چرا کورش را ذو القرنین گفته‌اند: هر چند تواریخ از دلیلی که جوابگوی این سؤال باشد خالی است لیکن مجسمه سنگی که اخیرا در مشهد مرغاب در جنوب ایران از او کشف شده جای هیچ تردیدی نمی‌گذارد که همو ذو القرنین بوده، و وجه تسمیه‌اش این است که در این مجسمه‌ها دو شاخ دیده می‌شود که هر دو در وسط سر او در آمده یکی از آن دو به طرف جلو و یکی دیگر به طرف عقب خم شده، و این با گفتار قدمای مورخین که در وجه تسمیه او به این اسم گفته‌اند تاج و یا کلاه خودی داشته که دارای دو شاخ بوده درست تطبیق می‌کند. <code class="page" rel="13,539"/> در کتاب دانیال<span class="footnote" rel="1" title="کتاب دانیال، اصحاح هشتم،۱-۹">*</span> هم خوابی که وی برای کورش نقل کرده را به صورت قوچی که دو شاخ داشته دیده است. </p> <p>در آن کتاب چنین آمده: در سال سوم از سلطنت <em>بیلشاصر</em> پادشاه، برای من که دانیال هستم بعد از آن رؤیا که بار اول دیدم رؤیایی دست داد که گویا من در <em>شوشن</em>  هستم یعنی در آن قصری که در ولایت عیلام است می‌باشم و در خواب می‌بینم که من در کنار نهر <em>اولای</em> هستم چشم خود را به طرف بالا گشودم ناگهان قوچی دیدم که دو شاخ دارد و در کنار نهر ایستاده و دو شاخش بلند است اما یکی از دیگری بلندتر است که در عقب قرار دارد. قوچ را دیدم به طرف مغرب و شمال و جنوب حمله می‌کند، و هیچ حیوانی در برابرش مقاومت نمی‌آورد و راه فراری از دست او نداشت و او هر چه دلش می‌خواهد می‌کند و بزرگ می‌شود. در این بین که من مشغول فکر بودم دیدم نر بزی از طرف مغرب نمایان شد همه ناحیه مغرب را پشت سر گذاشت و پاهایش از زمین بریده است، و این حیوان تنها یک شاخ دارد که میان دو چشمش قرار دارد. آمد تا رسید به قوچی که گفتم دو شاخ داشت و در کنار نهر بود سپس با شدت و نیروی هر چه بیشتر دویده، خود را به قوچ رسانید با او در آویخت و او را زد و هر دو شاخش را شکست، و دیگر تاب و توانی برای قوچ نماند، بی اختیار در برابر نر بز ایستاد. نر بز قوچ را به زمین زد و او را لگدمال کرد، و آن حیوان نمی‌توانست از دست او بگریزد، و نر بز بسیار بزرگ شد. </p> <p>آن گاه می‌گوید: جبرئیل را دیدم و او رؤیای مرا تعبیر کرده به طوری که قوچ دارای دو شاخ با کورش و دو شاخش با دو مملکت فارس و ماد منطبق شد و نر بز که دارای یک شاخ بود با اسکندر مقدونی منطبق شد. </p> <p>و اما سیر کورش به طرف مغرب و مشرق: اما سیرش به طرف مغرب همان سفری بود که برای سرکوبی و دفع <em>لیدیا</em> کرد که با لشگرش به طرف کورش می‌آمد، و آمدنش به ظلم و طغیان و بدون هیچ عذر و مجوزی بود. کورش به طرف او لشگر کشید و او را فراری داد، و تا پایتخت کشورش تعقیبش کرد، و پایتختش را فتح نموده او را اسیر نمود، و در آخر او و سایر یاورانش را عفو نموده اکرام و احسانشان کرد با اینکه حق داشت که سیاستشان کند و به کلی نابودشان سازد. </p> <p>و انطباق این داستان با آیه شریفه <span class="aya" rel="18_86" data-words="1-10">حتی إذا بلغ مغرب الشمس وجدها تغرب فی عین حمئة</span>   <code class="page" rel="13,540"/>-که شاید ساحل غربی آسیای صغیر باشد- <span class="aya" rel="18_86" data-words="11-27">و وجد عندها قوما قلنا یا ذا القرنین إما أن تعذب و إما أن تتخذ فیهم حسنا</span> از این رواست که گفتیم حمله لیدیا تنها از باب فساد و ظلم بوده. </p> <p>آن گاه به طرف صحرای کبیر مشرق، یعنی اطراف بکتریا عزیمت نمود، تا غائله قبائل وحشی و صحرانشین آنجا را خاموش کند، چون آنها همیشه در کمین می‌نشستند تا به اطراف خود هجوم آورده فساد راه بیندازند، و انطباق آیه‌ <span class="aya" rel="18_90" data-words="1-15">حتی إذا بلغ مطلع الشمس وجدها تطلع علی قوم لم نجعل لهم من دونها سترا</span> روشن است. </p> <p>و اما سد سازی کورش: باید دانست سد موجود در تنگه کوه‌های قفقاز، یعنی سلسله کوه‌هایی که از دریای خزر شروع شده و تا دریای سیاه امتداد دارد، و آن تنگه را تنگه <em>داریال</em> می‌نامند که بعید نیست تحریف شده از <em>داریول</em> باشد، که در زبان ترکی به معنای تنگه است، و به لغت محلی آن سد را سد <em>دمیر قاپو</em> یعنی دروازه آهنی می‌نامند، و میان دو شهر تفلیس و <em>ولادی کیوکز</em> واقع شده سدی است که در تنگه‌ای واقع در میان دو کوه خیلی بلند ساخته شده و جهت شمالی آن کوه را به جهت جنوبی‌اش متصل کرده است، به طوری که اگر این سد ساخته نمی‌شد تنها دهانه‌ای که راه میان جنوب و شمال آسیا بود همین تنگه بود. با ساختن آن این سلسله جبال به ضمیمه دریای خزر و دریای سیاه یک حاجز و مانع طبیعی به طول هزارها کیلومتر میان شمال و جنوب آسیا شده. </p> <p>و در آن اعصار اقوامی شریر از سکنه شمال شرقی آسیا از این تنگه به طرف بلاد جنوبی قفقاز، یعنی ارمنستان و ایران و آشور و کلده، حمله می‌آوردند و مردم این سرزمینها را غارت می‌کردند. و در حدود سده هفتم قبل از میلاد حمله عظیمی کردند، به طوری که دست چپاول و قتل و برده‌گیریشان عموم بلاد را گرفت تا آنجا که به پایتخت آشور یعنی شهر نینوا هم رسیدند، و این زمان‌ تقریبا همان زمان کورش است. </p> <p>مورخان قدیم-نظیر هردوت یونانی-سیر کورش را به طرف شمال ایران برای خاموش کردن آتش فتنه‌ای که در آن نواحی شعله‌ور شده بود آورده‌اند. و علی الظاهر چنین به نظر می‌رسد که در همین سفر سد مزبور را در تنگه داریال و با استدعای اهالی آن مرز و بوم و تظلمشان از فتنه اقوام شرور بنا نهاده و آن را با سنگ و آهن ساخته است و تنها سدی که در دنیا در ساختمانش آهن به کار رفته همین سد است، و انطباق آیه‌ <span class="aya" rel="18_95-96" data-words="7-16">فأعینونی بقوة أجعل بینکم و بینهم ردما، آتونی زبر الحدید...</span> بر این سد روشن است. </p> <p>و از جمله شواهدی که این مدعا را تایید می‌کند وجود نهری است در نزدیکی این سد که آن را نهر <em>سایروس</em> می‌گویند، و کلمه <em>سایروس</em> در اصطلاح غربیها نام کورش<code class="page" rel="13,541"/> است، و نهر دیگری است که از تفلیس عبور می‌کند به نام <em>کر</em> . </p> <p>و داستان این سد را <em>یوسف</em> ، مورخ یهودی در آنجا که سرگذشت سیاحت خود را در شمال قفقاز می‌آورد ذکر کرده است. و اگر سد مورد بحث که کورش ساخته عبارت از دیوار باب الأبواب باشد که در کنار بحر خزر واقع است نباید یوسف مورخ آن را در تاریخ خود بیاورد، زیرا در روزگار او هنوز دیوار باب الأبواب ساخته نشده بود، چون این دیوار را به کسری انوشیروان نسبت می‌دهند و یوسف قبل از کسری می‌زیسته و به طوری که گفته‌اند در قرن اول میلادی بوده است. </p> <p>علاوه بر این که سد باب الأبواب قطعا غیر سد ذو القرنینی است که در قرآن آمده، برای اینکه در دیوار باب الأبواب آهن به کار نرفته. </p> <p>و اما یاجوج و ماجوج: بحث از تطورات حاکم بر لغات و سیری که زبانها در طول تاریخ کرده ما را بدین معنا رهنمون می‌شود که یاجوج و ماجوج همان مغولیان بوده‌اند، چون این دو کلمه به زبان چینی <em>منگوک</em> و یا <em>منچوک</em> است، و معلوم می‌شود که دو کلمه مذکور به زبان عبرانی نقل شده و یاجوج و ماجوج خوانده شده است، و در ترجمه‌هایی که به زبان یونانی برای این دو کلمه کرده‌اند <em>گوک</em> و <em>ماگوک</em> می‌شود، و شباهت تامی که ما بین <em>ماگوک</em> و <em>منگوک</em> هست حکم می‌کند بر اینکه کلمه مزبور همان منگوک چینی است هم چنان که <em>منغول</em> و <em>مغول</em> نیز از آن مشتق و نظائر این تطورات در الفاظ آن قدر هست که نمی‌توان شمرد. </p> <p>پس یاجوج و ماجوج مغول هستند و مغول امتی است که در شمال شرقی آسیا زندگی می‌کنند، و در اعصار قدیم امت بزرگی بودند که مدتی به طرف چین حمله‌ور می‌شدند و مدتی از طریق داریال قفقاز به سرزمین ارمنستان و شمال ایران و دیگر نواحی سرازیر می‌شدند، و مدتی دیگر یعنی بعد از آنکه سد ساخته شد به سمت شمال اروپا حمله می‌بردند، و اروپائیان آنها را <em>سیت</em> می‌گفتند. و از این نژاد گروهی به روم حمله‌ور شدند که در این حمله دولت روم سقوط کرد. در سابق گفتیم که از کتب عهد عتیق هم استفاده می‌شود که این امت مفسد از سکنه اقصای شمال بودند. </p> <p>این بود خلاصه‌ای از کلام ابو الکلام، که هر چند بعضی از جوانبش خالی از اعتراضاتی نیست، لیکن از هر گفتار دیگری انطباقش با آیات قرآنی روشن‌تر و قابل قبول‌تر است. </p> <p>ز-از جمله حرفهایی که در باره ذو القرنین زده شده مطلبی است که من از یکی از<code class="page" rel="13,542"/> مشایخم شنیده‌ام که می‌گفت: ذو القرنین از انسانهای ادوار قبلی انسان بوده و این حرف خیلی غریب است، و شاید خواسته است پاره‌ای حرفها و اخباری را که در عجائب حالات ذو القرنین هست تصحیح کند، مانند چند بار مردن و زنده شدن و به آسمان رفتن و به زمین برگشتن و مسخر شدن ابرها و نور و ظلمت و رعد و برق برای او و با ابر به مشرق و مغرب عالم سیر کردن. </p> <p>و معلوم است که تاریخ این دوره از بشریت که دوره ما است هیچ یک از مطالب مزبور را تصدیق نمی‌کند، و چون در حسن ظن به اخبار مذکور مبالغه دارد، لذا ناگزیر شده آن را به ادوار قبلی بشریت حمل کند. </p> <p>4-مفسرین و مورخین در بحث پیرامون این داستان دقت و کنکاش زیادی کرده و سخن در اطراف آن به تمام گفته‌اند، و بیشترشان بر آنند که یاجوج و ماجوج امتی بسیار بزرگ بوده‌اند که در شمال آسیا زندگی می‌کرده‌اند، و جمعی از ایشان اخبار وارد در قرآن کریم را که در آخر الزمان خروج می‌کنند و در زمین افساد می‌کنند، بر هجوم تاتار در نصف اول از قرن هفتم هجری بر مغرب آسیا تطبیق کرده‌اند، زیرا همین امت در آن زمان خروج نموده در خون‌ریزی و ویرانگری زرع و نسل و شهرها و نابود کردن نفوس و غارت اموال و فجایع افراطی نمودند که تاریخ بشریت نظیر آن را سراغ ندارد. </p> <p>مغولها اول سرزمین چین را در نور دیده آن گاه به ترکستان و ایران و عراق و شام و قفقاز تا آسیای صغیر روی آورده آنچه آثار تمدن سر راه خود دیدند ویران کردند و آنچه شهر و قلعه در مقابلشان قرار می‌گرفت نابود می‌ساختند، از آن جمله سمرقند و بخارا و خوارزم و مرو و نیشابور و ری و غیره بود، در شهرهایی که صدها هزار نفوس داشت در عرض یک روز یک نفر نفس‌کش را باقی نگذاشتند و از ساختمانهایش اثری نماند حتی سنگی روی سنگ باقی نماند. </p> <p><span class="phrase">بعد از ویرانگری این شهرها به بلاد خود برگشتند، و پس از چندی دوباره به راه افتاده اهل <em rel="fa_18_96_1-1" data-sentence="85:153">بولونیا</em> و بلاد <em>مجر</em> را نابود کردند و به روم حمله‌ور شده و آنها را ناگزیر به دادن جزیه کردند فجایعی که این قوم مرتکب شدند از حوصله شرح و تفصیل بیرون است.</span> </p> <p>مفسرین و مورخین که گفتیم این حوادث را تحریر نموده‌اند از قضیه سد به کلی سکوت کرده‌اند. در حقیقت به خاطر اینکه مساله سد یک مساله پیچیده‌ای بوده لذا از زیر بار تحقیق آن شانه خالی کرده‌اند، زیرا ظاهر آیه‌ <span class="aya" rel="18_97-99" data-words="1-32">فما اسطاعوا أن یظهروه و ما استطاعوا له نقبا، قال هذا رحمة من ربی فإذا جاء وعد ربی جعله دکاء و کان وعد ربی حقا، و ترکنا بعضهم یومئذ یموج فی بعض...</span> به طوری که خود ایشان تفسیر کرده‌اند این است که این امت مفسد و<code class="page" rel="13,543"/> خونخوار پس از بنای سد در پشت آن محبوس شده‌اند و دیگر نمی‌توانند تا این سد پای بر جاست از سرزمین خود بیرون شوند تا وعده خدای سبحان بیاید که وقتی آمد آن را منهدم و متلاشی می‌کند و باز اقوام نامبرده خونریزیهای خود را از سر می‌گیرند، و مردم آسیا را هلاک و این قسمت از آبادی را زیر و رو می‌کنند، و این تفسیر با ظهور مغول در قرن هفتم درست در نمی‌آید. </p> <p>لذا ناگزیر باید اوصاف سد مزبور را بر طبق آنچه قرآن فرموده حفظ کنند و در باره آن اقوام بحث کنند که چه قومی بوده‌اند، اگر همان تاتار و مغول بوده باشند که از شمال چین به طرف ایران و عراق و شام و قفقاز گرفته تا آسیای صغیر را لگدمال کرده باشند، پس این سد کجا بوده و چگونه توانسته‌اند از آن عبور نموده و به سایر بلاد بریزند و آنها را زیر و رو کنند؟. </p> <p>و <span class="phrase">این قوم مزبور اگر تاتار و یا غیر آن از امت‌های مهاجم در طول تاریخ بشریت نبوده‌اند پس این سد در کجا بوده، و سدی آهنی و چنان محکم که از خواصش این بوده که امتی بزرگ را هزاران سال از هجوم به اقطار زمین حبس کرده باشد به طوری که نتوانند از آن عبور کنند کجا است؟ و چرا در این عصر که تمامی دنیا به وسیله خطوط هوایی و دریایی و زمینی به هم مربوط شده، و به هیچ مانعی چه طبیعی از قبیل کوه و دریا، و یا مصنوعی مانند سد و یا دیوار و یا خندق برنمی‌خوریم که از ربط امتی با امت دیگر جلوگیری کند؟ و با این حال چه معنا دارد که با کشیدن سدی دارای این صفات و یا هر صفتی که فرض شود رابطه‌اش با امت‌های دیگر قطع شود؟ لیکن در دفع این اشکال آنچه به نظر من می‌رسد این است که کلمه <em rel="fa_18_98_11-11" data-sentence="654:176">دکاء</em> از  <em>دک</em> به معنای ذلت باشد، هم چنان که در لسان العرب گفته: <em>جبل دک</em> یعنی کوهی که ذلیل شود<span class="footnote" rel="1" title="لسان العرب، ج ۱۰، ص ۴۲۴">*</span>.</span> و آن وقت مراد از <em>دک کردن سد</em> این باشد که آن را از اهمیت و از خاصیت بیندازد به خاطر اتساع طرق ارتباطی و تنوع وسائل حرکت و انتقال زمینی و دریایی و هوایی دیگر اعتنایی به شان آن نشود. </p> <p>پس در حقیقت معنای این وعده الهی وعده به ترقی مجتمع بشری در تمدن و نزدیک شدن امتهای مختلف است به یکدیگر، به طوری که دیگر هیچ سدی و مانعی و دیواری جلو انتقال آنان را از هر طرف دنیا به هر طرف دیگر نگیرد، و به هر قومی بخواهند بتوانند هجوم آورند. </p> <p>   <code class="page" rel="13,544"/> مؤید این معنا سیاق آیه: <span class="aya" rel="21_96" data-words="1-12">حتی إذا فتحت یأجوج و مأجوج و هم من کل حدب ینسلون</span> است که خبر از هجوم یاجوج و ماجوج می‌دهد و اسمی از سد نمی‌برد. </p> <p>البته کلمه <em>دک</em> یک معنای دیگر نیز دارد، و آن عبارت از دفن است که در صحاح گفته: <em>دککت الرکی</em> این است که من چاه را با خاک دفن کردم<span class="footnote" rel="1" title="صحاح، ج ۴، ص ۱۵۸۴">*</span>. و <span class="phrase">باز معنای دیگری دارد، و آن این است که کوه به صورت تلهای خاک در آید، که باز در صحاح گفته:  <em>تدکدکت الجبال</em> یعنی کوه‌ها تلهایی از خاک شدند، و مفرد آن <em rel="fa_18_98_11-11" data-sentence="155:73">دکاء</em> می‌آید<span class="footnote" rel="2" title="صحاح، ج ۴، ص ۱۵۸۴">*</span>.</span> بنا بر این ممکن است احتمال دهیم که سد ذو القرنین که از بناهای عهد قدیم است به وسیله بادهای شدید در زمین دفن شده باشد، و یا سیلهای مهیب آب‌رفتهایی جدید پدید آورده و باعث وسعت دریاها شده در نتیجه سد مزبور غرق شده باشد که برای بدست آوردن اینگونه حوادث جوی باید به علم ژئولوژی مراجعه کرد. پس دیگر جای اشکالی باقی نمی‌ماند، و لیکن با همه این احوال وجه قبلی موجه‌تر است-و خدا بهتر می‌داند. </p> 
