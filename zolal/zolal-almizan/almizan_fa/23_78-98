<h3 class="ayas">سوره المؤمنون آیه‌های ۷۸ تا ۹۸</h3><code class="section" rel="23_78-98"/><h3>ترجمه آیات</h3> <p> <span class="trans" rel="23_78">و او است خدایی که برای شما گوش و چشم و قلب آفرید، عده بسیار کمی از شما شکر او را به جا می‌آورید.  «۷۸» </span><span class="trans" rel="23_79">و او است خدایی که شما را در زمین پدید آورد و باز رجوع شما به سوی او خواهد بود.  «۷۹» </span><span class="trans" rel="23_80">و او است خدایی که خلق را زنده می‌گرداند و می‌میراند و حرکت شب و روز به امر او است آیا باز هم عقل خود را به کار نمی‌گیرید.  «۸۰» </span><span class="trans" rel="23_81">این مردم کافر هم همان سخن کافران پیش را گفتند.  «۸۱» </span><span class="trans" rel="23_82">که گفتند از کجا که چون مردیم و استخوان ما پوسیده و خاک شد باز زنده شویم.  «۸۲» </span><span class="trans" rel="23_83">از این وعده‌ها بسیار به ما و پیش از این به پدران ما داده شد ولی همه‌اش افسانه‌های کهنه قدیم بود.  «۸۳» </span><span class="trans" rel="23_84">ای پیغمبر ما به آنها بگو که زمین و هر کس که در آن است بگویید از کیست؟ اگر شما فهم و دانش دارید.  «۸۴» </span><span class="trans" rel="23_85">البته جواب خواهند داد از خداست، بگو چرا پس متذکر نمی‌شوید.  «۸۵» </span><span class="trans" rel="23_86">باز به آنان بگو پروردگار آسمانهای هفتگانه و خدای عرش بزرگ کیست؟.  «۸۶» </span><span class="trans" rel="23_87">البته خواهند گفت: از آن خداست، پس بگو چرا خدا ترس نمی‌شوید.  «۸۷» </span><span class="trans" rel="23_88">باز ای رسول بگو آن کیست که ملک و ملکوت همه عالم به دست اوست و او به همه پناه دهد و کسی حمایت او نتواند کرد اگر می‌دانید بگویید.  «۸۸» </span><span class="trans" rel="23_89">محققا خواهند گفت از آن خدا است پس بگو چرا به فریب و فسون مفتون شده‌اید.  «۸۹» </span><span class="trans" rel="23_90">با آنکه حق را به ایشان فرستادیم باز دروغ می‌گویند.  «۹۰» </span><span class="trans" rel="23_91">خدا هرگز فرزندی اتخاذ نکرده و هرگز خدایی با او شریک نبوده که اگر شریکی بود در این صورت هر خدایی به سوی مخلوق خود روی کردی و بعضی از خدایان بر بعضی دیگر علو و برتری جستی خدا از آنچه مشرکان می‌گویند پاک و منزه است.  «۹۱» </span><span class="trans" rel="23_92">او دانای به عالم غیب و شهود است و ذات پاکش از شرک و شریک برتر و والاتر است.  «۹۲» </span><span class="trans" rel="23_93">ای رسول ما (در دعا) بگو بار الها امید است و عده‌های عذاب این کافران را به من بنمایی.  «۹۳» </span><span class="trans" rel="23_94">و بار الها مرا در میان قوم ستمکار وامگذار.  «۹۴» </span><span class="trans" rel="23_95">و البته ما قادریم که وعده عذاب کافران را به تو بنمایانیم. <code class="page" rel="15,75"/> «۹۵» </span><span class="trans" rel="23_96"> ای رسول ما تو آزار و بدیهای امت را به آنچه نیکوتر است دفع کن ما جزای گفتار آنها را بهتر می‌دانیم.  «۹۶» </span><span class="trans" rel="23_97">ای رسول ما (در دعا) بگو بار الها من از وسوسه و فریب شیطان به تو پناه می‌آورم.  «۹۷» </span><span class="trans" rel="23_98">و هم به تو پناه می‌آورم از اینکه شیطانها به مجلسم حاضر شوند.  «۹۸» </span></p>                                     <h3>بیان آیات</h3> <p> بعد از آنکه کفار را به عذاب شدیدی بیم داد که مفری از آن نیست، و همه عذرهای آنان را که ممکن بود بدان اعتذار جویند رد نمود، و بیان نمود که تنها سبب کفر ایشان به خدا و روز قیامت پیروی هوای نفس و کراهت پیروی از حق است، اینک در این فصل از آیات همان بیان را با اقامه حجت بر توحید خدا در ربوبیت، و بر بازگشت خلق به سوی او و ارائه آیاتی روشن و غیر قابل انکار تتمیم فرموده. </p> <p>پس از آن، به رسولش اعلام می‌دارد که به خدا پناه ببرد از اینکه مشمول آن عذاب‌هایی گردد که کفار از آن بیم داده شده‌اند. و نیز از وساوس شیطانها و اینکه به سر وقت او آیند همانطور که به سر وقت کفار رفتند به خدا پناه برد. </p> <h3> <span class="title" rel="23_78 23_79 23_80 23_81 23_82 23_83 23_84 23_85 23_86 23_87 23_88 23_89 23_90 23_91 23_92 23_93 23_94 23_95 23_96 23_97 23_98">یاد آوری نعمت شنوایی و بینایی (مشترک بین انسان و حیوان) و خردمندی (مختص به انسان) </span> </h3> <p> <span class="aya" rel="23_78" data-words="1-13">و هو الذی أنشأ لکم السمع و الأبصار و الأفئدة قلیلا ما تشکرون</span> در این آیه خدای سبحان در شمردن نعمت‌هایی که بر کفار انعام نموده از نعمت ایجاد سمع و بصر شروع کرده است، چون این دو نعمت از نعمت‌هایی است که در میان همه موجودات تنها حیوانات از آن بهره‌مند شده‌اند و این دو نعمت در حیوانات به طور انشاء و ابداع خلق شده: یعنی خدای تعالی در ایجاد آنها از جای دیگری نقشه و الگو نگرفت، چون هیچ موجودی از موجودات ساده که قبل از حیوان در عالم هست یعنی نبات و جماد و عناصر این چنین چیزی نداشتند. </p> <p>دارندگان این دو حس، در یک موقف جدید و خاصی قرار گرفتند، و دارای مجال و میدان فعالیت وسیع‌تری شدند. وسعتی که هیچ حد و مرزی نمی‌شناسد و با هیچ تقدیری نمی‌توان اندازه‌گیری‌اش کرد. آری، دارنده این حس خیر و شر و نفع و ضرر خود را درک می‌کند. و با این دو حس است که حرکات و سکنات دارنده آن ارادی است، آنچه را می‌خواهد از آنچه که نمی‌خواهد جدا می‌کند و در عالم جدیدی قرار می‌گیرد که در آن لذت و عزت و غلبه و محبت و امثال آن جلوه می‌کند. جلوه‌ای که در عوالم قبل از حیوان هیچ اثری<code class="page" rel="15,76"/> از آن دیده نمی‌شود. </p> <p>و اگر غیر از سمع و بصر را ذکر نکرد-به طوری که بعضی<span class="footnote" rel="1" title="تفسیر فخر رازی، ج ۲۳، ص ۱۱۴">*</span> گفته‌اند-برای این بوده که استدلال متوقف بر آن بوده و با آنها تمام می‌شده و احتیاجی به ذکر غیر آن دو نبوده. </p> <p>آن گاه <em>فؤاد</em> را ذکر کرد که مراد از آن، آن مبدئی است که آدمی به وسیله آن تعقل میکند. و به عبارت دیگر آن مبدئی است از انسان که تعقل می‌کند و این نعمت در میان همه حیوانات تنها مخصوص انسان است و مرحله به دست آمدن فؤاد یک مرحله وجودی جدیدی است که باز از مرحله حیوانیت که همان عالم حس است وسیعتر و مقامی شامخ‌تر است، چون به خاطر داشتن همین قوه عاقله است که همان حواس که در سایر حیوانات هست در انسان آن قدر وسیعتر می‌شود که به هیچ مقیاس و تقدیری ممکن نیست اندازه گیری شود، زیرا به وسیله آن آدمی چیزهایی را درک می‌کند که در محضرش و در برابرش نیست و یا الآن نیست. ولی در گذشته بوده یا بعدها خواهد آمد و نیز آثار و اوصاف آن را-با واسطه و یا بی واسطه-درک می‌کند. </p> <p>انسان که دارای این قوه عاقله است با این قوه پا به فراز ما ورای محسوسات و جزئیات نهاده، کلیات را درک می‌کند، و به قوانین کلی پی می‌برد و در نتیجه در علوم نظری و معارف حقیقی غور می‌کند و با قدرت تدبرش در اقطار آسمانها و زمین نفوذ می‌کند و در تمام اینها از عجایب تدبیر الهی، با ایجاد سمع و بصر و افئده، نعمتهایی است که به هیچ وجه آدمی نمی‌تواند شکر آن را به جای آورد. </p> <p>و <span class="phrase">جمله‌ <span class="aya" rel="23_78" data-words="11-13">قلیلا ما تشکرون</span> در عین اینکه حقیقتی را می‌رساند، بویی هم از عتاب و مذمت دارد، زیرا کلمه <em rel="fa_23_78_11-11" data-sentence="150:132">قلیلا</em> وصف است برای مفعول مطلق که حذف شده و معنایش این است که: تشکرون شکرا قلیلا-شما در مقابل این نعمتهای بزرگ شکر اندکی به جای می‌آورید .</span> </p> <p><code class="aya" rel="23_79"/> <span class="aya" rel="23_79" data-words="1-9">و هو الذی ذرأکم فی الأرض و إلیه تحشرون</span> راغب می‌گوید: کلمه <em>ذرء</em> به معنای ایجاد خدا است موجوداتی را که هستی بخشیده. وقتی <span class="phrase">می‌گویند: ذرء اللَّه الخلق معنایش این است که خدا اشخاص و افراد موجودات را ایجاد فرمود<span class="footnote" rel="2" title="مفردات راغب، ماده &lt;em&gt;ذرء&lt;/em&gt; ">*</span> و در باره کلمه <em rel="fa_23_79_9-9" data-sentence="192:417">حشر</em> گفته: حشر به معنای بیرون کردن، و از جای     <code class="page" rel="15,77"/> کندن جماعتی است برای جنگ و امثال آن<span class="footnote" rel="1" title="مفردات راغب، ماده &lt;em&gt;حشر&lt;/em&gt; ">*</span> پس، معنای آیه این می‌شود که: خدای تعالی به این منظور شما را دارای حس و عقل کرده و هستی شما را در زمین ایجاد نموده-و یا بگو: هستی شما را متعلق به زمین کرد-تا دوباره شما را جمع نموده و به لقاء خود بازگشت دهد.</span> </p> <p><code class="aya" rel="23_80"/> <span class="aya" rel="23_80" data-words="1-15">و هو الذی یحیی و یمیت و له اختلاف اللیل و النهار أ فلا تعقلون</span> معنای آیه روشن است. و جمله‌ <span class="aya" rel="23_80" data-words="1-6">و هو الذی یحیی و یمیت</span> از نظر معنا مترتب بر جمله قبل است، و معنای مجموع آن دو جمله این می‌شود: وقتی خدا شما را دارای چشم و گوش و قلب و بالأخره دارای علم، خلق کرد، و هستی شما را در زمین پدید آورد تا به سوی او محشور شوید، پس لازمه آن این می‌شود که زنده کردن و میراندن، سنتی همیشگی باشد، چون علم متوقف بر زنده کردن، و حشر متوقف بر میراندن است. </p> <p> <span class="aya" rel="23_80" data-words="7-12">و له اختلاف اللیل و النهار</span> -این جمله نیز مترتب بر جمله قبل است، چون زندگی و سپس مردن صورت نمی‌گیرد، مگر با مرور زمان و آمدن شب پس از روز و روز پس از شب، تا عمر تمام شود و اجل فرا رسد. این در صورتی است که مقصود از اختلاف شب و روز، آمدن یک شب بعد از یک روز باشد. و اما اگر مراد از آن، کوتاهی و بلندی شبها و روزها باشد، در آن صورت مقصود از جمله مذکور اشاره به فصول‌چهارگانه سال خواهد بود که زاییده کوتاهی و بلندی شبها و روزها است و با پدید آمدن چهار فصل امر روزی دادن حیوانات و تدبیر معاش آنها تمام می‌شود، هم چنان که در جای دیگر فرموده: <span class="aya" rel="41_10" data-words="10-18">و قدر فیها أقواتها فی أربعة أیام سواء للسائلین</span><span class="footnote" rel="2" title="روزی جانداران را در زمین در چهار فصل تقدیر کرد و روزی‌طلبان را یکسان در کسب روزی خود گردانید سوره فصلت، آیه ۱۰">*</span>. </p> <p>پس مضامین آیات سه‌گانه همه به هم مترتب است، و هر یک مترتب بر ما قبل خویش است چون انشاء سمع و بصر و فؤاد که همان حس و عقل انسانی است جز با حیات و زندگی مادی و سکونت در زمین تا مدتی معین صورت نمی‌گیرد، و آن گاه بازگشت به سوی خدا که آن هم مترتب بر زندگی و مرگ است، لازمه‌اش عمری است که با انقضای زمان منقضی شود، و نیز رزقی که با آن ارتزاق کند. </p> <p>پس این سه آیه به یک دوره کامل از تدبیر انسانها، از روزی که خلق می‌شوند تا روزی که به سوی پروردگار خود باز می‌گردند اشاره دارد. و نتیجه‌اش اثبات این معنا است     <code class="page" rel="15,78"/> که پس خدای سبحان مالک و مدبر امر انسان است، چون این تدبیر، تدبیر تکوینی است که از خلقت و ایجاد جدا نیست و این تدبیر عبارت است از فعل و انفعالی که به خاطر روابطی مختلف که در میان آنها تکوین شده جریان دارد، پس تنها خدای سبحان رب و مدبر انسانها در امور ایشان است، و بازگشت ایشان به سوی او است. جمله‌ <span class="aya" rel="23_80" data-words="13-15">أ فلا تعقلون</span> توبیخ کفار و تحریک ایشان بر توجه و سپس ایمان آوردن است. </p> <p><code class="aya" rel="23_81"/> <span class="aya" rel="23_81" data-words="1-6">بل قالوا مثل ما قال الأولون</span> اضراب از نفی سابق است، آن نفیی که استفهام قبلی، آن را می‌رسانید، و معنایش این است که: آیا نمی‌خواهید بفهمید؟ و در جواب می‌فرماید نفهمیدند بلکه به جای فهمیدن همان حرفی را از سر گرفتند که کفار گذشته می‌گفتند. </p> <p>و در اینکه سخن کفار عصر قرآن را به سخن کفار گذشته تشبیه کرد اشاره به این است که تقلید از پدران، ایشان را از پیروی حق باز می‌دارد، و به وضعی دچار می‌کند که دیگر با آن وضع، دین اثر خود را نمی‌بخشد و آن عبارت از انکار معاد، و رکون به زندگی مادی، و فرورفتگی به مادیات است، که سنتی جاری در گذشتگان ایشان بوده، و در خود ایشان نیز جریان دارد. </p> <h3> <span class="title" rel="23_78 23_79 23_80 23_81 23_82 23_83 23_84 23_85 23_86 23_87 23_88 23_89 23_90 23_91 23_92 23_93 23_94 23_95 23_96 23_97 23_98">استبعاد و سپس انکار بعث و معاد از جانب کافران</span> </h3> <p> <code class="aya" rel="23_82"/> <span class="aya" rel="23_82" data-words="1-12">قالوا أ إذا متنا و کنا ترابا و عظاما أ إنا لمبعوثون</span> این آیه بیان همان سخنی است که قبلا فرمود: همان را می‌گویند که گذشتگان ایشان می‌گفتند و این سخن اساسش استبعاد است، و اساس دیگری ندارد. </p> <p><code class="aya" rel="23_83"/> <span class="aya" rel="23_83" data-words="1-13">لقد وعدنا نحن و آباؤنا هذا من قبل إن هذا إلا أساطیر الأولین .</span> <span class="phrase">کلمه <em rel="fa_23_83_12-12" data-sentence="5:164">اساطیر</em> به معنای اباطیل و احادیث خرافی است و مفرد آن <em>اسطورة</em>  می‌باشد، مانند <em>اکاذیب</em> که مفردش <em rel="fa_23_90_6-6" data-sentence="166:46">اکذوبة</em> ، و نیز اعاجیب که مفردش <em>اعجوبة</em>  است.</span> و اگر مساله بعث را که یک چیز است با اساطیر که جمع است تعبیر فرموده، از این باب است که همین مفرد (بعث) مجموع وعده‌هایی است که هر یک آنها اسطوره‌ای است مانند احیای مردگان و همه را یک جا جمع کردن و محشور نمودن و به حساب همه رسیدن. و نیز مانند بهشت و دوزخ و سایر خصوصیات قیامت. و <span class="phrase">کلمه <em>هذا</em> اشاره به داستان بعث است، و کلمه <em rel="fa_23_83_7-8" data-sentence="50:67">من قبل</em> به طوری که از سیاق جمله برمی‌آید متعلق به کلمه <em rel="fa_23_83_2-2" data-sentence="154:5">وعدنا</em> است.</span> </p> <p>معنای آیه این است که: وعده بعث یک وعده قدیمی است و حرف تازه‌ای نیست، ما سوگند می‌خوریم که همین وعده را قبلا نیز به ما و به پدران ما دادند و این وعده جز یک مساله خرافی که انسانهای اول آن را به صورت زنده شدن مردگان، و رسیدگی به حساب اعمال و جمعی را<code class="page" rel="15,79"/> به بهشت و گروهی را به دوزخ بردن، در آوردند چیز دیگری نیست و برهان عقلی بر آن قائم نمی‌باشد. </p> <p>بلکه برهان بر خرافی بودن آن هست و آن این است که پیغمبران از قدیم الأیام همواره این حرف را به ما می‌زدند، و ما را از به پا شدن قیامت می‌ترساندند، در حالی که سال‌های سال از این وعده خرافی می‌گذرد و قیامتی قائم نشده. اگر این حرف صحیح است پس چرا واقع نشده؟. </p> <p><span class="phrase">از همین جا است که معلوم می‌شود اولا اینکه گفتند: <em rel="fa_23_83_7-8" data-sentence="49:71">من قبل</em> برای این بوده که زمینه را برای برهانی که بعدا اقامه کردند فراهم سازند.</span> و ثانیا اینکه کلام ایشان سیاق ترقی را دارد، به همین معنا در آیه قبلی که می‌گفتند: <span class="aya" rel="23_82" data-words="2-12">أ إذا متنا و کنا ترابا و عظاما أ إنا لمبعوثون</span> اساس حرف، صرف استبعاد بود که بعید است چنین روزی باشد. ولی در آیه مورد بحث مطلب را ترقی داده و می‌گویند: اصلا چنین روزی نیست. و در آخر هم دیدید چه برهان سستی بر مدعای خود اقامه کردند. </p> <h3> <span class="title" rel="23_78 23_79 23_80 23_81 23_82 23_83 23_84 23_85 23_86 23_87 23_88 23_89 23_90 23_91 23_92 23_93 23_94 23_95 23_96 23_97 23_98">رد سخن کافران با اثبات امکان بعث و قیامت با بیان مالکیت حقیقیه خداوند</span> </h3> <p> <code class="aya" rel="23_84"/> <span class="aya" rel="23_84" data-words="1-9">قل لمن الأرض و من فیها إن کنتم تعلمون</span> بعد از آنکه استبعاد ایشان از مساله بعث و سپس انکار آن را نقل کرد، اینک در این جمله شروع کرده است به اثبات امکان آن از راه ملکیت و ربوبیت و سلطنت، و البته روی سخن به وثنی مسلکان است که منکر قیامتند و در عین حال خدا را قبول دارند و او را پدید آورنده عالم می‌دانند، و رب الارباب و اله آلهه‌اش می‌خوانند، و می‌گویند: تنها آلهه مجازند که خدا را عبادت کنند، ولی ما باید تنها آلهه را عبادت کنیم. آری، در این بیان وجود خدای تعالی مسلم گرفته شده. </p> <p>پس اینکه فرمود: بگو زمین و آنچه در آن است از آن کیست؟ خطابش به رسول خدا (ص) است. می‌فرماید: از ایشان بپرس که مالک زمین و آنچه در آن است-چه انسانها و چه غیر انسانها-کیست؟ و معلوم است که مقصود از مالک، مالک قانونی نیست، بلکه مالک حقیقی است که وجود مملوک قائم به وجود آن مالک است، به طوری که به هیچ وجه و هیچ ناحیه آن از وجود مالک بی‌نیاز و مستقل نیست، به خلاف ملک قانونی و اعتباری که ما افراد بشر اجتماعی ناگزیر شده‌ایم آن را در میان خود معتبر بدانیم، تا مصالح اجتماع ما تامین شود، چون این چنین ملکی قابل فساد است. یک وقت مورد فروش قرار می‌گیرد و وقتی دیگر مورد خرید واقع می‌شود حالا خواهید گفت شما از کجا فهمیدید که مقصود از ملک، ملک تکوینی است نه تشریعی و قراردادی؟ در جواب می‌گوییم: از اینجا<code class="page" rel="15,80"/> که سیاق کلام سیاق اثبات صحت تمامی تصرفات است، و آن ملکی که مجوز تمامی انحای تصرفات است ملک تکوینی است نه اعتباری. </p> <p><code class="aya" rel="23_85"/> <span class="aya" rel="23_85" data-words="1-6">سیقولون لله قل أ فلا تذکرون</span> این جمله پاسخ مشرکین را حکایت می‌کند، و آن این است که مشرکین اعتراف دارند که زمین و هر که در آن است مملوک خدا است و نمی‌توانند از اعتراف به این حقیقت شانه خالی کنند، زیرا ملک حقیقی قائم به غیر علت موجده نیست. و چون وجود معلول قائم به وجود علت است و مستقل از آن نیست، به هیچ وجه از آن بی‌نیاز نیست، و علت موجده زمین و هر که در آن است تنها خدا است، حتی وثنی مسلکها نیز بتها را در این معنا شریک خدا نمی‌دانند. </p> <p>و جمله‌ <span class="aya" rel="23_85" data-words="3-6">قل أ فلا تذکرون</span> بعد از تمامیت جواب، رسول خدا (ص) را امر می‌کند که‌مشرکین را به جرم اینکه بعد از شنیدن حجت بر امکان بعث، متذکر نشدند سرزنش فرماید. و معنایش این است که به ایشان بگو: بعد از اینکه معلوم شد که مالک زمین و هر که در زمین است خدا است باز چرا متذکر نمی‌شوید؟ و فکر نمی‌کنید که چون او مالک است، می‌تواند این تصرف را بکند که اهل آن را بعد از میراندن زنده کند؟. <code class="aya" rel="23_86"/> <span class="aya" rel="23_86" data-words="1-9">قل من رب السماوات السبع و رب العرش العظیم</span> باز به رسول خود دستور می‌دهد که برای بار دوم از ایشان بپرسد: رب آسمانها و رب عرش عظیم کیست؟. </p> <p>و <span class="phrase">منظور از <em rel="fa_23_86_8-8" data-sentence="9:296">عرش</em> آن مقامی است که زمام تمامی امور عوالم در آنجا جمع است، و هر تدبیری از آنجا صادر می‌شود، و اگر کلمه <em>رب</em> را تکرار فرمود این اشاره است به اهمیت امر عرش، و رفعت محل آن، هم چنان که آن را به وصف عظیم توصیف فرمود، و ما بحث پیرامون مساله عرش را در تفسیر سوره اعراف در جلد هشتم این کتاب گذراندیم.</span> </p> <p>مفسرین<span class="footnote" rel="1" title="روح المعانی، ج ۱۸، ص ۵۸ و مجمع البیان، ج ۷، ص ۱۱۴">*</span> گفته‌اند: معنای دو جمله لمن السماوات السبع و <span class="aya" rel="23_86" data-words="2-5">من رب السماوات السبع</span> یکی است، هم چنان که دو جمله این خانه از کیست؟ <em>و</em> صاحب خانه کیست  یکی است و در هر دو از مالک خانه سؤال می‌شود و به همین جهت جوابی که از آنان حکایت فرموده این است که به زودی خواهند گفت از آن خدا است و اگر فرموده بود: <em>خداست</em>  هم چنان که بعضی <em>للَّه</em> را <em>للَّه</em> قرائت کرده‌اند، پاسخ از لفظ و صحیح بود. </p> <h3> <span class="title" rel="23_86">بیان اینکه مالکیت اعم از ربوبیت است و جمله: لمن السماوات السبع و <span class="aya" rel="23_86" data-words="2-5">من رب السماوات السبع</span> هر دو سؤال از مالک نیست، و اشاره به اختلاف عقائد بت پرستان در باره اللَّه، ارباب و آلهه</span> </h3> <p> لیکن این حرف صحیح نیست، زیرا آنچه از نظر لغت ثابت شده این است که رب هر چیزی به معنای مالکی است که مدبر امر مملوک خود باشد و در آن تصرف کند در نتیجه معنای ربوبیت خصوصی‌تر از معنای مالکیت است و معنای مالک عمومی‌تر از معنای رب است. و اگر کلمه رب با کلمه مالک مترادف باشد جواب به سؤال در دو آیه سابق نمی‌خورد، چون معنای اینکه سؤال کند: زمین و هر که در آن است از کیست بنا بر قول به ترادف این می‌شود که رب زمین و هر که در آن است کیست و این سؤال از مشرکین بی‌جا است، برای اینکه در جواب می‌گویند ما رب زمین و موجودات زمین را آلهه می‌دانیم، آن وقت پاسخ  به زودی خواهند گفت خدا درست در نمی‌آید، چون پاسخ مشرکین این نیست، و مشرکین ملزم به این جواب نیستند. به خلاف اینکه از مالک زمین و هر که در آن است پرسش شود که مشرکین در جواب ناگزیرند بگویند خدا است، چون آنها نیز مالک و پدید آورنده زمین و زمینیان را خدا می‌دانند، و لذا در پاسخ مجبورند قبول کنند که مالک خدا است. </p> <p>و بنا بر این فرض که گفتیم معنای <em>رب</em> اخص از مالک، و مالک اعم از آن می‌باشد، ممکن است کسی توهم کند که عین اشکال مذکور، در آیه مورد بحث نیز وارد است، برای اینکه در آیه مورد بحث می‌پرسد رب آسمانهای هفتگانه و زمین عظیم کیست؟  تا آنجا که جواب را حکایت نموده و می‌فرماید به زودی خواهند گفت از آن خدا است و بیشتر بت‌پرستان از صابئی‌ها و غیر ایشان معتقدند به اینکه آسمانها و زمین و آنچه در آنها-از آفتاب و ماه و سایر موجودات-هست همه برای خود اله و ربی جداگانه دارند، پس اگر در پاسخ از سؤال مذکور بخواهند جواب بدهند هرگز نمی‌گویند <em>برای خدا است</em> بلکه می‌گویند ربوبیت آسمانها و زمین از آن الهه ما است نه از آن خدا پس پاسخ <span class="aya" rel="23_87" data-words="1-2">سیقولون لله</span> درست نیست، زیرا آنها ملزم و مجبور نیستند این طور پاسخ دهند تا حجت علیه آنها تمام شود. </p> <p>و برای اینکه کسی چنین توهمی نکند و اشکال را به کلی از ریشه برطرف سازیم می‌گوییم: بحث عمیق و تفکر دقیق در معتقدات وثنی‌ها این معنا را می‌رساند که آنها اساس معتقدات خود را بر پایه‌های منظمی که همه آن را قبول داشته باشند ننهاده‌اند، مثلا امثال صابئین و برهمائیها و بودائیان امور عالم را به چند نوع تقسیم می‌کردند، و برای امور هر یک از آسمانها و زمین و انواع حیوانات و نباتات و دریا و خشکی، اله و معبودی معتقد بودند، و به جای خدا آن را می‌پرستیدند و آن اله را شفیع و مقرب درگاه خدا دانسته، آن گاه مجسمه‌ای به نام بت برای آن می‌تراشیدند، مجسمه‌ای که خصوصیات آن اله را بنا به اعتقادشان واجد باشد. <code class="page" rel="15,82"/> و اما بت‌پرستان عوام که اصول اعتقادی سرشان نمی‌شد، مانند اعراب جاهلیت و بت‌پرستان اطراف عالم، عقایدشان آن قدر مختلف بوده که با هیچ ضابطه‌ای تحت قواعد کلی درنمی‌آمده. بعضی برای معموره زمین و سکنه آن آلهه‌ای قائل بودند و بتهای آنها را می‌پرستیدند، ولی بعضی دیگر خود آن بتها را که خود تراشیده بودند اله می‌پنداشتند، اما آسمانها و مکان آسمان و همچنین دریاها را مربوب خدای سبحان می‌دانستند، و خدا را رب آنها، هم چنان که از حکایت کلام فرعون به هامان استفاده می‌شود که گفت: <span class="aya" rel="40_36-37" data-words="4-17">یا هامان ابن لی صرحا لعلی أبلغ الأسباب، أسباب السماوات فأطلع إلی إله موسی</span><span class="footnote" rel="1" title="ای هامان برایم برجی بساز شاید به اسباب برسم اسبابی که در آسمانها حکم می‌کند، در نتیجه به اله موسی مطلع شوم سوره مؤمن، آیه ۳۶ و ۳۷">*</span> چون ظاهر این کلام این است که فرعون می‌پنداشته که آن خدایی که موسی او را به سوی وی دعوت می‌کند خدای آسمانها است، پس به نظر این عده آسمانها و آنچه در آنها است و هر که در آن است همه مربوب خدایند، و ملائکه رب پایین‌تر از آسمان است. </p> <p>و اما صابئین و آنهایی که اعتقادات ایشان را دارند همان طور که گفتیم می‌گویند آسمانها و آنچه که در آنها است از قبیل ستارگان و کواکب نیز آلهه جداگانه دارند، و اربابی دارند غیر از خدا، و آن ارباب یا ملائکه‌اند و یا از جن، و نیز آنها ملائکه و جن را موجوداتی مجرد از ماده می‌دانند که از لوث طبیعت پاکند، و اگر آنها را ساکن در آسمانها می‌دانند مقصودشان این است که ملائکه در باطن این عالم-که عبارت است از عالم سماوی علوی ساکنند و امور عالم در آنجا اندازه گیری می‌شود، و قضاء از آن نازل شده، اسباب طبیعی از آنجا مدد می‌گیرند. </p> <p>آن گاه معتقدند که آن عالم علوی با همه ملائکه (آلهه) ای که در آن است مربوب خدای سبحانند، هر چند که ملائکه خودشان آلهه عالم ماده و ارباب آنند، ولی خدای تعالی رب الارباب است. </p> <p>حال که این مقدمه روشن شد می‌گوییم: اگر در آیه شریفه روی سخن با مشرکین عرب باشد هم چنان که ظاهر هم همین است، آن وقت سؤال در آیه سؤال از رب آسمانهای هفتگانه است، و جواب از آن به اعتراف مشرکین عرب این است که رب آسمانها خدا است، و جمله‌ <span class="aya" rel="23_87" data-words="1-2">سیقولون لله</span> همان طور که فهمیدید جواب درستی است. </p> <p>و اگر روی سخن با غیر مشرکین عرب و آنهایی باشد که معتقدند برای آسمانها نیز اله   <code class="page" rel="15,83"/> و ربی غیر از خدا است، آن وقت مراد از <em>آسمان</em> عالم سماوی با سکنه آن از ملائکه و جن خواهد بود، نه آسمان مادی و اجرام مادی در آن. مؤید این معنا این است که جمله <span class="aya" rel="23_86" data-words="6-9">و رب العرش العظیم</span> قرین آسمانها قرار گرفته، چون گفتیم عرش مقام صدور احکام تمامی عالم است، که یکی از جمله موجودات آن ارباب و آلهه آسمانها است. و معلوم است که کسی که چنین مقامی دارد که همه احکام از آن مقام صادر می‌شود، دیگر نمی‌تواند جز خدا بوده باشد، چون به اعتقاد خود آنان هم مقامی ما فوق مقام خدا نیست، پس جز او نمی‌تواند ربی در آن مقام قرار گیرد. </p> <p>و این عالم علوی نزد مشرکین، عالم ارباب و آلهه است که غیر از خدای سبحان ربی و الهی ندارد، پس پرسیدن از رب آسمانها و جواب دادن به اینکه مشرکین اعتراف دارند که خدا است، نیز جوابی صحیح و بجا است. </p> <p>پس معنای آیه-و خدا داناتر است-این شد که: بگو رب آسمانهای هفتگانه که اقدار امور و قضاهای آن از آنجا نازل می‌شود، و رب عرش عظیم که احکام تمامی موجودات در عالم، از ملائکه و پایین‌تر از ایشان، از آنجا نازل می‌شود کیست؟ چون شما که اعتراف دارید که همه آنها و آنچه را که آنها مالکند مملوک خدا است، و خدا است که به ایشان تملیک کرده. </p> <p><code class="aya" rel="23_87"/> <span class="aya" rel="23_87" data-words="1-6">سیقولون لله قل أ فلا تتقون</span> این جمله حکایت جواب ایشان است که اعتراف می‌کنند به اینکه آسمانهای هفتگانه و عرش عظیم از آن خدا است. </p> <p>و معنایش این است: ای رسول ما!به زودی جواب خواهند داد به اینکه همه آنها از آن خدا است، و تو در ملامت و توبیخ ایشان بگو که وقتی آسمانهای هفتگانه محل نزول امر، و عرش عظیم محل صدور آن، از آن خدا است، پس دیگر چرا از خشم او نمی‌پرهیزید، و منکر بعث می‌شوید و آن را از اساطیر و افسانه‌های قرون گذشته خوانده، وقتی انبیای خدا شما را از آن بیم می‌دهند مسخره‌شان می‌کنید، با اینکه او می‌تواند امر به بعث اموات و ایجاد حیات آخرت را برای انسانها صادر نموده و از آسمان نازلش کند. </p> <p>و یکی از تعبیرهای لطیف قرآن همین تعبیر به کلمه <em>للَّه</em> است، برای اینکه برهانی که علیه مشرکین اقامه شد با ملک تمام می‌شود نه با ربوبیت، چون مشرکین ربوبیت خدا را در عالم قبول ندارند. </p> <p><code class="aya" rel="23_88"/> <span class="aya" rel="23_88" data-words="1-16">قل من بیده ملکوت کل شیء و هو یجیر و لا یجار علیه إن کنتم تعلمون</span> <span class="phrase">کلمه <em rel="fa_23_88_4-4" data-sentence="5:123">ملکوت</em> به معنای ملک یعنی سلطنت و حکومت است، چیزی که هست این<code class="page" rel="15,84"/> معنا را با مبالغه افاده می‌کند.</span> و فرق بین <em>ملک</em> -به فتحه میم و کسر لام-و بین <em>مالک</em> این است که مالک آن کسی است که مالی را دارا باشد، ولی ملک و به معنای کسی است که آن مالک را و ملک او را مالک باشد، پس مالکیت ملک در طول مالکیت مالک است و او می‌تواند هم در مال مالک حکم کند، و هم در خود او. </p> <p>خدای تعالی ملکوت خودش را تفسیر کرده و فرموده: <span class="aya" rel="36_82-83" data-words="1-16">إنما أمره إذا أراد شیئا أن یقول له کنفیکون، فسبحان الذی بیده ملکوت کل شیء</span><span class="footnote" rel="1" title="امر او هر گاه چیزی را بخواهد این است که بگوید باش پس بی‌درنگ موجود شود، پس منزه است آن خدایی که به دست او است ملکوت هر چیز سوره یس، آیه ۸۲ و ۸۳">*</span>. </p> <p>پس ملکوت هر چیزی این است که از امر خدا و به کلمه <em>کن</em> هستی یابد. و به عبارت دیگر ملکوت هر چیزی وجود او است به ایجاد خدای تعالی. </p> <h3> <span class="title" rel="23_88"><span class="phrase">معنای <em rel="fa_23_88_4-4" data-sentence="6:74">ملکوت</em> و اینکه ملکوت هر چیزی به دست خدا است و اثبات امکان بعث و معاد از این طریق</span></span> </h3> <p> پس بودن ملکوت هر چیز به دست خدا کنایه استعاری است از اینکه ایجاد هر موجودی که بتوان کلمه <em>شی‌ء-چیز</em> را بر آن اطلاق نمود مختص به خدای تعالی است، هم چنان که فرموده: <span class="aya" rel="39_62" data-words="1-4">الله خالق کل شیء</span><span class="footnote" rel="2" title="خدا خالق هر چیزی است سوره زمر، آیه ۶۲">*</span> پس ملک خدا محیط به هر چیز است و نفوذ امرش و ممضی بودن حکمش بر هر چیزی ثابت است. </p> <p>و چون ممکن است کسی توهم کند که عموم ملک و نفوذ امر خدا با اخلال بعضی از اسباب و علل در امر او منافات ندارد، ممکن است بعضی از علل و اسباب در پاره‌ای مخلوقات اثری بگذارد که خدای اراده نکرده و یا پاره‌ای از مخلوقات را از آنچه خدا اراده کرده منع کند، از این جهت جمله‌ <span class="aya" rel="23_88" data-words="3-6">بیده ملکوت کل شیء</span> را با جمله‌ <span class="aya" rel="23_88" data-words="7-13">و هو یجیر و لا یجار علیه</span> تکمیل کرد. و این جمله در حقیقت توضیح اختصاص ملک است و می‌فهماند که این اختصاص به تمام معنای کلمه است، پس هیچ چیزی از موجودات هیچ مرحله‌ای از ملک را ندارد و هر موجودی هر چه را مالک است در طول ملک خدا است نه در عرض آن تا به مالکیت خدا خلل وارد کند، و یا اعتراض کند، پس حکم و ملک تنها از آن او است. </p> <p> <span class="aya" rel="23_88" data-words="7-13">و هو یجیر و لا یجار علیه</span> <span class="phrase">-کلمه <em>جوار</em> که دو کلمه <em rel="fa_23_88_9-9" data-sentence="31:557">یجیر</em> و <em rel="fa_23_88_12-12" data-sentence="89:541">یجار</em> از آن اشتقاق یافته‌اند، در اصل به معنای قرب مسکن بوده، بعدها برای همین قرب مسکن و نزدیکی خانه کسی به خانه کس دیگر حقی به نام حق همسایگی یا حق جوار قرار دادند، و آن این است که از همسایه حمایت نموده، به احترام همسایگی از سوء قصد افراد نسبت به او جلوگیری کند، آن گاه از این ماده افعالی مشتق نمودند، مثلا گفتند: فلان استجار فلانا      <code class="page" rel="15,85"/> یعنی فلانی از فلان شخص جوار و پناه خواست <em>فاجاره</em> و او هم جوارش داد، یعنی از او خواست تا از وی حمایت کند، و او هم حمایت کرد، یعنی قصد سوء دشمنان را از او دفع نمود.</span> </p> <p>و این معنا در همه افعال خدای تعالی جریان دارد، برای این که هیچ موجودی نیست که خداوند به او عطائی بخشد و یا بخشیده‌اش را برای او باقی بدارد، مگر آنکه آن را به هر نحو و هر قدر که بخواهد حفظ می‌کند، بدون اینکه چیزی مانعش شود، چون هر مانعی را که فرض کنید اگر جلوگیر او شود به اذن و مشیت خود او شده پس در حقیقت منع از خود او است و با یک عمل خود از عمل دیگرش جلوگیر شده، چون منع مانع را خدا به مانع داده، و او می‌تواند از منع او و یا از مقداری از آن جلوگیری کند. </p> <p>پس منظور از اینکه فرمود: <span class="aya" rel="23_88" data-words="7-13">و هو یجیر و لا یجار علیه</span> این است که او بدی و سوء را از هر کس که مورد سوء قصد قرار گرفته باشد منع می‌کند، ولی کسی و چیزی نیست که جلو سوء او را نسبت به کسی بگیرد. </p> <p>و معنای آیه این است که: به این منکرین بعث بگو کیست آن کسی که ایجاد تمامی موجودات مخصوص او است، و نیز آثار و خواص هر موجودی را تنها او به آن موجود داده و او از هر کس که به وی پناهنده شود حمایت می‌کند و کسی نیست که کسی را از خشم و عذاب او حفظ و حمایت کند، اگر دانایید؟. </p> <p><code class="aya" rel="23_89"/> <span class="aya" rel="23_89" data-words="1-5">سیقولون لله قل فأنی تسحرون</span> <span class="phrase">بعضی<span class="footnote" rel="1" title="مجمع البیان، ج ۷، ص ۱۱۵">*</span> از مفسرین گفته‌اند: مراد از <em rel="fa_23_89_5-5" data-sentence="104:212">سحر</em> این است که چیزی در خیال انسان بر خلاف آنچه که هست جلوه کند، که بنا به گفته اینان کلمه <em rel="fa_23_89_5-5" data-sentence="246:110">تسحرون</em> استعاره یا کنایه خواهد بود، و معنایش این می‌شود که: به زودی جوابت می‌دهند که ملکوت آسمانها و زمین برای خداست.</span> وقتی جواب دادند ایشان را توبیخ کن که پس تا کی حق در خیال شما باطل جلوه می‌کند؟ وقتی ملک مطلق برای خدای سبحان است، پس او می‌تواند نشاة آخرت را ایجاد نموده، اموات را برای حساب و پاداش و کیفر دوباره زنده کند، و برای او جز یک امر و فرمان <em>کن</em> مئونه‌ای ندارد. </p> <p>این را هم باید دانست که این احتجاجات سه‌گانه همان طور که امکان بعث را اثبات می‌کند، همچنین یگانگی خدا را در ربوبیت اثبات می‌نماید، چون ملک حقیقی بدون   <code class="page" rel="15,86"/> جواز تصرف، معقول نیست و مالکی هم که همه تصرفات برای او جایز است همان رب است. </p> <p><code class="aya" rel="23_90"/> <span class="aya" rel="23_90" data-words="1-6">بل أتیناهم بالحق و إنهم لکاذبون</span> این جمله اعراض و اضراب از نفیی است که از حجت‌های گذشته در آیات سابق فهمیده می‌شد و معنای آن این است که: وقتی حجتهای مذکور دلالت بر مساله بعث کرد و خود مشرکین هم صحت آن را قبول دارند، پس آنچه رسولان ما وعده می‌دهند باطل نیست، بلکه ما به زبان رسولان خود حق را برای آنان آوردیم، و مشرکین که گفتار رسولان را تکذیب می‌کنند و بعث را نفی می‌نمایند، دروغ می‌گویند. </p> <h3> <span class="title" rel="23_91">مراد از <em>اتخاذ ولد</em> که به خداوند نسبت داده می‌شد و در نفی آن فرموده است: <span class="aya" rel="23_91" data-words="1-5">ما اتخذ الله من ولد</span> </span> </h3> <p> <code class="aya" rel="23_91"/> <span class="aya" rel="23_91" data-words="1-22">ما اتخذ الله من ولد و ما کان معه من إله إذا لذهب کل إله بما خلق و لعلا بعضهم علی بعض...</span> مساله فرزند داشتن خدای تعالی مساله‌ای است که در بین مشرکین شایع و معروف بوده، و ملائکه یا بعضی از آنها را، و بعضی از جن و بعضی از قدیسین بشر را اولاد خدای سبحان می‌دانستند، و اتفاقا نصاری هم در این قول از مشرکین پیروی کردند، و مسیح را فرزند خدا دانستند. </p> <p>البته این نوع از ولادت و فرزندی مبنی بر این است که کلمه <em>فرزند</em> به چیزی هم که از حقیقت لاهوت و از جوهره ذات او جدا گشته شامل بشود، چون از نظر لغت چنین چیزی مصداق فرزند نیست، مگر همان طور که گفتیم به نوعی اشتقاق آن را نیز مصداق بدانیم که آن وقت اله و معبودی که آن را فرزند می‌نامند، مولود از اله دیگری باشد. </p> <p>و اما فرزند ادعایی به اینکه بیگانه‌ای را یا به عنوان شرافت دادن و یا به فرضی دیگر پسر کسی بدانیم باعث نمی‌شود که سهمی هم از حقیقت پدر در آن فرزند یافت شود، مانند نوع فرزندی که یهود برای خود اثبات می‌کنند و می‌گویند ما فرزندان و دوستان خداییم، که می‌خواهند صرفا برای خود شرافتی ادعا کنند. و البته در آیه مورد بحث منظور نفی اینگونه فرزندی نیست، چون سیاق کلام سیاق نفی تعدد آلهه است، و فرزندی به نحو تشریف مستلزم الوهیت نیست. خلاصه یهود نمی‌خواهد سهمی از الوهیت را برای خود اثبات کند پس از گفته یهود چند خدایی لازم نمی‌آید، هر چند که همین نام‌گذاری هم ممنوع و حرام است. </p> <p>پس مراد از <em>اتخاذ ولد</em> این است که خداوند چیزی را ایجاد کند که سهمی از حقیقت خدایی خود او در آن موجود هم باشد، نه اینکه به خاطر جهتی از جهات کسی را فرزند خدا نام بگذارند. گر چه بعضی این را هم اتخاذ ولد دانسته‌اند. </p> <p><span class="phrase">این را نیز باید دانست که کلمه <em rel="fa_23_91_5-5" data-sentence="30:118">ولد</em> همان طور که از سخنان گذشته فهمیدید از نظر<code class="page" rel="15,87"/> مصداق و در نظر مشرکین اخص از اله است.</span> و خلاصه اینطور نیست که تمامی معبودهای مشرکین از نظر ایشان فرزند خدا باشند، چون خود آنان به خدایانی اعتقاد دارند که فرزند خدایش نمی‌دانند، پس اینکه در آیه مورد بحث می‌فرماید: خداوند هیچ فرزندی برای خود نگرفته و هیچ معبودی با او نیست دو جمله تکراری نمی‌باشد، بلکه در جمله اول یک معنای اخصی را نفی کرده، و در جمله دوم به عنوان ترقی معنایی اعم را نفی نموده است و کلمه  <em>من</em> در هر دو جمله زیادی است و منظور از آن صرفا تاکید نفی است. </p> <h3> <span class="title" rel="23_91">تقریر یک حجت بر نفی تعدد آلهه، در جمله: <span class="aya" rel="23_91" data-words="12-17">إذا لذهب کل إله بما خلق</span> که در آن با استناد به وحدت نظام هستی بر توحید احتجاج شده است</span> </h3> <p> و جمله: و گرنه هر الهی به تدبیر امور مخلوق خودش می‌پرداخت حجت بر نفی تعدد خدایان است، و محذور تعدد خدایان را بیان می‌کند و حاصلش این است که: تعدد آلهه تصور نمی‌شود مگر وقتی که میان آن چند خدا جدایی باشد، و به هیچ وجهی از وجوه در معنای الوهیت و ربوبیت متحد نباشند، و معنای ربوبیت یک اله در یک ناحیه عالم و در نوعی از انواع موجودات آن این است که تدبیر آن ناحیه به وی واگذار شده باشد، به نحوی که در کار خود مستقل باشد و احتیاج به غیر خود و حتی به آن کس که این پست را به او واگذار کرده نداشته باشد و این نیز روشن است که دو موجود متباین اگر ترشحی و اثری داشته باشند آثار آن دو نیز متباین است. </p> <p>و وقتی چنین شد لازمه‌اش این است که هر یک از این الهه مفروض در تدبیر آنچه راجع به او است مستقل باشد، و لازمه این استقلال در تدبیر هم این است که رابطه اتحاد و اتصال در بین انواع تدبیرهای جاریه در عالم منقطع باشد، و مثلا نظام جاری در عالم انسانی غیر از نظامی باشد که در سایر انواع حیوانات و نباتات و خشکی و تری عالم و کوه و دشت و آسمان و زمین جریان دارد. و نظام جاری در هر یک از این نامبرده‌ها غیر از نظام جاری در انسان باشد. و معلوم است که لازمه چنین انقطاع و بینونت فساد آسمانها و زمین و موجودات در آن دو است، و چون می‌بینیم که آسمانها و زمین و آنچه در میان آنها است تباه و فاسد نشده، پس می‌فهمیم که رابطه‌ای میان همه آنها هست، و نظام در همه آنها یکی است. از اینجا هم می‌فهمیم که پس مدیر همه عالم یکی است. </p> <p>این است آنچه که مورد نظر جمله‌ <span class="aya" rel="23_91" data-words="12-17">إذا لذهب کل إله بما خلق</span> می‌باشد و معنای آن این است که: اگر با خدا خدایانی دیگر می‌بود، هر یک از آن خدایان از دیگران جدا می‌شد، و تدبیر مخصوص به خود می‌داشت. </p> <h3> <span class="title" rel="23_91">بیان حجت دیگری بر نفی تعدد آلهه که جمله: <span class="aya" rel="23_91" data-words="18-22">و لعلا بعضهم علی بعض</span> متضمن آنست</span> </h3> <p> <span class="aya" rel="23_91" data-words="18-22">و لعلا بعضهم علی بعض</span> -این جمله محذور دیگر تعدد آلهه را می‌رساند، که از این محذور و تالی فاسد یک حجت دیگری علیه تعدد آلهه تالیف می‌یابد. به این بیان که تدابیر<code class="page" rel="15,88"/> جاری در عالم چند قسمند، یکی تدابیر عرضیه، یعنی تدبیرهایی که در عرض هم قرار دارند، مانند تدبیر جاری در تری و تدبیر جاری در خشکی، که در عرض هم هستند، و نیز مانند دو تدبیر جاری در آب و آتش. و قسم دیگر تدابیر طولی‌اند، و به دو قسم تقسیم می‌شوند، یکی تدبیر عام کلی و حاکم، و دیگری تدبیر خاص جزئی و محکوم، مانند تدبیر عام عالم زمین و تدبیر خاص عالم نبات که جزئی از زمین است و نیز مانند تدبیر عام عالم سماوی، و تدبیر خاص عالم کوکبی معین که جزئی از آسمان است و مانند تدبیر عام عالم مادی، و تدبیر خاص نوعی از انواع مادیات. </p> <p>پس بعضی از تدابیر هست که نسبت به بعضی دیگر علو و تسلط دارد، به این معنا که طوری هست که اگر تدبیر زیر دست آن از آن منقطع گردد به کلی باطل و تباه می‌شود، چون قوامش به تدبیر ما فوقش بستگی دارد، عینا مانند اینکه اگر زمینی نمی‌بود، دیگر معنا نداشت که انسان زمینی وجود داشته باشد، پس اگر تدبیر عام زمینی نباشد، معنا ندارد که عالم انسان جداگانه و مخصوص به خود تدبیری داشته باشد. </p> <p>و لازمه روشن دو قسم بودن تدبیر، این است که خدای مدبر تدبیر عام عالمی، نسبت به خدای مدبر یک نوع خاص از عالم تفوق و برتری داشته باشد و این نسبت به آن زیر دست و خوار و خفیف باشد، و استعلاء و تفوق یک اله بر اله دیگر عقلا محال است. </p> <p>نه از این جهت که به طوری که مفسرین<span class="footnote" rel="1" title="مجمع البیان، ج ۷، ص ۱۱۶">*</span> پنداشته‌اند لازمه‌اش مغلوب بودن یک اله در مقابل دیگری، و یا ناقص بودن قدرت او نسبت به آن دیگری، و محتاج بودن این در تمامیتش به دیگری، و محدود بودنش است، تا مستلزم ترکیب و امکان باشد، و امکان با  <em>الوهیت</em> و <em>وجوب وجود</em> نسازد، چون اگر اشکال این باشد وثنی‌ها در پاسخ می‌گویند: ما هم نمی‌گوییم آلهه غیر خدا هم واجب الوجودند، و محتاج نیستند، و نقص و محدودیت ندارند، چون وثنی مذهبان آلهه خود را ممکن الوجود می‌دانند، اما ممکناتی عالی، که تدبیر ممکنات پایین‌تر به آنها واگذار شده و خود مربوب خدا و در عین حال رب ما دون خویشند، و خدای تعالی رب الارباب و اله الآلهه و به تنهایی واجب الوجود بالذات است. </p> <p>بلکه محال بودن تفوق مزبور از این جهت است که: لازم می‌آید خدای ما دون، استقلالی در تدبیر و تاثیر نداشته باشد، چون احتیاج به اجازه ما فوق با استقلال نمی‌سازد، پس   <code class="page" rel="15,89"/> مدبر سافل در تدبیر و تاثیرش محتاج به مدبر عالی است، و با این احتیاج دیگر معنا ندارد نام او را اله و مدبر بگذاریم، بلکه در حقیقت یکی از اسبابی است که تدبیر موجودات پایین‌تر محتاج به آن است، نه اینکه اله یعنی مدبر مستقل در تاثیر و تدبیر باشد پس آنچه که اله فرض کرده‌اند اله نیست، بلکه یکی از اسبابی است که واسطه در تدبیر ما دون است، و در عالم اسباب کسی نمی‌تواند منکر اسباب باشد، ولی این چه ربطی به تعدد آلهه دارد. </p> <p>این آن معنایی است که دقت در آیه آن را افاده می‌کند ولی مفسرین در تقریر حجت آیه، مسلک‌های مختلفی پیش گرفته‌اند که جامع مشترک همه آنها این است که تعدد آلهه مستلزم اموری است که آن امور خود مستلزم امکان آلهه است، و در آخر نتیجه گرفته‌اند که امکان با واجب الوجود بودن آلهه نمی‌سازد، و مستلزم خلف است، یعنی چیزی که اله فرض شده اله نباشد. </p> <p>و همانطور که اشاره کردیم وثنی‌ها خود ملتزم به امکان آلهه هستند، و هیچ وثنی مذهبی کسی را غیر از خدا واجب الوجود نمی‌داند، در این میان بعضی<span class="footnote" rel="1" title="خدا هم شما را خلق کرده و هم آنچه را که می‌کنید سوره صافات، آیه ۹۶">*</span> از مفسرین تندرویهایی هم کرده‌اند که آیه شریفه از آنها به کلی اجنبی است، آنان مقدماتی چیده‌اند که آیه شریفه هیچ اشاره‌ای هم به آنها ندارد، تا چه رسد به تصریح، بعضی<span class="footnote" rel="2" title="و خلق کرد برای شما از کشتی و چارپایان چیزهایی را که بر آن سوار شوید سوره زخرف، آیه ۱۲">*</span> دیگر کندروی کرده و گفته‌اند: این ملازمه‌ای که در آیه شریفه میان تعدد آلهه و عالی و دانی بودن آنها بیان شده یک ملازمه عادی است نه عقلی، و آیه می‌خواهد بگوید عادتا وقتی دو سرپرست در یک اداره‌ای باشند یکی دیگری را زیر دست خود می‌کند و این دلیل دلیلی است اقناعی نه قطعی ولی خواننده عزیز قطعی بودن آن را فهمید. </p> <p>در اینجا اشاره به یک نکته بسیار لازم است، که اگر اشاره نشود خوف اشتباه در بین هست، و آن تعبیر در جمله‌ <span class="aya" rel="23_91" data-words="13-17">لذهب کل إله بما خلق</span> است، که به هر الهی خلقتی را نسبت داده، و ممکن است شما خواننده این را یک اقرار ضمنی از قرآن دانسته و بگویی: پس قرآن قبول دارد که غیر از خدای تعالی هم خالق‌هایی هستند. </p> <p><span class="phrase">دفع این شبهه به این است که اگر یادتان باشد گفتیم که مشرکین تنها <em>تدبیر</em> را به آلهه نسبت می‌دهند، نه <em>ایجاد</em> را و همه معترفند که ایجاد عالم مخصوص خدای تعالی است، چیزی که هست در بعضی از جاها تدبیر شکل خلقت به خود می‌گیرد، مانند خلقت جزیی از جزئیات که با وجود آن نظام کلی تمامیت پیدا می‌کند، که این هر چند نسبت به   <code class="page" rel="15,90"/> خودش خلق است، اما نسبت به نظام کلی و ما فوق تدبیر است، پس در حقیقت در آیه مورد بحث مقصود از <em rel="fa_23_91_16-17" data-sentence="458:501">ما خلق</em> ، فعل و تدبیر به هم آمیخته می‌باشد، و در قرآن کریم کلمه <em rel="fa_23_91_17-17" data-sentence="575:432">خلق</em>  به فعل نسبت داده شده، مانند آیه‌ <span class="aya" rel="37_96" data-words="1-6">و الله خلقکم و ما تعملون</span><span class="footnote" rel="1" title="روح المعانی، ج ۱۸، ص ۶۰">*</span> و آیه‌ <span class="aya" rel="43_12" data-words="6-14">و جعل لکم من الفلک و الأنعام ما ترکبون</span><span class="footnote" rel="2" title="چون بیان نکرده است که چرا محال است هر یکی به حقیقت ذات دیگری عالم شود  &lt;em&gt;مترجم&lt;/em&gt; ">*</span>.</span> </p> <p>پس عقیده مشرکین این است که هر یک از آلهه خالق ما دون خویشند، یعنی فاعل آنند، همانطور که هر یک از ما فاعل فعل خودش است، اما در عین اینکه ما خالق فعل خویش هستیم، وجود را خدا به فعل ما می‌دهد، و ایجاد اشیاء، مخصوص به خدای سبحان است و بس و هیچ کس در این تردیدی ندارد، نه موحد و نه بت‌پرست، مگر بعضی از متکلمین که هنوز نتوانسته‌اند فرق میان فعل و ایجاد را بفهمند. </p> <p>آیه شریفه با تنزیه خدای تعالی ختم شده، و فرموده: منزه است خدا از آنچه در باره‌اش می‌گویند . </p> <p><code class="aya" rel="23_92"/> <span class="aya" rel="23_92" data-words="1-7">عالم الغیب و الشهادة فتعالی عما یشرکون</span> <span class="phrase">این جمله صفتی است برای اسم جلاله که در جمله‌ <span class="aya" rel="23_91" data-words="23-26">سبحان الله عما یصفون</span> قرار داشت، و اگر دنبال اسم جلاله و بلافاصله نیاورد، بدین منظور بود که بفهماند خدا خودش هم علم به تنزهش از <em rel="fa_23_96_8-9" data-sentence="228:427">ما یصفون</em> دارد، و ما یصفون به طوری که از سیاق برمی‌آید عبارت است از شرک، در نتیجه معنای جمله مذکور همان معنایی است که آیه‌ <span class="aya" rel="10_18" data-words="19-35">أ تنبئون الله بما لا یعلم فی السماوات و لا فی الأرض سبحانه و تعالی عما یشرکون</span><span class="footnote" rel="3" title="آیا به خدا خبر می‌دهید؟ خبرهایی از آسمانها و زمین که خود او خبر ندارد؟ منزه است خدا از آنچه برایش شریک می‌پندارند سوره یونس، آیه ۱۸">*</span>.</span> </p> <p>و بنا بر این در حقیقت برگشت جمله مورد بحث به یک احتجاج جداگانه است بر نفی شرکاء و آن احتجاج عبارت است از شهادت خود خدا به اینکه من هیچ شریکی برای خود سراغ ندارم، هم چنان که جمله‌ <span class="aya" rel="3_18" data-words="1-7">شهد الله أنه لا إله إلا هو</span><span class="footnote" rel="4" title="سوره آل عمران، آیه ۱۸">*</span> نیز متضمن همین شهادت است، چیزی که هست در این جمله شهادت به عدم علم نداده بلکه شهادت بر نفی اصل وجود شریک داده است. </p> <p>         <code class="page" rel="15,91"/> بعضی<span class="footnote" rel="1" title="مجمع البیان، ج ۷، ص ۱۱۶">*</span> از مفسرین گفته‌اند: این جمله برهان دیگری است بر اثبات علو خدا، به این بیان که تعدد آلهه مستلزم جهل است که خود یکی از نواقص و ضد علو است، چون هر چیزی که دو تا شد، این یکی اطلاعی از آنچه در حقیقت ذات آن دیگری هست ندارد، و مثل خود او را نمی‌شناسد، و این خود یک نوع جهل و قصور است. </p> <p>ولی این تقریر مانند سایر تقریرهایی که کرده‌اند، به درد نفی چند اله واجب الوجود می‌خورد، و ما گفتیم که وثنی مذهبان خود اقرار دارند بر اینکه واجب الوجود یکی است و آلهه خود را واجب الوجود نمی‌دانند، علاوه بر این بعضی از مقدمات که برای دلیل مذکور آورده مخدوش است<span class="footnote" rel="2" title="تفسیر قمی، ج ۲، ص ۹۳">*</span>. </p> <p> <span class="aya" rel="23_92" data-words="5-7">فتعالی عما یشرکون</span> این جمله تفریع بر همه مطالب و حجت‌های گذشته است که بر نفی شرکاء اقامه شد. </p> <p><code class="aya" rel="23_93"/><code class="aya" rel="23_94"/> <span class="aya" rel="23_93-94" data-words="1-12">قل رب إما ترینی ما یوعدون، رب فلا تجعلنی فی القوم الظالمین</span> چون از نقل سخنان مشرکین و انکارشان نسبت به روز قیامت و استهزایشان به رسولان فارغ شد، و علاوه بر این به اقامه حجت بر اثبات حقیقت قیامت نیز پرداخت، اینک در این جمله به تهدید قبل بازگشته و به پیامبر خود دستور می‌دهد که: از پروردگار خود بخواهد تا او را به آن عذابی که به ایشان وعده داده دچار نکند و اگر آن عذاب را دید او را نجات دهد. </p> <p><span class="phrase">پس جمله‌ <span class="aya" rel="23_93" data-words="1-6">قل رب إما ترینی ما یوعدون</span> امر به دعا و استغاثه است و تکرار کلمه  <em>رب</em> به منظور تاکید در تضرع است و کلمه <em>ما</em> در جمله <em rel="fa_23_93_3-4" data-sentence="194:598">اما ترینی</em> زایده و برای این آورده شده که بدان وسیله نون تاکید بر فعل شرط درآید، چون اگر آن نبود جایز نبود نون تاکید در آخر فعل شرط بیاید، پس اصل جمله مذکور <em>ان ترنی</em> بوده و جمله <em rel="fa_23_93_5-6" data-sentence="430:405">ما یوعدون</em> دلالت دارد بر اینکه بعضی از عذابهایی که مشرکین به آنها تهدید شده‌اند عذاب دنیوی بوده، چون می‌فرماید: اگر آن عذاب را به من نشان دادی مرا از آن نجات بده، و از جمله‌ <span class="aya" rel="23_94" data-words="1-6">رب فلا تجعلنی فی القوم الظالمین</span> -پروردگارا مرا در میان قوم ستمکار قرار مده به طور کنایه فهمیده می‌شود که اگر آن جناب در حال فرود آمدن عذاب بر کفار در میان آنان باشد عذاب او را هم می‌گیرد.</span> </p> <p>     <code class="page" rel="15,92"/><code class="aya" rel="23_95"/> <span class="aya" rel="23_95" data-words="1-8">و إنا علی أن نریک ما نعدهم لقادرون</span> این جمله خطاب به رسول خدا (ص) است و منظور از آن تسلیت و دلخوش کردن او است و می‌فرماید که: خدای تعالی قادر است تو را از عذابی که به مشرکین نشان می‌دهد نجات دهد و شاید مراد از آن عذاب همان عذابی است که در جنگ بدر بر سر مشرکین آورد، و با اینکه به رسول خدا (ص) و مؤمنین هم نشان داد، مع ذلک آنان را نجات داده، بلکه مایه شفای غیظ دلهای آنان کرد. </p> <p><code class="aya" rel="23_96"/> <span class="aya" rel="23_96" data-words="1-9">ادفع بالتی هی أحسن السیئة نحن أعلم بما یصفون</span> یعنی آنچه بدی از ایشان می‌بینی با نیکی تلافی کن و تازه از بین خوبی‌ها خوبتر آنها را انتخاب کن، مثل اینکه اگر بدی آنان به صورت آزار و اذیت است، تو، به ایشان احسان کن و منتها درجه طاقت خود را در احسان به ایشان مبذول بدار، و اگر این مقدار نتوانستی هر چه را که توانستی، و اگر آنهم مقدور نبود حد اقل از ایشان اعراض کن. </p> <p>و اینکه فرمود: <span class="aya" rel="23_96" data-words="6-9">نحن أعلم بما یصفون</span> ما بهتر می‌دانیم که چه برداشتی از دعوت تو دارند، یک نوع تسلیت خاطر رسول خدا (ص) است، تا از آنچه از ایشان می‌بیند ناراحت و غمگین نشود و از جرأتی که نسبت به پروردگارشان به خرج می‌دهند، اندوهگین نگردد، چون خدا بهتر می‌داند که چه چیزها می‌گویند. </p> <h3> <span class="title" rel="23_97"><span class="phrase">معنای <em rel="fa_23_97_7-8" data-sentence="6:0">همزات الشیاطین</em></span> </span> </h3> <p> <code class="aya" rel="23_97"/><code class="aya" rel="23_98"/> <span class="aya" rel="23_97-98" data-words="1-14">و قل رب أعوذ بک من همزات الشیاطین، و أعوذ بک رب أن یحضرون</span> <span class="phrase">در مجمع البیان گفته کلمه <em rel="fa_23_97_7-7" data-sentence="25:324">همزه</em> به معنای شدت دفع است، و حرف همزه (یکی از حروف الفبا) را هم از این جهت همزه نامیده‌اند که چون از ته حلق ادا می‌شود، باید بیشتر به حلق اعتماد داشته باشد، و با فشار بیشتری به خارج دفع گردد، و همزه شیطان به معنای دفع او به سوی گناهان از راه گمراه کردن است<span class="footnote" rel="1" title="روح المعانی، ج ۱۸، ص ۵۹">*</span>.</span> و در تفسیر قمی از امام عسکری (ع) نقل کرده که فرمود همزه شیطان آن وسوسه‌هایی است که در دلت می‌اندازد<span class="footnote" rel="2" title="روح المعانی، ج ۱۸، ص ۵۹">*</span>. </p> <p>در این دو آیه رسول خدا (ص) را دستور می‌دهد که از اغوای شیطانها به پروردگار خود پناه ببرد، و از اینکه شیطانها نزدش حاضر شوند به آن درگاه ملتجی شود و در این تعبیر اشاره‌ای هم به این معنا هست که شرک و تکذیب مشرکین هم از همان همزات شیطانها، و احاطه و حضور آنها است. </p> 
