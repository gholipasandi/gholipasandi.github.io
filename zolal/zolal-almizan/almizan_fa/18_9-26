<h3 class="ayas">سوره الكهف آیه‌های ۹ تا ۲۶</h3><code class="section" rel="18_9-26"/><h3>ترجمه آیات</h3> <p> <span class="trans" rel="18_9">مگر پنداشته‌ای از میان آیه‌های ما اهل کهف و رقیم شگفت‌انگیز بوده‌اند.  «۹» </span><span class="trans" rel="18_10">وقتی آن جوانان به غار رفتند و گفتند: پروردگارا ما را از نزد خویش رحمتی عطا کن و برای ما در کارمان صوابی مهیا فرما.  «۱۰» </span><span class="trans" rel="18_11">پس در آن غار سالهای معدود به خوابشان بردیم.  «۱۱» </span><span class="trans" rel="18_12">آن گاه بیدارشان کردیم تا بدانیم کدامیک از دو دسته مدتی را که درنگ کرده‌اند بهتر می‌شمارند.  «۱۲» </span><span class="trans" rel="18_13">ما داستانشان را برای تو به حق می‌خوانیم. ایشان جوانانی بودند که به پروردگارشان ایمان داشتند و ما بر هدایتشان افزودیم.  «۱۳» </span><span class="trans" rel="18_14">و دلهایشان را قوی کرده بودیم که بپا خاستند و گفتند: پروردگار ما، پروردگار آسمانها و زمین است و ما هرگز جز او پروردگاری نمی‌خوانیم، و گرنه باطلی گفته باشیم.  «۱۴» </span><span class="trans" rel="18_15">اینان، قوم ما که غیر خدا خدایان گرفته‌اند چرا در مورد آنها دلیل روشنی نمی‌آورند، راستی ستمگرتر از آن کس که دروغی در باره خدا ساخته باشد کیست؟.  «۱۵» </span><span class="trans" rel="18_16">اگر از آنها و از آن خدایان غیر خدا را که می‌پرستند گوشه‌گیری و دوری می‌کنید پس سوی غار<code class="page" rel="13,338"/> بروید تا پروردگارتان رحمت خویش را بر شما بگسترد و برای شما در کارتان گشایشی فراهم کند.  «۱۶» </span><span class="trans" rel="18_17">و خورشید را بینی که چون بر آید از غارشان به طرف راست مایل شود و چون فرو رود به جانب چپ بگردد، و ایشان در فراخنا و قسمت بلندی غارند، این از آیه‌های خداست هر که را خدا هدایت کند او هدایت یافته است و هر که را خدا گمراه کند دیگر دوستدار و دلسوزی و رهبری برایش نخواهی یافت.  «۱۷» </span><span class="trans" rel="18_18">چنان بودند که بیدارشان پنداشتی ولی خفتگان بودند. به پهلوی چپ و راستشان همی گرداندیم و سگشان بر آستانه دستهای خویش را گشوده بود، اگر ایشان را می‌دیدی به فرار از آنها روی می‌گرداندی و از ترسشان آکنده می‌شدی.  «۱۸» </span><span class="trans" rel="18_19">چنین بود که بیدارشان کردیم تا از همدیگر پرسش کنند، یکی از آنها گفت: چقدر خوابیدید؟ گفتند روزی یا قسمتی از روز خوابیده‌ایم. گفتند پروردگارتان بهتر داند که چه مدت خواب بوده‌اید، یکیتان را با این پولتان به شهر بفرستید تا بنگرد طعام کدام یکیشان پاکیزه‌تر است و خوردنیی از آنجا برای شما بیاورد، و باید سخت دقت کند که کسی از کار شما آگاه نشود.  «۱۹» </span><span class="trans" rel="18_20">زیرا محققا اگر بر شما آگهی و ظفر یابند شما را یا سنگسار خواهند کرد و یا به آیین خودشان بر می‌گردانند و هرگز روی رستگاری نخواهند دید.  «۲۰» </span><span class="trans" rel="18_21">بدینسان کسانی را از آنها مطلع کردیم تا بدانند که وعده خدا حق است، و در رستاخیز تردیدی نیست، وقتی که میان خویش در کار آنها مناقشه می‌کردند، گفتند بر غار آنها بنائی بسازید پروردگار به کارشان داناتر است، و کسانی که در مورد ایشان غلبه یافته بودند گفتند بر غار آنها عبادت‌گاهی خواهیم ساخت.  «۲۱» </span><span class="trans" rel="18_22">خواهند گفت: سه تن بودند چهارمیشان سگشان بود. و گویند پنج تن بودند ششم آنها سگشان بوده اما بدون دلیل و در مثل رجم به غیب می‌کنند. و گویند هفت تن بودند هشتمی آنها سگشان بوده. بگو پروردگارم شمارشان را بهتر می‌داند و جز اندکی شماره ایشان را ندانند، در مورد آنها مجادله مکن مگر مجادله‌ای به ظاهر، و در باره ایشان از هیچ یک از اهل کتاب نظر مخواه.  «۲۲» </span><span class="trans" rel="18_23">در باره هیچ چیز مگو که فردا چنین کنم.  «۲۳» </span><span class="trans" rel="18_24">مگر آنکه خدا بخواهد، و چون دچار فراموشی شدی پروردگارت را یاد کن، و بگو شاید پروردگارم مرا به چیزی که به صواب نزدیکتر از این باشد هدایت کند.  «۲۴» </span><span class="trans" rel="18_25">و در غارشان سیصد سال بسر بردند و نه سال بر آن افزودند.  «۲۵» </span><span class="trans" rel="18_26">بگو خدا بهتر داند چه مدت بسر بردند دانستن غیب آسمانها و زمین خاص او است چه او بینا و شنوا است، جز او دوستی ندارند و هیچکس را در فرمان دادن خود شریک نمی‌کند.  «۲۶» </span></p>                                 <h3>بیان آیات‌ <span class="title" rel="18_9 18_19 18_13 18_10 18_11 18_12 18_14 18_15 18_16 18_17 18_18 18_20 18_21 18_22 18_23 18_24 18_25 18_26">وجه اتصال و رابطه آیاتی که داستان اصحاب کهف را حکایت می‌کنند با آیات قبل</span> </h3> <p> این آیات داستان اصحاب کهف را ذکر می‌کند که یکی از سه سؤالی است که یهود به مشرکین یاد دادند تا از رسول خدا (ص) بپرسند و بدین وسیله او را در دعوی نبوتش بیازمایند. و دو سؤال دیگر-به طوری که در روایات آمده-یکی داستان موسی و آن جوان همسفر او است، و دیگری داستان ذی القرنین است. چیزی که هست در این آیات داستان کهف را مانند آن دو داستان دیگر طوری نقل نفرموده که صریح باشد در این که آن را از رسول خدا (ص) پرسیده‌اند، همانطور که در آن دو دارد: <span class="aya" rel="18_83" data-words="2-2">یسئلونک</span>. گو این که در آخر آیات مربوط به داستان کهف نیز چیزی که اشاره به این معنا داشته باشد هست، و آن این است که می‌فرماید: در باره هیچ چیز مگو این کار را فردا می‌کنم مگر آنکه دنبالش بگویی ان شاء اللَّه . </p> <p>سیاق آیات سه‌گانه‌ای که داستان مزبور با آنها شروع شده اشعار به این دارد که قصه کهف قبلا به طور اجمال در بین مردم معروف بوده، مخصوصا این اشعار در سیاق آیه‌ <span class="aya" rel="18_9" data-words="1-11">أم حسبت أن أصحاب الکهف و الرقیم کانوا من آیاتنا عجبا</span> بیشتر به چشم می‌خورد، و می‌فهماند که نزول این آیات برای تفصیل قضیه است که از جمله‌ <span class="aya" rel="18_13" data-words="1-5">نحن نقص علیک نبأهم بالحق...</span> شروع می‌شود. </p> <p>و وجه اتصالش به آیات قبل این است که با اشاره به این داستان و اینکه جای تعجب در آن نیست همان مطالب گذشته را تایید می‌کند، که اگر خدای تعالی موجودات روی زمین را در نظر بشر جلوه داده، و دلهای آدمیان را مجذوب آنها نموده تا بدانها رکون و اطمینان کنند، و توجه خود را بدانها معطوف دارند، همه به منظور امتحان است. و همچنین اگر پس از گذشتن اندک زمانی همه آنها را با خاک یکسان نموده، از نظر انسان می‌اندازد و به صورت سرابی جلوه می‌دهد، همه و همه آیاتی است الهی نظیر آیتی که در داستان اصحاب کهف هست، که خدا خواب را بر آنان مسلط نمود و در کنج غاری سیصد سال شمسی به خوابشان برد و وقتی بیدار شدند جز این به نظرشان نرسید که یا یک روز در خواب بوده‌اند و یا پاره‌ای از روز پس مکث هر انسان در دنیا و اشتغالش به زخارف و زینت‌های آن و دلباختگی‌اش نسبت به آنها و غفلتش از ماسوای آن، خود آیتی است نظیر آیتی که در داستان اصحاب کهف است. همانطور که آنها وقتی بیدار شدند خیال کردند روزی و یا پاره‌ای از روز خوابیده‌اند، <code class="page" rel="13,340"/> انسانها هم وقتی روز موعود را می‌بینند خیال می‌کنند یک روز و یا پاره‌ای از یک روز در دنیا مکث کرده‌اند، و چنانچه از اصحاب کهف سؤال شد <span class="aya" rel="18_19" data-words="9-10">کم لبثتم</span> و آنها گفتند: <span class="aya" rel="18_19" data-words="12-16">لبثنا یوما أو بعض یوم</span> از همه انسانها نیز در روز موعود سؤال می‌شود: <span class="aya" rel="23_112-113" data-words="2-13">کم لبثتم فی الأرض عدد سنین، قالوا لبثنا یوما أو بعض یوم</span><span class="footnote" rel="1" title="پرسیده می‌شود چند سال در زمین درنگ کردید؟  (در پاسخ) گویند درنگ کردیم یک روز یا قسمتی از یک روز سوره مؤمنون، آیات ۱۱۲ و ۱۱۳">*</span> و نیز می‌فرماید: <span class="aya" rel="46_35" data-words="12-22">کأنهم یوم یرون ما یوعدون لم یلبثوا إلا ساعة من نهار</span><span class="footnote" rel="2" title="روزی که می‌بینند وعده الهی را، چنین به نظرشان می‌رسد که در زمین مکث نکردند مگر ساعتی از یک روزی را سوره احقاف، آیه ۳۵">*</span>. </p> <p>پس آیت اصحاب کهف در بین سایر آیات الهی پیشامدی نوظهور و عجیب نیست، بلکه داستانی است که همه روزه، و تا شب و روزی هست، تکرار می‌گردد. </p> <p>پس گویا خدای تعالی بعد از آنکه فرمود: <span class="aya" rel="18_6" data-words="1-11">فلعلک باخع نفسک علی آثارهم إن لم یؤمنوا بهذا الحدیث أسفا</span>... <span class="aya" rel="18_8" data-words="6-7">صعیدا جرزا</span> رسول گرامی خود را خطاب می‌کند که: گویا تو متوجه نشدی که اشتغال مردم به دنیا و ایمان نیاوردنشان به این داستان به خاطر تعلقی که به زینت‌های زمین دارند، خود آیتی است نظیر آیت خوابیدن اصحاب کهف در غار، و به همین جهت اندوهناک شدی تا حدی که خواستی از غصه خودت را بکشی، و خیال کردی که داستان اصحاب کهف یک داستان استثنایی و نوظهور و عجیب است، و حال آنکه این داستان عین داستان زندگی مردم دنیاپرست است. </p> <p>و اگر صریحا رسول گرامش را خطاب نکرد خواست تا نسبت غفلت به ساحت مقدس او نداده باشد، علاوه بر اینکه کنایه از تصریح رساتر است. </p> <p>این آن معنایی است که با تدبر در وجه و چگونگی اتصال این داستان با آیات قبلش به دست می‌آید. و به همین منوال آیات بعدی هم-که مربوط به آن دو مرد است که یکی از آنها صاحب دو باغ بود و آیات بعد از آن، که مربوط است به قصه موسی و همسفرش-معنا می‌شود که به زودی بیانش خواهد آمد. البته مفسرین دیگر در وجه اتصال آیات این قصه به ما قبل خود وجوه دیگری ذکر کرده‌اند که موجه نیستند، و فائده‌ای در نقل آنها نیست. </p> <p> <span class="aya" rel="18_9" data-words="1-11">أم حسبت أن أصحاب الکهف و الرقیم کانوا من آیاتنا عجبا</span>. </p> <p> <em>حسبان</em> به معنای پندار و مظنه است، و <em>کهف</em> به معنای مغاره‌ای است که در کوه باشد، و فرق آن را با <em>مغاره</em> از نظر لغت این است که کهف از مغاره وسیع‌تر و بزرگتر     <code class="page" rel="13,341"/> است. و <span class="phrase">غار همان کهف است، لیکن در صورتی که کوچک باشد و کلمه <em rel="fa_18_9_7-7" data-sentence="52:64">رقیم</em> از <em>رقم</em>  است که هم به معنای نوشتن است و هم به معنای خط.</span> <span class="phrase">پس <em rel="fa_18_9_7-7" data-sentence="3:185">رقیم</em> در واقع به معنای  <em>مرقوم</em> است، چون در موارد بسیاری وزن فعیل به معنای مفعول می‌آید، مانند <em>جریح</em> که به معنای <em>مجروح</em> و <em>قتیل</em> که به معنای <em>مقتول</em> است.</span> و <span class="phrase">کلمه <em rel="fa_18_9_11-11" data-sentence="5:113">عجب</em> مصدر و به معنای  <em rel="fa_18_9_11-11" data-sentence="77:82">تعجب</em> است که اگر به صورت وصف (عجب) تعبیر شده نه به صورت فعل (تعجب) به منظور مبالغه است.</span> </p> <h3> <span class="title" rel="18_13 18_9 18_10 18_11 18_12 18_14 18_15 18_16 18_17 18_18 18_19 18_20 18_21 18_22 18_23 18_24 18_25 18_26">بیان اینکه اصحاب رقیم نام دیگر اصحاب کهف است</span> </h3> <p> و از ظاهر سیاق این داستان بر می‌آید که اصحاب کهف و رقیم جماعت واحدی بوده‌اند که هم اصحاب کهف نامیده شدند، و هم اصحاب رقیم. اصحاب کهف نامیده شدند به خاطر اینکه در کهف (غار) منزل کردند، و اصحاب رقیمشان نامیدند زیرا-بطوری که گفته<span class="footnote" rel="1" title="مجمع البیان، ج ۶، ص ۴۵۲، نقل از سعید بن جبیر">*</span> شده داستان و سرگذشتشان در سنگنبشته‌ای در آن ناحیه پیدا شده است، و یا در موزه سلاطین دیده شده<span class="footnote" rel="2" title="مجمع البیان، ج ۶، ص ۴۵۲">*</span>، به همین جهت اصحاب رقیم نامیده شدند. <span class="phrase">بعضی<span class="footnote" rel="3" title="مجمع البیان، ج ۶، ص ۴۵۲ به نقل از حسن">*</span> دیگر گفته‌اند  <em rel="fa_18_9_7-7" data-sentence="105:61">رقیم</em> نام کوهی در آن ناحیه بوده که غار مزبور در آن قرار داشته است.</span> و یا نام وادیی بوده که کوه مزبور در آنجا واقع بوده<span class="footnote" rel="4" title="مجمع البیان، ج ۶، ص ۴۵۲، به نقل از ابن عباس">*</span>. و یا نام آن شهری بوده که کوه نامبرده در آنجا بوده است، و اصحاب کهف اهل آن شهر بوده‌اند<span class="footnote" rel="5" title="کشاف، ج ۲، ص ۷۰۵">*</span>. و یا نام سگی بوده که همراه آنان به غار در آمده است<span class="footnote" rel="6" title="کشاف، ج ۲، ص ۷۰۴">*</span>. </p> <p>این پنج قول است که در باره معنای اصحاب رقیم گفته شده و به زودی در بحثی که پیرامون داستان کهف می‌آید، خواهید دید که قول اول مؤید دارد. </p> <p>بعضی<span class="footnote" rel="7" title="روح المعانی، ج ۱۵، ص ۲۱۰">*</span> دیگر گفته‌اند: اصحاب رقیم مردمی غیر از اصحاب کهف بوده‌اند، و داستانشان غیر از داستان ایشان است، و خدای تعالی نام آنان را با اصحاب کهف ذکر کرده است، ولی فقط تفصیل داستان اصحاب کهف را فرموده است. این عده از مفسرین برای داستان اصحاب رقیم روایتی هم نقل کرده‌اند که به زودی در بحث روایتی خواهد آمد. </p> <p>لیکن این قول بسیار بعید است، زیرا خدای تعالی در کلام فصیح و بلیغش هرگز به               <code class="page" rel="13,342"/> داستان دو طایفه از مردم اشاره نمی‌فرماید مگر آنکه تفصیل هر دو را بیان کند، نه اینکه اسم هر دو را ببرد و آن وقت تنها به داستان یکی پرداخته، دیگری را مسکوت بگذارد، و مورد توجه اجمالی یا تفصیلی قرار ندهد. </p> <p>علاوه بر اینکه آن داستانی که گفتیم در روایت راجع به اصحاب رقیم آمده با سیاق آیات سابق سازگار نیست و آن مناسبتی را که داستان اصحاب کهف با آن سیاق دارد، ندارد. </p> <p>پس از آنچه که در وجه اتصال آیات قصه کهف با آیات قبل گفتیم چنین بر می‌آید که معنای آیه این است که تو گمان کرده‌ای داستان اصحاب کهف و رقیم-که خدا صدها سال به خوابشان برد و سپس بیدارشان نموده و گمان کردند یک روز و یا پاره‌ای از یک روز خوابیدند-آیت عجیبی از آیات ما است؟ نه هیچ عجیب و غریب نیست، زیرا آنچه که بر عامه خلق می‌گذرد، که سالها فریفته زندگی مادی و زرق و برق آن شده غافل و بی خبر از معاد به سرمی‌برند و ناگهان به عرصه قیامت در آمده زندگی چند ساله دنیای خود را یک روز و یا ساعتی از یک روز می‌پندارند، دست کمی از سرگذشت اصحاب کهف ندارند. </p> <p>و ظاهر سیاق-همانطور که قبلا هم اشاره کردیم-این است که قصه اصحاب کهف قبل از نزول این آیات بطور اجمال برای رسول خدا (ص) معلوم بوده، و در این آیات عنایت در بیان تفصیل آن است، مؤید این استظهار این است که بعد از این آیه و سه آیه دیگر آمده که اجمال قصه را در بردارد و مجددا می‌فرماید: <span class="aya" rel="18_13" data-words="1-2">نحن نقص...</span> یعنی ما تفصیل داستان ایشان را برایت ذکر می‌کنیم. </p> <p><code class="aya" rel="18_10"/> <span class="aya" rel="18_10" data-words="1-5">إذ أوی الفتیة إلی الکهف</span>... <span class="aya" rel="18_10" data-words="15-17">من أمرنا رشدا</span>. </p> <p><span class="phrase">کلمه <em rel="fa_18_10_2-2" data-sentence="5:150">اوی</em> از <em rel="fa_18_10_2-2" data-sentence="62:134">اوی</em> است که به معنای برگشتن است، البته نه هر برگشتنی، بلکه برگشتن انسان و یا حیوان به محل اقامت و زندگی‌اش تا در آنجا دوباره استقرار یابد.</span> و کلمه  <em>فتیة</em> جمع سماعی <em>فتی</em> است، و <em>فتی</em> به معنای جوان است، و این کلمه خالی از شائبه مدح نیست و تقریبا منظور از آن، جوان خوب می‌باشد. </p> <p><span class="phrase">کلمه <em rel="fa_18_10_13-13" data-sentence="5:31">هیئ</em> از ماده تهیه و آماده کردن است.</span> بیضاوی گفته است که اصل تهیه هر چیزی پدید آوردن هیات آن است<span class="footnote" rel="1" title="تفسیر بیضاوی، ج ۲، ص ۵">*</span>. و کلمه <em>رشد</em> -به فتحه را و شین-و همچنین کلمه  <em>رشد</em> -به ضمه را و سکون شین-راه یافتن به سوی مطلوب است. راغب گفته: <em>رشد</em> و   <code class="page" rel="13,343"/> <em>رشد</em> در مقابل <em>غی</em> است که در جای کلمه هدایت استعمال می‌شود<span class="footnote" rel="1" title="مفردات راغب، ماده &lt;em&gt;رشد&lt;/em&gt; ">*</span>. </p> <h3> <span class="title" rel="18_10">مقصود از <em>رحمت</em> و <em>رشد</em> در دعای اصحاب کهف: <span class="aya" rel="18_10" data-words="7-17">ربنا آتنا من لدنک رحمة و هیئ لنا من أمرنا رشدا</span> </span> </h3> <p> و <span class="phrase">جمله‌ <span class="aya" rel="18_10" data-words="6-11">فقالوا ربنا آتنا من لدنک رحمة</span> تفریع دعای ایشان است بر بازگشتن ایشان، گویا وقتی ناتوانی و بیچارگی خود را دیدند مضطر به این شدند که از درگاه خدا مسئلت نمایند، و این تفریع را کلمه <em rel="fa_18_10_9-10" data-sentence="238:629">من لدنک</em> تایید می‌کند، زیرا اگر دستشان از هر چاره‌ای قطع نشده باشد، و یاس و نومیدی از هر طرف احاطه‌شان نکرده باشد رحمتی را که درخواست کردند مقید به قید <em rel="fa_18_10_10-10" data-sentence="442:472">لدنک</em> نمی‌کردند، بلکه می‌گفتند آتنا رحمة-خدایا به ما رحمتی فرست هم چنان که دیگران می‌گویند: <span class="aya" rel="2_201" data-words="5-9">ربنا آتنا فی الدنیا حسنة</span><span class="footnote" rel="2" title="سوره بقره، آیه ۲۰۱">*</span> و یا می‌گویند: <span class="aya" rel="3_194" data-words="1-7">ربنا و آتنا ما وعدتنا علی رسلک</span><span class="footnote" rel="3" title="سوره آل عمران، آیه ۱۹۴">*</span> پس مراد از رحمت سؤال شده تایید الهی بوده در جایی که مؤیدی غیر او نیست.</span> </p> <p><span class="phrase">ممکن هم هست مراد از رحمت سؤال شده از ناحیه پروردگار پاره‌ای مواهب و نعمتهای مختص به خدا باشد از قبیل هدایت که در مواضعی از کلام مجیدش آن را از ناحیه خودش به تنهایی دانسته است، تقیید به جمله <em rel="fa_18_10_9-10" data-sentence="190:35">من لدنک</em> هم خالی از اشعار به این معنا نیست.</span> و ورود نظیر این قید در دعای راسخین در علم که در قرآن آمده باز این احتمال را تایید می‌کند، چنانچه فرموده: <span class="aya" rel="3_8" data-words="1-13">ربنا لا تزغ قلوبنا بعد إذ هدیتنا و هب لنا من لدنک رحمة</span><span class="footnote" rel="4" title="پروردگارا دلهای ما را از حق منحرف مکن بعد از آنکه هدایتمان کردی و از ناحیه خودت رحمتی بر ما ارزانی دار سوره آل عمران، آیه ۸">*</span> که می‌دانیم در این درخواست جز هدایت چیزی را نخواسته‌اند. </p> <p>و در جمله‌ <span class="aya" rel="18_10" data-words="12-17">و هیئ لنا من أمرنا رشدا</span> مراد از <em>أمرنا</em> آن وصفی است که مخصوص به خود آنان بوده. و به خاطر همان وضع از میان قوم خود بیرون آمده و فرار کرده‌اند و حتما آن قوم در پی مردم با ایمان بوده‌اند تا هر جا یافتند آنها را به قتل برسانند، و یا بر پرستش غیر خدا مجبورشان کنند. و این عده پناهنده به غار شدند در حالی که نمی‌دانستند سرانجام کارشان به کجا می‌رسد، و چه بر سرشان می‌آید، و غیر از پناهندگی به غار هیچ راه نجات دیگری نداشتند، و از همین جا معلوم می‌شود که مراد از رشد همان راه یافتن و اهتداء به روزنه نجات است. </p> <p>پس این جمله، یعنی جمله‌ <span class="aya" rel="18_10" data-words="12-17">و هیئ لنا من أمرنا رشدا</span> بنا بر احتمال اول-از دو         <code class="page" rel="13,344"/> احتمالی که در سابق در معنای رحمت گذشت-عطف تفسیر بر جمله‌ <span class="aya" rel="18_10" data-words="8-11">آتنا من لدنک رحمة</span> خواهد بود، و بنا بر احتمال دوم درخواست دیگری غیر درخواست رحمت خواهد شد. </p> <h3> <span class="title" rel="18_11">معنای جمله: <span class="aya" rel="18_11" data-words="1-7">فضربنا علی آذانهم فی الکهف سنین عددا</span> </span> </h3> <p> <code class="aya" rel="18_11"/> <span class="aya" rel="18_11" data-words="1-7">فضربنا علی آذانهم فی الکهف سنین عددا</span>. </p> <p>زمخشری در تفسیر کشاف خود گفته: یعنی‌ پرده‌ای بر آن غار زدیم تا دیگر گوشهایشان صداهای خارج را نشنود و از خواب بیدار نگردند. و <span class="phrase">به عبارت دیگر: خواب سنگینی بر آنان مسلط کردیم که هیچ صدایی بیدارشان نکند هم چنان که اشخاصی که سنگین خواب هستند همینطورند، هر چه بیخ گوششان فریاد بزنی بیدار نمی‌گردند، بنا بر این، مفعول  <em rel="fa_18_11_1-1" data-sentence="186:255">ضربنا</em> که همان حجاب باشد در کلام حذف شده هم چنان که در عبارت معروف: فلان بنی علی امرأته <em rel="fa_18_23_6-6" data-sentence="325:159">مفعول</em> بنی حذف شده، و نمی‌گویند چه بنا کرد، چون مقصود معلوم است، همه می‌دانند که اطاقی بنا کرد<span class="footnote" rel="1" title="تفسیر کشاف، ج ۲، ص ۷۰۵">*</span>.</span> </p> <p>و در مجمع البیان گفته: معنای‌ <span class="aya" rel="18_11" data-words="1-3">فضربنا علی آذانهم</span> این است که ما خواب را بر گوشهای آنان مسلط کردیم، و این تعبیر نهایت درجه فصاحت را دارد، هم چنان که می‌گویند:  ضربه اللَّه بالفالج یعنی خدا او را مبتلای به فلج کرد. قطرب گفته: این تعبیر نظیر تعبیر عرب است که می‌گوید: ضرب الامیر علی ید فلان و منظور از این تعبیر این است که امیر دست فلانی را از فلان کار کوتاه نمود. اسود بن یعفر که مردی نابینا بود گفته است: <span class="poem">و من الحوادث لا ابا لک اننی‌ / ضربت علی الارض بالاسداد</span> یعنی: از حوادث بی‌پدر!از حوادث روزگار اینکه من بر زمین زدم (یعنی جایی نمی‌روم). </p> <p>آن گاه قطرب اضافه کرده که این از تعابیر فصیح قرآنی است که به طور زیرنویسی نمی‌شود ترجمه‌اش کرد. این بود کلام صاحب مجمع البیان<span class="footnote" rel="2" title="مجمع البیان، ج ۶، ص ۴۵۱">*</span>. </p> <p>این معنایی که وی برای جمله مورد بحث کرده از معنای زمخشری بلیغ‌تر است. </p> <p>البته معنای سومی هم می‌توان کرد، هر چند مفسرین آن را نگفته‌اند و آن این است که مقصود از زدن بر گوش اشاره به آن رفتاری باشد که زنان هنگام خواباندن بچه‌های خود انجام می‌دهند، و آن این است که یا با کف دست و یا با سر انگشت به گوش بچه آرام می‌زنند تا حواسش از همه جا جمع شده در یک جا متمرکز شود، و به این وسیله خوابش ببرد، پس جمله مذکور کنایه از این است که خدای تعالی با شفقت و مدارا آنان را به خواب برد     <code class="page" rel="13,345"/> همانطور که مادر مهربان با بچه شیرخوار خود عمل می‌کند. </p> <p> <span class="aya" rel="18_11" data-words="6-7">سنین عددا</span> <span class="phrase">-این جمله ظرف است برای <em rel="fa_18_11_1-1" data-sentence="23:201">ضرب</em> و <em rel="fa_18_11_7-7" data-sentence="80:186">عدد</em> مانند عد مصدر به معنای معدود است، و بنا بر این معنای جمله مزبور سنین معدودا است، و بعضی گفته‌اند: مضافی در این میان حذف شده، و تقدیر کلام سنین ذوات عدد، یعنی سالهایی دارای عدد بوده است.</span> </p> <p>ولی زمخشری در کشاف گفته توصیف سنین به عدد احتمال دارد به منظور تکثیر و یا تقلیل بوده باشد، و در هر حال معنا: <em>سالهای بسیار</em> باشد چون به منظور تقلیل هم که باشد کثیر نزد ما نزد خدا قلیل است هم چنان که عمر دنیای ما را یک ساعت از روز خوانده و فرموده:  <span class="aya" rel="46_35" data-words="17-22">لم یلبثوا إلا ساعة من نهار</span> -در دنیا مکث نکردند مگر ساعتی از روزی زجاج گفته: این توصیف به منظور تکثیر است، چون هر چیزی وقتی زیاد باشد محتاج به شمردن و عدد است و اما اندکش احتیاج به عدد ندارد، این هم خلاصه کلام زمخشری بود<span class="footnote" rel="1" title="تفسیر کشاف، ج ۲، ص ۷۰۵">*</span>. </p> <p>و چه بسا عنایت در این توصیف به این بوده که کمی مقدار سالها را برساند، چون هر چیزی وقتی زیاد شد دیگر قابل شمردن نیست و عادتا آن را نمی‌شمارند، پس اینکه فرموده سالهایی معدود، یعنی اندک و قابل شمار، هم چنان که همین قرآن کریم این عنایت را در داستان بفروش رفتن یوسف (ع) به بهای اندک به کار برده و فرموده: <span class="aya" rel="12_20" data-words="1-6">و شروه بثمن بخس دراهم معدودة</span><span class="footnote" rel="2" title="او را بفروختند به بهایی ناچیز و درهم‌هایی معدود سوره یوسف، آیه ۲۰">*</span> یعنی درهم‌هایی اندک. </p> <p>بعلاوه اگر منظور از این توصیف تقلیل باشد با سیاق مناسب‌تر است، زیرا در سابق هم گفتیم که زمینه کلام افاده این معنا است که سرگذشت اصحاب کهف امر عجیبی نیست، و با این زمینه تقلیل سازگارتر است نه تکثیر. و معنای آیه روشن است، و از آن استفاده می‌شود که اصحاب کهف در این مدت طولانی در خواب بوده‌اند نه اینکه مرده باشند. </p> <p><code class="aya" rel="18_12"/> <span class="aya" rel="18_12" data-words="1-9">ثم بعثناهم لنعلم أی الحزبین أحصی لما لبثوا أمدا</span>. </p> <p>مراد از <em>بعث</em> در اینجا همان بیدار کردن است، نه زنده کردن. به قرینه آیه قبلی که دلالت داشت بر اینکه در این مدت در خواب بودند نه اینکه مرده باشند. راغب گفته: کلمه <em>حزب</em> به معنای جماعت است اما جماعتی که یک نوع فشردگی داشته باشند<span class="footnote" rel="3" title="مفردات راغب، ماده &lt;em&gt;حزب&lt;/em&gt; ">*</span>. </p> <p>و <span class="phrase">نیز در باره کلمه <em rel="fa_18_12_9-9" data-sentence="17:415">امد</em> گفته: این کلمه با کلمه <em rel="fa_18_20_14-14" data-sentence="95:379">ابد</em> در معنا نزدیک به همند، با این تفاوت که ابد مدت زمانی را گویند که حد محدودی نداشته باشد و مقید به حدی نشده       <code class="page" rel="13,346"/> باشد، و لذا هیچ وقت نمی‌گویند: <em>ابد، چند سال</em> به خلاف <em rel="fa_18_12_9-9" data-sentence="365:153">امد</em> که به معنای مدت زمانی است که محدود باشد، اگر حدش در کلام آمده باشد که معین خواهد بود، ولی اگر به طور مطلق ذکر شده باشد زمان محدودی است که حدش مجهول است.</span> و <span class="phrase">فرق میان امد و زمان این است که امد به اعتبار آخر زمان و نهایت آن به کار می‌رود ولی زمان عام است، هم در ابتدای مدت استعمال می‌شود و هم در آخر آن، و به همین جهت است که بعضی از علمای لغت گفته‌اند <em>مدی</em> و <em rel="fa_18_12_9-9" data-sentence="208:107">امد</em> قریب المعنایند<span class="footnote" rel="1" title="مفردات راغب، ماده &lt;em&gt;امد&lt;/em&gt; ">*</span>.</span> </p> <p>مراد از اینکه فرمود <em>لنعلم-تا بدانیم</em> آن معنای معروف این کلمه نیست تا کسی بگوید مگر خدا هم جاهل است، بلکه به معنای علم فعلی است. و علم فعلی عبارت است از حضور معلوم و ظهورش با وجود مخصوص به خودش در نزد خدای سبحان و در قرآن کریم علم به این معنا زیاد آمده، مانند آیه‌ <span class="aya" rel="57_25" data-words="24-30">لیعلم الله من ینصره و رسله بالغیب</span><span class="footnote" rel="2" title="سوره حدید، آیه ۲۵">*</span> و آیه‌ <span class="aya" rel="72_28" data-words="1-6">لیعلم أن قد أبلغوا رسالات ربهم</span><span class="footnote" rel="3" title="سوره جن، آیه ۲۸">*</span>. </p> <p>برگشت توجیه بعضی<span class="footnote" rel="4" title="روح المعانی، ج ۱۵، ص ۲۳۱">*</span> از مفسرین هم که گفته‌اند معنای <em>لنعلم</em> عبارت است از:  تا معلوم خود را اظهار کنیم به همین معنایی است که ما کردیم. </p> <h3> <span class="title" rel="18_12 18_19">معنای اینکه فرمود: سپس اصحاب کهف را بیدار کردیم‌ <span class="aya" rel="18_12" data-words="3-6">لنعلم أی الحزبین أحصی</span> </span> </h3> <p> و جمله‌ <span class="aya" rel="18_12" data-words="3-6">لنعلم أی الحزبین أحصی...</span> تعلیل برای بعث است، و لام آن لام غایت و مراد از <em>دو حزب</em> دو طائفه از اصحاب کهف است که با هم اختلاف کردند یکی پرسید <span class="aya" rel="18_19" data-words="9-10">کم لبثتم</span> دیگری پاسخ داد: <span class="aya" rel="18_19" data-words="12-16">لبثنا یوما أو بعض یوم</span> گفتند پروردگارتان بهتر می‌داند که چقدر خوابیدید. </p> <p>جمله‌ <span class="aya" rel="18_19" data-words="1-5">و کذلک بعثناهم لیتساءلوا بینهم</span> که در آیات بعدی است همین معنا را تایید می‌کند که غرض از به خواب کردن اصحاب کهف همین بوده که وقتی بیدار می‌شوند اختلاف کنند و معلوم شود آیا به ذهن فردی از آنان می‌رسد که چقدر خوابیده‌اند، یا نه؟. </p> <p>و اما این احتمال که بعضی<span class="footnote" rel="5" title="هیچ رسولی نفرستادیم مگر برای اینکه به اذن خدا اطاعت شود سوره نساء، آیه ۶۴">*</span> داده‌اند که منظور از <em>دو حزب</em>  دو طائفه از مردم بوده‌اند که در باره خواب اصحاب کهف اختلاف کرده‌اند، کفار به خطا نظر می‌دادند، و مؤمنین به صواب، خدا خود اصحاب کهف را بیدار کرد تا حق مطلب را بگویند، و معلوم شود که کدام طائفه خطا کرده‌اند معنای بعیدی است. </p> <p>         <code class="page" rel="13,347"/> <span class="phrase">کلمه <em rel="fa_18_12_6-6" data-sentence="5:123">احصی</em> در جمله‌ <span class="aya" rel="18_12" data-words="6-9">أحصی لما لبثوا أمدا</span> فعل ماضی است که از باب افعال گرفته شده.</span> و <span class="phrase">کلمه <em rel="fa_18_12_9-9" data-sentence="5:222">امدا</em> مفعول آن است و ظاهرا جمله‌ <span class="aya" rel="18_12" data-words="7-8">لما لبثوا</span> قید است برای <em rel="fa_18_12_9-9" data-sentence="164:104">امدا</em>  و <em>ما</em> در آن مصدریه است، و به آیه چنین معنا می‌دهد: کدامیک از دو طائفه مدت مکثشان را شمرده‌اند.</span> </p> <p><span class="phrase">بعضی<span class="footnote" rel="1" title="کشاف، ج ۲، ص ۷۰۵">*</span> دیگر از مفسرین کلمه <em rel="fa_18_12_6-6" data-sentence="89:362">احصی</em> را اسم تفضیل از احصاء دانسته و گفته‌اند که کلمه مذکور اسم تفضیل است که زوائدش حذف شده، هم چنان که می‌گویند: فلان احصی للمال و افلس من ابن المذلق<span class="footnote" rel="2" title="فلانی از همه بهتر مال می‌شمارد، و فلانی از ابن مذلق مفلس‌تر است-این جمله یک مثل مشهور است">*</span> و کلمه <em rel="fa_18_12_9-9" data-sentence="434:59">امدا</em> منصوب به فعلی است که کلمه  <em rel="fa_18_12_6-6" data-sentence="517:18">احصی</em> بر آن دلالت دارد.</span> لیکن این طرز معنا کردن‌تکلف و بیهوده به خود زحمت دادن است. البته بعضی دیگر از مفسرین معنای دیگری کرده‌اند. </p> <p>و معنای آیات سه‌گانه یعنی آیه‌ <span class="aya" rel="18_10" data-words="1-3">إذ أوی الفتیة</span>... <span class="aya" rel="18_12" data-words="9-9">أمدا</span> این است: وقتی جوانان در غار جا گرفتند از پروردگار خود در همان موقع درخواست کردند که پروردگارا به ما از ناحیه خودت رحمتی عطا کن که ما را به سوی راه نجاتمان هدایت کند. پس سالهای معدودی ایشان را در غار بخواباندیم و آن گاه بیدارشان کردیم تا معلوم شود کدامیک از دو طائفه مدت خواب خود را می‌داند، و آن را شمرده است. </p> <p>و این آیات سه‌گانه به طوری که ملاحظه می‌فرمایید اجمال داستان اصحاب کهف را یادآوری نموده و تنها جهت آیت بودن آن را و غرابت امر ایشان را بیان می‌کند. آیه اولی اشاره می‌کند که چگونه به غار درآمدند، و درخواست راه نجات کردند، و در دومی به خواب رفتن آنان را در سالهایی معدود بیان نموده در آیه سوم به بیدار شدن و اختلافشان در مقدار زمانی که خوابیدند اشاره شده است. </p> <p>پس اجمال قصه سه رکن دارد که هر یک از این آیات سه‌گانه یکی را بیان نموده است. و بر همین منوال است آیات بعدی که تفصیل داستان را بیان می‌کند، جز اینکه آن آیات مطلب دیگری را هم اضافه می‌کند، و آن پاره‌ای از جزئیات است که پس از علنی شدن داستان ایشان رخ داده، و آیه‌ <span class="aya" rel="18_21" data-words="2-4">کذلک أعثرنا علیهم...</span> -تا آخر آیات قصه-متضمن آن جزئیات است. </p> <p>     <code class="page" rel="13,348"/><code class="aya" rel="18_13"/> <span class="aya" rel="18_13" data-words="1-5">نحن نقص علیک نبأهم بالحق...</span>. </p> <p>از اینجا تفصیل نکات مهم داستان شروع می‌شود، و معنای اینکه فرمود: <span class="aya" rel="18_13" data-words="6-9">إنهم فتیة آمنوا بربهم</span> این است که اصحاب کهف جوانانی بودند که به پروردگار خود ایمانی آوردند که مورد رضایت او بود. و اگر منظور افاده چنین ایمانی نبود مسلما ایمان را به آنان نسبت نمی‌داد و نمی‌فرمود: ایمان آوردند به پروردگارشان. </p> <p> <span class="aya" rel="18_13" data-words="10-12">و زدناهم هدی</span> -هدایت بعد از اصل ایمان ملازم با ارتقای درجه ایمانی است که باعث می‌شود انسان به سوی هر چیزی که منتهی به خشنودی خدا است هدایت گردد، هم چنان که فرموده: <span class="aya" rel="57_28" data-words="1-19">یا أیها الذین آمنوا اتقوا الله و آمنوا برسوله یؤتکم کفلین من رحمته و یجعل لکم نورا تمشون به</span><span class="footnote" rel="1" title="ای کسانی که ایمان آورده‌اید از خدا بترسید و به رسول او ایمان بیاورید تا از رحمت خود دو چندان به شما بدهد و به شما نوری ارزانی دارد که با آن نور آمد و شد کنید سوره حدید، آیه ۲۸">*</span>. </p> <p><code class="aya" rel="18_14"/><code class="aya" rel="18_15"/> <span class="aya" rel="18_14" data-words="1-7">و ربطنا علی قلوبهم إذ قاموا فقالوا</span>... <span class="aya" rel="18_15" data-words="17-19">علی الله کذبا</span>. </p> <p><span class="phrase">کلمه <em rel="fa_18_14_2-2" data-sentence="5:24">ربط</em> به معنای محکم بستن است.</span> و <em>ربط بر دلها</em> کنایه از سلب اضطراب و قلق از آنها است. و <span class="phrase">کلمه <em rel="fa_18_14_21-21" data-sentence="5:39">شطط</em> به معنای خروج از حد و تجاوز از حق است.</span> و <span class="phrase">کلمه  <em rel="fa_18_15_11-11" data-sentence="6:26">سلطان</em> به معنای حجت و برهان است.</span> </p> <h3> <span class="title" rel="18_14 18_15 18_9 18_10 18_11 18_12 18_13 18_16 18_17 18_18 18_19 18_20 18_21 18_22 18_23 18_24 18_25 18_26">اقرار به توحید پروردگار و نفی ربوبیت ارباب و آلهه در گفتگوی اصحاب کهف با خود</span> </h3> <p> این آیات سه‌گانه قسمت اول از گفتگوی اصحاب کهف را حکایت می‌کند، که وقتی علیه بت‌پرستی قیام نمودند و با آن به مبارزه برخاستند با یکدیگر گفتند. <span class="aya" rel="18_14-15" data-words="5-40">إذ قاموا فقالوا ربنا رب السماوات و الأرض لن ندعوا من دونه إلها لقد قلنا إذا شططا، هؤلاء قومنا اتخذوا من دونه آلهة لو لا یأتون علیهم بسلطان بین فمن أظلم ممن افتری علی الله کذبا</span> -هنگامی که قیام کردند گفتند پروردگار ما پروردگار آسمانها و زمین است، ما به غیر او اله دیگری را نمی‌خوانیم، چرا که اگر بخوانیم در این هنگام از راه حق تجاوز کرده‌ایم ببین که مردم ما چگونه غیر خدا خدایانی گرفته‌اند، اینها اگر دلیل قاطعی بر ربوبیت ایشان نیاورند ستمکارترین مردمند، زیرا ستمکارتر از کسی که بر خدا افتراء و دروغ ببندد کیست؟ . </p> <p>این قسمت از گفتگوی اصحاب کهف مملو از حکمت و فهم است، و در این فراز از گفتگوی خود خواسته‌اند ربوبیت ارباب بتها از ملائکه و جن و مصلحین بشر را که فلسفه وثنیت الوهیت آنها را اثبات کرده باطل کنند، نه ربوبیت خود بتها را که مشتی مجسمه و تصویری از آن ارباب و خدایان است. شاهد بر این معنا کلمه <em>علیهم</em> است که می‌رساند   <code class="page" rel="13,349"/> منظورشان ابطال ربوبیت ملائکه و جن و کملین از بشر بوده، و گرنه اگر منظورشان ابطال ربوبیت مجسمه‌ها بود می‌فرمود: علیها-اگر دلیل قاطعی بر ربوبیت آنها نیاورند . </p> <p>آری، اصحاب کهف در این قسمت از محاوره خود ابتداء با جمله‌ <span class="aya" rel="18_14" data-words="8-12">ربنا رب السماوات و الأرض</span> توحید را اثبات نموده و ربوبیت تمامی عالم را منحصر به رب واحدی کرده‌اند که شریک ندارد، و این غیر آن چیزی است که وثنیت می‌گوید. وثنیت برای هر نوع از انواع مخلوقات، اله و ربی قائل هستند. الهی برای آسمانها و الهی برای زمین و ربی برای انسانها و همچنین برای هر قسم از موجودات ربی جداگانه قائلند. </p> <p>آن گاه برای تاکید توحید اضافه کرده‌اند که: <span class="aya" rel="18_14" data-words="13-17">لن ندعوا من دونه إلها</span> -ما به غیر او اله دیگری نمی‌خوانیم و فائده این تاکید نفی آلهه‌ایست که وثنیت آنها را اثبات می‌کرد، و آن آلهه را ما فوق رب النوع‌ها می‌دانست مانند عقول کلیه‌ای که صابئین عبادت می‌کردند، و مانند برهما و سیوا و شنوکه براهمه و بودائیان آنها را می‌پرستیدند. اصحاب کهف برای نفی الوهیت آنها آن تاکید را آورده مجددا تاکید دیگری آوردند که: <span class="aya" rel="18_14" data-words="18-21">لقد قلنا إذا شططا</span> -اگر چنین کنیم از راه حق تجاوز کرده‌ایم و با این جمله فهماندند که خواندن غیر خدا تجاوز از حد و غلو در حق مخلوق و بالا بردن آن تا حد خالق است. </p> <p>آن گاه به مردم عصر خود در پرستش غیر خدای سبحان و اتخاذ آلهه حمله کرده گفته‌اند: <span class="aya" rel="18_15" data-words="1-12">هؤلاء قومنا اتخذوا من دونه آلهة لو لا یأتون علیهم بسلطان بین</span> و عقیده آنان را چنین رد کرده‌اند که اینان دلیل روشنی بر آنچه ادعاء می‌کنند ندارند. </p> <p>و این دلیلی که بت‌پرستان آورده‌اند که خدای سبحان بزرگتر از آن است که ادراک خلق بر او احاطه یافته توجهش به سوی او متوجه گردد، و یا عبادت خود به سویش تقرب جوید و لا جرم راه دیگری جز این نیست که مخلوق او بعضی از موجودات شریف و محترم را عبادت کند تا آن موجود عبادت وی را به خدا برساند و او را به خدا نزدیک کند دلیلی است که به ضرر خود آنان است، زیرا اولا احاطه نیافتن ادراک بشر به خدای تعالی اشکالی است که میان همه ما افراد بشر و آنچه‌ عبادتش می‌کنند مشترک است. </p> <p>به علاوه ما هم که یکتاپرستیم تنها او را به اسماء و صفاتش می‌شناسیم آن هم هر کس به قدر طاقتش به اسماء و صفات او آشنایی دارد. پس هر کس به قدر معرفتش باید او را بپرستد. </p> <p>علاوه بر اینکه تمامی صفاتی که معبود را مستحق عبادت می‌کند از قبیل خلقت کردن، رزق دادن و مالکیت و تدبیر عالم و امثال آن همه منحصرا صفات خدای تعالی است، <code class="page" rel="13,350"/> و غیر خدا چیزی از آن صفات را از خود ندارد، پس مشرکین هم تنها او را باید بپرستند. </p> <h3> <span class="title" rel="18_14 18_15 18_16 18_13 18_9 18_10 18_11 18_12 18_17 18_18 18_19 18_20 18_21 18_22 18_23 18_24 18_25 18_26">جزئیاتی از داستان اصحاب کهف که از آیات استفاده می‌شود</span> </h3> <p> آن گاه گفتار گذشته، یعنی جمله‌ <span class="aya" rel="18_15" data-words="7-12">لو لا یأتون علیهم بسلطان بین</span> را با این کلام دیگر خود <span class="aya" rel="18_15" data-words="13-19">فمن أظلم ممن افتری علی الله کذبا</span> : ردیف کردند تا حجت و برهانی که در رد کلام کفار اقامه کرده بودند تمام گردد. و معنایش این است که: بر مشرکین است که برهانی قاطع بر صحت گفتارشان اقامه کنند که اگر اقامه نکنند سخنشان سخنی بدون دلیل و علم بوده، دروغ و افترایی خواهد بود که به خدا بسته‌اند، و افتراء ظلم است، و ظلم بر خدا بزرگترین ظلمها است. </p> <p>پس با این کلام خود به ما فهمانده‌اند که مردمی عالم و خداشناس و دارای بصیرت بوده‌اند و وعده خدای تعالی را که در باره‌شان فرموده: <span class="aya" rel="18_13" data-words="10-12">و زدناهم هدی</span> در حقشان عملی شده است. </p> <p>در این کلام با همه اختصارش قیودی است که از تفصیل نهضت آنان و جزئیات آن در ابتدای امر خبر می‌دهد، مثلا از قید <span class="aya" rel="18_14" data-words="1-4">و ربطنا علی قلوبهم</span> فهمیده می‌شود که گفتار بعدیشان را که گفتند: <span class="aya" rel="18_14" data-words="8-12">ربنا رب السماوات و الأرض...</span> از مشرکین پنهان نمی‌داشته‌اند، بلکه علنی در میان آنان می‌گفتند، در موقعیتی می‌گفتند که دل شیر در آن آب می‌شد، و از وحشت دلها به لرزه درمی‌آمده، پوست بدنها جمع می‌شده، در میان جمعی از دشمنان اظهار می‌داشتند که می‌دانستند دنبال اظهاراتشان خونریزی و عذاب و شکنجه و تطمیع در کار است. </p> <p>و از قید، <span class="aya" rel="18_14" data-words="5-7">إذ قاموا فقالوا</span> استفاده می‌شود که این عده از جوانان ابتدای مخالفتشان در مجلسی بوده که دستور به عبادت و پرستش بتها از آنجا صادر می‌شده و اعضای آن محفل مردم را مجبور به بت‌پرستی نموده از عبادت خدا باز می‌داشتند و حتی استفاده می‌شود که خداپرستان را شکنجه و آزار هم می‌کردند، می‌کشتند، عذاب می‌دادند، حال این مجلس یا مجلس سلطان بوده یا مجلسی که از وزراء سلطان تشکیل می‌شده، و یا مجلس عمومی بوده است، علی ای حال این چند جوان برمی‌خیزند، و علنا مخالفت خود را اعلام داشته از آن مجلس بیرون می‌آیند، و از مردم شهر کناره‌گیری می‌کنند، و در حالی این قیام را کردند که در خطر عظیمی بودند، از هر سو مردم به ایشان حمله‌ور شدند، چون در آیه شریفه دارد که به غار پناهنده شدند، و فرموده: <span class="aya" rel="18_16" data-words="1-11">و إذ اعتزلتموهم و ما یعبدون إلا الله فأووا إلی الکهف</span> -و چون از ایشان و آنچه که به غیر خدا می‌پرستیدند کناره‌گیری نمودید، به غار پناهنده شوید . </p> <p>و این خود مؤید روایاتی است که در داستان اصحاب کهف آمده و به زودی خواهد آمد که اصلا شش نفر از آنان جزء خواص سلطان بوده‌اند و شاه در امور خود با آنان مشورت می‌کرده، همانها بودند که از مجلسش برخاسته اعلان اعتقاد به توحید نموده هر شریکی را از<code class="page" rel="13,351"/> خدا نفی کردند. </p> <p>و این با مضمون روایاتی که می‌گوید اصحاب کهف ایمان خود را پنهان می‌داشتند و با تقیه رفتار می‌کردند منافاتی ندارد، زیرا ممکن است عمری این چنین بسر برده و سپس به طور ناگهانی تقیه را شکسته ایمان به توحید را اعلام نموده از مردم خود کناره‌گیری نمودند، و دیگر مجالی برایشان نمانده که تظاهر به ایمان بکنند، زیرا اگر چنین مجالی بود قطعا کشته می‌شدند. </p> <p>و چه بسا احتمال داده‌اند، که مراد از قیام اصحاب کهف قیامشان برای یاری حق بوده، و اینکه گفته‌اند <span class="aya" rel="18_14" data-words="8-12">ربنا رب السماوات و الأرض</span> گفتاری بوده که در دل زمزمه می‌کرده‌اند. و جمله‌ <span class="aya" rel="18_16" data-words="1-3">و إذ اعتزلتموهم</span> گفتار ایشان در هنگام خروجشان از شهر بوده. و یا ممکن است مقصود از قیامشان قیام برای خدا باشد، و همه اقوالی که از ایشان نقل شده گفتگوهایی بوده میان خودشان که بعد از بیرون شدن از شهر و دور شدن از مردم به میان آورده‌اند. و بنا بر دو وجهی که ذکر شد منظور از ربط بر قلوب ایشان، این است که ایشان از عاقبت بیرون شدن از میان مردم و فرار از شهر و دوری از مردم نهراسیده‌اند. </p> <p>و لیکن از دو وجه مذکور وجه اولی روشن‌تر است. </p> <p><code class="aya" rel="18_16"/> <span class="aya" rel="18_16" data-words="1-11">و إذ اعتزلتموهم و ما یعبدون إلا الله فأووا إلی الکهف...</span>. </p> <p><span class="phrase">کلمه <em>اعتزال</em> و همچنین <em>تعزل</em> به معنای دوری از چیزی است، و کلمه <em>نشر</em>  به معنای گستردن است و <em rel="fa_18_16_22-22" data-sentence="114:110">مرفق</em> -به کسره میم و فتحه فاء، و همچنین بالعکس، و نیز به فتحه هر دو حرف-به معنای رفتار به نرمی و معامله به لطف است.</span> </p> <p>این آیه فراز دوم از محاوره آنان را بعد از بیرون شدن از میان مردم و اعتزالشان از آنان و از خدایان آنان حکایت می‌کند، که بعضی از ایشان پیشنهاد کرده که داخل غار شوند و خود را از دشمنان دین پنهان کنند. و اینکه این پیشنهاد خود الهامی الهی بوده که به دل ایشان انداخته که اگر چنین کنند خدا به لطف و رحمت خود با آنان معامله می‌کند، و راهی که منتهی به نجاتشان از زورگوئیهای قوم و ستمهای ایشان باشد پیش پایشان می‌گذارد. و ما این معنا را از جمله‌ <span class="aya" rel="18_16" data-words="9-16">فأووا إلی الکهف ینشر لکم ربکم من رحمته...</span> استفاده کردیم، چون اصحاب کهف در این جمله به طور جزم گفتند: پروردگارتان از رحمتش برای شما می‌گستراند <em>، و نگفتند</em> امید است پروردگارتان چنین کند <em>و نیز نگفتند</em> شاید پروردگارتان چنین کند و این دو مژده، یعنی نشر رحمت و تهیه مرفق، که بدان ملهم شدند همان دو خواهشی بود که بعد از دخول در کهف از درگاه خدای خود نموده-و به حکایت قرآن<code class="page" rel="13,352"/> کریم-گفتند: <span class="aya" rel="18_10" data-words="7-17">ربنا آتنا من لدنک رحمة و هیئ لنا من أمرنا رشدا</span>. </p> <p>استثناء در جمله‌ <span class="aya" rel="18_16" data-words="4-8">و ما یعبدون إلا الله</span> استثناء منقطع است، زیرا وثنی‌ها، خدا را با سایر خدایان خود نمی‌پرستیدند تا در نتیجه استثناء متصل باشد، و بعضی افرادی که داخل در مستثنی منه بوده بیرون کند. پس اینکه بعضی<span class="footnote" rel="1" title="کشاف، ج ۲، ص ۷۰۷">*</span> از مفسرین گفته‌اند که مردم آن روز مثل سایر مشرکین هم خدا را می‌پرستیده‌اند و هم آلهه را. و همچنین اینکه بعضی<span class="footnote" rel="2" title="مجمع البیان، ج ۶، ص ۴۵۴">*</span> دیگر گفته‌اند ممکن است که در میان آن مردم بعضی بوده‌اند که خدا را با آلهه می‌پرستیدند، و بدین جهت استثناء در آیه متصل است، سخنی بیجا است، زیرا هیچ وقت سابقه نداشته و معهود نبوده که وثنی‌ها خدای سبحان را با بتهای خود پرستیده باشند. و اصولا فلسفه وثنیت چنین اجازه‌ای نمی‌دهد، و ما در صفحات گذشته به فلسفه و حجت آنها اشاره کردیم. </p> <p><code class="aya" rel="18_17"/> <span class="aya" rel="18_17" data-words="1-16">و تری الشمس إذا طلعت تزاور عن کهفهم ذات الیمین و إذا غربت تقرضهم ذات الشمال...</span>. </p> <p><span class="phrase">کلمه <em rel="fa_18_17_6-6" data-sentence="5:67">تزاور</em> به معنای تمایل است که از ماده <em rel="fa_18_17_6-6" data-sentence="90:24">زور</em> به معنای میل گرفته شده.</span> و <span class="phrase">کلمه <em rel="fa_18_17_14-14" data-sentence="5:26">قرض</em> به معنای قطع و بریدن است.</span> و <span class="phrase">کلمه <em rel="fa_18_17_20-20" data-sentence="5:257">فجوه</em> به معنای زمین پهناور و وسیع و فضای خانه است، و مراد از <span class="aya" rel="18_18" data-words="9-13">ذات الیمین و ذات الشمال</span> طرف دست راست و طرف دست چپ است، و یا طرفی است که به خود آن راست و چپ گفته می‌شود، و به هر حال همین طرف راست و چپ معروف است.</span> </p> <h3> <span class="title" rel="18_17 18_25 18_9 18_10 18_11 18_12 18_13 18_14 18_15 18_16 18_18 18_19 18_20 18_21 18_22 18_23 18_24 18_26">وضعیت جغرافیایی غار اصحاب کهف و کیفیت قرار گرفتن اصحاب کهف در آن</span> </h3> <p> این دو آیه، غار اصحاب کهف و اوضاع جغرافیایی آن را و منزل کردن ایشان را در آن مجسم می‌سازد، و می‌فهماند که اصحاب کهف در غار در آن روزگاری که آنجا بودند چه حال و وضعی داشتند و وقتی به خواب رفتند چگونه بودند. </p> <p>خطاب در آیه به رسول خدا (ص) است، البته آن جناب شنونده خطاب شده نه اینکه مخصوص به خطاب باشد، بلکه روی سخن با همه مردم است، و از اینگونه خطابها شایع است که یک نفر را مخاطب قرار داده ولی همه را اراده می‌کنند. </p> <p>پس، اینکه آیه شریفه فرموده‌ <span class="aya" rel="18_17" data-words="1-21">و تری الشمس إذا طلعت تزاور عن کهفهم ذات الیمین و إذا غربت تقرضهم ذات الشمال و هم فی فجوة منه</span> محل غار را وصف و تعریف می‌کند، و می‌فهماند که اصحاب کهف بعد از به خواب رفتن چه وضعی داشتند و اما اینکه چطور شد که     <code class="page" rel="13,353"/> به خواب رفتند، و چقدر خوابشان طول کشید بیان نکرده، و به همان اشاراتی که در آیات قبل بود، و به اشاراتی که به زودی در ذیل جمله‌ <span class="aya" rel="18_25" data-words="1-4">و لبثوا فی کهفهم</span> خواهد آمد، اکتفاء نموده است. و اگر به این خصوصیات نپرداخته به منظور اختصار بوده است. </p> <p>و معنای آیه این است که: تو می‌بینی، و هر بیننده‌ای هم که فرض شود از کار آنان خبر داشته می‌بیند، آفتاب را که وقتی طلوع می‌کند از طرف غار آنان به سمت راست متمایل می‌شود، و در نتیجه نورش به داخل غار می‌افتد و وقتی غروب می‌کند به طرف چپ غار را قطع می‌کند و در نتیجه شعاعش به داخل غار می‌افتد، و اصحاب غار در فضای وسیع غار قرار دارند که آفتاب به آنان نمی‌رسد. </p> <p>خدای سبحان با همین بیان کوتاه این معانی را فهمانده که اولا غار اصحاب کهف شرقی و غربی قرار نگرفته بوده که از شعاع آفتاب فقط یک وعده، یا صبح و یا بعد از ظهر، استفاده کند، بلکه ساختمانش قطبی بوده، یعنی درب غار به طرف قطب جنوبی بوده که هم در هنگام طلوع و هم در هنگام غروب شعاع آفتاب به داخل آن می‌تابیده. </p> <p>و ثانیا آفتاب به خود آنان نمی‌تابیده، چون از در غار دور بودند، و در فضای وسیع غار قرار داشتند. خداوند به این وسیله ایشان را از حرارت آفتاب و دگرگون شدن رنگ و رویشان و پوسیدن لباسهایشان حفظ فرموده. </p> <p>و ثالثا در خواب خود راحت بوده‌اند، زیرا هوای خوابگاهشان حبس نبوده، بلکه همواره در فضای غار از طرف شرق و غرب در جریان بوده، و اصحاب غار هم در گذرگاه این گردش هوا قرار داشته‌اند. </p> <p>و <span class="phrase">بعید نیست که از نکره آمدن <em rel="fa_18_17_20-20" data-sentence="26:195">فجوة</em> نیز این یعنی دور بودن از شعاع آفتاب استفاده و گفته شود که نکره بودن <em rel="fa_18_17_20-20" data-sentence="152:113">فجوة</em> دلیل بر این است که چیزی در کلام حذف شده و تقدیرش این بوده: و هم فی فجوة منه لا یصیبهم فیه شعاعها که معنایش گذشت.</span> </p> <p>مفسرین<span class="footnote" rel="1" title="تفسیر فخر رازی، ج ۲۱، ص ۹۹ و روح المعانی، ج ۱۵، ص ۲۲۳ و مجمع البیان، ج ۶، ص ۴۵۶">*</span> گفته‌اند که در غار روبروی قطب شمال بوده که هم جهت با ستاره‌های بنات النعش است، و قهرا دست راست آن به طرف مغرب نگاه می‌کند، و شعاع آفتاب در هنگام طلوعش بدانجا می‌افتد، و طرف چپش به مشرق نگاه می‌کند، و آفتاب در هنگام غروبش بدانجا می‌تابد. </p> <p>البته این در صورتی صحیح است که مقصود از طرف راست و چپ غار راست و چپش   <code class="page" rel="13,354"/> برای کسی باشد که می‌خواهد وارد آن شود، نه کسی که در داخل آن نشسته است، و به نظر می‌رسد این تحدیدی که مفسرین کرده‌اند، روی اعتمادی بوده که به شهرتی در این باب داشته‌اند، زیرا معروف بوده که غار اصحاب کهف همان غاری است که در شهر افسوس از شهرهای روم شرقی قرار دارد، و آن غار همین طور است که مفسرین گفته‌اند، یعنی دهانه‌اش قطبی است و در آن مقابل قطب شمال است-و به طوری که گفته‌اند-کمی به طرف مشرق متمایل است. </p> <p>لیکن معمول در اعتبار چپ و راست در خصوص غار و خانه و خیمه و هر چیز دیگری که دارای در است این است که چپ و راست شخصی را که از آن بیرون می‌شود در نظر بگیرند نه شخصی که وارد آن می‌شود، و صحیح هم همین است، برای اینکه اولین احساسی که انسان نسبت به احتیاج اعتبار جهات (بالا و پائین، چپ و راست، و عقب و جلو) دارد، احتیاج خودش به این جهات است، آنچه که بالای سرش قرار دارد بالا، و آنچه پائین پایش است پائین، و آنچه پیش رویش قرار دارد جلو و آنچه پشت سرش است عقب و آنچه در سمت قوی‌تر بدنش یعنی سمت راست او قرار دارد، یمین (راست) و آنچه در طرف مخالف آن قرار گرفته یسار (چپ) نامیده شده است، این اولین باری است که احتیاج به این اعتبارات را احساس می‌کند. </p> <p>بعد از این احساس اگر احتیاج پیدا کرد به اینکه جهات مذکور را در چیز دیگری اعتبار نموده تعیین کند، خودش را جای آن چیز قرار داده آنچه از اطراف آن چیز با اطراف خود منطبق می‌شود همان را جهت آن می‌نامد مثلا جلو و نمای آن چیز را با روی خود منطبق کرده پشت خود را پشت آن و راستش را راست آن و چپش را چپ آن اعتبار می‌کند. </p> <p>و چون روی خانه و نمای خیمه و هر چیزی که در دارد همان طرفی است که در، در آن طرف قرار گرفته، قهرا دست چپ و راست خانه هم چپ و راست کسی خواهد بود که از خانه بیرون می‌آید، نه کسی که داخل می‌شود. و بنا بر این، غار اصحاب کهف با آن توصیفی که قرآن کریم از وضع جغرافیایی آن کرده، جنوبی خواهد بود، یعنی در غار به طرف قطب جنوب بوده است، نه آن طور که مفسرین گفته‌اند. البته این بحث تتمه‌ای دارد که به زودی خواهد آمد-ان شاء اللَّه. </p> <p>و به هر حال، این وضعی که اصحاب کهف به خود گرفتند از عنایت الهی و لطف او نسبت به ایشان بوده تا به همین حالت ایشان را زنده نگهدارد تا وقتی که منظور بوده به سر رسد، و لذا دنبال آیه فرموده: <span class="aya" rel="18_17" data-words="22-38">ذلک من آیات الله من یهد الله فهو المهتد و من یضلل فلن تجد له ولیا مرشدا</span>. </p> <p><code class="aya" rel="18_18"/> <span class="aya" rel="18_18" data-words="1-6">و تحسبهم أیقاظا و هم رقود</span> <span class="phrase">-کلمه <em rel="fa_18_18_3-3" data-sentence="6:102">ایقاظ</em> جمع <em rel="fa_18_18_3-3" data-sentence="66:85">یقظ</em> و <em rel="fa_18_18_3-3" data-sentence="122:68">یقظان</em>  (بیدار)، و کلمه <em rel="fa_18_18_6-6" data-sentence="196:37">رقود</em> جمع‌ <em rel="fa_18_18_6-6" data-sentence="257:18">راقد</em>  (خواب رفته) است.</span> و در کلام اشاره است به اینکه در حال خواب چشمهایشان باز بوده است، زیرا می‌فرماید: تو آنان را بیدار خیال می‌کنی ولی خوابند. </p> <p> <span class="aya" rel="18_18" data-words="7-13">و نقلبهم ذات الیمین و ذات الشمال</span> مقصود این است که آنان را یک بار از طرف شانه چپ به راست و باری دیگر از راست به چپ می‌گردانیم تا بدنهایشان که به زمین چسبیده نپوسد، و زمین لباسها و بدنهایشان را نخورد، و قوای بدنیشان در اثر رکود، و خمود و بی‌حرکتی در مدتی طولانی از کار نیفتد. </p> <p> <span class="aya" rel="18_18" data-words="14-18">و کلبهم باسط ذراعیه بالوصید</span> <span class="phrase">-کلمه <em rel="fa_18_18_18-18" data-sentence="6:406">وصید</em> به معنای درگاه خانه است و بعضی<span class="footnote" rel="1" title="روح المعانی، ج ۱۵، ص ۲۲۶">*</span> گفته‌اند به معنای آستانه خانه است، و معنای آیه این است که: اصحاب کهف که وضعشان را گفتیم، در حالی آن وضع را داشتند که سگشان ذراع دست خود را روی زمین پهن کرده بود، این جمله در ضمن از این معنا هم خبر می‌دهد که سگ اصحاب کهف همراه ایشان بوده، و ما دام که آنان در کهف بوده‌اند آن حیوان نیز با ایشان بوده است.</span> </p> <p> <span class="aya" rel="18_18" data-words="19-28">لو اطلعت علیهم لولیت منهم فرارا و لملئت منهم رعبا</span> -این جمله از این معنا خبر می‌دهد که وضع اصحاب کهف در همین حالی که به خواب رفته‌اند آن قدر هائل و وحشتناک بوده که اگر کسی از نزدیک ایشان را می‌دید از ترس و از خطری که از ایشان احساس می‌کرد پا به فرار می‌گذاشت، تا خود را از مکروهی که گفتیم از ناحیه آنان احساس می‌کند دور بدارد. و خلاصه قلب آدمی از دیدن آنان سرشار از وحشت و ترس می‌گردد، و از قلب به سراسر وجود انسان دویده، سراپای او را پر از رعب و وحشت می‌کند. </p> <p><span class="phrase">سخنی که ما در خطاب <em>لولیت</em> و <em rel="fa_18_18_26-26" data-sentence="36:128">لملئت</em> داریم همان حرفی است که در خطاب‌ <span class="aya" rel="18_17" data-words="1-3">و تری الشمس</span> گفتیم، و دیگر تکرار نمی‌کنیم.</span> </p> <p>از توضیحی که گذشت دو نکته روشن گردید، یکی اینکه چرا فرمود از ترس از ایشان پر می‌شوی <em>و نفرمود</em> دلت پر از ترس می‌شود . <span class="phrase">دوم اینکه چرا اول فرمود <span class="aya" rel="18_18" data-words="22-24">لولیت منهم فرارا</span> و سپس فرمود: <span class="aya" rel="18_18" data-words="25-28">و لملئت منهم رعبا</span> نکته اولی احتیاج به تکرار ندارد، ولی در باره دومی می‌گوییم <em rel="fa_18_18_24-24" data-sentence="243:38">فرار</em> به معنای دور کردن خویش است، از مکروه.</span> و فرار معلول توقع رسیدن مکروه است، نه معلول ترس که حالتی است درونی و تاثری است که در قلب پیدا   <code class="page" rel="13,356"/> می‌شود،  (چه بسیار مواقع که قلب دچار ترس می‌شود، ولی انسان فرار نمی‌کند و چه بسیار می‌شود که بدون ترس باید فرار کرد). آری، مکروهی که بنا است برسد باید از آن بر حذر بود یعنی باید فرار کرد، چه اینکه ترسی در دل ایجاد شده باشد و یا نشده باشد. </p> <p><span class="phrase">پس اینکه فرار را از ترس و رعب جلوتر آورده از باب تقدیم مسبب بر سبب نیست، بلکه از باب تقدیم حکم خوف است، بر حکم رعب، چون خوف و رعب دو حالت متغایر قلبی هستند، و اگر به جای کلمه <em rel="fa_18_18_28-28" data-sentence="175:145">رعب</em> کلمه <em>خوف</em> را به کار می‌برد حق کلام این می‌شد که جمله دومی را اول و اولی را دوم بیاورد یعنی بفرماید: لملئت منهم خوفا و لولیت منهم فرارا .</span> و اما بنا بر آنچه ما گفتیم هر چند خوف و رعب-هر دو اثر اطلاع یافتن بر منظره‌ای وحشتناک است لیکن بلیغ‌تر و بهتر است، زیرا کلمه فرار دلالتش بر این معنا روشن‌تر از کلمه مملو شدن از رعب است. </p> <h3> <span class="title" rel="18_9 18_10 18_11 18_12 18_13 18_14 18_15 18_16 18_17 18_18 18_19 18_20 18_21 18_22 18_23 18_24 18_25 18_26">بیان غایت و هدف از بعث (بیدار کردن) اصحاب کهف و اشاره به همانند بودن خواب آنان و مرگ اهل دنیا</span> </h3> <p> <code class="aya" rel="18_19"/> <span class="aya" rel="18_19" data-words="1-5">و کذلک بعثناهم لیتساءلوا بینهم...</span>. </p> <p>کلمه <em>یتساءلوا</em> از مصدر تسائل است که به معنی پرسش عده‌ای از یکدیگر است، و کلمه <em>و رق</em> -به فتحه حرف اول و کسره حرف دوم-به معنای پول است، بعضی<span class="footnote" rel="1" title="روح المعانی، ج ۱۵، ص ۲۲۹">*</span> گفته‌اند به معنای پول نقره است، چه سکه‌دار باشد و چه بی سکه. و معنای جمله‌ <span class="aya" rel="18_20" data-words="2-4">إن یظهروا علیکم</span>، اگر اطلاع یافتند بر شما <em>و یا: </em> اگر ظفر یافتند بر شما می‌باشد. </p> <p>و اشاره به <em>کذلک</em> اشاره به خواباندن اصحاب کهف به صورتی است که آیات سابق بیان نمود، یعنی همانطور که نام بردگان را روزگاری طولانی به آن صورت عجیب و مدهش که خود یکی از آیات ما به شمار می‌رود خواباندیم همانطور ایشان را مبعوث می‌کنیم، و بیدار می‌سازیم تا از یکدیگر پرسش کنند. </p> <p>این تشبیه و همچنین اینکه پرسش از یکدیگر را هدف بیدار کردن قرار داده با در نظر گرفتن دعائی که در هنگام ورودشان به غار کردند، و بلافاصله به خواب رفتند، خود دلیل بر این است که اصحاب کهف برای این از خواب بیدار شدند، تا پس از پرسش از یکدیگر حقیقت امر بر ایشان مکشوف گردد، و اصلا به خواب رفتنشان در این مدت طولانی برای همین بوده. آری، اصحاب کهف مردمی بودند که کفر بر جامعه‌شان استیلاء یافته بود، و باطل در میان آنان غلبه کرده بود، و زورگویی اقویاء از هر سو مردم را احاطه کرده، سپاه یاس و نومیدی از ظهور کلمه حق و آزاد شدن اهل دین بر دلهای آنان یورش برده بود. حوصله‌ها از طول   <code class="page" rel="13,357"/> کشیدن عمر باطل و نیامدن دوران ظهور حق سر آمده بود، و می‌خواستند دچار شک و تردید شوند که خدا نجاتشان داد. و بعد از آنکه وارد غار شدند از خدای تعالی درخواست رحمتی از ناحیه خودش و اهتدایی آماده نسبت به امر خود نمودند که در هر چه زودتر از این دو دلی و سرگردانی نجات یابند. خداوند نیز دعایشان را مستجاب نموده اینطور هدایتشان کرد. </p> <p>هم چنان که آن شخصی را که از خرابه دهی می‌گذشت و ناگهان این سؤال به نظرش رسید که آیا خدا بار دیگر اینان را زنده می‌کند و آیا چنین چیزی ممکن است؟ خدای تعالی برای اینکه از آن سرگردانی نجاتش دهد او را برای صد سال میراند، و مجددا زنده‌اش کرد. </p> <p>سخن کوتاه اینکه، از آنجایی که این پندار (که دیگر حق ظاهر شدنی نیست) در نظرشان قوت گرفت و از زوال غلبه باطل مایوس شدند، خداوند سالهای متمادی به خوابشان برده آن گاه بیدارشان کرد تا از یکدیگر بپرسند چقدر خوابیده‌ایم، یکی بگوید یک روز، دیگری بگوید پاره‌ای از یک روز، آن گاه پیرامون خود نگریسته ببینند اوضاع و احوال دنیا طور دیگری شده و کم کم بفهمند که صدها سال است که به خواب رفته‌اند و این چند صد سال که به نظر دیگران چند صد سال بوده به نظر ایشان یک روز و یا بعضی از یک روز می‌آید. از همین جا که طول عمر دنیا و با کمی آن چنان نیست که بتواند حقی را بمیراند یا باطلی را زنده کند و این خدای سبحان است که زمینی‌ها را زینت زمین کرده، و دلهای آدمیان را مجذوب آنها ساخته قرنها و روزگارها جریان داده تا آنان را بیازماید که کدام نیکوکارترند، و دنیا جز این سمتی ندارد که طالبان خود را با زر و زیور خود بفریبد، و آنهایی را که پیرو هوی و هوس‌اند و دل به زندگی زمینی داده‌اند گول بزند. </p> <p>و این خود حقیقتی است که همواره برای انسانها هر وقت که به عمر رفته خود نظر بیفکنند روشن و مبرهن می‌شود و می‌فهمند آن هفتاد سالی که پشت سر گذاشته و آن حوادث شیرین و تلخی که دیده‌اند تو گویی یک رؤیا بوده که در خواب و چرت خود دیده و می‌بینند. </p> <p>چیزی که هست مستی هوی و هوس و گرمی و بازی با امور مادی دنیوی نمی‌گذارد آنان متوجه حق بگردند، و پس از تشخیص حق آن را پیروی کنند. </p> <p>لیکن برای خدا روزی است که در آن روز این شواغل، دیگر آدمی را به خود سرگرم نمی‌کند و این دنیا و زرق و برقش آدمی را از دیدن حق بازنمی‌دارد، و آن روز مرگ است. </p> <p>هم چنان که از علی (ع) نقل شده که فرمود مردم در خوابند تا بمیرند، وقتی مردند بیدار می‌شوند روز دیگری نیز هست که خداوند در آن روز بساط دنیا و زندگی‌هایش را بر می‌چیند، و با فرمان قضایش بشر را به سوی انقراض سوق می‌دهد. <code class="page" rel="13,358"/> </p><h3> <span class="title" rel="18_19">چند وجه دیگر در باره غایت بعث اصحاب کهف‌ <span class="aya" rel="18_19" data-words="4-5">لیتساءلوا بینهم...</span> </span> </h3> <p> از آنچه گذشت معلوم شد که چرا جمله‌ <span class="aya" rel="18_19" data-words="4-5">لیتساءلوا بینهم</span> غایت و هدف از بیدار شدن آنان قرار گرفته، و لام غایت بر سر آن آمده آری، لام غایت در آمده تا غایت را تعلیل کند، و این غایت را با غایتی که در جمله‌ <span class="aya" rel="18_12" data-words="1-9">ثم بعثناهم لنعلم أی الحزبین أحصی لما لبثوا أمدا</span> بود منطبق سازد. </p> <p>بعضی<span class="footnote" rel="1" title="روح المعانی، ج ۱۵، ص ۲۲۹ و تفسیر فخر رازی، ج ۲۱، ص ۱۰۲">*</span> از مفسرین گفته‌اند: در جمله مورد بحث بعضی از غایت در جای همه غایت قرار گرفته، یعنی مساله پرسش از یکدیگر غایت منحصر نیست، بلکه غایتهای بسیار دیگری نیز هست که خود به خود دنبال آن غایتی که ذکر شده بروز می‌کند، مثلا تنها پرسش از یکدیگر را اسم برده ولی به دنبال آن پی بردن به حقیقت مطلب نیز هست، علم به قدرت کامله خدا نیز هست. لیکن علاوه بر اینکه از ظاهر لفظ آیه دلیلی بر این تفسیر نیست مستلزم تکلف نیز هست هم چنان که بر کسی پوشیده نیست<span class="footnote" rel="2" title="به نظر می‌رسد که هیچ اشکالی در آن نباشد و وجه تکلف در آن کاملا پوشیده است مترجم">*</span>. </p> <p>بعضی<span class="footnote" rel="3" title="روح المعانی، ج ۱۵، ص ۲۲۹">*</span> دیگر گفته‌اند: لام در جمله <em>لیتسائلوا</em> لام عاقبت است، نه لام غایت، چون استبعاد کرده‌اند از اینکه تسائل که یک مساله پیش پا افتاده است هدف از جریان اصحاب کهف بوده باشد. لیکن به فرض هم که لام، لام عاقبت باشد باز استبعاد او به حال خود باقی است، برای اینکه همانطور که یک امر پیش پا افتاده بعید است غایت و هدف از صحنه اصحاب کهف باشد عاقبت بودن آن هم بعید است، معقول نیست که چنین امر بی ارزشی منظور از یک صحنه‌ای بس خطیر و معجزه‌ای بس عظیم بوده باشد. علاوه بر اینکه شما خواننده محترم ملتفت شدید که غایت قرار گرفتن تسائل برای داستان اصحاب کهف هیچ بعدی نداشته بلکه امری طبیعی است. </p> <p> <span class="aya" rel="18_19" data-words="6-10">قال قائل منهم کم لبثتم</span> -این جمله دلیل بر این است که یک نفر از ایشان بوده که از دیگران از مدت مکث در غار پرسیده که چقدر خوابیده‌ایم. و از آن برمی‌آید که گویا سائل خودش احساس طولانی بودن مدت مکث را کرده، چون آن کسالتی را که معمولا بعد از خوابهای طولانی به آدمی دست می‌دهد در خود دیده، لذا حد اقل به شک افتاده و پرسیده: <span class="aya" rel="18_19" data-words="9-10">کم لبثتم</span>. </p> <h3> <span class="title" rel="18_19">معنای جمله: <span class="aya" rel="18_19" data-words="12-16">لبثنا یوما أو بعض یوم</span> </span> </h3> <p> <span class="aya" rel="18_19" data-words="11-16">قالوا لبثنا یوما أو بعض یوم</span> -در جواب وی مردد شده گفتند: یا یک روز یا بعضی از یک روز، و گویا این تردیدی که در جواب از خود نشان دادند بدین جهت بوده که دیده‌اند       <code class="page" rel="13,359"/> جای آفتاب تغییر کرده، مثلا اگر صبح به خواب رفته بودند، وقتی بیدار شدند دیده‌اند آفتاب در اواسط آسمان و یا اواخر آن است آن گاه شک کردند در اینکه در این بین شبی را هم در خواب گذرانده‌اند، تا در نتیجه خوابشان یک روز طول کشیده باشد، و یا چنین نبوده، و در نتیجه پاره‌ای از روز را در خواب بوده‌اند، بدین جهت جواب خود را با تردید دادند که یا یک روز در خواب بوده‌ایم و یا پاره‌ای از یک روز، و به هر حال جوابی که دادند یک جواب است. </p> <p>ولی بعضی<span class="footnote" rel="1" title="روح المعانی، ج ۱۵، ص ۲۲۹، به نقل از ابو حیان">*</span> از مفسرین گفته‌اند دو جواب است. برخی از آنها نظرشان این بوده که یک روز در خواب بوده‌اند و برخی دیگر آن شق دیگر را تشخیص داده‌اند، دلیل این مفسرین این است که اگر جواب یکی بوده به آن بیانی که گذشت باید گفته باشند که ما پاره‌ای از روز خواب بوده‌ایم و یا یک روز و اندی، نه یک روز، به همین دلیل کلمه <em>او</em> باید برای تفصیل باشد نه تردید، یعنی از آن فهمیده می‌شود که یکی از آنان گفته‌ یک روز در خواب بوده‌ایم، و دیگران گفته‌اند بعضی از یک روز را. </p> <p>لیکن این سخن، سخن قابل توجهی نیست: اولا برای اینکه از سیاقی چون‌ <span class="aya" rel="18_19" data-words="12-16">لبثنا یوما أو بعض یوم</span> به هیچ وجه چنین معنایی استفاده نمی‌شود. صرفنظر از سیاق، اصلا در قرآن کریم عین این عبارت از شخص واحد نقل شده که گفته است: <span class="aya" rel="2_259" data-words="28-32">لبثت یوما أو بعض یوم</span><span class="footnote" rel="2" title="سوره بقره، آیه ۲۵۹">*</span> که پر واضح است در آن عبارت معنا ندارد کلمه <em>او</em> برای تفصیل باشد. </p> <p>و ثانیا، برای اینکه تردید اصحاب کهف ناشی از استدلالی بوده که از شواهد و قرائن مشهود گرفتند، و چنین مردانی بزرگ شانشان اجل از این است که از روی تحکم و هوی و هوس و گزافه‌گویی حرفی بزنند. و شواهد و قرائن خارجی که انسان به وسیله آن استدلال می‌کند از قبیل آفتاب و سایه و نور و ظلمت و امثال آن آنهم از کسانی که تازه از خواب برخاسته‌اند اموری نیست که مقدار دقیق زمانی که به خواب رفته‌اند را مشخص سازد، حال چه اینکه ما کلمه <em>او</em> را برای تردید بدانیم یا برای تفصیل. پس مقصود از کلمه <em>یوم</em> در هر دو حال زیادتر از یک شبانه روز است، و استعمال کلمه <em>یک روز</em> در یک روز و اندی شایع است، و تازگی ندارد. </p> <p> <span class="aya" rel="18_19" data-words="17-21">قالوا ربکم أعلم بما لبثتم</span> -یعنی بعضی دیگر ایشان در رد آنهایی که گفتند یک روز و یا پاره‌ای از یک روز خوابیدیم <em>گفتند: </em> پروردگار شما بهتر می‌داند که چقدر     <code class="page" rel="13,360"/> خوابیده‌اید چون اگر منظورشان رد آن کلام نبوده باشد جا داشت بگویند: پروردگار ما بهتر می‌داند . </p> <p>این را بدان جهت گفتیم تا روشن گردد که عبارت مذکور صرفا برای رعایت ادب نسبت به خدای تعالی نبوده-آن طور که بعضی<span class="footnote" rel="1" title="روح المعانی، ج ۱۵، ص ۲۲۹">*</span> از مفسرین پنداشته‌اند-بلکه برای بیان حقیقتی از حقایق معارف توحید بوده است، و آن این است که اصولا علم-به معنای حقیقی کلمه-جز علم خدا نیست، زیرا انسان، گذشته از خودش، محجوب از هر چیز دیگری است حتی نه تنها مالک نفس خود نیست، بلکه احاطه به خویش هم ندارد، مگر آنکه خدایش اجازه داده باشد، و اگر به غیر خود احاطه‌ای پیدا کند و علمی به هم رساند به آن مقدار می‌تواند که امارت و نشانه‌های خارجی برایش کشف نموده پرده‌برداری کند، و اما احاطه به عین موجودات و عین حوادث که علم حقیقی هم همان است علمی است مخصوص خدای تعالی که محیط به هر چیز و شاهد و ناظر بر هر چیز است، و آیات قرآنی هم که بر این معنا دلالت کند بسیار زیاد است. </p> <p>پس شخص موحد اگر عارف به مقام پروردگار خود باشد باید در هر امری تسلیم او گردد، و علم را از آن او بداند، و به خودش نسبت علم ندهد، نه تنها علم بلکه هیچ کمالی چون علم و قدرت را به خود نسبت ندهد مگر در جایی که ناچار شود که در آن صورت حقیقت علم و قدرت را به خدا نسبت می‌دهد و آن گاه آن مقداری را برای خود اثبات می‌کند که خدای تعالی تملیکش کرده، و اجازه‌اش داده، هم چنان که خودش فرموده: <span class="aya" rel="96_5" data-words="1-5">علم الإنسان ما لم یعلم</span><span class="footnote" rel="2" title="و به آدم آنچه را که نمی‌دانست با الهام خود تعلیم داد سوره علق، آیه ۵">*</span> و نیز فرموده: <span class="aya" rel="2_32" data-words="1-8">قالوا سبحانک لا علم لنا إلا ما علمتنا</span><span class="footnote" rel="3" title="گفتند منزهی تو، ما علمی نداریم مگر همان مقدار که تو به ما دادی سوره بقره آیه ۳۲">*</span> و نیز آیاتی دیگر. </p> <h3> <span class="title" rel="18_19">جمله: <span class="aya" rel="18_19" data-words="18-21">ربکم أعلم بما لبثتم</span> انحصار علم حقیقی به معنای احاطه بر عین موجودات و حوادث، به خدای تعالی را افاده می‌کند</span> </h3> <p> از همین جا می‌توان فهمید که گویندگان جمله‌ <span class="aya" rel="18_19" data-words="18-21">ربکم أعلم بما لبثتم</span> در مقام معرفت و خداشناسی از گویندگان جمله‌ <span class="aya" rel="18_19" data-words="12-16">لبثنا یوما أو بعض یوم</span> برتر بوده‌اند، و مقصودشان از گفته خود تنها اظهار ادب نبوده، بلکه همانطور که گفتیم به یکی از معارف توحید آشنایی داشته‌اند، و گرنه ممکن بود بگویند: ربنا اعلم بما لبثنا-پروردگار ما بهتر می‌داند که چقدر خوابیده‌ایم ، آن وقت این دسته آن عده‌ای نمی‌بودند که خدای تعالی در باره‌شان فرمود: <span class="aya" rel="18_12" data-words="1-9">ثم بعثناهم لنعلم أی الحزبین أحصی لما لبثوا أمدا</span> -آنان را مبعوث کردیم تا بدانیم کدام طائفه بهتر تشخیص می‌دهند که چقدر خوابیده‌اند ، برای اینکه صرف اظهار ادب ملازم با بهتر       <code class="page" rel="13,361"/> تشخیص دادن نیست، و اظهار کردن ادب غیر از تشخیص دادن و گفتن است. </p> <p>و ظاهر امر این است که گویندگان‌ <span class="aya" rel="18_19" data-words="18-21">ربکم أعلم بما لبثتم</span> غیر گویندگان‌ <span class="aya" rel="18_19" data-words="12-16">لبثنا یوما أو بعض یوم</span> است، زیرا سیاق-همانطور که دیگران<span class="footnote" rel="1" title="روح المعانی، ج ۱۵، ص ۲۲۹">*</span> هم گفته‌اند-سیاق محاوره و پاسخ و پرسش است که لازمه‌اش این است که یک عده بپرسند و عده‌ای دیگر پاسخ گویند. پس گویندگان جمله دومی غیر از گویندگان جمله اولی هستند، و اگر هر دو کلام از یک عده می‌بود جای آن داشت که بفرماید: ثم قالوا ربنا اعلم بما لبثنا-پس خودشان در جواب خود گفتند پروردگار ما داناتر است به اینکه چقدر خوابیده‌ایم نه اینکه بفرماید: پروردگار شما بهتر می‌داند... . </p> <p>از اینجا استفاده می‌شود که اصحاب کهف هفت نفر یا بیشتر بوده‌اند، نه کمتر، زیرا در حکایت گفتگوی ایشان یک جا تعبیر به <em>قال</em> آمده، و دو جا: <em>قالوا</em> و چون کمترین عدد جمع سه است نتیجتا عددشان از هفت نفر کمتر نبوده و حد اقل سه نفر سؤال کرده‌اند و حد اقل سه نفر جواب داده‌اند، و یک نفر هم صاحب کلامی است که کلمه <em>قال</em> در آغازش آمده. </p> <h3> <span class="title" rel="18_19 18_9 18_10 18_11 18_12 18_13 18_14 18_15 18_16 18_17 18_18 18_20 18_21 18_22 18_23 18_24 18_25 18_26">گفتگوی اصحاب کهف بعد از بیدار شدن در باره رفتن به شهر</span> </h3> <p> <span class="aya" rel="18_19" data-words="22-34">فابعثوا أحدکم بورقکم هذه إلی المدینة فلینظر أیها أزکی طعاما فلیأتکم برزق منه</span> - این جمله نیز تتمه محاوره و گفتگوی ایشان است، که پیشنهاد می‌کند یک نفر را به شهر بفرستند تا طعامی برایشان بخرد، و غذایی تهیه کند. <span class="phrase">ضمیر در کلمه <em rel="fa_18_19_29-29" data-sentence="13:139">ایها</em> به مدینه بر می‌گردد، و مقصود اهل مدینه است، یعنی کدام یک از اهل شهر طعام بهتری دارد از او بخرد و بیاورد، و این قسم اضمار را استخدام گویند.</span> </p> <p>کلمه <em>ازکی: پاکیزه‌تر</em> از ماده زکات است، و زکات طعام پاکیزه آن است. بعضی<span class="footnote" rel="2" title="مگر آنکه از شر آنان تقیه کنید سوره آل عمران، آیه ۲۸">*</span> گفته‌اند: یعنی حلال‌تر آن. بعضی<span class="footnote" rel="3" title="مفردات راغب، ماده &lt;em&gt;ظهر&lt;/em&gt; ">*</span> دیگر گفته‌اند یعنی پاک‌تر آن، و لیکن اینکه کلمه را به صیغه افعل تفصیل (ازکی) آورده خالی از این اشعار و اشاره نیست که مقصود از کلمه مذکور همان معنای اول باشد. </p> <p>ضمیر در <em>منه</em> به طعامی برمی‌گردد، که از جمله‌ <span class="aya" rel="18_19" data-words="30-31">أزکی طعاما</span> استفاده می‌شود بعضی<span class="footnote" rel="4" title="هیچ کسی نمی‌تواند ایمان بیاورد مگر به اذن خدا سوره یونس، آیه ۱۰۰">*</span> گفته‌اند به کلمه‌ <span class="aya" rel="18_19" data-words="30-31">أزکی طعاما</span> برمی‌گردد و کلمه <em>من</em> در <em>منه</em> برای ابتداء و یا تبعیض است که اگر تبعیض باشد معنای جمله این می‌شود که یکی را بفرستید در شهر بگردد و ببیند کدامیک از فروشگاهها جنس پاکیزه‌تر می‌فروشد و مقداری از آن برایتان       <code class="page" rel="13,362"/> خریداری کند تا با آن ارتزاق کنید بعضی<span class="footnote" rel="1" title="روح المعانی، ج ۱۵، ص ۲۳۱">*</span> دیگر گفته‌اند ضمیر به کلمه <em>و رق</em> بر می‌گردد، آن گاه حرف <em>من</em> را بدلی گرفته و گفته‌اند: معنای آیه این است که بیاورد رزقی بدل از پول ، ولی این احتمال بعید است، چون مستلزم تقدیر گرفتن ضمیر دیگری است که به جمله قبلی برگردد، علاوه بر اینکه ضمیر مورد گفتگو ضمیر مذکر است، و اگر به و رق بر می‌گشت باید مؤنث آورده می‌شد، به شهادت اینکه خود آیه قبلا و رق را مؤنث دانسته در باره‌اش اشاره مؤنث به کار برده و فرموده‌ <span class="aya" rel="18_19" data-words="24-25">بورقکم هذه</span>. </p> <h3> <span class="title" rel="18_19 18_9 18_10 18_11 18_12 18_13 18_14 18_15 18_16 18_17 18_18 18_20 18_21 18_22 18_23 18_24 18_25 18_26">نگرانی اصحاب کهف از فاش شدن رازشان و دست یافتن کفار به آنان</span> </h3> <p> <span class="aya" rel="18_19" data-words="35-41">و لیتلطف و لا یشعرن بکم أحدا</span> - <em>تلطف</em> به معنای اعمال لطف و رفق و اظهار مدارات است، پس اینکه فرمود: <span class="aya" rel="18_19" data-words="37-41">و لا یشعرن بکم أحدا</span> عطفی است تفسیری، که می‌خواهد همان جمله قبلی را معنا کند، و مقصود از این کلام به طوری که از سیاق برمی‌آید این است که باید این شخص که می‌فرستید در اعمال نازک کاری و لطف با اهل شهر در رفتن و برگشتن و معامله کردن خیلی سعی کند، تا مبادا خصومتی یا نزاعی واقع شود که نتیجه‌اش این شود که مردم از راز و حال ما سردرآورند. </p> <p>بعضی<span class="footnote" rel="2" title="مجمع البیان، ج ۶، ص ۴۶۰">*</span> دیگر اینطور معنا کرده‌اند که در معامله بسیار نازک کاری به خرج دهد. ولی کلام مطلق است و قیدی برای خصوص معامله در آن نیست. </p> <p><code class="aya" rel="18_20"/> <span class="aya" rel="18_20" data-words="1-14">إنهم إن یظهروا علیکم یرجموکم أو یعیدوکم فی ملتهم و لن تفلحوا إذا أبدا</span>. </p> <p>این آیه امر به تلطف را تعلیل نموده و مصلحتش را بیان می‌کند. </p> <p><span class="phrase">جمله‌ <span class="aya" rel="18_20" data-words="3-4">یظهروا علیکم</span> به معنای یطلعوا علیکم-بر شما اطلاع یابند است، چون ظهور بر هر چیز اطلاع از آن و علم یافتن بدان و همچنین ظفر یافتن بر آن است، و آیه شریفه به هر دو معنا هم تفسیر شده، و کلمه مذکور به طوری که راغب<span class="footnote" rel="3" title="کسانی که ملائکه جانشان را در حال کفر و ظلم به نفس گرفتند می‌پرسند در دنیا چه وضعی داشتید (چرا کافر بودید؟) می‌گویند ما در دنیا جزو طبقه ضعیف بودیم (اقویا به کفر مجبورمان کردند) ملائکه می‌گویند: مگر زمین خدا فراخ نبود چرا مهاجرت نکردید؟ این دسته از مردم جایشان جهنم است که بد سرانجامی است سوره نساء، آیه ۹۷">*</span> گفته از کلمه <em rel="fa_18_22_31-31" data-sentence="632:300">ظهر</em> گرفته شده که به معنای پشت و گرده آدمی است، در مقابل شکم آدمی، پس از آن بطور استعاره در خصوص گرده زمین استعمال نموده گفتند: ظهر الارض-پشت زمین <em>در مقابل</em> بطن الارض-دل زمین <em>، آن گاه</em> ظهور از آن گرفته شده که به معنای پیدایی و هویدایی است، در مقابل <em>بطون</em> که به معنای ناپیدایی است.</span> </p> <p>چون بودن شخص در روی زمین ملازم است با دیدن و اطلاع یافتن و همچنین میان بودن در روی زمین و ظفر یافتن و نیز میان آن و غلبه یافتن ملازمه عادی هست، و لذاست که     <code class="page" rel="13,363"/> گفته<span class="footnote" rel="1" title="مگر کسی که مجبورش کنند به زبان کفر بگوید، در حالی که قلبش مطمئن به ایمان باشد">*</span> شده <em>ظهر علیه</em> در معنای اطلاع یافتن بر آن <em>و</em> مکان او را شناخت <em>و</em> بر او ظفر یافت <em>و</em> بر او غلبه کرد استعمال می‌شود، و از این گذشته در اشتقاقش هم توسعه‌ای قائل شده‌اند، به طوری که هم باب افعال از آن گرفته‌اند و هم باب مفاعله و باب تفاعل و باب استفعال و ابوابی دیگر. </p> <p>و از سیاق برمی‌آید که جمله‌ <span class="aya" rel="18_20" data-words="3-4">یظهروا علیکم</span> در خصوص این داستان به معنای همان اطلاع یافتن از مخفی‌گاه کسی سر درآوردن است، زیرا از سایر معانی جامع‌تر است، چون اصحاب کهف قبلا مردمانی نیرومند و متنفذ بوده‌اند، و حال فرار نموده و خود را پنهان کرده‌اند، لذا سفارش می‌کنند که چون ما مردمی سرشناسیم سعی کن کسی از مخفی‌گاه ما خبردار نشود و اگر مطلع شوند بر آنچه که می‌خواهند ظفر می‌یابند. </p> <p>و <span class="phrase">اینکه فرمود: <em rel="fa_18_20_5-5" data-sentence="13:481">یرجموکم</em> معنایش کشتن با سنگ است که بدترین کشتن‌ها است، زیرا علاوه بر کشتن منفوریت و مطرودیت کشته را هم همراه دارد و در این که خصوص رجم را از میان همه اقسام قتل اختیار نمود خود مشعر بر این است که اهل شهر عموما با اصحاب کهف دشمنی داشته‌اند، زیرا اینان از دین آنان بیرون آمده بودند، با حرصی عجیب می‌خواستند با ریختن خون ایشان دین خود را یاری کنند، بنا بر این اگر دستشان به ایشان برسد بی درنگ خونشان را می‌ریزند، و چون همه افراد می‌خواهند در اینکار شرکت جویند لا جرم جز با سنگسار میسر نمی‌شود.</span> </p> <p>و اینکه فرمود <span class="aya" rel="18_20" data-words="6-9">أو یعیدوکم فی ملتهم</span> ظاهرش این است که کلمه <em>اعاده</em> متضمن معنای داخل کردن باشد، چون می‌بینیم کلمه مذکور با لفظ <em>فی</em> متعدی شده است. با اینکه این کلمه همواره باید با <em>الی</em> متعدی شود. </p> <p>آری، برداشتی که اصحاب کهف کردند طوری نبوده که مردم دست از سر آنان بردارند، یا به صرف ادعای اینکه بگویند ما از دین توحید دست برداشته‌ایم از ایشان بپذیرند و جرمشان را ببخشند بلکه به خاطر اینکه جرمشان تظاهر به دین توحید و خروج از دین بت‌پرستی بوده و علنا بت‌پرستی را خرافی و موهوم و افتراء بر خدا معرفی می‌کردند عادتا نباید به صرف اعتراف به حقانیت بت‌پرستی قناعت کنند، بلکه باید آن قدر تعقیبشان کنند و رفتارشان را زیر نظر بگیرند تا نسبت به صدق ادعایشان اطمینان پیدا کنند، و قهرا در بت‌پرستی یکی از بت‌پرستان شده و تمامی وظائف دینی ایشان را انجام داده از انجام مراسم و شرایع دین الهی   <code class="page" rel="13,364"/> محروم شوند، حتی به یک کلمه از دین توحید لب نگشایند. </p> <p>البته هیچ یک از اینها نسبت به کسی که در زیر فشار کفار قرار گرفته و از هر سو او را محصور خود نموده مانند یک اسیر زیر دست و مستضعف در میان آنان زندگی می‌کند مانعی ندارد، هم عقل آن را تجویز می‌کند، و هم نقل، حتی قرآن کریم صریحا تجویز نموده و فرموده: <span class="aya" rel="16_106" data-words="7-13">إلا من أکره و قلبه مطمئن بالإیمان</span><span class="footnote" rel="1" title="روح المعانی، ج ۱۵، ص ۲۳۲">*</span> و نیز فرموده: <span class="aya" rel="3_28" data-words="18-22">إلا أن تتقوا منهم تقاة</span><span class="footnote" rel="2" title="مجمع البیان، ج ۶، ص ۴۵۹">*</span> که چنین کسانی می‌توانند به زبان انکار حق نموده و در دل ایمان داشته باشند، لیکن همه اینها برای کسی است که گفتیم در زیر فشار کفار و زیر نظر آنان و در چنگالشان قرار گرفته باشد، نه مانند اصحاب کهف که از میان کفار نجات یافتند، و آزادی در عمل و اعتقاد به دست آوردند، برای آنان دیگر جائز نیست خود را در مهلکه ضلالت افکنده و دست بسته تحویل اجتماع کفر شوند آن وقت نتوانند به کلمه حق لب بگشایند، و خود را از انجام وظائف دینی و انسانی محروم کنند، که اگر چنین کنند سعادت را بر خود حرام نموده دیگر هرگز روی رستگاری را نمی‌بینند، هم چنان که خدای تعالی فرموده: <span class="aya" rel="4_97" data-words="1-29">إن الذین توفاهم الملائکة ظالمی أنفسهم قالوا فیم کنتم قالوا کنا مستضعفین فی الأرض قالوا أ لم تکن أرض الله واسعة فتهاجروا فیها فأولئک مأواهم جهنم و ساءت مصیرا</span><span class="footnote" rel="3" title="سرزمین پاک روئیدنیش نمی‌روید مگر به اذن خدا سوره اعراف آیه ۵۸">*</span>. </p> <h3> <span class="title" rel="18_19 18_20 18_9 18_10 18_11 18_12 18_13 18_14 18_15 18_16 18_17 18_18 18_21 18_22 18_23 18_24 18_25 18_26">با اینکه تقیه و تظاهر به کفر از روی اضطرار جایز است سبب نگرانی و بیم اصحاب کهف چه بوده است؟ </span> </h3> <p> و با همین بیان وجه ترتب جمله‌ <span class="aya" rel="18_20" data-words="10-14">و لن تفلحوا إذا أبدا</span> بر جمله‌ <span class="aya" rel="18_20" data-words="6-9">أو یعیدوکم فی ملتهم</span> کاملا روشن می‌گردد، و نیز اشکالی که در اینجا به نظر می‌رسد رفع می‌شود، و آن اشکال این است که اظهار کفر از روی اکراه و پنهان داشتن ایمان در قلب و بین خود و خدا همیشه بخشوده است، و منحصر به زمانی معین نیست، پس چرا فرموده: و هرگز تا ابد رستگار نمی‌شوند و با اینکه مجبور بودن اصحاب کهف از حالشان هویدا بوده چرا برگشتن به کفر ملتشان را هلاکت ابدی خوانده؟ جوابی که گفتیم از کلام ما به دست می‌آید این است که اگر خود را بر مردم عرضه می‌کردند و یا ایشان را به نحوی به مخفی‌گاه خود راهنمایی </p> <p>سوره نحل، آیه 106.      <code class="page" rel="13,365"/> می‌نمودند خود را به اختیار گرفتار کفر و شرک نموده و عذرشان موجه نمی‌شد (آری ناچاری و اضطرار به اختیار منافاتی با اختیار ندارد مثلا کسی که خود را به اختیار از هواپیما پرتاب می‌کند دیگر در بین زمین و آسمان اختیاری ندارد، نه می‌تواند برگردد و نه می‌تواند از سقوط و متلاشی شدن خود جلوگیری کند ولی این نتوانستن رفع ملامت از او نمی‌کند). </p> <p>البته دیگران هم جوابهای دیگری از این اشکال داده‌اند که قانع کننده نیست، مثلا یکی<span class="footnote" rel="1" title="مفردات راغب، ماده &lt;em&gt;عثر&lt;/em&gt; ">*</span> گفته: اکراه بر کفر گاهی سبب می‌شود شیطان آدمی را به تدریج استدراج نموده و نظر او را برگرداند و راستی به کفر معتقدش کند، و در این اعتقاد باطل پا بر جایش سازد. </p> <p>و لیکن این جواب صحیح نیست، برای اینکه اگر چنین خوفی بود می‌بایست بفرماید:  و یخاف علیکم ان لا تفلحوا ابدا یعنی در این صورت ترس آن هست که هرگز رستگار نشوید، نه اینکه بطور قطع بفرماید هرگز رستگار نمی‌شوید. </p> <p>بعضی<span class="footnote" rel="2" title="هیچ مصیبتی نمی‌رسد مگر به اذن خدا سوره تغابن، آیه ۱۱">*</span> دیگر از اشکال اینطور جواب داده‌اند که ممکن است منظور این باشد که کفار از راه دوستی و خواهش شما را به دین خود برگردانند. ولی سیاق با این توجیه سازگاری ندارد. </p> <p>بعضی<span class="footnote" rel="3" title="کارهای ما برای خودمان و کارهای شما برای خودتان سوره شوری، آیه ۱۵">*</span> دیگر جواب داده‌اند که ممکن است در آن روز تقیه جائز نبوده، و به هیچ وجه کسی نمی‌توانسته اظهار کفر کند، قهرا در چنین فرضی عود به ملت کفر هر چند تقیتا باشد عدم فلاح ابدی را مستلزم است، این جواب نیز ناتمام است، برای اینکه دلیلی بر آن نیست و صرف احتمال، کافی در رفع اشکال نمی‌باشد. </p> <p>و سیاق محاوره‌ای که از ایشان حکایت شده یعنی از جمله‌ <span class="aya" rel="18_19" data-words="6-10">قال قائل منهم کم لبثتم</span> -تا آخر دو آیه-سیاق عجیبی است که از کمال محبتشان به یکدیگر در راه خدای تعالی و برادریشان در دین و مساواتشان در بین یکدیگر و خیرخواهی‌و اشفاق نسبت به هم خبر می‌دهد. </p> <p>همانطور که قبلا هم گفتگویش گذشت در جمله‌ <span class="aya" rel="18_19" data-words="18-21">ربکم أعلم بما لبثتم</span> بر موقفی از توحید اشاره کرده‌اند که نسبت به صاحبان و گویندگان جمله‌ <span class="aya" rel="18_19" data-words="12-16">لبثنا یوما أو بعض یوم</span> رفیع‌تر و کامل‌تر است. </p> <p>و اما برادری و مواساتشان از اینجا فهمیده می‌شود که یکی از ایشان وقتی می‌خواهد پیشنهاد کند که کسی را بفرستیم شهر به یکی از رفقایش نمی‌گوید تو برخیز برو، می‌گوید     <code class="page" rel="13,366"/> یکی را بفرستید، و نیز نگفت فلانی را بفرستید. و وقتی هم خواست اسم پول را ببرد نگفت پولمان را و یا از پولمان به او بدهید برود، بلکه گفت: پولتان را بدهید به یک نفرتان و و رق را به همه نسبت داد، همه اینها مراتب برادری و مواسات و ادب آنان را می‌رساند. </p> <p>بعلاوه، جمله‌ <span class="aya" rel="18_19" data-words="28-31">فلینظر أیها أزکی طعاما...</span> و جمله‌ <span class="aya" rel="18_19" data-words="35-36">و لیتلطف...</span> مراتب خیرخواهی آنان نسبت به هم را می‌رساند. و جمله‌ <span class="aya" rel="18_20" data-words="1-4">إنهم إن یظهروا علیکم...</span> اشفاق و مهربانی آنان را نسبت به یکدیگر می‌رساند که چقدر نسبت به نفوسی که دارای ایمان بودند مشفق بودند، و برای آن نفوس ارزش قائل بودند. </p> <p>و <span class="phrase">در جمله‌ <span class="aya" rel="18_19" data-words="24-25">بورقکم هذه</span> با در نظر گرفتن اضافه پول به آنان و به کار رفتن اشاره  <em rel="fa_18_19_25-25" data-sentence="131:218">هذه</em> که و رق مشخصی را تعیین می‌کند اشعار دارد بر اینکه عنایت خاصی داشته‌اند بر اینکه بدان اشاره کنند و بگویند <em>پولتان که اینست</em> و گرنه سیاق بیش از این استدعا نداشت که چون گرسنه‌اند شخصی را بفرستند قدری غذا تهیه کند.</span> و اما اسم پول بردن و بدان اشاره کردن بعید نیست برای این بوده که ما بدانیم جهت بیرون افتادن راز آنان همان پول بوده، چون وقتی فرستاده آنان پول را در آورد تا به فروشنده جنس بدهد فروشنده دید سکه‌ای است قدیمی و مربوط به سیصد سال قبل. و در آیات این داستان غیر از این پول چیز دیگری باعث کشف این راز معرفی نشده است. </p> <p><code class="aya" rel="18_21"/> <span class="aya" rel="18_21" data-words="1-19">و کذلک أعثرنا علیهم لیعلموا أن وعد الله حق و أن الساعة لا ریب فیها إذ یتنازعون بینهم أمرهم</span>. </p> <p><span class="phrase">در مفردات<span class="footnote" rel="1" title="روح المعانی، ج ۱۵، ص ۲۳۳">*</span> گفته: ماده <em rel="fa_18_21_3-3" data-sentence="93:19">عثر</em> به معنای سقوط است.</span> وقتی می‌گویند <em>فلان عثر</em>  معنایش این است که فلانی افتاد، ولی مجازا در مورد کسی هم که به مطلبی اطلاع پیدا می‌کند بدون اینکه در پی آن باشد استعمال می‌کنند، و می‌گویند: <em>عثرت علی کذا</em> یعنی به فلان مطلب اطلاع یافتم. در قرآن کریم یک جا فرموده: <span class="aya" rel="5_107" data-words="1-6">فإن عثر علی أنهما استحقا إثما</span> و یک جا فرموده: <span class="aya" rel="18_21" data-words="1-4">و کذلک أعثرنا علیهم</span> یعنی این چنین ایشان را بر جای آنان واقف نمودیم بدون اینکه خودشان در جستجوی آنان باشند. </p> <p>و تشبیهی که در جمله‌ <span class="aya" rel="18_21" data-words="1-4">و کذلک أعثرنا علیهم</span> است مانند تشبیهی است که در جمله‌ <span class="aya" rel="18_19" data-words="2-3">کذلک بعثناهم</span> قرار دارد، و معنایش این است: همانطور که قرنها به خوابشان کردیم و سپس بیدارشان نمودیم همین طور چنین و چنان کردیم. و به همین منوال جمله اولی معنا   <code class="page" rel="13,367"/> می‌شود. و مفعول‌ <span class="aya" rel="18_21" data-words="3-3">أعثرنا</span> در آن جمله کلمه <em>اناس</em> است که سیاق بر آن دلالت دارد، و ذیل آیه هم که می‌فرماید: <span class="aya" rel="18_21" data-words="5-9">لیعلموا أن وعد الله حق</span> شاهد بر این دلالت است. </p> <p>و جمله‌ <span class="aya" rel="18_21" data-words="24-26">ربهم أعلم بهم</span> به بیانی که خواهد آمد این وجه را تایید می‌کند. </p> <p>بعضی<span class="footnote" rel="1" title="روح المعانی، ج ۱۵، ص ۲۳۳">*</span> از مفسرین بر این وجه اعتراض کرده‌اند، اولا به اینکه مستلزم این است که تنازع و سر و صدای مردم بعد از واقف شدن بر حال اصحاب باشد، و حال آنکه چنین نیست، و ثانیا به اینکه تنازع و سر و صدا قبل از وقوف بر حال آنان بوده، و بعد از وقوف دیگر سر و صدا برطرف شده است، و بنا بر وجه بالا تنازع و وقوف در یک وقت بوده و صحیح نیست. </p> <p>از این اعتراض پاسخ می‌دهیم به اینکه بنا بر این وجه، تنازع مردم تنازع در خصوص اصحاب کهف است که زمانا بعد از اعثار و وقوف بوده، و آن تنازعی که قبل از وقوف بوده تنازع در مساله قیامت بوده است که بنا بر این وجه مقصود از تنازع آن نیست. </p> <h3> <span class="title" rel="18_21">توضیح آیه: <span class="aya" rel="18_21" data-words="20-23">فقالوا ابنوا علیهم بنیانا...</span> که گفتگوی و مجادله مردم را در باره اصحاب کهف حکایت می‌کند</span> </h3> <p> <span class="aya" rel="18_21" data-words="20-26">فقالوا ابنوا علیهم بنیانا ربهم أعلم بهم</span>. </p> <p>گویندگان این حرف مشرکین هستند به دلیل اینکه دنبال آن چنین نقل فرموده: <span class="aya" rel="18_21" data-words="27-31">قال الذین غلبوا علی أمرهم</span> -گفتند آنهایی که بر امر ایشان اطلاع یافتند . و مراد از <em>بناء</em> بنیان بر ایشان است-و به طوری که بعضی<span class="footnote" rel="2" title="پس بگو عمل من برای من و عمل شما برای شما است سوره یونس، آیه ۴۱">*</span> گفته‌اند منظور این است که دیواری کشیده شود تا اصحاب کهف پشت آن قرار گرفته از نظر مردم پنهان شوند، و کسی بر حال آنان واقف نگردد، هم چنان که گفته می‌شود: <em>بنی علیه جدارا</em> یعنی آن را پشت دیوار قرار داد. </p> <p>این قسمت از آیات داستان اصحاب کهف به انضمام قسمت‌های قبل، از آنجا که فرمود: <span class="aya" rel="18_19" data-words="1-3">و کذلک بعثناهم</span> و <span class="aya" rel="18_21" data-words="2-4">کذلک أعثرنا علیهم</span> اشاره به تمامیت داستان می‌کند، گویا فرموده است: بعد از آنکه فرستاده اصحاب کهف به شهر آمد و اوضاع و احوال شهر را دگرگونه یافت و فهمید که سه قرن از به خواب رفتن آنان گذشته (البته این را نفهمید که دیگر شرک و بت‌پرستی بر مردم مسلط نیست و زمان به دست دین توحید افتاده) لذا چیزی نگذشت که آوازه این مرد در شهر پیچیده خبرش در همه جا منتشر شد، مردم همه جمع شدند و به طرف غار هجوم و ازدحام آوردند و دور اصحاب کهف را گرفته حال و خبر پرسیدند، و بعد از آنکه دلالت الهیه و حجت او به دست آمد خداوند همه‌شان را قبض روح کرد، پس بعد از بیدار شدن بیش از چند ساعت زنده نماندند، فقط به قدری زنده بودند تا شبهه‌های مردم در امر قیامت برطرف     <code class="page" rel="13,368"/> گردد، بعد از آن همه مردند، و مردم گفتند بنائی بر غار آنان بسازید، که پروردگارشان اعلم است. </p> <p>و در اینکه گفتند: پروردگارشان اعلم است اشاره است به اینکه آن جمعیت وقتی آنان را در غار دیدند باز بین خود اختلاف کردند و اختلافشان هر چه بوده بر سر امری مربوط به اصحاب کهف بوده است، زیرا کلام، کلام کسی است که از علم یافتن به حال آنان و استکشاف حقیقت حال مایوس باشد. و گویا بعضی از دیدن آن صحنه شبهه‌شان نسبت به قیامت زایل گشته آرامش خاطر یافتند، و بعضی دیگر آن طور که باید قانع نشدند، لذا طرفین گفته‌اند: بالأخره یا حرف ما است یا حرف شما، هر کدام باشد سزاوار است دیواری بر آنان بکشیم که مستور باشند خدا به حال آنان آگاهتر است. </p> <p>پس جمله‌ <span class="aya" rel="18_21" data-words="24-26">ربهم أعلم بهم</span> از نظر هر یک از این دو وجه معنای جداگانه‌ای به خود می‌گیرد، برای اینکه به هر حال این جمله نسبت به جمله‌ <span class="aya" rel="18_21" data-words="16-19">إذ یتنازعون بینهم أمرهم</span> که دو وجه در معنایش آوردیم تفرع دارد، به طوری که هر معنایی که آن جمله به خود بگیرد در این هم اثر می‌گذارد، اگر تنازع مستفاد از جمله‌ <span class="aya" rel="18_21" data-words="16-17">إذ یتنازعون...</span> تنازع و اختلاف در باره قیامت باشد یکی اقرار و یکی انکار کرده باشد، قهرا معنای جمله مورد بحث ما نیز این می‌شود که مردم در باره قیامت اختلاف نموده سر و صدا را انداخته بودند که ناگهان ایشان را از داستان اصحاب کهف مطلع کردیم تا بدانند که وعده خدا حق است و قیامت آمدنی است، و شکی در آن نیست، و لیکن مشرکین با اینکه آیت الهی را دیدند دست از انکار برنداشتند و گفتند دیواری بر آنان بسازید تا مردم با آنان ارتباط پیدا نکنند چه از امر آنان چیزی برای ما کشف نشد و یقین پیدا نکردیم پروردگار آنان به حال آنان داناتر است. </p> <p>موحدین گفتند امر ایشان ظاهر شد، و آیت آنان روشن گردید، و ما به همین آیت اکتفاء نموده ایمان می‌آوریم، و بر بالای غار آنان مسجدی می‌سازیم که هم خدا در آن عبادت شود و هم تا آن مسجد هست اسم اصحاب کهف هم زنده بماند، تا بدانند وعده خدا حق است، و مراد از وعده خدا به طوری که از سیاق استفاده می‌شود مساله معاد و قیامت است، پس در حقیقت جمله‌ <span class="aya" rel="18_21" data-words="10-15">و أن الساعة لا ریب فیها</span> عطف تفسیری آن است. </p> <p>و <span class="phrase">ظرف <em>اذ</em> در جمله‌ <span class="aya" rel="18_21" data-words="16-19">إذ یتنازعون بینهم أمرهم</span> ظرف برای <em rel="fa_18_21_3-3" data-sentence="114:33">اعثرنا</em> و یا برای  <em rel="fa_18_22_23-23" data-sentence="183:5">لیعلموا</em> است.</span> و کلمه <em>تنازع</em> به معنای تخاصم و دشمنی است. بعضی<span class="footnote" rel="1" title="مساجدی که در آن نام خدا برده می‌شود سوره حج، آیه ۴۰">*</span> گفته‌اند: اصل   <code class="page" rel="13,369"/> این کلمه به معنای تجاذب است که در تخاصم استعمال می‌شود. و به همین جهت به اعتبار معنای اصلی‌اش متعدی به نفس به کار می‌رود، هم چنان که به اعتبار معنای تخاصم به وسیله  <em>فی</em> نیز متعدی می‌شود، مانند تنازع در جمله‌ <span class="aya" rel="4_59" data-words="14-17">فإن تنازعتم فی شیء</span>. </p> <p>و مراد از تنازع مردم در بین خود و در باره امر خود تنازعشان در مساله قیامت است. </p> <p>و اگر قیامت را به ایشان نسبت داده به خاطر اعتناء زیادی است که در باره آن داشتند. این بود حال آیه مورد بحث از نظر مفردات آن، و دلالت و شهادتی که بعضی کلمات آن بر معنای بعضی دیگر دارد. </p> <p>و معنایش بنا بر آنچه گذشت این می‌شود: همانطور که ما آنان را به خواب کردیم و سپس برای منظوری چنین و چنان بیدارشان نمودیم همچنین مردم را از حال آنان با خبر کردیم تا در باره قیامت که در باره آن با هم نزاع داشتند روشن گشته بدانند که وعده خدا به آمدن قیامت حق است. و در فرا رسیدن آن شک و ریبی نیست. </p> <p>و یا معنایش این می‌شود که: ما مردم را بر جای آنان واقف ساختیم تا مردم مقارن نزاعی که بین خود در باره قیامت داشتند بدانند که وعده خدا حق است. </p> <h3> <span class="title" rel="18_21 18_22 18_9 18_10 18_11 18_12 18_13 18_14 18_15 18_16 18_17 18_18 18_19 18_20 18_23 18_24 18_25 18_26">وجه دلالت بیدار شدن اصحاب کهف بعد از خواب چند صد ساله، بر حق بودن معاد و قیامت</span> </h3> <p> خواهی پرسید که از خواب بیدار شدن اصحاب کهف چه دلالتی دارد بر اینکه قیامت حق است؟ در جواب می‌گوئیم: از این جهت که اصحاب کهف در عالم خواب جانشان از بدنهایشان کنده شد، و در این مدت طولانی مشاعرشان به کلی تعطیل گشته بود و حواس از کار باز ایستاده و آثار زندگی و قوای بدنی همه از کار افتاد، یعنی بدنها دیگر نشو و نما نکرد، موی سر و رویشان و ناخن‌هایشان دیگر بلند نشد شکل و قیافه‌شان عوض نگردید اگر جوان بودند پیر نشدند و اگر سالم بودند مریض نگشتند، ظاهر بدنها و لباسهایشان پوسیده نشد، آن وقت پس از روزگاری بس طولانی یک بار دیگر که داخل غار شده بودند برگشتند، و این خود بعینه نظیر قیامت است، و نظیر مردن و دوباره زنده شدن است، و هر دو در اینکه خارق العاده‌اند شریکند، کسی که آن را قبول داشته باشد نمی‌تواند این را قبول نکند، و هیچ دلیلی بر نفی آن جز استبعاد ندارد. </p> <p>و این قضیه در زمانی رخ داده که دو طائفه از انسانها با هم اختلاف داشته‌اند یک طائفه موحد بوده‌اند که می‌گفتند روح بعد از مفارقتش از بدن دوباره در روز قیامت به بدنها بر می‌گردد طائفه دیگر مشرک بودند و می‌گفتند روح اصلا مغایر بدن است، و در هنگام مرگ از بدن جدا می‌شود، و لیکن به بدن دیگری می‌پیوندد، آری عموم بت‌پرستان اعتقادشان این است که آدمی با مرگ دستخوش بطلان و نابودی نمی‌گردد، و لیکن به بدن دیگری ملحق می‌شود و این همان تناسخ است. <code class="page" rel="13,370"/> پس در چنین عصری حدوث چنین حادثه‌ای جای هیچ شک و ریبی باقی نمی‌گذارد که این داستان آیتی است الهی که منظور از آن از بین بردن شک و تردید دلها است، در خصوص امر قیامت، و منظور آوردن آیتی است تا بفهمند که آن آیت دیگر (قیامت) نیز ممکن است و هیچ استبعادی ندارد. </p> <p>از همین جا است که در نظر، قوی می‌آید که اصحاب کهف بعد از چند ساعتی که مردم از حال آنان واقف شدند از دنیا رفته باشند، و منظور خدای تعالی همین بوده باشد که آیتی از خود نشان داده دهان به دهان در بشر منتشر شود تا در باره قیامت تعجب و استبعاد نکنند. </p> <p><span class="phrase">از اینجا وجه دیگری برای جمله: <span class="aya" rel="18_21" data-words="16-19">إذ یتنازعون بینهم أمرهم</span> پیدا می‌شود، و آن این است که بگوئیم در ضمیر جمع اول، یعنی آنکه در یتنازعون است و آنکه کلمه <em>بین</em> بر آن اضافه شده به ناس برمی‌گردد، و سومی یعنی آنکه <em>امر</em> بر آن اضافه شده به اصحاب کهف برمی‌گردد و کلمه: <em>اذ</em> در این صورت ظرف برای: <em rel="fa_18_22_23-23" data-sentence="359:198">لیعلموا</em> خواهد بود، و معنایش این می‌شود که مردم را به داستان اصحاب کهف آگاه کردیم تا بدانند وعده ما حق است، و در آن تردیدی نیست، و این دانستنشان وقتی باشد که در میان خود در خصوص اصحاب کهف سر و صدا می‌کردند.</span> </p> <p>و اگر تنازع مزبور تنازع در باره اصحاب کهف بوده باشد، و ضمیر در <em>امرهم</em> به اصحاب کهف برگردد معنای آیه چنین می‌شود: ما بعد از آنکه اصحاب کهف را بیدار کردیم مردم را بر حال آنان مطلع ساختیم تا بدانند که وعده خدا حق است و قیامت تردیدی ندارد، و مردم در باره آنان بین خود نزاع کردند که آیا اینها خوابند یا مرده‌اند و آیا لازم است دفن شوند و برایشان قبر درست کنیم و یا به حال خودشان واگذاریم تا در فضای غار هم چنان بمانند، مشرکین گفتند: بنائی بر آنان بنیان کنیم و به حال خودشان واگذاریم، پروردگارشان داناتر به حالشان است که آیا زنده‌اند و خواب و یا آنکه مرده‌اند، ولی موحدین گفتند: مسجدی را بالای آنان بنا می‌کنیم. </p> <p>این دو معنا بود که احتمال می‌رفت و لیکن سیاق مؤید معنای اول است، زیرا ظاهر سیاق این است که اینکه موحدین گفتند <span class="aya" rel="18_21" data-words="32-34">لنتخذن علیهم مسجدا</span> در حقیقت رد کلام مشرکین است که گفته‌اند: <span class="aya" rel="18_21" data-words="21-23">ابنوا علیهم بنیانا...</span> و این دو قول به طور یقین از دو طایفه است، و باید با هم مختلف باشد، و این اختلاف تنها بنا بر معنای اول تصور دارد، و همچنین جمله <span class="aya" rel="18_21" data-words="24-26">ربهم أعلم بهم</span> آن هم با این تعبیر که بگویند: <em>ربهم</em> و نگویند: <em>پروردگار ما</em> با<code class="page" rel="13,371"/> معنای اول مناسب‌تر است. </p> <h3> <span class="title" rel="18_21">مقصود از: <span class="aya" rel="18_21" data-words="28-31">الذین غلبوا علی أمرهم</span> در آیه: <span class="aya" rel="18_21" data-words="27-31">قال الذین غلبوا علی أمرهم...</span> </span> </h3> <p> <span class="aya" rel="18_21" data-words="27-34">قال الذین غلبوا علی أمرهم لنتخذن علیهم مسجدا</span>. </p> <p>این جمله نقل کلام موحدین است، شاهدش این است که گفتند مسجدی بنا کنیم، و نگفتند معبدی. چون مسجد در عرف قرآن محلی را گویند که برای ذکر خدا و سجده برای او مهیا شده است، و قرآن بتکده و یا سایر معابد را مسجد نخوانده هم چنان که خداوند در سوره حج، مسجد را در مقابل صومعه و بیع و صلوات قرار داده و فرموده: <span class="aya" rel="22_40" data-words="26-31">و مساجد یذکر فیها اسم الله</span><span class="footnote" rel="1" title="تفسیر کشاف، ج ۲، ص ۷۱۳">*</span>. </p> <p>و اگر می‌بینید جمله مورد بحث با فصل و بدون عطف آمده بدین جهت است که کلام به منزله جواب از سؤالی مقدر است، گویا سائلی پرسیده: غیر مشرکین چه گفتند؟ در جوابشان گفته شد آنها که بر امر اصحاب کهف غلبه کردند چنین گفتند. و منظور از غلبه بر امر ایشان <em>اگر مقصود از</em> امر ایشان همان مساله مورد مشاجره در جمله‌ <span class="aya" rel="18_21" data-words="17-17">یتنازعون...</span> باشد و ضمیر <em>هم</em> به ناس برگردد مراد غلبه موحدین خواهد بود به وسیله پیروزی خود با معجزه کهف. و اگر ضمیر به <em>فتیه</em> برگردد مقصود از غلبه بر امر ایشان (فتیه)، غلبه از نظر به دست گرفتن کار ایشان خواهد بود که باز در این صورت همان موحدین بودند که متصدی امر کهف و ساختن مسجد بر بالای آن بودند. </p> <p>بعضی<span class="footnote" rel="2" title="به زودی ان شاء اللَّه مرا از صالحین خواهی یافت سوره قصص، آیه ۲۷">*</span> گفته‌اند: غالبین بر امر ایشان پادشاه زمان و دستیارانش بودند، نه موحدین، بعضی<span class="footnote" rel="3" title="به زودی مرا ان شاء اللَّه از صابرین خواهی یافت سوره صافات، آیه ۱۰۲">*</span> دیگر گفته‌اند: اولیاء و فامیلهای خود اصحاب کهف بودند. و این قول از هر قولی دیگر سخیف‌تر است. </p> <p>و اگر منظور از امر ایشان امر مذکور در <span class="aya" rel="18_21" data-words="17-17">یتنازعون...</span> نبوده باشد در این صورت اگر ضمیر به <em>ناس</em> برگردد معنای غلبه عبارت از زمامداری خواهد بود، و معنای‌ <span class="aya" rel="18_21" data-words="27-31">قال الذین غلبوا علی أمرهم</span>، آنهایی که زمام امر مردم را در دست داشتند چنین و چنان گفتند خواهد بود. </p> <p>و این زمامداری هم با حاکم زمان قابل انطباق است و هم با موحدین، هم ممکن است حاکم این حرف را زده باشد، و هم موحدین و اگر ضمیر به موصول (الذین... -آنهایی که غلبه کردند) برگردد دیگر منظور از غالبون خیلی روشن است، و مقصود از غلبه زمامداران بر امر خویش این است که ایشان هر کاری را بخواهند می‌کنند. این بود وجوه محتمل در این آیه ولی از همه     <code class="page" rel="13,372"/> وجوه بهتر همان وجه اول است. </p> <p>این آیه از آیاتی است که معرکه آراء مختلف مفسرین شده، اختلافات زیادی در مفردات آیه دارند، اختلاف‌هایی در مرجع ضمیر جمع در آن و در ضمن اختلافات عجیبی در باره جملات آیه از ایشان دیده می‌شود که اگر این اختلافات را با آن اختلافات در هم ضرب کنیم آن وقت می‌توان گفت در این آیات هزاران قول پیدا شده و از این اقوال آنچه که با سیاق آیه مناسب بود آوردیم چنانچه خواننده عزیز بخواهد به همه آن اقوال پی ببرد باید به کتب تفسیری مطول مراجعه نماید. </p> <h3> <span class="title" rel="18_9 18_10 18_11 18_12 18_13 18_14 18_15 18_16 18_17 18_18 18_19 18_20 18_21 18_22 18_23 18_24 18_25 18_26">حکایت اختلاف مردم در عدد اصحاب کهف و بیان اینکه ایشان هفت نفر بوده‌اند</span> </h3> <p> <code class="aya" rel="18_22"/> <span class="aya" rel="18_22" data-words="1-4">سیقولون ثلاثة رابعهم کلبهم</span>... <span class="aya" rel="18_22" data-words="15-17">و ثامنهم کلبهم</span>. </p> <p>خدای تعالی در این آیه اختلاف مردم را در عدد اصحاب کهف و اقوال ایشان را ذکر فرموده، و بنا به آنچه که خداوند در قرآن نقل کرده-و قوله الحق-مردم سه قول داشته‌اند که هر یک مترتب بر دیگری است، یکی اینکه اصحاب کهف سه نفر بوده‌اند که چهارمی سگ ایشان بوده. دوم اینکه پنج نفر بوده‌اند و ششمی سگشان بوده که قرآن کریم بعد از نقل این قول فرموده: رجم به غیب می‌کردند یعنی بدون علم و اطلاع سخن می‌گفتند. </p> <p>و این توصیفی است بر هر دو قول، زیرا اگر مختص به قول دوم به تنهایی بود حق کلام این می‌بود که قول دومی را اول نقل کند و آن گاه این رد خود را هم دنبالش بیاورد بعدا قول اول و بعد سوم را نقل کند. </p> <p>قول سوم اینکه هفت نفر بوده‌اند که هشتمی سگ ایشان بوده، خدای تعالی بعد از نقل این قول چیزی که اشاره به ناپسندی آن کند نیاورده، و این خود خالی از اشعار بر صحت آن نیست. قبلا هم که در پیرامون محاوره اصحاب کهف در ذیل آیه‌ <span class="aya" rel="18_19" data-words="6-21">قال قائل منهم کم لبثتم قالوا لبثنا یوما أو بعض یوم قالوا ربکم أعلم بما لبثتم</span> بحث می‌کردیم گفتیم که این صیغه‌های جمع و آن یک صیغه مفرد نه تنها اشعار بلکه دلالت دارد بر اینکه حد اقل عدد ایشان هفت نفر بوده و کمتر از آن نبوده است. </p> <p>و از جمله لطائفی که در ترتیب شمردن اقوال مذکور به کار رفته این است که از عدد سه تا هشت را پشت سر هم آورده با اینکه سه عدد را شمرده شش رقم را نام برده، فرموده سه نفر، چهارمی سگشان، پنج نفر، ششمی سگشان، هفت نفر هشتمی سگشان . </p> <p>و <span class="phrase">اما کلمه <em rel="fa_18_22_10-10" data-sentence="9:618">رجما</em> تمیزی است که به وصف دو قول اول به عبارت <em>قول بدون علم</em> می‌پردازد و <em rel="fa_18_22_10-10" data-sentence="140:531">رجم</em> همان سنگسار کردن است و گویا مراد از <em>غیب</em> غایب باشد، یعنی قولی که معنایش از علم بشر غایب است و قائلش نمی‌داند راست است یا دروغ، آن گاه<code class="page" rel="13,373"/> گوینده کلامی را که چنین شانی و چنین وضعی دارد به کسی تشبیه فرموده که می‌خواهد با سنگ کسی را بزند، خم می‌شود چیزی را برمی‌دارد که نمی‌داند سنگ است یا چیز دیگر و نمی‌داند که به هدف می‌خورد یا خیر؟ و شاید در مثل معروف هم که می‌گویند: فلانی رجم به غیب کرد همین باشد، یعنی به جای علم با مظنه رجم کرد، چون مظنون هم هر چه باشد تا حدی از نظر صاحبش غائب است.</span> </p> <p>بعضی<span class="footnote" rel="1" title="مفردات راغب، ماده &lt;em&gt;مری&lt;/em&gt; ">*</span> در معنای <em>رجم به غیب</em> گفته‌اند <em>ظن به غیب</em> ولی قول بعیدی است. </p> <p>خدای تعالی در این سه جمله مورد بحث، در وسط دو جمله اول آن واو نیاورد، ولی در سومی آورده فرموده: <span class="aya" rel="18_22" data-words="2-4">ثلاثة رابعهم کلبهم</span>، <span class="aya" rel="18_22" data-words="7-9">خمسة سادسهم کلبهم</span>، <span class="aya" rel="18_22" data-words="14-17">سبعة و ثامنهم کلبهم</span>. </p> <p><span class="phrase">در کشاف<span class="footnote" rel="2" title="ما را نمی‌رسد که دو باره بدان برگردیم مگر آنکه خدا بخواهد سوره اعراف، آیه ۸۹">*</span> گفته در این سه جمله <em>ثلاثة</em> و <em rel="fa_18_22_7-7" data-sentence="169:420">خمسة</em> و <em rel="fa_18_22_14-14" data-sentence="228:404">سبعة</em> هر سه خبرهایی هستند برای مبتدای حذف شده، و تقدیر کلام چنین است: <em>هم ثلاثة</em>  <em>هم خمسة</em>  <em>هم سبعة</em>  هم چنان که هر سه جمله‌ <span class="aya" rel="18_22" data-words="3-4">رابعهم کلبهم</span> و <span class="aya" rel="18_22" data-words="8-9">سادسهم کلبهم</span> و <span class="aya" rel="18_22" data-words="16-17">ثامنهم کلبهم</span> مبتداء و خبرهایی هستند که صفت خبر قبلی قرار گرفته‌اند.</span> </p> <p>خواهی پرسید این که دلیل بی واو آمدن آن دو جمله و با واو آمدن این جمله نشد؟ در جواب می‌گوییم واو مزبور واوی است که همیشه بر سر جمله‌ای در می‌آید که آن جمله صفت نکره‌ای باشد، هم چنان که بر سر جملاتی هم در می‌آید که حال از معرفه باشد مانند صفت نکره در جمله جاءنی رجل و معه آخر-نزد من مردی آمد که با او دیگری هم بود و صفت معرفه مانند مررت بزید و بیده سیف-زید را در راه دیدم در حالی که در دستش شمشیری بود و او در جمله‌ <span class="aya" rel="15_4" data-words="1-10">و ما أهلکنا من قریة إلا و لها کتاب معلوم</span> نیز از همین باب است. </p> <p>فائده این واو هم در نکره و هم در معرفه تاکید و یا به عبارتی بهتر چسبیدن صفت به موصوف و دلالت بر این است که اتصاف موصوف به این صفت امری است ثابت و مستقر. </p> <p>همین واو است که در جمله سوم به ما می‌فهماند که این حرف صحیح است، زیرا می‌رساند گویندگان این سخن از روی علم و ثبات‌ و اطمینان نفس سخن گفته‌اند، نه چون آن دو طائفه که رجم به غیب کرده بودند. دلیل بر این استفاده این است که خدای تعالی بعد از دو جمله اول فرمود: <span class="aya" rel="18_22" data-words="10-11">رجما بالغیب</span> و بعد از جمله سوم فرمود: <span class="aya" rel="18_22" data-words="22-25">ما یعلمهم إلا قلیل</span> ابن عباس هم گفته در دو جمله اول واو نیامد چون هنوز جای شمردن بود، زیرا یک قول دیگر باقی مانده بود، ولی در جمله سوم واو آورد تا بفهماند قول دیگری در دنبال نیست، همین   <code class="page" rel="13,374"/> روایت هم خود دلیل قاطع و ثابت است بر اینکه عدد اصحاب کهف هفت نفر بوده، و هشتمی آنان سگشان بوده است<span class="footnote" rel="1" title="هیچ درخت خرمایی را قطع نمی‌کنید و یا به حال خود نمی‌گذارید مگر به اذن خدا سوره حشر، آیه ۵">*</span>. </p> <p>و در مجمع البیان در ذیل خلاصه‌ای از کلام ابی علی فارسی گفته: و اما کسی که گفته این واو، واو ثمانیه است، و استدلال کرده به آیه: <span class="aya" rel="39_73" data-words="9-14">حتی إذا جاؤها و فتحت أبوابها</span> که چون درهای بهشت هشت عدد است لذا واو آورده سخنی است که علمای نحو معنایش را نمی‌فهمند، و از نظر علمی اعتباری ندارد<span class="footnote" rel="2" title="تفسیر فخر رازی، ج ۲۱، ص ۱۱۱">*</span>. </p> <p> <span class="aya" rel="18_22" data-words="18-25">قل ربی أعلم بعدتهم ما یعلمهم إلا قلیل...</span>. </p> <p>در این جمله به رسول خدا (ص) فرمان می‌دهد که در باره عدد اصحاب کهف صحیح‌ترین نظریه را اعلام بدارد و آن این است که خدا به عدد آنان داناتر است. <span class="phrase">در کلام سابقش نیز به این نظریه اشاره کرده، نظیر اینکه در جمله‌ای که از محاوره آنان حکایت کرده بود، و آن را کلامی صحیح هم دانسته بود یکی گفته بود: چه قدر خوابیدند؟ گفتند: <span class="aya" rel="18_19" data-words="12-16">لبثنا یوما أو بعض یوم</span> و در آخر حکایت کرده که گفتند، پروردگارتان بهتر می‌داند که چقدر خوابیدید؟ با این حال در کلام دلالتی است بر اینکه بعضی از کسانی که با رسول خدا (ص) مخاطب به این خطاب یعنی خطاب‌ <span class="aya" rel="18_22" data-words="19-21">ربی أعلم بعدتهم</span> بودند اطلاعی از عدد آنان داشته‌اند، چون در این کلام فرموده: <span class="aya" rel="18_22" data-words="22-25">ما یعلمهم إلا قلیل</span> -نمی‌داند آن را مگر عده‌ای اندک <em>و نفرموده: </em> لا یعلمهم الا قلیل <em>چون میان</em> ما <em>و</em> لا  فرق است اولی نفی حال را افاده می‌کند و در نتیجه استثناء <em rel="fa_18_22_24-25" data-sentence="793:36">الا قلیل</em> بعد از آن اثبات در حال را می‌رساند.</span> </p> <p>و از این کلام چنین به نظر می‌آید که آن عده کمی که قضیه را می‌دانستند از اهل کتاب بوده‌اند. </p> <p>کوتاه سخن، مفاد کلام این است: سه قولی که در باره عدد اصحاب کهف ارائه شد در عهد رسول خدا (ص) معروف بوده، و بنا بر این، اینکه در جمله <span class="aya" rel="18_22" data-words="1-2">سیقولون ثلاثة</span>... -به زودی می‌گویند سه نفر بوده‌اند که می‌فهماند در آینده این نظریه ارائه می‌شود، همچنین دو نظریه دیگر در صورتی که عطف به مدخول <em>سین</em>  <em>در: </em> سیقولون باشند آینده نزدیک به زمان نزول این آیات و یا نزدیک به زمان وقوع حادثه را می‌رساند-دقت     <code class="page" rel="13,375"/> فرمایید. </p> <p> <span class="aya" rel="18_22" data-words="26-31">فلا تمار فیهم إلا مراء ظاهرا</span> -راغب گفته: کلمه <em>مریة</em> به معنای تردد در چیزی است، و معنای آن از معنای کلمه <em>شک</em> اخص است، و شک از مریه عمومی‌تر است. آن گاه گفته: <em>امتراء</em> و <em>ممارات</em> به معنای محاجه در آن امری است که مورد تردد باشد. سپس گفته: اصل کلمه <em>مریة</em> از اصطلاح <em>مریت الناقة</em> گرفته شده که معنایش  به پستان ماده شتر جهت دوشیدن شیر دست کشیدم است<span class="footnote" rel="1" title="پس هر گاه تصمیمی گرفتی با توکل بر خدا انجام ده سوره آل عمران، آیه ۱۵۹">*</span>. </p> <p>پس اگر <em>جدال</em> را <em>ممارات</em> خوانده‌اند برای این است که شخص مجادله کننده با کلام خود می‌خواهد همه حرفهای طرف خود را از او بدوشد و رد کند. </p> <p>و مقصود از <em>ظاهر بودن مراء</em> این است که در آن تعمق و دقت ننموده به همان مقداری که قرآن از قصه اصحاب کهف آورده اکتفاء کند. ولی بعضی<span class="footnote" rel="2" title="کشاف، ج ۲، ص ۷۱۵ و روح المعانی، ج ۱۵، ص ۲۵۱">*</span> آن را طوری دیگر معنا کرده‌اند که از آن توهین و رد شنونده فهمیده می‌شود. و بعضی<span class="footnote" rel="3" title="هرگز نمی‌توانند ایمان بیاورند مگر آنکه خدا بخواهد سوره انعام، آیه ۱۱۱">*</span> دیگر گفته‌اند مقصود از ظاهر بودن مراء این است که مراء حجت طرف مقابل را از بین ببرد، و ظهور در اینجا به معنای‌ رفتن است، هم چنان که در شعر شاعر که گفته: و تلک شکاة ظاهر عنک عارها-و این شکوه‌ای است که عارش از تو خواهد رفت به این معنا است. </p> <p>و معنای آیه این است: وقتی پروردگار تو داناتر به عدد ایشان است، و او است که داستان ایشان را برای تو بیان کرده، پس دیگر با اهل کتاب در باره این جوانان محاجه مکن مگر محاجه‌ای که در آن اصرار نباشد، و یا محاجه‌ای که حجت آنان را از بین ببرد، و از هیچ یک از آنان در باره عدد این جوانان نظریه مخواه، پروردگارت تو را کفایت کند. </p> <h3> <span class="title" rel="18_9 18_10 18_11 18_12 18_13 18_14 18_15 18_16 18_17 18_18 18_19 18_20 18_21 18_22 18_23 18_24 18_25 18_26">توضیح در مورد اینکه باید کار فردا را به مشیت خدا (ان شاء اللَّه) مشروط کرد و بیان اینکه هر عملی از هر عاملی موقوف به اذن و مشیت خدای تعالی است</span> </h3> <p> <code class="aya" rel="18_23"/> <span class="aya" rel="18_23-24" data-words="1-12">و لا تقولن لشیء إنی فاعل ذلک غدا، إلا أن یشاء الله</span>. </p> <p>این آیه شریفه چه خطابش را منحصر به رسول خدا (ص) بدانیم و چه اینکه بگوییم خطاب به آن حضرت و به دیگران است متعرض امری است که آدمی آن را کار خود می‌داند، و به طرف مقابل خود وعده می‌دهد که در آینده این کار را می‌کنم. </p> <p>قرآن کریم در تعلیم الهی خود تمامی آنچه که در عالم هستی است چه ذوات و چه آثار و افعال ذوات را مملوک خدا به تنهایی می‌داند، که می‌تواند در مملوک خود هر قسم تصرفی نموده و هر حکمی را انفاذ بدارد، و کسی نیست که حکم او را تعقیب کند، و غیر     <code class="page" rel="13,376"/> خدا هیچ کس هیچ چیز را مالک نیست، مگر آنچه را که خدا تملیکش کرده، و او را بر آن توانا نموده، تازه بعد از تملیک هم باز خود او مالک و قادر بر آن است (و مانند تملیک ما به یکدیگر نیست که وقتی چیزی به کسی تملیک کنیم دیگر خودمان مالک نیستیم). آیات قرآنی که بر این حقیقت دلالت کند بسیار زیاد است، که حاجتی به ایراد آنها نیست. </p> <p>پس تمامی ذواتی که در عالم است که دارای افعال و آثاری هستند و ما آنها را سبب و فاعل و علت آن افعال و آثار می‌نامیم هیچ یک مستقل در سببیت خود نیستند، و هیچکدام در فعل و اثر خود بی نیاز از خدا نیست، هیچ عملی و اثری از آنها سر نمی‌زند مگر آنکه خدا بخواهد، زیرا او است که آن را قادر بر آن فعل کرده و در عین حال سلب قدرت از خود ننموده، تا آن فاعل بر خلاف اراده خدا اراده‌ای کند. </p> <p>و به عبارت دیگر هر سببی از اسباب عالم هستی سبب از پیش خود نیست و سببیتش به اقتضاء ذاتش نمی‌باشد، بلکه خدای تعالی او را قادر بر فعل و اثرش کرده و هر جا که فعل و اثری از خود نشان دهد می‌فهمیم که خدا خلاف آن را اراده نکرده است. </p> <p>و اگر بخواهی می‌توانی بگویی خدای تعالی راه رسیدن به اثر را برایش آسان و هموار کرده. و باز اگر خواستی بگو اثر خود را به اذن خدا بروز می‌دهد، زیرا برگشت همه این تعبیرات به یکی است. اذن خدا همان اقدار خدا است، اذن خدا همان رفع موانع نمودن خدا است، و آیات داله بر این که هر عملی از هر عاملی موقوف بر اذن خدای تعالی است بسیار زیاد است از آن جمله می‌فرماید: <span class="aya" rel="59_5" data-words="1-11">ما قطعتم من لینة أو ترکتموها قائمة علی أصولها فبإذن الله</span><span class="footnote" rel="1" title="به زودی ان شاء اللَّه مرا مردی شکیبا خواهی یافت سوره کهف، آیه ۶۹">*</span> و نیز می‌فرماید: <span class="aya" rel="64_11" data-words="1-7">ما أصاب من مصیبة إلا بإذن الله</span><span class="footnote" rel="2" title="روح المعانی، ج ۱۵، ص ۲۵۳">*</span> و نیز می‌فرماید: <span class="aya" rel="7_58" data-words="1-7">و البلد الطیب یخرج نباته بإذنربه</span><span class="footnote" rel="3" title="روح المعانی، ج ۱۵، ص ۲۴۹ و مجمع البیان، ج ۶، ص ۴۶۱">*</span> و نیز می‌فرماید: <span class="aya" rel="10_100" data-words="1-9">و ما کان لنفس أن تؤمن إلا بإذن الله</span><span class="footnote" rel="4" title="به زودی ان شاء اللَّه با امنیت تمام وارد مسجد الحرام خواهید شد سوره فتح، آیه ۲۷">*</span> و نیز فرموده: <span class="aya" rel="4_64" data-words="1-9">و ما أرسلنا من رسول إلا لیطاع بإذن الله</span><span class="footnote" rel="5" title="روح المعانی، ج ۱۵، ص ۲۴۸">*</span> و همچنین آیات زیاد دیگری از این قبیل. </p> <p>پس انسان عارف به مقام پروردگار خود و کسی که خود را تسلیم پروردگار خویش ساخته می‌بایستی هیچ وقت خود را سبب مستقل در امری و در کاری نداند، و خود را در آن           <code class="page" rel="13,377"/> کار مستغنی از خدا نپندارد، و بداند که اگر مالک آن عمل و قادر بر آن است خدای تعالی تملیکش فرموده. و او بر آن کار قادرش ساخته. و ایمان داشته باشد به اینکه: <span class="aya" rel="2_165" data-words="27-30">أن القوة لله جمیعا</span> -نیروها همه از خدا است لا جرم هر وقت تصمیم می‌گیرد که عملی را انجام دهد باید عزمش توأم با توکل بر خدا باشد هم چنان که خودش فرموده: <span class="aya" rel="3_159" data-words="25-29">فإذا عزمت فتوکل علی الله</span><span class="footnote" rel="1" title="من از آنچه به خدا شرک می‌ورزید نمی‌ترسم مگر آنکه خدای من چیزی بخواهد سوره انعام آیه ۸۰">*</span> و هر وقت به کسی وعده‌ای می‌دهد و یا از عملی که در آینده انجام دهد خبر می‌دهد، باید مقیدش کند به اذن خدا، و یا به عدم مشیت خدا خلاف آن را، و بگوید این کار را می‌کنم اگر خدا غیر آن را نخواسته باشد. و همین معنا یعنی نهی از مستقل پنداشتن، خود معنایی است که از آیه شریفه به ذهن می‌رسد، مخصوصا با سابقه ذهنی که از قرآن کریم در باره این حقیقت داریم وقتی می‌شنویم: <span class="aya" rel="18_23-24" data-words="1-12">و لا تقولن لشیء إنی فاعل ذلک غدا، إلا أن یشاء الله</span>، آن هم با در نظر گرفتن آیات قبل که وحدانیت خدا را در الوهیت و ربوبیت بیان می‌کرد و همچنین آیات ما قبل این قصه را که آنچه در روی زمین است زینت داده خدا معرفی می‌نمود، و می‌فرمود:  خدا به زودی آنها را به صورت خاکی خشک و بی علف در می‌آورد . و نیز با در نظر گرفتن اینکه یکی از چیزهایی که در روی زمین است افعال آدمی است که خدا برای انسان زینتش داده و با آن آدمیان را امتحان می‌کند، که آیا خود را مالک آن افعال می‌دانند یا خیر. </p> <p>از همه اینها استفاده می‌شود که منظور از جمله‌ <span class="aya" rel="18_23" data-words="1-8">و لا تقولن لشیء إنی فاعل ذلک غدا</span> این نیست که شما کارهای خودتان را به خود نسبت ندهید، و این کارها مال شما نیست، قطعا منظور این نیست، برای اینکه ما می‌بینیم بسیاری از موارد خدا کارهای پیغمبرش و غیر پیغمبرش را به خود آنان نسبت داده، و اصلا امر می‌کند که کارهایی را به خودش نسبت دهد: <span class="aya" rel="10_41" data-words="4-9">فقل لی عملی و لکم عملکم</span><span class="footnote" rel="2" title="کامل ابن اثیر، ج ۲، ص ۲۵۵، ط بیروت">*</span> و یا <span class="aya" rel="42_15" data-words="27-31">لنا أعمالنا و لکم أعمالکم</span><span class="footnote" rel="3" title="تفسیر برهان، ج ۲، ص ۴۵۶-۴۶۵">*</span>. </p> <p>پس قرآن کریم اصل نسبت دادن افعال به فاعل را انکار نمی‌کند آن چیزی را که انکار کرده این است که کسی برای خود و یا برای کسی و یا چیزی ادعای استقلال در عمل و بی‌نیازی از مشیت خدا و اذن او کند، این است آن نکته‌ای که جمله استثنایی: <span class="aya" rel="18_24" data-words="1-4">إلا أن یشاء الله</span> در مقام افاده آن است. </p> <p>از همین جا روشن می‌شود که در جمله مذکور بایی به معنای ملابسه در تقدیر است، و استثناء هم استثناء مفرغ است که مستثنی را از همه احوال و از همه زمانها بیرون می‌کند و       <code class="page" rel="13,378"/> تقدیرش این است که به هیچ چیز مگو-یعنی در باره هیچ چیز تصمیم مگیر-که من آن را فردا انجام می‌دهم، این حرف را در هیچ حالی از احوال و در هیچ زمانی از ازمنه مزن، مگر در یک حال و یک زمان، و آن حال و زمانی است که کلام خود را معلق بر مشیت خدا کرده باشی به اینکه گفته باشی: من این کار را فردا انجام می‌دهم اگر خدا بخواهد که انجام دهم و یا اگر خدا نخواهد که انجام ندهم <em>و بالأخره معنای</em> ان شاء اللَّه مقید ساختن عمل خویش است به مشیت خدا. </p> <h3> <span class="title" rel="18_24 18_23">وجوه دیگری که در باره استثناء در آیه: <span class="aya" rel="18_23-24" data-words="1-12">و لا تقولن لشیء إنی فاعل ذلک غدا، إلا أن یشاء الله</span> گفته شده است</span> </h3> <p> این است آن معنایی که دقت در آیه افاده‌اش می‌کند، و ذیل آیه نیز مؤید آن است، البته مفسرین در آن توجیهات دیگری دارند که ذیلا از نظر خوانندگان می‌گذرد: یکی<span class="footnote" rel="1" title="الدر المنثور، ج ۴، ص ۲۱۷">*</span> اینکه معنای آیه همان معنایی است که شد الا اینکه در کلام، کلمه <em>قول</em> در تقدیر است، و تقدیر کلام این است که: الا ان تقول ان شاء اللَّه-مگر اینکه بگویی ان شاء اللَّه <em>و چون کلمه</em> تقول <em>حذف شده، تعبیر</em> ان شاء اللَّه هم به عبارت مستقبل یعنی <span class="aya" rel="18_24" data-words="2-4">أن یشاء الله</span> تغییر یافته است، و این خود تادیبی است از خدا برای بندگانش، و تعلیم ایشان است تا آنچه خبر می‌دهند اینطور خبر دهند تا از حد قطع و یقین بیرون آید، و در نتیجه دروغ نگفته باشند. و اگر قسم خورده‌اند در صورت برخورد با موانع قسمشان نشکند. مثلا در خبر بگویند فردا ان شاء اللَّه فلانی می‌آید، اگر فرضا نیامد دروغ نگفته، چون گفته اگر خدا بخواهد، و همچنین در قسم بگوید و اللَّه فلان کار را می‌کنم ان شاء اللَّه، تا اگر به موانعی برخورد نمود سوگندش نشکند، و کفاره به گردنش نیاید-این وجه را به اخفش نسبت داده‌اند. </p> <p>لیکن وجهی است با تکلف آن هم تکلفی بی‌جهت، علاوه بر اینکه تقدیر قول آن طور که گفته شده معنای آیه را به کلی به هم می‌زند، و این مساله بر خواننده پوشیده نیست. </p> <p>وجه دیگری که آورده‌اند<span class="footnote" rel="2" title="بحار الانوار، ج ۱۴، ص ۴۰۷-۴۳۷">*</span> این است که در کلام چیزی در تقدیر نیست الا اینکه مصدری که پس از تاویل جمله <em>ان شاء اللَّه</em> استفاده می‌شود، مصدری است به معنای مفعول و معنای جمله این است که: به چیزی مگو که من فردا انجامش می‌دهم، مگر آن چیزی که خدا خواسته باشد و اراده کرده باشد، مثلا اطاعت خدا باشد. پس گویا گفته شده در باره هیچ عملی مگو که به زودی انجامش می‌دهم مگر آن عملی که از طاعات باشد. و نهی <em>مگو</em>  هم نهی کراهتی است نه حرمتی تا بر آن اعتراض شود که پس انجام کارهای مباح و یا خبر دادن از آن که بعدها می‌کنم جائز نیست، و حال آنکه جائز است. </p> <p>   <code class="page" rel="13,379"/> این وجه نیز صحیح نیست، زیرا وقتی صحیح است که مقصود از مشیت خدا اراده تشریعی <em>طاعت</em> بوده باشد، و کسی چنین سندی نداده، و هیچ دلیلی بر آن دلالت ندارد، حتی در یک مورد از قرآن هم سراغ نداریم که مشیت به معنای اراده تشریعی خدا باشد در حالی که مواردی سراغ داریم که مشیت در آن در مشیت تکوینی استعمال شده، هم چنان که از قول حضرت موسی (ع) نقل فرموده که به خضر گفت: <span class="aya" rel="18_69" data-words="2-6">ستجدنی إن شاء الله صابرا</span><span class="footnote" rel="1" title="خدای خود را با تضرع و پنهانی و بی آنکه آواز برکشی در دل خود در صبح و شام یاد کن و از غافلان مباش سوره اعراف، آیه ۲۰۵">*</span> و از شعیب نقل فرموده که به موسی گفت: <span class="aya" rel="28_27" data-words="25-30">ستجدنی إن شاء الله من الصالحین</span><span class="footnote" rel="2" title="الدر المنثور، ج ۴، ص ۲۱۴">*</span> و از اسماعیل (ع) حکایت کرده که به پدرش گفت: <span class="aya" rel="37_102" data-words="24-29">ستجدنی إن شاء الله من الصابرین</span><span class="footnote" rel="3" title="اصول کافی، ج ۱، ص ۴۴۸، ح ۲۸">*</span> و در وعده‌ای که به رسول خدا (ص) داده می‌فرماید: <span class="aya" rel="48_27" data-words="7-13">لتدخلن المسجد الحرام إن شاء الله آمنین</span><span class="footnote" rel="4" title="نور الثقلین، ج ۳، ص ۲۴۳-۲۵۶">*</span> و همچنین آیاتی دیگر. </p> <p>وجه مزبور بیشتر با اصول عقاید معتزله وفق می‌دهد، چون معتزله می‌گویند: خدای تعالی پس از خلقت بندگان، دیگر مشیتی در کارهای آنان ندارد تنها دخل و تصرفی که در بندگان دارد از راه تشریع و اراده تشریعی و خلاصه جعل قانون است، که این کار را بکنید و این کار مکنید. و لیکن این نظریه از نظر عقل و نقل باطل است. </p> <p><span class="phrase">یکی<span class="footnote" rel="5" title="تفسیر عیاشی، ج ۲ ص ۳۲۳">*</span> از وجوه دیگری که در توجیه آیه شریفه آورده‌اند این است که استثناء مزبور از  <em rel="fa_18_23_6-6" data-sentence="149:427">فعل</em> است نه از <em>قول</em> که اگر اینطور توجیه کنیم دیگر احتیاجی به تقدیر پیدا نمی‌کنیم، و معنا این می‌شود: و به هر چیز مگو که من فردا انجامش می‌دهم، مگر آنکه خدا خلافش را اراده کرده باشد، و مانعی جلو من بگذارد و این حرف، نظیر حرف معتزله است که می‌گویند بنده در افعالش فاعل مستقل است مگر اینکه خداوند مانعی بزرگتر در جلو او قرار دهد، و خلاصه برگشت کلام به این می‌شود که در باره افعال بندگان راه معتزله را مرو، نظریه آنان باطل است.</span> </p> <p>اشکالی که ما در این توجیه داریم این است که استثناء را به فعل زدن نه به قول، به آن بیانی که ما گذراندیم بی‌اشکالتر و تمامتر است، و دیگر نهی از تعلیق استثناء بر فعل وجهی ندارد، چون تعلیق استثناء بر فعل در موارد متعددی در کلام خدای تعالی واقع شده، و           <code class="page" rel="13,380"/> آن را رد نکرده مانند کلامی که از ابراهیم حکایت کرده که گفت: <span class="aya" rel="6_80" data-words="12-22">و لا أخاف ما تشرکون به إلا أن یشاء ربی شیئا</span><span class="footnote" rel="1" title="کشاف، ج ۲، ص ۷۱۶">*</span> و کلامی که از شعیب نقل کرده که گفت: <span class="aya" rel="7_89" data-words="15-25">و ما یکون لنا أن نعود فیها إلا أن یشاء الله</span><span class="footnote" rel="2" title="الدر المنثور، ج ۴، ص ۲۱۵، ط بیروت">*</span> و نیز مانند آیه‌ <span class="aya" rel="6_111" data-words="16-22">ما کانوا لیؤمنوا إلا أن یشاء الله</span><span class="footnote" rel="3" title="تفسیر قمی، ج ۲، ص ۳۴">*</span> که کلام خود خدای تعالی است، و همچنین آیات دیگر. پس آیه مورد گفتگوی ما نیز باید بر معنایی حمل شود که با این مطلب موافق در آید. </p> <p><span class="phrase">یکی<span class="footnote" rel="4" title="تفسیر عیاشی، ج ۲، ص ۳۲۲ و ۳۲۳">*</span> دیگر از وجوهی که در معنای استثناء مورد بحث گفته‌اند این است که استثنای مزبور از اعم اوقات است، چیزی که هست مفعول کلمه <em rel="fa_18_24_3-3" data-sentence="199:101">یشاء</em> عبارت از قول است، و معنای آیه این است که: هیچ وقت این حرف را نزنید مگر آنکه خدا بخواهد که شما بزنید.</span> و مراد از خواستن خدا اذن او است، یعنی حرفی نزنید که خدا اذن خود را در آن اعلام نکرده باشد. </p> <p>اشکال این وجه این است که وقتی درست است که چیزی در آن تقدیر بگیریم، و تقدیر گرفتن دلیل می‌خواهد و در الفاظ آیه چیزی که دلالت کند بر تقدیر اعلام وجود ندارد، و اگر هم تقدیر نگیریم تکلیف در آیه تکلیف به مجهول خواهد بود. </p> <p>وجه دیگر<span class="footnote" rel="5" title="مجمع البیان، ج ۶، ص ۴۵۷">*</span> این است که استثناء مزبور برای ابدی کردن مطلب است، نظیر استثنایی که در آیه‌ <span class="aya" rel="11_108" data-words="7-20">خالدین فیها ما دامت السماوات و الأرض إلا ما شاء ربک عطاء غیر مجذوذ</span><span class="footnote" rel="6" title="جاودانه در آن هستند ما دام که آسمانها و زمین برقرارند مگر آنکه پروردگار تو عطائی غیر مقطوع بخواهد سوره هود، آیه ۱۰۸">*</span> و بنا بر این معنای آیه مورد بحث این می‌شود که: ابدا چنین حرفی مزن. </p> <p>لیکن این وجه با آیات بسیاری که قبلا نقل کردیم که افعال گذشته و آینده انبیاء و سایر مردم را به خود ایشان نسبت داده منافات دارد، بلکه در آن آیات پیغمبر خود را دستور می‌دهد که اعمال خود را به خودش نسبت دهد مثل اینکه فرموده: <span class="aya" rel="10_41" data-words="4-9">فقل لی عملی و لکم عملکم</span><span class="footnote" rel="7" title="سوره یونس، آیه ۴۱">*</span> و مانند آیه‌ <span class="aya" rel="18_83" data-words="6-10">قل سأتلوا علیکم منه ذکرا</span><span class="footnote" rel="8" title="بگو بزودی ذکری از آن را برایتان می‌خوانم سوره کهف، آیه ۸۳">*</span>. </p> <h3> <span class="title" rel="18_24">معنای آیه: <span class="aya" rel="18_24" data-words="5-9">و اذکر ربک إذا نسیت...</span> و وجوهی که در معنای آن گفته شده است</span> </h3> <p> <span class="aya" rel="18_24" data-words="5-19">و اذکر ربک إذا نسیت و قل عسی أن یهدین ربی لأقرب من هذا رشدا</span>. </p> <p>اتصال این آیه به ما قبل و اشتراکش با آنها در سیاق تکلیف <em>بیاد آر</em> چنین اقتضاء می‌کند که مراد از نسیان فراموش کردن استثناء باشد. و بنا بر این مراد از <em>ذکر پروردگار</em>  فراموش نکردن مقام پروردگار است. همان مقامی که به یاد آن بودن موجب استثناء می‌شود، و آن این است که خدای تعالی قائم بر هر نفسی، و هر کاری است که آن نفس می‌کند، و خدا است که کارهای نفوس را به آنها تملیک کرده و نفوس را بر آن قدرت داده. </p> <p>و معنای آیه این است که: هر وقت در اثر غفلت از مقام پروردگارت فراموش کردی که در کلام خود استثناء مذکور را به کار بری به محضی که یادت آمد مجددا به یاد پروردگارت باش، آن گاه ملک و قدرت خود را تسلیم او بدار و از او بدان و افعال خویش را مقید به اذن و مشیت او کن. </p> <p>و از آنجایی که امر به یادآوری مطلق آمده، و معلوم نکرده که چه نحو و با چه عبارتی به یاد خدا بیفتید، لذا استفاده می‌شود که منظور ذکر خدای تعالی است‌ به شان مخصوص به او، حال چه اینکه به لفظ باشد و چه به یاد قلبی، و لفظ هم چه ان شاء اللَّه باشد و یا استغفار و چه اینکه ابتداء آن را بگوید، و یا اگر یادش رفت هنوز کلامش تمام نشده آن را بگوید، و یا به منظور گفتن آن کلام را دو باره تکرار کند، و یا آنکه اگر اصلا یادش نیامد تا کلام تمام شد همان کلام را در دل بگذراند، و ان شاء اللَّه را بگوید، چه اینکه فاصله زیاد شده باشد، یا کم، هم چنان که در بعضی از روایات<span class="footnote" rel="1" title="تفسیر فخر رازی، ج ۲۱، ص ۱۱۲">*</span> آمده که وقتی آیه شریفه نازل شد رسول خدا (ص) فرمود: <em>ان شاء اللَّه</em> . و چه اینکه به لفظ استغفار و امثال آن باشد. </p> <p>از آنچه گذشت این معنا روشن گردید که گفتار بعضی<span class="footnote" rel="2" title="روح المعانی، ج ۱۵، ص ۲۳۰ و تفسیر فخر رازی، ج ۲۱، ص ۱۰۳">*</span> از مفسرین که گفته‌اند آیه مستقل از آیات قبل است، و مراد از فراموشی، فراموشی خدا و یا مطلق فراموشی است، و معنایش این است که هر وقت خدا را فراموش کردی و یا هر چیز دیگری را فراموش کردی سپس یادت آمد به یاد خدا، بیفت گفتار صحیحی نیست. </p> <p>و همچنین کلام بعضی<span class="footnote" rel="3" title="تفسیر برهان، ج ۲، ص ۴۶۰">*</span> دیگر که بنا بر وجه سابق اضافه کرده که مراد از ذکر خدای تعالی، هر ذکری نیست، بلکه همان کلمه <em>ان شاء اللَّه</em> است هر چند که فاصله میان گفتن آن و فراموشی زیاد باشد، و یا خصوص استغفار و یا پشیمانی بر تفریط و کوتاهی کردن       <code class="page" rel="13,382"/> است، و همچنین وجوه دیگری که در این باره ارائه شده وجوه سدیدی نیست. </p> <p><span class="phrase">مساله اتصال به سیاق آیات قبل و اشتراکش با آنها در سیاق تکلیف اقتضاء می‌کند که اشاره به کلمه <em rel="fa_18_24_18-18" data-sentence="92:192">هذا</em> اشاره به ذکر خدا بعد از فراموشی باشد، و معنایش این باشد: امیدوار باش که پروردگارت تو را به امری هدایت کند که رشدش از ذکر خدا بعد از نسیان بیشتر باشد، و آن عبارت است از ذکر دائمی و بدون نسیان.</span> در نتیجه آیه شریفه از قبیل آیاتی خواهد بود که رسول خدا (ص) را به دوام ذکر دعوت می‌کند، مانند آیه‌ <span class="aya" rel="7_205" data-words="1-21">و اذکر ربک فی نفسک تضرعا و خیفة و دون الجهر من القول بالغدو و الآصال و لا تکن من الغافلین</span><span class="footnote" rel="1" title="روح المعانی، ج ۱۵، ص ۲۵۴">*</span> چون به یاد چیزی افتادن بعد از فراموش کردن و بیاد آوردن و به خاطر سپردن که دیگر فراموش نشود خود از اسباب دوام ذکر است. </p> <p>و <span class="phrase">عجب از مفسرینی<span class="footnote" rel="2" title="روح المعانی، ج ۱۵، ص ۲۳۱">*</span> است که کلمه <em rel="fa_18_24_18-18" data-sentence="99:250">هذا</em> را در آیه شریفه اشاره به داستان اصحاب کهف گرفته و گفته‌اند: معنای آیه این است که بگو امید است خداوند از آیات داله بر نبوتم معجزاتی به من بدهد که از نظر ارشاد مردم به دین توحید مؤثرتر از داستان اصحاب کهف باشد ولی خواننده ضعف این توجیه را خود می‌فهمد.</span> </p> <p>و <span class="phrase">از این عجیب‌تر کلامی است که از بعضی<span class="footnote" rel="3" title="روح المعانی، ج ۱۵، ص ۲۳۰ و تفسیر فخر رازی، ج ۲۱، ص ۱۰۳">*</span> از مفسرین نقل شده که گفته‌اند اشاره  <em rel="fa_18_24_18-18" data-sentence="175:220">هذا</em> به فراموش شده است، و معنای آیه این است که از خدا بخواه که وقتی چیزی را فراموش کردی به یادت بیاورد، و اگر به یادت نیاورد بگو امید است پروردگارم مرا به چیزی هدایت کند، که‌از آن فراموش شده‌ام بهتر و نفعش از آن بیشتر باشد .</span> </p> <p>باز از این هم عجیب‌تر کلام بعضی<span class="footnote" rel="4" title="تفسیر عیاشی، ج ۲، ص ۳۲۴">*</span> دیگر از آنان است که گفته‌اند جمله‌ <span class="aya" rel="18_24" data-words="10-14">و قل عسی أن یهدین...</span> عطف تفسیری بر جمله‌ <span class="aya" rel="18_24" data-words="5-9">و اذکر ربک إذا نسیت</span> می‌باشد و معنایش این است که اگر نسیانی از تو سر زد به سوی پروردگارت توبه ببر، و توبه‌ات این است که بگویی  امید است پروردگارم مرا به نزدیک‌تر از این به رشد هدایت فرماید . </p> <p><span class="phrase">ممکن هم هست بگوییم وجه دوم و سوم یک وجه است و به هر حال چه یکی باشد و چه دو تا بناء هر دو بر این است که مراد از جمله <em rel="fa_18_24_9-9" data-sentence="117:58">نسیت</em> مطلق نسیان باشد، و حال آنکه خواننده عزیز اشکالش را فهمید.</span> </p> <h3> <span class="title" rel="18_25 18_26 18_11">توضیح آیه: <span class="aya" rel="18_25" data-words="1-10">و لبثوا فی کهفهم ثلاث مائة سنین و ازدادوا تسعا</span> که عدد سالهای اقامت اصحاب کهف را در غار حکایت می‌کند</span> </h3> <p> <span class="aya" rel="18_25" data-words="1-10">و لبثوا فی کهفهم ثلاث مائة سنین و ازدادوا تسعا</span>. </p> <p>این جمله مدت اقامت اصحاب کهف در غار را بیان می‌کند که در این مدت همه در خواب بودند، و چون طولانی بودن این خواب مورد عنایت بوده، در اول آیات داستان نیز اشاره‌ای اجمالی به این مدت کرده و فرموده: <span class="aya" rel="18_11" data-words="1-7">فضربنا علی آذانهم فی الکهف سنین عددا</span>. </p> <p>مؤید این حرف این است که دنبال جمله مورد بحث در آیه بعدی فرموده: <span class="aya" rel="18_26" data-words="1-5">قل الله أعلم بما لبثوا</span>، آن گاه اضافه کرده است: <span class="aya" rel="18_27" data-words="1-5">و اتل ما أوحی إلیک...</span> و سپس فرموده: <span class="aya" rel="18_29" data-words="1-5">و قل الحق من ربکم</span>. و جز در جمله مورد بحث عدد سالهای مکث ایشان را بیان نکرده، پس با اینکه در جمله مورد بحث عدد مذکور را معلوم کرده و سپس فرموده: <span class="aya" rel="18_26" data-words="1-5">قل الله أعلم بما لبثوا</span> و در جای دیگر فرموده: <span class="aya" rel="18_22" data-words="18-21">قل ربی أعلم بعدتهم</span> -بگو پروردگار من داناتر به عده آنان است این خود اشاره به این است که عدد مذکور صحیح است. </p> <p>پس دیگر نباید توجهی به این حرف<span class="footnote" rel="1" title="تفسیر قمی، ج ۲، ص ۳۱">*</span> نمود که جمله‌ <span class="aya" rel="18_25" data-words="1-4">و لبثوا فی کهفهم</span> حکایت کلام اهل کتاب و جمله‌ <span class="aya" rel="18_26" data-words="1-5">قل الله أعلم بما لبثوا</span> جواب و رد آن است. و همچنین به این گفته<span class="footnote" rel="2" title="مجمع البیان، ج ۶، ص ۴۵۷">*</span> نیز نباید اعتناء کرد که جمله لبثوا... کلام خدا و جمله‌ <span class="aya" rel="18_25" data-words="8-10">و ازدادوا تسعا</span> اشاره به قول اهل کتاب و ضمیر <em>هم</em> راجع به ایشان است، و معنای آیه این است که، اهل کتاب نه سال بر عدد واقعی افزوده‌اند، و آن گاه جمله‌ <span class="aya" rel="18_26" data-words="1-5">قل الله أعلم بما لبثوا</span> رد آن است. </p> <p>زیرا علاوه بر ناسازگاری آن با مطالب گذشته آنچه از اهل کتاب در باره سالهای مکث اصحاب کهف نقل شده دویست سال و یا کمتر از آن است و هیچ یک از اهل کتاب سیصد و نه سال و حتی سیصد سال را نگفته است. </p> <p>کلمه <em>سنین</em> تمیز عدد نیست و گرنه باید می‌فرمود: <em>ثلاث مائة سنة</em> چون تمیز از صد به بالا مفرد و منصوب است، بلکه به طوری که گفته‌اند بدل از <em>ثلاثمائة</em> است، و در این کلام شباهتی با جمله: <span class="aya" rel="18_11" data-words="6-7">سنین عددا</span> که اجمال قصه را در صدر آیات بیان می‌کرد رعایت شده است. </p> <p>و بعید نیست نکته تبدیل کلمه <em>سنة</em> به <em>سنین</em> زیاد جلوه دادن مدت لبث باشد و بنا بر این آن وقت جمله‌ <span class="aya" rel="18_25" data-words="8-10">و ازدادوا تسعا</span> خالی از یک معنا و بویی از اضراب نخواهد بود، گویا کسی گفته: در غارشان سیصد سال، آری این همه سالهای متمادی خوابیدند، بلکه نه سال     <code class="page" rel="13,384"/> هم اضافه کردند و اضراب بودن جمله مزبور منافاتی با گفته سابق ما در <span class="aya" rel="18_11" data-words="6-7">سنین عددا</span> ندارد، که گفتیم این تعبیر برای این است که عدد را اندک نشان دهد، زیرا در آنجا مقام مقام دیگری بود، و اینجا مقام دیگری است. و در هر یک از دو مقام غرض خاصی در بین است که در آن دیگری نیست. غرض در آن مقام این بود که بفهماند خواباندن اصحاب کهف در مدتی به این طولانی و سپس بیدار کردن آنان در مقام قدرت خدای تعالی چیزی نیست و در قبال زینت دادن موجودات زمین در نظر بشر امری عجیب نیست، به خلاف این مقام که می‌خواهد حجتی را علیه منکرین بعث اقامه کند که در چنین مقامی هر چه عدد سالهای خواب آنان را بیشتر جلوه دهد حجت، دل‌نشین‌تر خواهد شد. پس همین یک مدت دو نسبت به خود می‌گیرد، یکی نسبتی به خدا دارد که امری آسان است و یکی نسبت به ما که مدتی بسیار طولانی است. </p> <p>و اضافه کردن نه سال به سیصد سال چنین اشاره می‌کند که اصحاب کهف سیصد سال شمسی در غار بوده‌اند چون تفاوت سیصد سال شمسی با قمری تقریبا همین مقدارها می‌شود، و دیگر جا ندارد که کسی شک کند در اینکه مراد از <em>سنین</em> در آیه شریفه سالهای قمری است. برای اینکه سال در عرف قرآن به قمری حساب می‌شود که از ماههای هلالی ترکیب می‌یابد و در شریعت اسلامی هم همین معتبر است. </p> <p>و در تفسیر کبیر<span class="footnote" rel="1" title="تفسیر قمی، ج ۲، ص ۳۱">*</span> به خاطر اینکه این دو عدد به طور تحقیق با هم منطبق نمی‌شود با شدت هر چه تمامتر به این حرف حمله کرده، و در باره روایتی هم که از علی (ع) در این موضوع نقل شده مناقشه کرده است، با اینکه فرق میان دو عدد یعنی سیصد سال شمسی و سیصد و نه سال قمری از سه ماه کمتر است، و در مواردی که عددی را به طور تقریب می‌آورند این مقدار از تقریب را جائز می‌شمارند. و بدون هیچ حرفی در کلام خود ما هم معمول است. </p> <p><code class="aya" rel="18_26"/> <span class="aya" rel="18_26" data-words="1-10">قل الله أعلم بما لبثوا له غیب السماوات و الأرض...</span>. </p> <p>در داستان اصحاب کهف به طور اشاره گذشت که مردم در باره اصحاب کهف اختلاف داشتند و قرآن کریم حق داستان را اداء نموده آنچه حقیقت داشته بیان فرموده است. </p> <p>پس جمله‌ <span class="aya" rel="18_26" data-words="1-5">قل الله أعلم بما لبثوا</span> مشعر به این است که مدتی را که در آیه قبلی برای لبث اصحاب کهف بیان نموده نزد مردم مسلم نبوده، لذا رسول خدا (ص)   <code class="page" rel="13,385"/> مامور شده است، با ایشان احتجاج کند، و در احتجاج خود به علم خدا تمسک جسته بفهماند که خدا از ما مردم بهتر می‌داند. </p> <p>جمله‌ <span class="aya" rel="18_26" data-words="6-10">له غیب السماوات و الأرض</span> تعلیل و بیان این جهت است که چطور خدا داناتر به مدت لبث ایشان است. و لام در آن مفید اختصاص ملکی است، و مراد این است که خدای تعالی تنها مالک آنچه در آسمانها و زمین است می‌باشد، و تنها او است که مالک غیب است و چیزی از او فوت نمی‌شود، هر چند که آسمان و زمین از بین بروند. و وقتی که مالک غیب عالم باشد و ملکیتش هم به حقیقت معنای ملکیت باشد و وقتی دارای کمال بصر و سمع است، پس او از هر کس دیگر داناتر به مدت لبث اصحاب کهف است که خود یکی از مصادیق غیب است. </p> <p>و بنا بر این، اینکه فرمود: <span class="aya" rel="18_26" data-words="11-14">أبصر به و أسمع</span> با در نظر گرفتن اینکه صیغه <em>افعل به</em>  صیغه تعجب است، معنایش این است که: چقدر بینا و شنوا است. و این خود کمال‌ سمع و بصر خدای را می‌رساند، و جمله‌ای است که تعلیل را تتمیم می‌کند. گویا گفته است چطور داناتر به لبث آنان نباشد در حالی که مالک ایشان که یکی از مصادیق غیبند می‌باشد، و حال ایشان را دیده و مقالشان را شنیده است. </p> <p><span class="phrase">از اینجا معلوم می‌شود اینکه بعضی<span class="footnote" rel="1" title="تفسیر قمی، ج ۲، ص ۳۱ و الدر المنثور، ج ۴، ص ۲۱۰، مجمع البیان، ج ۶، ص ۴۱۵ روح المعانی، ج ۱۵، ص ۲۱۰">*</span> گفته‌اند <em rel="fa_18_9_1-1" data-sentence="187:477">لام</em> در جمله‌ <span class="aya" rel="18_26" data-words="6-7">له غیب</span> لام اختصاص علمی است، یعنی برای خدای تعالی است علم به این مطلب، و علم به تمام مخلوقات را هم می‌رساند، چون وقتی کسی عالم به غیب و امور خفی عالم است امور دیگر را به طریق اولی می‌داند ، نظریه درستی نیست، برای اینکه ظاهر جمله‌ <span class="aya" rel="18_26" data-words="11-14">أبصر به و أسمع</span> این است که منظور از آن تاسیس مطلب باشد، نه تاکید آن و همچنین ظاهر لام <em>له</em> مطلق ملک است، نه تنها ملک علمی.</span> </p> <p>و اینکه فرمود: <span class="aya" rel="18_26" data-words="15-20">ما لهم من دونه من ولی...</span> مراد از آن این است که ولایت مستقل غیر خدای را انکار نماید. و مراد از جمله بعدیش یعنی جمله‌ <span class="aya" rel="18_26" data-words="21-26">و لا یشرک فی حکمه أحدا</span> ولایت دیگری را به نحو اشتراک با خدا نفی می‌کند. و خلاصه معنای آن دو این است که غیر خدا نه ولایت مستقل دارند و نه با خدا در ولایت شریکند. </p> <p>و <span class="phrase">بعید نیست از نظم آیه که در جمله دوم یعنی جمله‌ <span class="aya" rel="18_26" data-words="21-26">و لا یشرک فی حکمه أحدا</span> تعبیر به فعل آورده نه به وصف، و در نفی ولایت مستقله کلمه <em rel="fa_18_26_24-25" data-sentence="183:89">فی حکمه</em> را نیاورده و در   <code class="page" rel="13,386"/> مساله شرک در ولایت آن را آورد.</span> استفاده شود که جمله اولی ولایت غیر خدا را انکار می‌کند، چه ولایت مستقل آنها را و چه شرکت در ولایت خدای را، و جمله دومی شرکت غیر خدا را در حکم، و همچنین قضاء در حکم را نفی می‌کند، یعنی ولایت همه انسانها را منحصر در خدا می‌داند، ولی این ولایت را به دیگران هم تفویض می‌کند، یعنی سرپرستی مردم را به دیگران نیز واگذار می‌کند تا در میان آنان طبق دستور حکم نمایند، آن چنان که والیان امر حکام و عمالی در نواحی مملکت نصب می‌کنند تا کار خود والی را در آنجا انجام دهند، و حتی اموری را که خود والی از آن اطلاع ندارد فیصله دهند. </p> <p>و برگشت معنا به این می‌شود که: چگونه خدا داناتر به لبث آنان نباشد، با اینکه او به تنهایی ولی ایشان است، و مباشر حکم جاری در ایشان و احکام جاریه بر ایشان است. </p> <p>ضمیر در <em>لهم</em> به اصحاب کهف و یا به جمیع آنچه در آسمانها و زمین است (که از جمله قبلی به خاطر تغلیب جانب عقلداران بر دیگران استفاده می‌شد) برمی‌گردد و یا به عقلداران در آسمانها و زمین برمی‌گردد، و این وجه از نظر اعتبار مترتب با وجوه قبلی است، یعنی از همه بهتر و معتبرتر وجه اولی سپس دومی و در آخر سومی است. </p> <p>و بنا بر این آیه شریفه متضمن حجت است بر اینکه خدا داناتر به مدت لبث ایشان است، یکی حجت عمومی است نسبت به علم خدا به اصحاب کهف و غیر ایشان که جمله <span class="aya" rel="18_26" data-words="6-14">له غیب السماوات و الأرض أبصر به و أسمع</span> متعرض آن می‌باشد، و یکی دیگر حجتی است خاص که علم خدای را به خصوص سرگذشت اصحاب کهف اثبات می‌نماید، که آیه‌ <span class="aya" rel="18_26" data-words="15-16">ما لهم ...</span> متضمن آن است و می‌فهماند وقتی خدای تعالی ولی ایشان و مباشر در قضای جاری بر ایشان است آن وقت چگونه ممکن است از دیگران عالم‌تر به حال ایشان نباشد؟ و چون هر دو جمله جنبه علیت را می‌رساند لذا هر دو را مفعول و بدون حرف عطف آورد. </p> <h3>بحث روایتی‌ <span class="title" rel="18_9 18_10 18_11 18_13 18_25 18_26 18_12 18_14 18_15 18_16 18_17 18_18 18_19 18_20 18_21 18_22 18_23 18_24">روایتی در شرح داستان اصحاب کهف</span> </h3> <p> در تفسیر قمی در ذیل آیه‌ <span class="aya" rel="18_9" data-words="1-5">أم حسبت أن أصحاب الکهف</span> از امام (ع) روایت آورده که فرمود: ما به تو آیت‌ها و معجزه‌هایی دادیم که از داستان اصحاب کهف مهم‌تر بود، آیا از این داستان تعجب می‌کنی که جوانانی بودند در قرون فترت که فاصله نبوت عیسی بن مریم و محمد (ص) بود، زندگی می‌کرده‌اند. و <span class="phrase">اما <em rel="fa_18_9_7-7" data-sentence="4:324">رقیم</em> عبارت از دو لوح مسی بوده که داستان اصحاب کهف را روی آن حک نموده‌اند که دقیانوس، پادشاه<code class="page" rel="13,387"/> آنها چه دستوری به ایشان داده بود، و آنان چگونه از دستور او سر پیچیده اسلام را پذیرفته بودند، و سرانجام کارشان چه شد<span class="footnote" rel="1" title="الدر المنثور، ج ۴، ص ۳۱۵، ط بیروت">*</span>.</span> </p> <p>و باز در همان کتاب از ابن ابی عمیر از ابی بصیر از امام صادق (ع) روایت کرده که فرمود: سبب نزول سوره کهف این بود که قریش سه نفر را به قبیله نجران فرستادند تا از یهودیان آن دیار مسائلی را بیاموزند و با آن رسول خدا (ص) را بیازمایند، و آن سه نفر نضر بن حارث بن کلده و عقبة بن ابی معیط و عاص بن وائل سهمی بودند. </p> <p>این سه نفر به سوی نجران بیرون شده جریان را با علمای یهود در میان گذاشتند. </p> <p>یهودیان گفتند سه مساله از او بپرسید اگر آن طور که ما می‌دانیم پاسخ داد در ادعایش راستگو است، و سپس از او یک مساله دیگر بپرسید اگر گفت می‌دانم بدانید که دروغگو است. </p> <p>گفتند: آن مسائل چیست؟ جواب دادند که از احوال جوانانی بپرسید که در قدیم الایام بودند و از میان مردم خود بیرون شده غایب گشتند. و در مخفیگاه خود خوابیدند، چقدر خوابیدند؟ و تعدادشان چند نفر بود؟ و چه چیز از غیر جنس خود همراهشان بود؟ و داستانشان چه بود؟. </p> <p>مطلب دوم اینکه از او بپرسید داستان موسی که خدایش دستور داد از عالم پیروی کن و از او تعلیم گیر چه بوده؟ و آن عالم که بوده؟ و چگونه پیرویش کرد؟ و سرگذشت موسی با او چه بود؟. </p> <p>سوم اینکه از او سرگذشت شخصی را بپرسید که میان مشرق و مغرب عالم را بگردید تا به سد یاجوج و ماجوج برسید، او که بود؟ و داستانش چگونه بوده است. یهودیان پس از عرض این مسائل جواب آنها را نیز به فرستادگان قریش داده گفتند: اگر اینطور که ما شرح دادیم جواب داد صادق است و گرنه دروغ می‌گوید. </p> <p>پرسیدند آن یک سؤال که گفتید چیست؟ گفتند از او بپرسید قیامت چه وقت به پا می‌شود، اگر ادعا کرد که من می‌دانم چه موقع به پا می‌شود دروغگو است، و اگر گفت جز خدا کسی تاریخ آن را نمی‌داند راستگو است. </p> <p>فرستادگان قریش به مکه برگشتند و نزد ابو طالب جمع شدند و گفتند: پسر برادرت ادعا می‌کند که اخبار آسمانها برایش می‌آید، ما از او چند مساله پرسش می‌کنیم اگر جواب داد می‌دانیم که راستگو است و گرنه می‌فهمیم که دروغ می‌گوید. ابو طالب گفت: بپرسید   <code class="page" rel="13,388"/> آنچه دلتان می‌خواهد. آنها، آن مسائل را مطرح کردند. </p> <p>رسول خدا (ص) فرمود: فردا جوابهایش را می‌دهم و در این وعده‌ای که داد <em>ان شاء اللَّه</em> نگفت. به همین جهت چهل روز وحی از او قطع شد تا آنجا که رسول خدا  (ص) غمگین گردید و یارانش که به وی ایمان آورده بودند به شک افتادند، و قریش شادمان شده و شروع کردند به استهزاء و آزار، و ابو طالب سخت در اندوه شد. </p> <p>پس از چهل شبانه روز سوره کهف بر وی نازل شد، رسول خدا (ص) از جبرئیل سبب تاخیر را پرسید؟ گفت ما قادر نیستیم از پیش خود نازل شویم جز به اذن خدا. </p> <p>سپس در این سوره فرمود: ای محمد تو گمان کرده‌ای داستان اصحاب کهف و رقیم از آیات ما امری عجیب است آن گاه از آیه‌ <span class="aya" rel="18_10" data-words="1-3">إذ أوی الفتیة</span> به بعد داستان ایشان را شروع نموده و بیان فرمود. </p> <p>آن گاه امام صادق (ع) اضافه کرد که اصحاب کهف و رقیم در زمان پادشاهی جبار و ستمگر زندگی می‌کردند که اهل مملکت خود را به پرستش بتها دعوت می‌کرد و هر که سر باز می‌زد او را می‌کشت، و اصحاب کهف در آن کشور مردمی با ایمان و خداپرست بودند. پادشاه مامورینی در دروازه شهر گمارده بود تا هر کس خواست بیرون شود، اول به بتها سجده بکند، این چند نفر به عنوان شکار بیرون شدند، و در بین راه به شبانی برخوردند او را به دین خود دعوت کردند نپذیرفت ولی سگ او دعوت ایشان را پذیرفته به دنبال ایشان به راه افتاد. </p> <p>سپس امام فرمود: اصحاب کهف به عنوان شکار بیرون آمدند، اما در واقع از کیش بت‌پرستی فرار کردند. چون شب فرا رسید با سگ خود داخل غاری شدند خدای تعالی خواب را بر ایشان مسلط کرد، هم چنان که فرموده: <span class="aya" rel="18_11" data-words="1-7">فضربنا علی آذانهم فی الکهف سنین عددا</span> پس در غار خوابیدند تا روزگاری که خدا آن پادشاه و اهل آن شهر را هلاک نمود و آن روزگار را سپری کرد و روزگاری دیگر و مردم دیگری پیش آورد. </p> <p>در این عصر بود که اصحاب کهف از خواب بیدار شده یکی از ایشان به دیگران گفت: به نظر شما چقدر خوابیدیم؟ نگاه به آفتاب کردند دیدند بالا آمده گفتند: به نظر ما یک روز و یا پاره‌ای از یک روز خواب بوده‌ایم. آن گاه به یکی از نفرات خود گفتند این پول را بگیر و به درون شهر برو اما به طوری که تو را نشناسند پس در بازار مقداری خوراک برایمان خریداری کن زنهار که اگر تو را بشناسند، و به نهانگاه ما پی ببرند همه ما را می‌کشند و یا به دین خود برمی‌گردانند. آن مرد پول را برداشته وارد شهر شد لیکن شهری دید بر خلاف آن<code class="page" rel="13,389"/> شهری که از آن بیرون آمده بودند و مردمی دید بر خلاف آن‌ مردم هیچ یک از افراد آنان را نشناخت و حتی زبان ایشان را هم نفهمید، مردم به وی گفتند: تو کیستی و از کجا آمده‌ای؟ او جریان را گفت اهل شهر با پادشاهشان به راهنمایی آن مرد بیرون آمده تا به در غار رسیدند، و به جستجوی آن پرداختند بعضی گفتند سه نفرند که چهارمی آنان سگ ایشان است. بعضی گفتند پنج نفرند که ششمی آنان سگشان است. بعضی دیگر گفتند: هفت نفرند که هشتمی آنان سگشان می‌باشد. </p> <p>آن گاه خدای سبحان با حجابی از رعب و وحشت میان اصحاب کهف و مردم شهر حائلی ایجاد کرد که احدی قدرت بر داخل شدن بدانجا را ننمود غیر از همان یک نفری که خود از اصحاب کهف بود. او وقتی وارد شد دید رفقایش در هراس از اصحاب دقیانوس‌اند و خیال می‌کردند این جمعیت همانهایند که از مخفیگاه آنان با خبر شده‌اند، مردی که از بیرون آمده بود جریان را به ایشان گفت که در حدود چند صد سال است که ما در خواب بوده‌ایم و سرگذشت ما معجزه‌ای برای مردم گشته، آن گاه گریسته از خدا خواستند دوباره به همان خواب اولیشان برگرداند. </p> <p>سپس پادشاه شهر گفت جا دارد ما بر بالای این غار مسجدی بسازیم که زیارتگاهی برایمان باشد، چون این جمعیت مردمی با ایمان هستند، پس آنان در سال دو نوبت این پهلو و آن پهلو می‌شوند شش ماه بر پهلوی راست هستند و شش ماه دیگر بر پهلوی چپ و سگ ایشان دستهای خود را گسترده و دم در غار خوابیده است، که خدای تعالی در باره داستان ایشان در قرآن کریم فرموده: <span class="aya" rel="18_13" data-words="1-5">نحن نقص علیک نبأهم بالحق...</span><span class="footnote" rel="1" title="الدر المنثور، ج ۴، ص ۱۱۱-۲۱۸">*</span>. </p> <p>مؤلف: این روایت از روشن‌ترین روایات این داستان است که علاوه بر روشنی متن آن تشویش و اضطرابی هم در آن نیست. با این وصف، این نکته را هم متضمن است که مردمی که در عدد آنها اختلاف کردند و یکی گفت سه نفر و یکی گفت پنج نفر و دیگری گفت هفت نفر، همان اهل شهر بوده‌اند که در غار اجتماع کرده بودند، و این خلاف ظاهر آیه است. و نیز متضمن این نکته است که اصحاب کهف برای بار دوم نیز به خواب رفتند و نمردند و نیز سگشان هنوز هم در غار دستهایش را گسترده و اصحاب کهف در هر سال دو نوبت این پهلو، آن پهلو می‌شوند، و هنوز هم به همان هیات سابق خود هستند، و حال آنکه بشر تا کنون در روی زمین به غاری که در آن عده‌ای به خواب رفته باشند برنخورده است. </p> <p>   <code class="page" rel="13,390"/> بعلاوه در ذیل این روایت عبارتی است که ما آن را نقل نکردیم، چون احتمال دادیم جزو روایت نباشد بلکه کلام خود قمی و یا روایت دیگری باشد، و آن این است که جمله‌ <span class="aya" rel="18_25" data-words="1-10">و لبثوا فی کهفهم ثلاث مائة سنین و ازدادوا تسعا</span> جزو کلام اهل کتاب است، و جمله‌ <span class="aya" rel="18_26" data-words="1-5">قل الله أعلم بما لبثوا</span> رد آن است، و حال آنکه در بیان سابق ما این معنا از نظر خواننده گذشت که سیاق آیات با این حرف مخالف است و نظم بلیغ قرآنی آن را نمی‌پذیرد. </p> <h3> <span class="title" rel="18_26 18_9 18_10 18_11 18_12 18_13 18_14 18_15 18_16 18_17 18_18 18_19 18_20 18_21 18_22 18_23 18_24 18_25">موارد و جهات اختلاف در روایات راجع به داستان اصحاب کهف</span> </h3> <p> در بیان داستان اصحاب کهف از طریق شیعه و سنی روایات<span class="footnote" rel="1" title="تفسیر عیاشی، ج ۲، ص ۳۲۲">*</span> بسیاری وجود دارد و لیکن خیلی با هم اختلاف دارند، به طوری که در میان همه آنها حتی دو روایت دیده نمی‌شود که از هر جهت مثل هم باشند. </p> <p>مثلا یک اختلافی که در آنها هست این است که در بعضی از آنها مانند روایت بالا آمده که پرسش‌های قریش از آن جناب چهار تا بوده: یکی اصحاب کهف دوم داستان موسی و عالم و سوم قصه ذو القرنین چهارم قیام قیامت. و در بعضی دیگر آمده که پرسش از سه چیز بوده: اصحاب کهف و ذو القرنین و روح. در این روایات آمده که علامت صدق دعوی رسول خدا (ص) این است که از اصحاب کهف و ذو القرنین جواب بگوید، و از آخری یعنی روح جواب ندهد، و آن جناب از آن دو جواب داد و در پاسخ از روح آیه آمد: <span class="aya" rel="17_85" data-words="5-9">قل الروح من أمر ربی...</span> و از آن جواب نداد. و شما خواننده محترم در بیان آیه مذکور متوجه شدید که آیه در مقام جواب ندادن نبود و نخواسته از جواب دادن طفره برود بلکه حقیقت و واقع روح را بیان می‌کند پس نباید گفت که آن جناب از سؤال در باره روح جواب نداد. </p> <p>و از جمله اختلافاتی که در بیشتر روایات هست این است که اصحاب کهف و اصحاب رقیم یک جماعت بوده‌اند. و در بعضی دیگر آمده که اصحاب رقیم طایفه دیگری بوده‌اند که خدای تعالی نامشان را با اصحاب کهف آورده. ولی از توضیح داستان اصحاب رقیم اعراض نموده. آن گاه روایت مزبور قصه اصحاب رقیم را چنین آورده که سه نفر بودند از خانه بیرون شدند تا برای خانواده‌های خود رزقی تهیه کنند، در بیابان به رگبار باران برخوردند، ناچار به غاری پناهنده شدند، و اتفاقا در اثر ریزش باران سنگ بسیار بزرگی از کوه حرکت کرده درست جلو غار آمد و آن را بست و این چند نفر را در غار حبس کرد. </p> <p>یکی از ایشان گفت: بیایید هر کس کار نیکی دارد خدای را به آن سوگند دهد تا این   <code class="page" rel="13,391"/> بلا را از ما دفع کند. یکی کار نیکی که داشت بیان کرد و خدای را به آن قسم داد سنگ قدری کنار رفت به طوری که روشنایی داخل غار شد. دومی کار نیک خود را گفت و خدای را به آن سوگند داد سنگ کنار رفت، به قدری که یک دیگر را می‌دیدند. سومی که این کار را کرد سنگ به کلی کنار رفت و بیرون آمدند. این روایت را الدر المنثور از نعمان بن بشیر نقل کرده که او بدون سند از رسول خدا (ص) روایت کرده است. </p> <p>لیکن آنچه از قرآن کریم مانوس و معهود است این است که هیچ وقت اشاره به داستانی نمی‌کند مگر آنکه آن را توضیح می‌دهد و معهود نیست که اسم داستانی را ببرد و اصلا در باره آن سخنی نگوید، و یا اسم دو داستان را ببرد و آن وقت یکی را بیان نموده دومی را به کلی فراموش کند. </p> <p>و از جمله اختلافات این است که در پاره‌ای روایات دارد: پادشاه مزبور که اصحاب کهف از شر او فرار کردند اسمش دقیانوس (دیوکلیس 285 م-305 م) پادشاه روم بوده. و در بعضی دیگر آمده که او ادعای الوهیت می‌کرده. و در بعضی آمده که وی دقیوس (دسیوس 249 م-251 م) پادشاه روم بوده، و بین این دو پادشاه ده سال فاصله است، و آن پادشاه اهل توحید را می‌کشته و مردم را به پرستش بتها دعوت می‌کرده. و در بعضی از روایات آمده که مردی مجوسی بوده که مردم را به دین مجوس می‌خوانده در حالی که تاریخ نشان نمی‌دهد که مجوسیت در بلاد روم شیوع یافته باشد. و در بعضی روایات آمده که اصحاب کهف قبل از مسیح (ع) بوده‌اند. </p> <p>و از جمله اختلافات این است که در بعضی از روایات دارد: رقیم اسم شهری بوده که اصحاب کهف از آنجا بیرون شدند. و در بعضی دیگر آمده اسم بیابانی است. و در بعضی دیگر آمده اسم کوهی است که غار مزبور در آن قرار گرفته. و در بعضی دیگر آمده که اسم سگ ایشان است. و در بعضی آمده که اسم لوحی است از سنگ. و در بعضی دیگر گفته شده از قلع و در بعضی دیگر از مس و در بعضی دیگر آمده که از طلا بوده و اسامی اصحاب کهف در آن حک شده و همچنین اسم پدرانشان و داستانشان، و این نوشته را دم در کهف نصب کرده‌اند. بعضی دیگر از روایات می‌گوید در داخل کهف بوده و در بعضی دیگر آمده که بر سر در شهر آویزان بوده، و در بعضی دیگر آمده که در خزانه بعضی از ملوک یافت شده، و در بعضی آن را دو لوح دانسته است. </p> <p>اختلاف دیگری که در روایات آمده در باره وضع جوانان است، در بعضی از روایات آمده که ایشان شاهزاده بوده‌اند در بعضی دیگر آمده که از اولاد اشراف بوده‌اند. و در بعضی<code class="page" rel="13,392"/> دیگر آمده که از فرزندان علماء بوده‌اند. و در بعضی دیگر آمده که خودشان شش نفر بوده و هفتمی ایشان چوپانی بوده که گوسفند می‌چرانده که سگش هم با او آمده. و در حدیث وهب بن منبه که هم الدر المنثور<span class="footnote" rel="1" title="الدر المنثور، ج ۴، ص ۲۱۳">*</span> آن را آورده و هم ابن اثیر در کامل<span class="footnote" rel="2" title="مجمع البیان، ج ۶، ص ۴۶۰">*</span> نقل کرده می‌گوید که: اصحاب کهف حمامی بوده‌اند که در بعضی از حمامهای شهر کار می‌کرده‌اند، وقتی شنیدند که سلطان مردم را به بت‌پرستی وادار می‌کند از شهر بیرون شدند. و در بعضی دیگر از روایات آمده که ایشان از وزراء پادشاه آن عصر بوده‌اند که همواره در امور و مهمات مورد شور او قرار می‌گرفته‌اند. </p> <p>یکی دیگر از اختلافات این است که: در بعضی از روایات آمده که اصحاب کهف قبل از بیرون آمدن از شهر مخالفت خود را علنی کرده بودند، و شاه هم فهمیده بود. و در بعضی دیگر دارد که شاه ملتفت نشد تا بعد از آنکه از شهر بیرون رفتند. و در بعضی دیگر آمده که این عده با هم توطئه کردند برای بیرون آمدن. و در بعضی دیگر آمده که نفر هفتمی آنان چوپانی بوده که به ایشان پیوسته است، و در بعضی دیگر آمده که تنها سگ آن چوپان ایشان را همراهی کرد. </p> <p>باز از موارد اختلاف یکی این است که بعد از آنکه فرار کردند، و پادشاه فهمید در جستجوی ایشان برآمد ولی اثری از ایشان نیافت. و در بعضی روایات دیگر آمده که پس از جستجو ایشان را در غار پیدا کرد که خوابیده بودند، دستور داد در غار را تیغه کنند تا در آنجا از گرسنگی و تشنگی بمیرند، و زنده به گور شوند تا کیفر نافرمانی خود را دریابند. این بود تا روزگاری که خدا می‌خواست بیدارشان کند، چوپانی را فرستاد تا آن بنیان را خراب کرده تا زاغه‌ای برای گوسفندان خود درست کند، در این موقع خدای تعالی ایشان را بیدار کرد، و سرگذشتشان از اینجا شروع می‌شود. </p> <p>مورد اختلاف دیگر این است که: در بعضی از روایات آمده که دوباره به خوابشان کرد و تا روز قیامت بیدار نمی‌شوند، و در هر سال دو نوبت از این پهلو به آن پهلویشان می‌کند. </p> <p>یکی دیگر اختلافی است که در مدت خوابشان شده. در بیشتر روایات آمده همان سیصد و نه سال که قرآن کریم فرموده، است. و در بعضی دیگر آمده که سیصد و نه سال حکایت قول اهل کتاب است و جمله‌ <span class="aya" rel="18_26" data-words="1-5">قل الله أعلم بما لبثوا</span> رد آن است. و در بعضی دیگر     <code class="page" rel="13,393"/> آمده که سیصد سال بوده و نه سال را اهل کتاب اضافه کرده‌اند. </p> <p>و از این قبیل اختلافات که در روایات آمده بسیار است، و بیشتر آنچه که از طرق عامه روایت شده در کتاب الدر المنثور<span class="footnote" rel="1" title="تفسیر عیاشی، ج ۲، ص ۳۲۱">*</span> و بیشتر آنچه از طرق شیعه نقل شده در کتاب بحار<span class="footnote" rel="2" title="کشاف، ج ۲، ص ۷۱۳">*</span> و تفسیر برهان<span class="footnote" rel="3" title="مجمع البیان، ج ۶، ص ۴۵۷">*</span> و نور الثقلین<span class="footnote" rel="4" title="مجمع البیان، ج ۶، ص ۴۵۲">*</span> جمع‌آوری شده، اگر کسی بخواهد به همه آنها دست یابد باید به این کتابها مراجعه کند. تنها مطلبی که می‌توان گفت این روایات در آن اتفاق دارند این است که اصحاب کهف مردمی موحد بودند، و از ترس پادشاهی جبار که مردم را مجبور به شرک می‌کرده گریخته‌اند و به غاری پناه برده در آنجا به خواب رفته‌اند-تا آخر آنچه که قرآن از داستان ایشان آورده. </p> <h3> <span class="title" rel="18_9 18_10 18_11 18_12 18_13 18_14 18_15 18_16 18_17 18_18 18_19 18_20 18_21 18_22 18_23 18_24 18_25 18_26">روایات دیگری پیرامون داستان اصحاب کهف</span> </h3> <p> و در تفسیر عیاشی از سلیمان بن جعفر همدانی روایت کرده که گفت: امام صادق  (ع) به من فرمود: ای سلیمان مقصود از <em>فتی</em> کیست؟ عرض کردم فدایت شوم نزد ما جوان را <em>فتی</em> گویند، فرمود: مگر نمی‌دانی که اصحاب کهف همگیشان کامل مردانی بودند و مع ذلک خدای تعالی ایشان را فتی نامیده. ای سلیمان فتی کسی است که به خدا ایمان بیاورد و پرهیزکاری کند<span class="footnote" rel="5" title="مجمع البیان، ج ۶، ص ۴۵۲">*</span>. </p> <p>مؤلف: در معنای این روایت مرحوم کلینی در کافی<span class="footnote" rel="6" title="نور الثقلین، ج ۳، ص ۲۴۵، به نقل از روضه کافی">*</span> از قمی روایت مرفوعه‌ای از امام صادق (ع) آورده، لیکن از ابن عباس<span class="footnote" rel="7" title="الدر المنثور، ج ۴، ص ۲۱۲-۲۱۶">*</span> روایت شده که او گفته اصحاب کهف جوانانی بودند. </p> <p>و در الدر المنثور است که ابن ابی حاتم از ابی جعفر روایت کرده که گفت: اصحاب کهف همه <em>صراف</em> بودند<span class="footnote" rel="8" title="الدر المنثور، ج ۴، ص ۲۱۲-۲۱۶">*</span>. </p> <p>مؤلف: قمی نیز به سند خود از سدیر صیرفی از امام باقر (ع) روایت کرده که گفت: اصحاب کهف شغلشان صرافی بوده<span class="footnote" rel="9" title="بحار الانوار، ج ۱۴، ص ۴۲۹، به نقل از کافی">*</span>. و لیکن در تفسیر عیاشی از درست از امام                 <code class="page" rel="13,394"/> صادق (ع) روایت کرده که در حضورشان گفتگو از اصحاب کهف شد فرمود: صراف پول نبودند، بلکه صراف کلام و افرادی سخن‌سنج بودند<span class="footnote" rel="1" title="روح المعانی ج ۱۵، ص ۲۴۶، ط بیروت">*</span>. </p> <h3> <span class="title" rel="18_14 18_20 18_9 18_10 18_11 18_12 18_13 18_15 18_16 18_17 18_18 18_19 18_21 18_22 18_23 18_24 18_25 18_26">چند روایت حاکی از اینکه اصحاب کهف مدتی تقیه می‌کرده‌اند</span> </h3> <p> و در تفسیر عیاشی از ابی بصیر از امام صادق (ع) روایت کرده که گفت: اصحاب کهف ایمان به خدا را پنهان و کفر را اظهار داشتند و به همین جهت خداوند اجرشان را دو برابر داد<span class="footnote" rel="2" title="روح المعانی، ج ۱۵، ص ۲۴۷">*</span>. </p> <p>مؤلف: در کافی<span class="footnote" rel="3" title="مجمع البیان، ج ۶، ص ۴۶۰">*</span> نیز در معنای این حدیث روایتی از هشام بن سالم از آن جناب نقل شده. و نیز در معنای آن عیاشی<span class="footnote" rel="4" title="روح المعانی، ج ۱۵، ص ۲۴۸">*</span> از کاهلی از آن جناب و از درست در دو خبر از آن جناب آورده که در یکی از آنها آمده که: اصحاب کهف در ظاهر زنار می‌بستند و در اعیاد مردم شرکت می‌کردند. </p> <p>و نباید به این روایات اشکال کرد که از ظاهر آیه‌ <span class="aya" rel="18_14" data-words="5-17">إذ قاموا فقالوا ربنا رب السماوات و الأرض لن ندعوا من دونه إلها</span> برمی‌آید که اصحاب کهف تقیه نمی‌کرده‌اند. و اینکه مفسرین<span class="footnote" rel="5" title="روح المعانی، ج ۱۵، ص ۲۴۸">*</span> در تفسیر حکایت کلام ایشان که گفته‌اند <span class="aya" rel="18_20" data-words="6-7">أو یعیدوکم...</span> احتمال تقیه داده‌اند صحیح نیست، برای اینکه اگر به یاد خواننده باشد گفتیم که بیرون شدن آنان از شهر، هجرت از شهر شرک بوده که در آن از اظهار کلمه حق و تدین به دین توحید ممنوع بوده‌اند. چیزی که هست تواطی آنان که شش نفر از معروفها و اهل شرف بوده‌اند، و اعراضشان از اهل و مال و وطن جز مخالفت با دین وثنیت عنوان دیگری نداشته. پس اصحاب کهف در خطر عظیمی بوده‌اند، به طوری که اگر بر آنان دست می‌یافتند یا سنگسار می‌شدند و یا آنکه مجبور به قبول دین قوم خود می‌گشتند. </p> <p>و با این زمینه کاملا روشن می‌شود که قیام ایشان در اول امر و گفتن: <span class="aya" rel="18_14" data-words="8-17">ربنا رب السماوات و الأرض لن ندعوا من دونه إلها</span> اعلام علنی مخالفت با مردم و تجاهر بر مذمت بت‌پرستی و توهین به طریقه مردم نبوده، زیرا اوضاع عمومی محیط، چنین اجازه‌ای به آنان نمی‌داد، بلکه این حرف را در بین خود گفته‌اند. </p> <p>و به فرضی هم که تسلیم شویم که جمله‌ <span class="aya" rel="18_14" data-words="5-12">إذ قاموا فقالوا ربنا رب السماوات و الأرض</span> دلالت دارد بر اینکه ایشان تظاهر به ایمان و مخالفت با بت‌پرستی می‌کرده‌اند و تقیه         <code class="page" rel="13,395"/> را کنار گذاشته بودند، تازه می‌گوییم این در آخرین روزهایی بوده که در میان مردم بوده‌اند، و قبل از اینکه چنین تصمیمی بگیرند در میان مردم با تقیه زندگی می‌کرده‌اند. پس معلوم شد که سیاق هیچ یک از دو آیه منافاتی با تقیه کردن اصحاب کهف در روزگاری که در شهر و در میان مردم بودند ندارد. </p> <p>و در تفسیر عیاشی نیز از ابی بکر حضرمی از امام صادق (ع) روایت کرده که فرمود: اصحاب کهف نه یکدیگر را می‌شناختند و نه با هم عهد و میعادی داشتند بلکه در صحرا یکدیگر را دیده با هم عهد و پیمان بستند، و از یکدیگر، یعنی دو به دو عهد گرفتند، آن گاه قرار گذاشتند که یک باره مخالفت خود را علنی ساخته به اتفاق در پی سرنوشت خود بروند<span class="footnote" rel="1" title="تفسیر عیاشی، ج ۲، ص ۳۲۴">*</span>. </p> <h3> <span class="title" rel="18_14 18_9 18_16 18_17 18_18 18_19 18_10 18_11 18_12 18_13 18_15 18_20 18_21 18_22 18_23 18_24 18_25 18_26">روایت مشهوری از ابن عباس در نقل داستان</span> </h3> <p> مؤلف: در معنای این روایت خبری است از ابن عباس که ذیلا نقل می‌شود: در الدر المنثور است که ابن ابی شیبه و ابن منذر و ابن ابی حاتم از ابن عباس روایت کرده‌اند که گفت: ما با معاویه در جنگ مضیق که در اطراف روم بود شرکت کردیم و به غار معروف کهف که اصحاب کهف در آنجا بودند و داستانشان را خدا در قرآن آورده برخوردیم. </p> <p>معاویه گفت: چه می‌شد در این غار را می‌گشودیم و اصحاب کهف را می‌دیدیم. ابن عباس به او گفت: تو نمی‌توانی این کار را بکنی خداوند این اشخاص را از نظر کسانی که بهتر از تو بودند مخفی داشت و فرمود: <span class="aya" rel="18_18" data-words="19-28">لو اطلعت علیهم لولیت منهم فرارا و لملئت منهم رعبا</span> -اگر آنان را ببینی پا به فرار می‌گذاری و پر از ترس می‌شوی معاویه گفت: من از این کار دست بر نمی‌دارم تا قصه آنان را به چشم خود ببینیم، عده‌ای را فرستاد تا داخل غار شده جستجو کنند، و خبر بیاورند. آن عده وقتی داخل غار شدند خداوند باد تندی بر آنان مسلط نمود تا به طرف بیرون پرتابشان کرد. قضیه به ابن عباس رسید پس او شروع کرد به نقل داستان اصحاب کهف و گفت که اصحاب کهف در مملکتی زندگی می‌کردند که پادشاهی جبار داشت و مردمش را به تدریج به پرستش بتها کشانید، و این چند نفر در آن شهر بودند، وقتی این را دیدند بیرون آمده خداوند همه‌شان را یک جا جمع کرد بدون اینکه قبلا یکدیگر را بشناسند. وقتی به هم برخوردند از یکدیگر پرسیدند قصد کجا دارید، در جواب نیت خود را پنهان می‌داشتند چون هر یک دیگری را نمی‌شناخت تا آنکه از یکدیگر عهد و میثاق محکم گرفتند که نیت خود را بگویند. بعدا معلوم شد که همه یک هدف دارند و منظورشان پرستش پروردگار و فرار از شرک   <code class="page" rel="13,396"/> است، همه با هم گفتند: <span class="aya" rel="18_14" data-words="8-12">ربنا رب السماوات و الأرض</span>... <span class="aya" rel="18_16" data-words="22-22">مرفقا</span>. </p> <p>آن گاه ابن عباس اضافه می‌کند که دور هم نشستند، از سوی دیگر زن و بچه‌ها و قوم و خویش‌ها به جستجویشان برخاستند ولی هر چه بیشتر گشتند کمتر خبردار شدند تا خبر به گوش پادشاه وقت رسید. او گفت این عده در آینده شان مهمی خواهند داشت، معلوم نیست به منظور خیانت بیرون شده‌اند یا منظور دیگری داشته‌اند. و به همین جهت دستور داد تا لوحی از قلع تهیه کرده اسامی آنان را در آن بنویسند آن گاه آن را در خزینه سلطنتی خود جای داد و در این باره خدای تعالی می‌فرماید: <span class="aya" rel="18_9" data-words="1-11">أم حسبت أن أصحاب الکهف و الرقیم کانوا من آیاتنا عجبا</span> چون مقصود از رقیم همان لوحی است که اسامی اصحاب کهف در آن مرقوم شده. و اما اصحاب کهف، از آنجا که بودند به راه افتاده داخل غار شدند، و خدا به گوششان زد و خواب را برایشان مسلط کرد، و اگر در غار نبودند آفتاب بدنهایشان را می‌سوزانید، و اگر هر چند یک بار از این پهلو به آن پهلو نمی‌شدند زمین بدنهایشان را می‌خورد، و اینجا است که خدای تعالی فرموده‌ <span class="aya" rel="18_17" data-words="1-3">و تری الشمس...</span>. </p> <p>آن گاه می‌گوید: پادشاه مزبور دورانش منقضی گشت و پادشاهی دیگر به جایش نشست. او مردی خداپرست بود، و بر خلاف آن دیگری عدالت گسترد، در عهد او خداوند اصحاب کهف را برای آن منظوری که داشت بیدار کرد، یکی از ایشان گفت: به نظر شما چقدر خوابیده‌ایم؟ آن دیگری گفت: یک روز، یکی دیگر گفت دو روز، سومی گفت بیشتر خوابیده‌ایم تا آنکه بزرگشان گفت: بی جهت اختلاف مکنید که هیچ قومی اختلاف نکردند مگر آنکه هلاک شدند، شما یک نفر را با این پول روانه کنید تا از شهر طعامی خریداری کند. </p> <p>وقتی وارد شهر شد لباسها و هیات‌ها و منظره‌هایی دید که تا کنون ندیده بود. مردم شهر را دید که طور دیگری شده‌اند آن مردم عهد خود نیستند. نزدیک نانوایی رفت پول خود را که سکه‌اش به اندازه کف پای بچه شتر بود نزد او انداخت نانوا پول را بیگانه یافت، و پرسید این را از کجا آورده‌ای؟ اگر گنجی پیدا کرده‌ای مرا هم راهنمایی کن و گرنه تو را نزد امیر خواهم برد. گفت: آیا مرا به امیر می‌ترسانی، هر دو به نزد امیر شدند، امیر پرسید پدرت کیست؟ گفت: فلانی، امیر چنین کسی را نشناخت، پرسید پادشاهت نامش چیست؟ گفت: فلانی او را هم نشناخت، رفته رفته مردم دورش جمع شدند، خبر به گوش عالم ایشان رسید. عالم شهر به یاد آن لوح افتاده دستور داد آن را آوردند آن گاه اسم آن شخص را پرسید، و دید که یکی از همان چند نفری است که نامشان در لوح ضبط شده، اسامی رفقایش را پرسید، <code class="page" rel="13,397"/> همه را با اسامی مرقوم در لوح مطابق یافت. به مردم بشارت داد که خداوند شما را به برادرانتان که چند صد سال قبل ناپدید شدند راهنمایی کرده برخیزید. مردم همه حرکت کردند تا آمدند نزدیک غار چون نزدیک شدند جوان گفت شما باشید تا من بروم و رفقایم را خبر کنم و آن گاه آرام وارد شوید، و هجوم نیاورید، و گرنه ممکن است از ترس قالب تهی کنند، و خیال کنند شما لشگریان همان پادشاهید، و برای دستگیریشان آمده‌اید. گفتند: حرفی نداریم لیکن به شرطی که قول بدهی باز هم بیرون بیایی، او هم قول داد که ان شاء اللَّه بیرون می‌آیم. پس داخل غار شد و دیگر نفهمیدند به کجا رفت، و از نظر مردم ناپدید گردید، مردم هر چه خواستند وارد شوند نتوانستند، لا جرم گفتند بر بالای غارشان مسجدی بنا کنیم، و چنین کردند، و همیشه در آن مسجد به عبادت و استغفار می‌پرداختند<span class="footnote" rel="1" title="روایاتی که سندهای آنها تا به آخر می‌رسد ولی به رسول خدا نسبت داده نشده، روایات موقوفه گویند">*</span>. </p> <p>مؤلف: این روایت مشهور است، و مفسرین در تفاسیر خود آن را نقل کرده و خلاصه تلقی به قبولش کرده‌اند، در حالی که خالی از چند اشکال نیست: یکی اینکه از ظاهرش بر می‌آید که اصحاب کهف هنوز در حال خواب هستند و خداوند بشر را از اینکه بخواهند کسب اطلاعی و جستجویی از ایشان بکنند منصرف نموده، و حال آنکه کهفی که در ناحیه مضیق و معروف به غار افسوس است امروز هم معروف است، و در آن چنین چیزی نیست. </p> <p>و آیه‌ای هم که ابن عباس بدان تمسک جسته حالت خواب ایشان را قبل از بیدار شدن مجسم می‌سازد، نه بعد از بیداریشان را. علاوه بر اینکه از خود ابن عباس روایت دیگری رسیده که مخالف با این روایت است. و آن روایتی است که الدر المنثور<span class="footnote" rel="2" title="مجمع البیان، ج ۶، ص ۴۶۱، به نقل از فراء">*</span> از عبد الرزاق و ابن ابی حاتم از عکرمه نقل کرده و در آخر آن آمده که‌ پادشاه با مردم سوار شده تا به در غار آمدند، جوان گفت مرا رها کنید تا رفقایم را ببینم و جریان را برایشان بگویم، چند قدمی جلوتر وارد غار شد، او رفقایش را دید و رفقایش هم او را دیدند، خداوند به گوششان زد خوابیدند، مردم شهر چون دیدند دیر کرد وارد غار شدند و جسدهایی بی روح دیدند که هیچ جای آنها پوسیده نشده بود، شاه گفت: این جریان آیتی است که خدای تعالی برای شما فرستاده. </p> <p>ابن عباس با حبیب بن مسلمه به جنگ رفته بود، در راه به همین غار برخوردند، و در آن استخوانهایی دیدند مردی گفت: این استخوانهای اصحاب کهف است، ابن عباس گفت     <code class="page" rel="13,398"/> استخوانهای ایشان در مدتی بیش از سیصد سال قبل از بین رفته است . </p> <p>اشکال مهم‌تر این روایت این است که از عبارت استخوانهای ایشان در مدتی بیش از سیصد سال قبل از بین رفته برمی‌آید که از نظر این روایت داستان اصحاب کهف در اوائل تاریخ میلادی و یا قبل از آن رخ داده، و این حرف با تمامی روایات این داستان مخالف است، جز آن روایتی که تاریخ آن را قبل از مسیح دانسته. </p> <p>اشکال دیگری که به روایت ابن عباس وارد است این است که در آن آمده: یکی گفت یک روز خوابیدیم یکی گفت دو روز، و این حرف با قرآن کریم هم مخالف است، برای اینکه قرآن نقل می‌کند که گفتند: <span class="aya" rel="18_19" data-words="12-16">لبثنا یوما أو بعض یوم</span> و اتفاقا کلام قرآن کریم با اعتبار عقلی هم سازگار است، زیرا کسی که نفهمیده چقدر خوابیده نهایت درجه‌ای که احتمال دهد بسیار خوابیده باشد یک روز یا کمی کمتر از یک روز است، و اما دو شبانه روز آن قدر بعید است که هیچ از خواب برخاسته‌ای احتمالش را نمی‌دهد. </p> <p>از این هم که بگذریم در روایت داشت: بزرگترشان گفت اختلاف مکنید، که اختلاف مایه هلاکت هر قومی است. و این یکی از سخنان باطل است، زیرا آن اختلافی مایه هلاکت است که در عمل به چیزی باشد، و اما اختلاف نظری امری نیست که اجتناب پذیر باشد، و هرگز مایه هلاکت نمی‌شود. </p> <p>اشکال دیگری که به آن وارد است این است که: در آخرش داشت: وقتی جوان وارد غار شد مردم نفهمیدند کجا رفت، و از نظرشان ناپدید گشت. گویا مقصود ابن عباس این بوده که وقتی جوان وارد غار شد دهنه غار از نظرها ناپدید شد نه خود آن جوان، خلاصه خدا غار مزبور را ناپدید کرد، ولی این حرف با آنچه در صدر خود آیه هست نمی‌سازد که از ظاهرش بر می‌آید که غار مزبور در آن دیار معروف بوده. مگر اینکه بگویی آن روز غار را از چشم و نظر پادشاه و همراهانش ناپدید کرده و بعدها برای مردم آشکارش ساخته است. </p> <p>و اما اینکه در صدر روایت از قول ابن عباس نقل شده که گفت: رقیم لوحی از قلع بوده که اسامی اصحاب کهف در آن نوشته شده بود مطلبی است که در معنایش روایات دیگری نیز آمده، از آن جمله روایتی است که عیاشی در تفسیر<span class="footnote" rel="1" title="تفسیر بیضاوی، ج ۲، ص ۶">*</span> خود از احمد بن علی از امام صادق (ع) آورده، و در روایت دیگری انکار آن از خود ابن عباس نقل شده، چنانچه در الدر المنثور از سعید بن منصور و عبد الرزاق و فارابی و ابن منذر و ابن ابی حاتم و زجاجی   <code class="page" rel="13,399"/> (در کتاب امالی) و ابن مردویه از ابن عباس روایت کرده‌اند که گفت: من نمی‌دانم معنای رقیم چیست، از کعب پرسیدم او گفت نام قریه‌ای است که از آنجا بیرون شدند<span class="footnote" rel="1" title="این حفاری و اکتشاف در سال ۱۹۶۳ میلادی مطابق با ۱۳۴۲ هجری شمسی اتفاق افتاد، و در باره آن کتابی به قلم بانی آن کار، فاضل ارجمند آقای &lt;em&gt;رفیق وفا دجانی&lt;/em&gt; به نام کتاب اکتشاف کهف اهل کهف در سال ۱۹۶۴ منتشر شد که در آن مساعی اداره باستان‌شناسی اردن و مشقاتی که در نقب و جستجو تحمل نمودند به تفصیل بیان نموده خصوصیاتی که در اثر این حفاری به دست آورده و آثاری را که کشف کرده همه تایید می‌کند که این غار غار اصحاب کهف می‌باشد که داستانشان در قرآن کریم آمده است و نیز امارات و قرائنی را که ذکر کرده با کهف اصحاب کهف تطبیق نموده و با ادله‌ای اثبات کرده که غار اصحاب کهف همین غار رجیب است، نه غار افسوس و نه آن غاری که در دمشق است، و نه آنکه در بتراء قرار دارد، و نه آنکه در اسکاندیناوی است">*</span>. </p> <p>و نیز در همان کتاب آمده که عبد الرزاق از ابن عباس روایت کرده که گفت: تمامی قرآن را می‌دانم مگر معنای چهار کلمه را اول کلمه <em>غسلین</em> که اختلاف اعراب در آن به خاطر اختلافی است که در حکایت لفظ قرآن هست. <span class="phrase">دوم کلمه <em>حنانا</em> سوم <em>اواه</em> چهارم  <em rel="fa_18_9_7-7" data-sentence="49:78">رقیم</em><span class="footnote" rel="2" title="تفسیر عیاشی، ج ۲، ص ۳۲۱ و ۳۲۲">*</span>.</span> </p> <p>و در تفسیر قمی می‌گوید: در روایت ابی الجارود از ابی جعفر (ع) آمده که در ذیل آیه‌ <span class="aya" rel="18_14" data-words="13-21">لن ندعوا من دونه إلها لقد قلنا إذا شططا</span> فرمود: یعنی اگر بگوییم خدا شریک دارد بر او جور کرده‌ایم<span class="footnote" rel="3" title="روح المعانی، ج ۱۵، ص ۲۴۷">*</span>. </p> <h3> <span class="title" rel="18_18 18_23 18_24 18_9 18_10 18_11 18_12 18_13 18_14 18_15 18_16 18_17 18_19 18_20 18_21 18_22 18_25 18_26">روایاتی متضمن ذکر اسماء اصحاب کهف</span> </h3> <p> و در تفسیر عیاشی از محمد بن سنان از بطیخی از ابی جعفر (ع) آورده که در ذیل آیه‌ <span class="aya" rel="18_18" data-words="19-28">لو اطلعت علیهم لولیت منهم فرارا و لملئت منهم رعبا</span> فرموده: مقصود خدای تعالی شخص رسول خدا (ص) نیست، بلکه منظور مؤمنین هستند. گویا مؤمنین دارند این حرف را به یکدیگر می‌زنند، و حال مؤمنین چنین است که اگر اصحاب کهف را ببینند سرشار از ترس و رعب شده پا به فرار می‌گذارند<span class="footnote" rel="4" title="روح المعانی، ج ۱۵، ص ۲۵۱">*</span>. </p> <p>و در تفسیر روح المعانی اسماء اصحاب کهف بر طبق روایت صحیحی از ابن عباس چنین آمده:1-مکسلینیا 2-یملیخا 3-مرطولس 4-ثبیونس 5-دردونس 6-کفاشیطیطوس 7-منطونواسیس-که همان چوپان بوده و اسم سگشان قطمیر بوده است. </p> <p>راوی می‌گوید از علی (کرم اللَّه وجهه) روایت شده که اسمای ایشان را چنین برشمرده: 1-یملیخا 2-مکسلینیا 3-مسلینیا، که اصحاب دست راستی پادشاه بوده‌اند 4-مرنوش 5-دبرنوش 6-شاذنوش که اصحاب دست چپش بوده‌اند و همواره با این شش نفر مشورت می‌کرده و هفتمی اصحاب کهف همان چوپانی بوده که در این روایت اسمش نیامده ولی در اینجا نیز اسم سگ را قطمیر معرفی نموده. </p> <p>و اما اینکه آیا این روایت به علی نسبت داده‌اند صحیح است، یا صحیح نیست گفتار دیگری است که علامه سیوطی در حواشی بیضاوی نوشته که طبرانی این روایت را در معجم <em>اوسط</em> خود به سند صحیح از ابن عباس آورده. و آنچه که در الدر المنثور است       <code class="page" rel="13,400"/> نیز همین روایت طبرانی در <em>اوسط</em> است که گفتیم به سند صحیح از ابن عباس روایت کرده. البته در بعضی روایات دیگری اسامی دیگری برای آنان نقل کرده‌اند که حافظ ابن حجر در شرح بخاری<span class="footnote" rel="1" title="روح المعانی، ج ۱۵، ص ۲۳۱">*</span> نوشته. گفتگو در باره اسامی اصحاب کهف بسیار است که هیچ یک {P (1) این را هم باید خاطر نشان سازیم که روایات در داستان اصحاب کهف به طوری که علمای غرب آن را خلاصه نموده‌اند چهار دسته‌اند که در اصل قصه متفق و در جزئیات آن مختلفند. </p> <p>1-روایات سریانی که به زبان سریانی ضبط شده، و از همه قدیم‌تر آنها روایتی است که‌ <span class="latin"> JrmesofSarug </span> (متوفی سال 125 میلادی) آورده. </p> <p>2-روایت یونانی که سندش به قرن دهم میلادی و به شخصی به نام‌ <span class="latin"> MetaPhrastos </span> <span class="latin"> Symeon </span> منتهی می‌شود. </p> <p>3-روایت لاتینی داستان است که از همان روایت سریانی از <span class="latin"> GregoryofTours </span> گرفته شده است. </p> <p>4-روایت اسلامی داستان است که آن نیز به سریانی منتهی می‌گردد. </p> <p>البته روایات دیگری در متون تاریخی قبطی‌ها و حبشی‌ها و ارمنی‌ها نیز هست که همه آنها به همان اصل سریانی برمی‌گردد. </p> <p>اسماء اصحاب کهف در روایات اسلامی از روایات دیگران گرفته شده، و همانطور که <span class="latin"> Gregory </span> گفته بعضی از این اسماء، اسمایی قبل از این که به دین خدا (که آن روز دین نصاری بوده) درآیند و غسل تعمید کنند بوده. </p> <p>و اسامی ایشان به زبانی یونانی و سریانی چنین است: مکس منیانوس‌ <span class="latin"> Maximilianos </span> املیخوس-ملیخا <span class="latin"> Iamblichos </span> مرتیانوس-مرطلوس-مرطولس (<span class="latin"> Martelos </span>) - <span class="latin"> Martinos </span> ذوانیوس-دوانیوانس-دنیاسیوس‌ <span class="latin"> Dionysios </span> ینیوس-یوانیس-نواسیس‌ <span class="latin"> Joannes </span> اکساکدثودنیانوس-کسقسططیونس-اکسقوسطط-کشفوطط <span class="latin"> Exakoustodianos </span> انطونس (افطونس) اندونیوس-انطینوس‌ <span class="latin"> Antonios </span> قطمیر و اما اسامی آنان به زبان لاتین مکسمیانوس‌ <span class="latin"> Maximianus </span> املیخوس‌ <span class="latin"> Malchus </span> مرتیانوس‌ <span class="latin"> Martinianus </span> ذیووانیوس‌ <span class="latin"> Dionysjus </span> ینیوس‌ <span class="latin"> Johannes </span> قسطنطیوس‌ <span class="latin"> Constantinus </span> ساریبوس-ساریبون‌ <span class="latin"> Serapion </span> و اسامی ایشان قبل از اینکه به دین مسیح در آیند عبارت بود از: ارشلیدس-ارخلیدس‌ <span class="latin"> Archilles </span> دیومادیوس‌ <span class="latin"> Diomedes </span> اوخانیوس‌ <span class="latin"> Eugenius </span> استفانوس-اساطونس‌ <span class="latin"> Stephanus </span> ابروفادیوس‌ <span class="latin"> Probatius </span> صامندیوس‌ <span class="latin"> Sabbatius </span> کیویاکوس‌ <span class="latin"> Kyriakos </span> البته بعضی نظرشان این است که اسماء عربی از قبطی گرفته شده و قبطی هم از سریانی. P}<code class="page" rel="13,401"/> هم مضبوط و مستند و قابل اعتماد نیست و در کتاب بحر آمده که اسامی اصحاب کهف عجمی (غیر عربی) بوده که نه شکل معینی و نه نقطه داشته، و خلاصه سند در شناختن اسامی آنان ضعیف است<span class="footnote" rel="1" title="کشاف، ج ۲، ص ۷۱۳">*</span>. </p> <p>و روایتی که به علی (ع) نسبت داده‌اند همان است که ثعلبی هم در کتاب عرائس و دیلمی در کتاب خود به طور مرفوع آورده و در آن عجائبی ذکر شده. </p> <p>و در الدر المنثور است که ابن مردویه از ابن عباس روایت کرده که گفت: رسول خدا  (ص) فرمود: اصحاب کهف، یاران مهدی‌اند<span class="footnote" rel="2" title="الدر المنثور، ج ۴، ص ۲۱۲">*</span>. </p> <p>و در برهان از ابن الفارسی آورده که گفت امام صادق (ع) فرموده: قائم  (ع) از پشت کوفه خروج می‌کند، با هفده نفر از قوم موسی که به حق راه یافته و با حق عدالت می‌کردند، و هفت نفر از اهل کهف و یوشع بن نون و ابو دجانه انصاری و مقداد بن اسود و مالک اشتر که اینان نزد آن جناب از انصار و حکام او هستند<span class="footnote" rel="3" title="روح المعانی، ج ۱۵، ص ۲۵۱">*</span>. </p> <p>و در تفسیر عیاشی از عبد اللَّه بن میمون از ابی عبد اللَّه (ع) از پدرش از علی بن ابی طالب روایت کرده که فرمود: وقتی کسی به خدا سوگند می‌خورد تا چهل روز مهلت       <code class="page" rel="13,402"/> ثنیا دارد، برای اینکه قومی از یهود از رسول خدا (ص) از چیزی پرسش کردند حضرت بدون اینکه بگوید <em>ان شاء اللَّه</em> و استثناء مزبور را به کلام خود ملحق سازد گفت فردا بیائید تا جواب بگویم، به همین جهت چهل روز خداوند وحی را از آن حضرت قطع کرد، بعد از آن جبرئیل آمد و گفت: <span class="aya" rel="18_23-24" data-words="1-17">و لا تقولن لشیء إنی فاعل ذلک غدا، إلا أن یشاء الله و اذکر ربک إذا نسیت</span><span class="footnote" rel="1" title="مجمع البیان، ج ۶، ص ۴۶۱، به نقل از فراء">*</span>. </p> <p>مؤلف: کلمه: <em>ثنیا</em> -به ضمه ثاء و سکون نون و در آخرش الف مقصوره-اسم است برای استثناء. و در معنای این روایت روایات دیگری نیز از امام صادق و امام باقر (ع) رسیده که از بعضی آنها برمی‌آید که مراد از سوگند وعده قطعی دادن و کلام مؤکد آوردن است، هم چنان که استشهاد امام (ع) در این روایت به کلام رسول خدا  (ص) با اینکه آن جناب سوگندی یاد نکرده بود کاملا دلالت بر این معنا دارد. و اما این سؤال که اگر کسی سوگندی یاد کند و ان شاء اللَّه هم بگوید، ولی پس از انعقاد سوگند آن را بشکند آیا حنث شمرده می‌شود و کفاره به عهده‌اش می‌آید یا نه، بحثی است فقهی. </p> <h3>گفتاری در چند فصل پیرامون اصحاب کهف و سر گذشت ایشان</h3> <h3>1-داستان اصحاب کهف در تعدادی از روایات‌ <span class="title" rel="18_17 18_19 18_20 18_14 18_15 18_16 18_21 18_9 18_10 18_11 18_12 18_13 18_18 18_22 18_23 18_24 18_25 18_26">دو سبب عمده وجود اختلاف شدید در مضامین روایات راجع به اصحاب کهف</span> : </h3> <p> از صحابه و تابعین و از ائمه اهل بیت (ع) به طور مفصل حکایت شده مانند روایت قمی و ابن عباس و عکرمه و مجاهد که تفسیر الدر المنثور همه آنها را آورده و روایت اسحاق در کتاب عرائس که آن را تفسیر برهان نقل کرده و روایت وهب بن منبه که الدر المنثور و کامل آن را بدون نسبت نقل کرده‌اند، و روایت نعمان بن بشیر که در خصوص اصحاب رقیم وارد شده و الدر المنثور آن را آورده. </p> <p>و این روایات که ما در بحث روایتی گذشته مقداری از آنها را نقل کردیم و به بعضی دیگرش اشاره‌ای نمودیم‌ آن قدر از نظر مطلب و متن با هم اختلاف دارند که حتی در یک جهت هم اتفاق ندارند. و اما اختلاف در روایات وارده در بعضی گوشه‌های داستان مانند روایاتی که متعرض تاریخ قیام آنان است، و یا متعرض اسم آن پادشاه است که معاصر با ایشان   <code class="page" rel="13,403"/> بوده یا متعرض نسب و سمت و شغل و اسامی و وجه نامیده شدنشان به اصحاب رقیم و سایر خصوصیات دیگر شده بسیار شدیدتر از روایات اصل داستان است و دست یافتن به یک جهت جامعی که نفس بدان اطمینان داشته باشد دشوارتر است. </p> <p>و سبب عمده در این اختلاف علاوه بر دست‌بردها و خیانتها که اجانب در این گونه روایات دارند دو چیز است: یکی اینکه این قصه از اموری بوده که اهل کتاب نسبت به آن تعصب و عنایت داشته‌اند، و از روایات داستان هم برمی‌آید که قریش این قصه را از اهل کتاب شنیده‌اند و با آن رسول خدا (ص) را امتحان کردند، بلکه از مجسمه‌ها نیز می‌توان عنایت اهل کتاب را فهمید به طوری که اهل تاریخ آن مطالب را از نصاری و از مجسمه‌های موجود در غارهای مختلف که در عالم هست غارهای آسیا و اروپا و آفریقا گرفته شده و آن مجسمه‌ها را بر طبق شهرتی که از اصحاب کهف به پا خاسته گرفته‌اند، و پر واضح است که چنین داستانی که از قدیم الایام زبان زد بشر و مورد علاقه نصاری بوده هر قوم و مردمی آن را طوری که نمایاننده افکار و عقاید خود باشد بیان می‌کنند، و در نتیجه روایات آن مختلف می‌شود. </p> <p>و از آنجایی که مسلمانان اهتمام بسیار زیادی به جمع آوری و نوشتن روایات داشتند، و آنچه که نزد دیگران هم بود جمع می‌کردند و مخصوصا بعد از آنکه عده‌ای از علمای اهل کتاب مسلمان شدند، مانند وهب بن منبه و کعب الاحبار، و آن گاه اصحاب رسول خدا (ص) و تابعین یعنی طبقه دوم مسلمانان همه از اینان اخذ کرده و ضبط نموده‌اند، و هر خلفی از سلف خود می‌گرفته و با آن همان معامله اخبار موقوفه<span class="footnote" rel="1" title="تفسیر عیاشی، ج ۲، ص ۳۲۱ و ۳۲۲">*</span> را می‌کرده که با روایات اسلامی می‌نمودند و این سبب بلوا و تشتت شده است. </p> <p>دوم اینکه دأب و روش کلام خدای تعالی در آنجا که قصه‌ها را بیان می‌کند بر این است که به مختاراتی و نکات برجسته و مهمی که در ایفای غرض مؤثر است، اکتفاء می‌کند، و به جزئیات داستان نمی‌پردازد. از اول تا به آخر داستان را حکایت نمی‌کند، و نیز اوضاع و احوالی را که مقارن با حدوث حادثه بوده ذکر نمی‌نماید جهتش هم خیلی روشن است، چون قرآن کریم کتاب تاریخ و داستان‌سرایی نیست بلکه کتاب هدایت است. </p> <p>این نکته از واضح‌ترین نکاتی است که شخص متدبر در داستانهای مذکور در کلام خدا درک می‌نماید، مانند آیاتی که داستان اصحاب کهف و رقیم را بیان می‌کند، ابتداء   <code class="page" rel="13,404"/> محاوره و گفتگوی ایشان را نقل می‌کند، و در آن به معنا و علت قیام آنان اشاره می‌نماید و آن را توحید و ثبات بر کلمه حق معرفی می‌کند، سپس اعتزال از مردم و دنبال آن وارد شدن به غار را می‌آورد که چگونه در آنجا به خواب رفتند در حالی که سگشان هم همراهشان بود، و روزگاری بس طولانی در خواب بودند. </p> <p>آن گاه بیدار شدن و گفتگوی بار دوم آنان را در خصوص اینکه چقدر خوابیده‌اند بیان نموده‌، و در آخر نتیجه‌ای را که خدا از این پیش آورد خواسته است بیان می‌کند. و سپس این جهت را خاطر نشان می‌سازد که از چه راهی مردم به وضع آنان خبردار شدند، و چه شد که دو باره بعد از حصول غرض الهی به خواب رفتند. و اما ساختن مسجد بر بالای غار ایشان جمله‌ای است، که کلام بدانجا کشیده شده، و گرنه غرض الهی در آن منظور نبوده. </p> <p>و اما اینکه اسامی آنان چه بوده و پسران چه کسی و از چه فامیلی بوده‌اند. و چگونه تربیت و نشو و نما یافته بودند، چه مشاغلی برای خود اختیار کرده بودند، در جامعه چه موقعیتی داشتند، در چه روزی قیام نموده و از مردم اعتزال جستند. و اسم آن پادشاهی که ایشان از ترس او فرار کردند چه بوده، و نیز اسم آن شهر چه بوده، و مردم آن شهر از چه قومی بوده‌اند؟ و اسم آن سگ که همراهی ایشان را اختیار کرد چه بوده، و اینکه آیا سگ شکاری بوده یا سگ گله، و چه رنگی؟ متعرض نشده است، در حالی که روایات با کمال خرده‌بینی متعرض آنها و نیز سایر اموری که در غرض خدای تعالی که همان هدایت است هیچ مدخلیتی ندارد شده، چرا که اینگونه خرده‌ریزها در غرض تاریخ دخالت دارد و به درد دقت‌های تاریخی می‌خورد. </p> <p>مطلب دیگر اینکه مفسرین گذشته وقتی شروع در بحث از آیات قصص می‌کرده‌اند، در صدد برمی‌آمده‌اند که وجه اتصال آیات داستان را بیان نموده و برای اینکه داستانی تمام عیار و مطابق سلیقه خود از آب در آورند از دو رو بر آیات نکات متروکی را استفاده نمایند، و همین جهت باعث اختلاف تفسیرها شده، چون نظریه و طرز استفاده آنان از دور و بر آیات مختلف بوده است، و در نتیجه این اختلاف کار به اینجا که می‌بینیم کشیده شده است. </p> <h3>2-داستان اصحاب کهف از نظر قرآن: </h3> <p> آنچه از قرآن کریم در خصوص این داستان استفاده می‌شود این است که پیامبر گرامی خود را مخاطب می‌سازد که با مردم در باره این داستان مجادله مکن مگر مجادله‌ای ظاهری و یا روشن و از احدی از ایشان حقیقت مطلب را مپرس. اصحاب کهف و رقیم<code class="page" rel="13,405"/> جوانمردانی بودند که در جامعه‌ای مشرک که جز بتها را نمی‌پرستیدند، نشو و نما نمودند. </p> <p>چیزی نمی‌گذرد که دین توحید محرمانه در آن جامعه راه پیدا می‌کند، و این جوانمردان بدان ایمان می‌آورند. مردم آنها را به باد انکار و اعتراض می‌گیرند، و در مقام تشدید و تضییق بر ایشان و فتنه و عذاب آنان برمی‌آیند، و بر عبادت بتها و ترک دین توحید مجبورشان می‌کنند. و هر که به ملت آنان می‌گروید از او دست برمی‌داشتند و هر که بر دین توحید و مخالفت کیش ایشان اصرار می‌ورزید او را به بدترین وجهی به قتل می‌رساندند. </p> <p>قهرمانان این داستان افرادی بودند که با بصیرت به خدا ایمان آوردند، خدا هم هدایتشان را زیادتر کرد، و معرفت و حکمت بر آنان افاضه فرمود، و با آن نوری که به ایشان داده بود پیش پایشان را روشن نمود، و ایمان را با دلهای آنان گره زد، در نتیجه جز از خدا از هیچ چیز دیگری باک نداشتند. و از آینده حساب شده‌ای که هر کس دیگری را به وحشت می‌انداخت نهراسیدند، لذا آنچه صلاح خود دیدند بدون هیچ واهمه‌ای انجام دادند. آنان فکر کردند اگر در میان اجتماع بمانند جز این چاره‌ای نخواهند داشت که با سیره اهل شهر سلوک نموده حتی یک کلمه از حق به زبان نیاورند. و از اینکه مذهب شرک باطل است چیزی نگویند، و به شریعت حق نگروند. و تشخیص دادند که باید بر دین توحید بمانند و علیه شرک قیام نموده از مردم کناره‌گیری کنند، زیرا اگر چنین کنند و به غاری پناهنده شوند بالأخره خدا راه نجاتی پیش پایشان می‌گذارد. با چنین یقینی قیام نموده‌در رد گفته‌های قوم و اقتراح و تحکمشان گفتند: <span class="aya" rel="18_14-15" data-words="8-40">ربنا رب السماوات و الأرض لن ندعوا من دونه إلها لقد قلنا إذا شططا، هؤلاء قومنا اتخذوا من دونه آلهة لو لا یأتون علیهم بسلطان بین فمن أظلم ممن افتری علی الله کذبا</span> آن گاه پیشنهاد پناه بردن به غار را پیش کشیده گفتند: <span class="aya" rel="18_16" data-words="1-22">و إذ اعتزلتموهم و ما یعبدون إلا الله فأووا إلی الکهف ینشر لکم ربکم من رحمته و یهیئ لکم من أمرکم مرفقا</span>. </p> <p>آن گاه داخل شده، در گوشه‌ای از آن قرار گرفتند، در حالی که سگشان دو دست خود را دم در غار گسترده بود. و چون به فراست فهمیده بودند که خدا نجاتشان خواهد داد این چنین عرض کردند: بار الها تو در حق ما به لطف خاص خود رحمتی عطا فرما و برای ما وسیله رشد و هدایت کامل مهیا ساز . پس خداوند دعایشان را مستجاب نمود و سالهایی چند خواب را بر آنها مسلط کرد، در حالی که سگشان نیز همراهشان بود. آنها در غار سیصد سال و نه سال زیادتر درنگ کردند. و گردش آفتاب را چنان مشاهده کنی که هنگام طلوع از سمت راست غار آنها برکنار و هنگام غروب نیز از جانب چپ ایشان به دور می‌گردید و آنها کاملا از حرارت خورشید در آسایش بودند و آنها را بیدار پنداشتی و حال آنکه در خواب بودند و ما آنها<code class="page" rel="13,406"/> را به پهلوی راست و چپ می‌گردانیدیم و سگ آنها دو دست بر در آن غار گسترده داشت و اگر کسی بر حال ایشان مطلع می‌شد از آنها می‌گریخت و از هیبت و عظمت آنان بسیار هراسان می‌گردید . </p> <p>پس از آن روزگاری طولانی که سیصد و نه سال باشد دو باره ایشان را سر جای خودشان در غار زنده کرد تا بفهماند چگونه می‌تواند از دشمنان محفوظشان بدارد، لا جرم همگی از خواب برخاسته به محضی که چشمشان را باز کردند آفتاب را دیدند که جایش تغییر کرده بود، مثلا اگر در هنگام خواب از فلان طرف غار می‌تابید حالا از طرف دیگرش می‌تابد، البته این در نظر ابتدایی بود که هنوز از خستگی خواب اثری در بدنها و دیدگان باقی بود. یکی از ایشان پرسید: رفقا چقدر خوابیدید؟ گفتند: یک روز یا بعضی از یک روز. و این را از همان عوض شدن جای خورشید حدس زدند. تردیدشان هم از این جهت بود که از عوض شدن تابش خورشید نتوانستند یک طرف تعیین کنند. <span class="phrase">عده‌ای دیگر گفتند: <span class="aya" rel="18_19" data-words="18-21">ربکم أعلم بما لبثتم</span> و سپس اضافه کرد <span class="aya" rel="18_19" data-words="22-34">فابعثوا أحدکم بورقکم هذه إلی المدینة فلینظر أیها أزکی طعاما فلیأتکم برزق منه</span> که بسیار گرسنه‌اید، <em rel="fa_18_19_35-36" data-sentence="264:348">و لیتلطف</em> رعایت کنید شخصی که می‌فرستید در رفتن و برگشتن و خریدن طعام کمال لطف و احتیاط را به خرج دهد که احدی از سرنوشت شما خبردار نگردد، زیرا <span class="aya" rel="18_20" data-words="1-5">إنهم إن یظهروا علیکم یرجموکم</span> اگر بفهمند کجائید سنگسارتان می‌کنند <span class="aya" rel="18_20" data-words="6-14">أو یعیدوکم فی ملتهم و لن تفلحوا إذا أبدا</span>.</span> این جریان آغاز صحنه‌ای است که باید به فهمیدن مردم از سرنوشت آنان منتهی گردد، زیرا آن مردمی که این اصحاب کهف از میان آنان گریخته به غار پناهنده شدند به کلی منقرض گشته‌اند و دیگر اثری از آنان نیست. خودشان و ملک و ملتشان نابود شده، و الآن مردم دیگری در این شهر زندگی می‌کنند که دین توحید دارند و سلطنت و قدرت توحید بر قدرت سایر ادیان برتری دارد. اهل توحید و غیر اهل توحید با هم اختلافی به راه انداختند که چگونه آن را توجیه کنند. اهل توحید که معتقد به معاد بودند ایمانشان به معاد محکم‌تر شد، و مشرکین که منکر معاد بودند با دیدن این صحنه مشکل معاد برایشان حل شد، غرض خدای تعالی از برون انداختن راز اصحاب کهف هم همین بود. </p> <p>آری، وقتی فرستاده اصحاب کهف از میان رفقایش بیرون آمد و داخل شهر شد تا به خیال خود از همشهری‌های خود که دیروز از میان آنان بیرون شده بود غذایی بخرد شهر دیگری دید که به کلی وضعش با شهر خودش متفاوت بود، و در همه عمرش چنین وضعی ندیده بود، علاوه مردمی را هم که دید غیر همشهری‌هایش بودند. اوضاع و احوال نیز غیر آن اوضاعی بود <code class="page" rel="13,407"/> که دیروز دیده بود. هر لحظه به حیرتش افزوده می‌شود، تا آنکه جلو دکانی رفت تا طعامی بخرد پول خود را به او داد که این را به من طعام بده-و این پول در این شهر پول رایج سیصد سال قبل بود-گفتگو و مشاجره بین دکاندار و خریدار درگرفت و مردم جمع شدند، و هر لحظه قضیه، روشن‌تر از پرده بیرون می‌افتاد، و می‌فهمیدند که این جوان از مردم سیصد سال قبل بوده و یکی از همان گمشده‌های آن عصر است که مردمی موحد بودند، و در جامعه مشرک زندگی می‌کردند، و به خاطر حفظ ایمان خود از وطن خود هجرت و از مردم خود گوشه‌گیری کردند، و در غاری رفته آنجا به خواب فرو رفتند، و گویا در این روزها خدا بیدارشان کرده و الآن منتظر آن شخصند که برایشان طعام ببرد. </p> <p>قضیه در شهر منتشر شد جمعیت انبوهی جمع شده به طرف غار هجوم بردند. جوان را هم همراه خود برده در آنجا بقیه نفرات را به چشم خود دیدند، و فهمیدند که این شخص راست می‌گفته، و این قضیه معجزه‌ای بوده که از ناحیه خدا صورت گرفته است. </p> <p>اصحاب کهف پس از بیدار شدنشان زیاد زندگی نکردند، بلکه پس از کشف معجزه از دنیا رفتند و اینجا بود که اختلاف بین مردم در گرفت، موحدین با مشرکین شهر به جدال برخاستند. مشرکین گفتند: باید بالای غار ایشان بنیانی بسازیم و به این مساله که چقدر خواب بوده‌اند کاری نداشته باشیم. و موحدین گفتند بالای غارشان مسجدی می‌سازیم. </p> <h3>3-داستان از نظر غیر مسلمانان</h3> <p> بیشتر روایات و سندهای تاریخی بر آنند که قصه اصحاب کهف در دوران فترت ما بین عیسی و رسول خدا (ص) اتفاق افتاده است، به دلیل اینکه اگر قبل از عهد مسیح بود قطعا در انجیل می‌آمد و اگر قبل از دوران موسی (ع) بود در تورات می‌آمد، و حال آنکه می‌بینیم یهود آن را معتبر نمی‌دانند. هر چند در تعدادی از روایات دارد که قریش آن را از یهود تلقی کرده و گرفته‌اند. و لیکن می‌دانیم یهود آن را از نصاری گرفته چون نصاری به آن اهتمام زیادی داشته آنچه که از نصاری حکایت شده قریب المضمون با روایتی است که ثعلبی در عرائس از ابن عباس نقل کرده. چیزی که هست روایات نصاری در اموری با روایات مسلمین اختلاف دارد: اول اینکه مصادر سریانی داستان می‌گوید: عدد اصحاب کهف هشت نفر بوده‌اند، و حال آنکه روایات مسلمین و مصادر یونانی و غربی داستان آنان را هفت نفر دانسته‌اند. </p> <p>دوم اینکه داستان اصحاب کهف در روایات ایشان از سگ ایشان هیچ اسمی نبرده است. <code class="page" rel="13,408"/> سوم اینکه مدت مکث اصحاب کهف را در غار دویست سال و یا کمتر دانسته و حال آنکه معظم علمای اسلام آن را سیصد و نه سال یعنی همان رقمی که از ظاهر قرآن برمی‌آید دانسته‌اند. </p> <p>و علت این اختلاف و تحدید مدت مکث آنان به دویست سال این است که گفته‌اند آن پادشاه جبار که این عده را مجبور به بت‌پرستی می‌کرده و اینان از شر او فرار کرده‌اند اسمش دقیوس بوده که در حدود سالهای 249-251 م زندگی می‌کرده، و این را هم می‌دانیم که اصحاب کهف به طوری که گفته‌اند در سال 425 و یا سال 437 و یا 439 از خواب بیدار شده‌اند پس برای مدت لبث در کهف بیش از دویست سال یا کمتر باقی نمی‌ماند، و اولین کسی که از مورخین ایشان این مطالب را ذکر کرده به طوری که گفته است  <em>جیمز</em> ساروغی سریانی بوده که متولد 451 م و متوفای 521 م بوده و دیگران همه تاریخ خود را از او گرفته‌اند، و به زودی تتمه‌ای برای این کلام از نظر خواننده خواهد گذشت. </p> <h3>4-غار اصحاب کهف کجا است؟ </h3> <p> در نواحی مختلف زمین به تعدادی از غارها برخورد شده که در دیوارهای آن تمثالهایی چهار نفری و پنج نفری و هفت نفری که تمثال سگی هم با ایشان است کشیده‌اند. و در بعضی از آن غارها تمثال قربانیی هم جلو آن تمثال‌ها هست که می‌خواهند قربانیش کنند. </p> <p>انسان مطلع وقتی این تصویرها را آن هم در غاری مشاهده می‌کند فورا به یاد اصحاب کهف می‌افتد، و چنین به نظر می‌رسد که این نقشه‌ها و تمثالها اشاره به قصه آنان دارد و آن را کشیده‌اند تا رهبانان و آنها که خود را جهت عبادت متجرد کرده‌اند و در این غار برای عبادت منزل می‌کنند با دیدن آن به یاد اصحاب کهف بیفتند، پس صرف یادگاری است که در این غارها کشیده شده نه اینکه علامت باشد برای اینکه اینجا غار اصحاب کهف است. </p> <p>غار اصحاب کهف که در آنجا پناهنده شدند و اصحاب در آنجا از نظرها غایب گشتند، مورد اختلاف شدید است که چند جا را ادعا کرده‌اند: غار اول: کهف افسوس-افسوس-به کسر همزه و نیز کسر فاء و بنا به ضبط کتاب  <em>مراصد الاطلاع</em> که مرتکب اشتباه شده به ضمه همزه و سکون فاء-شهر مخروبه‌ای است در ترکیه که در هفتاد و سه کیلومتری شهر بزرگ ازمیر قرار دارد، و این غار در یک کیلومتری-و یا کمتر-شهر افسوس نزدیک قریه‌ای به نام <em>ایاصولوک</em> و در دامنه کوهی به نام <em>ینایرداغ</em>  قرار گرفته است. <code class="page" rel="13,409"/> و این غار، غار وسیعی است که در آن به طوری که می‌گویند صدها قبر که با آجر ساخته شده هست. خود این غار هم در سینه کوه و رو به جهت شمال شرقی است، و هیچ اثری از مسجد و یا صومعه و یا کلیسا و خلاصه هیچ معبد دیگری بر بالای آن دیده نمی‌شود. </p> <p>این غار در نزد مسیحیان نصاری از هر جای دیگری معروف‌تر است، و نامش در بسیاری از روایات مسلمین نیز آمده. </p> <p>و این غار علی رغم شهرت مهمی که دارد به هیچ وجه با آن مشخصاتی که در قرآن کریم راجع به آن غار آمده تطبیق نمی‌کند. </p> <p>اولا برای اینکه خدای تعالی در باره اینکه در چه جهت از شمال و جنوب مشرق و مغرب قرار گرفته می‌فرماید آفتاب وقتی طلوع می‌کند از طرف راست غار به درون آن می‌تابد و وقتی غروب می‌کند از طرف چپ غار، و لازمه این حرف این است که درب غار به طرف جنوب باشد، و غار افسوس به طرف شمال شرقی است (که اصلا آفتاب‌گیر نیست مگر مختصری). </p> <p>و همین ناجوری مطلب باعث شده که مراد از راست و چپ را راست و چپ کسی بگیرند که می‌خواهد وارد غار شود نه از طرف دست راست کسی که می‌خواهد از غار بیرون شود، و حال آنکه قبلا هم گفتیم معروف از راست و چپ هر چیزی راست و چپ خود آن چیز است نه کسی که به طرف آن می‌رود. </p> <p>بیضاوی در تفسیر خود گفته: در غار در مقابل ستارگان بنات النعش قرار دارد، و نزدیک‌ترین مشرق و مغربی که محاذی آن است مشرق و مغرب رأس السرطان است و وقتی که مدار آفتاب با مدار آن یکی باشد آفتاب به طور مائل و مقابل در طرف چپ غار می‌تابد و شعاعش به طرف مغرب کشیده می‌شود، و در هنگام غروب از طرف محاذی صبح می‌تابد و شعاع طرف عصرش به جای تابش طرف صبح کشیده می‌شود، و عفونت غار را از بین برده هوای آن را تعدیل می‌کند، و در عین حال بر بدن آنان نمی‌تابد و با تابش خود اذیتشان نمی‌کند و لباسهایشان را نمی‌پوساند<span class="footnote" rel="1" title="الدر المنثور، ج ۴، ص ۲۱۲">*</span>. این بود کلام بیضاوی. غیر او نیز نظیر این حرف را زده‌اند. </p> <p>علاوه بر اشکال گذشته مقابله در غار با شمال شرقی با مقابل بودن آن با بنات النعش که در جهت قطب شمالی قرار دارد سازگار نیست، از این هم که بگذریم گردش آفتاب آن طور   <code class="page" rel="13,410"/> که ایشان گفته‌اند با شمال شرقی بودن در غار نمی‌سازد، زیرا بنائی که در جهت شمال شرقی قرار دارد و در طرف صبح، آفتاب به جانب غربی‌اش می‌تابد ولی در موقع غروب در ساختمان و حتی پیش خان آن در زیر سایه فرو می‌رود، نه تنها در هنگام غروب، بلکه بعد از زوال ظهر آفتاب رفته و سایه گسترده می‌شود. </p> <p>مگر آنکه کسی ادعا کند که مقصود از جمله‌ <span class="aya" rel="18_17" data-words="11-16">و إذا غربت تقرضهم ذات الشمال</span> این است که آفتاب به ایشان نمی‌تابد، و یا آفتاب در پشت ایشان قرار می‌گیرد-دقت فرمائید. </p> <p>و <span class="phrase">اما ثانیا برای اینکه جمله‌ <span class="aya" rel="18_17" data-words="17-21">و هم فی فجوة منه</span> می‌گوید اصحاب کهف در بلندی غار قرار دارند، و غار افسوس به طوری که گفته‌اند بلندی ندارد، البته این در صورتی است که  <em rel="fa_18_17_20-20" data-sentence="215:97">فجوة</em> به معنای مکان مرتفع باشد، ولی مسلم نیست، و قبلا گذشت که <em rel="fa_18_17_20-20" data-sentence="329:27">فجوة</em> به معنای ساحت و درگاه است.</span> پس این اشکال وارد نیست. </p> <p>و اما ثالثا برای اینکه جمله‌ <span class="aya" rel="18_21" data-words="27-34">قال الذین غلبوا علی أمرهم لنتخذن علیهم مسجدا</span> ظاهر در این است که مردم شهر مسجدی بر بالای آن غار بنا کردند، و در غار افسوس اثری حتی خرابه‌ای از آن به چشم نمی‌خورد، نه اثر مسجد نه اثر صومعه و نه مانند آن. و نزدیک‌ترین بنای دینی که در آن دیار به چشم می‌خورد کلیسایی است که تقریبا در سه کیلومتری غار قرار دارد، و هیچ جهتی به ذهن نمی‌رسد که آن را به غار مرتبط سازد. </p> <p>از این هم که بگذریم در غار افسوس اثری از رقیم و نوشته دیده نشده که دلالت کند یک یا چند تا از آن قبور، قبور اصحاب کهف است، و یا شهادت دهد و لو تا حدی که چند نفر از این مدفونین مدتی به خواب رفته بودند، پس از سالها خدا بیدارشان کرده و دو باره قبض روحشان نموده است. </p> <p>غار دوم: دومین غاری که احتمال داده‌اند کهف اصحاب کهف باشد غار <em>رجیب</em>  است که در هشت کیلومتری شهر عمان پایتخت اردن هاشمی نزدیک دهی به نام رجیب قرار دارد. غاری است در سینه جنوبی کوهی پوشیده از صخره، اطراف آن از دو طرف یعنی از طرف مشرق و مغرب باز است که آفتاب به داخل آن می‌تابد، در غار در طرف جنوب قرار دارد، و در داخل غار طاقنمایی کوچک است به مساحت 5\23 متر در یک سکویی به مساحت تقریبا 33 و در این غار نیز چند قبر هست به شکل قبور باستانی روم و گویا عدد آنها هشت و یا هفت است. </p> <p>بر دیوار این غار نقشه‌ها و خطوطی به خط یونانی قدیم و به خط ثمودیان دیده می‌شود که چون محو شده خوب خوانده نمی‌شود، البته بر دیوار عکس سگی هم که با رنگ قرمز و<code class="page" rel="13,411"/> زینت‌های دیگری آراسته شده دیده می‌شود. </p> <p>و بر بالای غار آثار صومعه <em>بیزانس</em> هست که از گنجینه‌ها و آثار دیگری است که در آنجا کشف گردیده است و معلوم می‌شود بنای این صومعه در عهد سلطنت <em>جوستینوس</em>  اول یعنی در حدود 418-427 ساخته شده و آثار دیگری که دلالت می‌کند که این صومعه یک بار دیگر تجدید بنا یافته است و مسلمانان آن را پس از استیلا بر آن دیار مسجدی قرار داده‌اند. چون می‌بینیم که این صومعه محراب و ماذنه و وضوخانه دارد، و در ساحت و فضای جلو در این غار آثار مسجد دیگری است که پیداست مسلمین آن را در صدر اسلام بنا نهاده و هر چندی یک بار مرمت کرده‌اند و پیداست که این مسجد بر روی خرابه‌های کلیسایی قدیمی از رومیان ساخته شده، و این غار علی رغم اهتمامی که مردم بدان داشته و عنایتی که به حفظش نشان می‌دادند و آثار موجود در آن از این اهتمام و عنایت حکایت می‌کند غاری متروک و فراموش شده بوده، و به مرور زمان خراب و ویران گشته تا آنکه اداره باستان‌شناسی اردن هاشمی اخیرا در صدد برآمده که در آن حفاری کند و نقب بزند و آن را پس از قرنها خفاء از زیر خاک دو باره ظاهر سازد . </p>   <p>مؤلف: در این کتاب این احتمال را که طاغی آن روز که اصحاب از گزند او فرار کرده‌اند، و به داخل غار پناهنده شده‌اند <em>طراجان</em> پادشاه (98-117 م) بوده نه دقیوس (249-251 م) که مسیحیان و بعضی از مسلمین احتمال داده‌اند، و نه دقیانوس (285-305) که بعضی دیگر از مسلمین در روایاتشان آورده‌اند تقویت کرده و چنین استدلال کرده که پادشاه صالحی که خدای تعالی در عهد او اصحاب کهف را آفتابی کرده سرگذشتشان را برملا ساخت به اجماع تمامی مورخین مسیحی و مسلمان اسمش  <em>تئودوسیوس</em>  (408-450) بوده است. و اگر ما دوران فترت اصحاب صالح کهف را که در آن دوران در خواب بوده‌اند از دوره سلطنت وی کم کنیم و به عبارت روشن‌تر: اگر از اواسط سلطنت این پادشاه صالح یعنی حدود 421 که وسط دو رقم 408 و 450 است سیصد و نه سال کم کنیم به سال 112 می‌رسیم که مصادف با زمان حکومت او است. این را هم می‌دانیم که وی فرمان صادر کرده بود که هر مسیحی که عبادت بت‌ها را قبول نداشته باشد، و از پرستش آنها سر باز زند خائن به دولت شناخته می‌شود، و محکوم به اعدام است. </p> <p>همین حرف اعتراض بعضی از مورخین مسیحی از قبیل چیبون در کتاب انحطاط و سقوط امپراطوری روم را بر مدت مکث اصحاب کهف که آن طور که قرآن گفته نیست و کمتر از آن است دفع می‌کند. او گفته اصحاب کهف در زمان پادشاه صالح یعنی تئودوسیوس (408-451 م) از خواب بیدار شدند، و در زمان حکومت دقیوس (249-251 م) از شهر گریخته و داخل غار شده‌اند و فاصله این دو تاریخ دویست سال و یا چیزی کمتر است نه 309 سال که قرآن گفته. جوابش هم روشن شد که پنهان شدن ایشان در غار در زمان دقیوس نبوده بلکه زمان طراجان بوده است، و این استدلال از این بزرگوار که خدا زحماتش را پاداش خیر دهد استدلالی است تمام الا اینکه چند اشکال بدان متوجه است: اول اینکه قرآن کریم سیصد و نه سال را سال قمری گرفته و ایشان آن را شمسی حساب کرده‌اند قهرا این نه سال باید از میان برداشته شود. </p> <p>دوم اینکه ایشان از مورخین اسلام و مسیحیت ادعای اجماع کرده بر اینکه برملا شدن جریان اصحاب کهف در زمان حکومت تئودوسیوس بوده و حال آنکه چنین اجماعی نداریم، زیرا بسیاری از مورخین روایاتشان از اسم این سلطان ساکت است، و جز عده قلیلی به اسم او تصریح نکرده‌اند، و بعید نیست که همانهایی هم که تصریح کرده‌اند از روایات مسیحیت گرفته باشند، و مسیحیان هم آن را به حدس قوی از کتابی که به جیمس ساروغی (452-521 م) نسبت می‌دهند و در تاریخ 474 تالیف شده گرفته باشند، و پیش خود فکر کرده باشند پادشاهی که در این حدود از تاریخ باشد باید همان تئودوسیوس باشد. </p> <p>به علاوه، از آن اجماع مرکبی که ادعا کرده‌اند که پادشاه طاغی معاصر اصحاب کهف دقیوس یا دقیانوس بوده برمی‌آید که علی ای حال <em>طراجان</em> نبوده. </p> <p>اشکال دیگرش این است که ایشان گفته‌اند صومعه‌ای که بر بالای کهف ساخته شده شواهد باستانی‌اش شهادت می‌دهد بر اینکه در زمان حستینوس اول (518-527 م) ساخته شده و لازمه این حرف این است که ساختمان آن تقریبا بعد از صد سال از ظهور و کشف داستان اصحاب کهف ساخته شده باشد، و حال آنکه ظاهر قرآن عزیز این است که ساختمان آن مقارن همان روزهایی بوده که داستان ایشان برملا شده است. و بنا بر این باید معتقد شد که بنائی که ایشان در نظر دارند بناء مجددی بوده که بعد از آن ساخته شده و آن بنای اولی نیست. </p> <p>و بعد از همه این حرفها و احتمالات، مشخصاتی که قرآن کریم برای کهف ذکر کرده انطباقش با همین غار رجیب روشن‌تر از سایر غارها است.  <code class="page" rel="13,412"/> در آثاری که از آنجا استخراج کردند شواهدی یافت شده که دلالت می‌کند که این غار همان غار اصحاب کهف است که داستانش در قرآن کریم آمده. <code class="page" rel="13,413"/> در تعدادی از روایات مسلمین هم چنان که بدان اشاره شد نیز همین معنا آمده است که غار اصحاب کهف در اردن واقع شده. و یاقوت آنها را در معجم البلدان خود آورده است. و رقیم هم اسم دهی است نزدیک به شهر عمان که قصر یزید بن عبد الملک در آنجا بوده است. </p> <p>البته قصر دیگری هم در قریه‌ای دیگر نزدیک به آن دارد که نامش موقر است و شاعر که گفته: <span class="poem">یزرن علی تنانیه یزیدا / با کناف الموقر و الرقیم</span> یعنی آن زمان بر بالای آن کاخ یزید را دیدار می‌کنند در حالی که موقر و رقیم در چشم انداز ایشان است. و شهر عمان امروزی هم در جای شهر فیلادلفیا که از معروفترین و زیباترین شهرهای آن عصر بوده ساخته شده است، و این شهر تا قبل از ظهور دعوت اسلامی بوده، و خود آن شهر و پیرامونش از اوائل قرن دوم میلادی در تحت استیلای حکومت روم بود تا آنکه سپاه اسلام سر زمین مقدس را فتح کرد. </p> <p>و حق مطلب این است که مشخصات غار اصحاب کهف با این غار بهتر انطباق دارد تا غارهای دیگر. </p> <p>غار سوم: غاری است که در کوه قاسیون قرار دارد و این کوه در نزدیکی‌های شهر صالحیه دمشق است که اصحاب کهف را به آنجا نیز نسبت می‌دهند. </p> <p>غار چهارم: غاری است که در بتراء یکی از شهرهای فلسطین است که اصحاب کهف را به آنجا نیز نسبت می‌دهند. </p> <p>غار پنجم: غاری است که به طوری که گفته‌اند در شبه جزیره اسکاندیناوی در شمال اروپا کشف شده و در آنجا به هفت جسد سالم برخوردند که در هیات رومیان بوده احتمال داده‌اند که همان اصحاب کهف باشند. </p> <p>و چه بسا غارهای دیگری که اصحاب کهف را به آنها نیز نسبت می‌دهند، هم چنان که می‌گویند نزدیکیهای شهر نخجوان یکی از شهرهای قفقاز غاری است که اهالی آن نواحی احتمال داده‌اند که غار اصحاب کهف باشد، و مردم به زیارت آنجا می‌روند. </p> <p>و لیکن هیچ شاهدی که دلالت کند بر این که یکی از این غارها همان غاری باشد که در قرآن یاد شده در دست نیست، علاوه بر اینکه مصادر تاریخی این دو غار آخری را تکذیب می‌کند، چون قصه اصحاب کهف علی ای حال قصه‌ای است رومی و در تحت سلطه و سیطره رومیان اتفاق افتاده، و رومیان حتی در بحبوحه قدرت و مجد و عظمتشان تا حدود قفقاز و اسکاندیناوی تسلط نیافتند. <code class="page" rel="13,414"/> </p>
