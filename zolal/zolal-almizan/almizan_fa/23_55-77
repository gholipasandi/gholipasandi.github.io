<h3 class="ayas">سوره المؤمنون آیه‌های ۵۵ تا ۷۷</h3><code class="section" rel="23_55-77"/><h3>ترجمه آیات</h3> <p> <span class="trans" rel="23_55">آیا این مردم کافر می‌پندارند از آنچه ما به آنها مدد رسانیدیم از مال و فرزندان.  «۵۵» </span><span class="trans" rel="23_56">که ما در رساندن خیر به آنان شتاب کردیم؟ نه، بلکه نمی‌فهمند.  «۵۶» </span><span class="trans" rel="23_57">همانا آن مؤمنانی که از خوف پروردگارشان هراسانند.  «۵۷» </span><span class="trans" rel="23_58">و آنهایی که به آیات پروردگارشان ایمان می‌آورند.  «۵۸» </span><span class="trans" rel="23_59">و آنهایی که به پروردگارشان شرک نمی‌ورزند.  «۵۹» </span><span class="trans" rel="23_60">و آنهایی که از آنچه خدایشان داده می‌دهند در حالی که باز از روزی که به خدای خود باز می‌گردند ترسانند.  «۶۰» </span><span class="trans" rel="23_61">چنین کسانی در خیرات شتاب نموده بدان سبقت می‌گیرند.  «۶۱» </span><span class="trans" rel="23_62">و ما هیچ کس را بیش از توانایی‌اش تکلیف نمی‌کنیم و نزد ما کتابی است که به حق گویا است و هیچ کس به هیچ وجه ستم نخواهد شد.  «۶۲» </span><span class="trans" rel="23_63">بلکه دلهای کافران از این (کتاب) در جهل و غفلت است و اعمالی که اینان عامل آنند غیر اعمال اهل ایمان است، اینها به همین کردار زشت مشغولند.  «۶۳» </span><span class="trans" rel="23_64">تا آن گاه که ما متنعمان آنها را به عذاب اعمالشان بگیریم در آن حال فریاد خدا خدایشان (چون صدای گاو وحشی) بلند شود.  «۶۴» </span><span class="trans" rel="23_65"> (و ما در جوابشان گوییم) که امروز فریاد مکنید که از ما به شما هیچ مدد نخواهد رسید.  «۶۵» </span><span class="trans" rel="23_66">که همانا آیات ما بر شما تلاوت می‌شد و شما واپس می‌رفتید.  «۶۶» </span><span class="trans" rel="23_67">در حالی که به هذیان و افسانه‌های شبانه خود از شنیدن کلام خدا دوری می‌کردید.  «۶۷» </span><span class="trans" rel="23_68">آیا در سخن خدا و قرآن اندیشه نمی‌کنند یا آنکه کتابی و رسولی بر اینان آمده که برای پدرانشان نیامده.  «۶۸» </span><span class="trans" rel="23_69">و یا رسول خود را نشناخته‌اند که او را انکار و تکذیب می‌کنند.  «۶۹» </span><span class="trans" rel="23_70">یا آنکه (از جهل) می‌گویند که این رسول را جنون عارض شده؟ نه چنین نیست، بلکه در کمال عقل دین حق را برای آنان آورده و لیکن اکثر آنها از حق کراهت دارند.  «۷۰» </span><span class="trans" rel="23_71">و اگر حق تابع هوای نفس آنان شود همانا آسمانها و زمین و هر چه در آنها است تباه خواهد شد، نه، بلکه ما مایه تذکرشان را فرستادیم، و ایشان از مایه تذکر خود روی گردانند. <code class="page" rel="15,52"/> «۷۱» </span><span class="trans" rel="23_72"> و یا آنکه تو ای رسول از ایشان مزد طلب کرده‌ای؟ مزدی که خدا به تو دهد از هر چیز بهتر است که خدا بهترین روزی دهنده است.  «۷۲» </span><span class="trans" rel="23_73">و تو همانا خلق را به راه راست می‌خوانی.  «۷۳» </span><span class="trans" rel="23_74">و کسانی که به آخرت ایمان ندارند از راه برمی‌گردند.  «۷۴» </span><span class="trans" rel="23_75">و اگر ما بر آن شفقت کرده هر گونه درد و بلا را برطرف سازیم سخت در طغیان فرو می‌روند.  «۷۵» </span><span class="trans" rel="23_76">و همانا ما آنها را به عذاب سخت گرفتار کردیم و باز آن کافران از جهل و عناد روی تضرع و توبه به درگاه خدای نیاورند.  «۷۶» </span><span class="trans" rel="23_77">تا آنکه بر آنها دری از بلای سخت گشودیم که دیگر ناگهان از هر سو نومید شدند.  «۷۷» </span></p>                                         <h3>بیان آیات‌ <span class="title" rel="23_55 23_56 23_57 23_58 23_59 23_60 23_61 23_62 23_63 23_64 23_65 23_66 23_67 23_68 23_69 23_70 23_71 23_72 23_73 23_74 23_75 23_76 23_77">تاخیر در عذاب کافران و بهره‌مند ساختن آنان به مال و فرزندان برای املاء و استدراج آنان است نه برای خیر خواهی</span> </h3> <p> این آیات متصل به جمله‌ای است که در آخر آیات قبل بود، و می‌فرمود: <span class="aya" rel="23_54" data-words="1-5">فذرهم فی غمرتهم حتی حین</span> و وجه اتصال این است که بعد از آنکه در دنباله داستان انبیاء فرمود دین خدا یکی بود و مردم آن را پاره پاره نموده و هر جمعیتی به داشتن یک قسمت از آن خوشحال شدند و آن گاه ایشان را تهدید به عذاب معینی کرد که پس از رسیدن آن مدت معین هیچ گریزی از آن نیست، و اخطار فرمود که در همان غمرات جهل خود، به هر طور که می‌خواهند خود را آماده عذاب بکنند، که به زودی آنان را از همه اطراف فرا خواهد گرفت. اینک در این آیات ایشان را به اشتباهی که داشته‌اند متنبه نموده و می‌فرماید: اگر ما در مال و اولاد به ایشان توسعه دادیم، خیال نکنند که خواسته‌ایم خیر ایشان را زودتر به ایشان برسانیم، چون اگر خیر بود، توانگران و مترفین ایشان را به عذاب خود دچار نمی‌کردیم، بلکه این عمل ما، برای بیشتر عذاب کردن ایشان است. بلکه مسارعت در خیرات آن اعمال صالحی است که خداوند به مؤمنین توفیق انجام آن را داده است و نیز ثمرات آن است که همان اجر جزیل و ثواب عظیم در دنیا و آخرت است در نتیجه مؤمنین در اعمال صالح سرعت می‌گیرند و خدا هم در فراهم نمودن اسباب برای آنان سرعت می‌گیرد. </p> <p>پس عذاب ما، این فرو رفتگان در جهل را خواهد گرفت و حجت بر ایشان تمام شده و دیگر عذری که به آن عذر خواهی کنند ندارند، نه می‌توانند عذر بیاورند که ما کلام حق را نفهمیدیم، و نه می‌توانند بگویند دعوت پیغمبر، نو ظهور و بی سابقه بود، و نه می‌توانند عذر<code class="page" rel="15,53"/> بیاورند که رسول را نشناختیم، و یا رسول مجنون بود، و کلماتش مختل و پریشان بود، و نه ممکن است بگویند که رسول از ما خرجی می‌خواست، هیچ یک از این عذرها را ندارند، تنها دردشان این بود که اهل عناد و لجاج بودند و به حق ایمان نمی‌آوردند، تا عذاب حتمی ایشان را بگیرد. </p> <p> <span class="aya" rel="23_55-56" data-words="1-16">أ یحسبون أنما نمدهم به من مال و بنین، نسارع لهم فی الخیراتبل لا یشعرون</span> <span class="phrase">کلمه <em rel="fa_23_55_3-3" data-sentence="5:35">نمدهم</em> -به ضمه نون-از <em>امداد</em> است.</span> <em>امداد</em> و <em>مد</em> به یک معنا است و آن این است که: نقص چیزی را تکمیل و تتمیم کنی و آن را از اینکه پاره و یا نابود شود حفظ نمایی. </p> <p><span class="phrase">راغب در مفردات گفته: بیشتر موارد استعمال کلمه <em>امداد</em> در چیزهای دوست داشتنی و <em>مد</em> در مکروهات است پس جمله <em rel="fa_23_55_3-3" data-sentence="120:311">نمدهم</em> از امداد است که بر خلاف استعمال مشهور، در مکروه به کار رفته و <em>مسارعت در خیرات</em> افاضه خیرات است به سرعت، به خاطر احترامی که برای خود خیال کرده‌اند، پس خیرات به خیال ایشان مال و فرزند است که به سرعت بدان رسیده‌اند<span class="footnote" rel="1" title="مفردات راغب، ماده &lt;em&gt;مد&lt;/em&gt; ">*</span>.</span> </p> <p>و معنای آیه این است: آیا اینان گمان می‌کنند که اگر در مدت مهلت، مال و فرزندان به ایشان دادیم، از این جهت بوده که دوستشان داشته‌ایم و یا نزد ما احترام داشتند لذا خواسته‌ایم خیرشان را زودتر به ایشان برسانیم؟. </p> <p>نه، بلکه نمی‌فهمند، یعنی مطلب به عکس است، ولی آنان حقیقت امر را درک نمی‌کنند، زیرا حقیقت امر این است که ما ایشان را املاء و استدراج کرده‌ایم، یعنی اگر از مال و فرزند بیشتر به ایشان می‌دهیم، می‌خواهیم در طغیان بیشتری فرو روند. و این همان مضمونی است که خدای تعالی در سوره اعراف آورده و می‌فرماید: <span class="aya" rel="7_182-183" data-words="5-15">سنستدرجهم من حیث لا یعلمون، و أملی لهم إن کیدی متین</span><span class="footnote" rel="2" title="به زودی استدراجشان می‌کنیم، از راهی که نفهمند و مهلتشان می‌دهیم، که کید ما متین است سوره اعراف، آیات ۱۸۲ و ۱۸۳">*</span>. </p> <p><code class="aya" rel="23_57"/> <span class="aya" rel="23_57" data-words="1-7">إن الذین هم من خشیة ربهم مشفقون</span>... <span class="aya" rel="23_61" data-words="5-8">و هم لها سابقون</span> خدای تعالی در این آیات پنجگانه با کمک آیات گذشته این معنا را بیان می‌کند که: این کفار که پنداشته‌اند مال و اولاد خیر ایشان است و خیراتی است که ما زودتر به ایشان     <code class="page" rel="15,54"/> رسانده‌ایم به خطا رفته‌اند، و مال و اولاد خیرات نیست بلکه استدراج و املاء است. خیراتی که در آن سرعت می‌شود آن است که مؤمنین به خدا و رسول و روز جزا دارند، و آن اعمال صالح ایشان است. </p> <h3> <span class="title" rel="23_57 23_55 23_56 23_58 23_59 23_60 23_61 23_62 23_63 23_64 23_65 23_66 23_67 23_68 23_69 23_70 23_71 23_72 23_73 23_74 23_75 23_76 23_77">شرح صفات مؤمنین</span> </h3> <p> آن گاه خدای سبحان صفات مؤمنین را شرح داده و می‌فرماید: آنهایی هستند که از خشیت پروردگارشان مشفقند . و <span class="phrase"><em rel="fa_23_57_7-7" data-sentence="0:267">اشفاق</em> به گفته راغب به معنای عنایت آمیخته با ترس است، چون شخص مشفق هم مشفق علیه خود را دوست می‌دارد و هم بیمناک خطری است که برایش پیش می‌آید و در قرآن کریم هم آمده است که: <span class="aya" rel="21_49" data-words="5-9">و هم من الساعة مشفقون</span> - ایشان از قیامت مشفقند .</span> راغب اضافه می‌کند که: این ماده اگر با حرف <em>من</em> متعدی شود  (هم چنان که در آیه قبلی این طور بود) معنای خوف در آن بیشتر و ظاهرتر می‌شود، و چون با حرف <em>فی</em> متعدی شود معنای عنایت در آن ظاهرتر می‌گردد، از قرآن کریم برای هر دو مثال آورده، یکی آیه‌ <span class="aya" rel="52_26" data-words="2-7">إنا کنا قبل فی أهلنا مشفقین</span> است که اشفاق در آن با <em>فی</em> متعدی شده، و آیه دیگر: <em>مشفقون منها</em> است که با حرف <em>من</em> متعدی شده است<span class="footnote" rel="1" title="مفردات راغب، ماده &lt;em&gt;شفق&lt;/em&gt; ">*</span>. </p> <p>این آیه مؤمنین را توصیف می‌فرماید به اینکه خدای سبحان را <em>رب</em> خود گرفته‌اند. </p> <p>ربی که مالک و مدبر امر ایشان است و لازمه‌اش آن است که نجات و هلاکتشان دائر مدار رضا و سخط او باشد، در نتیجه مؤمنین، هم از او خشیت دارند و هم دوستش می‌دارند، چون نجات و سعادتشان به دست او است، و نجات و سعادت خود را می‌خواهند. و همین معنا ایشان را واداشته که به آیات او ایمان آورده، او را پرستش کنند. از مطالب گذشته که در معنای آیه گفته شد این معنا به دست آمد که: جمع میان خشیت و اشفاق تکرار نیست. </p> <p><code class="aya" rel="23_58"/>آن گاه فرموده: <span class="aya" rel="23_58" data-words="1-6">و الذین هم بآیات ربهم یؤمنون</span> که منظور از آیات، هر چیزی است که بشر را به سوی خدای تعالی رهنمون شودکه یکی از آنها رسولان خدایند که حامل رسالت اویند. یکی دیگر کتاب و شریعت ایشان است که نبوتشان را تایید می‌کند. و مؤمنین کسانی هستند که به اینها ایمان می‌آورند، چون از خدا خشیت دارند، و همان خشیت وادارشان می‌کند که در مقام تحصیل رضای او برآیند، و دعوت او را بپذیرند، و امر او را اطاعت بکنند، همان او امری که از طریق وحی و رسالت به ایشان می‌رسد. </p> <p><code class="aya" rel="23_59"/>آن گاه فرموده: <span class="aya" rel="23_59" data-words="1-6">و الذین هم بربهم لا یشرکون</span> و ایمان به آیات خدا هم در ایشان اثری دارد و آن این است که وادارشان می‌کند شرکاء را از او نفی کنند و کسی را جز او نپرستند،   <code class="page" rel="15,55"/> چون ایمان به آیات او ایمان به شریعت او است، شریعتی که عبادت او را تشریع می‌کند، و نیز ایمان به ادله‌ای است که توحید در ذات و در ربوبیت و الوهیت او را اثبات می‌نماید. </p> <p>علاوه بر این تمامی انبیاء و رسولان از جانب او آمده‌اند و فرستادن پیامبران برای این است که مردم را به سوی حق هدایت کنند-حقی که سعادت ایشان در آن است-و همین ارسال رسولان از شؤون ربوبیت است. و اگر خدا شریکی می‌داشت و غیر او ربی دیگر می‌بود، ربوبیت او هم اقتضاء می‌کرد رسولانی بفرستد، و این نکته از لطائف کلمات مولی امیر المؤمنین (ص) است که می‌فرماید: لو کان لربک شریک لاتتک رسله- اگر برای پروردگار تو شریکی می‌بود، پیغمبران او هم برای تو می‌آمدند<span class="footnote" rel="1" title="نهج البلاغة فیض الاسلام، ص ۹۱۸">*</span>. </p> <p><code class="aya" rel="23_60"/><span class="phrase">آن گاه فرموده: <span class="aya" rel="23_60" data-words="1-12">و الذین یؤتون ما آتوا و قلوبهم وجلة أنهم إلی ربهم راجعون</span> کلمه  <em rel="fa_23_60_8-8" data-sentence="133:132">وجل</em> به معنای ترس است، و جمله <em>یؤتون ما آتوا</em> به معنای <em>یعطون ما اعطوا</em> است، یعنی آنچه خدا به آنان داده در راه او می‌دهند.</span> </p> <p><span class="phrase">بعضی<span class="footnote" rel="2" title="مجمع البیان، ج ۷، ص ۱۱۰">*</span> گفته‌اند مراد از <em>ایتاء ما آتوا</em> این است که تمامی اعمال صالح را انجام می‌دهند، و جمله <em>و قلوبهم وجلة</em> حال از فاعل در <em rel="fa_23_60_3-3" data-sentence="207:5">یؤتون</em> است.</span> </p> <p>و معنای این آیه این است که: مؤمنین کسانی هستند که آنچه می‌دهند-و یا بنا به آن تفسیر دیگر آنچه از اعمال صالح بجا می‌آورند-در حالی انجام می‌دهند و به جا می‌آورند که دلهایشان ترسناک از این است که به زودی به سوی پروردگارشان بازگشت خواهند کرد، یعنی باعث انفاق کردنشان و یا آوردن اعمال صالح همان یاد مرگ، و بازگشت حتمی به سوی پروردگارشان است و آنچه می‌کنند از ترس است. </p> <p>در این آیه شریفه دلالت است بر اینکه مؤمنین علاوه بر ایمان به خدا و به آیات او ایمان به روز جزا نیز دارند، پس تا اینجا صفات مؤمنین متعین شد. و خلاصه‌اش این شد که تنها: به خدا ایمان دارند و برای او شریک نمی‌گیرند و به رسولان او و به روز جزا هم ایمان دارند، و به همین جهت عمل صالح انجام می‌دهند. </p> <p><code class="aya" rel="23_61"/><span class="phrase">آن گاه فرموده: <span class="aya" rel="23_61" data-words="1-8">أولئک یسارعون فی الخیرات و هم لها سابقون</span>، ظاهرا لام در <em>لها</em>  به معنای <em>الی</em> باشد و <em>لها</em> که جار و مجرور است متعلق به <em rel="fa_23_61_8-8" data-sentence="208:243">سابقون</em> ، و معنایش چنین باشد، مؤمنینی که وصفشان را کردیم در خیرات و اعمال صالح سرعت نموده، و به سوی آن     <code class="page" rel="15,56"/> سبقت می‌جویند، یعنی از دیگران پیشی می‌گیرند، چون همه مؤمنند و لازمه آن همین است که از یکدیگر پیشی گیرند.</span> </p> <h3> <span class="title" rel="23_61"> <em>خیرات</em> در جمله: <span class="aya" rel="23_61" data-words="1-4">أولئک یسارعون فی الخیرات...</span> اعمال صالحه ناشی از اعتقاد حق است</span> </h3> <p> پس روشن شد که از نظر این آیات خیرات عبارت است از اعمال صالح، اما نه هر عمل صالح، بلکه عمل صالحی که از اعتقاد حق منشا گرفته باشد. خیرات اینها است که می‌بینیم مؤمنین بر سر آن از یکدیگر سبقت می‌گیرند، نه آنچه نزد کفار از مال و اولاد است، و ایشان آن را خیرات پنداشته‌اند، و خیال کرده‌اند به خاطر احترامی که نزد خدا دارند خدا در دادن خیرات به ایشان سرعت کرده. </p> <p>در تفسیر کبیر گفته: در جمله‌ <span class="aya" rel="23_61" data-words="1-4">أولئک یسارعون فی الخیرات</span> دو وجه است: اول اینکه مراد این باشد که اینان در اطاعتها رغبت شدید دارند، و به همین جهت برای انجام آن سبقت و مبادرت می‌جویند تا فوت نشود و اجرش از چنگشان نرود. </p> <p>دوم اینکه مراد این باشد که مؤمنین در پاداش‌های دنیوی سرعت به خرج می‌دهند یعنی خداوند به سرعت پاداش دنیایی ایشان را می‌دهد، هم چنان که در آیه دیگر آمده‌ <span class="aya" rel="3_148" data-words="1-8">فآتاهم الله ثواب الدنیا و حسن ثواب الآخرة</span><span class="footnote" rel="1" title="یعنی خداوند ثواب دنیا و ثواب بهتر آخرت را به ایشان می‌دهد سوره آل عمران، آیه ۴۸">*</span> و نیز آمده: <span class="aya" rel="29_27" data-words="14-24">و آتیناه أجره فی الدنیا، و إنه فی الآخرة لمن الصالحین</span><span class="footnote" rel="2" title="پاداش او را در دنیا دادیم، و او در آخرت هر آینه از شایستگان خواهد بود سوره عنکبوت، آیه ۲۷">*</span>. </p> <p>و اگر سرعت را به خود مؤمنین نسبت داده نه به خدا، جهتش این است که وقتی خدا به پاداش ایشان سرعت کند، قهرا ایشان هم در رسیدن به آن سرعت کرده‌اند و این معنایی که ما کردیم با آیه شریفه بهتر انطباق دارد، برای اینکه در این آیه آنچه از کفار نفی شده برای مؤمنین اثبات گردیده است<span class="footnote" rel="3" title="تفسیر فخر رازی، ج ۲۳، ص ۱۰۷">*</span>. </p> <p>مؤلف: آنچه از کفار در آیه قبلی نفی شده بود، سرعت خدا در خیرات کفار بود، و می‌فرمود: خدا اگر به کفار مال و اولاد داده در خیراتشان سرعت نکرده، آنچه در این آیه اثبات می‌شود سرعت کردن مؤمنین است در خیرات و این توجیهی که کرده توجیه این اشکال است که چرا سرعت را به مؤمنین نسبت داده؟ و حاصلش این شد که وقتی خدا در پاداش مؤمنین سرعت کرده باشد قهرا مؤمنین هم در رسیدن به آن سرعت کرده‌اند. </p> <p>ولی این اشکال را چه می‌کند که چرا مسارعت مؤمنین در خیرات به جای مسارعت       <code class="page" rel="15,57"/> خدای تعالی به کار رفته؟ بعضی<span class="footnote" rel="1" title="روح المعانی، ج ۱۸، ص ۴۵">*</span> دیگر از مفسرین در توجیه آن گفته‌اند: این تبدیل اسلوب برای اشاره به کمال استحقاق مؤمنین برای رسیدن خیرات در برابر اعمال نیکشان بوده . </p> <p>ولی این هم چنگی به دل نمی‌زند. </p> <p>و ظاهرا این تبدیل اسلوب در آیه مورد بحث نباشد، بلکه در آیه قبل باشد، که فرمود: <span class="aya" rel="23_56" data-words="1-4">نسارع لهم فی الخیرات</span> چون این کفارند که خیال می‌کنند که اگر خدا مال و فرزندانشان را زیاد کرده به خاطر احترامی است که نزد خدا دارند، و اگر با این حال مسارعت را به خدا نسبت داده و اسلوب را تبدیل نموده، به خاطر این است که بفهماند آنچه دارند به قدرت خود ندارند، بلکه خدا به ایشان داده، و آن گاه خیرات بودن آن را به استفهام انکاری نفی و مقابل آن را برای مؤمنین اثبات فرموده. </p> <p>و حاصل کلام در این نفی و اثبات این شد که: مال و فرزندان، خیرات نیستند تا به سوی آنها سرعت شود، و شتابی که کفار در تحصیل آن دارند شتاب در خیرات نیست، بلکه اعمال صالح و آثار حسنه آن، خیرات است که مؤمنین به سوی آن شتاب دارند. </p> <h3> <span class="title" rel="23_55 23_56 23_57 23_58 23_59 23_60 23_61 23_62 23_63 23_64 23_65 23_66 23_67 23_68 23_69 23_70 23_71 23_72 23_73 23_74 23_75 23_76 23_77">بیان اینکه در دین خدا تکلیف حرجی نه در اعتقاد و نه در عمل وجود ندارد <span class="aya" rel="2_286" data-words="1-6">لا یکلف الله نفسا إلا وسعها</span> </span> </h3> <p> <code class="aya" rel="23_62"/> <span class="aya" rel="23_62" data-words="1-15">و لا نکلف نفسا إلا وسعها و لدینا کتاب ینطق بالحق و هم لا یظلمون</span> آنچه از سیاق برمی‌آید این است که آیه شریفه می‌خواهد مردم را به سوی آن صفاتی که برای مؤمنین ذکر فرموده ترغیب و تشویق نماید و در ضمن شبهه و توهمی را که ممکن است به ذهن کسی بیاید دفع فرماید، توهمی که مردم را از رسیدن به کرامت آن صفات باز می‌دارد و آن این است که رسیدن به آن مقام امری دشوار است، و ما طاقت تحمل دشواریهای آن را نداریم، و این توهم را به دو وجه دفع فرموده: اول‌اینکه دارا شدن آن صفات آن طور که شهوت‌پرستان وانمود می‌کنند دشوار نیست، بلکه امری است آسان، و در خور طاقت نفوس. و دوم اینکه هر چه باشد چه دشوار و چه آسان پاداش دارد، و خدا عمل صالح بندگان را ضایع، و اجر جزیلشان را فراموش نمی‌کند. </p> <p>پس اینکه فرموده: <span class="aya" rel="23_62" data-words="1-6">و لا نکلف نفسا إلا وسعها</span> تکلیف حرجی و خارج از وسع نفوس را نفی می‌کند و حاصلش این است که این تکلیف یا در اعتقادات است که خدای تعالی حجت‌های روشن و واضحی قرار داده که هم آدمی را به سوی ایمان و لوازم آن که معارفی حقیقی است دلالت می‌کند، و هم انسان را مجهز به قوا و غرائزی کرده که می‌تواند آن حقایق را درک کند و آنها را تصدیق نماید، و آن عبارت است از عقل، آن گاه از آنجایی که  . <code class="page" rel="15,58"/> عقول مردم در قوت ادراک و ضعف آن مختلف است، رعایت آن را نیز کرده، از هر عقلی به مقدار توانایی درکش و طاقت تحملش تکلیف خواسته و عامه مردم را به آنچه که از خواص می‌خواهد تکلیف نمی‌کند، و از خواص هم-که نیکان و ابرار خلقند-آنچه را که از مقربین می‌خواهد طلب نمی‌کند، و آن طور که مخلصین را سوق می‌دهد، مستضعفین را نمی‌دهد. این در اعتقاد. </p> <p>و اما در عمل، انسان را به اعمالی دعوت کرده که خیر او در زندگی اجتماعی و فردی‌اش و سعادت دنیا و آخرتش را تامین می‌کند، چون قابل انکار نیست که سعادت بشر با هر عملی چه نیک و چه بد تامین نمی‌شود، هم چنان که در هر موجودی غیر انسانی نیز چنین است، و خدای تعالی بشر را به نیرویی که بتواند آن عمل را بجا بیاورد مجهز فرموده، پس عملی که وضعش چنین است هرگز حرج و طاقت‌فرسا نیست. </p> <p>پس در دین خدا به هیچ عمل و اعتقاد طاقت‌فرسا تکلیف نشده، یعنی هیچ حکمی حرجی ناشی از مصلحتی حرجی تشریع نشده، و همین خود منتی است که خدای سبحان بر بندگان خود نهاده، و در آیه مورد بحث با تذکر دادن آن دلهای بشر را به سوی اوصاف مؤمنین تشویق نموده است. </p> <p>آیه شریفه‌ <span class="aya" rel="23_62" data-words="1-6">و لا نکلف نفسا إلا وسعها</span> دلالت بر این معنا و بیش از این می‌کند چون علاوه بر اینکه تشریع احکام حرجی-از قبیل رهبانیت، و قربانی کردن اولاد-را نفی کرده، تکلیفی را هم که در اصل حرجی نیست ولی در خصوص موردی حرجی شده-مانند ایستاده نماز خواندن برای مریض-را نیز نفی کرده، با اینکه امتنان خدا با نفی قسم اولی به تنهایی تمام بود. </p> <p>دلیل بر اینکه این گونه تکالیف را هم نفی کرده این است که نفی تکلیف متعلق به نفس شده، و نفس هم نکره در سیاق نفی است، و افاده عموم می‌کند، در نتیجه هر نفسی در هر حادثه‌ای که فرض شود مکلف نیست، مگر به قدر وسعش، و به هیچ تکلیف حرجی مکلف نیست، نه تکلیفی که در اصل حرجی باشد، و نه تکلیفی که در مورد خاصی حرجی شده. </p> <p>این معنا نیز روشن شد که آیه شریفه مراتب مختلف اعتقاد را که در اثر اختلاف درجه عقول مختلف می‌شود همه را امضاء کرده و در این مرحله نیز حرج را به هر دو قسمش رفع نموده. </p> <p> <span class="aya" rel="23_62" data-words="7-15">و لدینا کتاب ینطق بالحق و هم لا یظلمون</span> -در این جمله مؤمنین را دلخوش می‌کند به اینکه عملشان ضایع نمی‌شود و اجرشان هدر نمی‌رود، و منظور از گویایی کتاب این است<code class="page" rel="15,59"/> که آنچه را که در آن ثابت است بی پرده و فاش بیان می‌کند. آری، به آنچه از اعمال صالح که در آن کتاب نوشته شده گویا نیست مگر به حق، چون این کتاب از زیاده و نقصان و تحریف محفوظ است. <span class="phrase">حساب قیامت هم بر اساس آنچه در کتاب است رسیدگی می‌شود، و جمله  <em rel="fa_23_62_10-10" data-sentence="62:19">ینطق</em> اشاره به همین است.</span> پاداش هم بر اساس نتایجی است که از محاسبه به دست می‌آید، و جمله‌ <span class="aya" rel="23_62" data-words="12-15">و هم لا یظلمون</span> اشاره به همین است. پس مؤمنین از اینکه ظلم شوند ایمنند، و اجرشان به هیچ وجه فراموش نمی‌شود، و از دادنش دریغ نمی‌کنند، و یا کمتر از آنچه هست نمی‌دهند، و یا عوض و بدل نمی‌شود، هم چنان که از خطر اینکه اعمالشان حفظ نشود، و یا بعد از حفظ فراموش شود، و یا به وجهی از وجوه تغییر کند ایمنند. </p> <h3> <span class="title" rel="23_55 23_56 23_57 23_58 23_59 23_60 23_61 23_62 23_63 23_64 23_65 23_66 23_67 23_68 23_69 23_70 23_71 23_72 23_73 23_74 23_75 23_76 23_77">فایده وجود نامه اعمال و جواب به شبهه‌ای که فخر رازی در این باره ذکر کرده است</span> </h3> <p> فخر رازی در تفسیر کبیر گفته: اگر کسی بگوید: فایده این کتاب چیست؟ اگر عرضه بر کسی شود که دروغ را بر خدا محال می‌داند که حاجت به کتاب ندارد، هر چه خدا بگوید قبول می‌کند چه کتابی در میان باشد و چه نباشد، و اگر بر کسی عرضه شود که دروغ گفتن را از خدا ممکن و جایز می‌داند، چنین کسی آنچه را که خدا بگوید تکذیب می‌کند، چه در کتابی نوشته شده باشد و چه نشده باشد، چون برای دروغگو همان طور که دروغ گفتن ممکن است همچنین دروغ نوشتن هم جایز است، پس به هر دو تقدیر نوشتن اعمال فایده‌ای ندارد. در جواب می‌گوییم: خدا هر چه بخواهد می‌کند، ولی آنچه ممکن است گفته شود: این است که شاید در این کار مصلحتی برای ملائکه باشد<span class="footnote" rel="1" title="تفسیر کبیر فخر رازی، ج ۲۳، ص ۱۰۸">*</span>. </p> <p>مؤلف: پاسخی که فخر رازی داده مبتنی بر مسلکی است که در فعل خدای تعالی دارد، چون او معتقد است که افعال خدا از روی غرض و مصلحت نیست و عمل خرافی را از خدای تعالی جایز می‌داند. </p> <p>و این اشکال تنها در مساله نوشتن اعمال نیست، بلکه در تمامی شؤون قیامت که خدای تعالی از آن خبر داده وارد است مانند: حشر، جمع، اشهاد شهود، نشر کتب و دیوانها، صراط، میزان و حساب. </p> <p>و جواب صحیح از همه اینها این است که: خدای تعالی آنچه را که ما در قیامت با آن روبرو می‌شویم برای ما ممثل کرده، و به صورت یک صحنه دادگاهی و دادخواهی، و دادرسی، مجسم نموده است، و معلوم است که در یک صحنه دادگاه از آن جهت که دادگاه است پای احتجاج و دفاع و شاهد و پرونده و برگه‌های جرم و روبرو کردن دو طرف   <code class="page" rel="15,60"/> متخاصم به میان می‌آید، و بدون اینها صحنه پایان نمی‌پذیرد. </p> <p>بله اگر از این معنا چشم‌پوشی کنیم، برای ظاهر شدن اعمال آدمی در روز رجوعش به خدای سبحان تنها اذن او کافی است، و به هیچ یک از مطالب مذکور حاجت نیست-دقت فرمایید. </p> <h3> <span class="title" rel="23_55 23_56 23_57 23_58 23_59 23_60 23_61 23_62 23_63 23_64 23_65 23_66 23_67 23_68 23_69 23_70 23_71 23_72 23_73 23_74 23_75 23_76 23_77">اعمال بد مانع از انجام اعمال صالحه است</span> </h3> <p> <code class="aya" rel="23_63"/> <span class="aya" rel="23_63" data-words="1-15">بل قلوبهم فی غمرة من هذا و لهم أعمال من دون ذلک هم لها عاملون</span> <span class="phrase">مناسب با سیاق آیات این است که کلمه <em rel="fa_23_63_6-6" data-sentence="35:100">هذا</em> اشاره به اوصافی باشد که خدای سبحان در آیات قبل برای مؤمنین آورد که یکی از آنها مسارعت در خیرات بود.</span> ولی ممکن هم هست بگوییم اشاره به قرآن کریم است، و این احتمال راجمله بعدی‌اش: <span class="aya" rel="23_66" data-words="1-5">قد کانت آیاتی تتلی علیکم</span> تایید می‌کند. </p> <p><span class="phrase">کلمه <em rel="fa_23_63_4-4" data-sentence="5:374">غمرة</em> به معنای غفلت شدید و یا جهل شدیدی است که صاحبش را فرا گرفته باشد، و جمله‌ <span class="aya" rel="23_63" data-words="7-12">و لهم أعمال من دون ذلک</span> بیان حال کفار است که در عمل و اوصاف نقطه مقابل مؤمنین هستند، و معنایش به طور کنایه این است که: کفار شاغلی دارند که ایشان را از خیرات و اعمال صالح باز داشته نمی‌گذارد موفق به آن شوند، و آن شاغل عبارت است از اعمال زشت خبیث.</span> </p> <p>و حاصل معنای آن این است که: کفار نسبت به این اوصافی که برای مؤمنین برشمردیم در غفلت شدید-و یا در جهل شدید-هستند و در مقابل، اعمال زشت و خبیثی دارند که همواره مرتکب می‌شوند و آن اعمال شاغل و مانع ایشان است از اینکه عمل خیر کنند. </p> <p><code class="aya" rel="23_64"/> <span class="aya" rel="23_64" data-words="1-8">حتی إذا أخذنا مترفیهم بالعذاب إذا هم یجأرون</span> کلمه <em>جؤار</em> -به ضمه جیم-به معنای آواز وحوش از قبیل آهو و امثال آن است، آوازی که در هنگام فزع در می‌آورند، و این تعبیر در آیه شریفه کنایه است از اینکه مترفین وقتی گرفتار عذاب می‌شوند صدا به استغاثه و تضرع بلند می‌کنند بعضی<span class="footnote" rel="1" title="مجمع البیان، ج ۷، ص ۱۱۲">*</span> از مفسرین گفته‌اند مراد از آن، شیون و جزع است، ولی آیات بعدی معنای اول را تایید می‌کند. </p> <p>و اگر مترفین را متعلق عذاب دانسته، از این جهت است که روی سخن در آیات قبل آنجا که می‌فرمود: <span class="aya" rel="23_55" data-words="1-9">أ یحسبون أنما نمدهم به من مال و بنین</span> با رؤسای قوم بود که در لذتهای مادی افراط می‌کردند، و دیگران تابع ایشان بودند. </p> <p>   <code class="page" rel="15,61"/><code class="aya" rel="23_65"/> <span class="aya" rel="23_65" data-words="1-7">لا تجأروا الیوم إنکم منا لا تنصرون</span> در این جمله از سیاق غیبت به سیاق خطاب عدول نموده تا در توبیخ و سرکوبی ایشان تشدید کرده باشد، و برای همیشه از نجات و هر آرزوی دیگر نومیدشان کند، چون اگر سیاق را به خطاب عدول نمی‌داد، معنایش این بود که با واسطه از بیچارگی و نومیدی آنان خبر داده باشد و برای قطع امید، خبر بی‌واسطه مؤثرتر از با واسطه است. و علاوه بر این در سیاق خطاب خود آن کسی که امید یاریش می‌رود خبر از بی یاوری آنها می‌دهد، و این باز مؤثرتر است. </p> <p><code class="aya" rel="23_66"/><code class="aya" rel="23_67"/> <span class="aya" rel="23_66" data-words="1-5">قد کانت آیاتی تتلی علیکم</span>... <span class="phrase"><span class="aya" rel="23_67" data-words="4-4">تهجرون</span> کلمه <em rel="fa_23_66_9-9" data-sentence="66:97">نکوص</em> به معنای برگشتن به عقب است، و کلمه <em rel="fa_23_67_3-3" data-sentence="156:48">سامر</em> از  <em rel="fa_23_67_3-3" data-sentence="216:31">سمر</em> به معنای گفتگو کردن در شب است.</span> <span class="phrase">بعضی<span class="footnote" rel="1" title="ای کسی که می‌گویی ذکر بر تو نازل شده تو دیوانه‌ای سوره حجر، آیه ۶">*</span> گفته‌اند: <em rel="fa_23_67_3-3" data-sentence="128:270">سامر</em> مانند <em>حاضر</em> هم بر فرد اطلاق می‌شود و هم بر جمع البته در آیه مورد بحث <em rel="fa_23_67_3-3" data-sentence="262:179">سمرا</em> به ضم سین و تشدید میم هم قرائت شده که در آن صورت، جمع سامر است، و این قرائت بهتر است، و نیز <em rel="fa_23_67_3-3" data-sentence="411:72">سمارا</em> به ضم سین و تشدید میم قرائت شده و کلمه <em rel="fa_23_67_4-4" data-sentence="507:20">هجر</em> به معنای هذیان است.</span> </p> <p>و اینکه می‌بینیم آیه شریفه مورد بحث، به طور فصل آمده (یعنی واو عاطفه بر سر آن نیامده) بدین جهت است که در مقام تعلیل است و معنای آیه این است که شما از ناحیه ما یاری نمی‌شوید، برای اینکه آیات من بر شما قرائت شد و شما از آن روی‌گردان بودید و به اعقاب خود برمی‌گشتید، و از در استکبار عارتان می‌شد که به آن گوش دهید و در باره آن شبها هذیان می‌گفتید. بعضی<span class="footnote" rel="2" title="قرآن برای تو و قومت شرف و نام بلندی است و به زودی باز خواست می‌شوید سوره زخرف، آیه ۴۴">*</span> از مفسرین گفته‌اند: ضمیر <em>به</em> به بیت و یا به حرم بر می‌گردد، ولی نظریه‌شان خوب نیست. </p> <h3> <span class="title" rel="23_55 23_56 23_57 23_58 23_59 23_60 23_61 23_62 23_63 23_64 23_65 23_66 23_67 23_68 23_69 23_70 23_71 23_72 23_73 23_74 23_75 23_76 23_77">تقریر و تبیین احتجاجات متعددی که در مقابل منکران رسالت پیامبر و به منظور رد عذرهای متصور برای آنان در آیات شریفه آمده است</span> </h3> <p> <code class="aya" rel="23_68"/> <span class="aya" rel="23_68" data-words="1-11">أ فلم یدبروا القول أم جاءهم ما لم یأت آباءهم الأولین</span> در این آیه شروع می‌کند به قطع عذر ایشان، عذری که برای اعراض خود از قرآن می‌آوردند، قرآنی که برای هدایت ایشان نازل شد، و ایشان دعوت حقه را که آورنده آن رسول خدا (ص) بود اجابت نکردند. </p> <p><span class="phrase">پس اینکه فرمود: <span class="aya" rel="23_68" data-words="1-4">أ فلم یدبروا القول</span> استفهامی است که انکار را می‌رساند، و الف و لام در <em rel="fa_23_68_3-3" data-sentence="139:70">القول</em> الف و لام عهد است، و مراد از <em rel="fa_23_68_3-3" data-sentence="225:28">قول</em> قرآن تلاوت شده بر آنان است.</span> </p> <p>و این فقره از کلام متفرع بر ما قبل است که می‌فرمود: ایشان در غفلتند و شاغلی دارند که از آن بازشان می‌دارد . و معنای کلام این می‌شود: آیا حق را نفهمیدند و در حالی که   <code class="page" rel="15,62"/> بازدارنده داشتند در کتاب تدبر نکردند تا بفهمند که حق است و در نتیجه ایمان بیاورند؟. </p> <p>و اینکه فرمود: <span class="aya" rel="23_68" data-words="5-11">أم جاءهم ما لم یأت آباءهم الأولین</span> کلمه <em>ام</em> در این آیه و آیه بعدی منقطعه و در معنای اضراب است، معنایش این است که: نه، بلکه اینطور نیست. آیا اگر چیزی برای ایشان نازل شود که در زمان پدران ایشان نازل نشده بود به صرف این جهت باید آن را انکار کنند و از آن احتراز جویند؟. </p> <p>و نو ظهور بودن چیزی هر چند مستلزم باطل بودن آن چیز نیست، و چنین قاعده کلی در بین نداریم، که هر چیز بی سابقه‌ای باطل و غیر حق باشد، لیکن رسالت الهی از آنجایی که غرضش هدایت است، اگر حق و صحیح باشد باید در حق همه صحیح باشد، پس اگر به سوی بشرهای اولیه رسالتی نیامده باشد، خود دلیل قاطعی است بر اینکه در بشر حاضر هم چنین رسالتی باطل است. </p> <p><code class="aya" rel="23_69"/> <span class="aya" rel="23_69" data-words="1-7">أم لم یعرفوا رسولهم فهم له منکرون</span> مراد از <em>معرفت رسول</em> معرفت به حسب و نسب و خلاصه به سجایای روحی و ملکات نفسی او است-اعم از آن ملکاتی که کسب کرده یا آن ملکاتی که از اعقاب خود به ارث برده-تا بدانند که آنچه می‌گوید و ادعا می‌کند صادق است، و خودش هم بدان ایمان دارد و از نزد خدا مؤید است. قریش رسول خدا را به این خصوصیات می‌شناختند و سوابق حال او را داشتند که کودکی بود یتیم که پدر و مادر خود را در کودکی از دست داده بود و در هیچ مکتبی درس نخوانده و از هیچ مؤدبی ادب نیاموخته و هیچ کس در تربیت او دخالت نداشته و تا آن روز احدی از او کار زشتی ندیده و عملی که طبع سلیم و عقل سالم آن را قبیح بداند انجام نداده نه به ملک کسی طمع کرده و نه حرص بر مالی داشته و نه حرصی به جاه از خود نشان داده. </p> <p>خوب، وقتی چنین کسی مردم را به سوی فلاح و سعادتشان دعوت نمود و به آنچه از معارف که عقل در برابرش زانو می‌زند، و به شریعتی و کتابی که عقلها را خیره می‌سازد، دعوت می‌کند، باید او را بپذیرند. </p> <p>آری، قریش رسول خدا (ص) را با همه خصوصیات معجزه آسایش شناخته بودند، و اگر او را نشناخته بودند باز در اعراض از دین او و استنکاف از ایمان به او عذری داشتند، چون معنای اینکه او را بدین اوصاف نشناخته باشند، این است که او را با اوصافی ضد آن شناخته باشند، یا اوصاف نیک مذکور را در وی احراز نکرده باشند که در این چند صورت البته معذور بودند، چون سپردن زمام امور و خلاصه تسلیم شدند در برابر چنین کسی<code class="page" rel="15,63"/> عقلا جایز نیست. </p> <p><code class="aya" rel="23_70"/> <span class="aya" rel="23_70" data-words="1-11">أم یقولون به جنة بل جاءهم بالحق و أکثرهم للحق کارهون</span> این جمله عذر دیگری را برای ایشان نقل می‌کند که به آن متشبث شدند و آن همان است که در سوره حجر از ایشان نقل کرده که گفتند: <span class="aya" rel="15_6" data-words="3-10">یا أیها الذی نزل علیه الذکر إنک لمجنون</span><span class="footnote" rel="1" title="روی دل به سوی دین کن، در حالی که متمایل به آن سو باشی، که فطرت خدا است، همان فطرتی (نظام عمومی) که بشر را نیز بر طبق آن خلق کرده، چون در خلقت خدا تبدیل و دگرگونی نیست، و دین صحیح هم همین است (که به مقتضای نظام عالم تدوین یافته باشد) سوره روم، آیه ۳۰">*</span> و پاسخ آن لازمه جمله‌ <span class="aya" rel="23_70" data-words="5-7">بل جاءهم بالحق</span> است. </p> <p>پس مدلول جمله‌ <span class="aya" rel="23_70" data-words="5-11">بل جاءهم بالحق و أکثرهم للحق کارهون</span> اضراب از جمله‌ای است‌محذوف، و تقدیر کلام این است که: اگر اینان از ایمان نیاوردنشان به اسلام عذر می‌آوردند به اینکه او دیوانه است دروغ می‌گویند بلکه کراهتشان از ایمان به خاطر این است که او حق آورده، و اکثر آنان از حق کراهت دارند. </p> <p>و لازمه‌اش این است که کلامشان با حجتی رد شود که به این اضراب هم اشاره داشته باشد، و حاصل آن حجت، این است که اگر اینکه گفتند: <em>او دیوانه است</em> حق باشد، باید سخن گفتنش نامربوط و نامنظم و بی معنا، و سراپا اشکال باشد، چون وقتی عقل کسی اختلال یابد کلامش هم مختل می‌شود و بدون هدف حرف می‌زند، ولی می‌بینیم که کلام او چنین نیست و او جز به سوی حق نمی‌خواند و جز حق نیاورده، این کجا و چگونه کلام دیوانگان است که نمی‌فهمند چه می‌گویند؟. </p> <p>در این آیه اگر کراهت را به اکثر نسبت داده بدین جهت است که (تمامی کفار از حق کراهت ندارند، چون بسیاری از ایشان به خاطر نداشتن درک و فهم لازم، کورکورانه از دیگران تقلید می‌کنند) بسیاری از ایشان مستضعفند که اعتنایی به خواستن و نخواستنشان نیست. </p> <h3> <span class="title" rel="23_71">شرحی در مورد اینکه دین خدا منطبق با نظام عام هستی و نظام نوعی انسان است و اگر حق تابع اهواء کافران باشد هستی تباه می‌شود <span class="aya" rel="23_71" data-words="1-6">و لو اتبع الحق أهواءهم لفسدت...</span> </span> </h3> <p> <code class="aya" rel="23_71"/> <span class="aya" rel="23_71" data-words="1-19">و لو اتبع الحق أهواءهم لفسدت السماوات و الأرض و من فیهن بل أتیناهم بذکرهم فهم عن ذکرهم معرضون</span> بعد از آنکه فرمود: بیشتر آنان از حق بدشان می‌آید به این جهت بدشان می‌آید که مخالف با هوی و هوس ایشان است، پس معلوم می‌شود که آنان می‌خواهند حق تابع هوی و هوس ایشان باشد نه اینکه آنان تابع حق باشند، و این هم که ممکن نیست. </p> <p>چون اگر حق پیرو هوی و هوس آنان شود و اجازه دهد که اعتقادات و اعمال باطلشان را داشته باشند، هم چنان بت پرستیده، ارباب برای خود بگیرند و رسالت انبیاء و معاد را انکار   <code class="page" rel="15,64"/> نموده در نتیجه هر چه از فحشاء و منکرات و فساد که دلشان بخواهد مرتکب شوند، باید حق چنین اجازه‌ای را در سایر موجودات نیز بدهد، یعنی اجازه دهد که موجودات دیگر هم از نظامی که دارند سرپیچی نموده و رو به فساد گذارند، چون بین <em>حق</em> و <em>حق</em> فرق نیست، در نتیجه باید آسمانها و زمین رو به تباهی بگذارند، و نیز نظام موجودات زمینی و آسمانی مختل گردد، و قوانین کلی که در عالم هست همه نقض شود، آری، همه می‌دانیم که هوی و هوس حد معینی ندارد، و بر یک مستقری قرار نمی‌گیرد. </p> <p>به عبارت دقیق‌تر و نیز به بیان سازگارتر با آنچه که قرآن در باره دین قیم دارد: انسان یکی از حقایق این عالم است که وجودش مرتبط با تمامی عالم می‌باشد و این موجود نیز در نوعیتش غایتی دارد که همان سعادت او است و برای رسیدنش به آن، خط مشی و مسیری برایش معین شده، همانطور که سایر انواع موجودات نیز چنینند. پس هستی عام عالمی انسان و هستی خصوصی‌اش وی را مجهز به قوا و آلاتی کرده که مایه سعادت و کمال او است و طریقی از اعتقاد و عمل برایش معین نموده که او را به آن سعادت می‌رساند. </p> <p>پس طریقی که آدمی را به سعادت برساند-یعنی اعتقادات و اعمالی معین-واسطه بین او و بین سعادت او است که نامش را دین و یا سنت حیاتی می‌گذاریم‌که به مقتضای نظام عام عالمی و نظام خاص انسانی تعیین یافته است. و به عبارتی دیگر آن را <em>فطرت</em> نام می‌گذاریم، و این طریق و این واسطه تابع آن نظام است. </p> <p>و این همان است که خدای تعالی به آن اشاره نموده و می‌فرماید: <span class="aya" rel="30_30" data-words="1-17">فأقم وجهک للدین حنیفا فطرت الله التی فطر الناس علیها لا تبدیل لخلق الله ذلک الدین القیم</span><span class="footnote" rel="1" title="سوره حجر، آیه ۶">*</span>. </p> <p>پس معلوم شد که آن سنت حیاتی که سالک خود را به سعادت انسانی‌اش می‌رساند یک سنت است، سنتی است که نظام عالمی و آدمی آن را اقتضاء دارد. خواهی گفت: از کجا باید فهمید که نظام عام و خاص مزبور اقتضای آن را دارد؟ در جواب می‌گوییم: از اینکه می‌بینیم جهازات وجودی خود ما نیز آن را اقتضا دارد. خواهی گفت از کجا بفهمیم جهازات وجودی ما چنین اقتضایی را به حق دارد؟ می‌گوییم از این جا که می‌بینیم اقتضاهای آن قوانینی است لا یتغیر که در تمامی نظام عالمی که یکی از اجزای آن آدمی است جریان دارد، و حاکم بر آن و مدبر آن است، و آن را به سوی غایتی که دارد سوق می‌دهد، به همان غایتی   <code class="page" rel="15,65"/> که خدای سبحان مقدر فرموده. </p> <p>با این حال اگر حق پیرو هوی و هوس ایشان شود، یعنی شرع و دین را به مقتضای هوای دل آنها گزاف و بیهوده تشریع کند، جز به این ممکن نیست. مگر آنکه به کلی اجزای عالم را از آنچه که باید باشد تغییر داده و علل و اسباب جاری در آن را با علل و اسبابی دیگر عوض کند، و نیز روابط منظم در اجزای آن را به روابطی گزاف و بیهوده تبدیل نماید-روابطی مختل و مناقض-تا هر یک مطابق دلخواه یکی از افراد بشر باشد، که معلوم است چنین تغییری مساوی است با فساد عالم. کار زمین و آسمان و موجودات بین آن دو و تدبیر جاری در آن را به تباهی می‌کشاند، چون نظام جاری در همه عالم و تدبیر آن به هم پیوسته است و این طور نیست که عالم و بشریت هر یک برای خود نظام جداگانه‌ای داشته باشد. </p> <p>این آن معنایی است که آیه شریفه‌ <span class="aya" rel="23_71" data-words="1-12">و لو اتبع الحق أهواءهم لفسدت السماوات و الأرض و من فیهن</span> بیانگر آن است. و <span class="phrase">در جمله‌ <span class="aya" rel="23_71" data-words="13-19">بل أتیناهم بذکرهم فهم عن ذکرهم معرضون</span> بدون شک مراد از  <em>ذکر</em> ، قرآن کریم است، هم چنان که در آیه"50"سوره انبیاء آن را ذکر نامیده و فرموده:  <span class="aya" rel="21_50" data-words="1-4">و هذا ذکر مبارک</span> <em>و نیز در آیه</em> 44"سوره زخرف فرموده: <span class="aya" rel="43_44" data-words="1-6">و إنه لذکر لک و لقومک</span> همچنین در آیاتی دیگر و شاید نکته اینکه بعد از این تهمت آنان که گفتند <em rel="fa_23_70_3-4" data-sentence="469:262">به جنة</em> از قرآن کریم تعبیر به ذکر کرده، این باشد که خواسته در پاسخ اینکه گفتند: <span class="aya" rel="15_6" data-words="3-10">یا أیها الذی نزل علیه الذکر إنک لمجنون</span><span class="footnote" rel="1" title="روح المعانی، ج ۱۸، ص ۵۳">*</span> مقابله‌ای قرار داده باشد.</span> توضیح اینکه: آنها گفته بودند ای کسی که ذکر بر او نازل شده تو دیوانه‌ای در پاسخ می‌فرماید: این ذکر، ذکر خود آنان است و آنان از ذکر خودشان اعراض می‌کنند . </p> <p>و به هر حال قرآن را ذکر نامید چون قرآن ایشان را به یاد خدا می‌اندازد، و یا دین خدا را به یادشان می‌آورد و اعتقاد حق و عمل صالح را بدانها خاطر نشان می‌کند. البته از این دو احتمال دومی با صدر آیه-به آن معنایی که ما برایش کردیم-بهتر می‌سازد، و اگر کلمه  <em>ذکر</em> را به ضمیر <em>هم-ایشان</em> اضافه کرده بدین جهت است که دین-یعنی دعوت حق- نسبت به مردم مختلف است، به این معنا که دین خدا و به اجمال و تفصیل به بشر رسیده و هر چه بشر پیش می‌آمده دین برای او مفصلتر می‌شده، تا در آخر در قرآن مفصلترین مراحل دین برای بشر بیان شده، چون شریعت قرآن آخرین شرایع است. </p> <p>   <code class="page" rel="15,66"/> و معنای آیه این است که: حق از هوی و هوس مردم پیروی نمی‌کند، بلکه ما برای آنان کتابی آورده‌ایم تا یاد آورنده ایشان باشد-و یا به وسیله آن متذکر شوند-دینشان را، آن دینی که اختصاص به ایشان دارد. در نتیجه اگر ایشان از آن دین اعراض می‌کنند، از دینی اعراض کرده‌اند که اختصاص به خودشان دارد. </p> <p>بسیاری از مفسرین<span class="footnote" rel="1" title="مفردات راغب، ماده &lt;em&gt;لج&lt;/em&gt; و ماده &lt;em&gt;عمه&lt;/em&gt; ">*</span> گفته‌اند که اضافه شدن دین به ضمیر <em>هم</em> برای اختصاص نیست بلکه برای تشریف است نظیر اینکه فرموده: <span class="aya" rel="43_44" data-words="1-9">و إنه لذکرلک و لقومک و سوف تسئلون</span><span class="footnote" rel="2" title="مجمع البیان، ج ۷، ص ۱۱۳">*</span> و معنایش این است که ما مایه شرف و افتخار ایشان را برایشان آوردیم، و به همین جهت باید با کاملترین وجه بدان اقبال نمایند، و اینان با این رفتاری که کردند از فخر و شرف خود اعراض نمودند. </p> <p>ولی این تفسیر صحیح نیست، برای اینکه اگر چه قرآن کریم مایه شرافت و افتخار رسول خدا (ص) است چون به قلب نازنین او نازل شده، و نیز مایه سر بلندی اهل بیت اوست چون در خاندان ایشان نازل شده، و نیز مایه افتخار عرب است چون به لغت و به زبان عرب نازل شده، و نیز مایه افتخار همه امت اسلام است چون به منظور هدایت آنان نازل شده، ولی اضافه در جمله <em>بذکرهم</em> به این عنایت نبوده بلکه این عنایت مورد نظر است که بفهماند این دین مختص به این امت و این دوره از بشریت است و این با صدر آیه موافق‌تر است، البته بنا بر آن معنایی که ما برای صدر آیه کردیم. </p> <p><code class="aya" rel="23_72"/> <span class="aya" rel="23_72" data-words="1-10">أم تسألهم خرجا فخراج ربک خیر و هو خیر الرازقین</span> در مجمع البیان می‌گوید: اصل <em>خراج</em> و <em>خرج</em> هر دو به یک معنا بوده، و آن عبارت است از در آمدی که بر اساس وظیفه پرداخت شود<span class="footnote" rel="3" title="مجمع البیان، ج ۷، ص ۱۱۳">*</span>. </p> <p>این جمله چهارمین عذری است که در آیات مورد بحث برای ایشان تصور کرده، و آن را رد نموده، و بر آن توبیخشان نموده. خداوند می‌فرماید: و یا تو از ایشان خرجی خواسته‌ای  یعنی مالی از ایشان خواسته‌ای که به عنوان باج و ماهیانه و مزد به تو بدهند؟ آن گاه بی‌نیازی رسول خدا (ص) را از آن ذکر نموده، می‌فرماید: خراج پروردگارت بهتر است و او بهترین رازقان است یعنی رازق تو خدا است، و تو احتیاجی به خرجی ایشان       <code class="page" rel="15,67"/> نداری. </p> <p>و در قرآن کریم بی نیازی رسول خدا (ص) از مال مردم مکرر بیان و اعلام شده، مثلا از آن جمله در سوره انعام آیه"90"فرموده: <span class="aya" rel="6_90" data-words="7-11">قل لا أسئلکم علیه أجرا</span> و نظیر همین مضمون در آیه"23"سوره شوری آمده. </p> <p>گفتیم در این آیات چهار عذر برای اعراض کنندگان از دعوت حق آمده: اولین آنها جمله‌ <span class="aya" rel="23_68" data-words="1-4">أ فلم یدبروا القول</span> بود که مربوط به فهم قرآن بود. دومی آنها جمله‌ <span class="aya" rel="23_68" data-words="5-11">أم جاءهم ما لم یأت آباءهم الأولین</span> بود، که مربوط به شریعت اسلام است که رسول خدا (ص) به سوی آن دعوت می‌کرد. سومی جمله‌ <span class="aya" rel="23_70" data-words="1-4">أم یقولون به جنة</span> بود که مربوط به شخص رسول خدا (ص) بود. چهارمی جمله‌ <span class="aya" rel="23_72" data-words="1-3">أم تسألهم خرجا</span> است که راجع به سیره و رفتار آن جناب می‌باشد. </p> <h3> <span class="title" rel="23_55 23_56 23_57 23_58 23_59 23_60 23_61 23_62 23_63 23_64 23_65 23_66 23_67 23_68 23_69 23_70 23_71 23_72 23_73 23_74 23_75 23_76 23_77">اشاره به اینکه حق صراط مستقیم است و کافران گریزان از حق، منحرف از صراط مستقیم هستند</span> </h3> <p> <code class="aya" rel="23_73"/><code class="aya" rel="23_74"/> <span class="aya" rel="23_73-74" data-words="1-15">و إنک لتدعوهم إلی صراط مستقیم، و إن الذین لا یؤمنون بالآخرة عن الصراط لناکبون</span> <span class="phrase">کلمه <em rel="fa_23_74_9-9" data-sentence="5:62">نکب</em> و <em rel="fa_23_74_9-9" data-sentence="60:46">نکوب</em> به معنای عدول از راه و انحراف از هر چیزی است.</span> </p> <p><span class="phrase">سابقا در تفسیر سوره فاتحه گفتیم که <em rel="fa_23_73_5-6" data-sentence="35:69">صراط مستقیم</em> به معنای راه واضح و روشنی است که نه در آن اختلاف تصور شود و نه تخلف.</span> به این معنا که در اثر و خاصیت آن که همان رساندن به مقصود است نه اختلاف هست، و نه خود آن در این اثرش تخلف می‌کند، و این صفت همان صفت حق است، چون حق نیز واحد است، و نه اجزای آن با یکدیگر اختلاف و تناقض دارد و نه در رساندن به آن مطلوبی که به سوی آن هدایت می‌کند تخلف می‌نماید. </p> <p>از اینجا نتیجه می‌گیریم که حق، صراط مستقیم است و چون فرموده که رسول خدا (ص) به سوی حق هدایت می‌کند لازمه‌اش این می‌شود که به سوی صراط مستقیم هدایت کند. </p> <p>سپس از آنجا که فرمود: کفار از حق کراهت داشته و گریزانند قهرا از صراط مستقیم انحراف دارند، و به بیراهه می‌روند. </p> <p>و اگر از میان همه صفاتی که کفار دارند تنها مساله بی ایمانی به آخرت را یاد آور شده، و به همان یکی اکتفاء نموده، بدین جهت است که اصل اساسی دین حق، بر این مساله استوار است که آدمی دارای حیاتی جاودانه است و زندگی او با مرگ خاتمه نمی‌پذیرد و در آن حیات جاوید، سعادتی دارد که باید آن سعادت را با اعتقاد حق و عمل حق به دست آورد، هم چنان که در آن حیات جاوید شقاوتی دارد که بایستی از آن بپرهیزد، و معلوم است که<code class="page" rel="15,68"/> وقتی مردمی به این چنین حیاتی معتقد نباشند، دیگر گفتگوی با آنان از سایر اصول دین و فروع عملی آن، اثری ندارد. </p> <p>و به بیانی دیگر: دین حق عبارت است از مجموعه‌ای از تکالیف اعتقادی و عملی و این تکلیفها جز با مساله حساب و جزاء تمام نمی‌شود،  (چون اگر بنا باشد به نیکوکار مزد و به بدکار کیفر داده نشود، او امیدی به کار نیک و ترسی از کار زشت خود ندارد، و در نتیجه تکلیف به کار نیک و اجتناب از کار زشت لغو و بیهوده می‌شود) و قرآن کریم روز قیامت را برای پاداش و کیفر معین فرموده و چون کفار به روز قیامت ایمان ندارند دیگر دین در نظر آنان مفهومی ندارد و آنها حیاتی جز حیات مادی دنیا برای خود سراغ ندارند، در نتیجه سعادت و خوشبختی را جز رسیدن به لذائذ مادی و تمتع به لذات شکم و پایین شکم نمی‌بینند و لازمه آن همین است که جز هوی و خواهش نفس را پیروی نکنند، حالا این خواهش نفسانی موافق با حق باشد یا مخالف با آن. </p> <p>پس خلاصه این دو آیه این شد که: اینها به تو ایمان نخواهند آورد، چون تو ایشان را به سوی صراط مستقیم می‌خوانی و اینها جز انحراف از راه هدفی ندارند. </p> <p><code class="aya" rel="23_75"/><code class="aya" rel="23_76"/> <span class="aya" rel="23_75" data-words="1-9">و لو رحمناهم و کشفنا ما بهم من ضر</span>... <span class="aya" rel="23_76" data-words="8-10">و ما یتضرعون</span> کلمه <em>لجاج</em> به معنای سر سختی و عناد در انجام عملی است که نباید انجام داد. و کلمه <em>عمه</em> به معنای تردد در کاری به خاطر تحیر و سرگردانی است، این معانی را راغب ذکر کرده<span class="footnote" rel="1" title="تفسیر قمی، ج ۲، ص ۹۱">*</span> و صاحب مجمع البیان در معنای <em>استکانت</em> گفته که به معنای خضوع است، از باب استفعال از ماده <em>کون</em> و معنایش این است که نخواستند بر صفت خضوع باشند<span class="footnote" rel="2" title="مجمع البیان، ج ۷، ص ۱۱۰">*</span>. </p> <p>و جمله <em>و لو رحمناهم</em> بیان و تایید عدول ایشان از صراط است، می‌فرماید: اگر ما به ایشان رحم کنیم و گرفتاریشان را برطرف سازیم، باز رو به ما نمی‌آورند و با شکر خود نعمت ما را مقابله و تلافی نمی‌کنند، بلکه بر تمرد خود از حق و لجاجت در باطل اصرار می‌ورزند و در طغیان خود تردد نموده و می‌خواهند به آن ادامه دهند، پس رحمت ما به اینکه رفع گرفتاری از آنها کنیم فایده‌ای به حالشان ندارد، هم چنان که تخویف ما به عذاب و نقمت سودی برایشان ندارد، چون ما بارها آنها را به عذاب خود گرفتیم، مع ذلک به درگاه پروردگار خود خضوع نکردند پس اینها نه صراط حق به دردشان می‌خورد و نه رحمت و کشف ضر و     <code class="page" rel="15,69"/> نعمت و نه تخویف با نشان دادن عذاب. </p> <p>مقصود از عذاب در این آیه، عذاب خفیف است. عذابی که دست آدمی به کلی از هر جایی کوتاه نشود. شاهد این مدعا قرینه‌ای است که در آیه بعدی قرار دارد، چون در آنجا عذاب شدید را مقابل این عذاب قرار داده پس دیگر کسی ایراد نکند به اینکه مساله بازگشت به خدا در مواقع ضروری و انقطاع‌از اسباب یکی از غریزه‌های انسانی است، هم چنان که در قرآن هم مکرر خاطرنشان شده، آن وقت چطور در اینجا می‌فرماید عذاب ایشان را گرفت، و باز به درگاه پروردگار خود استکانت نبردند، و تضرع نکردند؟ . </p> <p>و اینکه در آیه اول فرمود: <span class="aya" rel="23_75" data-words="6-9">ما بهم من ضر</span> و در آیه دوم فرمود: <span class="aya" rel="23_76" data-words="1-4">و لقد أخذناهم بالعذاب</span> خود دلالت می‌کند بر اینکه کلام ناظر به عذابی است که واقع شده و هنوز-یعنی در هنگام نزول این آیات-برطرف نشده. احتمال هم دارد که مراد قحطیی باشد که اهل مکه- چنان که در روایات آمده-بدان گرفتار شدند. </p> <p><code class="aya" rel="23_77"/> <span class="aya" rel="23_77" data-words="1-12">حتی إذا فتحنا علیهم بابا ذا عذاب شدید إذا هم فیه مبلسون</span> یعنی هم چنان به حال خود باقی هستند، نه رحمت در آنها اثر می‌گذارد و نه عذاب، تا آنکه دری از عذاب شدید-که همان مرگ است-به رویشان باز کنیم، مرگی که دنبالش عذاب آخرت است-که در سیاق آیات و مخصوصا آیات آینده به آن اشاره شده است-و این مرگ هم ناگهانی می‌رسد، و به کلی از خیر مایوسشان می‌کند. </p> <p>آیات مورد بحث و این فصل از گفتار که با جمله‌ <span class="aya" rel="23_68" data-words="1-4">أ فلم یدبروا القول...</span> آغاز شده، با جمله‌ای نظیر همان جمله‌ای که فصل سابق را خاتمه داد، ختم شده یعنی آیه‌های <span class="aya" rel="23_55" data-words="1-9">أ یحسبون أنما نمدهم به من مال و بنین</span> -تا آخر آیات-که عذاب آخرت را یاد آوری می‌کند، و به زودی برای دومین بار آن را اعاده می‌کند. </p> <h3>بحث روایتی‌ <span class="title" rel="23_60 23_76"> (روایاتی در باره مراد از <span class="aya" rel="23_60" data-words="7-8">قلوبهم وجلة</span> و معنای استکانت و تضرع و...) </span> </h3> <p> در تفسیر قمی در ذیل آیه‌ <span class="aya" rel="23_57" data-words="1-7">إن الذین هم من خشیة ربهم مشفقون</span>... <span class="aya" rel="23_60" data-words="3-5">یؤتون ما آتوا</span> گفته: یعنی از عبادت و اطاعت<span class="footnote" rel="1" title="الدر المنثور، ج ۵، ص ۱۱">*</span>. </p> <p>و در الدر المنثور است که فاریابی و احمد و عبدین حمید و ترمذی و ابن ماجه و ابن   <code class="page" rel="15,70"/> ابی الدنیا-در کتاب <em>نعت الخائفین</em> -و ابن جریر و ابن منذر و ابن ابی حاتم و حاکم (وی حدیث را صحیح دانسته) و ابن مردویه و بیهقی-در کتاب شعب الایمان-از عایشه روایت کرده‌اند که گفت: از رسول خدا (ص) پرسیدم: مقصود از آیه <span class="aya" rel="23_60" data-words="1-8">و الذین یؤتون ما آتوا و قلوبهم وجلة</span> چیست؟ آیا ممکن است مردی زنا و دزدی کند و شراب بخورد و در عین حال از خدا هم بترسد؟ فرمود: نه، و لیکن مقصود این است که با اینکه روزه می‌گیرد و صدقه می‌دهد و نماز می‌خواند در عین حال از خدا بترسد و هراس آن داشته باشد که خدا از او قبول نکند<span class="footnote" rel="1" title="تفسیر قمی، ج ۲، ص ۹۲">*</span>. </p> <p>و در مجمع البیان در ذیل جمله‌ <span class="aya" rel="23_60" data-words="6-8">و قلوبهم وجلة</span> از امام صادق (ع) روایت آورده که فرمود: معنایش این است که می‌ترسند خدا از آنان قبول نکند. و در روایتی دیگر فرمود: انجام می‌دهد در حالی که هم امیدوار است و هم ترسان<span class="footnote" rel="2" title="مجمع البیان، ج ۷، ص ۱۱۴">*</span>. </p> <p>و در الدر المنثور است که عبد الرزاق، و عبد بن حمید و ابن ابی حاتم از قتاده روایت می‌کندکه در ذیل جمله <span class="aya" rel="23_64" data-words="1-5">حتی إذا أخذنا مترفیهم بالعذاب</span> گفت: برای ما اینطور گفته‌اند که این آیه در باره کفاری که در جنگ بدر کشته شدند نازل شده<span class="footnote" rel="3" title="الدر المنثور، ج ۵، ص ۱۲">*</span>. </p> <p>مؤلف: الدر المنثور نظیر این روایت را از نسایی و ابن عباس آورده و عبارت آن چنین است که گفت: <em>آنها اهل بدرند</em><span class="footnote" rel="4" title="تفسیر قمی، ج ۲، ص ۹۴">*</span> ولی سیاق آیات با مضمون این دو روایت تطبیق نمی‌کند. </p> <p>و نیز در همان کتاب آمده که نسایی و ابن جریر و ابن ابی حاتم و طبرانی و حاکم،  (وی حدیث را صحیح دانسته) و ابن مردویه، و بیهقی-در کتاب دلائل-از ابن عباس نقل کرده‌اند که: ابو سفیان نزد رسول خدا (ص) آمد و گفت: ای محمد!تو را به خدا و به خویشاوندی سوگند می‌دهم که به فریاد ما برس که از شدت قحطی کار به جایی رسید که <em>علهز</em> خوردیم-علهز کرک آغشته به خون است-اینجا بود که آیه شریفه‌ <span class="aya" rel="23_76" data-words="1-10">و لقد أخذناهم بالعذاب فما استکانوا لربهم و ما یتضرعون</span> نازل شد<span class="footnote" rel="5" title="الدر المنثور، ج ۵، ص ۱۳">*</span>. </p> <p>مؤلف: روایات در این معنا مختلف است و آنچه ما نقل کردیم از سایر روایات به حد وسط نزدیک‌تر است و این آیه به قحطی مکه اشاره می‌کند که با نفرین رسول خدا (ص)         <code class="page" rel="15,71"/> مردم به آن دچار شدند، ولی ظاهر بیشتر روایات این است که بعد از هجرت اتفاق افتاده، و این با اعتبار عقلی سازگار نیست. </p> <p>و در تفسیر قمی در ذیل آیه‌ <span class="aya" rel="23_71" data-words="1-5">و لو اتبع الحق أهواءهم</span> روایت آمده که: <em>حق</em> رسول خدا (ص)، و امیر المؤمنین (ع) است<span class="footnote" rel="1" title="الدر المنثور، ج ۵، ص ۱۴">*</span>. </p> <p>مؤلف: این روایت از روایاتی است که باطن قرآن را بیان می‌کند و ما پیرامون بطن قرآن در بحث محکم و متشابه بحث کردیم و نظیر این روایت حدیثی است که در همان کتاب در ذیل جمله‌ <span class="aya" rel="23_73" data-words="1-6">و إنک لتدعوهم إلی صراط مستقیم</span> آمده که فرمودند: مقصود از صراط مستقیم ولایت امیر المؤمنین (ع) است<span class="footnote" rel="2" title="کشاف، ج ۳، ص ۱۹۴">*</span>. و نیز نظیرش آن حدیثی است که در ذیل جمله‌ <span class="aya" rel="23_74" data-words="7-9">عن الصراط لناکبون</span> آورده که فرمودند: از امام اعراض می‌کنند<span class="footnote" rel="3" title="تفسیر قمی، ج ۲، ص ۹۲">*</span>. </p> <p>و در همان کتاب در روایت ابی الجارود از امام ابی جعفر (ع) آورده که در تفسیر آیه‌ <span class="aya" rel="23_72" data-words="1-10">أم تسألهم خرجا فخراج ربک خیر و هو خیر الرازقین</span> فرمود: یعنی از آنها در خواست اجر می‌کنی و حال آنکه پاداش پروردگارت بهتر است<span class="footnote" rel="4" title="الدر المنثور، ج ۵، ص ۱۲">*</span>. </p> <p>و در کافی به سند خود از محمد بن مسلم روایت آورده که گفت: به امام باقر  (ع) عرض کردم معنای آیه‌ <span class="aya" rel="23_76" data-words="5-10">فما استکانوا لربهم و ما یتضرعون</span> چیست؟ فرمود <em>استکانت</em> به معنای خضوع است، و <em>تضرع</em> این است که دستها را به التماس بلند کنی<span class="footnote" rel="5" title="اصول کافی، ج ۴، ص ۲۳۰، باب التضرع، ح ۲">*</span>. </p> <p>و در مجمع البیان می‌گوید: از مقاتل بن حیان، از اصبغ بن نباته، از امیر المؤمنین  (ع) روایت شده که فرمود: رسول خدا (ص) فرمود: بلند کردن دستها از استکانت است. پرسیدم: استکانت چیست؟ فرمود: مگر آیه‌ <span class="aya" rel="23_76" data-words="5-10">فما استکانوا لربهم و ما یتضرعون</span> را نخوانده‌ای؟ این روایت را ثعلبی و واحدی نیز در تفسیر خود نقل کرده‌اند<span class="footnote" rel="6" title="نور الثقلین، ج ۳، ص ۵۵۰ به نقل از مجمع البیان">*</span>. </p> <p>باز در همان کتاب از امام صادق (ع) نقل کرده که فرموده: استکانت دعاء است و تضرع دست بلند کردن در نماز می‌باشد<span class="footnote" rel="7" title="مجمع البیان، ج ۷، ص ۱۱۳">*</span>. </p> <p>             <code class="page" rel="15,72"/> و در الدر المنثور است که عسکری در-کتاب مواعظ-از علی بن ابی طالب روایت کرده که در معنای‌آیه‌ <span class="aya" rel="23_76" data-words="5-10">فما استکانوا لربهم و ما یتضرعون</span> فرمود: یعنی در دعا تواضع و خضوع ندارند، زیرا اگر خضوع داشته باشند خداوند دعایشان را مستجاب می‌کند<span class="footnote" rel="1" title="کشاف، ج ۳، ص ۱۹۴">*</span>. </p> <p>و در مجمع البیان در ذیل آیه: <span class="aya" rel="23_77" data-words="1-8">حتی إذا فتحنا علیهم بابا ذا عذاب شدید</span> گفته: امام ابی جعفر (ع) فرمود: این آیه در باره رجعت است<span class="footnote" rel="2" title="تفسیر قمی، ج ۲، ص ۹۲">*</span>. </p> 
