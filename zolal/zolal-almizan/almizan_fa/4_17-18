<h3 class="ayas">سوره النساء آیه‌های ۱۷ تا ۱۸</h3><code class="section" rel="4_17-18"/><h3>ترجمه آیات</h3> <p> <span class="trans" rel="4_17">اما خدای تعالی پذیرش توبه کسانی را به عهده گرفته که از در نادانی اعمالی زشت انجام داده، سپس بدون فاصله زیاد توبه کنند، و به سوی خدا برگردند، اینهایند که خدا هم سویشان بر می‌گردد، و خدا دانایی فرزانه است.  «۱۷» </span><span class="trans" rel="4_18">و اما آنهایی که هم چنان به کار زشت خود ادامه می‌دهند تا مرگشان فرا رسد، آن وقت می‌گویند: الان توبه کردم برای چنین مردمی بازگشتن نیست، و نیز برای کسانی که در حال کفر می‌میرند، که مال برای آنان عذابی دردناک آماده کرده‌ایم «۱۸» </span></p>   <h3>بیان آیات</h3> <p> مضمون این دو آیه بی ارتباط با آیات قبلش نیست، چون این دو آیه نیز با ذکر توبه ختم شده، پس ممکن است که این دو با آن دو یک باره نازل شده باشد، البته در عین حال دو آیه آن<code class="page" rel="4,376"/> مضمونی مستقل از مضمون دو آیه دیگر دارد، و مشتمل است بر یکی از حقایق عالیه اسلام، و از تعالیم مترقی قرآنی، و آن عبارت است از حقیقت توبه و آثار و احکامش. </p> <p> <span class="aya" rel="4_17" data-words="1-12">إنما التوبة علی الله للذین یعملون السوء بجهالة ثم یتوبون من قریب</span> کلمه (توبه) به معنای برگشتن است، و در قرآن کریم هم در مورد خدای تعالی آمده و هم در مورد بندگان او هم چنان که در آیه مورد بحث هر دو نوع توبه آمده است توبه خدا به معنای برگشتن خدای تعالی به رحمتش به بنده، و توفیق توبه به بندگان دادن، و توبه بنده عبارت است از ندامت از گناه، و منصرف شدن از اعراض و روگردانی از عبادت، و در این کتاب مکرر گفته‌ایم که توبه بنده به طوری که از قرآن کریم فهمیده می‌شود محفوف است به دو توبه خدا. </p> <p>توضیح اینکه: توبه عبد حسنه است، و حسنه نیازمند به نیرو است، و نیروی انجام حسنه از خدا است، او است که توفیق می‌دهد، یعنی اسباب فراهم می‌سازد تا بنده موفق و متمکن از توبه بشود، و بتواند از فرورفتگی در لجنزار گناه و دوری از خدا بیرون آید، و بسوی پروردگارش برگردد، آن گاه وقتی این موفقیت را یافت و به سوی خدا برگشت نیازمند به این است که خدای تعالی با یک رجوع دیگرش به رحمت و لطف و عفو و مغفرتش دل او را از لوث آن گناه پاک کند. </p> <h3> <span class="title" rel="4_17 4_18">توبه بندگان بین دو توبه خدای سبحان واقع است</span> </h3> <p> و این دو بازگشت از خدای سبحان دو توبه است، که توبه عبد در بین آن دو قرار می‌گیرد، اینک به دو آیه زیر که اولی توبه اول خدا، و آیه دوم توبه دوم خدا را خاطر نشان می‌سازد، توجه بفرمائید: <span class="aya" rel="9_118" data-words="26-29">ثم تاب علیهم لیتوبوا</span><span class="footnote" rel="1" title="سوره توبه آیه ۱۱۸">*</span>،  (سپس به سوی ایشان بازگشت تا ایشان بسویش باز گردند): <span class="aya" rel="2_160" data-words="8-10">فأولئک أتوب علیهم</span><span class="footnote" rel="2" title="سوره بقره آیه ۱۶۰">*</span> (این توبه‌کارانند که من بسویشان بر می‌گردم). </p> <p>و اما اینکه فرمود: <span class="aya" rel="4_17" data-words="3-5">علی الله للذین</span> لفظ (علی) قبل از کلمه-اللَّه و لفظ (لام) قبل از-الذین-روی هم معنای نفع و ضرر را می‌رساند، وقتی می‌گوئیم: دارت الدائرة لزید علی عمرو معنایش این است که این پیش آمد به نفع زید و بر ضرر عمرو تمام شد، و نیز وقتی گفته می‌شود: کان السباق علی فلان  معنایش این است که این مسابقه به ضرر فلانی تمام شد، و وجه اینکه دو کلمه (علی) و (لام)     <code class="page" rel="4,377"/> ضرر و نفع را می‌رسانند این است کلمه (علی) معنای تسلط، کلمه (لام) معنای ملکیت و استحقاق را می‌رساند، و لازمه‌اش این است که معانی مربوط به این دو طرف به نفع یک طرف و به ضرر طرف دیگر باشد، مانند حرب-قتال-نزاع-و امثال اینها و قهرا این دو کلمه می‌فهماند که یکی از دو طرف حرب و قتال و... غالب شده و دیگری مغلوب شده است، و آن غالب شدن با معنای ملکیت منطبق است، -چون غالب چیزی عایدش شده که قبلا نداشته -، و این مغلوب شدن با معنای استعلا، منطبق است، -چون شخص مغلوب در تحت تسلط غالب قرار می‌گیرد، -و همچنین سایر موارد استعمال این دو کلمه از قبیل تاثیر بین مؤثر و متاثر، و معنای عهد بین عهد دهنده و عهد داده شده، و معنای وعده بین وعده دهنده و وعده داده شده و سایر معانی شبیه به اینها، پس روشن شد که علت دلالت دو کلمه-علی و لام-بر ضرر و نفع به معنای مورد استعمال این دو کلمه است، نه معنای خود این دو کلمه، و به عبارتی دیگر دلالت کردن این دو کلمه بر نفع و ضرر ذاتی این دو کلمه نیست، بلکه امری است که از ناحیه معنای مورد استعمال آن دو، بر آن دو عارض می‌شود. </p> <p>و چون مؤثر واقع شدن توبه به خاطر وعده‌ای است که خدای تعالی به بندگانش داده، و بر حسب آن وعده بر ضرر خود و به نفع بندگانش وفای به آن وعده را بر خود واجب ساخته، - توجه بفرمائید که جمله بر ضرر خود صرفا به منظور معنا کردن کلمه (علی) است نه اینکه براستی خدا از آمرزش گنه‌کاران توبه کار متضرر می‌شود-، در نتیجه بر خود واجب کرده که توبه بندگانش را قبول کند، اما نه بطوری که غیر او چیزی را بر او تکلیف و واجب کرده باشد، حال چه اینکه این غیر را عبارت بدانیم از عقل، بر خدا واجب می‌داند که توبه توبه‌کاران را بپذیرد، -و یا نفس الامر بدانیم، و یا واقع، و یا حق، و یا چیز دیگر، چون ساحت خدای عز و جل منزه و مقدس‌تر از این است که محکوم حکم کسی، یا چیزی واقع شود، بلکه به این معنا است که خدای تعالی به بندگان خود وعده داده که توبه توبه‌کاران را بپذیرد، و او خلف وعده نمی‌کند، پس معنای عهده داری قبول توبه توبه‌کاران و یا بگو وجوب این عمل بر خدا این است، و نیز همین معنا در هر واجب دیگری که می‌گوییم بر خدا واجب است منظور است. </p> <p>و از ظاهر آیه شریفه بر می‌آید که اولا در مقام بیان مساله توبه کردن خدا است، و اینکه هر جا توبه به خدا نسبت داده شود معنایش برگشت خدا به رحمت خود به سوی بنده است، نه اینکه منظور از توبه خدا هم توبه بنده باشد، گو اینکه لازمه توبه خدا، توبه بنده نیز هست، چون وقتی شرایط توبه خدای سبحان تمام باشد، لازمه لا ینفک آن این است که شرایط توبه عبد نیز تمام شود، و این معنا (یعنی، اینکه آیه شریفه در مقام بیان توبه خدای سبحان<code class="page" rel="4,378"/> است) نیازی به توضیح بیشتر ندارد. </p> <p>و ثانیا بر می‌آید که آیه شریفه در مقام بیان توبه بطور عموم است، چه اینکه بنده خدا با ایمان آوردنش از کفر و شرک توبه کند، و چه بعد از ایمان آوردنش به وسیله اطاعت از معصیت توبه کند، چون قرآن کریم هر دو قسم برگشتن را توبه خوانده در برگشتن به معنای اول می‌فرماید: <span class="aya" rel="40_7" data-words="1-29">الذین یحملون العرش و من حوله یسبحون بحمد ربهم و یؤمنون به و یستغفرون للذین آمنوا ربنا وسعت کل شیء رحمة و علما فاغفر للذین تابوا و اتبعوا سبیلک</span><span class="footnote" rel="1" title="آنان که عرش و اطرافیان آن را حمل می‌کنند پروردگار خود را حمد و تسبیح گفته، به وی ایمان می‌آورند، دائما به مراحل کاملتری از ایمان می‌رسند-و برای کفاری که ایمان آوردند طلب مغفرت نموده، عرضه می‌دارند پروردگارا رحمت و علمت همه چیز را فرا گرفته پس مردمی که از کفر توبه کرده ایمان آورده و راه تو را پیروی می‌کنند بیامرز (سوره مؤمن آیه ۷)">*</span> و در مورد برگشتن خدای به معنای دوم می‌فرماید: <span class="aya" rel="9_117" data-words="23-25">ثم تاب علیهم</span><span class="footnote" rel="2" title="سوره توبه آیه ۱۱۸">*</span> و این آیه شریفه در باره آن سه نفر مسلمان نازل شد، که از شرکت در امر جهاد تخلف کرده بودند. </p> <p>دلیل دیگر بر اینکه مراد از توبه در قرآن کریم توبه به معنای أعم است أعم از اینکه برگشت از شرک و کفر باشد، یا برگشت از معصیت، تعمیمی است که در آیه بعدی به چشم می‌خورد، چون در آن آیه که می‌فرماید: <span class="aya" rel="4_18" data-words="1-3">و لیست التوبة...</span> هم متعرض حال کفار شده و هم حال مؤمنین، و بنا بر این مراد از جمله: <span class="aya" rel="4_17" data-words="6-8">یعملون السوء بجهالة</span> معنایی است عمومی، و شامل حال کافر و مؤمن پس کافر هم در کفر ناشی از جهلش مانند مؤمن فاسق مصداق کسی است که به جهالتش عمل سوء میکند، یا از این بابت که منظور از عمل اعم از عمل قلب و عمل بدنی است، و کفر هم عمل قلب است، و یا از این بابت که کفر باعث اعمال سوء بدنی می‌شود، پس مراد از جمله‌ <span class="aya" rel="4_17" data-words="5-7">للذین یعملون السوء</span> هم کافر است و هم فاسق، البته در صورتی که کفر و فسقشان از جهالت باشد نه از عناد و طغیان. </p> <p>و اما کلمه (بجهالة)، منظور از این جهل همان معنای لغوی کلمه است، و جهل در لغت مقابل علم است، چیزی که هست از آنجایی که مردم احساس می‌کنند که هر عملی که از آنان صادر می‌شود از روی علم و اراده‌شان صادر می‌شود، و چون اراده، همواره ناشی از نوعی حب و شوق است، چه اینکه فعل بحسب نظر عقلا فعلی باشد که باید در مجتمع صادر شود، و یا فعلی باشد که از نظر اجتماع نبایستی صادر شود و آنهایی که در مجتمع عقل ممیز دارند اقدام به عمل زشت نمی‌کنند و عملی که نزد عقلا سزاوار نیست انجام نمی‌دهند، از این رو این درک و     <code class="page" rel="4,379"/> اعتقاد برایشان حاصل می‌شود که هر کس با انگیزه هوای نفس و دعوت شهوت با غضب مرتکب این گناهان و اعمال زشت بشود، در حقیقت واقعیت و حقیقت امر بر او پوشیده مانده، و کوران برخاسته در دلش چشم عقلش را که ممیز بین خوبی‌ها و بدی‌ها است پوشانده، و یا به عبارت کوتاهتر بگو دچار جهلش ساخته، و به همین جهت مردم در عرف و اصطلاح خود چنین کسی را جاهل می‌نامند، هر چند که با نظر دقیق و علمی خود این درک نوعی علم است، لیکن از آنجایی که علم گنه‌کار به زشتی گناه، و علت زشتی و مذموم بودن گناه، خاصیت و اثر علم را ندارد، چون او را از وقوع در قبح و شناعت باز نداشت، لذا بودن این علم را با نبودش یکسان شمرده‌اند. پس گنه کار در عرف و اصطلاح مردم جاهل است، آری مردم حتی یک انسان جوان و کم تجربه را-هر قدر هم با سواد باشد-به خاطر غلبه هوی و هوس جوانی در او، و ظهور عواطف و احساسات دور و درازش جاهل می‌خوانند، باز به همین جهت است که مردم را می‌بینی که مرتکب کارهای زشت را اگر از عمل خود شرمسار و از پیروی هوا و هوس و عواطف نابجای خود خجل نباشد جاهل نمی‌نامند، بلکه او را معاند و مرتکب عمدی نامیده، و یا عنوانی نظیر اینها به او می‌دهند. </p> <h3> <span class="title" rel="4_17 4_18">معصیت جهالت است</span> </h3> <p> پس با این بیان روشن شد که جهالت در اعمال زشت تنها در صورتی است که مرتکب آن دستخوش کوران هوا و شهوت و غضب شده باشد، و اما در صورتی که به انگیزه عناد با حق مرتکب شده باشد، او را جاهل نمی‌دانند. </p> <p>از نشانی‌های این جهل این است که وقتی کوران‌های نامبرده در دل صاحبش فروکش کند، و آتش شهوت یا غضب که او را وادار به ارتکاب گناه کرده بود خاموش گردد، و یا مانعی پیدا شود و نگذارد آن عمل زشت را انجام دهد، و یا در اثر فاصله زمانی زیاد از ارتکاب آن سرد شود، و یا گذشت دوران جوانی و ضعیف شدن قوای بدنی و مزاجش او را متوجه اعمال زشتی که قبلا کرده بسازد، جهالتش زائل گشته عالم می‌شود، و نتیجه عالم شدنش این است که، از آنچه کرده و یا می‌خواسته بکند پشیمان می‌شود. </p> <p>بخلاف فعلی که از روی عناد و عمد و امثال آن صادر شود، که چون علت صادر شدنش طغیان هیچیک از قوا و عواطف و میلهای نفسانی نیست، بلکه امری است که مردم آن را در عرف و اصطلاح خود ناشی از بد ذاتی و خبث طینت و پستی فطرت می‌دانند که معلوم است که از بین رفتن طغیان قوا و هوا و هوسها از بین نمی‌رود، نه سریع و نه کند، بلکه ما دام که صاحبش زنده است این حالت زشت نیز زنده است و هیچگاه صاحبش دستخوش ندامت فوری نمی‌شود، مگر آنکه خدا بخواهد او را هدایت کند. <code class="page" rel="4,380"/> بله گاهی می‌شود که معاند و لجوج دست از لجاجت و عناد و غلبه خواهی بر حق برداشته، در برابر حق خاضع می‌گردد، و به ذلت عبودیت تن در می‌دهد، در این هنگام که مردم کشف می‌کنند که عناد او ناشی از جهالت بوده، نه پستی فطرت، و خبث ذات، و در حقیقت هر معصیتی که از آدم سر بزند جهالتی است از انسان، و بنا بر این دیگر برای عنوان کلی معاند مصداقی باقی نمی‌ماند، مگر یکی، آن هم کسی است که تا آخر عمر با داشتن سلامتی و عافیت از عمل زشت خود دست بر ندارد. </p> <h3> <span class="title" rel="4_17 4_18">مبادرت و شتاب به توبه، شرط پذیرش آنست</span> </h3> <p> و از اینجا روشن می‌شود که چرا در آیه مورد بحث نزدیک بودن توبه را قید کرد و فرمود: <span class="aya" rel="4_17" data-words="9-12">ثم یتوبون من قریب</span> و معلوم می‌شود که این قید به ما می‌فهماند عامل ارتکاب عمل زشت اگر جهالت باشد تا آخر زندگی انسان دوام نمی‌یابد، و صاحبش را از این که روزی به تقوا و عمل صالح بگراید نومید نمی‌سازد، و چون معاند و لجوج بر عمل زشت خود ادامه نمی‌دهد، بلکه به زودی از آن عمل منصرف می‌شود، پس مراد از کلمه (قریب) عهد قریب و یا ساده‌تر بگویم، فاصله نزدیک است، و منظور این است که گنه کار قبل از پیدا شدن علامتهای آخرت و فرا رسیدن مرگ توبه کند. </p> <p>و گرنه صرف توبه فائده‌ای ندارد هر معاند لجوج هر قدر هم عناد و لجاجت داشته باشد. </p> <p>وقتی-به مرگ خود نزدیک می‌شود-در اثر دیدن وزر و وبال اعمال ننگینش از کرده خود پشیمان می‌شود، و از آنچه کرده بیزاری می‌جوید، اما این ندامت به حسب حقیقت ندامت نیست، او از طبیعت و هدایت فطرتش نادم نشده، بلکه حیله‌ای است که نفس شریر و حیله‌گرش برای نجاتش از وبال اعمالش اندیشیده، به دلیل اینکه اگر فرضا از آن و بال مخصوص نجات یابد و مثلا مرگش فرا نرسد، و بیماریش بهبودی یافته از لبه پرتگاه مرگ برگشته، زندگی سالم خود را باز یابد، دو باره به همان لجاج و عنادش و به همان اعمال زشتش بر می‌گردد، هم چنان که قرآن در این باره فرموده: <span class="aya" rel="6_28" data-words="9-18">و لو ردوا لعادوا لما نهوا عنه و إنهم لکاذبون</span><span class="footnote" rel="1" title="و اگر از خطر مرگ برگردانده شوند بطور یقین به همان اعمالی که از آن نهی شده‌اند بر می‌گردند چون که در دعوی ندامتشان دروغگویند (سوره انعام آیه:۲۸)">*</span>. </p> <p>دلیل بر اینکه مراد از کلمه (قریب) قبل از پیدا شدن علامتهای مرگ است، آیه بعدی است که می‌فرماید: <span class="aya" rel="4_18" data-words="1-3">و لیست التوبة</span> - <span class="aya" rel="4_18" data-words="12-15">قال إنی تبت الآن</span>. </p> <p>و بنا بر این جمله: <span class="aya" rel="4_17" data-words="9-12">ثم یتوبون من قریب</span> کنایه است از اینکه وقتی گناهی از آنان سر   <code class="page" rel="4,381"/> می‌زند در توبه کردن امروز و فردا و سهل‌انگاری نمی‌کنند، و فرصت را از دست نمی‌دهند. </p> <p>از آنچه گفتیم روشن شد که هر دو قید، یعنی قید (بجهالة) و قید <span class="aya" rel="4_17" data-words="9-12">ثم یتوبون من قریب</span> احترازی است، نه توضیحی (نمی‌خواهد بفرماید گناه همواره از روی جهالت است، و همه گنه‌کاران بدون درنگ توبه می‌کنند، بلکه می‌خواهد بفرماید: گناهکاری دو جور است، یکی از روی جهالت، و دیگری از روی عناد، و توبه هم دو جور است، یکی بدون درنگ، و یکی پس از دیدن نشانه‌های مرگ و آن توبه‌ای قبول است که بدون درنگ باشد، و آن گناهی توبه می‌پذیرد که ناشی از جهل باشد)، چون توبه عبارت است از برگشتن بنده به سوی خدای سبحان، و برگشتن به عبودیت او، که در این صورت توبه خداوند به عبد نیز عبارت می‌شود، از اینکه خدا توبه بنده را بپذیرد، و عبودیت جز در زندگی دنیا که ظرف اختیار و موطن اطاعت و معصیت است، تحقق نمی‌یابد، و با ظهور نشانه‌های مرگ، دیگر اختیاری برای بنده نمی‌ماند، و دو راهی اطاعت و معصیت ندارد، تا راه اطاعت را انتخاب کند، هم چنان که خدای تعالی در باره این موقعیت انسان فرموده: <span class="aya" rel="6_158" data-words="15-33">یوم یأتی بعض آیات ربک لا ینفع نفسا إیمانها لم تکن آمنت من قبل أو کسبت فی إیمانها خیرا</span><span class="footnote" rel="1" title="روزی که بعضی از نشانیهای-مرگ-آیات پروردگارت می‌آید دیگر ایمان آوردن از کسی که در طول زندگی ایمان نمی‌آورد و در حال ایمان عمل صالح نمی‌کرد سودی ندارد (سوره انعام آیه ۱۵۸)">*</span>. </p> <p>و نیز فرموده: <span class="aya" rel="40_85" data-words="1-18">فلم یک ینفعهم إیمانهم لما رأوا بأسنا سنت الله التی قد خلت فی عباده و خسر هنالک الکافرون</span><span class="footnote" rel="2" title="پس همین که عذاب ما یعنی همان سنتی که در بندگان گذشته‌اش جریان یافته بود را بدیدند، چنین و چنان شده، و کافران در آنجا زیانکار می‌گردند (سوره مؤمن آیه ۸۵)">*</span> و آیاتی دیگر از این قبیل هست. </p> <p>و <span class="phrase">سخن کوتاه اینکه برگشت معنای آیه به این است که خدای سبحان تنها وقتی توبه گنه کار را می‌پذیرد که گنه‌کاریش ناشی از استکبار بر خدا و باعث دروغین شدن توبه و فقدان تذلل عبودی نبوده باشد، و در امر توبه آن قدر امروز و فردا نکند که فرصت از دست برود و نیز ممکن است قید (بجهالة) قید توضیحی باشد، و معنای آن این باشد، توبه و رجوع خدا به بنده‌اش خاص گناه‌کاران است، که البته هیچ گناهی جز از جهل ناشی نمی‌شود، چون گناه، خود را به خطر انداختن و با عذابی الیم بازی کردن است، که جز از جاهل سر نمی‌زند، و یا معنایش این باشد که گناه جز از جهل ناشی نمی‌شود، جهل به کنه و حقیقت معصیت و جهل به کنه آثاری که بر آن مترتب می‌شود، و لازمه توضیحی بودن این قید آن است که جمله: <span class="aya" rel="4_17" data-words="9-12">ثم یتوبون من قریب</span> اشاره باشد به ما قبل مرگ، نه کنایه از سهل‌انگاری در أمر توبه، چون کسی     <code class="page" rel="4,382"/> که از در استکبار گناه می‌کند، و در برابر سلطان پروردگارش خاضع نمی‌شود، با جمله: <span class="aya" rel="4_17" data-words="9-12">ثم یتوبون من قریب</span> استثنا می‌شود نه با کلمه <em rel="fa_4_17_8-8" data-sentence="1012:615">بجهالة</em> ، و بنا بر این نمی‌توان جمله: <span class="aya" rel="4_17" data-words="9-10">ثم یتوبون...</span> را کنایه گرفت از سهل‌انگاری در امر توبه (دقت بفرمائید)، و لیکن بعید نیست وجه اول یعنی احترازی بودن قید نامبرده با ظاهر آیه سازگارتر باشد، و بنا بر آن توبه همه توبه‌کاران قبول است، مگر دو نفر: یکی توبه گنه کاری که در توبه کردن امروز و فردا می‌کند، تا لحظه مرگش فرا رسد و دوم توبه کافر بعد از مردنش، و لیکن بعضی از مفسرین گفته‌اند: منظور از جمله‌ <span class="aya" rel="4_17" data-words="9-12">ثم یتوبون من قریب</span> این است که توبه بلافاصله بعد از گناه و یا با فاصله اندکی که باز به نظر عرف متصل شمرده شود واقع گردد.</span> </p> <p><span class="phrase">لیکن این نظریه معنای آیه بعدی را فاسد می‌سازد، برای اینکه آیه مورد بحث و آیه بعدیش در مقام اینند که ضابطه‌ای کلی در مساله توبه خدا، یعنی قبول توبه عبد بیان کنند، و اینکه گفتیم ضابطه‌ای کلی دلیلش، انحصاری است که از کلمه <em rel="fa_4_17_1-1" data-sentence="219:187">انما</em> استفاده می‌شود، و آیه بعدیش مواردی را بیان می‌کند که توبه در آن پذیرفته نیست، و بیش از آن دو موردی که گفتیم استثنا نشده، و بنا به گفته مفسر نامبرده توبه غیر مقبول مصادیق دیگر خواهد داشت.</span> </p> <p> <span class="aya" rel="4_17" data-words="13-21">فأولئک یتوب الله علیهم و کان الله علیما حکیما</span> <span class="phrase">در این جمله با کلمه <em>اولئک</em> که مخصوص اشاره به دور است به توبه‌کاران اشاره، و این خالی از اشعار به بلندی قدر و منزلت و احترام ایشان نیست، هم چنان که جمله: <span class="aya" rel="4_17" data-words="6-8">یعملون السوء بجهالة</span> بر سهل‌انگاری خدای تعالی در شمردن گناهانشان دلالت دارد به خلاف آیه دوم که کلمه <em>اولئک</em> در آن اشاره دارد به دوری توبه‌کاران در حین مرگ و بعد از مرگ و آن اشاره دلالت دارد بر دوری آنان از رحمت خدا، و آوردن جمع سوء <em rel="fa_4_18_6-6" data-sentence="452:52">سیئات</em> دلالت دارد بر اینکه در مقام شمردن گناهان ایشان است.</span> </p> <p>در این آیه برای ختم شدن آن، دو نام علیم و حکیم آمده، با اینکه به ذهن می‌رسد خوب بود غفور و رحیم بیاید، چون در آیه سخن از گناه و توبه و آمرزش رفته است، لیکن علیم و حکیم آورد تا بفهماند اگر خدای تعالی باب توبه را فتح کرد، برای این بود که او به حال بندگانش، عالم است، می‌داند چقدر ضعیف و نادانند، و حکمتش هم این را اقتضا می‌کرد، چون متقن بودن نظام و اصلاح امور بشر احتیاج به فتح باب توبه دارد، و نیز از آنجایی که حکیم است فریب توبه‌های قلابی را نمی‌خورد، و ظواهر احوال بندگان را معیار قرار نمی‌دهد، بلکه دلهای آنان را می‌آزماید، پس بر بندگان او لازم است، از علم و حکمت او غافل نمانند، و اگر توبه می‌کنند توبه حقیقی کنند، تا خدا هم حقیقتا جوابشان را بدهد، و دعایشان را مستجاب کند. <code class="page" rel="4,383"/><code class="aya" rel="4_18"/> </p><h3> <span class="title" rel="4_18 4_17">توبه این دسته پذیرفته نمی‌شود</span> </h3> <p> <span class="aya" rel="4_18" data-words="1-6">و لیست التوبة للذین یعملون السیئات...</span> در این آیه شریفه تعبیر آیه قبلی را که می‌فرمود:  (بر خدا و به نفع گنه‌کاران است که توبه آنان را بپذیرد) نیاورد، با این که می‌دانیم در این آیه نیز همان معنا منظور است، و می‌خواهد بفرماید:  (بر خدا و به نفع اینگونه توبه‌کاران نیست که توبه شان را بپذیرد، و نمی‌پذیرد)، و لیکن خواست به این وسیله اشاره کند به اینکه رحمت خاصه الهی و عنایتش از این دو طایفه منقطع است، هم چنان که گفتیم در آیه قبلی از گناه تعبیر به مفرد (سوء) کرد، و در این آیه به جمع (سیئات) تعبیر آورد، معلوم می‌شود در باره این دو طایفه عنایت دارد گناهانشان را بشمارد، و علیه آنان ضبط کند. </p> <p>از اینکه جمله: <span class="aya" rel="4_18" data-words="5-6">یعملون السیئات</span> را مقید کرد به جمله:  (تا وقتی که مرگشان فرا رسد) استمرار گناه فهمیده می‌شود، حال یا به خاطر اینکه سهل‌انگاری در شناختن به سوی توبه و امروز و فردا کردن در آن، خودش معصیتی است مستمر، که هر لحظه تکرار می‌شود، و یا به خاطر اینکه این سهل‌انگاری به منزله مداومت بر گناه است، و یا به خاطر اینکه غالبا خالی از تکرار معصیت نیست، یا تکرار همان معصیت اول یا گناهانی دیگر شبیه به آن. </p> <p>و اینکه فرمود: <span class="aya" rel="4_18" data-words="7-11">حتی إذا حضر أحدهم الموت...</span> و نفرمود: حتی اذا جاءهم الموت ، یعنی فرمود:  (وقتی مرگ یکی از شما برسد و نفرمود:  (وقتی مرگ شما برسد)، برای این بود که دلالت کند بر اینکه افراد مورد نظر توبه را امری حقیر و بی‌اهمیت نشمارند، با اینکه مساله توبه اینقدر بی‌اهمیت نیست که مردم در طول زندگی خود هر کاری خواستند بکنند، و هیچ باکی نداشته باشند همین که مرگ یکی از آنان رسید تنها خود او برای اینکه از خطرها و مهلکه‌هایی که با مخالفت امر الهی برای خود آماده کرده نجات یابد بگوید: حالا دیگر توبه کردم. </p> <p>پس امر توبه به این آسانی نیست، که گنه‌کار با صرف گفتن چند لفظ و یا صرف نیت توبه از همه مخاطر رهایی یابد. </p> <p>از اینجا روشن می‌شود که مقید کردن جمله (تبت) بقید (الان) چه معنا می‌دهد، چون این قید به ما می‌فهماند که حضور مرگ و مشاهده کردن صاحب این سخن عظمت و سلطنت آخرت را باعث شده است که او بگوید: <span class="aya" rel="4_18" data-words="13-14">إنی تبت</span> (من اکنون توبه می‌کنم)، پس چنین کسی منطقی خواهد داشت حال اگر به زبان نگوید به دل می‌گوید. </p> <p>پس معنای جمله چنین می‌شود که من در این حال که مرگ را حق دیدم، و جزای حق را مشاهده کردم، اینک تائب هستم. <code class="page" rel="4,384"/> و خدای تعالی نظیر این بیان را از مجرمین حکایت کرده که روز قیامت چه می‌گویند آنجا که می‌فرماید: <span class="aya" rel="32_12" data-words="1-18">و لو تری إذ المجرمون ناکسوا رؤسهم عند ربهم ربنا أبصرنا و سمعنا فارجعنا نعمل صالحا إنا موقنون</span><span class="footnote" rel="1" title="سوره سجده آیه:۱۲">*</span> (و چه خوب بود تو و هر بیننده دیگر این حالت مجرمین را می‌دیدید که نزد پروردگارشان سرها به زیر افکنده می‌گویند: پروردگارا دیدیم و شنیدیم، اینک ما را به دنیا برگردان تا عمل صالح کنیم، که دیگر یقین بر ایمان حاصل گشت). </p> <p>این توبه از صاحبش قبول نمی‌شود، برای اینکه در حالی صورت می‌گیرد که از زندگی دنیا مایوس شده، و از هول و وحشت انتقال به دیگر سرای مطلع گشته آن یاس و این هول او را مجبور کرده به اینکه از اعمال چندین ساله خود توبه کند، و تصمیم بگیرد که به سوی پروردگارش بر گردد، اما-و لات حین مناص-دیگر گذشته، چون زندگی دنیایی در بین نیست اختیار عملی هم از دست رفته است. </p> <p> <span class="aya" rel="4_18" data-words="16-22">و لا الذین یموتون و هم کفار</span> این جمله معرف مصداق دوم است، از کسانی که توبه‌شان پذیرفته نیست، و او کسی است که عمری به کفر خود ادامه داده، و در حال کفر مرده، و بعد از مشاهده آخرت اظهار ایمان می‌کند خدای تعالی توبه او را نمی‌پذیرد، برای اینکه ایمان آوردنش که همان توبه او است در آن روز، سودی به حالش ندارد، و این معنا در قرآن کریم مکررا آمده که پس از مردن با وجود کفر هیچ راه نجاتی وجود ندارد، و اگر در خواستی بکنند اجابت نمی‌شود، از آن جمله، فرموده: <span class="aya" rel="2_160-162" data-words="1-41">إلا الذین تابوا و أصلحوا و بینوا فأولئک أتوب علیهم و أنا التواب الرحیم، إن الذین کفروا و ماتوا و هم کفار أولئک علیهم لعنة الله و الملائکة و الناس أجمعین، خالدین فیها لا یخفف عنهم العذاب و لا هم ینظرون</span><span class="footnote" rel="2" title="مگر آن کس از علمای اهل کتاب که از تحریف کتاب توبه نموده، آنچه از دین خدا تباه کرده اصلاح، و آنچه در اذهان انحراف ایجاد کرده بیان کند، اینگونه افرادند که من توبه‌شان را می‌پذیرم، و من توبه‌پذیر مهربانم محققا کسانی که کافر شدند و در حال کفر مردند آنان مشمول لعنت خدا و ملائکه و همه مردمند، و در آن لعنت و دوری از خدا جاودانند، و عذاب از آنان تخفیف نمی‌پذیرد و مهلتشان نمی‌دهند">*</span> و نیز فرموده: <span class="aya" rel="3_91" data-words="1-28">إن الذین کفروا و ماتوا و هم کفار فلن یقبل من أحدهم ملء الأرض ذهبا و لو افتدی به أولئک لهم عذاب ألیم و ما لهم من ناصرین</span><span class="footnote" rel="3" title="(محققا کسانی که کافر شدند و در حال کفر مردند، از یکی از آنان زمین پر از طلا قبول نمی‌شود، اگر فرضا بتواند چنین مبلغی را فدیه دهد، اینان عذابی دردناک دارند، و از انواع یاوران هیچ یاوری ندارند سوره آل عمران آیه ۹۱">*</span>، نداشتن   </p> <p>سوره بقره آیه 160-161-162.    <code class="page" rel="4,385"/> یاور نداشتن شفیع نیز هست، هم چنان که در تفسیر این آیه در جلد دوم عربی این کتاب بیانش گذشت. </p> <p>اگر جمله: <span class="aya" rel="4_18" data-words="16-19">و لا الذین یموتون</span> را مقید کرد بقید (<span class="aya" rel="4_18" data-words="20-22">و هم کفار</span>)، برای این بود که بفهماند غیر کفار یعنی مؤمنین که در حال گنهکاری از دنیا می‌روند، و استکباری نسبت به خدای تعالی ندارند، و در توبه کردن مسامحه نورزیدند-چون در سابق گفتیم مسامحه در توبه توهین به مقام پروردگار و استکبار بر او است-که توبه چنین بنده‌ای هر چند با مردنش از دست رفته، ولی توبه خدا و برگشت او به سوی مغفرت و رحمتش امکان دارد، چون ممکن است بعد از مردن به وسیله شفاعت شافعان مشمول رحمت خدای تعالی قرار گیرد، و همین خود از جمله شواهدی است بر اینکه مراد از این دو آیه، بیان توبه و بازگشت خدا به بندگانش است، نه بیان حال توبه بنده و برگشتش به سوی خدا، و اگر آن را هم آورده به طفیل آن دیگری ذکر کرده است. </p> <p> <span class="aya" rel="4_18" data-words="23-27">أولئک أعتدنا لهم عذابا ألیما</span><span class="footnote" rel="1" title="سوره نساء آیه ۲۳">*</span> <span class="phrase">اسم اشاره <em>اولئک</em> همانطور که اشاره کردیم دلالت می‌کند بر دوری این دو طایفه از ساحت قرب، و تشریف، و کلمه <em rel="fa_4_18_24-24" data-sentence="111:46">اعتدنا</em> از مصدر اعتاد و به معنای اعداد و یا وعده است.</span> </p> <h3>گفتاری پیرامون توبه</h3> <p> عنوان توبه با همه معانیش که در قرآن کریم آمده از تعالیم حقیقی است که مختص به این کتاب آسمانی است، چون توبه به معنای ایمان آوردن از کفر و شرک هر چند در سایر ادیان آسمانی مانند دین موسی و عیسی (علیهما السلام) نیز دایر است، اما نه از جهت تحلیل حقیقت توبه و سرایت دادن آن به ایمان بلکه به اسم اینکه، خود توبه ایمان است. </p> <p>حتی از اصول مستقله‌ای که، آئین مسیحیت را بر آن اصول پی نهاده‌اند، بر می‌آید که اصلا توبه فائده‌ای ندارد، بلکه ناممکن است که انسان از توبه‌اش بهره‌مند شود، مخصوصا این معنا از مطالبی که در توجیه به دار آویخته شدن مسیح و جان خود را فدای بشر کردن آورده‌اند به خوبی مشاهده می‌شود، و ما در سابق یعنی در جلد سوم عربی این کتاب آنجا که در باره   <code class="page" rel="4,386"/> خلقت عیسی (ع) بحث می‌کردیم نقل نمودیم. </p> <p>این را داشته باش و آن گاه بدانکه ارباب کلیسا بعد از افراط در مساله توبه آن قدر در این مساله که آن را محال می‌دانستند بی‌حد و مرز شدند، که به مردم گنهکار اوراق مغفرت می‌فروختند، و از این راه تجارت می‌کردند، کلیساچیان که اولیای دین مسیحیت بودند گناهان گنهکارانی را که نزدشان می‌آمدند و به گناه خود اعتراف می‌کردند می‌آمرزیدند. </p> <p>ولی قرآن کریم-نه آن راه تفریط را رفته و نه این راه افراط را بلکه حال انسان را از نظر دعوت شدن و هدایت پذیرفتنش تحلیل کرده، و دیده که انسان از نظر پذیرفتن هدایت او، و رسیدنش به کمال و کرامت و سعادتی که باید در زندگی آخرتیش نزد خدای سبحان داشته باشد سعادتی که برایش حیاتی و واجب بوده و در سیر اختیاری به سوی پروردگارش بی‌نیاز از آن نیست، به تمام معنا فقیر است یعنی فقر و تهیدستی در حاق ذات او است، هم چنان که خود در کلام مجیدش فرمود: <span class="aya" rel="35_15" data-words="1-12">یا أیها الناس أنتم الفقراء إلی الله و الله هو الغنی الحمید</span><span class="footnote" rel="1" title="هان ای مردم شما همه محتاجان به خدا، و خدای تعالی یگانه بی‌نیاز است (سوره فاطر آیه ۱۵)">*</span> و نیز فرموده‌ <span class="aya" rel="25_3" data-words="12-29">و لا یملکون لأنفسهم ضرا و لا نفعا و لا یملکون موتا و لا حیاة و لا نشورا</span><span class="footnote" rel="2" title="نه مالک نفع و ضرر خویشند، و نه مالک و اختیار دار مرگ و حیات و زنده شدن خویشند  (سوره فرقان آیه ۳)">*</span>. </p> <p>خدای تعالی می‌دانست که بشر اگر به حال خود واگذار گشته، دستگیری نشود، در پرتگاه شقاوت و خطر سقوط دوری از خدا و در کنج مسکنت قرار می‌گیرد، هم چنان که در آیه زیر به آن اشاره نموده می‌فرماید: <span class="aya" rel="95_4-5" data-words="1-10">لقد خلقنا الإنسان فی أحسن تقویم، ثم رددناه أسفل سافلین</span><span class="footnote" rel="3" title="سوره تین آیه ۴-۵">*</span> (ما انسان را در بهترین وجه متصور بیافریدیم، و سپس همو را به پست‌ترین مراحل پستی برگرداندیم)، و نیز می‌فرماید: <span class="aya" rel="19_71-72" data-words="1-19">و إن منکم إلا واردها کان علی ربک حتما مقضیا، ثم ننجی الذین اتقوا و نذر الظالمین فیها جثیا</span><span class="footnote" rel="4" title="هیچیک از شما نیست مگر آنکه وارد جهنم می‌شود این مقدری است که قضایش بطور حتم از ناحیه پروردگارت رانده شده، و آن گاه خصوص مردم با تقوا را نجات می‌دهیم، و آنها که با کفر و شرک خود ستم کردند به زانو در آمده وا می‌گذاریم سوره مریم آیه ۷۱-۷۲">*</span> و نیز در آغاز خلقت به آدم (ابو البشر) و همسرش زنهار داده بود که: <span class="aya" rel="20_117" data-words="10-14">فلا یخرجنکما من الجنة فتشقی</span><span class="footnote" rel="5" title="زنهار که ابلیس شما را از بهشت بیرون نکند، که به زحمت خواهید افتاد (سوره طه آیه ۱۱۷)">*</span>           <code class="page" rel="4,387"/> خدای تعالی چون بر این علم داشت، و می‌دانست که نزدیک شدن بشر به منزلگاه کرامت و استقرارش در مستقر سعادت موقوف بر این است که از آنچه او را به خطرهای نامبرده می‌افکند منصرف شود، و اگر هم مبتلا بدان شده، از آن دل بر کند، و بسوی پروردگارش رجوع کند، به همین جهت خدای سبحان باب توبه را فتح نمود، توبه از کفر و شرک و توبه از فروعات آن، که همان گناهان باشد. </p> <p>پس توبه به معنای رجوع به خدای سبحان، و دل‌زده شدن از لوث گناه و تاریکی و دوری از خدا و شقاوت، مشروط بر این است که قبلا انسان به وسیله ایمان آوردن به خدا و روز جزا خود را در مستقر دار کرامت و در مسیر تنعم به اقسام نعمت اطاعتها و قربت‌ها قرار داده باشد، و به عبارتی دیگر موقوف بر این است که قبلا از شرک و از هر گناهی توبه کرده باشد، هم چنان که فرمود: <span class="aya" rel="24_31" data-words="77-85">و توبوا إلی الله جمیعا أیها المؤمنون لعلکم تفلحون</span><span class="footnote" rel="1" title="سوره نور آیه ۳۱">*</span> (هان!ای مؤمنین، همگی به سوی خدا توبه برید، تا شاید رستگار گردید). </p> <p>پس توبه به معنای برگشتن به سوی خدا هم توبه از شرک را شامل می‌شود و هم توبه از گناه را، بلکه شامل غیر این دو نیز به بیانی که انشاء اللَّه می‌آید می‌شود. </p> <p>مطلب دیگر اینکه انسان از آنجایی که گفتیم فی نفسه سراپا فقر است، و به هیچ وجه مالک خیر و سعادت خود نیست، مگر به وسیله پروردگار خود، به ناچار در این رجوعش به سوی پروردگار نیز محتاج است به عنایتی از پروردگارش، و اعانتی از او، چون-در سابق هم گفتیم رجوع به خدای تعالی احتیاج به عبودیت و مسکنت به درگاه خدا دارد، که این محقق نمی‌شود مگر به توفیق و اعانت او، که همین توفیق توبه او و برگشتش به سوی بنده گنهکارش است که قبل از توبه عبد شامل حال عبد می‌شود، و سپس توبه عبد محقق می‌گردد، هم چنان که در قرآن کریمش فرمود: <span class="aya" rel="9_118" data-words="26-29">ثم تاب علیهم لیتوبوا</span><span class="footnote" rel="2" title="سوره توبه آیه ۱۱۸">*</span>،  (سپس به سوی آنان برگشت تا ایشان نیز به سویش برگردند) و همچنین برگشتن بنده به سوی خدا وقتی سودمند است که خدای تعالی این توبه و برگشت را قبول کند که این خود توبه دوم خدای تعالی است، که بعد از توبه عبد صورت می‌گیرد هم چنان که فرمود: <span class="aya" rel="4_17" data-words="13-16">فأولئک یتوب الله علیهم...</span><span class="footnote" rel="3" title="سوره نساء آیه ۱۷">*</span> (اینانند که خدای تعالی به سویشان بر می‌گردد). </p> <p>       <code class="page" rel="4,388"/> و اگر خواننده محترم (که خدایش توفیق دهد) آن طوری که باید مساله را مورد دقت قرار دهد خواهد دید که تعدد توبه خدای تعالی با قیاس به توبه عبد است، و گرنه توبه او یکی است، و آن عبارت است از رجوع خدای تعالی به رحمتش به سوی بنده که هم قبل از توبه عبد را شامل می‌شود و هم بعد از آن را، و گاه هم می‌شود که بدون توبه عبد شامل حال او می‌شود که در سابق در ذیل آیه: <span class="aya" rel="4_18" data-words="16-22">و لا الذین یموتون و هم کفار</span><span class="footnote" rel="1" title="سوره نساء آیه ۱۸">*</span> از آن استفاده کردیم، و گفتیم قبول شفاعت شفیع در حق بنده گنهکار در روز قیامت یکی از مصادیق توبه خدای تعالی است، و آیه شریفه: <span class="aya" rel="4_27" data-words="1-15">و الله یرید أن یتوب علیکم و یرید الذین یتبعون الشهوات أن تمیلوا میلا عظیما</span><span class="footnote" rel="2" title="سوره نساء آیه ۲۷">*</span>،  (خدا می‌خواهد بر شما توبه برد، و کسانی که شهوات را پیروی می‌کنند می‌خواهند شما به انحرافی بزرگ منحرف شوید). </p> <h3> <span class="title" rel="4_17 4_18">توبه در باره بعضی از بندگان مقرب خدا نیز مصداق می‌یابد (توبه عمومی خدای سبحان) </span> </h3> <p> مطلبی دیگر که تذکرش لازم است این که مساله قرب و بعد نزدیکی به خدا و دوری از او دو امر نسبی هستند، ممکن است بعد، در مقام قرب هم تحقق یابد، بعد از یک مرحله، و قرب به مرحله‌ای دیگر، و بنا بر این معنای توبه در باره رجوع بعضی از بندگان مقرب خدا نیز مصداق می‌یابد، چون موقف او را اگر مقایسه کنیم با موضع کسی که از او مقرب‌تر و به خدای تعالی نزدیکتر است، رجوع او به خدا، توبه می‌شود. </p> <p>شاهد این گفتار ما توبه‌هایی است که خدای تعالی در کلام مجیدش از انبیای معصوم و بی‌گناه (علیهم السلام) حکایت فرموده از آن جمله در باره آدم (ع) چنین می‌فرماید: <span class="aya" rel="2_37" data-words="1-7">فتلقی آدم من ربه کلمات فتاب علیه</span><span class="footnote" rel="3" title="سوره بقره آیه ۳۷">*</span>،  (پس آدم کلماتی را از پروردگارش دریافت نمود، و در نتیجه خدای تعالی توبه‌اش بپذیرفت). و نیز در حکایت دعای ابراهیم و اسماعیل (ع) بعد از بنای کعبه می‌فرماید: <span class="aya" rel="2_128" data-words="15-21">و تب علینا إنک أنت التواب الرحیم</span><span class="footnote" rel="4" title="و توبه ما بپذیر که تو، توبه پذیر مهربانی (سوره بقره آیه ۱۲۸)">*</span> و از موسی (ع) حکایت می‌کند که گفت: <span class="aya" rel="7_143" data-words="40-46">سبحانک تبت إلیک و أنا أول المؤمنین</span><span class="footnote" rel="5" title="منزهی ای خدا، من به درگاهت توبه آوردم و اولین کسی هستم که به تو ایمان دارد (سوره اعراف آیه ۱۴۳)">*</span>، و در خطاب به پیامبر اسلام می‌فرماید: <span class="aya" rel="40_55" data-words="1-15">فاصبر إن وعد الله حق و استغفر لذنبک و سبح بحمد ربک بالعشی و الإبکار</span>           <code class="page" rel="4,389"/><span class="footnote" rel="1" title="پس صبر کن که وعده خدا حق است، و برای گناهت طلب مغفرت نما، و شامگاهان و بامدادان حمد و تسبیح پروردگار خود گوی (سوره مؤمن آیه ۵۵)">*</span> و نیز در باره همان جناب می‌فرماید: <span class="aya" rel="9_117" data-words="1-14">لقد تاب الله علی النبی و المهاجرین و الأنصار الذین اتبعوه فی ساعة العسرة</span><span class="footnote" rel="2" title="هر آینه خدا توبه پیامبر و مهاجرین و انصاری را که در ساعت دشواری او را تبعیت کردند بپذیرفت (سوره توبه آیه ۱۱۷)">*</span> و این توبه، توبه عمومی خدای سبحان است، که اطلاق آیات بسیاری از کلام مجیدش بر آن دلالت دارد، از قبیل آیه: <span class="aya" rel="40_3" data-words="1-5">غافر الذنب و قابل التوب</span><span class="footnote" rel="3" title="سوره مؤمن آیه ۳">*</span> (خدایی که آمرزگار گناه و پذیرای توبه است) و آیه: <span class="aya" rel="42_25" data-words="1-7">و هو الذی یقبل التوبة عن عباده</span><span class="footnote" rel="4" title="سوره شوری آیه ۲۵">*</span> (توبه را از بندگانش می‌پذیرد) و آیاتی دیگر از این قبیل. </p> <p>پس خلاصه آنچه تا کنون گفتیم این شد که اولا گسترش رحمت از ناحیه خدای تعالی بر بندگانش و در نتیجه آمرزش گناهان ایشان و بر طرف ساختن پرده ظلمتی که از ناحیه معاصی بر دلهایشان افتاده-حال چه اینکه معصیت شرک باشد و چه پائین‌تر از آن-خود توبه خدا بر بندگان است، و برگشت بنده به سوی خدا و در خواست آمرزش گناهان و ازاله آثار سوء نافرمانیها از قلبش-چه اینکه شرک باشد و چه پائین‌تر از آن-خود توبه و رجوع بنده است به پروردگار خودش. </p> <p>و ثانیا معلوم شد که توبه خدای تعالی بر بنده‌اش اعم است از توبه ابتدایی و توبه بعد از توبه بنده، و این توبه فضلی است از ناحیه خدای تعالی مثل سایر نعمت‌هایی که مخلوق خود را با آن متنعم می‌سازد، همانطور که هیچ بنده‌ای در آن نعمت‌ها طلبکار خدای تعالی نیست، هم چنین کسی توبه را بر خدا واجب و الزامی نکرده، و اینکه می‌گوییم عقلا بر خدا واجب است که توبه بنده‌اش را قبول کند، منظور ما از این وجوب چیزی جز آنچه از امثال آیات زیر استفاده می‌شود نمی‌باشد. </p> <p> <span class="aya" rel="40_3" data-words="3-5">و قابل التوب</span> و <span class="aya" rel="24_31" data-words="77-83">و توبوا إلی الله جمیعا أیها المؤمنون</span><span class="footnote" rel="5" title="سوره نور آیه ۳۱">*</span> و <span class="aya" rel="2_222" data-words="24-27">إن الله یحب التوابین</span><span class="footnote" rel="6" title="سوره بقره آیه ۲۲۲">*</span>             <code class="page" rel="4,390"/> (خدای تعالی توبه‌کاران را بسیار دوست می‌دارد)، و <span class="aya" rel="4_17" data-words="13-16">فأولئک یتوب الله علیهم</span><span class="footnote" rel="1" title="سوره نساء آیه ۱۷">*</span> (اینان همانهایند که خدا توبه‌شان را می‌پذیرد)، و از این قبیل آیاتی که خدا را به صفت توبه‌پذیری توصیف می‌کند، و بندگان را به سوی توبه تشویق و به سوی استغفار دعوت می‌کند، و همچنین آیات دیگری که وعده قبول توبه می‌دهد، حال یا در صریح کلام و یا در لوازم آن، و خدای تعالی به فرموده خودش و به دلیل عقل خلف وعده نمی‌کند. </p> <p>از اینجا روشن می‌شود که خدای سبحان در قبول توبه بنده مجبور نیست، بلکه او بدون استثنا هیچ چیز و هیچ حالت در همه احوال مالک مطلق همه چیز است، پس او می‌تواند توبه را قبول کند هم چنان که وعده‌اش را داده و می‌تواند نکند، هم چنان که باز خودش فرموده: <span class="aya" rel="3_90" data-words="1-11">إن الذین کفروا بعد إیمانهم ثم ازدادوا کفرا لن تقبل توبتهم</span><span class="footnote" rel="2" title="سوره آل عمران آیه ۹۰">*</span>.  (محققا کسانی که بعد از ایمان آوردنشان کفر ورزیدند، و سپس کفر خود را از کفر نخستین خود شدیدتر کردند هرگز توبه‌شان پذیرفته نمی‌شود). </p> <p>ممکن است آیه زیر را نیز از این باب گرفت که می‌فرماید: <span class="aya" rel="4_137" data-words="1-21">إن الذین آمنوا ثم کفروا ثم آمنوا ثم کفروا ثم ازدادوا کفرا لم یکن الله لیغفر لهم و لا لیهدیهم سبیلا</span><span class="footnote" rel="3" title="آنهایی که ایمان آوردند و سپس بکفر گرائیدند باز ایمان آوردند و سپس کفر ورزیدند و این بار کفر خود را بیشتر کردند خدا هرگز ایشان را نمی‌آمرزد و به هیچ راهی هدایت نمی‌کند (سوره نساء آیه ۱۳۷)">*</span> </p><h3> <span class="title" rel="4_18 4_17">سخن عجیبی که در باره توبه فرعون گفته شده است</span> </h3> <p> این بود خلاصه مطالب ما در باره توبه، ولی بعضی از علما سخنانی عجیب گفته‌اند، از آن جمله در معنای آیه زیر که مربوط به داستان غرق شدن فرعون و توبه کردن او در نفس آخر است، یعنی آیه شریفه: <span class="aya" rel="10_90-91" data-words="13-40">حتی إذا أدرکه الغرق قال آمنت أنه لا إله إلا الذی آمنت به بنوا إسرائیل و أنا من المسلمین، آلآن و قد عصیت قبل و کنت من المفسدین</span><span class="footnote" rel="4" title="تا آنکه غرق شدنش فرا رسید آن زمان گفت: ایمان آوردم به اینکه هیچ معبودی جز آن معبود که بنی اسرائیل پرستیدند وجود ندارد، و من اینک از تسلیم شدگانم، به دو گفته شد: آیا در این حال ایمان می‌آوری که عمری نافرمانی کردی و از مفسدان بودی (سوره یونس آیه ۹۰-۹۱)">*</span> بیانی آورده که خلاصه‌اش این است که این آیه هیچ دلالتی بر رد توبه فرعون ندارد و در قرآن کریم هیچ آیه دیگری هم وجود ندارد که بر هلاک ابدی او دلالت کند از نظر اعتبار هم-البته برای کسی که در سعه رحمت خدا و سبقت رحمتش بر غضبش خوب بیندیشد-بسیار بعید به نظر می‌رسد که پناهنده بدرگاه خود و به در خانه رحمت و کرامت را که با حال تذلل و استکانت پناهنده او شده از         <code class="page" rel="4,391"/> رحمت خود نومید سازد، اینکار از یک انسان-البته انسانی که خویهای فطری خود یعنی کرامت وجود رحمت را از دست نداده باشد-زیبنده نیست که وقتی انسانی نادم که به راستی از کارهای ناپسند گذشته خود پشیمان شده و به او پناهنده گشته ناامید سازد، و از جرم او نگذرد، تا چه رسد به خدایی که ارحم الراحمین، و اکرم الاکرمین، و غیاث المستغیثین است، - چون هر انسان دارای رحمت و کرامت، رحمت و کرامتش از او است- لیکن این سخن مردود است به دو دلیل، یکی قرآنی که می‌فرماید: <span class="aya" rel="4_18" data-words="1-15">و لیست التوبة للذین یعملون السیئات حتی إذا حضر أحدهم الموت قال إنی تبت الآن...</span><span class="footnote" rel="1" title="سوره نساء آیه ۱۸">*</span> و دیگری دلیل عقلی و اعتباری که در چند سطر قبل گذشت، و آن این بود که گفتیم پشیمانی در حال مرگ پشیمانی کاذب است، و این مشاهده آثار و عذاب گناه و نزول بلا است، که آدمی را در دم مرگ وادار می‌کند به اینکه اظهار ندامت کند. </p> <p>و بر فرضی هم که هر ندامتی توبه باشد و هر توبه‌ای مقبول درگاه حق واقع گردد، لیکن آیه شریفه زیر که حکایت حال مجرمین در روز قیامت است و می‌فرماید: <span class="aya" rel="34_33" data-words="21-26">و أسروا الندامة لما رأوا العذاب</span><span class="footnote" rel="2" title="وقتی عذاب را می‌بینند ندامت خود را از یکدیگر پنهان می‌کنند (سوره سبأ آیه ۳۳)">*</span> و آیات بسیاری دیگر آن را رد نموده، می‌فرماید: بعد از دیدن عذاب اظهار ندامت نموده، درخواست می‌کنند خدایا ما را به دنیا برگردان تا عمل صالح کنیم، آن گاه سخنشان را رد نموده، می‌فرماید به فرض هم که برگردند دو باره همان اعمالی که از آن نهی شده‌اند از سر می‌گیرند، و در اظهار ندامتشان دروغگویند. </p> <p>ممکن است در اینجا توهم کنی که این تحلیل که گفتید قرآن کریم از امر توبه نموده و این راهی که گفتید در این تحلیلش پیش گرفته تحلیلی است ذهنی که در بازار حقایق هیچ ارزشی ندارد، و لیکن این توهم را نکن زیرا بحث در باب سعادت و صلاح و شقاوت و طلاح انسان غیر این را نتیجه نمی‌دهد، خود ما اگر حال یک انسان عادی واقع در مجتمع را در نظر بگیریم که دائما در حال اثرگیری از تعلیم و تربیت است، می‌بینیم که او اگر در جامعه واقع نشده بود، و از خارج چیزی به ذهن او وارد نمی‌شد، نه خوب و نه بد، ذهن و دل و جان او خالی از هر صلاح و طلاحی بود، -البته صلاح و طلاح اجتماعی-، و نیز ذهنش قابل گرفتن هر دو بود، او وقتی می‌خواهد خود را اصلاح کند و جان خود را به زیور صلاح بیاراید و جامه تقوای     <code class="page" rel="4,392"/> اجتماعی بر تن کند برایش امکان ندارد، مگر وقتی که اسباب این کار مساعد باشد، و عوامل اجازه بیرون شدنش از حال قبلی را به او بدهد. این وضع محاذی همان توبه اول خدای تعالی است،  (او رحمت خود را شامل حال انسان گنهکار می‌کند و در او ایجاد تصمیم می‌نماید بر اینکه از کارهای گذشته‌اش دست بردارد)، سپس شروع به عملی کردن تصمیمش، و اینکه از کارهای گذشته خود و حالت بدی که داشت دست برداشته، باری به هر جهت مسامحه کاری را ترک کند. و این خود توبه‌ای است به منزله توبه بنده در بحث ما، آن گاه شخص مورد فرض ما به تدریج با انجام رژیم‌های عملی هیات فساد و صفت رذیله‌ای را که بر قلبش مستولی بود زایل می‌کند، و اندک اندک صفات کمال را، و نور صلاح را در قلبش جایگزین می‌سازد، چون این مسلم و واضح است که قلب آدمی گنجایش صلاح و طلاح، و یا بگو فضیلت و رذیلت هر دو را ندارد-، دیو چو بیرون رود فرشته در آید-، و این مستقر گشتن صفات خوب در دل آن شخص که فرض کردیم در برابر قبول توبه در شخص مورد بحث است، شخص فرضی، هم چنان در مرحله صلاح اجتماعی که مسیر هر انسان فطری است سیر می‌کند، تا همه آن احکام و آثاری را که دین خدا در باب توبه جاری ساخته، به روشی فطری که خدا خلق را بر آن فطرت آفریده جاری سازد.  (و ثالثا) بطوری که از همه آیات توبه چه آنها که نقل کردیم، و چه آنها که نقل نکردیم استفاده می‌شود، توبه حقیقتی است که در نفس انسانی و قلب آدمی اثر اصلاحی دارد، و جان آدمی را آماده صلاح می‌سازد، صلاحی که زمینه است برای سعادت دنیا و آخرت او، و به عبارت دیگر توبه در آنجایی که نافع هست، یعنی شرائطش جمع است-در ازاله سیئات نفسانی اثر دارد، سیئاتی که آدمی را به هر بدبختی در زندگی دنیا و آخرتش می‌کشاند، و از رسیدنش به سعادت و استقرارش بر اریکه خوشبختی مانع می‌شود، و اما احکام شرعی و قوانین دینی به حال خود باقی است، نه با توبه‌ای از بین می‌رود، و نه با گناهی. </p> <p>بله چه بسا که بعضی از احکام به حسب مصالحی که در تشریع آن رعایت شده ارتباطی با توبه پیدا کند، و به وسیله توبه برداشته شود، لیکن این غیر آن است که بگوئیم خود توبه به تنهایی حکمی از احکام را بردارد، در آیه مورد بحث در فصل قبل یعنی آیه (سوره نساء-17) توبه باعث آن می‌شد که حاکم شرع دست از شکنجه مرد و زن زناکار بردارد، اما نه توبه به تنهایی بلکه بضمیمه اصلاح فرمود: <span class="aya" rel="4_16" data-words="6-11">فإن تابا و أصلحا فأعرضوا عنهما...</span><span class="footnote" rel="1" title="سوره نساء آیه ۱۶">*</span> و همچنین در آیه زیر   <code class="page" rel="4,393"/> توبه را در صورتی مؤثر می‌داند که هنوز مجرم دستگیر نشده، و اما اگر دستگیر شد هر چه هم توبه کند حکم خدا بر او جاری می‌شود، و حکم خدا به وسیله توبه برطرف نمی‌گردد، و آن آیه این است: <span class="aya" rel="5_33-34" data-words="1-51">إنما جزاء الذین یحاربون الله و رسوله و یسعون فی الأرض فسادا أن یقتلوا أو یصلبوا أو تقطع أیدیهم و أرجلهم من خلاف أو ینفوا من الأرض ذلک لهم خزی فی الدنیا و لهم فی الآخرة عذاب عظیم، إلا الذین تابوا من قبل أن تقدروا علیهم فاعلموا أن الله غفور رحیم</span><span class="footnote" rel="1" title="تنها کیفر کسانی که با خدا و رسولش سر جنگ دارند و برای فساد افکنی در زمین تلاش می‌کنند، این است که کشته شوند، و یا بدار آویخته گردند، و یا دست و پایشان بر عکس بریده شود، و یا از آن سرزمین بیرونش کنند، این خواری در دنیای آنان است، و در آخرت عذابی عظیم دارند، مگر کسانی که قبل از آنکه شما دستگیرشان کنید توبه کرده باشند، که در این صورت بدانید که خدا آمرزنده و رحیم است">*</span> و از این قبیل آیاتی دیگر. </p> <h3> <span class="title" rel="4_17 4_18">توبه، یگانه درمان نومیدی و یاس است</span> </h3> <p>  <em>رابعا</em> آن ملاکی که به خاطر آن توبه در اسلام تشریع شد و قبلا بیانش گذشت همانا رهایی از هلاکت ناشی از گناهان و آثار سوء معاصی است، چون این رهایی وسیله رستگاری و مقدمه رسیدن به سعادت است، هم چنان که قرآن کریم فرمود: <span class="aya" rel="24_31" data-words="77-85">و توبوا إلی الله جمیعا أیها المؤمنون لعلکم تفلحون</span><span class="footnote" rel="2" title="هان ای مؤمنین همگی به سوی خدا توبه ببرید، شاید رستگار شوید سوره نور آیه ۳۱&quot;">*</span> و یکی از فوائد توبه علاوه بر این آن است که مفتوح بودن باب توبه، روح امید را در دل گنهکاران زنده نگه می‌دارد، و به هیچ وجه دچار نومیدی و خمودی و رکود نمی‌گردند، آری سیر زندگی بشر جز با دو عامل خوف و رجای متعادل مستقیم نمی‌شود، باید مقداری در دلش باشد، تا برای دفع مضرات برخیزد، و مقداری امید باشد تا او را به سوی جلب منافعش به حرکت در آورد، اگر آن خوف و این رجاء هر دو با هم نباشند، یا تنها خوف باشد، و یا تنها امید، آدمی هلاک می‌گردد هم چنان که قرآن کریم از نومیدی زنهار داده می‌فرماید: <span class="aya" rel="39_53-54" data-words="1-25">قل یا عبادی الذین أسرفوا علی أنفسهم لا تقنطوا من رحمة الله إن الله یغفر الذنوب جمیعا إنه هو الغفور الرحیم، و أنیبوا إلی ربکم</span><span class="footnote" rel="3" title="ای پیامبر این پیام را به بندگانم ابلاغ کن که اگر بر خود ستم کرده‌اید از رحمت خدا نومید نشوید، که خدای تعالی همه گناهان را می‌آمرزد، چون که او آمرزگار و رحیم است، پس هر بدی که کردید به سوی پروردگارتان توبه ببرید سوره زمر آیه ۵۳-۵۴&quot;">*</span>. </p> <p>و تا آنجا که ما از غریزه بشری اطلاع داریم، بشر تا زمانی که در بازار زندگی </p> <p> سوره مائده آیه 33-34".      <code class="page" rel="4,394"/> شکست نخورده، و تلاشش بی‌نتیجه نگشته، روحش فعال و با نشاط و تصمیم‌هایش راسخ و محکم و تلاشش خستگی ناپذیر است، اما اگر در زندگی شکست بخورد، و اعمال و زحماتش بی نتیجه شود آرزویش به باد برود، آن وقت است که نومیدی بر دلش مستولی گشته و سستی ارکان او را فرا می‌گیرد، و ای بسا که کاری را که با زحمات زیاد پیش برده، در وسط راه رها کند و از راهی که رفته بر گردد، و برای همیشه از رستگاری و رسیدن به هدف ناامید شود، توبه تنها و یگانه دوای این درد است، بشر می‌تواند با توبه دل خود را همیشه زنده نگه دارد، و دل مشرف به هلاکت خود را دوباره از لبه پرتگاه هلاکت کنار بکشد. </p> <h3> <span class="title" rel="4_17 4_18">توبه حقیقی با جرأت یافتن بر گناه کاری منافات دارد</span> </h3> <p> از اینجا معلوم می‌شود توهمی را که ذیلا نقل می‌کنیم تا چه پایه ساقط و بی اعتبار است، و آن این است که بعضی گفته‌اند تشریع توبه و دعوت مردم به سوی آن، مردم را به ارتکاب معصیت، جری کردن، و بر ترک اطاعت جرأت دادن است، چون وقتی خاطر انسان جمع شد که خدا توبه‌اش را می‌پذیرد، و لو هر معصیتی که برایش پای دهد مرتکب شود، چنین اعتقادی جز زیادتر شدن جرأتش بر حرمات خدا، و فرورفتگیش در لجنزار گناهان چیزی به بار نمی‌آورد، و معتقد بدان، در هر گناهی را می‌کوبد، و با خود می‌گوید بعدا توبه می‌کنم. </p> <p>وجه ساقط بودن این توهم این است که اگر توبه تشریع شده، برای این منظور که توهم شده نبوده، بلکه برای این بوده که آراسته شدن به زیور فضائل جز با مغفرت و آمرزش گناهان ممکن نیست، و علاوه بر این تشریع شده تا خدای تعالی حالت امید را در دلها حفظ کند، و حسن اثر توبه در این باره جای انکار نیست، و این مفسر و یا دانشمند که گفته است توبه مستلزم جری شدن انسان بر هر معصیتی است، چون این فکر را ایجاد می‌کند، که من گناه می‌کنم و سپس توبه می‌کنم، این معنا از نظرش دور مانده که توبه‌ای که او انگشت رویش گذاشته توبه مورد بحث ما نیست، یعنی توبه حقیقی نیست، بحث ما در باره توبه‌ای است که انسان را از گناه دلزده کند، و گناه را از نظر انسان منفور سازد، نه این لقلقه زبانی که او رویش انگشت نهاده، زیرا این چنین توبه را همه دارند، هم قبل از گناه دارند، و هم در حال گناه، و هم بعد از آن، علاوه بر اینکه در چنین فرضی گنهکار قبل از گناه هم توبه دارد، و حال آنکه قبل از صادر شدن گناه ندامت که همان توبه واقعی است تصور ندارد، مگر آنکه مدعی آن خواسته باشد با خدای تعالی و رب العالمین خدعه و نیرنگ بکند، که معلوم است مکر و نیرنگ باز به خودش بر می‌گردد<code class="page" rel="4,395"/> <span class="aya" rel="35_43" data-words="7-13">و لا یحیق المکر السیئ إلا بأهله</span><span class="footnote" rel="1" title="سوره فاطر آیه ۴۳">*</span>. </p> <p> <em>و خامسا</em> نافرمانی خدا که برای آدمی موقف شرم آوری است آثار سویی در زندگی او دارد، و بشر هرگز از آنها دست بر نمی‌دارد، و توبه نمی‌کند، مگر به علم و یقین به زشتی آنها، که اگر چنین علمی برای انسان حاصل شود، اولا ممکن نیست آدمی از آنچه تا کنون مرتکب شده پشیمان نگردد، و پشیمانی تاثیر خاص باطنی است، که از کار زشتی که انجام شده در دل پیدا می‌شود، و ثانیا وقتی این حالت در دل پا بر جا می‌شود، که پاره‌ای افعال صالح و مخالف آن سیئات انجام دهد، اعمالی که بر رجوع و توبه او دلالت کند. </p> <p>تمامی ریزه‌کاریهایی که خدای عز و جل در شریعت اسلام برای توبه مقرر کرده از قبیل ندامت، و سپس استغفار، و آن گاه مشغول انجام اعمال صالحه شدن، و در آخر از نافرمانی خدا دل کندن و چیزهایی دیگر از این قبیل، که در روایات وارد شده، و در کتب اخلاق متعرض آن شده‌اند، همه و همه به این واقعیت‌هایی که گفتیم برگشت می‌کند (و خلاصه آنچه زبان شرع در این باب بیان کرده زبان فطرت و واقعیت‌های خود بشر است). </p> <h3> <span class="title" rel="4_17 4_18">مواردی که قابل توبه نیستند</span> </h3> <p>  <em>و سادسا</em> اینکه توبه که عبارت شد از برگشتن اختیاری از گناه به طاعت و عبودیت، وقتی محقق می‌شود که در ظرف اختیار صورت بگیرد، یعنی در عالم دنیا که عرصه اختیار است، و اما در عالمی دیگر که عبد هیچ اختیاری از خود ندارد، و نمی‌تواند به اختیار خود یکی از دو راه صلاح و طلاح و سعادت و شقاوت را انتخاب کند، توبه در آنجا راه ندارد، که توضیح بیشترش در سابق گذشت. </p> <p>یکی از مواردی که توبه در آنجا صحیح نیست چون هیچ انتخابی در اختیار انسان نیست، گناهان مربوط به حقوق الناس است، در باره حق اللَّه، توبه تصور دارد، چون خدای تعالی خودش وعده داده از گناهان گذشته توبه‌کاران صرفنظر فرماید، ولی مردم چنین وعده‌ای به ما نداده‌اند، و من که حق آنان را ضایع کرده‌ام از بین بردن آثار سوء این ظلم در اختیار من نیست، هر چه من بگویم توبه کردم، ما دام که صاحب حق از من راضی نشده فائده ندارد، چون خود خدای سبحان هم حقوقی برای مردم جعل کرده، و حقوق مردم را محترم شمرده، و تعدی به یک فرد از بندگانش به اموال و ناموس و آبرو و جانش را ظلم و عدوان   <code class="page" rel="4,396"/> خوانده، و حاشا بر خدای عز و جل که به کسی اختیار تام دهد، تا بدون هیچ جرمی آن حقوق را از بندگانش سلب کند. و در حقیقت خودش کاری بکند که بندگانش را از آن نهی کرده، و از این راه به آنان ستم روا بدارد، هم چنان که خودش فرمود: <span class="aya" rel="10_44" data-words="1-6">إن الله لا یظلم الناس شیئا</span><span class="footnote" rel="1" title="خدا حتی به اندازه خردلی به بندگانش ظلم نمی‌کند سوره یونس آیه:۴۴&quot;">*</span>. </p> <p>بله این مطلب یک مورد استثنا دارد، و آن توبه از شرک است که نه تنها گناهان مربوط به حقوق اللَّه را محو می‌کند، بلکه گناهان مربوط به حقوق الناس را هم از بین می‌برد، و خلاصه اثر تمامی بدیها و گناهان مربوط به فروع دین را از بین می‌برد، هم چنان که رسول خدا (ص) فرمود: الاسلام یجب ما قبله<span class="footnote" rel="2" title="سیره حلبیة، ج ۳ ص ۱۰۶">*</span>، اسلام ما قبل خود را محو نابود می‌سازد، و با همین روایت است که آیات مطلق که دلالت دارد بر آمرزش همه گناهان، نظیر آیه (54) سوره زمر تفسیر می‌شود اگر در آن آیه بطور مطلق فرموده: <span class="aya" rel="39_53-54" data-words="1-28">قل یا عبادی الذین أسرفوا علی أنفسهم لا تقنطوا من رحمة الله إن الله یغفر الذنوب جمیعا إنه هو الغفور الرحیم، و أنیبوا إلی ربکم و أسلموا له</span><span class="footnote" rel="3" title="بگو ای بندگان من که اسراف به نفس خود نموده‌اید مایوس از رحمت خداوند نشوید همانا خداوند تمام گناهان رای می‌آمرزد به درستی که او آمرزنده و مهربان است و برگردید به سوی او و تسلیم او گردید سوره زمر آیه ۵۳-۵۴&quot;">*</span> روایت بالا آن را تفسیر می‌کند. به اینکه راه آمرزش همه گناهان اسلام آوردن است. </p> <p>مورد دیگری که توبه در آنجا صحیح نیست، گناهی است که انسان آن را در بین مردم سنت و باب کند، و مردم را از راه حق منحرف سازد. </p> <p>در اخبار آمده که وزر و گناه هر کس که به آن عمل کند، و یا به خاطر آن سنت، از راه حق منحرف و گمراه گردد، به گردن کسی است که آن سنت را باب کرد و علت قبول نشدن توبه او این است که حقیقت توبه و رجوع به سوی خدای تعالی در امثال این موارد تحقق نمی‌یابد، برای اینکه گنه کار پدیده‌ای پدید آورده که عمری دراز دارد، قهرا آثار آن نیز با بقای آن باقی خواهد ماند، و دیگر نمی‌توان آن آثار را از بین برد، و مانند آن مواردی نیست که گناه تنها بین گنه کار و خدای عز اسمه بوده و به دیگران تجاوز نکرده. </p> <p> <em>و سابعا</em> اینکه: توبه هر چند که محو می‌کند از گناهان آنچه را که محو می‌کند، و گو اینکه خدای تعالی در این باره فرموده: <span class="aya" rel="2_275" data-words="28-40">فمن جاءه موعظة من ربه فانتهی فله ما سلف و أمره إلی الله</span>       <code class="page" rel="4,397"/><span class="footnote" rel="1" title="پس کسی که از ناحیه پروردگارش به موعظه می‌رسد، و در نتیجه توبه می‌کند گذشته‌اش بخشوده شده، و زمام امرش به دست خدا است سوره بقره آیه ۲۷۵&quot;">*</span> که بیانش در جلد دوم عربی این کتاب گذشت، و هر چند که از ظاهر آیه: <span class="aya" rel="25_70-71" data-words="1-30">إلا من تاب و آمن و عمل عملا صالحا فأولئک یبدل الله سیئاتهم حسنات و کان الله غفورا رحیما، و من تاب و عمل صالحا فإنه یتوب إلی الله متابا</span><span class="footnote" rel="2" title="مگر کسی که توبه کند و ایمان آورد و عمل صالح کند که اینگونه افراد گناهانشان را خدا به حسنات مبدل می‌سازد و خدا، آمرزگار رحیم است و کسی که به خاطر زشتی گناه از آن توبه کند و عمل صالح انجام دهد او در حقیقت به سوی خدا برگشته و بازگشت به سوی قادری کرده که می‌تواند گناهان او را به حسنات مبدل کند سوره فرقان آیه ۷۰-۷۱&quot;">*</span> و مخصوصا با در نظر گرفتن آیه دوم بر می‌آید که توبه خود به تنهایی و یا به ضمیمه ایمان و عمل صالح علاوه بر اینکه گناه را محو می‌کند آن را مبدل به‌ حسنات هم می‌سازد. لیکن پرهیز کردن از گناهان هیچ ربطی به گناه کردن و سپس توبه نمودن ندارد، و قابل مقایسه با آن نیست، چون خدای عز و جل در کتاب خود روشن کرده که اولا معاصی هر چه باشد بالآخره و به نوعی به وساوس شیطانی منتهی می‌شود، و ثانیا ستایش‌هایی که از مخلصین و معصومین از گناه و لغزشها کرده، برابر با ستایشی که از گناهکاران توبه کار نموده نمی‌باشد، در این آیات دقت بفرمائید: <span class="aya" rel="15_39-42" data-words="1-26">قال رب بما أغویتنی لأزینن لهم فی الأرض و لأغوینهم أجمعین، إلا عبادک منهم المخلصین، قال هذا صراط علی مستقیم، إن عبادی لیس لک علیهم سلطان...</span><span class="footnote" rel="3" title="گفت پروردگارا بخاطر این که مرا اغوا کردی در زمین لذات مادی زمینی را در نظر انسان جلوه می‌دهم، و همه را اغوا می‌کنم، مگر بندگان مخلصی از ایشان را خدای تعالی فرمود: صراط مستقیم من نیز همین است که بندگان من از تسلط تو بر آنان ایمنند تا آخر آیات سوره حجر آیه ۳۹-۴۲&quot;">*</span> و نیز آیه‌ <span class="aya" rel="7_17" data-words="15-19">و لا تجد أکثرهم شاکرین</span><span class="footnote" rel="4" title="سوره اعراف آیه ۱۷">*</span> (تو بیشترین آنان را شاکر نمی‌یابی) که حکایت کلام دیگری از ابلیس است. </p> <p>برای اینکه مخلصین و معصومین (ع) آن چنان مختص به مقام عبودیت تشریفی هستند، که غیر آنان یعنی حتی صالحان و توبه‌کاران هرگز به پایه آنان نمیرسند. </p> <h3>بحث روایتی‌ <span class="title" rel="4_17 4_18"> (روایاتی در باره توبه) </span> </h3> <p> در کتاب من لا یحضره الفقیه آمده که رسول خدا (ص) در آخرین         <code class="page" rel="4,398"/> خطبه‌ای که ایراد کرد چنین فرمود:  (هر کس یک سال قبل از مردنش توبه کند خدای تعالی توبه‌اش را می‌پذیرد. آن گاه فرمود: نه یک سال زیاد است، هر کس یک ماه قبل از مرگش توبه کند خدا توبه‌اش را قبول می‌فرماید: سپس فرمود: نه یک ماه نیز زیاد است، هر کس یک روز قبل از مردنش توبه کند خدای تعالی توبه‌اش را می‌پذیرد، و آن گاه فرمود: یک روز نیز زیاد است هر کس یک ساعت قبل از مرگش توبه کند خدای تعالی توبه‌اش را می‌پذیرد، و در آخر فرمود: نه یک ساعت نیز زیاد است، هر کس قبل از مردنش در آن لحظه‌ای که جانش به اینجا می‌رسد- و سپس به حلق شریف خود اشاره نمود-توبه کند خدا توبه‌اش را می‌پذیرد) از امام صادق  (ع) از معنای کلام خدای تعالی پرسیدند که می‌فرماید: <span class="aya" rel="4_18" data-words="1-15">و لیست التوبة للذین یعملون السیئات حتی إذا حضر أحدهم الموت قال إنی تبت الآن</span> حضرت فرمود: این آیه از آن حالتی سخن می‌گوید که چشم انسان-از امور دنیا بسته-به امور آخرت باز می‌شود. در این هنگام است که دیگر توبه فائده ندارد<span class="footnote" rel="1" title="من لا یحضره الفقیه">*</span>. </p> <p>مؤلف قدس سره: روایت اولی را مرحوم کلینی نیز در کافی با ذکر سند از امام صادق  (ع) آورده و از طرق اهل سنت نیز نقل شده، و در معنای آن احادیثی دیگر نیز وارد شده است. </p> <p>و روایت دوم آیه و روایاتی را که در مقبول بودن توبه در هنگام مرگ وارد شده تفسیر می‌کند، و می‌فرماید که مراد از حضور مرگ، علم به مرگ و مشاهده نشانه‌های آخرت است، آن لحظه است که دیگر توبه قبول نیست، اما کسی که هنوز جاهل به مگر است، و مطمئن نشده که در حال مردن است، هیچ مانعی برای قبول توبه‌اش نیست، و نظیر این روایت بعضی از روایاتی است که از نظر خواننده می‌گذرد. </p> <p>و در تفسیر عیاشی از زراره از امام ابی جعفر (ع) آمده که فرمود: وقتی جان آدمی به اینجا رسید-اشاره فرمودند به حنجره خود-، کسی که می‌داند مرگش رسیده دیگر توبه‌اش پذیرفته نیست، و اما آن کسی که هنوز از سرنوشت خود بی‌خبر است می‌تواند توبه کند<span class="footnote" rel="2" title="تفسیر عیاشی، ج ۱ ص ۲۲۸">*</span>. </p> <p>و در تفسیر الدر المنثور است که احمد و بخاری در تاریخ خود و حاکم و ابن مردویه از ابی ذر در روایت آورده‌اند که فرمود: رسول خدا (ص) فرمود: خدای عز و جل     <code class="page" rel="4,399"/> هم چنان توبه بنده‌اش را می‌پذیرد و یا گناهانش را می‌آمرزد، ما دام که پرده را نینداخته باشند، شخصی پرسید پرده افتادن یعنی چه؟ فرمود: بیرون شدن جان در حال شرک<span class="footnote" rel="1" title="تفسیر الدر المنثور، ج ۲ ص ۱۳۱">*</span>. </p> <p>و در همان کتاب است که ابن جریر از حسن روایت کرده که گفت: به من چنین رسیده که رسول خدا (ص) فرموده: وقتی ابلیس فهمید که آدم تو خالی است، به خدای تعالی عرضه داشت: به عزتت سوگند ما دام که روح در کالبد او است از کالبدش بیرون نخواهم آمد، خدای تعالی فرمود: به عزت خودم سوگند من نیز ما دام که روح در تن او هست بین او و توبه کردنش حائل نمی‌شوم<span class="footnote" rel="2" title="تفسیر الدر المنثور، ج ۲ ص ۱۳۰">*</span>. </p> <p>و در کافی از علی احمسی از ابی جعفر (ع) روایت آورده که فرمود: به خدا سوگند احدی از شر گناهان نجات نمی‌یابد مگر آنکه به گناهان خود اقرار کند: احمسی اضافه کرده که امام ابی جعفر (ع) سپس فرمود در تحقق توبه همین بس که گنهکار از کار خود پشیمان بشود<span class="footnote" rel="3" title="اصول کافی، ج ۲ ص ۴۲۶">*</span>. </p> <p>و در همان کتاب به دو طریق از وهب روایت آورده که گفت، از امام صادق (ع) شنیدم می‌فرمود: اگر بنده خدا توبه‌ای کند نصوح، خدا او را دوست می‌دارد، و گناهش را می‌پوشاند، عرضه داشتم: چگونه بر او می‌پوشاند؟ فرمود: از یاد دو فرشته‌اش که همواره گناهانش را می‌نوشتند می‌برد، آن گاه به اعضا و جوارحش و نیز به قطعه قطعه‌های زمین وحی می‌کند گناهان این شخص را بپوشانید در نتیجه روزی که گناه کار به دیدار پروردگارش می‌رسد، هیچ شاهدی نیست که علیه او به گناهی از گناهانش شهادت دهد<span class="footnote" rel="4" title="اصول کافی ج ۲ ص ۴۳۰-۴۳۶">*</span>. </p> <p>و در همان کتاب است که محمد بن مسلم از امام باقر (ع) روایت کرده که به وی فرمود: ای محمد بن مسلم گناهان مؤمن البته اگر موفق به توبه شود آمرزیده می‌شود پس بر مؤمن باد تا مراقب خود باشد، که بعد از توبه و آمرزش خود را به هیچ گناهی آلوده نسازد، آگاه باش که به خدا سوگند این آمرزش تنها و تنها برای اهل ایمان است عرضه داشتم حال اگر بعد از توبه دوباره مرتکب گناه شود، و دوباره توبه کند چطور؟ فرمود: ای محمد بن مسلم تو گمان می‌کنی که ممکن است بنده مؤمن خدا از گناهش پشیمان بشود، و از خدا طلب مغفرت بکند و توبه هم بکند و خدا توبه‌اش را نپذیرد؟ عرضه داشتم: اگر این توبه و گناه و باز توبه و         <code class="page" rel="4,400"/> گناه مکرر شود چطور؟ فرمود هر زمانی که بنده مؤمن-البته قید مؤمن را نباید فراموش کرد چون گاه می‌شود گناه بسیار، ایمان را از بین می‌برد-از خدا طلب مغفرت نموده توبه کند خدا هم دو باره به آمرزش خود بر می‌گردد، و خدای تعالی آمرزگار مهربانست، و توبه را می‌پذیرد، و از بدیها صرفنظر می‌کند، پس زنهار که مبادا از رحمت خدا نومید گردی<span class="footnote" rel="1" title="اصول کافی ج ۲ ص ۴۳۴">*</span>. </p> <p>و در تفسیر عیاشی از ابی عمرو زبیری از امام صادق (ع) روایت آورده که در تفسیر آیه: <span class="aya" rel="20_82" data-words="1-12">و إنی لغفار لمن تاب و آمن و عمل صالحا ثم اهتدی</span><span class="footnote" rel="2" title="سوره طه آیه ۸۲">*</span> فرمود، این آیه تفسیری دارد، که دلیلش این است که خدای تعالی هیچ عملی را از هیچ بنده‌ای نمی‌پذیرد، مگر آنکه در روز لقا او را بنده‌ای با وفا نسبت به خود دیدار کند، با این بیان آیه تفسیر می‌شود، و معنای اینکه در آیه جهالت را شرط کرد و فرمود: <span class="aya" rel="4_17" data-words="1-8">إنما التوبة علی الله للذین یعملون السوء بجهالة</span> این است که هر گناهی که بنده خدا می‌کند هر چند که بداند گناه است باز جاهل است، چون کورانی که در دلش بر خاسته نمی‌گذارد بفهمد اینکاری که می‌کند معصیت پروردگارش است، هم چنان که می‌بینیم خدای تعالی در حکایت کلام یوسف خطاب به برادرانش، آنان را جاهل خوانده و فرموده: <span class="aya" rel="12_89" data-words="1-11">قال هل علمتم ما فعلتم بیوسف و أخیه إذ أنتم جاهلون</span><span class="footnote" rel="3" title="سوره یوسف آیه ۸۹">*</span> (هیچ می‌دانید که با یوسف و برادرش در آن زمان که جاهل بودید چه کردید) و جاهل خواندن برادران با این که می‌دانستند آزردن برادر گناه است، به خاطر همان جهلی بود که نسبت به زشت بودن نافرمانی خدا داشتند<span class="footnote" rel="4" title="تفسیر عیاشی، ج ۱ ص ۲۲۸">*</span>. </p> <p><span class="phrase">مؤلف قدس سره: این روایت اضطرابی در متن دارد، و ظاهرا مراد از جمله اول آن که می‌فرماید (مگر آنکه در روز لقاء او بنده‌ای با وفا نسبت به خود دیدار کند)، این باشد که توبه خود را شکسته باشد، پس توبه تنها وقتی پذیرفته است که باز دارنده از گناه باشد، هر چند برای زمانی کوتاه، و اینکه فرمود: <span class="aya" rel="4_17" data-words="1-2">إنما التوبة...</span> ظاهرا کلامی از نو بوده، و خواسته باشد بفرماید کلمه <em rel="fa_4_17_8-8" data-sentence="403:234">بجهالة</em> در آیه شریفه قیدی است توضیحی، و اینکه جهالت در همه گناهان وجود دارد، در نتیجه این روایت مؤید یکی از آن دو احتمالی است که ما در ذیل این آیه دادیم، و غیر این روایت روایاتی دیگر در مجمع البیان آمده که این ذیل روایت در آنها نیز آمده است.</span> </p> 
