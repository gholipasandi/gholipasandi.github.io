<h3 class="ayas">سوره النور آیه‌های ۲۷ تا ۳۴</h3><code class="section" rel="24_27-34"/><h3>ترجمه آیات</h3> <p> <span class="trans" rel="24_27">شما که ایمان دارید به خانه هیچ کس غیر از خانه‌های خود داخل نشوید تا آنکه آشنایی دهید و بر اهلش سلام کنید این برای شما بهتر است امید است که پند گیرید.  «۲۷» </span><span class="trans" rel="24_28">و اگر کسی را در خانه نیافتید داخل نشوید تا شما را اجازه دهند، و اگر گفتند برگردید برگردید که این برای شما پاکیزه‌تر است و خدا به اعمالی که می‌کنید دانا است.  «۲۸» </span><span class="trans" rel="24_29">و اما در خانه‌های غیر مسکونی برای شما گناهی نیست که به خاطر کالایی که در آن دارید داخل شوید و خدا آنچه را که آشکار و یا پنهان کنید می‌داند.  «۲۹» </span><span class="trans" rel="24_30">به مردان مؤمن بگو دیدگان خویش را از نگاه به زنان اجنبی باز گیرند و فرجهای خویش را نگهدارند این برای ایشان پاکیزه‌تر است که خدا از کارهایی که می‌کنید آگاه است.  «۳۰» </span><span class="trans" rel="24_31">و به زنان با ایمان بگو چشم از نگاه به مردان اجنبی فرو بندند و فرجهای خویش را حفظ کنند و زینت خویش را جز آنچه آشکار است آشکار نسازند و باید که روپوش‌هایشان را به گریبان‌ها کنند و زینت خویش را نمایان نکنند مگر برای شوهرانشان، یا پدران و یا پدر شوهران یا پسران و یا پسر شوهران و یا برادران و یا خواهرزادگان و یا برادرزادگان و یا زنان و یا آنچه مالک آن شده‌اند یا افراد سفیه که تمایلی به زن ندارند و یا کودکانی که از اسرار زنان خبر ندارند، و مبادا پای خویش را به زمین بکوبند تا آنچه از زینتشان که پنهان است ظاهر شود ای گروه مؤمنان همگی به سوی خدا توبه برید شاید رستگار شوید.  «۳۱» </span><span class="trans" rel="24_32">دختران و پسران و غلامان و کنیزان عزب خود را اگر شایستگی دارند نکاح نمایید که اگر تنگدست باشند خدا از کرم خویش توانگرشان کند که خدا وسعت بخش و دانا است.  «۳۲» </span><span class="trans" rel="24_33">و کسانی که وسیله نکاح کردن ندارند به عفت سر کنند تا خدا از کرم خویش از این بابت بی نیازشان کند و از مملوکانتان کسانی که خواستار آزادی خویش و پرداخت بهای خود از دسترنج خویشند اگر خیری در آنان سراغ دارید پیشنهادشان را بپذیرید و از مال خدا که عطایتان کرده به ایشان بدهید و کنیزان خود را که می‌خواهند دارای عفت باشند به خاطر مال دنیا به زناکاری وامدارید، و اگر کنیزی به اجبار مالکش وادار به زنا شد خدا نسبت به وی آمرزنده و رحیم است.  «۳۳» </span><span class="trans" rel="24_34">ما آیه‌های روشن با مثلی از سرگذشت نیاکان شما و پندی برای پرهیزگاران به تو نازل کردیم.  «۳۴» </span></p>             <h3>بیان آیات‌ <span class="title" rel="24_27 24_28 24_29 24_30 24_31 24_32 24_33 24_34">بیان آیات مربوط به دخول به خانه دیگران</span> </h3> <p> در این آیات احکام و شرایعی که متناسب و مناسب با مطالب گذشته است تشریع شده. </p> <p> <span class="aya" rel="24_27" data-words="1-15">یا أیها الذین آمنوا لا تدخلوا بیوتا غیر بیوتکم حتی تستأنسوا و تسلموا علی أهلها...</span>  انس به هر چیز و به سوی هر چیز به معنای الفت گرفتن به آن و آرامش یافتن قلب به آن است، و کلمه <em>استیناس</em> به معنای عملی است که به این منظور انجام شود، مانند: استیناس برای داخل شدن خانه به وسیله نام خدا بردن، و یا، یا اللَّه گفتن، یا تنحنح کردن و امثال آن، تا صاحب خانه بفهمد که شخصی می‌خواهد وارد شود، و خود را برای ورود او آماده کند، چه بسا می‌شود که صاحب خانه در حالی قرار دارد که نمی‌خواهد کسی او را به آن حال ببیند، و یا از وضعی که دارد با خبر شود. </p> <p>از اینجا معلوم می‌شود که مصلحت این حکم پوشاندن عورات مردم، و حفظ احترام ایمان است، پس وقتی شخص داخل شونده هنگام دخولش به خانه غیر، استیناس کند، و صاحب خانه را به استیناس خود آگاه سازد، و بعد داخل شده و سلام کند، در حقیقت او را در پوشاندن آنچه باید بپوشاند کمک کرده، و نسبت به خود ایمنی‌اش داده. </p> <p>و معلوم است که استمرار این شیوه پسندیده، مایه استحکام اخوت و الفت و تعاون عمومی بر اظهار جمیل و ستر قبیح است و جمله‌ <span class="aya" rel="24_27" data-words="16-20">ذلکم خیر لکم لعلکم تذکرون</span> هم اشاره به همین فواید است، یعنی شاید با استمرار بر این سیره متذکر وظیفه خود بشوید، که چه اموری را باید رعایت کنید، و چگونه سنت اخوت را در میان خود احیاء سازید، و در سایه آن، قلوب را با هم مالوف نموده، به تمامی سعادتهای اجتماعی برسید. </p> <p>بعضی<span class="footnote" rel="1" title="روح المعانی، ج ۱۸، ص ۱۳۶">*</span> از مفسرین گفته‌اند: جمله‌ <span class="aya" rel="24_27" data-words="19-20">لعلکم تذکرون</span> تعلیل است برای مطلبی حذف شده و تقدیر آن به شما چنین گفته شده تا شاید متذکر مواعظ خدا بشوید و بدانید که علت و فلسفه این دستورات چیست می‌باشد، و بعضی<span class="footnote" rel="2" title="مجمع البیان، ج ۷، ص ۱۳۶">*</span> دیگر گفته‌اند تقدیر جمله     <code class="page" rel="15,154"/> <span class="aya" rel="24_27" data-words="10-13">حتی تستأنسوا و تسلموا</span>، حتی تسلموا و تستانسوا می‌باشد، ولی خواننده بی اعتباری آن را خود درک می‌کند. </p> <p><code class="aya" rel="24_28"/> <span class="aya" rel="24_28" data-words="1-10">فإن لم تجدوا فیها أحدا فلا تدخلوها حتی یؤذن لکم...</span> یعنی اگر دانستید که احدی در خانه نیست-البته کسی که اختیار دار اجازه دخول است-پس داخل نشوید تا از ناحیه مالک اذن، به شما اجازه داده شود. و منظور این نیست که سر به داخل خانه مردم کند، اگر کسی را ندید داخل نشود، چون سیاق آیات شاهد بر این است که همه این جلوگیریها برای این است که کسی به عورات و اسرار داخلی مردم نظر نیندازد. </p> <p>این آیه شریفه حکم داخل شدن در خانه غیر را در صورتی که کسی که اجازه دهد در آن نباشد بیان کرده، و آیه قبلی حکم آن فرضی را بیان می‌کرد که اجازه دهنده‌ای در خانه باشد، و اما حکم این صورت که کسی در خانه باشد ولی اجازه ندهد، بلکه از دخول منع کند آیه <span class="aya" rel="24_28" data-words="11-24">و إن قیل لکم ارجعوا فارجعوا هو أزکی لکم و الله بما تعملون علیم</span> آن را بیان کرده. <code class="aya" rel="24_29"/> <span class="aya" rel="24_29" data-words="1-11">لیس علیکم جناح أن تدخلوا بیوتا غیر مسکونة فیها متاع لکم...</span> <span class="phrase">ظاهر سیاق این است که جمله‌ <span class="aya" rel="24_29" data-words="9-11">فیها متاع لکم</span> صفت بعد از صفت برای کلمه  <em>بیوتا</em> است، نه اینکه جمله‌ای نو و ابتدایی باشد، و جمله‌ <span class="aya" rel="24_29" data-words="1-3">لیس علیکم جناح</span> را تعلیل کند و ظاهرا کلمه <em rel="fa_24_29_10-10" data-sentence="281:35">متاع</em> به معنای استمتاع و بهره‌گیری باشد.</span> </p> <p>بنا بر این آیه مورد بحث تجویز می‌کند داخل شدن در خانه‌هایی را که برای استمتاع بنا شده و کسی در آن سکونت طبیعی ندارد، مانند کاروانسراها و حمامها و آسیابها و امثال آن، زیرا همین که برای عموم ساخته شده است خود اذن عام برای داخل شدن است. </p> <p>و چه بسا بعضی<span class="footnote" rel="1" title="مجمع البیان، ج ۷، ص ۱۳۶">*</span> گفته باشند که مراد از متاع، معنای اسمی کلمه است، یعنی اثاث و چیزهایی که برای خرید و فروش عرضه می‌شود، مانند تیمچه‌ها و بازارها که صرف ساخته شدنش برای این کار اذن عام برای دخول است، ولی این وجه خالی از بعد نیست، چون لفظ آیه از افاده آن قاصر است. </p> <p><code class="aya" rel="24_30"/> <span class="aya" rel="24_30" data-words="1-16">قل للمؤمنین یغضوا من أبصارهم و یحفظوا فروجهم ذلک أزکی لهم إن الله خبیر بما یصنعون</span> کلمه <em>غض</em> به معنای روی هم نهادن پلک‌های چشم است، و کلمه <em>ابصار</em>    <code class="page" rel="15,155"/> جمع بصر است که همان عضو بیننده باشد و از اینجا معلوم می‌شود که کلمه <em>من</em> در جمله <span class="aya" rel="24_30" data-words="4-5">من أبصارهم</span> برای ابتدای غایت است، و یا برای بیان جنس، و یا تبعیض باشد که هر یک را مفسری<span class="footnote" rel="1" title="کشاف، ج ۳، ص ۲۲۹ و روح المعانی، ج ۱۸، ص ۱۳۸">*</span> گفته، و معنایش این است که مؤمنین چشم‌پوشی را از خود چشم شروع کنند. </p> <h3> <span class="title" rel="24_30 24_27 24_28 24_29 24_31 24_32 24_33 24_34">دستور غض بصر و حفظ عورات و امر به حجاب داری و آشکار نساختن مواضع زینت و... </span> </h3> <p> پس در جمله‌ <span class="aya" rel="24_30" data-words="1-5">قل للمؤمنین یغضوا من أبصارهم</span> از آنجایی که کلمه <em>یغضوا</em> مترتب بر <em>قل-بگو</em> می‌باشد نظیر ترتبی که جواب شرط بر شرط دارد قهرا دلالت می‌کند بر اینکه قول در اینجا به معنای امر است، و معنای جمله این است که به مؤمنین امر کن که چشم خود را بپوشند، و تقدیر آن این است که: ایشان را امر به غض و چشم‌پوشی کن که اگر امر بکنی چشم خود را می‌پوشند ، و این آیه به جای اینکه نهی از چشم‌چرانی کند، امر به پوشیدن چشم کرده و فرقی ندارد، آن امر این نهی را هم افاده می‌کند و چون مطلق است نگاه به زن اجنبی را بر مردان، و نگاه به مرد اجنبی را بر زنان تحریم فرموده. </p> <p>و جمله‌ <span class="aya" rel="24_30" data-words="6-8">و یحفظوا فروجهم</span> نیز به معنای این است که به ایشان امر کن تا فرج خود را حفظ کنند و کلمه <em>فرجه</em> و <em>فرج</em> به معنای شکاف در میان دو چیز است که با آن از عورت کنایه آورده‌اند، و در قرآن کریم هم که سرشار از اخلاق و ادب است همیشه این کنایه را استعمال کرده، به طوری که راغب گفته در عرف هم به خاطر کثرت استعمال مانند نص و اسم صریح برای عورت شده است<span class="footnote" rel="2" title="مفردات راغب، ماده &lt;em&gt;فرج&lt;/em&gt; ">*</span>. </p> <p>و مقابله‌ای که میان جمله‌ <span class="aya" rel="24_30" data-words="3-5">یغضوا من أبصارهم</span> با جمله‌ <span class="aya" rel="24_30" data-words="7-8">یحفظوا فروجهم</span> افتاده، این معنا را می‌رساند که مراد از <em>حفظ فروج</em> پوشاندن آن از نظر نامحرمان است، نه حفظ آن از زنا و لواط که بعضی پنداشته‌اند، در روایت هم از امام صادق (ع) رسیده که فرمود: تمامی آیاتی که در قرآن درباره حفظ فروج هست به معنای حفظ از زنا است، به غیر این آیه که منظور در آن حفظ از نظر است. </p> <p>و بنا بر این ممکن است جمله اولی از این دو جمله را با جمله دومی تقیید کرده، و گفت مدلول آیه تنها نهی از نظر کردن به عورت، و امر به پوشاندن آن است. </p> <p>آن گاه به مصلحت این حکم اشاره نموده، و با بیان آن مردم را تحریک می‌کند که مراقب این حکم باشند و آن اشاره این است که می‌فرماید: این بهتر شما را پاک می‌کند، علاوه بر این خدا به آنچه می‌کنید با خبر است . </p> <p>     <code class="page" rel="15,156"/><code class="aya" rel="24_31"/> <span class="aya" rel="24_31" data-words="1-4">و قل للمؤمنات یغضضن...</span> کلام در جمله‌ <span class="aya" rel="24_31" data-words="1-3">و قل للمؤمنات...</span> همان است که در جمله‌ <span class="aya" rel="24_30" data-words="1-2">قل للمؤمنین...</span> گذشت. پس برای زنان هم جایز نیست نظر کردن به چیزی که برای مردان جایز نیست، و بر ایشان هم واجب است که عورت خود را از اجنبی-چه مرد و چه زن-بپوشانند. </p> <p>و اما اینکه فرمود: <span class="aya" rel="24_31" data-words="10-17">و لا یبدین زینتهن إلا ما ظهر منها</span> کلمه <em>ابداء</em> به معنای اظهار است و مراد از <em>زینت زنان</em> ، مواضع زینت است، زیرا اظهار خود زینت از قبیل گوشواره و دست بند حرام نیست، پس مراد از اظهار زینت، اظهار محل آنها است. </p> <p>خدای تعالی از این حکم آنچه را که ظاهر است استثناء کرده. و در روایت آمده که مقصود از آنچه ظاهر است صورت و دو کف دست و قدمها می‌باشد، که بحثش به زودی خواهد آمد. </p> <p>ان شاء اللَّه. </p> <p> <span class="aya" rel="24_31" data-words="18-22">و لیضربن بخمرهن علی جیوبهن</span> <span class="phrase"><em>-کلمه</em> خمر به دو ضمه-جمع خمار است، و  <em rel="fa_24_31_20-20" data-sentence="46:85">خمار</em> آن جامه‌ای است که زن سر خود را با آن می‌پیچد، و زاید آن را به سینه‌اش آویزان می‌کند.</span> و <span class="phrase">کلمه <em rel="fa_24_31_22-22" data-sentence="5:184">جیوب</em> جمع جیب-به فتح جیم و سکون یاء است که معنایش معروف است، و مراد از جیوب، سینه‌ها است، و معنایش این است که به زنان دستور بده تا اطراف مقنعه‌ها را به سینه‌های خود انداخته، آن را بپوشانند.</span> </p> <p> <span class="aya" rel="24_31" data-words="23-28">و لا یبدین زینتهن إلا لبعولتهن</span>... <span class="aya" rel="24_31" data-words="44-46">أو بنی أخواتهن</span> -کلمه <em>بعولة</em> به معنای شوهران است. و طوایف هفتگانه‌ای که قرآن از آنها نام برده محرم‌های نسبی و سببی هستند. و اجداد شوهران حکمشان حکم پدران ایشان، و نوه‌های شوهران حکمشان حکم فرزندان ایشان است. </p> <p>و <span class="phrase">اینکه فرمود: <em rel="fa_24_31_48-48" data-sentence="13:223">نسائهن</em> و زنان را اضافه کرد به ضمیر زنان، برای اشاره به این معنا بوده که مراد از <em rel="fa_24_31_67-67" data-sentence="146:136">نساء</em> زنان مؤمنین است که جایز نیست خود را در برابر زنان غیر مؤمن برهنه کنند، از روایات وارده از ائمه اهل بیت (ع) هم همین معنا استفاده می‌شود.</span> </p> <p>اطلاق جمله‌ <span class="aya" rel="24_31" data-words="49-52">أو ما ملکت أیمانهن</span> هم شامل غلامان می‌شود و هم کنیزان، و از روایات نیز این اطلاق استفاده می‌شود، هم چنان که به زودی خواهد آمد، و این جمله یکی از مواردی است که کلمه <em>ما</em> در صاحبان عقل استعمال شده، و در معنای <em>من-کسی که</em>  به کار رفته است. </p> <p> <span class="aya" rel="24_31" data-words="53-59">أو التابعین غیر أولی الإربة من الرجال</span> <span class="phrase">-کلمه <em rel="fa_24_31_57-57" data-sentence="6:128">اربه</em> به معنای حاجت است، و منظور از این حاجت شهوتی است که مردان را محتاج به ازدواج می‌کند، و کلمه <em rel="fa_24_31_58-59" data-sentence="155:17">من الرجال</em> بیان تابعین است.</span> و مراد از این رجال تابعین افراد سفیه و ابلهی هستند که تحت<code class="page" rel="15,157"/> قیمومت دیگران هستند و شهوت مردانگی ندارند. </p> <p> <span class="aya" rel="24_31" data-words="60-67">أو الطفل الذین لم یظهروا علی عورات النساء</span> <span class="phrase">-الف و لام در <em rel="fa_24_31_61-61" data-sentence="14:237">الطفل</em> برای استغراق است و کلیت را می‌رساند، یعنی جماعت اطفالی که بر عورتهای زنان غلبه نیافته‌اند یعنی آنچه از امور زنان که مردان از تصریح به آن شرم دارند، اطفال زشتی آن را درک نمی‌کنند، و این به طوری که دیگران هم گفته‌اند کنایه از حد بلوغ است.</span> </p> <p> <span class="aya" rel="24_31" data-words="68-76">و لا یضربن بأرجلهن لیعلم ما یخفین من زینتهن</span> -پاهای خود را محکم به زمین نزنند تا صدای زیورآلاتشان از قبیل خلخال و گوشواره و دستبند به صدا در نیاید. </p> <p> <span class="aya" rel="24_31" data-words="77-85">و توبوا إلی الله جمیعا أیها المؤمنون لعلکم تفلحون</span> -مراد از <em>توبه</em> به طوری که از سیاق بر می‌آید بازگشت به سوی خدای تعالی است، به امتثال اوامر او، و انتهاء از نواهیش و خلاصه پیروی از راه و صراطش. </p> <h3> <span class="title" rel="24_27 24_28 24_29 24_30 24_31 24_32 24_33 24_34">امر و تشویق به ازدواج و به عقد قرارداد جهت آزادی بردگان (مکاتبه) </span> </h3> <p> <code class="aya" rel="24_32"/> <span class="aya" rel="24_32" data-words="1-10">و أنکحوا الأیامی منکم و الصالحین من عبادکم و إمائکم</span> <span class="phrase">کلمه <em>انکاح</em> به معنای تزویج، و کلمه <em rel="fa_24_32_3-3" data-sentence="43:188">ایامی</em> جمع <em>ایم</em> به فتحه همزه و کسره یاء و تشدید آن-به معنای پسر عزب و دختر عزب است، و گاهی به دختران عزب ایمه هم می‌گویند و مراد از <em rel="fa_24_32_6-6" data-sentence="233:39">صالحین</em> صالح برای تزویج است، نه صالح در اعمال.</span> </p> <p> <span class="aya" rel="24_32" data-words="11-17">إن یکونوا فقراء یغنهم الله من فضله</span> -و عده جمیل و نیکویی است که خدای تعالی داده، مبنی بر اینکه از فقر نترسند که خدا ایشان را بی نیاز می‌کند و وسعت رزق می‌دهد، و آن را با جمله‌ <span class="aya" rel="24_32" data-words="18-21">و الله واسع علیم</span> تاکید کرده البته رزق هر کس تابع صلاحیت او است، هر چه بیشتر بیشتر، البته به شرطی که مشیت خدا هم تعلق گرفته باشد، و-ان شاء اللَّه-به زودی در سوره ذاریات آیه 23 که می‌فرماید: <span class="aya" rel="51_23" data-words="1-11">فو رب السماء و الأرض إنه لحق مثل ما أنکم تنطقون</span> بحثی درباره معنای وسعت رزق خواهد آمد. </p> <p><code class="aya" rel="24_33"/> <span class="aya" rel="24_33" data-words="1-11">و لیستعفف الذین لا یجدون نکاحا حتی یغنیهم الله من فضله</span> کلمه <em>استعفاف</em> و <em>تعفف</em> با همدیگر قریب المعنا هستند. و مراد از نیافتن نکاح قدرت نداشتن بر مهریه و نفقه است. و معنای آیه این است که کسانی که قدرت بر ازدواج ندارند از زنا احتراز بجویند تا خداوند ایشان را از فضل خود بی نیاز کند. </p> <p> <span class="aya" rel="24_33" data-words="12-23">و الذین یبتغون الکتاب مما ملکت أیمانکم فکاتبوهم إن علمتم فیهم خیرا...</span> <span class="phrase">مراد از <em rel="fa_24_33_15-15" data-sentence="8:404">کتاب</em> مکاتبه است،  (به اینکه صاحب برده با برده قرار بگذارد که بهای خود را از راه کسب و کار به او بپردازد و آزاد شود) و <em>ابتغاء مکاتبه</em> این است که برده از مولای خود در خواست کند که با او مکاتبه نماید، به این که مالی را از او بگیرد و او را آزاد<code class="page" rel="15,158"/> کند در این آیه شریفه به صاحبان برده سفارش فرموده در خواست بردگان را بپذیرند، البته در صورتی که در ایشان چیزی سراغ دارند.</span> و مراد از خیر، صلاحیت آزاد شدن ایشان است. </p> <p> <span class="aya" rel="24_33" data-words="24-30">و آتوهم من مال الله الذی آتاکم</span> -اشاره به این است که از بیت المال سهمی از زکات را به اینگونه افراد که قرآن ایشان را <span class="aya" rel="9_60" data-words="13-14">فی الرقاب</span><span class="footnote" rel="1" title="سوره توبه، آیه ۶۰">*</span> خوانده اختصاص دهند، و همه مال المکاتبه و یا مقداری از آن را بدهند. </p> <p>در این آیه و آیات سابق چند بحث فقهی مهم است که باید به کتب فقهی مراجعه شود. </p> <p> <span class="aya" rel="24_33" data-words="31-39">و لا تکرهوا فتیاتکم علی البغاء إن أردن تحصنا</span> کلمه <em>فتیات</em> به معنای کنیزان و فرزندان ایشان است. و <span class="phrase">کلمه <em rel="fa_24_33_36-36" data-sentence="5:144">بغاء</em> به معنای زنا است، و این کلمه مفاعله از بغی است، و <em rel="fa_24_33_39-39" data-sentence="112:80">تحصن</em> به معنای تعفف و ازدواج کردن است، و  ابتغاء عرض حیات دنیا به معنای طلب مالی است.</span> و معنای آیه روشن است. </p> <p>و اگر نهی از اکراه را مشروط کرده به اینکه:  (اگر خودشان خواستند تعفف کنند)، بدان جهت است که اکراه در غیر این صورت تحقق پیدا نمی‌کند، سپس در صورت اکراه آنان را وعده مغفرت داده و فرموده: و هر یک از زنان نامبرده که مالکشان ایشان را اکراه به زنا کرد، و بعد از اکراه به این عمل دست زدند، خدا آمرزنده و رحیم است ، و معنای آیه روشن است. </p> <p><code class="aya" rel="24_34"/> <span class="aya" rel="24_34" data-words="1-16">و لقد أنزلنا إلیکم آیات مبینات و مثلا من الذین خلوا من قبلکم و موعظة للمتقین</span> کلمه <em>مثل</em> به معنای صفت است، و ممکن است که جمله: <span class="aya" rel="24_34" data-words="1-3">و لقد أنزلنا... ،</span> حال از فاعل در جمله <em>توبوا</em> باشد، که در آیه قبلی بود، و ممکن هم هست که جمله استینافیه و نو باشد. و معنای آیه این است که سوگند می‌خورم که به سوی شما آیاتی نازل کردیم که معارفی از دین برایتان بیان می‌کنند که مایه رستگاری شما است، و صفتی است از سابقین، از اخیارشان و اشرارشان و با این آیات برایتان روشن کردیم که چه چیزهایی را بگیرید و از چه چیزهایی اجتناب کنید، و نیز آیاتی است که برای متقین از شما موعظه است. </p> <h3>بحث روایتی‌ <span class="title" rel="24_27 24_28 24_29 24_30 24_31 24_32 24_33 24_34">روایاتی در ذیل آیات مربوط به استیناس و استیذان در هنگام ورود به خانه دیگران</span> </h3> <p> در تفسیر قمی به سند خود از عبد الرحمن بن ابی عبد اللَّه از امام صادق (ع)   <code class="page" rel="15,159"/> روایت کرده که در ذیل آیه: <span class="aya" rel="24_27" data-words="5-15">لا تدخلوا بیوتا غیر بیوتکم حتی تستأنسوا و تسلموا علی أهلها</span> فرموده: <em>استیناس</em> عبارت است از صدای پا و سلام کردن<span class="footnote" rel="1" title="تفسیر قمی، ج ۲، ص ۱۰۱">*</span>. </p> <p>مؤلف: این روایت را صدوق هم در معانی الاخبار از محمد بن حسن به طور رفع از عبد الرحمن نامبرده از امام صادق (ع) نقل کرده<span class="footnote" rel="2" title="معانی الاخبار، ص ۱۶۳">*</span>. </p> <p>و در مجمع البیان از ابی ایوب انصاری روایت کرده که گفت: به رسول خدا (ص) عرض کردم: که استیناس به چه نحو صورت می‌گیرد؟ فرمود به اینکه آدمی تسبیح و حمد و تکبیر گوید و تنحنح کند تا اهل خانه بفهمند<span class="footnote" rel="3" title="تفسیر قمی، ج ۲، ص ۱۱۱">*</span>. </p> <p>و از سهل بن سعد روایت شده که گفت مردی سر زده وارد یکی از اطاقهای رسول خدا (ص) شد، رسول خدا (ص) داشت سر خود را شانه می‌زد، و فرمود: اگر من بدانم که تو نگاه می‌کردی همان شانه را به دو چشمت می‌کوبیدم، اینطور استیذان کردن همان نگاه کردن و حرام است<span class="footnote" rel="4" title="اصول کافی، ج ۲، ص ۳۰">*</span>. </p> <p>و روایت شده که مردی از رسول خدا (ص) پرسید آیا از مادرم هم اذن دخول بخواهم؟ فرمود: آری، گفت: آخر او غیر از من خادمی ندارد، باز هر وقت بر او وارد می‌شوم استیذان کنم؟ فرمود آیا دوست داری او را برهنه ببینی؟ آن مرد گفت نه فرمود: پس استیذان کن<span class="footnote" rel="5" title="تفسیر قمی، ج ۲، ص ۱۰۱">*</span>. </p> <p>و نیز روایت شده که مردی می‌خواست به خانه رسول خدا (ص) در آید تنحنح کرد، حضرت از داخل خانه به زنی به نام روضه فرمود: بر خیز به این مرد یاد بده که به جای تنحنح بگوید السلام علیکم آیا داخل شوم؟ آن مرد شنید و همین طور گفت. پس فرمود: داخل شو<span class="footnote" rel="6" title="مجمع البیان، ج ۷، ص ۱۳۶">*</span>. </p> <p>مؤلف: در الدر المنثور هم از جمعی از صاحبان جوامع حدیث روایت اولی را از ابی ایوب، و دومی را از سهل بن سعد، و چهارمی را از عمرو بن سعد ثقفی آورده<span class="footnote" rel="7" title="الدر المنثور، ج ۵، ص ۳۸ و ۳۹">*</span>. </p> <p>و در الدر المنثور است که ابن مردویه از عبادة بن صامت روایت کرده که شخصی از رسول خدا (ص) پرسید: چرا در هنگام ورود به خانه‌ها باید استیذان کرد؟           <code class="page" rel="15,160"/> فرمود: کسی که قبل از استیذان و سلام کردن چشمش داخل خانه مردم شود خدا را نافرمانی کرده، و دیگر احترامی ندارد، و می‌شود اذنش نداد<span class="footnote" rel="1" title="الدر المنثور، ج ۵، ص ۳۹">*</span>. </p> <p>و در تفسیر قمی در ذیل آیه: <span class="aya" rel="24_28" data-words="1-10">فإن لم تجدوا فیها أحدا فلا تدخلوها حتی یؤذن لکم</span> گفته: امام فرمود: معنایش این است که اگر کسی را نیافتید که به شما اجازه دخول دهد داخل نشوید، تا کسی پیدا شود و به شما اجازه دهد<span class="footnote" rel="2" title="تفسیر قمی، ج ۲، ص ۱۰۰">*</span>. </p> <p>و در همان کتاب در ذیل آیه‌ <span class="aya" rel="24_29" data-words="1-11">لیس علیکم جناح أن تدخلوا بیوتا غیر مسکونة فیها متاع لکم</span> از امام صادق (ع) روایت کرده که فرمود: منظور از این بیوت حمامها و کاروانسراها و آسیابها است که می‌توانی بدون اجازه داخل شوی<span class="footnote" rel="3" title="کافی، ج ۵، ص ۵۲۱، ح ۲">*</span>. </p> <h3> <span class="title" rel="24_30 24_31 24_27 24_28 24_29 24_32 24_33 24_34">روایاتی در باره چشم فرو بستن از نگاه به نامحرم و حفظ فروج و... </span> </h3> <p> و در کافی به سند خود از ابو عمر و زبیری از امام صادق (ع) روایت کرده که در حدیثی درباره واجبات اعضاء فرمود: بر چشم واجب کرده که به آنچه خدا بر او حرام کرده ننگرد و از آنچه بر او حلال نیست اعراض کند، و ایمان و وظیفه چشم این است. </p> <p>و خدای تبارک و تعالی فرموده: <span class="aya" rel="24_30" data-words="1-8">قل للمؤمنین یغضوا من أبصارهم و یحفظوا فروجهم</span> و مؤمنین را نهی کرده از اینکه به عورت یکدیگر نگاه کنند، و مرد به عورت برادرش نگاه کند، و عورت خود را از اینکه دیگران ببینند حفظ کند، و نیز فرموده: <span class="aya" rel="24_31" data-words="1-9">و قل للمؤمنات یغضضن من أبصارهن و یحفظن فروجهن</span> و زنان مؤمن را نهی کرده از اینکه به عورت خواهر خود نگاه کنند، و نیز عورت خود را از اینکه دیگران به آن نگاه کنند حفظ نمایند. </p> <p>آن گاه اضافه فرمودند که در هر جای قرآن درباره <em>حفظ فرج</em> آیه‌ای هست مقصود حفظ آن از زنا است، مگر این آیه که منظور در آن حفظ از نگاه است<span class="footnote" rel="4" title="الخصال، ص ۳۰۲، ح ۷۸">*</span>. </p> <p>مؤلف: قمی هم در تفسیر خود ذیل این حدیث را از پدرش از ابن ابی عمیر از ابی بصیر از آن جناب روایت کرده، و نظیر آن را از ابی العالیه و ابن زید روایت کرده است<span class="footnote" rel="5" title="قرب الاسناد، ص ۱۰۲">*</span>. </p> <p>و در کافی به سند خود از سعد الاسکاف از ابی جعفر (ع) روایت کرده که فرمود: جوانی از انصار در کوچه‌های مدینه به زنی برخورد که می‌آمد-و در آن ایام زنان مقنعه خود را پشت گوش می‌انداختند-وقتی زن از او گذشت او را تعقیب کرد، و از پشت او را           <code class="page" rel="15,161"/> می‌نگریست، تا داخل کوچه تنگی که امام آن را زقه بنی فلان نامید، شد، و در آنجا استخوان و یا شیشه‌ای که در دیوار بود به صورت مرد گیر کرده آن را بشکافت، همین که زن از نظرش غایب شد متوجه گردید که خون به سینه و لباسش می‌ریزد، با خود گفت: به خدا سوگند نزد رسول خدا (ص) می‌شوم و جریان را به او خبر می‌دهم. </p> <p>سپس فرمود: جوان نزد آن جناب شد و رسول خدا (ص) چون او را بدید پرسید چه شده؟ جوان جریان را گفت پس جبرئیل نازل شد و این آیه را آورد: <span class="aya" rel="24_30" data-words="1-16">قل للمؤمنین یغضوا من أبصارهم و یحفظوا فروجهم ذلک أزکی لهم إن الله خبیر بما یصنعون</span><span class="footnote" rel="1" title="کافی، ج ۵، ص ۵۲۱، ح ۵">*</span>. </p> <p>مؤلف: نظیر این روایت را الدر المنثور از ابن مردویه، از علی بن ابی طالب  (ع) روایت کرده، و ظاهر آن این است که مراد از امر به چشم‌پوشی در آیه شریفه، نهی از مطلق نگاه به زن اجنبی است، هم چنان که ظاهر بعضی از روایات سابق این است که آیه شریفه نهی از نگاه به خصوص فرج غیر است<span class="footnote" rel="2" title="الدر المنثور، ج ۵، ص ۴۰">*</span>. </p> <p>و در آن کتاب (کافی) به سند خود از مروک بن عبید، از بعضی از اصحاب امامیه از امام صادق (ع) روایت کرده که گفت: به وی عرض کردم: زنی که به انسان محرم نیست چه مقدار نگاه به او حلال است؟ فرمود: صورت و کف دو دست، و دو قدمها<span class="footnote" rel="3" title="الدر المنثور، ج ۵، ص ۴۰">*</span>. </p> <p>مؤلف: این روایت را صدوق در خصال از بعضی از اصحاب ما امامیه از آن جناب آورده، و عبارت روایت او چنین است. صورت و دو کف و دو قدم<span class="footnote" rel="4" title="جوامع الجامع، ص ۳۱۴">*</span>. </p> <p>و در قرب الاسناد حمیری از علی بن جعفر از برادرش موسی بن جعفر (ع) نقل کرده که به آن جناب عرضه داشتم: برای مرد چه مقدار جایز است که به زن غیر محرم نگاه کند؟ فرمود: صورت و کف دست و محل سوار (دستبند)<span class="footnote" rel="5" title="الدر المنثور، ج ۵، ص ۴۲">*</span>. </p> <p>و در کافی به سند خود از عباد بن صهیب روایت کرده که گفت. از امام صادق  (ع) شنیدم می‌فرمود: نظر کردن به سر اهل تهامه، و اعراب بادیه و همچنین اهل سواد و علوج (کفار) عیبی ندارد، چون اگر ایشان را نهی کنی منتهی نمی‌شوند. </p> <p>و نیز فرمود: زن دیوانه و کم عقل، که نگاه کردن به موی او و به بدنش عیبی ندارد،           <code class="page" rel="15,162"/> در صورتی است که نگاه عمدی نباشد<span class="footnote" rel="1" title="کافی، ج ۵، ص ۵۲۴، ح ۱">*</span>. </p> <p>مؤلف: گویا مقصود امام (ع) از جمله در صورتی که عمدی نباشد ریبه و شهوت است. </p> <p>و در خصال است که رسول خدا (ص) به امیر المؤمنین (ع) فرمود: یا علی اولین نظری که به زن اجنبی کنی عیبی ندارد، ولی نظر دوم مسئولیت دارد و جایز نیست<span class="footnote" rel="2" title="الخصال، ص ۳۰۶">*</span>. </p> <p>مؤلف: نظیر این روایت را الدر المنثور از جمعی از اصحاب جوامع حدیث از بریدة از آن جناب نقل کرده، که عبارتش چنین است: رسول خدا (ص) به علی  (ع) فرمود: دنبال نگاه به نامحرمان نگاهی دیگر مکن، که اولی برایت بس است، و دومی را حق نداری<span class="footnote" rel="3" title="کافی، ج ۵، ص ۳۳۰، ح ۵">*</span>. </p> <p>و در جوامع الجامع از ام سلمه روایت آورده که گفت: نزد رسول خدا (ص) بودم، و میمونه هم حاضر بود، که پسر ام مکتوم آمد، و این در موقعی بود که ما را به حجاب امر فرموده بود، به ما فرمود: در پرده شوید، عرضه داشتیم یا رسول اللَّه (ص) ابن ام مکتوم که نابینا است ما را نمی‌بیند؟ فرمود آیا شما هم نابینایید؟ مگر شما او را نمی‌بینید؟<span class="footnote" rel="4" title="نور الثقلین، ج ۳، ص ۶۰۰ به نقل از فقیه">*</span>. </p> <p>مؤلف: این را الدر المنثور هم از ابی داوود و ترمذی و نسایی و بیهقی از ام سلمه نقل کرده‌اند<span class="footnote" rel="5" title="کافی، ج ۶، ص ۱۸۹، ح ۱۷">*</span>. </p> <p>و در فقیه آمده که حفص ابن البختری از امام صادق (ع) روایت کرده که فرمود: سزاوار نیست برای زن که در برابر زنان یهود و نصاری برهنه شود، چون می‌روند و نزد شوهران خود تعریف می‌کنند<span class="footnote" rel="6" title="نور الثقلین، ج ۳، ص ۵۹۳ به نقل از فقیه">*</span>. </p> <p>و در مجمع البیان در ذیل جمله: <span class="aya" rel="24_31" data-words="49-52">أو ما ملکت أیمانهن</span> گفته است که بعضی گفته‌اند: منظور از آن غلام و کنیز، از بردگان است، و این قول از امام صادق (ع). </p> <p>             <code class="page" rel="15,163"/> هم روایت شده<span class="footnote" rel="1" title="مجمع البیان، ج ۷، ص ۱۳۸">*</span>. </p> <h3> <span class="title" rel="24_33 24_31 24_32 24_27 24_28 24_29 24_30 24_34">روایاتی در ذیل آیات مربوط به امر و تشویق به نکاح، مکاتبه با بندگان و نهی از اکراه کنیزان به زنا کاری</span> </h3> <p> و در کافی به سند خود از عبد الرحمن بن ابی عبد اللَّه روایت کرده که گفت: از آن جناب پرسیدم: منظور از <span class="aya" rel="24_31" data-words="55-57">غیر أولی الإربة</span> کیست؟ فرمود: احمق و اشخاص تحت ولایت غیر، که زن نمی‌خواهند<span class="footnote" rel="2" title="فروع کافی، ج ۵، ص ۵۲۳، ح ۳">*</span>. </p> <p>و در همان کتاب به سند خود از محمد بن جعفر از پدرش از آبائش (ع) روایت کرده که فرمود: رسول خدا (ص) فرمود: هر کس از ترس عیالمند شدن ازدواج نکند، نسبت به خدای عز و جل سوء ظن دارد و خدا می‌فرماید <span class="aya" rel="24_32" data-words="11-17">إن یکونوا فقراء یغنهم الله من فضله</span><span class="footnote" rel="3" title="تفسیر قمی، ج ۲، ص ۱۰۲">*</span>. </p> <p>مؤلف: در معانی گذشته روایات بسیار زیادی از ائمه اهل بیت (ع) رسیده، که هر کس بخواهد باید برای دیدن آنها به کتب حدیث مراجعه نماید. </p> <p>و در کتاب فقیه است که علاء از محمد بن مسلم از ابی عبد اللَّه (ع) روایت کرده که در معنای آیه: <span class="aya" rel="24_33" data-words="19-23">فکاتبوهم إن علمتم فیهم خیرا</span> فرمود: خیر این است که مسلمان شوند و شهادت به وحدانیت حق و رسالت خاتم الانبیاء ( ص) بدهند، و یک کاری در دست داشته باشند که بتوانند مال المکاتبه را بپردازند و یا صنعت و حرفه‌ای داشته باشند<span class="footnote" rel="4" title="مجمع البیان، ج ۷، ص ۱۴۱">*</span>. </p> <p>مؤلف: در این معنا باز روایات دیگری هست. </p> <p>و در کافی به سند خود از علاء بن فضیل از امام صادق (ع) روایت کرده که در تفسیر آیه‌ <span class="aya" rel="24_33" data-words="19-30">فکاتبوهم إن علمتم فیهم خیرا و آتوهم من مال الله الذی آتاکم</span> فرمود: اگر نخواستی بهای او را کم کنی، بعضی اقساط او را می‌بخشی، البته بیشتر از مقدار استطاعتت هم نمی‌بخشی، عرضه داشتم: مثلا چقدر ببخشم؟ فرمود: امام ابو جعفر (ع) از شش هزار درهم هزار درهم را صرفنظر کرد<span class="footnote" rel="5" title="الدر المنثور، ج ۵، ص ۴۶">*</span>. </p> <p>مؤلف: و در مجمع البیان، و همچنین در الدر المنثور از علی (ع) روایت شده که آن مقدار چهار یک قیمت است<span class="footnote" rel="6" title="مجمع البیان، ج ۷، ص ۱۴۰ و الدر المنثور، ج ۵، ص ۴۶">*</span> و آنچه از ظواهر اخبار استفاده می‌شود این است که             <code class="page" rel="15,164"/> حدی برای آن معین نشده، که با اصل قیمت نسبت معین از یک ششم و یا یک چهارم و یا غیر آن داشته باشد. </p> <p>و در ذیل جمله: <span class="aya" rel="9_60" data-words="12-14">و فی الرقاب</span><span class="footnote" rel="1" title="سوره توبه، آیه ۶۰">*</span>، در جلد نهم این کتاب روایتی از عیاشی گذشت که به مکاتب از سهم فی الرقاب چیزی از زکات داده می‌شود<span class="footnote" rel="2" title="تفسیر عیاشی، ج ۲، ص ۹۳، ح ۷۶">*</span>. </p> <p>و در تفسیر قمی در ذیل آیه‌ <span class="aya" rel="24_33" data-words="31-39">و لا تکرهوا فتیاتکم علی البغاء إن أردن تحصنا</span> گفته که: عرب و قریش رسمشان این بود که کنیزانی را می‌خریدند و از ایشان ضریب سنگین  (نوعی مالیات) می‌گرفتند، بعد می‌گفتند بروید زنا کنید و برای ما پول بیاورید، که خدای تعالی در این آیه ایشان را از این عمل نهی فرمود، در آخر هم فرمود: خدا چنین کنیزانی را در صورتی که مجبور به این کار شده باشند می‌آمرزد<span class="footnote" rel="3" title="مجمع البیان، ج ۷، ص ۱۳۵">*</span>. </p> <p>و در مجمع البیان در ذیل جمله‌ <span class="aya" rel="24_33" data-words="40-43">لتبتغوا عرض الحیاة الدنیا</span> گفته که بعضی گفته‌اند: عبد اللَّه بن ابی شش کنیز داشت و آنان را مجبور می‌کرد به زنا دادن، همین که آیه  <em>تحریم زنا</em> نازل شد کنیزان او نزد رسول خدا (ص) آمدند و از آن جناب تکلیف خواسته و از وضع خود شکوه کردند، پس آیه شریفه نازل شد<span class="footnote" rel="4" title="مجمع البیان، ج ۷، ص ۱۳۵">*</span>. </p> <p>مؤلف: در اینکه عبد اللَّه بن ابی کنیزانی داشت و آنان را به زنا اکراه می‌کرد، روایات دیگری هست، که الدر المنثور آنها را نقل کرده، و این روایت را هم آورده<span class="footnote" rel="5" title="مجمع البیان، ج ۷، ص ۱۳۵">*</span>. و اما اینکه این جریان بعد از نزول تحریم زنا باشد ضعیف است، برای اینکه زنا در مدینه تحریم نشد، بلکه در مکه و قبل از هجرت تحریم شد، و بلکه حرمت آن از همان آغاز ظهور دعوت حقه از ضروریات این دین به شمار می‌رفت، و در تفسیر سوره انعام گذشت که حرمت فواحش که یکی از آنها زنا است از احکام عامه‌ای است که اختصاص به شریعت اسلام نداشته. </p> 
