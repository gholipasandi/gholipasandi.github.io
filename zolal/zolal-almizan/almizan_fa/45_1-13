<h2 class="sura">سوره جاثیه مکی است و سی و هفت آیه دارد </h2><h3 class="ayas">سوره الجاثیة آیه‌های ۱ تا ۱۳</h3><code class="section" rel="45_1-13"/><h3>ترجمه آیات</h3> <p> <span class="trans" rel="45_0">به نام خدای رحمان و رحیم.  </span><span class="trans" rel="45_1">حم. <code class="page" rel="18,234"/> «۱» </span><span class="trans" rel="45_2"> این کتابی است نازل شده از ناحیه خدای عزیز و حکیم.  «۲» </span><span class="trans" rel="45_3">به درستی در آسمانها و زمین آیت‌ها هست برای مردم با ایمان.  «۳» </span><span class="trans" rel="45_4">و نیز در خلقت خودتان و جنبندگانی که همواره منتشر می‌کند آیت‌ها هست برای مردمی که اهل یقین باشند.  «۴» </span><span class="trans" rel="45_5">و نیز در اختلاف شب و روز و رزقی که خدا از آسمان نازل می‌کند و به وسیله آن زمین را بعد از مردنش زنده می‌کند و همچنین در گرداندن بادها از این سو به آن سو آیت‌ها هست برای مردمی که تعقل کنند.  «۵» </span><span class="trans" rel="45_6">اینها همه آیات خدا است که به حق بر تو تلاوت می‌کنیم با این حال بعد از سخن خدا و آیات او دیگر به چه سخنی ایمان می‌آورند.  «۶» </span><span class="trans" rel="45_7">وای بر هر کس که بی‌پروا دروغ می‌گوید و از گناه لذت می‌برد.  «۷» </span><span class="trans" rel="45_8">آیات خدا را می‌شنود که بر او تلاوت می‌شود با این حال از روی تکبر بر انکار خود اصرار می‌ورزد تو گویی اصلا آن را نشنیده. پس او را به عذابی دردناک بشارت بده.  «۸» </span><span class="trans" rel="45_9">و چون به چیزی از آیات ما اطلاع می‌یابد آن را مسخره می‌کند این گونه اشخاص عذابی خوار کننده دارند.  «۹» </span><span class="trans" rel="45_10">و در پشت سرشان جهنم است و آنچه از مال و جاه دنیا به دست آورده‌اند پشیزی به دردشان نمی‌خورد و همچنین هیچ یک از خدایانی که به جای اللَّه ولی خود گرفته‌اند و عذابی عظیم دارند.  «۱۰» </span><span class="trans" rel="45_11">این قرآن هدایت است و کسانی که به آیات پروردگارشان کفر ورزیدند از سخت‌ترین شکنجه‌ها عذابی دردناک دارند.  «۱۱» </span><span class="trans" rel="45_12">البته همان خدا است که دریا را برای شما مسخر کرد تا کشتی‌ها به امر وی در آن به راه افتند و تا از فضل خدا کسب کنید و تا شاید شکر بگزارید.  «۱۲» </span><span class="trans" rel="45_13">و آنچه در آسمانها و آنچه در زمین است همه را برای شما مسخر کرد و همه‌اش از او است و در این خود آیاتی است برای مردمی که تفکر کنند.  «۱۳» </span></p>                     <h3>بیان آیات‌ <span class="title" rel="45_1 45_2 45_3 45_4 45_5 45_6 45_7 45_8 45_9 45_10 45_11 45_12 45_13">غرض و مفاد کلی سوره مبارکه جاثیه</span> </h3> <p> غرض این سوره دعوت عموم بشر است به دین توحید، و پرهیز از عذابی که از آن انذار می‌کند. سوره، نخست با مساله توحید آغاز می‌شود، و سپس به تشریع شریعت برای رسول خدا  (ص) و اینکه بر آن جناب و بر عامه بشر لازم است از آن پیروی کنند<code class="page" rel="18,235"/> اشاره نموده، می‌فرماید: چون در پیش روی خود روزی را دارند که در آن روز بر طبق اعمال صالحی که انجام داده‌اند از ایمان و پیروی شریعت، و بر طبق گناهانی که کرده‌اند از اعراض از دین و غیره محاسبه خواهند شد. آن گاه پیشامدهایی را که هر یک از این دو طایفه در قیامت دارند ذکر می‌کند. </p> <p>البته در خلال این بیانات انذار شدید و تهدید سختی به مستکبرین دارد که از آیات خدا اعراض می‌کنند. و نیز به کسانی که هوای نفس خود را معبود خود گرفته‌اند و خدا آنان را گمراه کرد در عین اینکه به گمراهی خود عالم بودند، هشدار می‌دهد. و از لطائفی که در این سوره آمده بیان معنای نوشتن نامه اعمال و استنساخ آن است. </p> <p>این سوره به شهادت سیاق آیاتش در مکه نازل شده. ولی بعضی از مفسرین<span class="footnote" rel="1" title="روح المعانی، ج ۲۵، ص ۱۳۸">*</span> آیه‌ <span class="aya" rel="45_14" data-words="1-3">قل للذین آمنوا...</span> را از مکی بودن استثناء کرده‌اند، ولی هیچ دلیل و شاهدی بر گفتار خود ندارند. </p> <p><code class="aya" rel="45_1"/><code class="aya" rel="45_2"/> <span class="aya" rel="45_1-2" data-words="1-7">حم، تنزیل الکتاب من الله العزیز الحکیم</span> ظاهرا جمله‌ <span class="aya" rel="45_2" data-words="1-2">تنزیل الکتاب</span> از باب اضافه صفت به موصوف می‌باشد. و <span class="phrase">کلمه  <em rel="fa_45_2_1-1" data-sentence="6:29">تنزیل</em> مصدر به معنای مفعول می‌باشد.</span> و <span class="phrase">جمله <em rel="fa_45_2_3-4" data-sentence="5:33">من اللَّه</em> جار و مجروری است متعلق به تنزیل.</span> و <span class="phrase">تمام این جمله خبر است برای مبتدای حذف شده، یعنی <em rel="fa_45_11_1-1" data-sentence="48:2">هذا</em> .</span> </p> <p>و معنایش این است: این کتابی است نازل شده از ناحیه خدای عزیز حکیم. ما در سابق در باره مفردات این آیه بحث کردیم. </p> <h3> <span class="title" rel="45_3">وجه اینکه فرمود: <span class="aya" rel="45_3" data-words="1-6">إن فی السماوات و الأرض لآیات...</span> و آنچه حرف <em>فی</em> افاده می‌کند</span> </h3> <p> <code class="aya" rel="45_3"/> <span class="aya" rel="45_3" data-words="1-7">إن فی السماوات و الأرض لآیات للمؤمنین</span> کلمه <em>آیات</em> جمع <em>آیت</em> است که به معنای علامت و نشانه‌ای است که بر وجود چیزی دلالت کند، و بدان اشاره نماید. و مراد از اینکه فرمود در آسمانها و زمین علامتها هست این است که اصلا آسمان و زمین آیاتی هستند که بر هستی پدید آورنده خود دلالت می‌کنند، نه اینکه آیتها چیز دیگر باشند، و در ظرف آسمانها و زمین قرار داشته باشند. </p> <p>دلیل بر گفتار ما این است که تعبیرات قرآن کریم از این معنا مختلف است، گاهی می‌فرماید فلان چیز آیت است و گاهی می‌فرماید در فلان چیز آیت است و گاهی هم می‌فرماید در خلقت فلان چیز آیت است ، مثلا یک جا فرموده: <span class="aya" rel="3_190" data-words="1-12">إن فی خلق السماوات و الأرضو اختلاف اللیل و النهار لآیات</span><span class="footnote" rel="2" title="به درستی در خلقت آسمانها و زمین و اختلاف شب و روز آیتها است سوره آل عمران، آیه ۱۹۰">*</span>، جای دیگر آیه مورد بحث است، که آیت را در خود     <code class="page" rel="18,236"/> آسمانها و زمین دانسته، نه در خلقت آنها، و یک جا هم فرموده: <span class="aya" rel="30_22" data-words="1-7">و من آیاته خلق السماوات و الأرض</span><span class="footnote" rel="1" title="و یکی از آیات او آفرینش آسمانها و زمین است سوره روم، آیه ۲۲">*</span> و نظایر این اختلاف تعبیر بسیار است. و از همین اختلاف استفاده می‌شود معنای اینکه در چیزی آیت باشد این است که خود آن چیز آیت باشد، هم چنان که از اختلاف تعبیر دیگری که در آیات بالا بود، و در یکی می‌فرمود: در آسمانها و زمین و در دیگری می‌فرمود در خلقت آسمانها و زمین استفاده می‌شود که مراد از خلقت آسمانها و زمین خود آسمانها و زمین است، نه چیز دیگر. </p> <p>حال باید دید چرا آسمانها و زمین را ظرف آیت دانسته، با اینکه خودش آیت است؟ در پاسخ می‌گوییم: این بدان عنایت است که بفهماند جهات وجود آسمانها و زمین مختلف است، و هر جهت از جهات آنها خود آیتی است از آیات، و اگر خود آسمانها و زمین در نظر گرفته می‌شد، چاره‌ای جز این نبود که همه آنها را یک آیت بگیریم، در حالی که می‌بینیم مثلا زمین را به تنهایی آیات شمرده و فرموده‌ <span class="aya" rel="51_20" data-words="1-5">و فی الأرض آیات للموقنین</span><span class="footnote" rel="2" title="در زمین آیت‌ها هست برای اهل یقین سوره ذاریات، آیه ۲۰">*</span> و اگر خود زمین در نظر گرفته می‌شد باید می‌فرمود: و الأرض آیة للموقنین-زمین آیتی است برای اهل یقین و آن وقت آن منظور فوت می‌شد، و دیگر نمی‌فهمانید که در هستی زمین جهاتی است که هر یک از آن جهات به تنهایی آیتی است مستقل. </p> <p>پس معنای اینکه فرمود: <span class="aya" rel="45_3" data-words="1-5">إن فی السماوات و الأرض...</span> این است که برای وجود آسمانها و زمین جهاتی است که هر جهتش دلالت دارد بر اینکه آفریدگار و مدبرش تنها خداست، و شریکی برای او نیست، برای اینکه آسمانها و زمین با حاجت ذاتیش به پدید آورنده، و با عظمت خلقتش، و بی‌نظیر بودن ترکیبش، و اتصالی که در وجود اجزاء بی شمار و هول‌انگیز آن به یکدیگر است، و ارتباط و اندراجی که نظام‌های جزئی و مخصوص به یک یک موجودات در تحت نظام عمومی و کلی حاکم بر کل عالم دارد، همه دلالت دارد بر اینکه خالقی یکتا دارد، و همان خالق یکتا مدبر آن است. آری، اگر برای این عالم پدید آورنده‌ای نمی‌بود، پدید نمی‌آمد، و اگر مدبرش یکتا نبود، نظامهای جزئی آن با یکدیگر متناقض می‌شد و تدبیر مختلف می‌گشت. </p> <p>از آنچه گذشت روشن گردید اینکه بعضی از مفسرین<span class="footnote" rel="3" title="روح المعانی، ج ۲۵، ص ۱۳۸">*</span> گفته‌اند: جمله <em>فی السماوات</em> در       <code class="page" rel="18,237"/> تقدیر <em>فی خلق السماوات</em> است، صحیح نیست، و بدون هیچ حاجتی بیهوده خود را به زحمت انداخته. </p> <h3> <span class="title" rel="45_1 45_2 45_3 45_4 45_5 45_6 45_7 45_8 45_9 45_10 45_11 45_12 45_13">آیت بودن خلقت انسان و جنبندگان</span> </h3> <p> <code class="aya" rel="45_4"/> <span class="aya" rel="45_4" data-words="1-11">و فی خلقکم و ما یبث من دابة آیات لقوم یوقنون</span> <span class="phrase">کلمه <em rel="fa_45_4_6-6" data-sentence="5:62">یبث</em> از مصدر <em>بث</em> است که به معنای متفرق کردن و افشاندن است.</span> و بث جنبندگان به معنای این است که خدای تعالی آنها را در زمین منتشر و متفرق کرده، هم چنان که در جای دیگر در باره خلقت انسان فرموده: <span class="aya" rel="30_20" data-words="8-12">ثم إذا أنتم بشر تنتشرون</span><span class="footnote" rel="1" title="سوره روم، آیه ۲۰">*</span>. </p> <p>و معنای آیه شریفه این است که: و در خود شما از حیث وجودتان که وجودی است مخلوق و نیز در جنبندگان از این حیث که خدای تعالی خلقشان کرده و در زمین متفرق و پراکنده ساخته، آیاتی است برای مردمی که راه یقین را سلوک می‌کنند. </p> <p>و خلقت انسان علاوه بر اینکه موجودی است زمینی و مرتبط به ماده، نوع دیگری است از خلقت که با خلقت آسمانها و زمین اختلاف دارد، برای اینکه آسمانها و زمین تنها موجودی مادی هستند، ولی انسان موجودی است مرکب از بدنی مادی و ترکیب یافته از موادعنصری و زمینی که با مرگ فاسد و متلاشی می‌شود، و از چیزی دیگر ورای ماده، چیزی که از نسج عالم بالا، و مجرد از ماده است، و به همین جهت با مرگ فاسد نمی‌شود، بلکه در هنگام مرگ، بدن متوفی می‌شود، یعنی به تمام و کمال گرفته می‌شود، و نزد خدا محفوظ می‌ماند، و این چیز همان است که قرآن آن را <em>روح</em> نامیده و فرموده‌ <span class="aya" rel="15_29" data-words="3-7">و نفخت فیه من روحی</span><span class="footnote" rel="2" title="و از روح خود در آن دمیدم سوره حجر، آیه ۲۹">*</span>. </p> <p>و نیز بعد از آنکه خلقت انسان از نطفه، و سپس علقه، و آن گاه مضغه، و در آخر تکمیل ساختمان بدنی او را ذکر می‌کند، می‌فرماید: <span class="aya" rel="23_14" data-words="14-17">ثم أنشأناه خلقا آخر</span><span class="footnote" rel="3" title="و سپس او را خلقتی دیگر کردیم سوره مؤمنون، آیه ۱۴">*</span> و نیز در باره حقیقت مرگ انسان فرموده: <span class="aya" rel="32_11" data-words="1-7">قل یتوفاکم ملک الموت الذی وکل بکم</span><span class="footnote" rel="4" title="بگو آن فرشته مرگ که موکل بر شما است شما را تمام و کامل تحویل می‌گیرد سوره الم سجده، آیه ۱۱">*</span>. </p> <p>پس کسی که در خلقت انسان تدبر و نظر می‌کند، در حقیقت در آیتی ملکوتی نظر می‌افکند، آیتی ورای آیات مادی. و همچنین است ناظر در خلقت جنبندگان، چون آنها نیز جان دارند، دارای حیات و شعورند، هر چند از نظر حیات و شعور، و همچنین از نظر تجهیزات بدنی پائین‌تر از انسانند، ولی همه آنها برای کسی که اهل یقین باشد آیتند، و اهل یقین با         <code class="page" rel="18,238"/> سیر و تفکر در خلقت آنها خدای سبحان را می‌شناسند، و به وحدانیت و بی شریک بودن او در ربوبیت و الوهیت پی می‌برند. </p> <p><code class="aya" rel="45_5"/> <span class="aya" rel="45_5" data-words="1-5">و اختلاف اللیل و النهار...</span> این قبیل آیات جزو آیاتی است که بین زمین و آسمان قرار دارند، آسمانها خود آیتی هستند، زمین هم خود آیتی است، و اختلاف شب و روز آیتی است بین زمین و آسمان و منظور از اختلاف شب و روز، اختلاف آن دو از نظر کوتاهی و بلندی است. اختلاف منظم که از آغاز خلقتش تا کنون دگرگونی نیافته، و بطور هماهنگ فصول چهارگانه بهار و تابستان و پاییز و زمستان را پدید آورده و این چهار فصل در هر ناحیه از نواحی زمین به هر صورتی که بوده اکنون نیز به همان صورت است، و از این به بعد نیز به همین منوال مکرر می‌شود. اختلافی که به آن وسیله خدای سبحان رزق اهل زمین را تدبیر نموده، به ترتیبی صالح رشدشان می‌دهد، هم چنان که خودش فرموده: <span class="aya" rel="41_10" data-words="10-18">و قدر فیها أقواتها فی أربعة أیام سواء للسائلین</span><span class="footnote" rel="1" title="و در زمین در چهار فصل قوت اهل زمین را تامین کرده است، و روزی‌طلبان را یکسان در کسب روزی خود گردانید سوره حم سجده، آیه ۱۰">*</span>. </p> <p> <span class="aya" rel="45_5" data-words="6-18">و ما أنزل الله من السماء من رزق فأحیا به الأرض بعد موتها</span> -مراد از رزقی که خدای تعالی از آسمان نازل می‌کند، باران است. و اگر باران را رزق نامیده، از باب نامیدن سبب به اسم مسبب است، و این گونه نامگذاریها مجازی و شایع است. و نیز ممکن است بدین جهت باشد که باران نیز رزق است، چون همه آب‌های زمین از باران است. و <span class="phrase">منظور از کلمه <em rel="fa_45_5_11-11" data-sentence="14:59">سماء</em> بالای سر و یا ابر است، چون ابر را هم مجازا آسمان می‌گویند.</span> و منظور از  احیاء زمین بعد از مردنش زنده کردن گیاهان و درختانی است که در زمستان می‌میرند. و تعبیر از آن به زنده کردن بعد از موت، خالی از اشاره به مساله معاد نیست<span class="footnote" rel="2" title="هم چنان که در آیه پنجم از سوره حج نیز زنده کردن مردگان در قیامت را به زنده کردن گیاهان تشبیه کرده است، بدانجا مراجعه شود - مترجم">*</span>. </p> <p> <span class="aya" rel="45_5" data-words="19-21">و تصریف الریاح</span> -یعنی گرداندن بادها از این سو به آن سو، و فرستادنش از سویی به سویی دیگر، که در همین گرداندن بادها فواید عمومی بسیاری نهفته است، و از همه فوائدش عمومی‌تر حرکت دادن ابرها است به نقاط مختلف جهان. و یکی دیگر تلقیح گیاهان، و دفع عفونت‌ها، و بوهای بد است. </p> <p> <span class="aya" rel="45_5" data-words="22-24">آیات لقوم یعقلون</span> -یعنی در آنچه گفته شد آیاتی است برای مردمی که تعقل می‌کنند، یعنی با عقلی که خدا در آنان به ودیعت سپرده بین حق و باطل و خوب و بد تمییز     <code class="page" rel="18,239"/> می‌دهند. در این آیات می‌بینیم هر دسته از آنها به قومی اختصاص داده شده یک دسته‌به مؤمنین، یک دسته به قومی که اهل یقینند، دسته دیگر به قومی که تعقل می‌کنند. </p> <p>و شاید وجهش این باشد که آیت احیاء زندگان به دلالتی ساده و همه کس فهم دلالت می‌کند بر اینکه خودش خود را ایجاد نکرده، و بطور اتفاق و تصادفی هم پیدا نشده، بلکه پدید آورنده‌ای ایجادش کرده، و به دنبالش آثار و افعال آنها را پدید آورده، آثار و افعالی که این نظام مشهود از آن آثار پدید آمده است، پس خالق آسمانها، خالق همه عالم و رب همه است، و انسان این معنا را با فهم ساده خود می‌فهمد، و انسانهای با ایمان هم همین را می‌فهمند، و از آن منتفع می‌شوند. </p> <p>ولی این معنا را که خالق انسان و سایر جنبندگان دارای حیات و شعور، خداست از این جهت که ارواح و نفوس موجودات زنده با شعور از عالمی ورای عالم ماده است که نامش را <em>عالم ملکوت</em> می‌گذاریم، قرآن کریم کمال ادراک و مشاهده این معنا را مختص به اهل یقین دانسته، نه به عموم مردم و فهم‌های ساده آنان، و در این باره فرموده‌ <span class="aya" rel="6_75" data-words="1-12">و کذلک نری إبراهیم ملکوت السماوات و الأرض و لیکون من الموقنین</span><span class="footnote" rel="1" title="سوره انعام، آیه ۷۵">*</span>. </p> <p>و اما آیت اختلاف لیل و نهار، و بارانهایی که زمین را زنده می‌کند، و چرخاندن بادها از آنجا که انواع مختلف و جهات متعدد دارد و مرتبط با زمین و زمینی‌ها است، و دارای فواید بی شمار و منافعی دامنه‌دار و بسیار است که درک همه آنها محتاج به تعقل فکری و تفصیلی و عمیق است، و فهم ساده عموم مردم از درک آن عاجز است، لذا درک آن را به قومی که تعقل کنند اختصاص داده. گو اینکه آیات مزبور برای همه آیت می‌باشند لیکن از آنجا که تنها دانشمندان و صاحبان تعقل از آنها بهره‌مند می‌شوند بدین جهت این آیات را به ایشان اختصاص داده. </p> <h3> <span class="title" rel="45_4 45_5 45_3">وجه <span class="phrase">اینکه هر دسته از آیات را به ترتیب برای <em rel="fa_45_3_7-7" data-sentence="39:148">مؤمنین</em> ، <span class="aya" rel="45_4" data-words="10-11">لقوم یوقنون</span> و <span class="aya" rel="45_5" data-words="23-24">لقوم یعقلون</span> ذکر فرمود</span></span> </h3> <p> <span class="phrase">در این میان می‌بینیم که از این طبقه گاهی تعبیر فرموده به قومی که <em rel="fa_45_4_11-11" data-sentence="65:36">یوقنون</em> و گاهی به قومی که <em rel="fa_45_5_24-24" data-sentence="141:2">یعقلون</em> .</span> و <span class="phrase">از تعبد مردم که با فهم ساده خود پی به حقیقت می‌برند تعبیر فرموده به <em rel="fa_45_3_7-7" data-sentence="68:2">مؤمنین</em> .</span> <span class="phrase">از این اختلاف در تعبیر فهمیده می‌شود که مراد از <em>ایمان اصل</em> آن است که آیاتش ساده و بسیط است و چون به دست آمدن ایمان تدریجی نیست، از دارندگان ایمان تعبیر به وصف کرد، به خلاف ایمان اهل یقین و عقل که به خاطر دقت آیات آن، و بلندی افق آنها، و به خاطر اینکه خرده خرده و به تدریج به دست می‌آید، از آنان به مضارع <em rel="fa_45_5_24-24" data-sentence="312:102">یعقلون</em> ،   <code class="page" rel="18,240"/> <em rel="fa_45_4_11-11" data-sentence="416:42">یوقنون</em> تعبیر کرد که دلالت بر استمرار تجددی دارد.</span> </p> <p>بعضی از مفسرین در توجیه ترتیبی که برای مصادیق و اهل آیات سه‌گانه هست، و اینکه چرا اول اهل ایمان، و دوم اهل ایقان و سوم اهل عقل را ذکر کرده گفته‌اند: این ترتیب از نظر ترقی دادن مطلب است، چون ایقان مرتبه خاصی است در ایمان، و معلوم است که باید بعد از ایمان ذکر شود، و عقل هم مدار ایمان و ایقان است، چون منظور ما از عقل عقلی است که مؤید به نور بصیرت باشد، و به وسیله چنین عقلی است که ایمان و یقین از قرار گرفتن در دسترس شک و تردید خلاص می‌شود، و در نتیجه ایمان به حد یقین می‌رسد، و با رسیدنش به حد یقین و محکم شدنش همه خیرات رو می‌آورد. و در ترتیب آیات نیز همین ترتیب که در مراتب سه‌گانه است رعایت شده. این توجیه از گفتار زمخشری در کشاف استفاده می‌شود<span class="footnote" rel="1" title="تفسیر کشاف، ج ۴، ص ۲۸۵">*</span>. </p> <p>اشکالی که ما به کلام زمخشری داریم، این است که مقتضای توصیفی که وی برای عقل کرده این است که قبل از دومی و حتی قبل از اولی قرار گیرد، یعنی مرتبه اول شمرده شود، نه سوم. علاوه بر اینکه ما نفهمیدیم که چگونه ممکن است شک عارض بر یقین شود، حتی تصورش هم برای ما ممکن نیست. </p> <p>بعضی دیگر-که همان صاحب تفسیر کشف باشد-در توجیه ترتیب مزبور گفته است بدین جهت اول ایمان و سپس ایقان و در آخر تعقل را ذکر کرده که تمامیت نظر و تدبر در دوم ناگزیر و محتاج است به نظر در اولی، چون آسمانها و زمین به وجهی از اسباب پیدایش حیوان است، و به همین جهت باید قبل از یادآوری خلقت حیوان یادآوری شود. و همچنین نظر در سومی ناگزیر می‌سازد که ما در دو تای اول نیز نظر کنیم. اما اینکه باید به اولی (خلقت آسمانها و زمین) نظر کنیم که روشن است و احتیاج به بیان ندارد، و اما نظر و توجه به دومی  (خلقت حیوان) برای این است که خلقت حیوان علت غایی است. پس معرفت سومی موقوف است بر معرفت علت غائیش که دومی است، چون علت قبل از معلول است<span class="footnote" rel="2" title="روح المعانی، ج ۲۵، ص ۱۴۱">*</span>. </p> <p>این توجیه نیز به فرض اینکه درست باشد توجیه ترتیب آیات سه‌گانه است، نه صفات سه‌گانه ایمان و ایقان و عقل. علاوه بر اینکه سومی هم مانند اولی از اسباب بوجود آمدن حیوان است، پس باید آن نیز قبل از دومی ذکر می‌شد. و به وجهی دومی علت غایی اولی است، پس باید آن هم قبل از اولی ذکر می‌شد، همانطور که قبل از سومی ذکر شد. </p> <p>     <code class="page" rel="18,241"/> فخر رازی در توجیه این ترتیب گفته است: سبب آن این است که این معنا را بفهماند که اگر ایمان دارید این دلالت‌ها را بفهمید، و اگر ایمان ندارید، و در عین حال می‌خواهید دارای جزم و یقین باشید و از شک و تردید درآیید، این دلائل دیگر را بفهمید، و اگر نه ایمان دارید و نه می‌خواهید اهل یقین باشید، پس حد اقل در فهمیدن دلائل سوم کوشش کنید<span class="footnote" rel="1" title="تفسیر فخر رازی، ج ۲۷، ص ۲۵۹">*</span>. </p> <p>این وجه هم به فرضی که صحیح باشد توجیه ترتیب صفات سه‌گانه ایمان و ایقان و عقل است، نه توجیه این که چرا آیات سه‌گانه را بدین ترتیب ذکر کرده. علاوه بر اینکه لازمه این توجیه آن است که آیات سه‌گانه هیچ اختصاصی به صفات سه‌گانه نداشته باشد، بلکه همه‌اش مربوط به همه صفات باشد، و سیاق آیات با چنین احتمالی مساعد نیست. از این هم که بگذریم از ظاهر کلام فخر رازی برمی‌آید که <em>یقین</em> را به <em>جزم</em> -که همان علم باشد- تفسیر کرده. و بنا بر این تفسیر، برای عقل چیزی جز حکم ظنی نمی‌ماند، و آن هم در معارف اعتقادی هیچ اعتباری ندارد. </p> <h3> <span class="title" rel="45_6">مقصود از ایمان به آیات خدا و معنای جمله‌ <span class="aya" rel="45_6" data-words="7-13">فبأی حدیث بعد الله و آیاته یؤمنون</span> </span> </h3> <p> <code class="aya" rel="45_6"/> <span class="aya" rel="45_6" data-words="1-13">تلک آیات الله نتلوها علیک بالحق فبأی حدیث بعد الله و آیاته یؤمنون</span> ایمان به هر چیز عبارت است از علم به آن با التزام عملی به آن، پس صرف علم و یقین به وجود چیزی بدون التزام عملی، ایمان به آن چیز نیست. خدای تعالی در این باره می‌فرماید: <span class="aya" rel="27_14" data-words="1-6">و جحدوا بها و استیقنتها أنفسهم</span><span class="footnote" rel="2" title="آن را انکار کردند با اینکه دلهایشان یقین به آن داشت سوره نمل، آیه ۱۴">*</span>. و نیز فرموده‌ <span class="aya" rel="45_23" data-words="7-11">و أضله الله علی علم</span><span class="footnote" rel="3" title="خدای تعالی، او را در عین اینکه عالم بود گمراه کرد سوره جاثیه، آیه ۲۳">*</span>. </p> <p>و کلمه <em>آیات</em> به معنای علامتهای دلالت کننده است، پس آیات تکوینیه خدا عبارت است از اموری وجودی که با وجود خارجی خود دلالت می‌کند بر اینکه خدای تعالی در خلقت عالم یگانه است، و در اینکار شریکی ندارد، و به صفات کمالیه متصف است و از هر نقص و حاجت منزه است. </p> <p>و ایمان به این آیات معنایش ایمان داشتن به دلالت آنها بر هستی خدا است که لازمه داشتن چنین ایمانی، ایمان داشتن به خدا بر طبق دلالت این ادله است، نه خدایی که این ادله بر آن دلالت نکند. </p> <p>و آیات قرآن کریم نیز از این جهت آیات نامیده شده‌اند که بیانگر آیات تکوینیه هستند، آیات تکوینیه‌ای که گفتیم بر هستی و صفات خدا دلالت دارند. و یا از این جهت       <code class="page" rel="18,242"/> آیات نامیده شده‌اند که بیانگر معارف اعتقادی و یا احکام عملی، و یا احکام اخلاقی می‌باشند. احکامی که خدا آن را می‌پسندد، و بدان امر می‌کند، و از بندگانش می‌خواهد که به آنها عمل کنند، چون مضامین آن آیات بر آن احکامی دلالت دارد که از ناحیه خدا نازل شده است، و ایمان به این آیات ایمان به دلالت آنها بر خدای تعالی است که قهرا ملازم با ایمان به مدلول آنها نیز هست. </p> <p>و نیز معجزات را از این رو آیات می‌نامند که اگر از قبیل مرده زنده کردن و امثال آن باشد، آیاتی کونیه است، و همان دلالت آیات کونیه را دارد. و اگر از قبیل پیشگوییها و یا خود قرآن کریم باشد که برگشت دلالت آنها نیز به دلالت آیات کونیه خواهد بود، چون با هستی خود، دلالت می‌کند بر هستی خدای تعالی و صفات او. </p> <p> <span class="aya" rel="45_6" data-words="1-5">تلک آیات الله نتلوها علیک</span> -این جمله اشاره است به آیات قرآنی که بر آن جناب تلاوت شده، و ممکن هم هست اشاره باشد به آیت‌های وجودیی که در سه آیه قبل بدان اشاره شده بود. <span class="phrase">این سؤال پیش می‌آید که پس چرا فرمود <em rel="fa_45_6_4-4" data-sentence="36:59">نتلوها</em> در پاسخ می‌گوییم به این عنایت که دال و مدلول با هم متحدند.</span> <span class="phrase">پس بنا بر این احتمال، در این جمله، در عین حال که فرموده:  <em rel="fa_45_6_4-4" data-sentence="58:29">نتلوها</em> نظری به آیت بودن قرآن ندارد.</span> </p> <p> <span class="aya" rel="45_6" data-words="7-13">فبأی حدیث بعد الله و آیاته یؤمنون</span> -بعضی از مفسرین<span class="footnote" rel="1" title="تفسیر کشاف، ج ۴، ص ۲۸۵">*</span> گفته‌اند: این جمله از قبیل این سخن است که کسی بگوید: من از زید و کرمش در شگفتم با اینکه از زید در شگفت نیست، بلکه از کرم و سخاوت او در شگفت است. و معنای جمله بر حسب نظر دقیق این است که کرم زید مرا به شگفت آورده، و زید از حیث کرمش مرا به شگفت درآورده، در نتیجه معنای جمله مورد بحث هم این می‌شود که بعد از آیات خدا-یعنی آیات قرآنش-دیگر به چه سخنی ایمان می‌آورند، یعنی وقتی به این سخن ایمان نیاورند دیگر بعد از آن به چه سخنی ایمان خواهند آورد. </p> <p>بعضی<span class="footnote" rel="2" title="مجمع البیان، ج ۹، ص ۷۳">*</span> دیگر گفته‌اند: در این جمله چیزی حذف شده، و تقدیرش چنین است: اذا لم یؤمنوا فبای حدیث بعد حدیث اللَّه و آیاته یؤمنون یعنی اینان که ایمان نیاوردند، دیگر به چه حدیثی بعد از حدیث خدا و آیاتش ایمان می‌آورند. </p> <p>ولی بنا بر این که تقدیر چنین باشد، مناسب‌تر آن است که بگوییم: مراد از     <code class="page" rel="18,243"/> آیات، آیات تکوینی است، نه آیات قرآنی، و به همین جهت مرحوم طبرسی بعد از نقل این قول گفته: فرق بین حدیث به معنای قرآن و بین آیات این است که حدیث عبارت است از داستانهای عبرت‌آموزی که بین حق از باطل جدایی می‌افکند، و آیات عبارت است از ادله‌ای که بین صحیح و فاسد جدایی می‌اندازد<span class="footnote" rel="1" title="مجمع البیان، ج ۹، ص ۷۳">*</span>. </p> <p>و از بین این دو قول، قول اول لطیف‌تر است. </p> <h3> <span class="title" rel="45_7">وصف حال هر <span class="aya" rel="45_7" data-words="3-4">أفاک أثیم</span> که به آیات خدا استکبار ورزیده استهزاء می‌کنند و... </span> </h3> <p> <code class="aya" rel="45_7"/> <span class="aya" rel="45_7" data-words="1-4">ویل لکل أفاک أثیم</span>  <span class="phrase"><em rel="fa_45_7_1-1" data-sentence="0:81">ویل</em> به معنای هلاکت، و <em rel="fa_45_7_3-3" data-sentence="70:49">افاک</em> مبالغه از <em rel="fa_45_7_3-3" data-sentence="134:26">افک</em> است که به معنای دروغ است.</span> و <span class="phrase">کلمه <em rel="fa_45_7_4-4" data-sentence="5:116">أثیم</em> مشتق از <em>اثم</em> است که به معنای گناه و نافرمانی است، و معنای آیه این است که هلاکت و مرگ بر هر دروغگوی گناهکار.</span> <code class="aya" rel="45_8"/> <span class="aya" rel="45_8" data-words="1-11">یسمع آیات الله تتلی علیه ثم یصر مستکبرا کأن لم یسمعها...</span> این جمله صفت هر افاک اثیم است. <em>و کلمه</em> ثم تاخر رتبی را می‌رساند، و معنای استبعاد را می‌فهماند. و <span class="phrase">کلمه <em rel="fa_45_8_7-7" data-sentence="5:75">یصر</em> مضارع از <em>اصرار</em> است که به معنای ملازمت و دست برنداشتن از فعلی است.</span> </p> <p>و معنای جمله این است که: افاک اثیم آیات خدا را-که همان آیات قرآنی است- می‌شنود که برایش می‌خوانند، و باز هم از کفر خود دست برنداشته، هم چنان در برابر حق مقاومت و گردنکشی می‌کند، و در مقابل آن خاضع نمی‌گردد، مثل اینکه اصلا این آیات را نشنیده، پس تو او را به عذابی دردناک بشارت بده. </p> <p><code class="aya" rel="45_9"/> <span class="aya" rel="45_9" data-words="1-8">و إذا علم من آیاتنا شیئا اتخذها هزوا...</span> <span class="phrase">از ظاهر سیاق برمی‌آید که ضمیر <em rel="fa_45_9_7-7" data-sentence="30:347">اتخذها</em> به آیات برمی‌گردد، و کلمه <em rel="fa_45_9_8-8" data-sentence="113:307">هزوا</em>  هم مربوط به همه آیات است، نه آنچه که بدان عالم شده، چون اگر متعلق و مربوط به خصوص آن آیات بود، باید می‌فرمود <em rel="fa_45_9_7-7" data-sentence="279:182">اتخذه</em> و اینکه ضمیر مؤنث آورده، خود کمال جهل آن افاک اثیم را می‌رساند، و معنایش این می‌شود: این افاک اثیم و این مصر و مستکبر چون به بعضی از آیات ما عالم می‌شود، همه آنها را استهزاء می‌کند.</span> </p> <p> <span class="aya" rel="45_9" data-words="9-12">أولئک لهم عذاب مهین</span> -چنین کسانی عذابی مهین دارند، یعنی عذابی ذلیل کننده. و اگر عذاب را به این صفت توصیف فرمود، برای این است که در مقابل استکبار و خودپرستی آنان و استهزاءشان قرار گیرد. و <span class="phrase">اشاره به <em rel="fa_45_9_9-9" data-sentence="9:145">اولئک</em> که مخصوص جماعت است،   <code class="page" rel="18,244"/> اشاره به‌ <span class="aya" rel="26_222" data-words="3-5">کل أفاک أثیم</span> است.</span> البته در تفسیر آیه وجوهی دیگر گفته‌اند که چون فائده‌ای در نقل آنها ندیدیم از نقل و ایراد آن اقوال صرفنظر کردیم. </p> <p><code class="aya" rel="45_10"/> <span class="aya" rel="45_10" data-words="1-18">من ورائهم جهنم و لا یغنی عنهم ما کسبوا شیئا و لا ما اتخذوا من دون الله أولیاء</span> به خاطر اینکه مشتغل به دنیا شدند، و از حق اعراض نموده توجهی به آثار سوء اعمال خود نکردند، جهنم را پشت سر آنان قرار داد، و فرمود: در پشت سر جهنمی دارند. با اینکه جهنم در پیش رو و آینده آنان قرار دارد، و دارند بطرف آن می‌روند. </p> <p><span class="phrase">بعضی از مفسرین<span class="footnote" rel="1" title="روح المعانی، ج ۲۵، ص ۱۴۴">*</span> گفته‌اند: کلمه <em rel="fa_45_10_2-2" data-sentence="102:133">ورائهم</em> به معنای قدامهم-پیش رویشان  است، از آن جمله مرحوم طبرسی در مجمع البیان گفته: کلمه <em>وراء</em> هم به معنای پشت سر است، و هم پیش رو.</span> هر چیزی از تو گم شود ورای تو قرار می‌گیرد، چه اینکه پشت سرت باشد، و چه پیش رویت<span class="footnote" rel="2" title="مجمع البیان، ج ۹، ص ۷۳">*</span>. و تعبیر به‌ <span class="aya" rel="45_10" data-words="1-3">من ورائهم جهنم</span> می‌فهماند که این قضاء رانده شده حتمی است. </p> <p>و مراد از آنچه کسب کرده‌اند در جمله‌ <span class="aya" rel="45_10" data-words="4-10">و لا یغنی عنهم ما کسبوا شیئا</span> اموال و هر چیز دیگری است که در دنیا به دست آورده‌اند. و کلمه <em>شیئا</em> از آنجا که نکره آمده تحقیر را افاده می‌کند، و چنین معنا می‌دهد که در روز حساب آنچه از مال و جاه و یاوران که در دنیا کسب کرده بودند، حتی به قدر پشیزی به دردشان نمی‌خورد. </p> <p>و کلمه <em>ما</em> در جمله‌ <span class="aya" rel="45_10" data-words="11-18">و لا ما اتخذوا من دون الله أولیاء</span> مصدریه است، و مراد از اولیاء همان ارباب اصنام است، که مشرکین آنها را برای خود ارباب پنداشته، و معتقد بودند که در درگاه خدا ایشان را شفاعت می‌کند. ممکن هم هست مراد از آنها همان بت‌ها باشند. </p> <p>و جمله‌ <span class="aya" rel="45_10" data-words="19-22">و لهم عذاب عظیم</span> تاکید همان وعید و تهدیدی است که در جمله‌ <span class="aya" rel="45_7" data-words="1-4">ویل لکل أفاک أثیم</span>، و هم در جمله‌ <span class="aya" rel="45_8" data-words="12-14">فبشره بعذاب ألیم</span>، و بار سوم در جمله‌ <span class="aya" rel="45_9" data-words="9-12">أولئک لهم عذاب مهین</span>، و بار چهارم در جمله‌ <span class="aya" rel="45_10" data-words="1-3">من ورائهم جهنم</span>، و بار پنجم در جمله‌ <span class="aya" rel="45_10" data-words="19-22">و لهم عذاب عظیم</span> داده بود، که در خلال این پنج جمله فهمانده بود که عذابشان هم الیم است، و هم مهین، و هم عظیم. </p> <p><code class="aya" rel="45_11"/> <span class="aya" rel="45_11" data-words="1-12">هذا هدی و الذین کفروا بآیات ربهم لهم عذاب من رجز ألیم</span> <span class="phrase">کلمه <em rel="fa_45_11_1-1" data-sentence="5:241">هذا</em> اشاره به قرآن است، و اگر فرمود <em>این هدایت است</em> و نفرمود این     <code class="page" rel="18,245"/> هادی است به منظور مبالغه در هدایت است، هم چنان که وقتی می‌خواهیم بگوییم: زید بی‌اندازه عادل است، می‌گوییم: <em>زید عدل است</em> .</span> و <span class="phrase">کلمه <em rel="fa_45_11_11-11" data-sentence="5:81">رجز</em> -به طوری که گفته‌اند- به معنای شدیدترین عذاب است، و در اصل به معنای اضطراب بوده.</span> </p> <p>این آیه شریفه در مقام رد آن نسبتی است که به قرآن دادند، و آن را با استهزاء خود خوار شمردند، و خلاصه، تهدید کسانی است که به آیات خدا کفر بورزند. </p> <p><code class="aya" rel="45_12"/> <span class="aya" rel="45_12" data-words="1-9">الله الذی سخر لکم البحر لتجری الفلک فیه بأمره...</span> بعد از آنکه خدای سبحان حال افاکان را بیان کرد. که از ایمان به آیات خدا وقتی که برای آنان تلاوت می‌شود آن آیات را استکبار می‌ورزند، و استهزاء می‌کنند با اینکه علم به حقانیت آن دارند. و سپس با بیانی مبالغه‌آمیز آنان را به سخت‌ترین عذاب تهدید نمود، اینک در این آیه با خطاب دسته جمعی، کفار و مؤمنین را مخاطب قرار می‌دهد و پاره‌ای از آیات ربوبیت را که در آن منتی عظیم بر آنان هست و به هیچ وجه نمی‌توانند آن را انکار کنند، برمی‌شمارد. </p> <p>و به این منظور نخست مساله تسخیر دریا، و سپس تسخیر تمامی موجودات در زمین و آسمان را خاطرنشان می‌سازد، و معلوم است که هیچ انسانی به خود اجازه نمی‌دهد که این گونه آیات را انکار کند، مگر آنکه فطرت انسانیت خود را از دست داده باشد، و فراموش کرده باشد که موجودی است دارای تفکر، و به خاطر همین خاصیت تفکر از سایر جانداران متمایز شده است. </p> <p>و بنا بر این حرف لام در کلمه <em>لکم</em> لام غایت خواهد بود، و به آیه چنین معنا می‌دهد: خداوند به خاطر شما دریا را مسخر کرد، یعنی آن را طوری آفرید که کشتی شما بتواند بر روی آن جریان یابد و انسانها از آن بهره‌مند شوند. ممکن هم هست لام را لام تعدیه بگیریم، در نتیجه مسخر کننده دریا خود انسان می‌شود، که آن را به اذن خدا مسخر خود می‌کند. </p> <p>و جمله‌ <span class="aya" rel="45_12" data-words="6-9">لتجری الفلک فیه بأمره</span> غایت و نتیجه تسخیر بحر است، و جریان کشتی در دریا به امر خدا، عبارت است از ایجاد جریان با کلمه <em>کن</em> ، چون آثار اشیاء نیز مانند خود اشیاء منسوب به خدای تعالی است. و معنای جمله‌ <span class="aya" rel="45_12" data-words="10-13">و لتبتغوا من فضله</span> این است که خدای تعالی دریاها را این چنین رام کرد، تا شما عطیه او را طلب کنید، یعنی با سفرهای دریایی، رزق خود را به دست آورید. </p> <p>و معنای جمله‌ <span class="aya" rel="45_12" data-words="14-16">و لعلکم تشکرون</span> این است که خدای تعالی چنین کرد، به امید اینکه شما در مقابل آن، او را شکر گزارید. </p> <p><code class="aya" rel="45_13"/> <span class="aya" rel="45_13" data-words="1-12">و سخر لکم ما فی السماوات و ما فی الأرض جمیعا منه...</span> این سخن از باب ترقی دادن کلام، و عطف عام بر خاص است. قبلا داستان تسخیر<code class="page" rel="18,246"/> دریاها را فرموده بود که جزیی از اجزاء آسمان و زمین است، و در اینجا تسخیر همه موجودات در آسمانها و زمین را برای انسان‌ها به رخ می‌کشد. و سخن در باره کلمه <em>لکم</em> همان سخنی است که در نظیر آن در آیه قبل گذشت. و <span class="phrase">کلمه <em rel="fa_45_13_11-11" data-sentence="5:43">جمیعا</em> تاکید است برای آنچه در آسمانها و زمین است.</span> ممکن هم هست حال از آن باشد. </p> <h3> <span class="title" rel="45_13"><span class="phrase">مفاد کلمه <em rel="fa_45_13_12-12" data-sentence="10:113">منه</em> در جمله‌ <span class="aya" rel="45_13" data-words="1-12">و سخر لکم ما فی السماوات و ما فی الأرض جمیعا منه</span></span> </span> </h3> <p> <span class="aya" rel="45_13" data-words="1-11">و سخر لکم ما فی السماوات و ما فی الأرض جمیعا</span> -معنای تسخیر آنچه در آسمانها و زمین است برای انسان، این است که اجزاء عالم مشهود همه بر طبق یک نظام جریان دارد، و نظامی واحد بر همه آنها حاکم است و بعضی را به بعضی دیگر مرتبط، وهمه را با انسان مربوط و متصل می‌سازد، و در نتیجه انسان در زندگی خود از موجودات علوی و سفلی منتفع می‌شود، و روز به روز دامنه انتفاع و بهره‌گیری جوامع بشری از موجودات زمینی و آسمانی گسترش می‌یابد، و آنها را از جهات گوناگون واسطه رسیدن به اغراض خود یعنی مزایای حیاتی خود قرار می‌دهد، پس به همین جهت تمامی این موجودات مسخر انسانند. </p> <p>و <span class="phrase">کلمه <em>من</em> در <em rel="fa_45_13_12-12" data-sentence="20:114">منه</em> ابتداء را می‌رساند، و ضمیر آن به خدای تعالی برمی‌گردد، و این جار و مجرور حال است برای آنچه در آسمانها و زمین است.</span> و معنایش این می‌شود که خدای تعالی تمامی آنچه را که در آسمانها و زمین است مسخر شما کرد، در حالی که هستی همه آنها از ناحیه خدا آغاز شده است. </p> <p>پس ذوات همه موجودات از ناحیه خدا آغاز شده، چون او آنها را ایجاد کرده، در حالی که قبل از ایجاد الگویش را از جایی نگرفته. و همچنین آثار و خواص آنها نیز مخلوقات اویند که یکی از آثار و خواص آنها همین ارتباط آنها به یکدیگر است که نظام جاری در آنها بوجود آورده، نظامی که با زندگی انسانها مرتبط است، هم چنان که در جای دیگر فرموده: <span class="aya" rel="30_11" data-words="1-5">الله یبدؤا الخلق ثم یعیده</span><span class="footnote" rel="1" title="خدا است که خلق را بدون الگو ایجاد کرده و دوباره اعاده‌اش می‌کند سوره روم، آیه ۱۱">*</span> و نیز فرموده: <span class="aya" rel="85_13" data-words="1-5">إنه هو یبدئ و یعید</span><span class="footnote" rel="2" title="او به حقیقت نخست خلق را بیافریند و (پس از مرگ) دوباره به عرصه قیامت بازگرداند سوره بروج، آیه ۱۳">*</span>. </p> <p><span class="phrase">مفسرین<span class="footnote" rel="3" title="روح المعانی، ج ۲۵، ص ۱۴۵">*</span> برای کلمه <em rel="fa_45_13_12-12" data-sentence="89:93">منه</em> معانی دیگری ذکر می‌کنند که هیچ یک از آنها خالی از تکلف نیست، و به همین جهت متعرض آنها نشدیم.</span> </p> <p> <span class="aya" rel="45_13" data-words="13-18">إن فی ذلک لآیات لقوم یتفکرون</span> -وجه ارتباط آیات نامبرده با تفکر روشن است. </p> 
