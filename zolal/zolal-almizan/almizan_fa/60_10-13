<h3 class="ayas">سوره الممتحنة آیه‌های ۱۰ تا ۱۳</h3><code class="section" rel="60_10-13"/><h3>ترجمه آیات</h3> <p> <span class="trans" rel="60_10">ای کسانی که ایمان آورده‌اید زنانی که به عنوان اسلام و ایمان (از دیار خود) هجرت کرده و به سوی شما آمدند خدا (به صدق و کذب) ایمانشان داناتر است شما از آنها تحقیق کرده و امتحانشان کنید اگر با ایمانشان شناختید آنها را (بپذیرید) و دیگر به شوهران کافرشان برمگردانید که هرگز این زنان مؤمن بر آن کفار و آن شوهران کافر بر این زنان حلال نیستند، ولی مهر و نفقه‌ای را که شوهران مخارج آن زنان کرده‌اند<code class="page" rel="19,408"/> به آنها بپردازید و باکی نیست که شما با آنان ازدواج کنید در صورتی که اجر و مهرشان را بدهید و هرگز تمسک مکنید به عصمتهای زنان کافر و شما (اگر زنانتان از اسلام به کفر برگشتند) از کفار مهر و نفقه مطالبه کنید آنها هم (اگر زنانشان ایمان آوردند) مهر و نفقه بطلبند، این حکم خداست میان شما بندگان و خدا به حقایق امور دانا و به مصالح خلق آگاه است.  «۱۰» </span><span class="trans" rel="60_11">و اگر از زنان شما کسانی (مرتد شده) به سوی کافران رفتند شما در مقام انتقام برآیید و به قدر همان مهر و نفقه‌ای که خرج کرده‌اید به مردانی که زنانشان رفته‌اند بدهید و از خدایی که به او ایمان آورده‌اید بترسید و پرهیزکار شوید.  «۱۱» </span><span class="trans" rel="60_12">ای پیغمبر!چون زنان مؤمن آیند که با تو بر ایمان بیعت کنند که دیگر هرگز شرک به خدا نیاورند و سرقت و زنا نکنند و اولاد خود را به قتل نرسانند، و بر کسی افتراء و بهتان میان دست و پای خود نبندند  (یعنی فرزندی که میان دست و پای خود پرورده و علم به آن از انعقاد نطفه دارند به دروغ به کسی نبندند) و با تو در هیچ امر به معروفی (که به آنها کنی) مخالفت نکنند بدین شرایط با آنها بیعت کن و بر آنان از خدا آمرزش و غفران طلب کن که خدا بسیار آمرزنده و مهربانست.  «۱۲» </span><span class="trans" rel="60_13">ای اهل ایمان هرگز قومی را که خدا بر آنان غضب کرده (یعنی جهودان) یار و دوستدار خود مگیرید که آنها از عالم آخرت به کلی مایوسند چنان که کافران از اهل قبور نومیدند.  «۱۳» </span></p>     <h3>بیان آیات‌ <span class="title" rel="60_10 60_11 60_12 60_13">حکم زنانی که ایمان آورده به سوی پیامبر (صلی اللَّه علیه و آله و سلم) هجرت می‌کردند ازدواج با آنها و... </span> </h3> <p> <span class="aya" rel="60_10" data-words="1-9">یا أیها الذین آمنوا إذا جاءکم المؤمنات مهاجرات فامتحنوهن...</span> سیاق و زمینه این آیه شریفه چنین می‌رساند که بعد از صلح حدیبیه نازل شده. و در عهدنامه‌هایی که بین رسول خدا (ص) و مردم مکه برقرار گردیده نوشته شده است که اگر از اهل مکه مردی ملحق به مسلمانان شد، مسلمانان موظفند او را به اهل مکه برگردانند، ولی اگر از مسلمانان مردی ملحق به اهل مکه شد اهل مکه موظف نیستند او را به مسلمانان برگردانند. و نیز از آیه شریفه چنین برمی‌آید که یکی از زنان مشرکین مسلمان شده، و به سوی مدینه مهاجرت کرده و همسر مشرکش به دنبالش آمده و درخواست کرده که رسول اللَّه (ص) او را به وی برگرداند، و رسول خدا (ص) در پاسخ فرموده: آنچه در عهدنامه آمده این است که اگر مردی از طرفین به طرف دیگر ملحق شود باید چنین و چنان عمل کرد، و در عهدنامه در باره زنان چیزی نیامده، و به همین مدرک رسول اللَّه (ص) آن زن را به شوهرش نداد، و حتی مهریه‌ای را<code class="page" rel="19,409"/> که شوهر به همسرش داده بود به آن مرد برگردانید. اینها مطالبی است که از آیه استفاده می‌شود، و آیه شریفه دلالت بر احکامی مناسب این مطالب نیز دارد، البته احکام مربوط به زنان. </p> <p>پس اینکه در آیه <span class="aya" rel="60_10" data-words="1-8">یا أیها الذین آمنوا إذا جاءکم المؤمنات مهاجرات</span> زنان را قبل از امتحان و پی بردن به ایمانشان <em>مؤمنات</em> خوانده از این جهت بوده که خود آنان تظاهر به اسلام و ایمان می‌کردند. </p> <p> <span class="aya" rel="60_10" data-words="9-9">فامتحنوهن</span> -یعنی ایمان آن زنان را بیازمایید، یا افرادی به ایمان آنان شهادت دهند، و یا خودشان سوگند یاد کنند به طوری که یقین و یا اطمینان پیدا کنید که به راستی ایمان آورده‌اند. و در اینکه فرمود: <span class="aya" rel="60_10" data-words="10-12">الله أعلم بإیمانهن</span> اشاره است به اینکه شما مسلمانان نمی‌توانید به واقعیت امور علم پیدا کنید، چنین علمی خاص خدای تعالی است، و اما شما کافی است که علم عادی به دست آورید. و در جمله‌ <span class="aya" rel="60_10" data-words="13-19">فإن علمتموهن مؤمنات فلا ترجعوهن إلی الکفار</span> می‌توانست بفرماید: فان علمتموهن صادقات ولی چنین نفرمود، بلکه صفت ایمان را دوباره ذکر کرد، و فرمود: اگر دیدید مؤمنند و این برای آن است که به علت حکم اشاره نموده، فهمانده باشد اینکه گفتیم چنین زنانی را نزد خود نگهدارید، برای ایمان آنان است، چون ایمان باعث انقطاع علقه زوجیت بین زن مؤمن و مرد کافر است. </p> <p>و دو جمله‌ <span class="aya" rel="60_10" data-words="20-23">لا هن حل لهم</span> و <span class="aya" rel="60_10" data-words="24-28">و لا هم یحلون لهن</span> مجموعا کنایه است از همان انقطاع رابطه همسری، نه اینکه بخواهد حرمت زنان مؤمن بر مردان کافر و به عکس را توجیه کند. </p> <p> <span class="aya" rel="60_10" data-words="29-32">و آتوهم ما أنفقوا</span> -یعنی شما مسلمانان مهریه‌ای را که مردان کافر به زنان مؤمن خود داده‌اند به آنان بدهید. </p> <p> <span class="aya" rel="60_10" data-words="33-41">و لا جناح علیکم أن تنکحوهن إذا آتیتموهن أجورهن</span> <span class="phrase">-کلمه <em rel="fa_60_10_40-40" data-sentence="6:142">أجر</em> در این آیه به معنای مهریه است، می‌فرماید: وقتی مهریه آن زنان را به همسران کافرشان دادید، دیگر مانعی برای ازدواج شما با آن زنان باقی نمی‌ماند.</span> </p> <p> <span class="aya" rel="60_10" data-words="42-46">و لا تمسکوا بعصم الکوافر</span> <span class="phrase">-کلمه <em rel="fa_60_10_44-44" data-sentence="6:132">عصم</em> جمع <em rel="fa_60_10_44-44" data-sentence="66:114">عصمت</em> است که به معنای عقد و ازدواج دائمی است، و بدین جهت آن را عصمت نامیده‌اند که زن را حفظ و ناموسش را نگهداری می‌کند.</span> و <em>امساک عصمت</em> به معنای این است که در صورت کافر بودن زن باز هم عقد ازدواج او را ابقاء دارند. پس به حکم این جمله مردان مسلمان باید در اولین روزی که به اسلام در می‌آیند، زنان کافر خود را رها کنند، چه اینکه زنان مشرک باشند، و یا یهود و یا نصاری و یا مجوس. </p> <p>در سابق یعنی در تفسیر آیه شریفه‌ <span class="aya" rel="2_221" data-words="1-6">و لا تنکحوا المشرکات حتی یؤمن</span><span class="footnote" rel="1" title="سوره بقره، آیه ۲۲۱">*</span> و نیز در   <code class="page" rel="19,410"/> تفسیر آیه شریفه‌ <span class="aya" rel="5_5" data-words="20-27">و المحصنات من الذین أوتوا الکتاب من قبلکم</span><span class="footnote" rel="1" title="سوره مائده، آیه ۵">*</span> گفتیم که: بین این دو آیه و آیه مورد بحث نسخی واقع نشده. </p> <p> <span class="aya" rel="60_10" data-words="47-54">و سئلوا ما أنفقتم و لیسئلوا ما أنفقوا</span> -ضمیر جمع در کلمه <em>و اسئلوا</em> به مؤمنین، و ضمیر در <em>یسئلوا</em> به کفار برمی‌گردد، و معنای جمله مورد بحث این است که: اگر زنی از شما مسلمانان به کفار پیوست، شما نیز باید از کفار مهریه‌ای که به آن زن داده‌اید مطالبه کنید، هم چنان که آنها می‌توانند مهریه زنی را که به شما مسلمانان پیوسته از شما مطالبه کنند، آیه شریفه با جمله‌ای ختم شده که در آن به این معنا اشاره شده است، که احکام مذکور در آیه حکم خداست، می‌فرماید: <span class="aya" rel="60_10" data-words="55-63">ذلکم حکم الله یحکم بینکم و الله علیم حکیم</span>. </p> <h3> <span class="title" rel="60_11">معنای آیه شریفه: <span class="aya" rel="60_11" data-words="1-6">و إن فاتکم شیء من أزواجکم...</span> </span> </h3> <p> <code class="aya" rel="60_11"/> <span class="aya" rel="60_11" data-words="1-16">و إن فاتکم شیء من أزواجکم إلی الکفار فعاقبتم فآتوا الذین ذهبت أزواجهم مثل ما أنفقوا...</span> <span class="phrase">راغب گفته: کلمه <em>فوت</em> به معنای دور شدن چیزی از آدمی است، به نحوی که دسترسی به آن ممکن نباشد، و در آیه‌ <span class="aya" rel="60_11" data-words="1-8">و إن فاتکم شیء من أزواجکم إلی الکفار</span> به همین معنا است<span class="footnote" rel="2" title="مفردات راغب، ماده &lt;em&gt;فوت&lt;/em&gt; ">*</span> و کلمه <em rel="fa_60_11_9-9" data-sentence="316:145">معاقبه</em> و <em rel="fa_60_11_9-9" data-sentence="377:129">عقاب</em> به معنای رسیدن به آخر و عاقبت هر چیز تفسیر شده، و منظور از آن در آیه این است که اگر از کفار غنیمتی که عاقبت جنگ است به شما رسید.</span> و <span class="phrase">بعضی<span class="footnote" rel="3" title="مجمع البیان، ج ۹، ص ۲۷۷">*</span> گفته‌اند که: <em rel="fa_60_11_9-9" data-sentence="89:83">عاقبتم</em> با اینکه از باب مفاعله است به معنای <em rel="fa_60_11_9-9" data-sentence="182:32">عقبتم</em> -با تشدید قاف-از باب تفعیل است.</span> بعضی<span class="footnote" rel="4" title="روح المعانی، ج ۲۸، ص ۸۲">*</span> دیگر گفته‌اند: از عقبه به معنای توبه گرفته شده. </p> <p>و <span class="phrase">آنچه به ذهن نزدیک‌تر می‌رسد این است که مراد از کلمه <em rel="fa_60_11_4-4" data-sentence="52:558">شی‌ء</em> در آیه شریفه مهریه باشد، و حرف <em>من</em> در جمله <em rel="fa_60_11_5-6" data-sentence="159:487">من ازواجکم</em> ابتدای غایت را برساند، و جمله <em>الی الکفار</em> متعلق باشد به جمله <em rel="fa_60_11_3-3" data-sentence="291:403">فاتکم</em> و مراد از جمله‌ <span class="aya" rel="60_11" data-words="11-13">الذین ذهبت أزواجهم</span> بعضی از مؤمنین باشد، و ضمیر در <em rel="fa_60_10_49-49" data-sentence="471:265">انفقوا</em> به همانان برگردد، در نتیجه معنای آیه چنین باشد: و اگر از شما مهریه‌ای از همسران کافرتان نزد کفار مانده و از دست رفته باشد، و همسرانتان به کفار پیوسته باشند، اگر مؤمنین در جنگ به غنیمتی رسیدند، مهریه این گونه افراد را به همان مقداری که از چنگشان رفته به آنان بدهند.</span> </p> <p>البته آیه شریفه به وجوهی دیگر نیز تفسیر شده، اما وجوهی است که از فهم دور است، و به همین جهت از نقل آنها چشم پوشیدیم. </p> <p> <span class="aya" rel="60_11" data-words="17-23">و اتقوا الله الذی أنتم به مؤمنون</span> -در این جمله امر به تقوی نموده، و خدای تعالی را       <code class="page" rel="19,411"/> با صله و موصول توصیف کرده، تا علت لزوم تقوی را بیان کرده باشد، در نتیجه معنایش این می‌شود که: از خدا پروا کنید، برای اینکه به او ایمان دارید. </p> <h3> <span class="title" rel="60_10 60_11 60_12 60_13">حکم بیعت زنان مؤمن با رسول خدا (صلی اللَّه علیه و آله و سلم) و شرایط آن</span> </h3> <p> <code class="aya" rel="60_12"/> <span class="aya" rel="60_12" data-words="1-7">یا أیها النبی إذا جاءک المؤمنات یبایعنک...</span> این آیه شریفه حکم بیعت زنان مؤمن با رسول خدا (ص) را معین می‌کند، و در آن اموری را بر آنان شرط کرده است که بعضی مشترک بین زنان و مردان است، مانند شرک نورزیدن، و نافرمانی نکردن از رسول خدا (ص) در کارهای نیک، و بعضی دیگر ارتباطش به زنان بیشتر است، مانند احتراز جستن از سرقت و زنا، و کشتن اولاد، و اولاد دیگران را به شوهر نسبت دادن که این امور هر چند به وجهی مشترک بین زن و مرد است، و مردان هم می‌توانند چنین جرائمی را مرتکب شوند، و لیکن ارتباط آنها با زنان بیشتر است، چون زنان به حسب طبع عهده‌دار تدبیر منزلند، و این زنانند که باید عفت دودمان را حفظ کنند، و اینها چیزهایی است که نسل پاک و فرزندان حلال‌زاده به وسیله آنان حاصل می‌شود. </p> <p>بنا بر این، جمله‌ <span class="aya" rel="60_12" data-words="1-7">یا أیها النبی إذا جاءک المؤمنات یبایعنک</span> جمله‌ای است شرطیه، و جواب شرط جمله‌ <span class="aya" rel="60_12" data-words="38-42">فبایعهن و استغفر لهن الله</span> می‌باشد. </p> <p>و جمله‌ <span class="aya" rel="60_12" data-words="8-13">علی أن لا یشرکن بالله شیئا</span> شرط اول را بیان می‌کند، می‌فرماید با ایشان شرط کن که هیچ چیزی را شریک خدا نگیرند، نه بت، و نه اوثان، و نه ارباب اصنام را. و این شرطی است که هیچ انسانی در هیچ حالی از این شرط بی‌نیاز نیست. </p> <p> <span class="aya" rel="60_12" data-words="14-16">و لا یسرقن</span> -این شرط دوم است می‌فرماید: و نیز از شوهران و از غیر شوهران چیزی ندزدند. و از سیاق استفاده می‌شود که بیشتر، منظور ندزدیدن از شوهران مورد عنایت است. <span class="aya" rel="60_12" data-words="17-19">و لا یزنین</span> یعنی با گرفتن دوستان اجنبی و با هیچ کس دیگر زنا نکنند، و چنین نباشد که از راه زنا حامله شوند، آن وقت فرزند حرام‌زاده، را به شوهر خود ملحق سازند که این عمل کذب و بهتانی است، که با دست و پای خود مرتکب شده‌اند، چون زن وقتی بچه می‌آورد، بچه‌اش بین دست و پایش می‌افتد، و این شرط غیر از شرط قبلی است که از زنا جلوگیری می‌کرد، چون دو عمل است و دو تا نهی لازم دارد. </p> <p> <span class="aya" rel="60_12" data-words="33-37">و لا یعصینک فی معروف</span> - در این جمله فرموده تو را معصیت نکنند، و نفرموده خدا را معصیت نکنند، با اینکه معصیت رسول خدا (ص) و نافرمانی نسبت به آن جناب هم، منتهی به نافرمانی خدا می‌شود، و این بدان جهت بوده که بفهماند آنچه رسول خدا (ص) در مجتمع اسلامی سنت و مرسوم می‌کند، برای جامعه<code class="page" rel="19,412"/> اسلامی عملی معروف و پسندیده می‌شود، و مخالفت با آن در حقیقت تخلف از سنت اجتماعی و بی‌اعتبار کردن آن است. </p> <p>از این بیان روشن می‌شود که عبارت <em>معصیت در معروف</em> عبارتی است که هم شامل ترک معروف، از قبیل نماز، روزه، و زکات می‌شود، و هم شامل ارتکاب منکر، از قبیل تبرج، و عشوه‌گری زنان-که از رسوم جاهلیت اولی است-می‌شود. </p> <p> <span class="aya" rel="60_12" data-words="43-46">إن الله غفور رحیم</span> -این جمله بیان مقتضای مغفرت است، و هم حس امید را در آن زنان تقویت می‌کند. </p> <h3> <span class="title" rel="60_10 60_11 60_12 60_13">یاد آوری شقاوت و هلاکت ابدی یهود (مغضوب علیهم) و نهی از دوستی با آنان</span> </h3> <p><code class="aya" rel="60_13"/> <span class="aya" rel="60_13" data-words="1-10">یا أیها الذین آمنوا لا تتولوا قوما غضب الله علیهم...</span> <span class="phrase">مراد از این <em rel="fa_60_13_6-6" data-sentence="12:387">قوم</em> یهود است که در قرآن مجید مکرر به عنوان‌ <span class="aya" rel="1_7" data-words="6-7">المغضوب علیهم</span> از ایشان یاد شده، از آن جمله در باره آنان فرموده: <span class="aya" rel="2_61" data-words="50-54">و باؤ بغضب من الله</span><span class="footnote" rel="1" title="سوره بقره، آیه ۶۱">*</span> شاهد اینکه منظور یهود است ذیل آیه است که از ظاهر آن برمی‌آید که غیر از کفار سابق الذکر است.</span> </p> <p> <span class="aya" rel="60_13" data-words="11-20">قد یئسوا من الآخرة کما یئس الکفار من أصحاب القبور</span> -مراد از آخرت، ثواب آخرت است، و مراد از <em>کفار</em> در این جمله همان طور که گفتیم کفار در آیه قبلی است که منکر خدا و قیامت بودند می‌فرماید: یهودیان مغضوب علیهم مانند کفار مشرک بت‌پرست منکر معادند. بعضی از مفسرین<span class="footnote" rel="2" title="روح المعانی، ج ۲۸، ص ۸۲">*</span> گفته‌اند: مراد از این کفار فقط مشرکین مکه‌اند، چون الف و لام در  <em>الکفار</em> الف و لام عهد است، و حرف <em>من</em> در جمله‌ <span class="aya" rel="60_13" data-words="18-20">من أصحاب القبور</span> برای ابتدای غایت است. خدای تعالی می‌خواهد در این آیه شقاوت دائمی و هلاکت ابدی یهود را به یاد مؤمنین بیاورد تا از دوستی با آنان و نشست و برخاست با ایشان پرهیز کنند، می‌فرماید: یهودیان از ثواب آخرت مایوسند، همان طور که منکرین قیامت از مردگان خود مایوسند، یعنی برای آنها وجود و حیاتی قائل نیستند، چون مرگ را هیچ و پوچ شدن می‌دانند. </p> <p>بعضی از مفسرین<span class="footnote" rel="3" title="تفسیر قمی، ج ۲، ص ۶۳-۶۴">*</span> گفته‌اند: مراد از کفار، معنای معروف آن نیست، بلکه منظور همه مردگان است که در قبر نهفته شده‌اند، چون کلمه <em>کفر</em> به معنای ستر و نهفتن است. در نتیجه به قول این مفسرین معنا چنین می‌شود: همانطور که نهفته شدگان در قبر مایوسند. </p> <p>بعضی دیگر گفته‌اند:<span class="footnote" rel="4" title="مجمع البیان، ج ۹، ص ۲۷۵">*</span> مراد از کفار همان کفار اصطلاحی است، و کلمه <em>من</em> بیانیه است، و معنای جمله این است که: یهودیان از ثواب آخرت مایوسند، همانطور که کفار مدفون         <code class="page" rel="19,413"/> در قبور از میان همه أهل قبور مایوس از آنند، چون در آیه‌ای دیگر فرموده: <span class="aya" rel="2_161" data-words="1-12">إن الذین کفروا و ماتوا و هم کفار أولئک علیهم لعنة الله</span><span class="footnote" rel="1" title="کسانی که کافر شدند، و با حالت کفر مردند، لعنت خدا شامل حالشان است سوره بقره، آیه ۱۶۱">*</span>. </p> <h3>بحث روایتی‌ <span class="title" rel="60_10 60_11 60_12 60_13">روایاتی در باره زنان مهاجر، امتحان ایمان آنها ، بیعتشان با پیامبر (صلی اللَّه علیه و آله و سلم)، حکم ازدواج با آنها و... </span> </h3> <p> در مجمع البیان از ابن عباس روایت آورده که گفت: رسول خدا (ص) در حدیبیه با مشرکین مکه صلح کرد به اینکه هر کس از اهل مکه نزد مسلمانان آید، به اهل مکه برگردانند، و هر کس از اصحاب رسول خدا (ص) به مکه آید، اهل مکه او را به آن جناب برنگردانند، و این صلح نامه را نوشتند و مهر کردند. </p> <p>بعد از این جریان، زنی به نام سبیعة دختر حارث اسلمیه در همان حدیبیه مسلمان شد، و نزد رسول خدا (ص) آمد. به دنبالش شوهر کافرش-که بنا به روایتی نامش مسافر و از قبیله بنی مخزوم بوده، و به قول مقاتل، صیفی بن راهب بوده-به طلب همسرش آمد، و عرضه داشت: ای محمد!زن مرا به من برگردان، چون تو شرط کردی که هر کس از ما نزد تو آید به ما برگردانی، و مهر عهدنامه تو هنوز خشک نشده، در همین بین بود که آیه شریفه‌ <span class="aya" rel="60_10" data-words="1-8">یا أیها الذین آمنوا إذا جاءکم المؤمنات مهاجرات</span> -من دار الکفر الی دار الاسلام- <span class="aya" rel="60_10" data-words="9-9">فامتحنوهن</span> نازل گردید. </p> <p>ابن عباس می‌گوید: امتحان زنان نامبرده این بود که سوگند بخورند که بیرون آمدنشان از دار الکفر فقط به خاطر محبتی بوده که به خدا و رسولش داشته‌اند، نه اینکه از شوهرشان قهر کرده باشند، و یا مثلا از زندگی در فلان محل بدشان می‌آمده، و از فلان سرزمین خوششان می‌آمده، و یا در مکه در مضیقه مالی قرار داشته‌اند، و خواسته‌اند در مدینه زندگی بهتری به دست آورند، و یا در مدینه عشق مردی از مسلمانان را در دل داشته‌اند، بلکه تنها و تنها انگیزه‌شان در بیرون آمدن عشق به اسلام بوده. و سوگند را به این عبارت یاد کنند به خدایی که به جز او هیچ معبودی نیست، من جز به خاطر علاقه به اسلام از شهر خود بیرون نیامده‌ام سبیعه دختر حارث اسلمیه این سوگند را خورد، و رسول خدا (ص) مهریه‌ای را که او از شوهر کافر خود گرفته بود به شوهرش داد. مخارجی هم که برای او کرده بود داد، و خود او را به وی رد نکرد، و عمر بن خطاب با وی ازدواج نمود. </p> <p>رسول خدا (ص) هر مردی که از طرف کفار به مدینه می‌آمد به   <code class="page" rel="19,414"/> کفار پس می‌داد، ولی زنان را نگه می‌داشت تا امتحان کند، بعد از امتحان مهریه‌شان را به همسران کافرشان می‌رسانید. </p> <p>سپس می‌گوید: زهری گفته است: وقتی این آیه نازل شد، که در آن می‌فرماید: <span class="aya" rel="60_10" data-words="42-46">و لا تمسکوا بعصم الکوافر</span> عمر بن خطاب دو تا از زنان خود را که در مکه و مشرک بودند، طلاق گفت، یکی از آن دو قرینه (و یا قریبه) دختر ابی امیة بن مغیره بود که بعد از طلاق عمر، معاویة بن ابی سفیان با او ازدواج کرد، و هر دو در مکه بودند، و مشرک می‌زیستند. و دیگری ام کلثوم دختر عمرو بن جرول خزاعی، مادر عبد اللَّه بن عمر بود که بعد از طلاق عمر ابو جهم بن حذافة بن غانم که یکی از مردان قبیله خزاعه بود با وی ازدواج نموده، و مشرک در مکه زندگی کردند. </p> <p>از آن جمله <em>اروی</em> دختر ربیعة بن حارث بن عبد المطلب، همسر طلحة بن عبید اللَّه بود که اسلام بین آن دو جدایی انداخت، چون فرموده بود: <span class="aya" rel="60_10" data-words="42-46">و لا تمسکوا بعصم الکوافر</span> طلحه مسلمان شد، و مهاجرت کرد، و اروی هم چنان در مکه نزد فامیل خود بماند، ولی چیزی نگذشت که مسلمان شد، و بعد از طلحه شوهر اولش خالد بن سعید بن عاص بن امیه با او ازدواج نمود. البته وی نیز از آن زنانی بود که از مکه فرار کرد و به سوی رسول خدا (ص) به مدینه آمد، و رسول خدا (ص) او را نگه داشت، و پس از چندی او را به عقد خالد در آورد. </p> <p>یکی دیگر امیه دختر بشر بود که در مکه همسر ثابت بن دحداحه بود، و مسلمان شد و از مکه به سوی مدینه فرار کرد، چون شوهرش در آن ایام کافر بود. رسول خدا (ص) او را نگه داشت و به عقد سهل بن حنیف در آورد، و از سهل دارای فرزندی به نام عبد اللَّه بن سهل شد. </p> <p>باز می‌گوید: شعبی گفته:  (یکی دیگر) زینب دختر رسول خدا (ص) همسر ابو العاص بن ربیع بود، که مسلمان شد، و خود را در مدینه به رسول خدا (ص) رسانید، و شوهرش ابو العاص مشرک و کافر در مکه بماند، و پس از چندی به مدینه آمد، و زینب به او امان داد، و سرانجام مسلمان شد، و رسول خدا (ص) همسرش را به او برگردانید. </p> <p>و از جبائی نقل می‌کند که گفته: در مواد صلح نامه حدیبیه بیش از این نیامده بود که اگر مردی از کفار مکه به مدینه آمد باید مسلمانان او را به اهل مکه برگردانند، و نامی از زنان برده نشده بود، و به همین جهت وقتی ام کلثوم دختر عقبة بن ابی معیط مسلمان شد، و به مدینه<code class="page" rel="19,415"/> مهاجرت کرد، دو برادرش به مدینه آمدند، و از رسول خدا (ص) خواستند خواهرشان را به ایشان رد کند، حضرت فرمود شرط میان ما و شما در خصوص مردان بود، و به همین دلیل ام کلثوم را به ایشان نداد<span class="footnote" rel="1" title="مجمع البیان، ج ۹، ص ۲۷۳ و ۲۷۴">*</span>. </p> <h3> <span class="title" rel="60_10 60_11 60_12 60_13">زن‌هایی که از اسلام خارج شدند و به کفار پیوستند</span> </h3> <p> مؤلف: این معانی در روایت دیگر از طرق اهل سنت وارد شده، و بسیاری از آن روایات را سیوطی در تفسیر الدر المنثور خود آورده<span class="footnote" rel="2" title="الدر المنثور، ج ۶، ص ۲۰۵-۲۱۱">*</span> و نیز داستان امتحان این گونه زنان، و بر نگرداندن آنان به کفار، و دادن مهریه‌هایشان را به شوهرانشان در تفسیر قمی آمده<span class="footnote" rel="3" title="روح المعانی، ج ۲۸، ص ۷۹">*</span>. </p> <p>در آن تفسیر می‌گوید: زهری گفته: و اما زنانی که از حوزه اسلام گریختند و به کفار پیوستند، مجموعا شش نفر بودند:1-ام الحکم دختر ابی سفیان که همسر عیاض بن شداد فهری بود 2-فاطمه دختر ابی امیة بن مغیرة، خواهر ام سلمه که همسر عمر بن خطاب بود، و داستانش چنین بود که وقتی عمر بن خطاب خواست مهاجرت کند فاطمه حاضر نمی‌شد، و در آخر از دین اسلام برگشت و در مکه باقی ماند 3-بروع دختر عقبه همسر شماس بن عثمان 4-عبده دختر عبد العزی بن فضله بود که همسر عمرو بن عبد ود بود 5-هند دختر ابی جهل بن هشام، همسر هشام بن عاص بن وائل 6-کلثوم دختر جرول، همسر عمر که رسول خدا (ص) مهریه‌های این زنان را از غنیمت به شوهرانشان داد، و شوهرانشان، آن مهریه را به همسران سابق خود رساندند<span class="footnote" rel="4" title="روح المعانی، ج ۲۸، ص ۷۹">*</span>. </p> <h3> <span class="title" rel="60_10 60_12">چند روایت در باره ازدواج با زنان کافر و توضیحی در باره جمع بین آیه: <span class="aya" rel="60_10" data-words="42-46">و لا تمسکوا بعصم الکوافر</span> و آیه‌ <span class="aya" rel="5_5" data-words="20-25">و المحصنات من الذین أوتوا الکتاب...</span> </span> </h3> <p> و در کافی به سند خود از زراره از امام باقر (ع) روایت کرده که فرمود: سزاوار نیست مسلمان با اهل کتاب ازدواج کند. عرضه داشتم فدایت شوم!حرمت این عمل در کجای قرآن است. فرمود <span class="aya" rel="60_10" data-words="42-46">و لا تمسکوا بعصم الکوافر</span><span class="footnote" rel="5" title="کافی، ج ۵، ص ۳۵۸، ح ۷ و ۸">*</span>. </p> <p>مؤلف: این روایت بر این اساس درست است که <em>امساک بعصم</em> عمومیت داشته باشد و در نکاح دائمی، هم شامل حدوث آن باشد، و هم شامل بقائش. </p> <p>و نیز در همان کتاب است که زراره از امام باقر (ع) معنای آیه <span class="aya" rel="5_5" data-words="20-27">و المحصنات من الذین أوتوا الکتاب من قبلکم</span> را پرسید، فرمود: این آیه به وسیله آیه <span class="aya" rel="60_10" data-words="42-46">و لا تمسکوا بعصم الکوافر</span> نسخ شده<span class="footnote" rel="6" title="کافی، ج ۵، ص ۳۵۸، ح ۷ و ۸">*</span>. </p> <p>           <code class="page" rel="19,416"/> مؤلف: شاید مراد از نسخ آیه مذکور به وسیله آیه‌ <span class="aya" rel="60_10" data-words="42-44">و لا تمسکوا...</span> این باشد که آیه سوره مائده یعنی آیه‌ <span class="aya" rel="5_5" data-words="20-25">و المحصنات من الذین أوتوا الکتاب</span> ازدواج با زنان اهل کتاب هم به طور دائم را شامل می‌شده و هم به طور متعه را، و آیه‌ <span class="aya" rel="60_10" data-words="42-46">و لا تمسکوا بعصم الکوافر</span> تنها نکاح دائم با آنان را نسخ کرده و اما نکاح متعه آنان هم چنان بر جواز خود باقی است. و بنا بر این، پس منظور از نسخ، نسخ اصطلاحی نیست، بلکه منظور تخصیص است، و چطور می‌تواند نسخ اصطلاحی باشد با اینکه آیه مورد بحث قبل از آیه سوره مائده نازل شده، و معنا ندارد آیه‌ای که قبلا نازل شده، آیه‌ای را که بعدا نازل خواهد شد نسخ کند. خواهی گفت این اشکال در تخصیص هم وارد است. می‌گوییم: خیر، آیه‌ای که قبلا نازل شده تنها یک قسم نکاح با زنان اهل کتاب را حرام می‌کرده، و آن نکاح دائمی بوده، و آیه سوره مائده آن قسم دیگرش را حلال کرده. علاوه بر این، آیه مائده در زمینه منت‌گذاری نازل شده، و خواسته است گشایشی به کار مؤمنان بدهد، و آیه‌ای که چنین زمینه‌ای دارد قابل نسخ نیست. </p> <p>و در مجمع البیان در ذیل آیه‌ <span class="aya" rel="5_5" data-words="20-25">و المحصنات من الذین أوتوا الکتاب</span> می‌گوید: ابی الجارود از امام ابی جعفر (ع) روایت کرده که این آیه به وسیله آیه <span class="aya" rel="2_221" data-words="1-6">و لا تنکحوا المشرکات حتی یؤمن</span> و نیز به وسیله آیه‌ <span class="aya" rel="60_10" data-words="42-46">و لا تمسکوا بعصم الکوافر</span> نسخ شده است<span class="footnote" rel="1" title="مجمع البیان، ج ۳، ص ۱۶۲">*</span>. </p> <p>مؤلف: این روایت غیر از ضعف راوی‌اش از یک جهت دیگر ضعیف است، و آن این است که آیه‌ <span class="aya" rel="2_221" data-words="1-4">و لا تنکحوا المشرکات...</span>، تنها شامل زنان مشرک از بت‌پرستان می‌شود، و آیه شریفه و المحصنات... این معنا را افاده می‌کند که ازدواج با زنان اهل کتاب جائز است، و بین این دو آیه منافات و معارضه‌ای نیست تا یکی از آن دو ناسخ دیگری باشد. ما در سابق در باره نسخ شدن آیه و المحصنات... به وسیله آیه‌ <span class="aya" rel="60_10" data-words="42-46">و لا تمسکوا بعصم الکوافر</span> بحث کردیم، و در تفسیر آیه‌ <span class="aya" rel="5_5" data-words="20-27">و المحصنات من الذین أوتوا الکتاب من قبلکم</span> نیز مطالبی گذشت که مفید مطالب این بحث است. </p> <p>و در تفسیر قمی در روایت ابی الجارود از امام ابی جعفر (ع) آمده که در ذیل جمله‌ <span class="aya" rel="60_11" data-words="1-6">و إن فاتکم شیء من أزواجکم</span> فرمود: یعنی اگر زنانی از شما مسلمانان به طرف کفاری که با آنان عهدنامه نوشته‌اید رفتند، مهریه آنان را از ایشان بگیرید، و اگر از زنان کفار افرادی به شما پیوستند، شما هم مهریه آنان را به شوهران کافرشان بدهید. این حکم خدای شما است که در بینتان مقرر نموده<span class="footnote" rel="2" title="تفسیر قمی، ج ۲، ص ۳۶۳">*</span>. </p> <p>     <code class="page" rel="19,417"/> <span class="phrase">مؤلف: از ظاهر این حدیث برمی‌آید که امام (ع) خواسته است کلمه  <em rel="fa_60_11_4-4" data-sentence="61:29">شی‌ء</em> را به <em>زن</em> تفسیر کند.</span> </p> <p>و در کافی به سند خود از ابان از امام صادق (ع) روایت کرده که فرمود: بعد از آنکه رسول خدا (ص) مکه را فتح کرد با مردان بیعت فرمود. سپس زنان آمدند تا بیعت کنند، خدای تعالی این آیه را فرستاد <span class="aya" rel="60_12" data-words="1-7">یا أیها النبی إذا جاءک المؤمنات یبایعنک...</span>. هند گفت: خدا شرط کرده که اولاد خود را به قتل نرسانیم و ما این کار را کرده‌ایم، بچه‌هایی را بزرگ کردیم و بعد کشتیم. ام حکیم دختر حارث بن هشام همسر عکرمة بن ابی جهل هم عرضه داشت: یا رسول اللَّه!این معروفی که خدا شرط کرده تو را در مورد آن معصیت نکنیم، چیست؟ فرمود: این است که لطمه به صورت نزنید، و چهره خود را نخراشید، و موی خود مکنید، و گریبان چاک نکنید، و جامه سیاه نپوشید، و صدا به واویلا بلند نکنید. زنان مکه پذیرفتند، و با آن جناب بر طبق این شرایط بیعت کردند. </p> <p>هند پرسید: چه جور بیعت کنیم، رسول خدا (ص) فرمود: من با زنان مصافحه نمی‌کنم، لذا دستور داد قدحی آب آوردند، خودش دست در آب نهاد، و بیرون آورد و فرمود حال دست خود را در این آب کنید<span class="footnote" rel="1" title="کافی، ج ۵، ص ۵۲۷، ح ۵">*</span>. </p> <p>مؤلف: روایات در این معانی بسیار زیاد وارد شده، هم از طرق شیعه و هم از طرق اهل سنت. </p> <p>و در تفسیر قمی به سند خود از عبد اللَّه بن سنان روایت آورده که گفت: من از امام صادق (ع) از معنای جمله شریفه‌ <span class="aya" rel="60_12" data-words="33-37">و لا یعصینک فی معروف</span> سؤال کردم، فرمود: معروف همان اموری است که خدای تعالی بر زنان واجب کرده، مانند نماز و زکات و هر عمل خیر دیگری که به ایشان دستور داده<span class="footnote" rel="2" title="تفسیر قمی، ج ۲، ص ۳۶۴">*</span>. </p> <p><span class="phrase">مؤلف: این روایت شاهد روایاتی است که <em rel="fa_60_12_36-36" data-sentence="36:142">معروف</em> را تفسیر می‌کرد به اینکه لطمه به صورت نزنید، و چه نکنید و چه نکنید، و در بعضی از آنها آمده که فرمود: و عشوه‌گری‌های دوران جاهلیت را ترک کنید.</span> و همه اینها از باب اشاره به بعضی از مصادیق آن است. </p> 
