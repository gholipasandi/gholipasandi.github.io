<h3 class="ayas">سوره الرحمن آیه‌های ۳۱ تا ۷۸</h3><code class="section" rel="55_31-78"/><h3>ترجمه آیات</h3> <p> <span class="trans" rel="55_31">به زودی ای جن و انس به حسابتان خواهیم رسید.  «۳۱» </span><span class="trans" rel="55_32">دیگر کدامیک از نعمتهای پروردگارتان را تکذیب می‌کنید؟.  «۳۲» </span><span class="trans" rel="55_33">ای گروه جن و انس اگر می‌توانید از کرانه‌های آسمان و زمین راه فراری یافته بگریزید این کار را بکنید، لیکن از حساب ما و عذاب ما گریزی ندارید، مگر با حجت و عذر موجه.  «۳۳» </span><span class="trans" rel="55_34">پس دیگر کدامیک از نعمت‌های پروردگار خود را تکذیب می‌کنید؟.  «۳۴» </span><span class="trans" rel="55_35">آتشی بدون دود و آتشی دیگر با دود بر شما مسلط می‌کند، و دیگر نمی‌توانید یکدیگر را یاری کنید.  «۳۵» </span><span class="trans" rel="55_36">پس کدامیک از نعمت‌های پروردگارتان را تکذیب می‌کنید؟.  «۳۶» </span><span class="trans" rel="55_37">پس روزی که آسمان شکافته شود، آن وقت مانند روغن مذاب سرخ می‌گردد.  «۳۷» </span><span class="trans" rel="55_38">دیگر کدامیک از نعمتهای پروردگارتان را تکذیب می‌کنید؟.  «۳۸» </span><span class="trans" rel="55_39">در آن روزنه ز انس و گناهش سؤال می‌شود و نه از جن.  «۳۹» </span><span class="trans" rel="55_40">دیگر کدامیک از نعمتهای پروردگارتان را تکذیب می‌کنید؟.  «۴۰» </span><span class="trans" rel="55_41">مجرمین از چهره‌شان شناخته می‌شوند، و موی سر و پاهایشان را می‌گیرند و در آتش می‌افکنند.  «۴۱» </span><span class="trans" rel="55_42">دیگر کدامیک از نعمتهای پروردگارتان را تکذیب می‌کنید؟.  «۴۲» </span><span class="trans" rel="55_43">این همان جهنمی است که مجرمین تکذیبش می‌کردند.  «۴۳» </span><span class="trans" rel="55_44">بین آن و بین آبی در نهایت جوش، آمد و شد دارند. <code class="page" rel="19,176"/> «۴۴» </span><span class="trans" rel="55_45"> دیگر کدامیک از نعمتهای پروردگارتان را تکذیب می‌کنید؟.  «۴۵» </span><span class="trans" rel="55_46">و آن کسی که از مقام پروردگارش بیمناک است دو بهشت دارد.  «۴۶» </span><span class="trans" rel="55_47">دیگر کدامیک از نعمت‌های پروردگارتان را تکذیب می‌کنید.  «۴۷» </span><span class="trans" rel="55_48">بهشت‌هایی که انواع میوه‌ها دارند.  «۴۸» </span><span class="trans" rel="55_49">دیگر کدامیک از نعمتهای پروردگارتان را تکذیب می‌کنید؟.  «۴۹» </span><span class="trans" rel="55_50">در آن دو بهشت دو چشمه جاری است.  «۵۰» </span><span class="trans" rel="55_51">دیگر کدامیک از نعمتهای پروردگارتان را تکذیب می‌کنید؟.  «۵۱» </span><span class="trans" rel="55_52">در آن دو از هر میوه دو صنف شناخته و ناشناخته هست.  «۵۲» </span><span class="trans" rel="55_53">دیگر کدامیک از نعمتهای پروردگارتان را تکذیب می‌کنید؟.  «۵۳» </span><span class="trans" rel="55_54">در حالی که بر فرشهایی تکیه کرده‌اند که آسترش از ابریشم است و میوه‌های رسیده آن دو باغ در دست‌رس است.  «۵۴» </span><span class="trans" rel="55_55">دیگر کدام یک از نعمتهای پروردگارتان را تکذیب می‌کنید؟.  «۵۵» </span><span class="trans" rel="55_56">در آنها همسرانی هست که چشم به غیر از شوهران نیفکنده نه انسی قبلا با آنان تماس گرفته و نه جنی.  «۵۶» </span><span class="trans" rel="55_57">دیگر کدامیک از نعمتهای پروردگارتان را تکذیب می‌کنید؟.  «۵۷» </span><span class="trans" rel="55_58">آنها همچون یاقوت و مرجانند.  «۵۸» </span><span class="trans" rel="55_59">دیگر کدامیک از نعمتهای پروردگارتان را تکذیب می‌کنید؟.  «۵۹» </span><span class="trans" rel="55_60">آری مگر جزای احسان جز احسان می‌تواند باشد؟.  «۶۰» </span><span class="trans" rel="55_61">دیگر کدامیک از نعمت‌های پروردگارتان را تکذیب می‌کنید؟.  «۶۱» </span><span class="trans" rel="55_62">قبل از آن دو بهشت، دو بهشت دیگر دارند.  «۶۲» </span><span class="trans" rel="55_63">دیگر کدامیک از نعمتهای پروردگارتان را تکذیب می‌کنید؟.  «۶۳» </span><span class="trans" rel="55_64">بهشت‌ها که از شدت سبزی میل به سیاهی دارند.  «۶۴» </span><span class="trans" rel="55_65">دیگر کدامیک از نعمتهای پروردگارتان را تکذیب می‌کنید؟.  «۶۵» </span><span class="trans" rel="55_66">در آن دو نیز دو چشمه چون فواره هست.  «۶۶» </span><span class="trans" rel="55_67">دیگر کدامیک از نعمتهای پروردگارتان را تکذیب می‌کنید؟.  «۶۷» </span><span class="trans" rel="55_68">در آن دو میوه و نخل و انار است.  «۶۸» </span><span class="trans" rel="55_69">دیگر کدامیک از نعمتهای پروردگارتان را تکذیب می‌کنید؟.  «۶۹» </span><span class="trans" rel="55_70">در آنها همسرانی خوش صورت و نیکو سیرت است. <code class="page" rel="19,177"/> «۷۰» </span><span class="trans" rel="55_71"> دیگر کدامیک از نعمتهای پروردگارتان را تکذیب می‌کنید؟.  «۷۱» </span><span class="trans" rel="55_72">سیاه چشمانی که هرگز از خیمه‌ها بیرون نمی‌شوند.  «۷۲» </span><span class="trans" rel="55_73">دیگر کدامیک از نعمتهای پروردگارتان را تکذیب می‌کنید؟.  «۷۳» </span><span class="trans" rel="55_74">زنانی که قبلا نه انسانی با آنها تماس گرفته و نه جنی.  «۷۴» </span><span class="trans" rel="55_75">دیگر کدامیک از نعمتهای پروردگارتان را تکذیب می‌کنید؟.  «۷۵» </span><span class="trans" rel="55_76">در حالی که بر بالش‌های سبز رنگ ابریشمین تکیه کرده‌اند که بهترین بافت را دارد و بسیار زیبا است.  «۷۶» </span><span class="trans" rel="55_77">دیگر کدامیک از نعمتهای پروردگارتان را تکذیب می‌کنید؟.  «۷۷» </span><span class="trans" rel="55_78">چه پر برکت است نام رحمان خدا که پروردگار تو و دارای صفات جلال و جمال است.  «۷۸» </span></p>                                                                                         <h3>بیان آیات‌ <span class="title" rel="55_31">معنای جمله‌ <span class="aya" rel="55_31" data-words="1-4">سنفرغ لکم أیه الثقلان</span> و عدم منافات آن با  لا یشغله شان عن شان </span> </h3> <p> این آیات فصل دوم از آیات سوره است، که نشاه دوم جن و انس را توصیف می‌کند، نشاه‌ای که به سوی خدا بر می‌گردند و به جزای اعمال خود می‌رسند و آلاء و نعمتهایی را که خدا در آن نشاه به ایشان ارزانی می‌دارد بر می‌شمارد، هم چنان که در فصل گذشته نشاه اول را توصیف می‌کرد، آلای خدا در آن نشاه را بر می‌شمرد. </p> <p> <span class="aya" rel="55_31" data-words="1-4">سنفرغ لکم أیه الثقلان</span> وقتی می‌گویند: فلانی برای فلان کار فارغ شد می‌فهماند که قبلا مشغول کاری دیگر بوده، آن را به خاطر این کار رها کرده، چون این کار را مهم‌تر دانسته. </p> <p>و بنا بر این، معنای جمله‌ <span class="aya" rel="55_31" data-words="1-2">سنفرغ لکم</span> این می‌شود که ما به زودی بساط نشاه اول خلقت را در هم می‌پیچیم، و به کار شما مشغول می‌شویم. آن گاه آیات بعدی بیان می‌کند که منظور از مشغول شدن خدا به کار جن و انس این است که ایشان را مبعوث نموده، و به حسابشان رسیدگی نموده، و بر طبق اعمالشان جز ایشان می‌دهد، خیر باشد خیر و شر باشد شر، پس فراغ برای جن و انس تعبیری است استعاره به کنایه از تبدل نشاه دنیا به نشاه آخرت. </p> <p>ممکن است در اینجا این شبهه به ذهن خواننده عزیز برسد که اگر منظور از فراغ چنین معنایی باشد، آیه شریفه با آیه‌ای دیگر که می‌فرماید: هیچ کاری خدا را از کار دیگر باز نمی‌دارد منافات خواهد داشت، ولی این شبهه وارد نیست، برای اینکه فراغ مذکور تنها ناظر به تبدل نشاه است، و اما آن دلیل که می‌فرماید: لا یشغله شان عن شان-هیچ کاری او را<code class="page" rel="19,178"/> از کار دیگر باز نمی‌دارد ناظر است به اینکه قدرت خدای تعالی مطلق و وسیع است، و این دو مطلب ربطی به هم ندارد، تا منافات داشته باشد. </p> <p>و همچنین هیچ منافاتی میان جمله‌ <span class="aya" rel="55_29" data-words="7-11">کل یوم هو فی شأن</span> با دلیل مذکور که می‌گفت: هیچ کاری او را از کار دیگر باز نمی‌دارد وجود ندارد. </p> <p>و <span class="phrase">منظور از <em rel="fa_55_31_4-4" data-sentence="9:347">ثقلان</em> جن و انس است، و ضمیر جمع در کلمه <em rel="fa_55_31_2-2" data-sentence="98:301">لکم</em> و کلمه  <em rel="fa_55_33_6-6" data-sentence="161:276">استطعتم</em> و غیر این دو کلمه به همان ثقلان بر می‌گردد، با اینکه کلمه مزبور تثنیه است، و علی القاعده باید ضمیر تثنیه به آن برگردد، و بفرماید: <em rel="fa_55_31_2-2" data-sentence="351:132">لکما</em> و <em>استطعتما</em> ، و اگر ضمیر جمع برگردانده، بدین جهت است که هر چند جن و انس دو طایفه از خلقند، لیکن افراد این دو طایفه بسیارند.</span> </p> <h3> <span class="title" rel="55_31 55_32 55_33 55_34 55_35 55_36 55_37 55_38 55_39 55_40 55_41 55_42 55_43 55_44 55_45 55_46 55_47 55_48 55_49 55_50 55_51 55_52 55_53 55_54 55_55 55_56 55_57 55_58 55_59 55_60 55_61 55_62 55_63 55_64 55_65 55_66 55_67 55_68 55_69 55_70 55_71 55_72 55_73 55_74 55_75 55_76 55_77 55_78">معنای اینکه خطاب به جن و انس فرمود نمی‌توانید بگریزید جز به سلطان</span> </h3> <p> <code class="aya" rel="55_33"/> <span class="aya" rel="55_33" data-words="1-15">یا معشر الجن و الإنس إن استطعتم أن تنفذوا من أقطار السماوات و الأرض فانفذوا...</span> خطاب به گروه جن و انس در این آیه شریفه به طوری که از سیاق استفاده می‌شود از خطابهای روز قیامت است، و خطابی است تعجیزی، یعنی می‌خواهد بفرماید: روز قیامت هیچ کاری نمی‌توانید بکنید. </p> <p>و مراد از استطاعت، قدرت، و مراد از نفوذ از اقطار، فرار از کرانه‌های محشر است، چون کلمه اقطار جمع قطر است که به معنای ناحیه است و معنای آیه این است که: ای گروه جن و انس-در ضمن باید دانست اینکه جن را جلوتر از انس آورد، برای این بود که طایفه جن در حرکات سریع تواناتر از انسان است-اگر توانستید از حساب و کتاب قیامت بگریزید، این شما و این نواحی آسمانها و زمین، ولی به هر طرف بگریزید بالأخره به ملک خدا گریخته‌اید، و شما نمی‌توانید از ملک خدا درآیید، و از مؤاخذه او رها شوید. </p> <p> <span class="aya" rel="55_33" data-words="16-19">لا تنفذون إلا بسلطان</span> -یعنی قادر بر نفوذ نخواهید بود، مگر با نوعی سلطه که شما فاقد آن هستید. و منظور از سلطان، قدرت وجودی است، و سلطان به معنای برهان و یا مطلق حجت است، و سلطان به معنای ملک نیز هست. </p> <p>بعضی<span class="footnote" rel="1" title="روح المعانی، ج ۲۷، ص ۱۱۲">*</span> از مفسرین گفته‌اند: مراد از نفوذی که در این آیه نفی شده نفوذ علمی در آسمانها و زمین، و دست‌یابی به اقطار آن دو است (و نتیجه گرفته‌اند که آیه شریفه پیشگویی از این آینده است که روزی بشر قدرت نفوذ علمی پیدا می‌کند، و به اقطار آسمانها دست   <code class="page" rel="19,179"/> می‌یابد) لیکن همانطور که ملاحظه فرمودید: سیاق آیه با این معنا سازگار نیست (چون در این آیات گفتگو در باره قیامت است، و در وسط چنین گفتگویی ناگهان به مساله‌ای از مسائل دنیا پرداختن درست به نظر نمی‌رسد). </p> <p><code class="aya" rel="55_35"/> <span class="aya" rel="55_35" data-words="1-9">یرسل علیکما شواظ من نار و نحاس فلا تنتصران</span> <span class="phrase">کلمه <em rel="fa_55_35_3-3" data-sentence="5:142">شواظ</em> به طوری که راغب گفته<span class="footnote" rel="1" title="مفردات راغب، ماده &lt;em&gt;شوظ&lt;/em&gt; ">*</span> به معنای شعله بی‌دود آتش است.</span> <span class="phrase">مجمع البیان<span class="footnote" rel="2" title="مجمع البیان، ج ۹، ص ۲۰۵">*</span> هم آن را به شعله سبز رنگی معنا کرده که از آتش برمی‌خیزد، و این معنا نزدیک به همان معنایی است که راغب کرده، و کلمه <em rel="fa_55_35_7-7" data-sentence="197:179">نحاس</em> به معنای دود است، و راغب آن را به شعله بی‌دود معنا کرده، می‌فرماید: آتشی سبز رنگ و بدون دود، و یا به شکل دود بر شما مسلط می‌کند، و آن وقت دیگر نخواهید توانست یکدیگر را یاری کنید.</span> </p> <p> <span class="aya" rel="55_35" data-words="8-9">فلا تنتصران</span> <span class="phrase">-این کلمه از باب افتعال است، که وقتی تثنیه و دو طرفی می‌شود معنای باب تفاعل <em rel="fa_55_35_9-9" data-sentence="76:316">تناصر</em> را می‌دهد، که اصلا بر این بنا شده، که عملی طرفینی را تفهیم کند، پس جمله <em>لا تنتصران</em> معنای <em>لا تتناصران</em> را می‌دهد، یعنی نمی‌توانید یکدیگر را نصرت دهید، و بلا را از یکدیگر برطرف نموده، در نتیجه همگی از رنج آن رهایی یابید، برای اینکه آن روز همه اسباب از کار می‌افتند، و هیچ حافظی از امر خدا وجود ندارد.</span> </p> <p><code class="aya" rel="55_37"/> <span class="aya" rel="55_37" data-words="1-6">فإذا انشقت السماء فکانت وردة کالدهان</span> یعنی ناگهان آسمان شکافته می‌شود، و چون چرمی سرخ رنگ قرمز می‌شود. </p> <h3> <span class="title" rel="55_39">آیه‌ <span class="aya" rel="55_39" data-words="1-9">فیومئذ لا یسئل عن ذنبه إنس و لا جان</span> سرعت حساب را افاده می‌کند و با آیه، <span class="aya" rel="37_24" data-words="1-4">و قفوهم إنهم مسؤلون</span> و امثال آن منافات ندارد</span> </h3> <p> <code class="aya" rel="55_39"/> <span class="aya" rel="55_39" data-words="1-9">فیومئذ لا یسئل عن ذنبه إنس و لا جان</span> از این آیه تا به آخر سوره وضع حساب و جزا و حال مجرمین و متقین را که در دنیا از مقام پروردگار خود پروا داشتند و نیز مال کار آنان را بیان می‌کند. </p> <p><span class="phrase">سپس آیه شریفه سرعت حساب را بیان می‌کند،  (و می‌فرماید: حساب‌رسی او این قدر سریع است که از هیچ جن و انسی نمی‌پرسند چه گناهی کرده‌ای) و در جای دیگر صریحا فرموده: <span class="aya" rel="2_202" data-words="6-9">و الله سریع الحساب</span><span class="footnote" rel="3" title="و خدا سریع الحساب است سوره نور، آیه ۳۹">*</span> و مراد از کلمه <em rel="fa_55_39_1-1" data-sentence="334:15">یومئذ</em> روز قیامت است.</span> </p> <p>و سؤالی که در آیه نفی شده و فرموده: از کسی سؤال نمی‌شود سؤال به طور معمول و مالوف در بین خود ما انسانها است، چنین سؤالی را نفی کرده، پس این آیه منافاتی با آیه       <code class="page" rel="19,180"/> <span class="aya" rel="37_24" data-words="1-4">و قفوهم إنهم مسؤلون</span><span class="footnote" rel="1" title="ایشان را نگهدارید که باید بازخواست و سؤال شوند سوره صافات، آیه ۲۴">*</span> و آیه‌ <span class="aya" rel="15_92" data-words="1-4">فو ربک لنسئلنهم أجمعین</span><span class="footnote" rel="2" title="پس به پروردگارت سوگند که به طور حتم از ایشان از همگیشان سؤال خواهیم کرد سوره حجر، آیه ۹۲">*</span> ندارد، برای اینکه روز قیامت مواقف مختلفی دارد، در بعضی از آن مواقف مردم بازخواست می‌شوند، و در بعضی دیگر مهر بر دهانهایشان زده می‌شود، و در عوض اعضای بدنشان سخن می‌گوید، و در بعضی مواقف دیگر از سیماشان شناخته می‌شوند. </p> <p><code class="aya" rel="55_41"/> <span class="aya" rel="55_41" data-words="1-7">یعرف المجرمون بسیماهم فیؤخذ بالنواصی و الأقدام</span> این آیه در مقام پاسخ از پرسشی تقدیری است، گویا کسی می‌پرسد: خوب وقتی از گناهشان پرسش نمی‌شوند پس از کجا معلوم می‌شود گنهکارند؟ در پاسخ فرموده: مجرمین از سیمایشان شناخته می‌شوند... ، و به همین خاطر جمله مورد بحث را با واو عاطفه عطف به ما قبل نکرد، و نفرمود: در آن روز کسی از جن و انس از گناهش سؤال نمی‌شود، و مجرمین از سیمایشان شناخته می‌شوند بلکه بدون واو عاطفه فرمود: مجرمین... تا بفهماند این جمله پاسخ از سؤالی است که در کلام نیامده، و منظور از سیما نشانه‌ای است که از چهره مجرمین نمودار است. </p> <p> <span class="aya" rel="55_41" data-words="4-7">فیؤخذ بالنواصی و الأقدام</span> <span class="phrase">-این جمله به خاطر اینکه حرف <em>فاء</em> بر سرش در آمده، فرع و نتیجه شناسایی مذکور است، و کلمه <em rel="fa_55_41_5-5" data-sentence="95:189">نواصی</em> جمع ناصیه است، که به معنای موی جلو سر است، و کلمه <em rel="fa_55_41_7-7" data-sentence="202:124">اقدام</em> جمع قدم است، و جمله <em rel="fa_55_41_5-5" data-sentence="280:86">بالنواصی</em> نائب فاعل جمله  <em rel="fa_55_41_4-4" data-sentence="356:56">یؤخذ</em> است، معنای تحت اللفظی آن موی جلو سرها گرفته می‌شود است.</span> </p> <p>و معنای آیه این است که: احدی از گناهش پرسش نمی‌شود-مجرمین با علامتی که در چهرههاشان نمودار می‌گردد شناخته می‌شوند، در نتیجه موی جلو سرشان و پاهایشان را می‌گیرند و در آتش می‌اندازند. </p> <p><code class="aya" rel="55_43"/><code class="aya" rel="55_44"/> <span class="aya" rel="55_43-44" data-words="1-12">هذه جهنم التی یکذب بها المجرمون، یطوفون بینها و بین حمیم آن</span> این دو آیه حکایت گفتاری است که در آن روز به مجرمین گفته می‌شود، چیزی که هست جمله یقال-گفته می‌شود از ابتدای آن حذف شده، و تقدیر کلام یقال هذه جهنم التی... است، یعنی آن روز به مجرمین گفته می‌شود: این است آن جهنمی که مجرمین تکذیبش می‌کردند. </p> <p>مرحوم طبرسی در مجمع البیان گفته: ممکن است خطاب در این جمله به رسول خدا     <code class="page" rel="19,181"/> (ص) باشد، بعد از آنکه خبر داد که مجرمین به زودی بازخواست می‌شوند، و موی پیشانی و پاهایشان را گرفته در آتش می‌اندازند، در این آیه روی سخن به رسول گرامی خود کرده فرموده باشد، این آن جهنمی است که مجرمین از قوم تو آن را تکذیب می‌کردند، و به زودی وارد آن خواهند شد، و باید که سرنوشت آنان در نظرت بی‌اهمیت باشد<span class="footnote" rel="1" title="مجمع البیان، ج ۹، ص ۲۰۶">*</span>. </p> <p>و <span class="phrase">کلمه <em rel="fa_55_44_5-5" data-sentence="5:113">حمیم</em> به معنای آب داغ است، و کلمه <em>ان</em> که اصلش <em>انی</em> است به معنای داغی است که داغیش به نهایت رسیده باشد.</span> و بقیه الفاظ آیه روشن است (و معنایش این است که: این است آن جهنمی که مجرمین آن را دروغ می‌شمردند، اینک بین این آتش و بین آبی به نهایت داغ می‌آیند و می‌روند). </p> <h3> <span class="title" rel="55_46">مراد از مقام پروردگار در آیه: <span class="aya" rel="55_46" data-words="1-6">و لمن خاف مقام ربه جنتان</span> </span> </h3> <p> <code class="aya" rel="55_46"/> <span class="aya" rel="55_46" data-words="1-6">و لمن خاف مقام ربه جنتان</span> <span class="phrase">از این آیه به بیان اوصاف و احوال سعدای از جن و انس شروع نموده، موضوع بحث کسانی را قرار می‌دهد که از مقام پروردگارشان پروا داشتند، و کلمه <em rel="fa_55_46_4-4" data-sentence="137:594">مقام</em> مصدر میمی و به معنای قیام است، که به فاعل خودش یعنی کلمه <em>رب</em> اضافه شده، و مراد از قیام خدای تعالی علیه وی، این است: که خداوند در هنگامی که بنده‌اش عملی انجام می‌دهد بالای سرش ایستاده و ناظر عمل او است، اما نه ایستادن یک کارفرما و سرکارگر بالای سر کارگر، بلکه معنای قیام خدا احاطه و علم خداست به آنچه بنده می‌کند، و ضبط عمل بنده و جزا دادن به وی است، هم چنان که در جای دیگر فرموده: <span class="aya" rel="13_33" data-words="1-9">أ فمن هو قائم علی کل نفس بما کسبت...</span><span class="footnote" rel="2" title="آیا خدایی که قائم بر تک تک نفوس و اعمال آنان است سوره رعد، آیه ۳۳">*</span>.</span> </p> <p><span class="phrase">ممکن است کلمه <em rel="fa_55_46_4-4" data-sentence="14:454">مقام</em> را اسم مکان و به معنای محل قیام بگیریم، و اضافه شدن آن بر کلمه <em>رب</em> را لامیه بدانیم، که معنایش <em>مقام برای خدا</em> می‌شود، و بگوییم منظور از مقامی که برای رب است مقامی است که خدای تعالی نسبت به بنده‌اش دارد، و آن مقام این است که خدا رب او است، کسی است که امر بنده را تدبیر می‌کند، و یکی از تدابیر او این است که وی را به زبان رسولانش به سوی ایمان و عمل صالح دعوت می‌کند، و چنین قضا رانده که او را بر طبق عملش جزا دهد، خیر باشد خیر و شر باشد شر.</span> علاوه بر این خدای تعالی محیط به او و با او است، و آنچه وی می‌گوید او می‌شنود، و آنچه وی انجام می‌دهد او     <code class="page" rel="19,182"/> می‌بیند، و او لطیف و با خبر است. </p> <h3> <span class="title" rel="55_46">اشاره به اقسام و مراحل خوف از مقام پروردگار و بیان اینکه مقصود از خائفان در آیه: <span class="aya" rel="55_46" data-words="1-3">و لمن خاف...</span> مخلصین است</span> </h3> <p> و اما اینکه خوف از مقام پروردگار چیست؟ باید بگوییم: خوف هم مانند عبادت مراحلی دارد، بعضی‌ها از عقاب خدا می‌ترسند، و از ترس عذاب او کفر نمی‌ورزند و گناه نمی‌کنند، قهرا لازمه چنین خوفی این است که عبادت صاحبش عبادت کسی باشد که از عذاب خدا می‌ترسد، عبادت می‌کند تا گرفتار عذاب او نگردد، در نتیجه عبادتش محضا برای خدا نباشد، و این قسم عبادت عبادت بردگان است که موالی خود را از ترس سیاست و شکنجه اطاعت می‌کنند، هم چنان که بعضی دیگر او را به طمع ثواب و پاداشش بندگی می‌کنند، عبادت می‌کنند تا به رسیدن به آنچه دلخواهشان است رستگار گردند، اینان هم عبادت خدا را محضا للَّه انجام نمی‌دهند، عبادتشان یک قسم تجارت است، هم چنان که در روایاتی هم آمده، و بعضی از آنها در سابق نقل شد. </p> <p>و خوف در جمله‌ <span class="aya" rel="55_46" data-words="1-5">و لمن خاف مقام ربه</span> ظهور در هیچ یک از این دو قسم خوف، یعنی خوف از عذاب و خوف از فوت لذتهای نفسانی در بهشت ندارد، چون این دو نوع خوف غیر از خوف از قیام و آگاهی خدا نسبت به اعمال بندگان است، و نیز غیر از خوف از مقامی است که خدای تعالی نسبت به بنده‌اش دارد، چون خوف از آگهی خدا و نیز خوف مقام پروردگار تاثر خاصی است که برای بنده بدان جهت که بنده است، در برابر ساحت عظمت و کبریایی مولایش حقیر و ذلیل است دست می‌دهد، و باعث می‌شود آثاری از مذلت و خواری و اندکاک در قبال عزت و جبروت مطلقه خدای تعالی از او ظهور کند. </p> <p>و عبادت خدای تعالی از ترس او-البته ترس به این معنا-عبارت است از خضوع در برابر او بدین جهت که او اللَّه است، ذو الجلال و الاکرام است، نه بدین جهت که جهنم دارد، و نه بدین جهت که بهشت دارد، وقتی عبادت به این انگیزه انجام شود خالصا لوجه اللَّه صورت می‌گیرد. </p> <p>و این معنای از خوف، همان خوفی است که خدای تعالی ملائکه مکرمین خود را بدان ستوده، و گرنه اگر خوف منحصر در خوف از عذاب و ترک ثواب می‌بود، با در نظر داشتن اینکه ملائکه معصوم و ایمن از عذاب مخالفت و تبعات معصیتند نباید آنان را به داشتن خوف بستاید، ولی می‌بینیم ستوده و فرموده: <span class="aya" rel="16_50" data-words="1-4">یخافون ربهم من فوقهم</span><span class="footnote" rel="1" title="از پروردگارشان که ما فوقشان است می‌ترسند سوره نحل، آیه ۵۰">*</span>. </p> <p>پس از آنچه گذشت روشن گردید آن کسانی از جن و انس که جمله <em>و لمن خاف</em>    <code class="page" rel="19,183"/> اشاره به ایشان است، عبارتند از اهل اخلاص، آنهایی که خاضع در برابر جلال خدای تعالی هستند، و او را بدین جهت عبادت می‌کنند که او اللَّه (عز اسمه) است، نه بدین جهت که جهنم دارد، و نه به طمع بهشت و ثوابی که می‌دهد، و بعید نیست این طایفه همان کسانی باشند که در سوره بعدی بعد از آنکه مردم را سه دسته می‌کند، در باره دسته سوم می‌فرماید: <span class="aya" rel="56_10-11" data-words="1-5">و السابقون السابقون، أولئک المقربون</span><span class="footnote" rel="1" title="و (سومین گروه) پیشگامان پیشگام (که در ایمان بر همه پیشی گرفتند) آنان مقربان درگاهند">*</span>. </p> <h3> <span class="title" rel="55_31 55_32 55_33 55_34 55_35 55_36 55_37 55_38 55_39 55_40 55_41 55_42 55_43 55_44 55_45 55_46 55_47 55_48 55_49 55_50 55_51 55_52 55_53 55_54 55_55 55_56 55_57 55_58 55_59 55_60 55_61 55_62 55_63 55_64 55_65 55_66 55_67 55_68 55_69 55_70 55_71 55_72 55_73 55_74 55_75 55_76 55_77 55_78">اقوال مختلف در باره اینکه خائف از مقام رب دو بهشت دارد</span> </h3> <p> و اما اینکه فرموده: این خائفان دو بهشت دارند، مفسرین در معنایش حرفها زده‌اند: بعضی<span class="footnote" rel="2" title="روح المعانی، ج ۲۷، ص ۱۱۸">*</span> گفته‌اند: یک بهشت منزل شخصی او است، که دوستانش در آنجا زیارتش می‌کنند، و یکی هم منزل خدمتکاران و همسران او است (به عبارت ساده‌تر منظور از دو بهشت بیرونی و اندرونی است). </p> <p>بعضی<span class="footnote" rel="3" title="اصول کافی، ج ۲، ص ۷۰، ح ۱۰">*</span> دیگر گفته‌اند: منظور از دو بهشت باغی است که بیرون قصر دارد، و باغی که داخل قصرش دارد (باز نظیر توانگران دنیا که یک باغچه در منزل دارند، و در آن گلکاری می‌کنند، و باغی در بیرون شهر و در ییلاق دارند، که در آنجا انواع میوه‌ها و چمن‌زارها درست می‌کنند). </p> <p>بعضی<span class="footnote" rel="4" title="الدر المنثور، ج ۶، ص ۱۴۷">*</span> دیگر گفته‌اند: معنایش این است که: در آخرت دو بهشت جدای از هم دارد، تا هر گاه از این بهشت خسته شد به آن بهشت دیگر رود، تا لذتش به حد کمال برسد. </p> <p>بعضی<span class="footnote" rel="5" title="مجمع البیان، ج ۹، ص ۲۰۸">*</span> دیگر گفته‌اند: یک بهشت در برابر عقاید حقه‌اش به او می‌دهند، و بهشتی دیگر در برابر اعمال صالحی که کرده. </p> <p>بعضی<span class="footnote" rel="6" title="روح المعانی، ج ۲۷، ص ۱۱۶">*</span> دیگر گفته‌اند: یک بهشت در برابر اعمال صالحه و اطاعتهایی که کرده، و یک بهشت دیگر در برابر ترک گناهانی که می‌توانسته است مرتکب شود. </p> <p>بعضی<span class="footnote" rel="7" title="روح المعانی، ج ۲۷، ص ۱۱۶">*</span> دیگر گفته‌اند: یک بهشت جسمانی است و یکی روحانی، و این اقوال به طوری که ملاحظه می‌فرمایید اقوالی است که هیچ دلیلی در آیه مورد بحث و یا در سراسر قرآن کریم بر آنها وجود ندارد،  (و در حقیقت از مقایسه آخرت با وضع دنیا ناشی شده است). </p> <p>بعضی<span class="footnote" rel="8" title="روح المعانی، ج ۲۷، ص ۱۱۶">*</span> هم گفته‌اند: یک بهشت را به خاطر استحقاقی که دارد به او می‌دهند، و یک بهشت دیگر را فقط به عنوان تفضل ارزانیش می‌دارد. در بین همه أقوالی که ملاحظه کردید ممکن است بگوییم این قول بهتر است، چون آیه شریفه </p> <p>سوره واقعه، آیه 10 و 11.    <code class="page" rel="19,184"/> <span class="aya" rel="50_35" data-words="1-7">لهم ما یشاؤن فیها و لدینا مزید</span><span class="footnote" rel="1" title="مؤمنان هر چه بخواهند در بهشت دارند، ولی ما اضافه هم می‌دهیم سوره ق، آیه ۳۵">*</span> هم اشعاری بدان دارد، البته آن طور که ما تفسیرش کردیم این اشعار را دارد. </p> <h3> <span class="title" rel="55_31 55_32 55_33 55_34 55_35 55_36 55_37 55_38 55_39 55_40 55_41 55_42 55_43 55_44 55_45 55_46 55_47 55_48 55_49 55_50 55_51 55_52 55_53 55_54 55_55 55_56 55_57 55_58 55_59 55_60 55_61 55_62 55_63 55_64 55_65 55_66 55_67 55_68 55_69 55_70 55_71 55_72 55_73 55_74 55_75 55_76 55_77 55_78">وصف آن دو بهشت</span> </h3> <p> <code class="aya" rel="55_48"/> <span class="aya" rel="55_48" data-words="1-2">ذواتا أفنان</span> <span class="phrase">کلمه <em rel="fa_55_48_1-1" data-sentence="5:197">ذواتا</em> تثنیه ذات (دارای) است، و در خصوص کلمه <em rel="fa_55_48_2-2" data-sentence="99:144">افنان</em> دو احتمال هست یکی اینکه جمع <em>فن</em> باشد که معنای نوع را می‌دهد، و معنای جمله این است که: آن دو بهشت دارای انواعی از میوه‌ها و سایر لذاتند.</span> و یکی دیگر اینکه جمع <em>فنن</em> یعنی شاخه تر و نرم باشد، که در این صورت معنای جمله این می‌شود که: آن دو بهشت دارای درختانی نرم هستند. </p> <p><code class="aya" rel="55_50"/> <span class="aya" rel="55_50" data-words="1-3">فیهما عینان تجریان</span> در این جمله کلمه <em>عینان</em> نکره و بدون الف و لام و بدون توضیح آمده، تا دلالت کند بر عظمت امر آن دو چشمه که در آن دو بهشت است. </p> <p><code class="aya" rel="55_52"/> <span class="aya" rel="55_52" data-words="1-5">فیهما من کل فاکهة زوجان</span> یعنی در آن دو بهشت از هر میوه‌ای دو زوج هست، و منظور از <em>دو زوج</em> دو صنف است. </p> <p>و بعضی<span class="footnote" rel="2" title="تفسیر فخر رازی، ج ۲۹، ص ۱۳۴">*</span> از مفسرین در باره این دو صنف میوه گفته‌اند: یک صنف از آن میوه‌هایی است که آن را می‌شناسند، چون آنها را در دنیا دیده بودند، و صنف دیگری هست که آن را نمی‌شناسند، چون در دنیا نبوده و ندیده بودند. بعضی<span class="footnote" rel="3" title="تفسیر قمی، ج ۲، ص ۳۴۶">*</span> دیگر وجوهی دیگر گفته‌اند ولی در خود آیه شریفه هیچ دلیلی بر هیچ یک از آن وجوه نیست. </p> <p><code class="aya" rel="55_54"/> <span class="aya" rel="55_54" data-words="1-6">متکئین علی فرش بطائنها من إستبرق...</span> <span class="phrase">کلمه <em rel="fa_55_54_3-3" data-sentence="5:174">فرش</em> -به ضمه فاء و راء-جمع فراش است، و کلمه <em rel="fa_55_54_4-4" data-sentence="98:120">بطائن</em> جمع بطانه است، که به معنای باطن و جوف هر چیز است، در مقابل آن ظهائر که جمع ظهاره است به معنای ظاهر و سطح بیرونی آن است.</span>  <span class="phrase">(و لذا آستر جامه را بطانه و رویه آن را ظهاره می‌گویند)، و کلمه <em rel="fa_55_54_6-6" data-sentence="63:38">استبرق</em> به معنای پارچه ابریشمین درشت‌باف است.</span> </p> <p>در مجمع البیان می‌گوید: اگر در آیه شریفه بطانه یعنی آستر فراش را نام برد، و از ظهاره یعنی رویه آن نامی نبرد، برای این بود که معمولا آستر جامه و فراش پست‌تر است از رویه آن، و وقتی فراشی آسترش از ابریشم باشد هر کسی می‌فهمد که رویه آن گرانبهاتر و     <code class="page" rel="19,185"/> ما فوق استبرق است (مثلا حریر است یعنی جامه‌ای ابریشمین ریزبافت)<span class="footnote" rel="1" title="مجمع البیان، ج ۹، ص ۲۰۸">*</span>. </p> <p> <span class="aya" rel="55_54" data-words="7-10">و جنی الجنتین دان</span> <span class="phrase">-کلمه <em rel="fa_55_54_8-8" data-sentence="6:276">جنی</em> به معنای میوه رسیده‌ای است که وقت چیدنش شده باشد، و کلمه <em rel="fa_55_54_10-10" data-sentence="117:206">دان</em>  (که در اصل دانی بوده) اسم فاعل از مصدر <em>دنو</em> -با ضمه دال و نون و تشدید واو-است، که به معنای نزدیکی است، پس دانی یعنی نزدیک، و معنای جمله این است که میوه‌های چیدنی درختان بهشتی نزدیک و در دسترس است.</span> </p> <p><code class="aya" rel="55_56"/> <span class="aya" rel="55_56" data-words="1-3">فیهن قاصرات الطرف...</span> ضمیر جمع مؤنث به فراشها بر می‌گردد، و معنایش این است که: در آن بسترها همسرانی چنین و چنان هستند. <span class="phrase">بعضی<span class="footnote" rel="2" title="روح المعانی، ج ۲۷، ص ۱۲۴">*</span> هم احتمال داده‌اند ضمیر مذکور به جنان یعنی جنت‌ها برگردد، هر چند کلمه جنان قبلا در سخن نیامده بود، ولی وقتی برای هر یک از اولیای خدا دو تا جنت باشد، قهرا در آخرت جنت‌های بسیاری خواهد بود، پس به این قرینه می‌شود ضمیر جمع به آن برگردانید، و کلمه <em rel="fa_55_56_3-3" data-sentence="321:138">طرف</em> به معنای کاسه چشم است، و مراد از <em>کوتاهی طرف</em> این است که: همسران بهشتی به شوهران خود اکتفاء می‌کنند، و چشم داشتی به دیگران ندارند.</span> </p> <p> <span class="aya" rel="55_56" data-words="4-10">لم یطمثهن إنس قبلهم و لا جان</span> -کلمه <em>طمث</em> که فعل <em>لم یطمث</em> از آن مشتق شده، به معنای ازاله بکارت و نکاحی است که با خونریزی همراه باشد. </p> <p>و معنای آیه این است که: حوریان بهشتی دست نخورده‌اند، و قبل از همسران هیچ جن و انسی ازاله بکارت از ایشان نکرده. </p> <p><code class="aya" rel="55_58"/> <span class="aya" rel="55_58" data-words="1-4">کأنهن الیاقوت و المرجان</span> همسران نامبرده در صفای رنگ و بهاء و تلألؤ چون یاقوت و مرجانند،  (لبها چون یاقوت و چهره چون مرجان). </p> <p><code class="aya" rel="55_60"/> <span class="aya" rel="55_60" data-words="1-5">هل جزاء الإحسان إلا الإحسان</span> این استفهام انکاری است، و می‌خواهد احسانی را که خدا با دادن دو بهشت به اولیای خود کرده بود و نعمت‌های گوناگونی که در آن بهشت‌ها قرار داده بود تعلیل کند، و بفرماید علت این احسانها آن بود که ایشان نیز اهل احسان بودند، یعنی با ترس از مقام پروردگارشان هر چه می‌کردند احسان بود. </p> <p>     <code class="page" rel="19,186"/> البته از این آیه شریفه تنها این مقدار استفاده می‌شود که احسان بنده بدون تلافی و جبران نیست، خداوند پاداش آن را به احسانی نظیر آن می‌دهد. و اما نکته دیگری که از آیات دیگر استفاده می‌شود که احسان خدا بیش از احسان بنده است، و اضافه بر جزای اعمال او است، در این آیات متعرضش نشده، مگر اینکه بگوییم: احسان از ناحیه خدای تعالی وقتی تمام می‌شود که بیشتر از احسانی باشد که محسنین و نیکوکاران در راه او می‌کنند، پس جمله  <em>الا الاحسان</em> دلالت بر این زیادتی هم دارد. </p> <h3> <span class="title" rel="55_62">مراد از <span class="aya" rel="55_62" data-words="1-4">و من دونهما جنتان</span> </span> </h3> <p> <code class="aya" rel="55_62"/> <span class="aya" rel="55_62" data-words="1-4">و من دونهما جنتان</span> <span class="phrase">ضمیر تثنیه به دو جنتی بر می‌گردد که در آیات گذشته توصیف شد، و معنای جمله  <em rel="fa_55_62_2-3" data-sentence="74:519">من دونهما</em> این است که: دو بهشت دیگر نیز هست که هر چند محتوی و نعمتهایی که در آنها است شبیه دو بهشت اول است، ولی از نظر درجه فضل و شرف پایین‌تر از آن دو است، در سابق هم گفتیم که: آن دو بهشت مخصوص اهل اخلاص است، که ترسشان از عذاب خدا و از فوت ثوابهای او نیست، بلکه از مقام او است، پس این دو بهشت مخصوص مؤمنینی است که درجه ایمانشان پایین‌تر از درجه ایمان اهل اخلاص است، مؤمنینی که خدای سبحان را به این جهت عبادت می‌کنند که از آتش او می‌ترسند، و یا به ثواب و بهشت او طمع دارند، و این دسته از مؤمنین همان اصحاب یمین در سوره واقعه‌اند.</span> </p> <p><span class="phrase">بعضی<span class="footnote" rel="1" title="مجمع البیان، ج ۹، ص ۲۱۱">*</span> از مفسرین جمله <em rel="fa_55_62_2-3" data-sentence="91:127">من دونهما</em> را به نزدیکی دو بهشت اول معنا کرده‌اند، و اگر چنین باشد از سیاق استفاده می‌شود که این دو بهشت هم از آن صاحبان دو بهشت اول است.</span> بلکه بعضی<span class="footnote" rel="2" title="مجمع البیان، ج ۹، ص ۲۰۸">*</span> ادعا کرده‌اند که این دو بهشت افضل و بهتر از دو بهشت سابقند، و صفاتی که در آن دو بود به درجه عالی‌تری در این دو بهشت هست. </p> <p>لیکن خواننده عزیز اگر در بیان سابق ما که در ذیل آیه‌ <span class="aya" rel="55_46" data-words="1-6">و لمن خاف مقام ربه جنتان</span> داشتیم دقت فرماید، و نیز آیات سوره واقعه را در نظر بگیرد، که اهل بهشت را دو صنف می‌کند، یکی مقربین که اهل اخلاصند، و یکی هم اصحاب یمین، آن وقت متوجه می‌شود که وجه قبلی قوی‌تر است. </p> <p><code class="aya" rel="55_64"/> <span class="aya" rel="55_64" data-words="1-1">مدهامتان</span> <span class="phrase">کلمه <em>ادهیمام</em> که مصدر باب افعیلال است، از ثلاثی مجرد <em rel="fa_55_64_1-1" data-sentence="61:328">دهمة</em> گرفته شده، و دهمة به معنای سبز پر رنگ است، به طوری که از شدت سبزی رنگش متمایل به سیاهی شده   <code class="page" rel="19,187"/> باشد (و شاید در فارسی بتوان رنگ یشمی را مصداق آن دانست)، در این جمله در وصف دو بهشت مذکور می‌فرماید: آن قدر سبز است که سبزیش و غرور و ابتهاج درختانش به نهایت رسیده، و برگ‌ها متمایل به سیاهی شده.</span> </p> <p><code class="aya" rel="55_66"/> <span class="aya" rel="55_66" data-words="1-3">فیهما عینان نضاختان</span> یعنی در آن دو بهشت دو چشمه هست که چون فواره با شدت می‌جوشند. </p> <p><code class="aya" rel="55_68"/> <span class="aya" rel="55_68" data-words="1-6">فیهما فاکهة و نخل و رمان</span> <span class="phrase">مراد از <em>فاکهه</em> و <em rel="fa_55_68_6-6" data-sentence="25:103">رمان</em>  (میوه و انار) درخت آن دو است، چون بین فاکهه و رمان نخل را آورده، که به معنای درخت خرماست نه خود خرما.</span> </p> <p><code class="aya" rel="55_70"/> <span class="aya" rel="55_70" data-words="1-3">فیهن خیرات حسان</span> ضمیر <em>فیهن</em> به جنان (بهشت‌ها) بر می‌گردد به اعتبار اینکه دو بهشت دو بهشت‌ها که در آخرت است تعداد بسیاری بهشت می‌شود، در نتیجه صحیح است که ضمیر جمع را به دو بهشت برگردانید. </p> <p>ولی بعضی<span class="footnote" rel="1" title="الصحاح، ج ۴، ماده &lt;em&gt;رفف&lt;/em&gt; ">*</span> از مفسرین مرجع ضمیر را همین چهار بهشتی دانسته‌اند که ذکرش در آیات آمده. </p> <p>و بعضی<span class="footnote" rel="2" title="مجمع البیان، ج ۹، ص ۲۱۰">*</span> دیگر ضمیر را به فاکهه و نخل و رمان برگردانیده، گفته‌اند: در این میوه‌ها خیرات است. </p> <p><span class="phrase">اما کلمه <em rel="fa_55_70_2-2" data-sentence="9:264">خیر</em> باید دانست که مورد استعمال بیشترش در معانی است، هم چنان که مورد استعمال بیشتر کلمه <em>حسن</em> در نقشها و صورتها است، و بنا بر این معنای خیرات حسان این می‌شود که: همسران بهشتی هم اخلاق خوبی دارند، و هم صورتهای زیبا، و به عبارتی دیگر سیرت و صورتشان هر دو خوب است.</span> </p> <p><code class="aya" rel="55_72"/> <span class="aya" rel="55_72" data-words="1-4">حور مقصورات فی الخیام</span> <span class="phrase">کلمه <em rel="fa_55_72_4-4" data-sentence="5:195">خیام</em> جمع خیمه است، که فارسیان هم آن را خیمه گویند، و اینکه فرموده:  حوریان مقصور در خیمه‌هایند ، معنایش این است که: از دستبرد اجانب محفوظند، زنانی مبتذل نیستند، که غیر شوهران نیز ایشان را تماشا کنند.</span> </p> <p><code class="aya" rel="55_74"/> <span class="aya" rel="55_74" data-words="1-7">لم یطمثهن إنس قبلهم و لا جان</span> عین این آیه در سابق گذشت، و معنایش کردیم. </p> <p>     <code class="page" rel="19,188"/><code class="aya" rel="55_76"/> <span class="aya" rel="55_76" data-words="1-7">متکئین علی رفرف خضر و عبقری حسان</span> <span class="phrase">در کتاب صحاح می‌گوید: کلمه <em rel="fa_55_76_3-3" data-sentence="27:144">رفرف</em> به معنای پارچه سبزی است که با آن مجلس آذین درست می‌کنند<span class="footnote" rel="1" title="نور الثقلین، ج ۵، ص ۱۹۸ به نقل از عیاشی">*</span>.</span> </p> <p>بعضی<span class="footnote" rel="2" title="فقیه، ج ۳، ص ۲۹۹، ح ۱۵">*</span> هم گفته‌اند: به معنای بالش یا متکا است. و بعضی دیگر معنای دیگر گفته‌اند. و <span class="phrase">کلمه <em rel="fa_55_76_4-4" data-sentence="5:43">خضر</em> جمع أخضر (سبز) است که صفت رفرف قرار گرفته.</span> </p> <p>و <span class="phrase">کلمه <em rel="fa_55_76_6-6" data-sentence="5:474">عبقری</em> به گفته بعضی<span class="footnote" rel="3" title="تفسیر قمی، ج ۲، ص ۳۴۵">*</span> به معنای جامه‌های بافت حیره، و به گفته بعضی<span class="footnote" rel="4" title="توحید، ص ۲۲، ح ۱۷">*</span> دیگر به معنای طنفسه (نوعی جامه) و به گفته جمعی<span class="footnote" rel="5" title="علل الشرائع، ب ۱۸۲، ص ۲۵۱، ح ۸">*</span> دیگر به معنای جامه‌های بافته از مخلوط پشم و نخ، و به گفته جمعی<span class="footnote" rel="6" title="مجمع البیان، ج ۹، ص ۲۱۱">*</span> دیگر به معنای دیبا است.</span> </p> <p><code class="aya" rel="55_78"/> <span class="aya" rel="55_78" data-words="1-7">تبارک اسم ربک ذی الجلال و الإکرام</span> <span class="phrase">این آیه ثنایی است جمیل برای خدای تعالی، که چگونه دو نشاه دنیا و آخرت مالامال از نعمت‌ها و آلاء و برکات نازله از ناحیه او شده و رحمتش سراسر دو جهان را فرا گرفته، با همین بیان روشن می‌شود که مراد از اسم متبارک خدای تعالی همان رحمان است، که سوره با آن آغاز شده، و کلمه <em rel="fa_55_78_1-1" data-sentence="266:75">تبارک</em> -به ضمه راء-مصدر باب تفاعل است، و کثرت خیرات و برکات صادره را معنا می‌دهد.</span> </p> <p>پس اینکه فرمود: <span class="aya" rel="55_78" data-words="1-3">تبارک اسم ربک</span> معنایش این می‌شود که: متبارک است اللَّه که به رحمان نامیده شد، بدان جهت متبارک است که این همه آلاء و نعمت‌ها ارزانی داشته، و افاضه فرموده. </p> <p>و جمله‌ <span class="aya" rel="55_78" data-words="4-7">ذی الجلال و الإکرام</span> اشاره به این است که: خدای سبحان خود را به اسمایی حسنی نام‌گذاری کرده، و به مدلول آن اسمای حسنی متصف هم هست، و معانی وصفی و نعوت جلال و جمال را واقعا دارا و واجد است، و معلوم است که صفات فاعل در افعالش ظهور و أثری دارد، و از این دریچه خود را نشان می‌دهد، و همین صفات است که فعل را به فاعلش ارتباط می‌دهد، پس خدای تعالی هم اگر خلقی را بیافرید و نظامی در آن جاری ساخت بدین جهت بود که دارای صفتی بود که اقتضای چنین افعالی را داشت، برای این بود که او خالق و مبدی و بدیع بود، و اگر کارهایش هم متقن و بدون نقطه ضعف است، باز برای این است که او دارای صفاتی است که فعل متقن را اقتضا می‌کند، و آن صفات این است که       <code class="page" rel="19,189"/> او علیم و حکیم است، و اگر اهل اطاعت را جزای خیر می‌دهد، این عملش ترشح و نمودی از صفتی در او است، که چنین اقتضایی دارد، و آن این است که او ودود، شکور، غفور و رحیم است، و اگر اهل فسق را جزای شر می‌دهد، باز برای این است که در او صفتی وجود دارد که چنین قسم جزا دادن را اقتضا دارد، و آن صفت منتقم و شدید العقاب است. </p> <p>پس اگر کلمه <em>رب</em> را که در آیه‌ <span class="aya" rel="55_46" data-words="1-5">و لمن خاف مقام ربه</span> به سعه رحمت ستایش شده بود در اینجا به صفت‌ <span class="aya" rel="55_78" data-words="4-7">ذی الجلال و الإکرام</span> ستوده، برای این بود که بفهماند اسمای حسنای خدا و صفات علیایش در نزول برکات و خیرات از ناحیه او دخالت دارند، و اشاره کند به اینکه نعمت‌ها و آلای او همه به مهر اسمای حسنی و صفات علیای او مارک خورده. </p> <h3>بحث روایتی‌ <span class="title" rel="55_46">چند روایت در ذیل آیه: <span class="aya" rel="55_46" data-words="1-6">و لمن خاف مقام ربه جنتان</span> </span> </h3> <p> در مجمع البیان می‌گوید: در خبر هم آمده در آن روز دستور می‌رسد ملائکه و آتش مردم را در محاصره خود بگیرند و با زبانی از آتش ندایشان دهند: <span class="aya" rel="55_33" data-words="1-5">یا معشر الجن و الإنس</span>... <span class="aya" rel="55_35" data-words="1-5">یرسل علیکما شواظ من نار</span><span class="footnote" rel="1" title="الدر المنثور، ج ۶، ص ۱۴۹">*</span> مؤلف: این معنا از مسعدة بن صدقه از کلیب از امام صادق (ع) روایت شده<span class="footnote" rel="2" title="روح المعانی، ج ۲۷، ص ۱۱۶">*</span>. </p> <p>و در کافی به سند خود از داوود رقی از امام صادق (ع) روایت کرده که در تفسیر آیه‌ <span class="aya" rel="55_46" data-words="1-6">و لمن خاف مقام ربه جنتان</span> فرمود: کسی که بداند خدا او را می‌بیند و آنچه می‌گوید می‌شنود، و آنچه می‌کند چه خیر و چه شر اطلاع دارد، همین علم او را از اعمال زشت باز می‌دارد، و همین است آن کسی که از مقام پروردگارش خائف است، و نفس خود را از پیروی هوی نهی می‌کند <span class="aya" rel="79_40-41" data-words="1-15">و أما من خاف مقام ربه و نهی النفس عن الهوی، فإن الجنة هی المأوی</span><span class="footnote" rel="3" title="الدر المنثور، ج ۶، ص ۱۴۶">*</span>. </p> <p>و در الدر المنثور است که ابن ابی شیبه، احمد، ابن منیع، حکیم (در کتاب نوادر الاصول)، نسایی، بزار، ابو یعلی، ابن جریر، ابن ابی حاتم، ابن منذر، طبرانی، و ابن مردویه، از ابی الدرداء، روایت کرده‌اند که گفت: رسول خدا (ص)     <code class="page" rel="19,190"/> وقتی این آیه را خواند که‌ <span class="aya" rel="55_46" data-words="1-6">و لمن خاف مقام ربه جنتان</span> من عرضه داشتم: یا رسول اللَّه هر چند زنا کرده باشد و مرتکب سرقت شده باشد؟ رسول خدا (ص) بار دیگر خواند: <span class="aya" rel="55_46" data-words="1-6">و لمن خاف مقام ربه جنتان</span> من نیز برای بار دوم پرسیدم: هر چند زنا و سرقت کرده باشد؟ بار سوم خواندند: <span class="aya" rel="55_46" data-words="1-6">و لمن خاف مقام ربه جنتان</span>، من نیز پرسیدم: هر چند زنا و سرقت کرده باشد؟ فرمود: بله، هر چند بینی ابی الدرداء به خاک مالیده شود،  (و او مخالف باشد)<span class="footnote" rel="1" title="مجمع البیان، ج ۹، ص ۲۱۱">*</span>. </p> <p>مؤلف: این روایت خالی از اشکال نیست، برای اینکه در سابق خائف از مقام رب را معرفی کردیم، و کسی که چنین باشد چگونه مرتکب اینگونه گناهان مهلک می‌شود، علاوه بر این، از خود همین ابی الدرداء روایتی نقل شده که خط بطلان بر این حدیث می‌کشد، و آن روایت را الدر المنثور چنین آورده: ابن جریر، ابن منذر، از یسار مولای آل معاویه از ابی الدرداء روایت کرده‌اند که در تفسیر آیه‌ <span class="aya" rel="55_46" data-words="1-6">و لمن خاف مقام ربه جنتان</span> گفت: وقتی این آیه خوانده شد شخصی از ابی الدرداء پرسید: هر چند زنا و سرقت کرده باشد؟ در پاسخ گفت: کسی که از مقام پروردگار خود پروا دارد، هرگز زناکار و سارق نبوده است<span class="footnote" rel="2" title="روح المعانی، ج ۲۷، ص ۱۱۷">*</span>. </p> <p>و در تفسیر قمی در ذیل جمله‌ <span class="aya" rel="55_56" data-words="2-3">قاصرات الطرف</span> از امام نقل کرده که فرمود: حور العین آن قدر نورش روشن است که چشم را می‌زند، و نمی‌شود بدو خیره شد<span class="footnote" rel="3" title="روضه کافی، ج ۸، ص ۱۳۸، ح ۱۴۷">*</span>. </p> <p>و در الدر المنثور است که ابن مردویه از جعفر بن محمد از پدرش از جدش از رسول خدا (ص) روایت کرده که در معنای جمله‌ <span class="aya" rel="55_56" data-words="2-3">قاصرات الطرف</span> فرموده: یعنی جز به همسران خود نظر نمی‌افکنند<span class="footnote" rel="4" title="الدر المنثور، ج ۶، ص ۱۴۹">*</span>. </p> <p>و در مجمع البیان در ذیل آیه‌ <span class="aya" rel="55_58" data-words="1-4">کأنهن الیاقوت و المرجان</span> می‌گوید: در حدیث آمده که زنان بهشتی آن قدر لطیفند که مغز استخوان ساقشان دیده می‌شود، هر چند که هفتاد جامه از حریر پوشیده باشند<span class="footnote" rel="5" title="روح المعانی، ج ۲۷، ص ۱۱۶">*</span>. </p> <p>مؤلف: این معنا در عده‌ای از روایات وارد شده. </p> <p>و در تفسیر عیاشی به سند خود از علی بن سالم روایت کرده که گفت: من از امام صادق (ع) شنیدم می‌فرمود: آیه‌ای در کتاب خداست که این مطلب را مسجل         <code class="page" rel="19,191"/> می‌کند پرسیدم: کدام آیه است؟ فرمود: این کلام خدای عز و جل که می‌فرماید: <span class="aya" rel="55_60" data-words="1-5">هل جزاء الإحسان إلا الإحسان</span>، چون این آیه مساله لزوم جبران احسان را هم در مؤمن جاری دانسته و هم در کافر، هم در نیک و هم در فاجر، پس بنا بر این، هر کس که به وی احسانی شد، باید در مقام تلافی و جبرانش برآید، و جبران احسان مردم به این نیست که به اندازه احسان به او احسان کنی، چون در این صورت باز احسان او افضل از احسان تو است، زیرا احسان او ابتدایی بود، و احسان تو تلافی آن بود، پس باید تو احسان خود را زیاد کنی، تا درست مطابق آن شود<span class="footnote" rel="1" title="روح المعانی، ج ۲۷، ص ۱۲۱">*</span>. </p> <h3> <span class="title" rel="55_60">روایاتی در ذیل آیه، <span class="aya" rel="55_60" data-words="1-5">هل جزاء الإحسان إلا الإحسان</span> </span> </h3> <p> و در مجمع البیان در ذیل آیه‌ <span class="aya" rel="55_60" data-words="1-5">هل جزاء الإحسان إلا الإحسان</span> می‌گوید: روایتی از انس بن مالک رسیده که گفت: وقتی رسول خدا (ص) این آیه را خواند، و سپس فرمود: هیچ می‌دانید پروردگارتان می‌خواهد چه بفرماید: اصحاب عرضه داشتند: خدا و رسولش داناترند. فرمود: پروردگارتان می‌فرماید: آیا جزای کسی که ما او را از نعمت توحید برخوردار کرده‌ایم، چیزی جز بهشت می‌تواند باشد؟<span class="footnote" rel="2" title="روح المعانی، ج ۲۷، ص ۱۲۱">*</span>. </p> <p>و در تفسیر قمی در ذیل همین آیه می‌گوید: امام فرمود: جزای کسی که من او را از نعمت معرفت برخوردار کرده‌ام چه چیزی جز بهشت می‌تواند باشد<span class="footnote" rel="3" title="روح المعانی، ج ۲۷، ص ۱۱۶">*</span>. </p> <p>مؤلف: این روایت هم از رسول خدا (ص) نقل شده، و هم از ائمه اهل بیت (ع). در کتاب توحید آن را به جعفر بن محمد نسبت داده، که آن جناب از آبای گرامی‌اش از علی (ع) از رسول خدا (ص) روایت کرده، و عبارت آن چنین است: خدای عز و جل می‌فرماید: جزای کسی که من او را از نعمت توحید بهره‌مند کرده‌ام چه چیزی به جز بهشت می‌تواند باشد<span class="footnote" rel="4" title="روح المعانی، ج ۲۷، ص ۱۱۶">*</span>. </p> <p>و در کتاب علل آن را از حسن بن علی از رسول خدا (ص) نقل کرده و عبارت آن در این نقل چنین است: آیا جزای کسی که می‌گوید: لا اله الا اللَّه چه چیزی جز بهشت می‌تواند باشد<span class="footnote" rel="5" title="مجمع البیان، ج ۹، ص ۲۱۱">*</span>. </p> <p>و الدر المنثور این روایت را به الفاظ مختلف و سندهایی گوناگون نقل کرده، و جمله           <code class="page" rel="19,192"/> انعمت علیه-بهره‌مندش کردم اشاره است به اینکه احسان عبد در حقیقت احسان خدا است به او، که او را موفق به کار نیک کرد<span class="footnote" rel="1" title="مجمع البیان، ج ۹، ص ۲۰۵">*</span>. </p> <h3> <span class="title" rel="55_62 55_70 55_46 55_64 55_66 55_31 55_32 55_33 55_34 55_35 55_36 55_37 55_38 55_39 55_40 55_41 55_42 55_43 55_44 55_45 55_47 55_48 55_49 55_50 55_51 55_52 55_53 55_54 55_55 55_56 55_57 55_58 55_59 55_60 55_61 55_63 55_65 55_67 55_68 55_69 55_71 55_72 55_73 55_74 55_75 55_76 55_77 55_78">چند روایت در باره وجود دو قسم بهشت و در باره همسران بهشتی</span> </h3> <p> و در مجمع البیان در ذیل آیه <span class="aya" rel="55_62" data-words="1-4">و من دونهما جنتان</span> از علاء بن سیابه از ابی عبد اللَّه امام صادق (ع) روایت کرده که علاء گفت: به آن جناب عرضه داشتم: مردم از این اعتقاد ما تعجب می‌کنند، که می‌گوییم بعضی از مردم از آتش دوزخ در می‌آیند، و داخل بهشت می‌شوند، آری مردم به ما می‌گویند: لا بد این دوزخیان با اولیای خدا محشور و همنشین هم می‌شوند؟ حضرت فرمود: ای علاء بهشت تنها بهشت اولیا نیست، از بهشت ایشان پایین‌تر نیز بهشت هست، خدای تعالی می‌فرماید: <span class="aya" rel="55_62" data-words="1-4">و من دونهما جنتان</span>، پس لازمه بیرون شدن گنهکاران از دوزخ این نیست که با اولیای خدا محشور هم باشند<span class="footnote" rel="2" title="مجمع البیان، ج ۹، ص ۲۰۵">*</span>. </p> <p>و در الدر المنثور است که ابن جریر، ابن ابی حاتم و ابن مردویه، از ابو موسی از رسول خدا (ص) روایت کرده‌اند که در تفسیر دو آیه‌ <span class="aya" rel="55_46" data-words="1-6">و لمن خاف مقام ربه جنتان</span> و <span class="aya" rel="55_62" data-words="1-4">و من دونهما جنتان</span> فرموده: دو بهشت اول از طلا، و برای مقربین، و دو بهشت دوم از نقره و برای اصحاب یمین است<span class="footnote" rel="3" title="روح المعانی، ج ۲۷، ص ۱۱۷">*</span>. </p> <p>مؤلف: این دو روایت بیان گذشته ما در تفسیر دو آیه مذکور را تایید می‌کند. </p> <p>و نیز در آن کتاب است که طبرانی و ابن مردویه از ابی ایوب روایت کرده‌اند که گفت: از رسول خدا (ص) معنای آیه‌ <span class="aya" rel="55_64" data-words="1-1">مدهامتان</span> را پرسیدم، فرمود: یعنی دو بهشت سر سبز<span class="footnote" rel="4" title="مجمع البیان، ج ۹، ص ۲۱۱">*</span>. </p> <p>و <span class="phrase">قمی در تفسیرش به سندی که به یونس بن ظبیان دارد از امام صادق (ع) روایت کرده که در تفسیر جمله <em rel="fa_55_66_3-3" data-sentence="92:103">نضاختان</em> فرمود: یعنی دو چشمه فوار و جوشان<span class="footnote" rel="5" title="تفسیر قمی، ج ۲، ص ۳۴۶">*</span>.</span> </p> <p>و باز در همان کتاب در معنای جمله‌ <span class="aya" rel="55_70" data-words="1-3">فیهن خیرات حسان</span> آمده که: معصوم فرمود: منظور دخترانی است که چون گیاه بر لب شط کوثر می‌رویند، هر قدر از آنها گرفته شود دوباره به جایش می‌روید<span class="footnote" rel="6" title="تفسیر قمی، ج ۲، ص ۳۴۶">*</span>. </p> <p>و <span class="phrase">در مجمع البیان در ذیل جمله <em rel="fa_55_70_2-3" data-sentence="27:220">خیرات حسان</em> از ام سلمه از رسول خدا (ص)           <code class="page" rel="19,193"/> نقل کرده که فرموده: زنان بهشتیند که خیرات در اخلاق، و حسان در رخسارند<span class="footnote" rel="1" title="الدر المنثور، ج ۶، ص ۱۴۶">*</span>.</span> </p> <p>و در فقیه از امام صادق (ع) روایت کرده که فرمود: خیرات حسان از جنس زنان اهل دنیایند، که از حور العین هم زیباترند<span class="footnote" rel="2" title="الدر المنثور، ج ۶، ص ۱۴۶">*</span>. </p> <p>و در روضه کافی به سند خود از حلبی روایت کرده که گفت: از امام صادق  (ع) معنای این کلام خدای عز و جل را پرسیدم که می‌فرماید: <span class="aya" rel="55_70" data-words="1-3">فیهن خیرات حسان</span> فرمود: منظور از آن بانوان صالحه و با ایمان و معرفت است<span class="footnote" rel="3" title="مجمع البیان، ج ۹، ص ۲۱۱">*</span>. </p> <p>مؤلف: منطبق شدن آیه شریفه با در نظر داشتن سیاق آن، بر مورد این دو روایت ابهام دارد، و آن طور که باید انطباقش روشن نیست. </p> 
