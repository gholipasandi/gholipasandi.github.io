<h3 class="ayas">سوره النساء آیه‌های ۱۵ تا ۱۶</h3><code class="section" rel="4_15-16"/><h3>ترجمه آیات</h3> <p> <span class="trans" rel="4_15">و از زنان شما کسانی که مرتکب عملی شنیع-زنا-شوند، علیه آنان چهار شاهد بگیرید، پس اگر شهود شهادت دادند باید ایشان را در خانه‌ها زندانی کنید، تا مرگشان فرا رسد و آنان را بگیرد و یا خدا راهی برایشان پدید آورد.  «۱۵» </span><span class="trans" rel="4_16">و آن مرد و زنی که این عمل شنیع را مرتکب شوند شکنجه دهید، اگر توبه کردند و به صلاح آمدند دست از آنان بدارید، که خدا توبه پذیر مهربان است «۱۶» </span></p>   <h3>بیان آیات‌ <span class="title" rel="4_15 4_16"> (در باره زن و مرد زناکار) </span> </h3> <p> <span class="aya" rel="4_15" data-words="1-4">و اللاتی یأتین الفاحشة</span>... <span class="phrase"><span class="aya" rel="4_15" data-words="10-10">منکم</span> وقتی می‌خواهند بگویند فلانی فلان عمل را انجام داده هم می‌گویند: <em>فلان اتاه</em> : و هم تعبیر می‌کنند <em>فلان اتی‌ به</em> ، و کلمه <em rel="fa_4_15_4-4" data-sentence="195:221">فاحشه</em> از ماده (ف-ح-ش) به معنای طریقه شنیعه است، ولی استعمالش در عمل شنیع زنا شایع شده است، و در قرآن کریم در آیه زیر بر<code class="page" rel="4,370"/> لواط و یا هم بر آن و هم بر عمل مساحقه-همجنس‌بازی زنان-اطلاق شده است.</span> <span class="aya" rel="29_28" data-words="6-15">إنکم لتأتون الفاحشة ما سبقکم بها من أحد من العالمین</span><span class="footnote" rel="1" title="شما عمل فاحشه را مرتکب می‌شوید، عملی را که قبل از شما در احدی از مردم دنیا سابقه نداشته سوره عنکبوت آیه ۲۸">*</span>. </p> <p>و ظاهرا و بطوری که بیشتر مفسرین گفته‌اند: مراد از فاحشه در آیه مورد بحث عمل زنا باشد، مفسرین روایتی هم نقل کرده‌اند، که رسول خدا (ص) وقتی آیه تازیانه در اول سوره نور نازل شد فرمود: این همان راه علاج و سبیلی است که خدای تعالی در آیه پانزده سوره نساء وعده‌اش را داده است. </p> <p>شاهد این ظهور، ظهور دیگری است در آیه و آن این است که از لحن آیه شریفه فهمیده می‌شود که حکمش دائمی نیست و بزودی نسخ می‌شود چون می‌فرماید: <span class="aya" rel="4_15" data-words="19-23">أو یجعل الله لهن سبیلا</span><span class="footnote" rel="2" title="سوره نساء آیه ۱۵">*</span> (و یا خدا راه علاجی برایشان قرار دهد) و هیچ دلیلی نقل نشده که گفته باشد این حد چند صباحی در مورد مساحقه جاری شد، و سپس بحدی و حکمی دیگر نسخ شده است پس معلوم می‌شود آیه شریفه همانطور که گفتیم در باره زنا نازل شده است، و از جمله: <span class="aya" rel="4_15" data-words="9-10">أربعة منکم...</span> بر می‌آید که عدد نامبرده باید از مردان باشد. </p> <p> <span class="aya" rel="4_15" data-words="11-15">فإن شهدوا فأمسکوهن فی البیوت...</span> در این جمله مساله حبس کردن دائمی زن مورد بحث را مترتب کرده بر شهادت دادن شهود، نه بر أصل وقوع عمل زشت، و خلاصه کلام اینکه، تنها وقتی حکم حبس ابد از ناحیه حاکم صادر می‌شود که چهار شاهد بر صدور عمل فاحشه از زن شهادت دهد، و اگر شهود شهادت ندهند حکم صادر نمی‌شود، هر چند حاکم یقین به صدور آن داشته باشد، و این خود یکی از منت‌های خدای سبحان بر امت اسلام است، که نسبت به او عفو و اغماض اعمال فرموده است. </p> <p>و حکم نامبرده حبس دائمی است، به قرینه اینکه نهایت مدت حبس را مرگ زن قرار داده، و فرموده: <span class="aya" rel="4_15" data-words="16-18">حتی یتوفاهن الموت</span> (تا مرگ ایشان را دریابد)، چیزی که هست تعبیر حبس ابد آن هم در زندان نیاورد، بلکه فرمود آنها را در خانه‌ها نگه بدارید تا مرگشان فرا رسد، این نیز دلیل روشنی است بر اینکه خواسته است کار را بر مسلمانان آسان بگیرد، و از سخت گیری اغماض کند، و اینکه فرمود:  (تا مرگشان برسد)  (و یا خدا راه نجاتی برایشان مقرر بدارد) منظور نجات از حبس ابد است، و در اینکه تردید کرد، و فرمود:  (یا آن و یا این) اشاره‌ای است به اینکه امید آن هست که حکم حبس ابد نسخ شود، هم چنان که همین طور هم شد، برای     <code class="page" rel="4,371"/> اینکه حکم تازیانه حکم حبس ابد را نسخ کرد، و این از ضروریات است که حکم جاری در باره زناکاران در اواخر عمر رسول خدا (ص) نازل شد، و بعد از رحلت آن جناب در بین مسلمانان جاری گردید، و مساله زندانی کردن بعد از رحلت آن جناب اصلا مورد عمل واقع نشد. </p> <p>پس آیه شریفه بفرضی که دلالت کند بر حکم زنان زناکار، هیچ تردیدی نیست در این که به وسیله آیه تازیانه نسخ شده است<code class="aya" rel="4_16"/> <span class="aya" rel="4_16" data-words="1-5">و الذان یأتیانها منکم فآذوهما</span>. </p> <p>این دو آیه از نظر مضمون متناسب با همند و ضمیر مؤنث-ها-در جمله:  (یاتیانها) بطور قطع به کلمه (فاحشة) بر می‌گردد، و این خود مؤید این معنا است که زمینه هر دو آیه بیان حکم زنا است، و بنا بر این آیه دوم متمم حکم در آیه اول است، چون آیه اول تنها حکم زنان زناکار را متعرض شده، و آیه دوم حکم زن و مرد هر دو را بیان می‌کند، و آن عبارت است از ایذاء یعنی شکنجه دادن، پس در نتیجه از مجموع دو آیه حکم مرد زناکار و زن زناکار با هم استفاده می‌شود، و آن این است که هر دو را کتک می‌زنند، و خصوص زن زناکار را در خانه حبس می‌کنند. </p> <p>لیکن این معنا با آیه بعد که می‌فرماید:  (اگر توبه کردند و به صلاح گرائیدند دست از آن دو بردارید...) سازگار نیست، برای اینکه در آیه مورد بحث می‌فرمود: زن را تا ابد در خانه حبس کنید، و این آیه می‌فرماید: اگر توبه کردند رهاشان کنید، بناچار باید گفت: منظور از دست برداشتن از آن دو، دست برداری از کتک و شکنجه آن دو است، نه از حبس که حبس به حال خود باقی است. </p> <p>و به همین جهت است که برخی از مفسرین به تبع بعضی از روایات که بزودی می‌آید گفته‌اند: آیه اول در باره حکم زنای زنان ثیب-بیوه-است، و آیه دوم در مقام بیان حکم دختران بکری است که مرتکب زنا شوند. و مراد از ایذاء همان حبس کردن دختران بکر، و سپس آزاد کردن آنان در صورت توبه و اصلاح است، لیکن دو سؤال باقی می‌ماند یکی اینکه اگر اینطور باشد چرا در آیه اول خصوص زن زانیه را نام برد؟ و در آیه دوم هیچ دلیلی نیاورد که بفهماند منظور دختران بکر است، دوم اینکه چرا در آیه اول خصوص زن زانیه را نام برد و در آیه دوم زن و مرد را با هم اسم برد؟ و فرمود: <span class="aya" rel="4_16" data-words="1-4">و الذان یأتیانها منکم</span>. </p> <p>به ابی مسلم مفسر نسبت داده‌اند که گفته است آیه اول در مقام بیان حکم مساحقه زن با زن است، و آیه دوم در صدد بیان حکم لواط مردان با مردان است، و هیچیک از دو آیه نسخ نشده است. <code class="page" rel="4,372"/> ولی فساد این گفتار روشن است، اما آیه اول به همان دلیلی که قبلا در ذیل جمله: <span class="aya" rel="4_15" data-words="1-6">و اللاتی یأتین الفاحشة من نسائکم...</span> خاطر نشان ساختیم، و اما آیه دوم به دلیل این که در سنت ثابت شده که حد لواط قتل است هم چنان که در حدیثی صحیح از رسول خدا (ص) آمده که فرمود: هر کس از شما عمل قوم لوط را مرتکب شود هم فاعل را بکشید و هم مفعول را، و این حکم یا حکمی است ابتدایی و غیر منسوخ، و یا حکمی است ناسخ حکم آیه، پس به هر حال گفتار ابی مسلم را باطل می‌کند. و آنچه سزاوار و صحیح است که در باره معنای آیه گفته شود-البته با در نظر داشتن ظاهری که از دو آیه به ذهن خطور می‌کند و قرائنی که گفتار دو آیه محفوف به آنهاست، و نیز با در نظر گرفتن اشکال‌هایی که در معنا کردن مفسرین بود-و خدا داناتر است-این است که آیه شریفه متضمن حکم زنای زنان شوهردار است، به دلیل اینکه در آیه شریفه تنها نام زنان را برده است. </p> <p>خواهی گفت: اگر منظور این بوده باشد باید می‌فرمود: <em>من زوجاتکم</em> چرا فرمود:  <em>من نساءکم</em> جوابش این است که اطلاق کلمه (نساء) بر معنای (همسران) شایع است، آنهم مخصوصا در جایی که این کلمه اضافه شود به ضمیر مردان، و به صورت (نساءکم) اطلاق گردد، تا چه رسد به جایی که اضافه نشود مثل آیه: <span class="aya" rel="4_4" data-words="1-4">و آتوا النساء صدقاتهن</span><span class="footnote" rel="1" title="سوره نساء آیه ۴">*</span> (مهریه زنان را بپردازید) که می‌دانیم منظور از زنان همان همسران است، و نیز مانند آیه: <span class="aya" rel="4_23" data-words="34-38">من نسائکم اللاتی دخلتم بهن</span><span class="footnote" rel="2" title="سوره نساء آیه ۲۳">*</span>. </p> <p> (از آنان زنانتان که با آنها نزدیکی کرده‌اید)، که معلوم است منظور همسران می‌باشد و بنا بر این حکم اولی و موقت اینگونه زنان این است که آنان را در خانه‌ها تحت نظر بگیرند، و سپس این حکم مبدل شد به حکم سنگسار، و این آن طور که جبائی پنداشته نسخ آیه قرآن به وسیله سنت و روایت نیست، چون نسخ عبارت است از اینکه آیه‌ای که بظاهرش حکمی دائمی را متضمن است به وسیله آیه‌ای دیگر نسخ گردد، و مساله مورد بحث ما چنین نیست، زیرا آیه حبس ابد در خانه ظهوری در دائمی بودن حکمش که ندارد هیچ، بلکه ظهور در این دارد که بزودی حکمش مبدل به حکمی دیگر می‌شود، چون فرموده: <span class="aya" rel="4_15" data-words="19-23">أو یجعل الله لهن سبیلا</span> و این تعبیر ظهور در این دارد که حکم حبس ابد زنان بزودی به حکمی دیگر مبدل می‌شود، حال اگر کسی بخواهد این تبدیل حکم را نسخ بنامد عیبی ندارد ولی نباید آن را نسخ آیه قرآن به وسیله     <code class="page" rel="4,373"/> روایت بشمرد، چون خود آیه قرآن در اینجا اشعار دارد بر اینکه به زودی حکمش برداشته می‌شود، پیامبر اکرم (ص) هم در آن روایت خواسته است آیه قرآن را بیان کند. </p> <p>و آیه دوم متضمن حکم زنای بدون احصان است، یعنی زنای مرد بی زن، و زن بی شوهر، و آن حکم عبارت است از ایذاء و شکنجه، حال چه اینکه مراد از این شکنجه حبس باشد و چه زدن با لنگه کفش، یا سرزنش با زبان، و یا غیر اینها، و این آیه بنا بر این به وسیله آیه تازیانه سوره نور نسخ شده، و اما روایاتی که می‌گوید آیه شریفه متضمن حکم دختران بکر است روایاتی است آحاد-که در طول این تفسیر خبر واحد را معنا کردیم-، و علاوه بر این هم مرسل است یعنی سند ندارد و هم اهل فن آنها را به خاطر مرسل بودن ضعیف دانسته‌اند-و خدا داناتر است. </p> <p> <span class="aya" rel="4_16" data-words="6-11">فإن تابا و أصلحا فأعرضوا عنهما...</span> اگر توبه را مقید کرد باصلاح، برای این بود که بفهماند وقتی توبه حقیقی و دارای محتوی می‌شود که باعث اصلاح آدمی گردد، و توبه نه تنها بلفظ و لقلقه زبان توبه واقعی نیست بلکه به حالت انفعالی که دوام نیابد و فاسدی را اصلاح نکند، نیز توبه واقعی تحقق نمی‌یابد. </p> <h3>بحث روایتی</h3> <p> در تفسیر صافی از تفسیر عیاشی از امام صادق (ع) روایت آورده که در ذیل آیه‌ <span class="aya" rel="4_15" data-words="1-4">و اللاتی یأتین الفاحشة...</span> فرمود: این آیه نسخ شده و منظور از سبیل همان حدودی است که باید جاری شود<span class="footnote" rel="1" title="تفسیر صافی ج ۱ ص ۳۳۹ ط مکتبه اسلامیه">*</span>. </p> <p>در تفسیر عیاشی از امام صادق (ع) روایت آورده که شخصی از آن جناب از این آیه سؤال کرد حضرتش فرمود: این آیه نسخ شده، شخص دیگر پرسید آن روزها که نسخ نشده بود به چه صورت مورد عمل قرار می‌گرفت؟ فرمود: به این صورت که اگر زنی زنا می‌داد و چهار نفر علیه او شهادت می‌دادند او را در خانه‌ای حبس می‌کردند، و با او سخن نمی‌گفتند، و بسخنش گوش نمی‌دادند، و با او نشست و برخاست نمی‌کردند، تنها آب و طعامش را برایش می‌بردند، تا بمیرد و یا بعدها خدا راه چاره‌ای برایش مقرر سازند، که ساخت، و آن این بود که اگر بی شوهر بوده تازیانه‌اش بزنند، و اگر شوهر دار بوده سنگسار شود، شخصی پرسید: معنای   <code class="page" rel="4,374"/> آیه: <span class="aya" rel="4_16" data-words="1-4">و الذان یأتیانها منکم</span> چیست؟ فرمود: معنایش این است که اگر دختر بکر همین عمل زشتی را که اگر بیوه زن مرتکب آن می‌شد به آن گرفتاری مبتلا می‌گشت مرتکب شود، باید شکنجه شود، آن گاه در پاسخ از سؤال از معنای شکنجه فرمود: یعنی حبس می‌شود<span class="footnote" rel="1" title="تفسیر عیاشی ج ۱ ص ۲۲۷-۲۲۸ ط مکتبه اسلامیه">*</span> (تا آخر حدیث). </p> <p>مؤلف قدس سره: این قصه یعنی حکم جاری در مورد زنان در صدر اسلام که حبس کردن تا آخر عمر در خانه‌ها بوده، مطلبی است که به چند طریق از طرق اهل سنت از ابن عباس و قتاده و مجاهد و غیر ایشان روایت شده است. </p> <p>اولی از سدی نقل شده که گفته است حبس کردن در خانه حکمی بود مخصوص بیوه زنان، و اما ایذایی که در آیه دوم آمده حکم مخصوص دوشیزگان و کنیزان باکره بوده، و خواننده عزیز در اینکه در این باره چه باید گفت روشن گردید. </p> 
