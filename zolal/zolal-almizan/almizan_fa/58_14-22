<h3 class="ayas">سوره المجادلة آیه‌های ۱۴ تا ۲۲</h3><code class="section" rel="58_14-22"/><h3>ترجمه آیات</h3> <p> <span class="trans" rel="58_14">آیا ندیدی مردمی را که روی از حق گرداندند و خدا بر آنان غضب کرد، آنان نه از شمایند و نه از<code class="page" rel="19,334"/> ایشان سوگند به دروغ می‌خورند با اینکه می‌دانند.  «۱۴» </span><span class="trans" rel="58_15">خدای تعالی برای آنان عذابی سخت آماده کرده چون اعمالی را که انجام می‌دهند بد است.  «۱۵» </span><span class="trans" rel="58_16">سوگندهای خود را سپر قرار داده از راه خدا جلوگیری کردند به همین جهت عذابی خوار کننده دارند.  «۱۶» </span><span class="trans" rel="58_17">مالها و فرزندان (به اندازه خردلی) از خدا بی‌نیازشان نمی‌کند ایشان یاران دوزخ و در آن جاودانند.  «۱۷» </span><span class="trans" rel="58_18">روزی که خدا همگیشان را مبعوث می‌کند برای او هم سوگند می‌خورند همانطور که برای شما سوگند می‌خوردند و گمان می‌کنند که تکیه‌گاهی محکم دارند آگاه باشید که آنان دروغگویند.  «۱۸» </span><span class="trans" rel="58_19">شیطان بر آنان مسلط شده یاد خدا را از دلهایشان برده اینان حزب شیطانند آگاه که حزب شیطان زیانکارند.  «۱۹» </span><span class="trans" rel="58_20">به طور قطع کسانی که با خدا و رسولش مخالفت و دشمنی می‌کنند در زمره خوارترینند.  «۲۰» </span><span class="trans" rel="58_21">خدای تعالی چنین تقدیر کرده که من و رسولانم سرانجام غالبیم، آری خدا قوی و عزیز است.  «۲۱» </span><span class="trans" rel="58_22">هیچ قومی نخواهی یافت که ایمان به خدا و روز جزاء داشته باشد و در عین حال با کسانی که با خدا و رسولش دشمنی می‌کنند دوستی کند هر چند دشمن خدا و رسول پدران و یا فرزندان و یا برادرانشان و یا قوم و قبیله‌شان باشد، برای اینکه خداوند در دلهایشان ایمان را نوشته و به روحی از خودش تاییدشان کرده و در جناتی که نهرها در زیر درختانش جاری است داخلشان می‌کند تا جاودانه در آن باشند خدا از ایشان راضی شد و ایشان از خدا راضی شدند اینان حزب خدایند، آگاه!که تنها حزب خدا رستگارند.  «۲۲» </span></p>               <h3>بیان آیات</h3> <h3> <span class="title" rel="58_14 58_15 58_16 58_17 58_18 58_19 58_20 58_21 58_22">بیان وصف و حال منافقان: تولی یهود، سوگند دروغ یاد کردن و... </span> </h3> <p> این آیات سرگذشت دسته‌ای از منافقین را ذکر می‌کند که با یهودیان دوستی و مودت و با خدا و رسولش دشمنی داشتند، و ایشان را به خاطر همین انحراف مذمت نموده، به عذاب و شقاوت تهدید می‌کند، تهدیدی بسیار شدید. و در آخر به عنوان حکمی قطعی و کلی می‌فرماید: ایمان‌ به خدا و روز جزا نمی‌گذارد انسانی با دشمنان خدا و رسولش دوستی کند، حال این دشمنان هر که می‌خواهند باشند. و سپس مؤمنین را مدح می‌کند به اینکه از دشمنان دین بیزارند، و ایشان را وعده ایمان می‌دهد، ایمانی مستقر در روح و جانشان، ایمانی از ناحیه خدا و نیز وعده بهشت و رضوان می‌دهد. <code class="page" rel="19,335"/> <span class="aya" rel="58_14" data-words="1-10">أ لم تر إلی الذین تولوا قوما غضب الله علیهم...</span> منظور از قومی که خدا بر آنان غضب فرموده و منافقین آنان را دوست می‌دارند یهود است، که در باره‌شان فرموده: <span class="aya" rel="5_60" data-words="10-24">من لعنه الله و غضب علیه و جعل منهم القردة و الخنازیر و عبد الطاغوت</span><span class="footnote" rel="1" title="کسانی که خدا لعنتشان کرده، و بر آنان غضب فرموده و بعضی از ایشان را به صورت میمون و خوک مسخ نموده، و بعضی را پرستندگان طاغوت کرد سوره مائده، آیه ۶۰">*</span>. </p> <p> <span class="aya" rel="58_14" data-words="11-16">ما هم منکم و لا منهم</span> -ضمیر <em>هم</em> به منافقین و ضمیر در <em>منهم</em> به یهود بر می‌گردد، می‌خواهد بفرماید: این منافقین به خاطر تحیر و سرگردانیشان بین کفر و ایمان وقتی به شما می‌رسند اظهار مسلمانی، و وقتی به یهود می‌رسند اظهار دوستی می‌کنند، اینان نه از شما مسلمانان هستند و نه از یهود: <span class="aya" rel="4_143" data-words="1-10">مذبذبین بین ذلک لا إلی هؤلاء و لا إلی هؤلاء</span><span class="footnote" rel="2" title="سرگردان بین دو گروه، نه به سوی اینان و نه به سوی آنان سوره نساء، آیه ۱۴۳">*</span>. </p> <p>و این صفت منافقین بر حسب ظاهر حالشان است، و گرنه واقعیت حالشان این است که ملحق به یهودند، چون خدای تعالی در جای دیگر فرموده: <span class="aya" rel="5_51" data-words="14-19">و من یتولهم منکم فإنه منهم</span><span class="footnote" rel="3" title="هر کس از شما یهودیان را دوست بدارد، از همانان خواهد بود سوره مائده، آیه ۵۱">*</span> بنا بر این منافاتی میان‌ <span class="aya" rel="58_14" data-words="11-16">ما هم منکم و لا منهم</span> با جمله <em>فانه منهم</em> نیست، اولی بر حسب ظاهر حالشان است، و دومی بر حسب واقعیتشان. </p> <p>بعضی از مفسرین<span class="footnote" rel="4" title="روح المعانی، ج ۲۸، ص ۳۲">*</span> احتمال داده‌اند ضمیر <em>هم</em> به قوم برگردد، و منظور از قوم، یهود باشد، و ضمیر در <em>منهم</em> به موصول <em>الذین</em> برگردد، و مراد از موصول منافقین باشد که در این صورت معنا چنین می‌شود: آیا نمی‌بینی کسانی را که دوستدار یهود شدند، با اینکه یهود از شما نیستند، چون شما مؤمنید، و از خود منافقین هم نیستند، بلکه اجنبی و بیزار از هر دو طائفه‌اند، و این تعبیر نوعی مذمت است، ولی معنای بعیدی است. </p> <p> <span class="aya" rel="58_14" data-words="17-23">و یحلفون علی الکذب و هم یعلمون</span> -یعنی برای شما به دروغ سوگند می‌خورند که از شمایند، و مثل شما ایمان دارند، با اینکه خودشان خوب می‌دانند که در سوگندشان دروغ می‌گویند. </p> <p><code class="aya" rel="58_15"/> <span class="aya" rel="58_15" data-words="1-10">أعد الله لهم عذابا شدیدا إنهم ساء ما کانوا یعملون</span> <span class="phrase">کلمه <em>اعداد</em> که مصدر فعل <em rel="fa_58_15_1-1" data-sentence="32:28">أعد</em> است به معنای تهیه کردن است.</span> و جمله‌ <span class="aya" rel="58_15" data-words="6-7">إنهم ساء...</span> تعلیل اعداد است. و در جمله‌ <span class="aya" rel="58_15" data-words="9-10">کانوا یعملون</span> دلالتی هست بر اینکه منافقین در این         <code class="page" rel="19,336"/> عمل خود مداومت و استمرار داشته‌اند. و معنای آیه این است که: خدای تعالی برای آنان عذابی سخت تهیه دیده، به علت اینکه در عمل زشت خود مداومت دارند. </p> <p><code class="aya" rel="58_16"/> <span class="aya" rel="58_16" data-words="1-10">اتخذوا أیمانهم جنة فصدوا عن سبیل الله فلهم عذاب مهین</span> <span class="phrase">کلمه <em rel="fa_58_22_29-29" data-sentence="5:42">أیمان</em> -به فتح همزه-جمع <em>یمین-سوگند</em> است.</span> و <span class="phrase">کلمه <em rel="fa_58_16_3-3" data-sentence="5:117">جنة</em> -به ضم جیم-به معنای پرده و پوششی است که با آن خود را از شر حفظ می‌کنند، سپر را هم به همین جهت <em rel="fa_58_16_3-3" data-sentence="153:10">جنة</em> می‌نامند.</span> و <span class="phrase">کلمه <em rel="fa_58_16_10-10" data-sentence="5:69">مهین</em> -به ضم میم-اسم فاعل از مصدر اهانت و به معنای اذلال و خوار نمودن است.</span> </p> <p>و معنای آیه این است که: منافقین سوگندهای خود را پرده و پوشش خود کردند تا به وسیله آن، تهمت و سوء ظن را از خود دفع کنند. هر جا عملی از آنان سر زد که مؤمنین را در عقایدشان به شک و تردید انداخته آنان را مثل خود از راه خدا که همان اسلام است منصرف سازد، و با سوگندهای دروغ خود را تبرئه می‌کردند، و به همین جهت‌ عذابی خوار کننده دارند. </p> <p><code class="aya" rel="58_17"/> <span class="aya" rel="58_17" data-words="1-16">لن تغنی عنهم أموالهم و لا أولادهم من الله شیئا أولئک أصحاب النار هم فیها خالدون</span> یعنی آن انگیزه‌ای که وادارشان می‌کرد چنین وضعی به خود بگیرند متاع زندگی دنیا است که همان اموال و اولاد است، و لیکن با در نظر داشتن عذاب جاودانه‌ای که دارند، و خدای تعالی آن را برایشان معین فرموده، و اینکه چقدر احتیاج به خلاصی از آن دارند، آن متاع دنیا به هیچ وجه نمی‌تواند در خلاصی آنان مؤثر باشد، پس تا دیر نشده به خدا ایمان بیاورند، و او را بپرستند. </p> <h3> <span class="title" rel="58_14 58_15 58_16 58_17 58_18 58_19 58_20 58_21 58_22">دروغ گویی منافقین در قیامت که روز کشف حقائق است از باب بروز ملکات و عادات است</span> </h3> <p> <code class="aya" rel="58_18"/> <span class="aya" rel="58_18" data-words="1-14">یوم یبعثهم الله جمیعا فیحلفون له کما یحلفون لکم و یحسبون أنهم علی شیء...</span> کلمه <em>یوم</em> ظرف است برای مضمون جمله‌ <span class="aya" rel="58_15" data-words="1-5">أعد الله لهم عذابا شدیدا</span>، و یا برای مضمون جمله <span class="aya" rel="58_17" data-words="11-13">أولئک أصحاب النار</span> . و معنای جمله‌ <span class="aya" rel="58_18" data-words="5-9">فیحلفون له کما یحلفون لکم</span> این است که: در روز قیامت هم برای خدا سوگند خواهند خورد، همان طور که در دنیا برای شما سوگند می‌خورند. </p> <p>و ما در تفسیر آیه شریفه‌ <span class="aya" rel="6_23" data-words="1-13">ثم لم تکن فتنتهم إلا أن قالوا و الله ربنا ما کنا مشرکین</span><span class="footnote" rel="1" title="سوره انعام، آیه ۲۳">*</span> گفتیم که سوگند دروغ خوردنشان در روز قیامت با اینکه آن روز روز کشف حقایق است، از   <code class="page" rel="19,337"/> این باب است که ملکات آنان در آن روز کشف می‌شود، و مساله دروغگویی در دلهای آنان ملکه شده، در دنیا به دروغ عادت کرده بودند، همیشه بنا را بر این داشتند که باطل را سرپوشی برای حق کنند، و آن را با سوگند دروغین به صورت حق جلوه دهند. پس منافقین هم مانند هر صاحب ملکه‌ای دیگر آن طور که زندگی می‌کنند می‌میرند، و آن طور که می‌میرند زنده می‌شوند. </p> <p>و یکی از همان دروغهایشان این است که در آن روز درخواست برگشتن به دنیا می‌کنند، و یا از خدا می‌خواهند از آتش در آیند. و یکی دیگر گفتگوهایی است که در آتش دارند، و امثال اینها همه مظاهر دروغگوییهای ایشان است که قرآن آنها را بیان کرده است، و هیچ یک از آنها با وضع قیامت سازگار نیست، چون قیامت عالم مشاهده حقایق است، روز جزاء است، نه روز عمل، و در چنین روزی جای این حرفها نیست، و لیکن همانطور که گفتیم این سخنان از ملکات آنان تراوش می‌کند. </p> <p>و اما اینکه فرمود: <span class="aya" rel="58_18" data-words="10-14">و یحسبون أنهم علی شیء</span> معنایش این است که: گمان می‌کنند بر وضعی استوارند که در آن وضع می‌توانند برای همیشه حق را بپوشانند، و از بر ملا شدن دروغ خود جلوگیری به عمل آورند، و با انکار و دروغگویی و امثال اینها دروغ خود را حفظ کنند. </p> <p>بنا بر این، ممکن است جمله مذکور قیدی باشد برای جمله‌ <span class="aya" rel="58_18" data-words="7-9">کما یحلفون لکم</span> که در این فرض اشاره‌ای خواهد بود به وضعی که در دنیا داشتند، و گمان می‌کردند سوگند دروغشان سودی برای آنان دارد، و شما را راضی می‌کند. و جمله‌ <span class="aya" rel="58_18" data-words="15-18">ألا إنهم هم الکاذبون</span> قضاء و داوری خدا در حق آنان است، می‌فرماید: خدای تعالی در باره آنان چنین داوری کرده که ایشان دروغگویند، و نباید به هذیانهایشان توجه کرد و به سوگندهایشان اعتناء نمود. </p> <p>ممکن هم هست قیدی باشد برای جمله‌ <span class="aya" rel="58_18" data-words="5-6">فیحلفون له</span> که در این فرض از قبیل ظهور ملکات در قیامت خواهد بود که بیانش در چند سطر قبل در معنای سوگند خوردن منافقین گذشت. آن وقت جمله‌ <span class="aya" rel="58_18" data-words="15-18">ألا إنهم هم الکاذبون</span> داوری خدای تعالی به دروغگویی آنان در روز قیامت و یا در دنیا و آخرت می‌شود. </p> <p><code class="aya" rel="58_19"/> <span class="aya" rel="58_19" data-words="1-15">استحوذ علیهم الشیطان فأنساهم ذکر الله أولئک حزب الشیطان ألا إن حزب الشیطان هم الخاسرون</span> <span class="phrase">کلمه <em rel="fa_58_19_1-1" data-sentence="5:29">استحواذ</em> به معنای استیلاء و غلبه است.</span> و بقیه الفاظ آیه روشن است. <code class="page" rel="19,338"/><code class="aya" rel="58_20"/> <span class="aya" rel="58_20" data-words="1-9">إن الذین یحادون الله و رسوله أولئک فی الأذلین</span> این آیه مضمون آیه قبلی را که می‌فرمود منافقین از حزب شیطان و از زیانکارانند  تعلیل می‌کند، می‌فرماید: به این علت از خاسرینند که با مخالفت و لجبازی خود با خدا و رسولش دشمنی می‌کنند، و دشمنان خدا و رسول در زمره خوارترین خلق خدایند. </p> <p><span class="phrase">بعضی از مفسرین<span class="footnote" rel="1" title="روح المعانی، ج ۲۸، ص ۳۴">*</span> گفته‌اند: علت اینکه تعبیر به <em rel="fa_58_20_9-9" data-sentence="115:197">اذلین</em> آورد، این بوده که به طور کلی ذلت یکی از دو متخاصم به مقدار عزت طرف دیگر است، و وقتی یک طرف متخاصم خدای عز و جل است، که همه عزتها از او است، قهرا برای طرف دیگر که دشمن او است چیزی نمی‌ماند مگر ذلت.</span> </p> <h3> <span class="title" rel="58_21">جنبه‌های مختلف غلبه خدا و رسولان او <span class="aya" rel="58_21" data-words="1-6">کتب الله لأغلبن أنا و رسلی</span> </span> </h3> <p> <code class="aya" rel="58_21"/> <span class="aya" rel="58_21" data-words="1-10">کتب الله لأغلبن أنا و رسلی إن الله قوی عزیز</span> منظور از کتابت خدا قضایی است که می‌راند. </p> <p>و ظاهر اطلاق غلبه و بدون قید آوردنش این است که خدا از هر جهت غالب باشد، هم از جهت استدلال و هم از جهت تایید غیبی، و هم از جهت طبیعت ایمان به خدا و رسول. </p> <p>اما از حیث استدلال، برای اینکه درک حق و خضوع در برابر آن فطری انسان است، اگر حق را برایش بیان کنند، و مخصوصا از راهی که با آن راه مانوس است روشن سازند، بدون درنگ آن را می‌فهمد، و وقتی فهمید فطرتش به آن اعتراف می‌کند، و ضمیرش در برابر آن خاضع می‌گردد، هر چند که عملا خاضع نشود، و پیروی از هوی و هوس و یا هر مانع دیگر از خضوع عملیش مانع شود. </p> <p>و اما غلبه از حیث تایید غیبی، و به نفع حق و به ضرر باطل قضاء راندن، بهترین نمونه‌اش انواع عذابهایی است که خدای تعالی بر سر امت‌های گذشته که دعوت انبیاء را تکذیب کردند آورد، مانند قوم نوح که همه را غرق کرد، و قوم هود که زنده زنده در زیر سنگ و خاک دفنشان نمود، و قوم صالح و لوط و شعیب و آل فرعون و دیگران که هر یک را به عذابی دچار فرمود. و در کلام مجیدش در باره همین نوع تایید فرموده: <span class="aya" rel="23_44" data-words="1-20">ثم أرسلنا رسلنا تترا کل ما جاء أمة رسولها کذبوه فأتبعنا بعضهم بعضا و جعلناهم أحادیث فبعدا لقوم لا یؤمنون</span><span class="footnote" rel="2" title="سپس رسولان خود را یکی پس از دیگری فرستادیم، هر رسولی که به سوی امتی آمد تکذیبش کردند، و ما یکی پس از دیگر هلاکشان ساخته، برای آیندگان سرگذشت کردیم، و گفتیم دور باشند مردمی که ایمان نمی‌آورند سوره مؤمنون، آیه ۴۴">*</span> و سنت الهی به همین منوال جریان یافته که آیه زیر آن را به طور اجمال خاطرنشان ساخته،     <code class="page" rel="19,339"/> می‌فرماید: <span class="aya" rel="10_47" data-words="1-14">و لکل أمة رسول فإذا جاء رسولهم قضی بینهم بالقسط و هم لا یظلمون</span><span class="footnote" rel="1" title="برای هر امتی رسولی است همین که رسولشان بیاید، خدای تعالی در بینشان به عدالت حکم راند، و ستمی نبینند سوره یونس، آیه ۴۷">*</span>. </p> <p> و اما غلبه از حیث طبیعتی که ایمان به خدا و رسول دارد، دلیلش این است که ایمان مؤمن به طور مطلق و بدون هیچ قیدی او را به دفاع از حق و قیام در برابر باطل دعوت می‌کند، چنین کسی معتقد است که اگر کشته شود رستگار می‌گردد، و اگر هم بکشد رستگار می‌شود، و ثبات و مقاومت او در دفاع از حق مقید به هیچ قیدی، و محدود به هیچ حدی نیست، به خلاف کسی که اگر از حق دفاع می‌کند نه بدان جهت است که حق است، بلکه بدان جهت است که هدفی از اهداف دنیایی او را تامین می‌کند، چنین کسی در حقیقت از خودش دفاع کرده، و به همین دلیل اگر ببیند که مشرف به هلاکت شده، و یا نزدیک است گرفتار خطری شود، پا به فرار می‌گذارد. پس دفاع او از حق شرط و حدی دارد، و آن شرط سلامتی نفس و آن حد تامین منافع خودش است، و این واضح است که عزیمت بی‌قید و شرط، بر چنین عزیمتی مقید و مشروط، غالب می‌شود. یکی از شواهدش جنگهای پیامبر اسلام است که مسلمانان در عین نداشتن عده و عده همواره غلبه می‌کردند، و جنگها جز به پیشرفت مسلمانان خاتمه نمی‌یافت<span class="footnote" rel="2" title="شخصی از مترجم پرسید آوردن ضمیر &lt;em&gt;أنا&lt;/em&gt; و به دنبال آن کلمه &lt;em&gt;رسلی&lt;/em&gt; در آیه مورد بحث چه نکته‌ای را افاده می‌کند، و با اینکه می‌توانست بفرماید: من و رسولانم غالبیم چرا فرمود: &lt;span class=&quot;aya&quot; rel=&quot;۵۸_۲۱&quot; data-words=&quot;۳-۶&quot;&gt; لَأَغْلِبَنَّ أَنَا وَ رُسُلِی &lt;/span&gt; نکته‌ای که به ذهنم رسید این بود که در عبارت اول رسولان در مقابل خدای تعالی قرار می‌گرفتند با آوردن ضمیر &lt;em&gt;أنا&lt;/em&gt; خواست بفرماید اینکه گفتم &lt;em&gt;من غالبم&lt;/em&gt; منظورم من و همه کارگردانان درگاهم است، پس جمله‌ &lt;span class=&quot;aya&quot; rel=&quot;۵۸_۲۱&quot; data-words=&quot;۴-۶&quot;&gt; أَنَا وَ رُسُلِی &lt;/span&gt; احتمالا می‌تواند بدل باشد از ضمیری که در کلمه &lt;em&gt;أغلبن&lt;/em&gt; مستتر است و بخواهد اتصال رسولان به خدای تعالی را برساند و به همین جهت باز احتمالا می‌توان گفت که معنای &lt;em&gt;رسلی&lt;/em&gt;  منحصر در فرستادگان بشری خدا نباشد بلکه معنایش همه فرستادگان خدا باشد چه بشری و چه ملکی و خلاصه بخواهد بفرماید من و کارگردانان درگاهم بطور قطع غالبیم مترجم">*</span>. </p> <p>و این غلبه و فتوحات اسلامی متوقف نشد، و جمعیت مسلمین به تفرقه مبدل نگشت، مگر وقتی که نیاتشان فاسد، و سیرت تقوا و اخلاصشان در گسترش دین حق، به قدرت‌طلبی و گسترش و توسعه مملکت (و در نتیجه حکمرانی بر انسانهایی بیشتر، و به دست آوردن اموال زیادتر) مبدل شد، در نتیجه آن فتوحات متوقف گردید. آری، خدای تعالی هرگز نعمتی را که به مردمی داده تغییر نمی‌دهد، مگر وقتی که مردمی نیاتشان را تغییر دهند، و خدای تعالی در آن روزی که دین مسلمانان را تکمیل نمود و از شر دشمنان ایمنشان ساخت، با آنان شرط کرد     <code class="page" rel="19,340"/> که تنها از او بترسند، و فرمود: <span class="aya" rel="5_3" data-words="41-50">الیوم یئس الذین کفروا من دینکم فلا تخشوهم و اخشون</span><span class="footnote" rel="1" title="امروز دیگر کفار از دین شما مایوس گشتند، پس از ایشان نترسید، و از من بترسید سوره مائده، آیه ۳">*</span> و در مسلم بودن این غلبه کافی است که در آیه 139، در سوره آل عمران مؤمنین را خطاب نموده می‌فرماید: <span class="aya" rel="3_139" data-words="1-12">و لا تهنوا و لا تحزنوا و أنتم الأعلون إن کنتم مؤمنین</span><span class="footnote" rel="2" title="سست مشوید، و اندوهگین نگردید که شما بالاترین هستید ما دام که مؤمن باشید سوره آل عمران، آیه ۱۳۹">*</span>. </p> <h3> <span class="title" rel="58_14 58_15 58_16 58_17 58_18 58_19 58_20 58_21 58_22">هرگز دوستی با دشمنان خدا و رسول (صلی اللَّه علیه و آله و سلم) با داشتن ایمان قابل جمع نیست</span> </h3> <p> <code class="aya" rel="58_22"/> <span class="aya" rel="58_22" data-words="1-24">لا تجد قوما یؤمنون بالله و الیوم الآخر یوادون من حاد الله و رسوله و لو کانوا آباءهم أو أبناءهم أو إخوانهم أو عشیرتهم...</span> در این آیه شریفه یافتن قومی با چنین صفتی را نفی نموده، می‌فرماید: چنین مؤمنینی نخواهی یافت. و این کنایه است از اینکه ایمان راستین به خدا و روز جزا با چنین صفاتی نمی‌سازد آن کس که واقعا به خدا و رسول و روز جزا ایمان دارد، ممکن نیست با دشمنان خدا دوستی کند، هر چند که همه قسم سبب و انگیزه دوستی در آنان وجود داشته باشد، مثل اینکه پدرش یا پسرش یا برادرش باشد، و یا قرابتی دیگر داشته باشد، برای اینکه این چنین دوستی با ایمان به خدا منافات دارد. </p> <p>پس روشن گردید که جمله‌ <span class="aya" rel="58_22" data-words="15-18">و لو کانوا آباءهم...</span> به مطلق اسباب مودت اشاره دارد. و اگر تنها مودت ناشی از قرابت را ذکر کرد، به خاطر آن است که مودت خویشاوندی قوی‌ترین محبت، و هم با ثبات‌ترین آن است و زوالش از دل به آسانی صورت نمی‌گیرد. </p> <p> <span class="aya" rel="58_22" data-words="25-29">أولئک کتب فی قلوبهم الإیمان</span> -کلمه <em>اولئک</em> اشاره به مردمی است که به خاطر ایمانی که به خدا و روز جزا دارند با دشمنان خدا هر چند پدر و یا پسر یا برادرشان باشد دوستی نمی‌کنند. و <em>کتابت</em> به معنای اثبات غیر قابل زوال است. و ضمیر در <em>کتب</em> به خدای تعالی برمی‌گردد. و این آیه تصریح و نص در این است که چنین کسانی مؤمنین حقیقی هستند. </p> <h3> <span class="title" rel="58_22 58_14 58_15 58_16 58_17 58_18 58_19 58_20 58_21">مراد از تایید مؤمنین به روحی از او و بیان اینکه مؤمنان علاوه بر حیات طبیعی از حیات طیبه برخوردارند</span> </h3> <p> <span class="aya" rel="58_22" data-words="30-33">و أیدهم بروح منه</span> -کلمه <em>تایید</em> به معنای تقویت است. و <span class="phrase">ضمیر فاعل در جمله  <em rel="fa_58_22_31-31" data-sentence="19:62">ایدهم</em> به <em>اللَّه</em> برمی‌گردد، و همچنین ضمیر در <em rel="fa_58_22_33-33" data-sentence="124:2">منه</em> .</span> و کلمه <em>من</em> ابتدائیه است. و معنای جمله این است که: خدای تعالی این گونه انسانها را به روحی از خود تقویت نمود. و بعضی<span class="footnote" rel="3" title="مجمع البیان، ج ۹، ص ۲۵۵">*</span> گفته‌اند: ضمیر به ایمان برمی‌گردد، و معنای جمله این است که: خدای تعالی آنان       <code class="page" rel="19,341"/> را به روحی از جنس ایمان تقویت کرد، و دلهایشان را با آن روح زنده ساخت. این معنا هم عیبی ندارد. </p> <p><span class="phrase">بعضی<span class="footnote" rel="1" title="توضیح اینکه: اگر ارتباط بین حقیقت و مجاز، سببیت و یا مجاورت باشد آن مجاز را &lt;em&gt;مرسل&lt;/em&gt;  و اگر صرف شباهت باشد &lt;em&gt;استعاره&lt;/em&gt; می‌نامند مترجم">*</span> هم گفته‌اند: مراد از <em rel="fa_58_22_32-32" data-sentence="241:12">روح</em> جبرئیل است.</span> و بعضی<span class="footnote" rel="2" title="روح المعانی، ج ۲۸، ص ۳۶">*</span> گفته‌اند: قرآن است. </p> <p>بعضی<span class="footnote" rel="3" title="اصول کافی، ج ۱، ص ۲۸۰، ح ۱۱">*</span> دیگر گفته‌اند حجت و برهان است. و همه این اقوال وجوهی ضعیف است که از جهت لفظ آیه شاهدی ندارد. </p> <p><span class="phrase">نکته‌ای که در اینجا هست این است که <em rel="fa_58_22_32-32" data-sentence="35:101">روح</em> به طوری که از معنای آن به ذهن تبادر می‌کند عبارت است از مبدأ حیات، که قدرت و شعور از آن ناشی می‌شود.</span> بنا بر این، اگر عبارت‌ <span class="aya" rel="58_22" data-words="30-33">و أیدهم بروح منه</span> را بر ظاهرش باقی بگذاریم، این معنا را افاده می‌کند که در مؤمنین به غیر از روح بشریت که در مؤمن و کافر هست، روحی دیگر وجود دارد که از آن حیاتی دیگر ناشی می‌شود، و قدرتی و شعوری جدید می‌آورد، و به همین معنا است که آیه <span class="aya" rel="6_122" data-words="1-21">أ و من کان میتا فأحییناه و جعلنا له نورا یمشی به فی الناس کمن مثله فی الظلمات لیس بخارج منها</span><span class="footnote" rel="4" title="آیا کسی که مرده بود، و ما او را زنده کردیم، و برایش نوری قرار دادیم تا با آن در بین مردم زندگی کند، مثل کسی است که در ظلمتهایی قرار دارد که بیرون شدن از آن برایش ممکن نیست سوره انعام، آیه ۱۲۲">*</span> به آن اشاره نموده. و نیز آیه شریفه زیر به آن اشاره نموده، می‌فرماید: <span class="aya" rel="16_97" data-words="1-13">من عمل صالحا من ذکر أو أنثی و هو مؤمن فلنحیینه حیاة طیبة</span><span class="footnote" rel="5" title="هر کس از مرد و زن عملی صالح کند در حالی که ایمان داشته باشد، او را به زندگی طیبی زنده می‌کنیم سوره نحل، آیه ۹۷">*</span>. </p> <p>و حیات طیبی که در آیه است ملازم با اثر طیب است. اثر حیات-که قدرت و شعور است-در زندگی طیب، طیب خواهد بود، و وقتی قدرت و شعور طیب شد، آثاری که متفرع بر آن است یعنی اعمالی که از صاحب چنین حیاتی سر می‌زند، همه طیب و صالح خواهد بود، و این قدرت و شعور طیب، همان است که در آیه سوره انعام که چند سطر پیش گذشت از آن تعبیر به نور کرد، و همچنین آیه‌ <span class="aya" rel="57_28" data-words="1-19">یا أیها الذین آمنوا اتقوا الله و آمنوا برسوله یؤتکم کفلین من رحمته و یجعل لکم نورا تمشون به</span><span class="footnote" rel="6" title="سوره حدید، آیه ۲۸">*</span>. </p> <p>و این حیات، زندگی خاصی است کریم که آثاری خاص و ملازم با سعادت ابدی انسان دارد. حیاتی است وراء حیاتی که مشترک بین مؤمن و کافر است، و آثارش هم         <code class="page" rel="19,342"/> مشترک بین هر دو طایفه است. پس این زندگی مبدئی خاص دارد، و آن روح ایمانی است که آیه شریفه آن را روحی سوای روح مشترک بین مؤمن و کافر می‌داند. </p> <p>و بر این اساس دیگر اجباری نداریم وجهی را که در این باب ذکر کرده‌اند، بپذیریم و بگوییم: مراد از روح نورانیت قلب است-که همان نور علم باشد-که به وسیله آن آرامش و اطمینان حاصل می‌شود، و اگر این نور قلب را روح خوانده تسمیه‌ای است مجازی، از باب مجاز مرسل<span class="footnote" rel="1" title="مجمع البیان، ج ۹، ص ۲۵۵">*</span>. چون همین آرامش قلبی است که مایه حیات طیب و ابدی است. و یا از باب استعاره است چون نور قلب همواره ملازم با وجوهی از علم است، که بر قلب آدمی افاضه می‌شود. و معروف است که می‌گویند: علم مایه حیات قلب، و جهل، مرگ قلب است. پس علم شبیه روحی است که به جسمی بی‌جان افاضه می‌شود، تا زنده گردد<span class="footnote" rel="2" title="سوره نحل، آیه ۲">*</span>. این بود آن وجهی که گفتیم در معنای روح ذکر کرده‌اند. </p> <p> <span class="aya" rel="58_22" data-words="34-42">و یدخلهم جنات تجری من تحتها الأنهار خالدین فیها</span> -این جمله وعده جمیلی است که به مؤمنین واقعی داده، و در آن اوصاف حیات طیبه آخرت ایشان را ذکر نموده است. </p> <p> <span class="aya" rel="58_22" data-words="43-48">رضی الله عنهم و رضوا عنه</span> -این جمله استینافی و ابتدایی است، می‌خواهد جمله قبلی را تعلیل نموده، بفرماید: به این علت خدا ایشان را به چنان بهشتی که گفته شد در می‌آورد که از ایشان راضی بوده است، و رضایت خدا عبارت است از رحمت او که مخصوص افرادی است که در ایمانشان به خدا خالص باشند. ایشان هم از خدا راضیند، برای اینکه با رسیدن به آن زندگی طیب و آن بهشت، شادمان و خرسند می‌گردند. </p> <p> <span class="aya" rel="58_22" data-words="49-57">أولئک حزب الله ألا إن حزب الله هم المفلحون</span> -این جمله تشریف و بزرگداشتی است از همان افراد مخلص، می‌فرماید: اینها که دارای ایمانی خالصند حزب خدای تعالایند، هم چنان که آن منافقین که در ظاهر اظهار اسلام می‌کنند، و در باطن کفار و دشمنان خدا را دوست می‌دارند، حزب شیطانند، اینها رستگارند هم چنان که آنها زیانکارند. </p> <p>در جمله‌ <span class="aya" rel="58_22" data-words="52-55">ألا إن حزب الله</span> با اینکه کلمه <em>حزب اللَّه</em> قبلا ذکر شده بود، و می‌توانست بفرماید الا انهم هم المفلحون <em>دوباره اسم ظاهر</em> حزب اللَّه را به جای ضمیر ذکر کرد، تا کلام جنبه مثلی معروف بخود بگیرد. </p> <h3>بحث روایتی‌ <span class="title" rel="58_21 58_22">روایاتی در باره نزول آیه: <span class="aya" rel="58_21" data-words="1-6">کتب الله لأغلبن أنا و رسلی</span>، حب و بغض فی اللَّه، و روح ایمان</span> </h3> <p> در مجمع البیان در تفسیر آیه‌ <span class="aya" rel="58_21" data-words="1-6">کتب الله لأغلبن أنا و رسلی</span> می‌گوید: روایت شده که مسلمانان وقتی دیدند که خدای تعالی فتوحاتی نصیبشان کرد، به یکدیگر گفتند: به زودی خدا روم و فارس را هم برایمان فتح خواهد نمود. منافقین گفتند: شما خیال کرده‌اید که روم و فارس مانند دیگر شهرهایی است که بر آنها غلبه یافته‌اید؟ و خدای تعالی در پاسخشان این آیه را نازل کرد<span class="footnote" rel="1" title="اصول کافی، ج ۱، ص ۲۶۷، ح ۳">*</span>. </p> <p>مؤلف: ظاهرا این حدیث از باب تطبیق آیه بر داستان مذکور می‌باشد، نه اینکه آیه در خصوص این داستان نازل شده باشد. و نظائر این تطبیق در میان احادیث مربوط به شان نزول بسیار است، و از همین باب است که در روایات آمده آیه شریفه‌ <span class="aya" rel="58_22" data-words="1-8">لا تجد قوما یؤمنون بالله و الیوم الآخر</span> در باره ابی عبیدة بن جراح نازل شده، که پدرش را در جنگ بدر کشت<span class="footnote" rel="2" title="مجمع البیان، ج ۹، ص ۲۵۵">*</span>. و در بعضی از روایات آمده که در شان پدر ابو بکر نازل شده که وقتی به رسول خدا (ص) ناسزا گفت پسرش ابو بکر چنان بر سرش کوبید که به زمین افتاد، و آیه نامبرده در شان وی نازل شد<span class="footnote" rel="3" title="مجمع البیان، ج ۹، ص ۲۵۵">*</span>. و در بعضی دیگر آمده که: در شان عبد الرحمن بن ثابت بن قیس بن شماس نازل شده که از رسول خدا (ص) اجازه خواست به زیارت دایی‌اش که از مشرکین بود برود، و حضرت اجازه‌اش داد. همین که برگشت و رسول خدا  (ص) وارد شد حضرت و مسلمانانی که در اطراف آن جناب بودند این آیه را برایش خواندند<span class="footnote" rel="4" title="اصول کافی، ج ۱، ص ۲۶۸">*</span>. </p> <p>لیکن هیچ یک از این روایات با سیاق و مضمون آیات مورد بحث نمی‌سازد، برای اینکه آیه مورد بحث جدای از سایر آیات قبل و بعدش نیست، و اتصالی روشن به آنها دارد. </p> <p>و در الدر المنثور است که طیالسی و ابن ابی شیبه از براء بن عازب، روایت کرده‌اند که گفت: رسول خدا (ص) فرمود: محکم‌ترین و مورد اعتمادترین دستاویزهای ایمان، حب در راه خدا، و بغض در راه خدا است<span class="footnote" rel="5" title="الدر المنثور، ج ۶، ص ۱۸۷">*</span>. </p> <p>و در کافی به سند خود از ابان بن تغلب از امام صادق (ع) روایت کرده که       <code class="page" rel="19,344"/> فرمود: هیچ مؤمنی نیست مگر آنکه در باطن قلبش دو گوش هست، در یکی از آن دو شیطان وساوس خود را بر او می‌خواند، و در یکی دیگر فرشته خدا می‌خواند، و خدای تعالی بنده مؤمنش را به وسیله فرشته تایید می‌کند، و این همان است که قرآن می‌فرماید: <span class="aya" rel="58_22" data-words="30-33">و أیدهم بروح منه</span><span class="footnote" rel="1" title="مجمع البیان، ج ۹، ص ۲۵۵">*</span>. </p> <p>مؤلف: معنای این حدیث این نیست که بگوید روح به معنای فرشته است، بلکه می‌خواهد بفرماید فرشته همواره با روح است، و با آن کار می‌کند، هم چنان که قرآن هم فرموده خدا همواره فرشته را با روح نازل می‌کند: <span class="aya" rel="16_2" data-words="1-5">ینزل الملائکة بالروح من أمره</span><span class="footnote" rel="2" title="الدر المنثور، ج ۶، ص ۱۸۶">*</span>. </p> <p>و در همان کتاب به سند خود از ابن بکیر روایت کرده که گفت: به امام باقر  (ع) عرضه داشتم: معنای اینکه رسول خدا (ص) فرموده: اگر مردی زنا کند روح ایمان از او قهر می‌کند و جدا می‌شود چیست؟ فرمود: این کلام ناظر به همان کلام خدای تعالی است که می‌فرماید: <span class="aya" rel="58_22" data-words="30-33">و أیدهم بروح منه</span> این روح خدایی است که از مرد زناکار جدا می‌شود<span class="footnote" rel="3" title="الدر المنثور، ج ۶، ص ۱۸۶">*</span>. </p> <p>باز در همان کتاب است که محمد بن سنان از ابی خدیجه روایت کرده که گفت: داخل شدم بر ابی الحسن (ع) به من فرمود: خدای تعالی مؤمن را به روحی تایید می‌کند که همواره در هر عمل نیکی که می‌کند و تقوایی که به خرج می‌دهد به سراغش می‌آید، و هر وقت عمل زشتی مرتکب شود و یا تجاوزی بکند، از او غایب می‌شود. پس روح خدا در هنگام عمل خیر مؤمن از خوشحالی به اهتزاز درمی‌آید، و در هنگام گناه و عمل زشتش به زمین فرو می‌رود. حال که چنین است ای بندگان خدا قدر نعمت‌های خدا را بدانید، و دل خود را اصلاح کنید تا یقین شما زیاد گشته، سود نفیس و پر قیمت ببرید، خدا رحمت کند شخصی را که تصمیم بر عمل خیری بگیرد، و آن را انجام دهد، و چون تصمیم بر عمل زشتی می‌گیرد از آن صرفنظر کند. آن گاه فرمود: ما روح را با اطاعت خدا و عمل برای او کمک و تایید می‌کنیم<span class="footnote" rel="4" title="الدر المنثور، ج ۶، ص ۱۸۶">*</span>. </p> <p>مؤلف: از آنچه در ذیل آیه گذشت روشن شد که این روح یکی از مراتب روح انسانی است که تنها مؤمن آن هم بعد از آنکه ایمان خود را به حد کمال رسانید به آن مرتبه         <code class="page" rel="19,345"/> می‌رسد، و دیگر از آن جدا نمی‌شود، همانطور که روح نباتی و حیوانی و انسانی که بین مؤمن و کافر مشترک است، از مراتب روح آدمی است، و هرگز از آن جدا نمی‌گردد. چیزی که هست این مرتبه از روح بعد از آنکه در نفس پیدا شد، گاهی هم چنان در نفس باقی می‌ماند، و رو به رشد می‌گذارد، و در نفس هیئتی و صورتی خوب پدید می‌آورد. و گاهی دچار هیئت زشتی می‌شود، هیئتی که در اثر گناه پیدا شده، و با آن معارضه می‌کند، و پس از توبه یا عوامل دیگر از شر آن خلاصی یافته، موانع ناسازگارش از بین می‌رود، تا آنکه خودش در نفس مستقر گشته، آن صورت نیکو در نفس رسوخ یابد، و دیگر دستخوش زوال و دگرگونگی نشود. </p> <p>با این بیان روشن می‌شود که مراد امام (ع) از روحی که به سراغش می‌آید <em>و اینکه فرمود: </em> این روح همواره با او هست این است که صورت آن روح در نفس پیدا می‌شود، چون این صورت است که گاهی در اثر برخورد با صورتی زشت از بین می‌رود، نه اصل روح. و نیز روشن شد که مرادش از اینکه فرمود: در زمین فرو می‌رود این است که بطور کنایه بفهماند آن صورت خوب از بین می‌رود. و همچنین است مرادش در روایت قبلی که می‌فرمود: روح ایمان از او جدا می‌شود . <code class="page" rel="19,346"/> </p>
