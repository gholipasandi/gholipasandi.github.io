<h3 class="ayas">سوره الإسراء آیه‌های ۲ تا ۸</h3><code class="section" rel="17_2-8"/><h3>ترجمه آیات: </h3> <p> <span class="trans" rel="17_2">و به موسی کتاب تورات را فرستادیم و آن را وسیله هدایت بنی اسرائیل قرار دادیم تا غیر من که خدای عالمم هیچکس را حافظ و نگهبان فرا نگیرند.  «۲» </span><span class="trans" rel="17_3">ای فرزندان کسانی که با نوح (بر کشتی) سوار کردیم، او بنده شکرگزاری بود.  «۳» </span><span class="trans" rel="17_4">و در کتاب تورات یا در لوح محفوظ و کتاب تکوین الهی خبر دادیم و چنین مقدر کردیم که شما بنی اسرائیل دو بار حتما در زمین فساد و خونریزی می‌کنید و تسلط و سرکشی سخت و ظالمانه می‌یابید  (یک بار بقتل شعیا و مخالفت آرمیا و بار دیگر بقتل زکریا و یحیی مبادرت می‌ورزند). <code class="page" rel="13,45"/> «۴» </span><span class="trans" rel="17_5"> پس چون وقت انتقام اول فرا رسید بندگان سخت جنگجو و نیرومند خود را (چون بخت النصر) بر شما برانگیزیم تا آنجا که در درون خانه‌های شما نیز جستجو کنند و این وعده انتقام، حتمی خواهد بود.  «۵» </span><span class="trans" rel="17_6">آن گاه شما را روبروی آنها قرار داده و بر آنها غلبه دهیم و به مال و فرزندان نیرومند مدد بخشیم و عده جنگجویان شما را بسیار گردانیم (تا بر دشمن و لشکر بخت النصر غلبه کنید).  «۶» </span><span class="trans" rel="17_7"> (شما بنی اسرائیل و همه اهل عالم) اگر نیکی و احسان کردید بخود کرده و اگر بدی و ستم کردید باز بخود کرده‌اید و آن گاه که وقت انتقام ظلم‌های شما (کشتن یحیی و زکریا و یا عزم قتل عیسی) فرا رسید باز بندگانی قوی و جنگ‌آور را بر شما مسلط می‌کنیم تا اثر بیچارگی و خوف و اندوه رخسار شما ظاهر شود و به مسجد بیت المقدس، معبد بزرگ شما-مانند بار اول-داخل شوند و ویران کنند و به هر چه رسند نابود ساخته و به هر کس تسلط یابند به سختی هلاک گردانند.  «۷» </span><span class="trans" rel="17_8">ای رسول ما!باز هم به بنی اسرائیل بشارت ده که امید است خدا به شما اگر توبه کرده و صالح شوید مهربان گردد و اگر به عصیان و ستمگری برگردید ما هم به عقوبت و مجازات شما باز می‌گردیم و جهنم را زندان کافران قرار داده‌ایم.  «۸» </span></p>         <h3>بیان آیات</h3> <p> از ظاهر سیاق این آیات که در صدر سوره قرار دارند چنین برمی‌آید که در مقام بیان این معنا است که سنت الهی در امتها و اقوام مختلف انسانی همواره بر این بوده است که ایشان را به راه بندگی و توحید هدایت نموده و رسیدن به آن را برایشان ممکن ساخته و ایشان را در پذیرفتن و نپذیرفتن مخیر نموده است، نعمت‌های دنیا و آخرت را در اختیارشان قرار داد و ایشان را به همه رقم اسبابی که در اطاعت و معصیت بدان نیازمندند مسلح و مجهز ساخت تا اگر اطاعت و احسان کنند به سعادت دنیا و آخرت پاداششان دهد، و اگر گناه و عصیان ورزند به نکال و خواری در دنیا و عذاب آخرت کیفرشان کند. </p> <p>بنا بر این می‌توان گفت که هفت آیه مذکور به منزله مثالی است که کیفیت و چگونگی جریان این سنت عمومی را در بنی اسرائیل مجسم می‌سازد، بدین شرح که خدا بر پیغمبرشان کتاب نازل کرد، و آن را هدایتی قرار داد تا به وسیله آن به سوی خدایشان راه یابند، و در آن کتاب چنین پیشگویی کرد که به زودی ترقی نموده و در اثر همان ترقی، طغیان و تباهی خواهند ورزید و خداوند با مسلط نمودن دشمن، بر آن قوم، انتقام سختی از آنان خواهد<code class="page" rel="13,46"/> گرفت و خوارشان خواهد ساخت و دشمن آن قدر از ایشان بکشد و اسیر کند تا آن که غرور و طغیانشان فروکش نموده دوباره به سوی اطاعت خدا برمی‌گردند، در آن وقت خدا هم به نعمت و رحمت خود برگشته باز سرو سامانی به ایشان خواهد داد، باز برای بار دوم طغیان خواهند ورزید و خدا هم به عذاب خود برمی‌گردد. </p> <p>از این بیان این نتیجه به دست می‌آید که آیات هفتگانه مورد بحث به منزله توطئه و زمینه‌چینی برای بیان جریان همین سنت است در امت اسلام، و در حقیقت این چند آیه نظیر جمله معترضه است میان آیه اول و آیه نهم. </p> <h3> <span class="title" rel="17_2 17_3 17_4 17_5 17_6 17_7 17_8">اشاره به مورد استعمال کلمه <em>کتاب</em> در قرآن مجید و وجه اینکه وکیل گرفتن غیر خدا شرک است</span> </h3> <p> <span class="aya" rel="17_2" data-words="1-14">و آتینا موسی الکتاب و جعلناه هدی لبنی إسرائیل ألا تتخذوا من دونی وکیلا</span>. </p> <p>کلمه <em>کتاب</em> در بسیاری از موارد در قرآن کریم بر مجموع شرایعی که بر مردمی واجب شده، و در آنچه از عقاید و اعمال اختلاف داشته‌اند داوری می‌کرده، اطلاق شده است، و اطلاقش بر این معنا خود دلیل بر این است که کتاب مشتمل بر وظایفی اعتقادی و عملی است که باید به آن معتقد شده و عمل کنند، و بعید نیست که به خاطر همین جهت فرموده: ما کتاب را برای موسی فرستادیم <em>و نفرمود: </em> تورات را فرستادیم تا بفهماند که کتاب نامبرده مشتمل بر شرایطی است که اخذ و عمل به آنها بر آنان فرض و واجب است. </p> <p>و از همین جا روشن می‌شود که جمله: <span class="aya" rel="17_2" data-words="5-9">و جعلناه هدی لبنی إسرائیل</span> به منزله تفسیر برای فرستادن کتاب است و هدایت بودن آن همین است که شرایع پروردگارشان را برایشان بیان می‌کند، شرایعی که اگر به آنها معتقد شوند و عمل کنند به سوی حق راه می‌یابند و به سعادت دو سرا نائل می‌گردند. </p> <p>و کلمه: <em>ان</em> در جمله: <span class="aya" rel="17_2" data-words="10-14">ألا تتخذوا من دونی وکیلا</span> تفسیریه است و مدخول ان، محصل همه آن معارفی است که کتاب هدایتشان مشتمل بر آنست. </p> <p>پس برگشت معنای آیه به این است که محصل آن معارفی که کتاب بیانش می‌کند و ایشان را به آن راهنمایی می‌نماید این است که ایشان را از شرک به خدا نهی می‌کند، و از اینکه چیزی غیر خدا را وکیل خود بگیرند زنهار می‌دهد و بنا بر این جمله: <span class="aya" rel="17_2" data-words="10-14">ألا تتخذوا من دونی وکیلا</span> تفسیر جمله: <span class="aya" rel="17_2" data-words="5-9">و جعلناه هدی لبنی إسرائیل</span> خواهد بود، البته این در صورتیست که ضمیر در جمله: <em>لا تتخذوا</em> به بنی اسرائیل برگردد، هم چنان که ظاهر هم همین است، و اما اگر احتمال دهیم که به موسی و بنی اسرائیل هر دو برگردد در این صورت تفسیر همه جملات قبل، خواهد بود. <code class="page" rel="13,47"/> و در این جمله التفاتی به کار رفته، و آن را التفات از تکلم با غیر (ما) به تکلم تنها  (من) است اول فرمود: <em>ما قرار دادیم</em> پس از آن فرمود: غیر من را وکیل نگیرید و وجه آن بیان این نکته است که در اول به منظور تعظیم و همچنین به منظور حفظ وحدت سیاق، به صورت تکلم با غیر، آورده شد و اشکالی هم وارد نمی‌شد و اما اگر در دومی هم به همین صورت می‌آورد و می‌فرمود: بغیر ما وکلایی نگیرید شنونده خیال می‌کرد که خدایان متعددند و این با توحیدی که خود سیاق در مقام اثبات آنست مناسب نبود به همین جهت در خصوص این جمله از سیاق قبل صرفنظر نموده و جمله را به صیغه تکلم تنهایی آورد. </p> <p>و بعد از آنکه این محذور برطرف شد دوباره به سیاق سابق عودت نموده و فرمود: <span class="aya" rel="17_3" data-words="1-3">ذریة من حملنا</span>. </p> <p>و اما چرا وکیل گرفتن غیر خدا شرک است؟ جهتش این است که وکیل آن کسی است که‌ شؤون ضروری موکل خود را اصلاح نموده و به برآورده کردن حوائجش اقدام نماید، و چنین کسی غیر از خدای سبحان نمی‌تواند باشد، پس اگر کسی غیر او پروردگاری اتخاذ کند در حقیقت غیر خدا را وکیل اتخاذ نموده است. </p> <p><code class="aya" rel="17_3"/> <span class="aya" rel="17_3" data-words="1-9">ذریة من حملنا مع نوح إنه کان عبدا شکورا</span>. </p> <p> <span class="phrase"><em rel="fa_17_3_1-1" data-sentence="0:536">ذریة</em> به این عنایت بر اولاد اطلاق می‌شود که آنها اولاد صغیری هستند که به پدران خود ملحق می‌شوند، و اگر در آیه شریفه به صدای بالا آمده بخاطر اختصاص است<span class="footnote" rel="1" title="اختصاص یکی از نکات ادبی است و در نحو بابی دارد و منظور از آن این است که اعراب وصفی را به منظور افاده عنایت بیشتر عوض کنند و کلمه: &lt;em&gt;اخص&lt;/em&gt; را تقدیر بگیرند، در آیه مورد بحث اگر این عنایت نبود کلمه &lt;em&gt;ذریة&lt;/em&gt; را باید مجرور می‌خواندیم تا عطف بر لام در بنی اسرائیل باشد و لیکن منصوب آمده تا اختصاص را برساند (مترجم)">*</span>.</span> </p> <p>و <span class="phrase">اختصاص خود عنایت خاص متکلم را می‌رساند و می‌فهماند که متکلم از این حکمی که در باره کلمه <em rel="fa_17_3_1-1" data-sentence="88:449">ذریه</em> کرده بدین جهت بوده که نسبت به آن عنایت خاصی داشته، و بنا بر این، همین اختصاص به منزله تعلیل بوده و خاصیت آن را دارد، هم چنان که به صدای بالا بودن کلمه: <em>اهل</em> در آیه: <span class="aya" rel="33_33" data-words="23-29">یرید الله لیذهب عنکم الرجس أهل البیت</span><span class="footnote" rel="2" title="سوره احزاب، آیه ۳۳">*</span> همین خاصیت را افاده نموده و چنین معنا می‌دهد: خدا می‌خواهد رجس را از شما ببرد به خاطر اینکه شما اهل بیت نبوت هستید .</span> </p> <p>در آیه مورد بحث هم جمله‌ <span class="aya" rel="17_3" data-words="1-5">ذریة من حملنا مع نوح</span> آیه قبلی خود را تعلیل می‌کند،     <code class="page" rel="13,48"/> هم چنان که جمله‌ <span class="aya" rel="17_3" data-words="6-9">إنه کان عبدا شکورا</span> آن جمله را تعلیل می‌کند. </p> <p>و اما تعلیل بودن جمله اول برای آیه قبلی خود از این جهت است که خداوند سبحان در باره سرنشینان کشتی نوح وعده‌های جمیل داده و بعد از آنکه از غرق نجاتشان داد فرمود:  ای نوح از کشتی فرود آی که سلام ما و برکات و رحمت ما بر تو و بر آن اممی که همیشه با تواند اختصاص یافته و امتهایی که (خودسر و ستمگر شوند) ما پس از آنکه به آنها بهره از دنیا دهیم آنان را به عذاب سخت کیفر خواهیم داد<span class="footnote" rel="1" title="سوره هود، آیه ۴۸">*</span>. </p> <p>بنا بر این فرستادن کتاب برای موسی و هدایت بنی اسرائیل به وسیله آن، وفای به همان وعده نیکویی است که به پدرانشان یعنی به سرنشینان کشتی نوح داده بود و هم اجرای سنت الهی است که در امتهای گذشته اعمال می‌شد. </p> <p>پس گویی چنین فرموده که ما بر موسی کتاب فرستادیم و آن را وسیله هدایت بنی اسرائیل قرار دادیم، به خاطر اینکه بنی اسرائیل ذریه همانهایند که ما با نوح سوار بر کشتیشان کردیم، و سلامتی و برکات را وعده‌شان دادیم . </p> <p>و اما دوم، برای اینکه این سنت یعنی سنت هدایت و ارشاد و طریقه دعوت به توحید، عینا همان سنتی است که نوح اولین مجری آن در عالم بشری بود، و با قیام به آن، شکر نعمتهای خدا را به جای آورده و عبودیت خود را نسبت به خدا خالص کرده-قبلا هم مکرر گفته‌ایم: که شکر حقیقی ملازم است با اخلاص در عبودیت-خدای تعالی هم شکر خدمت او را گذارده، و سنت او را تا بقاء دنیا بقاء داده و در همه عوالم بر او سلام کرده و تا روز قیامت در هر کلمه طیب و عمل صالحی که از نسل بشر سر بزند او را شریک در اجر نموده هم چنان که خود فرموده: <span class="aya" rel="37_77-80" data-words="1-19">و جعلنا ذریته هم الباقین، و ترکنا علیه فی الآخرین، سلام علی نوح فی العالمین، إنا کذلک نجزی المحسنین</span><span class="footnote" rel="2" title="ذریه او را بقاء دادیم و سنتش را در نسلهای بعد جاری ساختیم، سلام بر نوح در همه ادوار، ما نیکوکاران را چنین پاداش می‌دهیم سوره صافات، آیه ۹۷">*</span>. </p> <p>بنا بر این، آیه مورد بحث در این جمله خلاصه می‌شود که ما نوح را به خاطر اینکه بنده‌ای شکور بود پاداش دادیم و دعوتش را باقی گذاردیم سنتش را در ذریه آنها که در کشتی با او بودند اجرا نموده، مثلا بر یکی از ذریه‌اش موسی کتاب نازل کردیم و آن را مایه هدایت بنی اسرائیل قرار دادیم. </p> <h3> <span class="title" rel="17_3">وجه <span class="phrase">منصوب بودن کلمه <em rel="fa_17_3_1-1" data-sentence="16:119">ذریة</em> در جمله: <span class="aya" rel="17_3" data-words="1-5">ذریة من حملنا مع نوح...</span> و معنایی که از آن استفاده می‌شود</span></span> </h3> <p> از جمله: <span class="aya" rel="17_3" data-words="1-5">ذریة من حملنا مع نوح</span> و جمله: <span class="aya" rel="37_77" data-words="1-5">و جعلنا ذریته هم الباقین</span> بخوبی بر     <code class="page" rel="13,49"/>می‌آید که مردم امروز، همه ذریه پسری و دختری نوح می‌باشند، و اگر تنها ذریه پسری او بودند و مقصود از جمله آنها که در کشتی با نوح سوار کردیم پسران نوح باشند بهتر و بلکه متعین این بود که گفته باشد ذریه نوح، و این خود روشن است. </p> <p><span class="phrase">مفسرین در اعراب آیه، وجوه بسیار دیگری دارند، از جمله گفته‌اند<span class="footnote" rel="1" title="تفسیر فخر رازی، ج ۲۰، ص ۱۵۴ به نقل از مجاهد">*</span> : کلمه <em rel="fa_17_3_1-1" data-sentence="160:570">ذریة</em>  منصوب به ندایی است که حذف شده، و تقدیر آن چنین بوده ای ذریه کسانی که با نوح بر کشتی نشاندیم و یا گفته‌اند<span class="footnote" rel="2" title="تفسیر فخر رازی، ج ۲۰، ص ۱۵۴">*</span> مفعول اول جمله: <em>تتخذوا</em> است و مفعول دوم آن کلمه:  <em rel="fa_17_2_14-14" data-sentence="456:315">وکیلا</em> است و تقدیر کلام این است که: به جای من کس دیگری را-هر که باشد-از ذریه کسانی که با نوح در کشتیشان نشاندیم وکیل مگیرید و یا گفته‌اند<span class="footnote" rel="3" title="روح المعانی، ج ۱۶، ص ۱۵ به نقل از ابو البقاء">*</span> بدل است از کلمه موسی که در آیه قبلی بود ولی سخافت هیچیک از این وجوه بر خواننده پوشیده نیست.</span> </p> <p>وجه <span class="phrase">زیر نیز از نظر سخافت دست کمی از وجوه مذکور ندارد، و آن این است که گفته‌اند<span class="footnote" rel="4" title="روح المعانی، ج ۱۵، ص ۱۶">*</span> : ضمیر در <em rel="fa_17_3_6-6" data-sentence="156:237">انه</em> به موسی برمی‌گردد نه به نوح!و جمله، تعلیل فرستادن کتاب به موسی و آن را هدایت بنی اسرائیل قرار دادن است البته در صورتی که ضمیر <em>هاء</em> در <span class="aya" rel="17_2" data-words="5-6">و جعلناه</span> را به موسی برگردانیم نه به کتاب.</span> </p> <h3> <span class="title" rel="17_4">معانی مختلف واژه <em>قضاء</em>  و معنای آیه: <span class="aya" rel="17_4" data-words="1-10">و قضینا إلی بنی إسرائیل فی الکتاب لتفسدن فی الأرض...</span> </span> </h3> <p> <code class="aya" rel="17_4"/> <span class="aya" rel="17_4" data-words="1-15">و قضینا إلی بنی إسرائیل فی الکتاب لتفسدن فی الأرض مرتین و لتعلن علوا کبیرا</span>. </p> <p>راغب در مفردات در معنای <em>قضاء</em> گفته است که به معنای فیصله دادن به امری است، چه با گفتار باشد و چه با عمل و هر کدام بر دو وجه است یکی الهی و دیگری بشری، از جمله قضاء الهی این است که فرموده: <span class="aya" rel="17_23" data-words="1-7">و قضی ربک ألا تعبدوا إلا إیاه</span>. خدا دستور داده که جز او را نپرستید: و نیز در همین معنا است که فرموده: <span class="aya" rel="17_4" data-words="1-7">و قضینا إلی بنی إسرائیل فی الکتاب</span> یعنی ما اعلام کردیم و حکم را فیصله یافته کردیم و به ایشان به وسیله وحی چنین اعلام نمودیم که... و بر همین معنا حمل می‌شود آیه: <span class="aya" rel="15_66" data-words="1-9">و قضینا إلیه ذلک الأمر أن دابر هؤلاء مقطوع</span> این امر را به وی حکم کردیم که نسل اینان مقطوع خواهد بود. </p> <p>و اما قضاء فعلی و عملی الهی این است که می‌فرماید: <span class="aya" rel="40_20" data-words="1-12">و الله یقضی بالحق و الذین یدعون من دونه لا یقضون بشیء</span> -تنها خداست که به حق حکم می‌کند و غیر او آنچه را به         <code class="page" rel="13,50"/> خدایی می‌خوانند هیچ حکم (و اثری) نخواهند داشت نه به حق و نه بباطل . </p> <p> <span class="aya" rel="41_12" data-words="1-5">فقضاهن سبع سماوات فی یومین</span> -پس آنها را در دو روز هفت آسمان کرد که قضاء در آن به معنای ابداء و فراغت از ایجاد است و این آیه در حقیقت در معنی همان آیه: <span class="aya" rel="2_117" data-words="1-4">بدیع السماوات و الأرض</span> است. </p> <p>و اما <em>قضاء</em> در قول بشری این است که می‌گویند: داوود چنین قضاء کرد، پس حکمی که حاکم می‌کند از مقوله کلام است و در قضاء فعلی بشری، آیه شریفه می‌فرماید:  <span class="aya" rel="2_200" data-words="1-3">فإذا قضیتم مناسککم</span> -پس چون مناسک خود را بپایان رساندید و همچنین می‌فرماید:  <span class="aya" rel="22_29" data-words="1-6">ثم لیقضوا تفثهم و لیوفوا نذورهم</span> -پس آلودگیهای خود را زائل نموده به نذرهای خود وفا کنند<span class="footnote" rel="1" title="مفردات راغب، ماده &lt;em&gt;قضی&lt;/em&gt; ">*</span>. </p> <p>و کلمه <em>علو</em> به معنای ارتفاع و در آیه مورد بحث کنایه است از طغیان به ظلم و تعدی، زیرا <em>علو</em> عطف بر فساد شده، آنهم عطف تفسیری، در جای دیگر قرآن نیز به این معنا آمده است آنجا که فرموده: <span class="aya" rel="28_4" data-words="1-9">إن فرعون علا فی الأرض و جعل أهلها شیعا</span> -فرعون در زمین علو کرد و اهل زمین را فرقه فرقه نمود . </p> <p>و معنای آیه این است که ما بنی اسرائیل را در کتاب که همان تورات باشد خبر داده و اعلام نمودیم، خبری قاطع، که سوگند می‌خورم و قطعی می‌گویم که شما نژاد و گروه بنی اسرائیل به زودی در زمین فساد خواهید کرد-که مراد از <em>زمین</em> سرزمین فلسطین و اطراف آنست-و این فساد را در دو نوبت پشت سر هم انجام خواهید داد. </p> <p>و در زمین طغیان و علو بزرگی خواهید نمود. </p> <p><code class="aya" rel="17_5"/> <span class="aya" rel="17_5" data-words="1-8">فإذا جاء وعد أولاهما بعثنا علیکم عبادا لنا...</span>. </p> <p><span class="phrase">راغب در مفردات در معنای کلمه <em rel="fa_17_5_10-10" data-sentence="29:356">باس</em> می‌گوید: <em>بؤس</em> و <em rel="fa_17_5_10-10" data-sentence="109:319">باس</em> و <em>باساء</em>  به معنای شدت و مکروه است، با این تفاوت که بؤس بیشتر در فقر و جنگ و باس و باساء بیشتر در عذاب استعمال می‌شود مانند آیه شریفه: <span class="aya" rel="4_84" data-words="19-25">و الله أشد بأسا و أشد تنکیلا</span><span class="footnote" rel="2" title="مفردات راغب، ماده &lt;em&gt;بؤس&lt;/em&gt; ">*</span>.</span> </p> <p>و در مجمع البیان می‌گوید: ماده <em>جوس</em> به معنای سر زدن به اینجا و آنجا است، مثلا گفته می‌شود: فلانی را در فلان قبیله رها کردم تا یجوسهم و یدوسهم یعنی بگردد و یک یک را پیدا نموده لگد مال کند، ابو عبیده هم در معنای این کلمه گفته است: هر جا را که     <code class="page" rel="13,51"/> آمد و شد کرده پا نهاده باشی حوس و جوس کرده‌ای، آن گاه گفته است: بعضی گفته‌اند جوس به معنای طلب کردن یک چیزی به جستجو است<span class="footnote" rel="1" title="مجمع البیان، ج ۶، ص ۳۹۸">*</span>. </p> <h3> <span class="title" rel="17_5">توضیح معنای آیه شریفه: <span class="aya" rel="17_5" data-words="1-4">فإذا جاء وعد أولاهما...</span> و اشاره به ضعف وجوه دیگری که در این باره گفته شده است</span> </h3> <p> و <span class="phrase">اینکه فرمود: <span class="aya" rel="17_5" data-words="1-4">فإذا جاء وعد أولاهما</span> تفریعی است بر جمله: لتفسدن... <em>و ضمیر تثنیه</em> هما به مرتین برمی‌گردد، و معنایش این است که دو بار فساد می‌کنید، و بنا بر این معنای <em rel="fa_17_5_9-9" data-sentence="223:737">اولیهما</em> افساد اولی است و مراد به <em>وعد اولی</em> وعده اول از آن دو وعده و آن نکال و نقمتی است که خدا در برابر فسادشان داده، و در نتیجه وعد به معنای موعود خواهد بود، و آمدن وعد کنایه از آمدن هنگام انجاز و عملی کردن آنست، و همین خود دلیل است بر اینکه خداوند در برابر دو نوبت افساد آنان دو تا وعده داده، و اگر اسمی از دومی نبرده به خاطر اختصار بوده، و گویا فرموده: در زمین دو نوبت فساد می‌کنید و ما وعده‌تان داده‌ایم که در هر نوبت انتقام بگیریم وقتی افساد اول کردید... همه آنچه را که گفتیم به کمک سیاق آیه بود که از آیه استفاده کردیم و معنای آیه که فرمود: <span class="aya" rel="17_5" data-words="5-11">بعثنا علیکم عبادا لنا أولی بأس شدید</span> این است که بندگان نیرومند خود را بسیج کردیم و فرستادیم تا شما را ذلیل نموده و از شما انتقام بگیرند.</span> </p> <p>و دلیل اینکه گفتیم بعث بمنظور انتقام و ذلیل کردن بوده جمله: <span class="aya" rel="17_5" data-words="9-11">أولی بأس شدید...</span> است. </p> <p>و در اینکه آمدن آن بندگان خدا بسوی بنی اسرائیل و قتل عام و اسارت و غارت و تخریب آنان را <em>بعث الهی</em> خوانده، اشکالی ندارد چرا که این بعث و برانگیختن بر سبیل کیفر و در برابر فساد و طغیان و ظلم به غیر حق بنی اسرائیل بوده است، پس کسی نگوید که خدا با فرستادن چنین دشمنانی آدم‌کش و مسلط ساختن آنان بر بنی اسرائیل نسبت به ایشان ظلم کرده، بلکه خود ایشان به خود ظلم کردند. </p> <p>و از همین جا روشن می‌شود که در آیه شریفه هیچ دلیلی وجود ندارد که دلالت کند بر گفتار آن مفسری<span class="footnote" rel="2" title="مجمع البیان، ج ۶ ص ۳۹۸ به نقل از جبائی">*</span> که گفته است: قومی که خدای تعالی بر بنی اسرائیل مسلط کرد بندگانی مؤمن بوده‌اند <em>چون فرموده</em> ما برانگیختیم <em>، و نیز فرموده</em> عده‌ای از بندگان خود را فرستادیم . </p> <p>زیرا هیچیک از این دو دلیل دلالتی بر مؤمن بودن آنان ندارد، اما اولی به خاطر اینکه     <code class="page" rel="13,52"/> برانگیختن و وادار نمودن کفار برای قلع و قمع کردن مردمی در صورتی که‌ از باب مجازات باشد بعث الهی است و لازم نیست که مجازات الهی همیشه به دست مؤمنین صورت گیرد. </p> <p>و اما دومی به خاطر اینکه کفار هم بندگان خدایند، آنهم در مثل این آیه که بندگان را به وصف باس و شدت و خونخواری توصیف نموده. </p> <p>قول<span class="footnote" rel="1" title="مجمع البیان، ج ۶، ص ۳۹۸ به نقل از ابی مسلم">*</span> دیگری نیز هست که بی‌شباهت بقول این مفسر نیست، و آن این است که ممکن است افراد مبعوث شده، مؤمنینی بوده‌اند که خداوند دستورشان داده تا با این طایفه جهاد کنند، و نیز ممکن است که کفاری بوده‌اند که یکی از پیغمبران با آنان ائتلاف کرده که با این طایفه بجنگند و آنان را بر ایشان که مثل خود آنان کفار و فساق بودند مسلط ساخته باشد و لیکن همان اشکالی که بقول قبلی وارد می‌شد بر این قول نیز وارد می‌گردد. </p> <p>و جمله‌ <span class="aya" rel="17_5" data-words="15-18">و کان وعدا مفعولا</span> تاکید است بر حتمی بودن قضاء و معنایش این است که چون زمان آن عذاب که در برابر فساد اولتان وعده دادیم رسید از میان مردم بندگانی نیرومند و خونخوار را علیه شما برمی‌انگیزیم تا سرزمینهای شما را با قهر و غلبه مسخر نموده و تا مرکز سرزمینهایتان پیش روی کنند و شما را ذلیل و استقلال و علو و آقائیتان را تباه سازند و این خود وعده‌ای است شدنی که گریزی از آن نیست. </p> <p><code class="aya" rel="17_6"/> <span class="aya" rel="17_6" data-words="1-14">ثم رددنا لکم الکرة علیهم و أمددناکم بأموال و بنین و جعلناکم أکثر نفیرا</span>. </p> <p><span class="phrase">در مجمع البیان گفته است که: کلمه: <em rel="fa_17_6_4-4" data-sentence="34:559">کرة</em> به معنای <em>برگشتن</em> و هم به معنای  <em>دولت</em> است، و <em rel="fa_17_6_14-14" data-sentence="149:484">نفیر</em> به معنای <em>نفر و عدد رجال</em> است، و زجاج در معنای آن گفته است: ممکن هم هست که <em rel="fa_17_6_14-14" data-sentence="289:388">نفیر</em> جمع <em>نفر</em> باشد، هم چنان که در جمع <em>عبد</em> ، <em>عبید</em> و در جمع <em>ضأن</em>  (گوسفند)، <em>ضئین</em> و در جمع معز (بز) معیز و در جمع کلب (سگ) کلیب هم می‌گویند، و <em>نفر</em> انسان و <em>نفر</em> -با سکون-و <em rel="fa_17_6_14-14" data-sentence="570:151">نفیر</em> و <em>نافرة</em> به معنای گروهی است که او را یاری می‌کنند، و با او کوچ می‌کنند<span class="footnote" rel="2" title="مجمع البیان، ج ۶، ص ۳۹۸">*</span>.</span> </p> <p>و معنای آیه روشن است، و ظاهرش این است که بنی اسرائیل به زودی به دولت سابق خود بازگشته و بعد از عذاب بار اول بر دشمنان مسلط می‌شوند، و از چنگ استعمار رهایی می‌یابند و به تدریج و در برهه‌ای از زمان این برگشتن صورت خواهد گرفت، زیرا امداد شدنشان به اموال و فرزندان و بالا رفتن آمارشان به زمان قابل توجهی احتیاج دارد. </p> <p>     <code class="page" rel="13,53"/> و آیه بعدی که می‌فرماید: <span class="aya" rel="17_7" data-words="1-8">إن أحسنتم أحسنتم لأنفسکم و إن أسأتم فلها</span> اشعار و بلکه با کمک سیاق، دلالت دارد بر اینکه این واقعه یعنی برگشتن دولت بنی اسرائیل و غلبه کردنشان بر دشمنان به خاطر برگشتن از کفر و فسق به ایمان و نیکی است، و این هم ثمره چشیدن وبال و آثار تلخ بدیهای قبل است، هم چنان که وعده و یا به تعبیر دیگر عذاب دومی هم به خاطر برگشتن از این نیکیها به سوی بدی است. </p> <h3> <span class="title" rel="17_7">آثار نیک و بد اعمال به عامل بر می‌گردد <span class="aya" rel="17_7" data-words="1-8">إن أحسنتم أحسنتم لأنفسکم و إن أسأتم فلها</span> </span> </h3> <p> <code class="aya" rel="17_7"/> <span class="aya" rel="17_7" data-words="1-8">إن أحسنتم أحسنتم لأنفسکم و إن أسأتم فلها</span>. </p> <p> <span class="phrase"><em>لام</em> در <em rel="fa_17_7_4-4" data-sentence="16:551">لانفسکم</em> و همچنین در <em rel="fa_17_7_8-8" data-sentence="86:525">فلها</em> لام اختصاص است یعنی: هر یک از احسان و اسائه شما مختص به خود شما است، بدون این که به دیگران چیزی از آن بچسبد، و این خود سنت جاریه خداست که اثر و تبعه عمل هر کسی را-چه خوب و چه بد-به خود او برمی‌گرداند، بنا بر این آیه مورد بحث، در معنای آیه: <span class="aya" rel="2_141" data-words="1-11">تلک أمة قد خلت لها ما کسبت و لکم ما کسبتم</span><span class="footnote" rel="1" title="آن گروه پیشین از پیغمبران و امتان همه درگذشتند، هر چه کردند برای خود کردند و شما نیز هر چه کنید به سود خویش کنید سوره بقره، آیه ۱۴۱">*</span> می‌باشد.</span> </p> <p><span class="phrase">پس آیه، در مقام بیان این معنا است که اثر هر عمل-چه خوب و چه بد-به صاحبش برمی‌گردد، نه اینکه بخواهد این معنا را برساند که کار نیک به نفع صاحبش و کار زشت به ضرر او تمام می‌شود تا گفته شود چرا به جای <em rel="fa_17_7_8-8" data-sentence="197:265">فلها</em> نفرمود: <em rel="fa_17_6_5-5" data-sentence="261:241">فعلیها</em> هم چنان که در آیه دیگر فرمود: <span class="aya" rel="2_286" data-words="7-13">لها ما کسبت و علیها ما اکتسبت</span><span class="footnote" rel="2" title="نیکی‌های هر شخصی به سود خودش است و بدیهایش نیز به ضرر خودش سوره بقره، آیه ۲۸۶">*</span>.</span> </p> <p><span class="phrase">بنا بر این دیگر نیازی به آن زحمت بیهوده نیست که بعضی به خود داده و گفته‌اند:  <em>لام</em> در جمله‌ <span class="aya" rel="17_7" data-words="5-8">و إن أسأتم فلها</span> به معنی <em rel="fa_17_6_5-5" data-sentence="177:386">علی</em> است و آنکه دیگری گفته که بمعنای  <em rel="fa_17_4_3-3" data-sentence="265:340">الی</em> است، زیرا اسائه با این حرف متعدی می‌شود و گفته می‌شود: أساء الی فلان و یسی‌ء الیه اساءة یعنی بدی کرد به فلانی یا بدی می‌کند و یا آن دیگری که گفته است: لام مزبور برای استحقاق و نظیر لامی است که در <span class="aya" rel="2_10" data-words="8-10">لهم عذاب ألیم</span> است<span class="footnote" rel="3" title="روح المعانی، ج ۱۵، ص ۱۶">*</span>.</span> </p> <p>و چه بسا که به گفته ما که گفتیم لام، لام اختصاص است اشکال شود به اینکه واقع مطلب خلاف آنست، زیرا که بسیار می‌بینیم که اثر احسان به خود احسان کننده برنگشته بلکه عاید غیر او می‌شود و یا اثر گناه و بدی به خود بدکار نرسیده و عاید غیر او می‌شود. </p> <p>       <code class="page" rel="13,54"/> ولی جوابش روشن است، و آن این است که صاحب این اشکال غفلت ورزیده از اینکه قرآن کریم چه نظری نسبت به آثار اعمال دارد و اینکه اثر هر عملی به عاملش بر می‌گردد مربوط به آثار اخروی اعمال است که به هیچ وجه به غیر صاحب عمل ربطی ندارد، و در این باره فرموده است: <span class="aya" rel="30_44" data-words="1-10">من کفر فعلیه کفره و من عمل صالحا فلأنفسهم یمهدون</span><span class="footnote" rel="1" title="هر که کفر بورزد علیه خود کرده و هر که عمل صالح کند به نفع خود تهیه دیده است سوره روم آیه ۴۴">*</span>. </p> <p>و اما آثار دنیوی اعمال چنان نیست که به غیر فاعل نرسد بلکه در صورتی که خدا بخواهد به عنوان انعام و یا عذاب و یا امتحان اثر عمل شخصی را به شخص دیگر نیز می‌رساند بنا بر این اینطور نیست که هر فاعلی بتواند به طور دائم اثر فعل خود را به دیگری برساند، مگر همان احیانا که گفتیم مشیت خدا بر آن تعلق گرفته باشد، و اما خود فاعل اثر فعلش دائما و بدون هیچ تخلفی به خودش برمی‌گردد. </p> <p>بنا بر این نیکوکار سهمی از عمل نیک و بدکار سهمی از عمل بد خود دارد، هم چنان که فرمود: <span class="aya" rel="99_7-8" data-words="1-13">فمن یعمل مثقال ذرة خیرا یره، و من یعمل مثقال ذرة شرا یره</span><span class="footnote" rel="2" title="هر کس به وزن ذره‌ای نیکی کند آن را می‌بیند، و هر کس به وزن ذره‌ای بدی کند آن را می‌بیند سوره زلزال، آیه ۸">*</span>. </p> <p>پس اثر فعل از فاعلش جدا نمی‌شود، و بطور دائم به غیر او نمی‌رسد، و این همان معنایی است که از علی<span class="footnote" rel="3" title="کشاف، ج ۲، ص ۶۵۰">*</span> (ع) روایت شده که فرمود: تو هیچ احسانی به غیر نمی‌کنی و هیچ بدی نیز به غیر نمی‌کنی آن گاه این آیه را تلاوت فرمود. </p> <p> <span class="aya" rel="17_7" data-words="9-26">فإذا جاء وعد الآخرة لیسوؤا وجوهکم و لیدخلوا المسجد کما دخلوه أول مرة و لیتبروا ما علوا تتبیرا</span>. </p> <p> <span class="phrase"><em rel="fa_17_7_26-26" data-sentence="0:59">تتبیر</em> به معنای هلاک کردن و از ماده تبار به معنی هلاک و دمار است.</span> </p> <p>و کلمه: <em>لیسوؤا</em> از مسائه به معنای غصه‌دار کردن است. گفته می‌شود <em>ساء زید فلانا</em> یعنی اندوهناک کرد او را و این کلمه بطوری که بعضی<span class="footnote" rel="4" title="روح المعانی، ج ۱۵، ص ۱۶">*</span> هم گفته‌اند: متعلق است به فعل مقدر که بخاطر اختصار حذف شده. </p> <p>و لام در آن برای غایت است، و تقدیر آن چنین است: بعثناهم لیسوؤا وجوهکم بظهور الحزن و الکابة فیها-ما آن بندگان خود را برانگیختیم برای اینکه نشانه‌های ناراحتی         <code class="page" rel="13,55"/> و حزن و اندوه را در چهره‌هایتان آشکار سازند، بطوری که آثار ذلت و مسکنت و خواری و بردگی از سر و رویتان ببارد، و همه اینها به وسیله قتل عام و غارت‌ها و اسیریها که در شما اعمال می‌کنند صورت بگیرد . </p> <p>و مقصود از مسجد در جمله: <span class="aya" rel="17_7" data-words="15-21">و لیدخلوا المسجد کما دخلوه أول مرة</span> مسجد اقصی بیت المقدس-است و به حرف آن کس<span class="footnote" rel="1" title="مجمع البیان، ج ۶، ص ۳۹۹">*</span> که گفته مراد از مسجد تمامی سرزمین بیت المقدس است، و مجازا آن را مسجد خوانده نباید اعتنا کرد. </p> <p>این کلام دلالت بر چند نکته دارد: اول اینکه دشمنان بنی اسرائیل در نوبت اول هم داخل مسجد اقصی شده و آن را به قوه قهریه گرفتند، و اگر در قرآن کریم آن را نیاورده به منظور اختصار بوده است، دوم اینکه داخل شدن در مسجد برای هتک حرمت و تخریب آن بوده، سوم اینکه این مهاجمین و مبعوثین برای مجازات بنی اسرائیل و گرفتن انتقام از ایشان همانها بودند که در بار اول مبعوث برایشان شدند. </p> <p>و معنای جمله‌ <span class="aya" rel="17_7" data-words="22-26">و لیتبروا ما علوا تتبیرا</span> این است که هلاک کنند و نابود سازند <em>هر کسی را</em> که بر آن دست یابند، مردم را کشته، اموال را سوزانیده، خانه‌ها را خراب و شهرها را ویران سازند. </p> <p>احتمال هم دارد که <em>ما</em> مصدریه و به معنای مدت باشد، و مضاف حذف شده، تقدیر چنین باشد: و لیتبروا مدة علوهم تتبیرا ولی معنای اول به فهم نزدیک‌تر و با سیاق آیه مناسب‌تر است. </p> <p>از مقایسه میان وعد اول یعنی جمله‌ <span class="aya" rel="17_5" data-words="5-8">بعثنا علیکم عبادا لنا...</span> و وعد دوم یعنی جمله <span class="aya" rel="17_7" data-words="13-14">لیسوؤا وجوهکم...</span> این معنا به دست می‌آید که وعده دوم بر بنی اسرائیل سخت‌تر بوده و در آن وعده نزدیک بوده که به کلی نابود شوند، و در دلالت بر این معنا همین عبارت کافی است که فرمود: <span class="aya" rel="17_7" data-words="22-26">و لیتبروا ما علوا تتبیرا</span>. </p> <p>و معنای آیه این است که وقتی زمان وعده دوم رسید، یعنی بنی اسرائیل افساد بار دوم خود را از حد گذراندند ما همان بندگان خود را واداشتیم تا با فراهم آوردن اسباب حزن و اندوه و تحقق بخشیدن ذلت و مسکنت آنان چهره‌هایشان را اندوهگین نموده و نیز مانند نوبت نخستین وارد مسجد اقصی شوند و هر چه را که بر آن غلبه یافتند هلاک نموده و سرزمینهایی را که از آن عبور کردند ویران سازند. </p> <p>   <code class="page" rel="13,56"/><code class="aya" rel="17_8"/> <span class="aya" rel="17_8" data-words="1-13">عسی ربکم أن یرحمکم و إن عدتم عدنا و جعلنا جهنم للکافرین حصیرا</span>. </p> <p>حصیر از ماده <em>حصر</em> و به طوری که گفته‌اند به معنای حبس کردن و در مضیقه قرار دادن است هم چنان که در جای دیگر قرآن فرموده: <span class="aya" rel="9_5" data-words="11-12">و احصروهم</span> یعنی برایشان تنگ بگیرید. </p> <p>و معنای جمله‌ <span class="aya" rel="17_8" data-words="1-4">عسی ربکم أن یرحمکم</span> -بطوری که از سیاق برمی‌آید-این است که امید است بعد از بعث دشمنان در بار دوم خداوند به شما رحم کند، و این وعده امیدوار کننده مشروط است به توبه ایشان و اینکه به طاعت و احسان برگردند. به دلیل جمله‌ <span class="aya" rel="17_8" data-words="5-8">و إن عدتم عدنا</span> که تهدید می‌کند اگر باز هم به فساد برگردید ما نیز به عقوبت و نکال بر می‌گردیم و ما جهنم را برای کافران حصیر و محلی محصور قرار می‌دهیم تا نتوانند از آن خارج شوند. </p> <p>و در جمله‌ <span class="aya" rel="17_8" data-words="1-4">عسی ربکم أن یرحمکم</span> از تکلم با غیر به غیبت التفات شده است، و گویا وجه آن این باشد که خواسته است به اصلی اشاره کند که ربوبیت خدای تعالی اقتضای آن را دارد و آن اصل این است که: بر بندگان خود-در صورتی که به مقتضای خلقت خود مشی کنند-رحم کند و به سوی فطرتشان ارشاد نماید مگر اینکه از خط مرزی خلقت خود منحرف گشته و از راه فطرت بیرون شوند و چون اشاره به این نکته باعث می‌شد ربوبیت خدای تعالی یادآوری شود لازم بود سیاق تکلم با غیر (ما چنین و چنان می‌کنیم) به هم بخورد و به سیاق تکلم به غیبت (پروردگارتان چنین و چنان کند) مبدل شود، و بعد از آنکه نکته مزبور ایفاء شد دوباره به همان سیاق قبلی برگردد. </p> <h3>بحث روایتی</h3> <p> در تفسیر برهان از ابن بابویه به سند خود از محمد بن مسلم از ابی جعفر (ع) روایت کرده که فرمود: اگر خداوند نوح (ع) را عبد شکور نامید برای این بود که آن جناب در هر صبح و شام می‌گفت: بار الها من گواهی می‌دهم که اگر در شب و روز قرین نعمتها و عافیتم، همه آنها از تو است و تو یگانه‌ای هستی بی‌شریک، حمد و شکر تو به خاطر آن نعمتها بر من فرض است ولی نه تنها آن قدر که راضی شوی بلکه رضایت بعد از رضا نیز لازم است<span class="footnote" rel="1" title="برهان، ج ۲، ص ۴۰۵، ح ۲">*</span>. </p> <p>   <code class="page" rel="13,57"/> مؤلف: این معنا با مختصر تفاوتی به چند طریق در کافی<span class="footnote" rel="1" title="اصول کافی، ج ۲، ص ۹۹، ح ۲۹">*</span> و تفسیر قمی<span class="footnote" rel="2" title="تفسیر قمی، ج ۲، ص ۸۴">*</span> و عیاشی<span class="footnote" rel="3" title="تفسیر عیاشی، ج ۲، ص ۲۸۰، ح ۱۷">*</span> روایت شده است. </p> <p>و در الدر المنثور است که ابن مردویه از ابی فاطمه روایت کرده که گفت رسول خدا  (ص) فرمود: نوح هیچ چیز کوچک و یا بزرگی را برنمی‌داشت مگر آنکه بسم اللَّه و الحمد للَّه، می‌گفت و به همین جهت خداوند او را بنده شکور نامید<span class="footnote" rel="4" title="الدر المنثور، ج ۴، ص ۱۶۲">*</span>. </p> <p>مؤلف: این روایات با روایاتی که قبلا شکر را به اخلاص تفسیر می‌کرد منافات ندارد، زیرا پر واضح است که شخصی مثل نوح (ع) دعا نمی‌کند مگر آنکه حقیقت معنای دعا را داشته باشد، و چنین دعائی منفک از اخلاص در بندگی نیست. </p> <p>و در تفسیر برهان از ابن قولویه نقل کرده که وی بسند خود از صالح بن سهل از امام صادق (ع) روایت کرده که در ذیل آیه‌ <span class="aya" rel="17_4" data-words="1-11">و قضینا إلی بنی إسرائیل فی الکتاب لتفسدن فی الأرض مرتین</span> فرمود: یکی کشته شدن امیر المؤمنین (ع) و یکی ضربت خوردن حسن بن علی (ع) است و در تفسیر <span class="aya" rel="17_4" data-words="12-15">و لتعلن علوا کبیرا</span> فرموده: مقصود کشتن حسین بن علی (ع) و در باره جمله: <span class="aya" rel="17_5" data-words="1-4">فإذا جاء وعد أولاهما</span> فرمود: وقتی که حسین یاری شود <span class="aya" rel="17_5" data-words="5-14">بعثنا علیکم عبادا لنا أولی بأس شدید فجاسوا خلال الدیار</span> قبل از قیام قائم قومی برانگیخته شود که هیچ خونی از آل محمد را بی‌انتقام نگذارند و انتقام همه خونهای ریخته شده از اهل بیت را بگیرند <span class="aya" rel="17_5" data-words="15-18">و کان وعدا مفعولا</span> و این وعده‌ای است شدنی<span class="footnote" rel="5" title="برهان، ج ۲، ص ۴۰۷، ح ۳">*</span>. </p> <p>مؤلف: در این معنا روایتهای دیگری نیز هست که سیاقش مانند این روایت تطبیق حوادثی است که در این امت واقع می‌شود و در میان بنی اسرائیل اتفاق افتاده است، و در حقیقت در مقام تصدیق مطلبی است که رسول خدا پیش‌بینی کرده و فرموده بود: این امت به زودی همان را که بنی اسرائیل مرتکب شد دقیقا و طابق النعل بالنعل مرتکب خواهد شد، حتی اگر بنی اسرائیل داخل سوراخی رفته باشد این امت نیز خواهد رفت، پس این روایات را نباید جزو روایاتی شمرد که آیه مورد بحث را تفسیر می‌کند بلکه تنها در مقام جری و تطبیق است، چرا که می‌بینیم هر کدام از این روایتها آیه را بگونه‌ای تطبیق کرده‌اند. </p> <p>           <code class="page" rel="13,58"/> و اما در اصل داستان که آیات مورد بحث متضمن آن است روایتها اختلاف عجیبی دارند، بطوری که از انسان نسبت به این روایتها سلب اطمینان می‌شود و به همین جهت، از ایراد آنها در اینجا صرف نظر کردیم، هر که بخواهد باید به جوامع حدیث چه از عامه (اهل سنت) چه از خاصه (شیعه) مراجعه نماید. </p> <h3> <span class="title" rel="17_5 17_6 17_7 17_2 17_3 17_4 17_8">مقصود از دو بار سرکوب شدن و هلاکت بنی اسرائیل بر اثر دو بار فساد انگیزی آنان بر روی زمین</span> </h3> <p> آری از آن روزی که بنی اسرائیل استقلال یافته و در میان سرها سری بلند کردند بلا و گرفتاری بسیاری دیدند، -بطوری که تاریخ این قوم ضبط کرده-این بلایا از دو تا بیشتر است. و آیات مورد بحث با دو تای آنها قابل انطباق هست و لیکن آن حادثه‌ای که بطور مسلم یکی از دو حادثه مورد نظر آیات است، حادثه ایست که به دست بخت النصر (نبوکدنصر) یکی از سلاطین بابل در حدود ششصد سال قبل از میلاد بر آنان آمده است. </p> <p>وی پادشاهی نیرومند و صاحب شوکت و یکی از ستمکاران عهد خود به شمار می‌رفت و در آغاز از بنی اسرائیل حمایت می‌کرد و لیکن چون از ایشان تمرد و عصیان دید لشکرهای بی‌شمار به سرشان گسیل داشت، و ایشان را محاصره و شهرهایشان را در هم کوبید و همه را ویران ساخت، مسجد اقصی را خراب و تورات و کتب انبیاء را طعمه حریق ساخت و مردم را قتل عام نمود، بطوری که جز عده قلیلی از ایشان آن هم از زنان و کودکان و مردان ضعیف، کسی باقی نماند. باقیمانده ایشان را هم اسیر گرفته و به بابل کوچ داد، بنی اسرائیل هم چنان در ذلت و خواری و بی کسی در بابل بسر می‌بردند و تا بخت النصر زنده بود و مدتی بعد از مرگ او، احدی نبود که از ایشان حمایت و دفاع کند. تا آنکه کسرای کورش یکی از پادشاهان ایران تصمیم گرفت به بابل سفر نموده و آنجا را فتح کند. وقتی فتح کرد نسبت به اسرای بنی اسرائیل تلطف و مهربانی نمود و به ایشان اجازه داد تا دوباره به وطن خود سرزمین مقدس بروند و ایشان را در تجدید بنای هیکل (مسجد اقصی) و تجدید بناهای ویران شده کمک نمود، و به عزرا یکی از کاهنان ایشان اجازه داد تا تورات را برایشان بنویسد، و این حوادث در حدود چهار صد و پنجاه و اندی قبل از میلاد بود. </p> <p>و آنچه از تاریخ یهود برمی‌آید این است که اول کسی که از ناحیه خدا مبعوث شد که بیت المقدس را ویران کند بخت النصر بود که در این نوبت هفتاد سال خرابه افتاده بود، و آن کس که در نوبت دوم بیت المقدس را ویران کرد قیصر روم اسپیانوس بود که تقریبا یک قرن قبل از میلاد می‌زیسته و وزیر خود طوطوز را روانه کرد تا مسجد را خراب و مردمش را ذلیل ساخته و تنبیه نماید. </p> <p>و بعید نیست که این دو حادثه، مورد نظر این آیات باشد، زیرا بقیه حوادثی که تاریخ<code class="page" rel="13,59"/> برای بنی اسرائیل نشان می‌دهد طوری نبوده که به کلی آنان را از بین برده و استقلال و مملکتشان را از ایشان گرفته باشد، به خلاف داستان بخت النصر که همه آنان وآقایی و استقلالشان را تا زمان کورش به کلی از بین برد. آن گاه کورش بعد از مدتی همه آنان را جمع نموده و سر و صورتی به زندگیشان داد. بار دیگر رومیان بر آنان دست یافتند و قوت و شوکتشان را گرفتند و دیگر تا زمان اسلام نتوانستند قد علم کنند. </p> <p>و این احتمال هیچ وجه بعیدی در آن نیست مگر همانی که در تفسیر آیات مورد بحث به آن اشاره کردیم، و آن این بود که از آیات برمی‌آید منقرض کننده بنی اسرائیل در هر دو نوبت یک طایفه بوده‌اند، و گرنه نمی‌فرمود <span class="aya" rel="17_6" data-words="1-5">ثم رددنا لکم الکرة علیهم</span> زیرا این عبارت اشعار بر این دارد که خداوند بنی اسرائیل را نیرو بخشید تا توانستند بر دشمنان بار اول خود غلبه کنند و تلافی در آوردند و جمله‌ <span class="aya" rel="17_7" data-words="9-14">فإذا جاء وعد الآخرة لیسوؤا وجوهکم</span> اشعار بر این دارد که برای نوبت دوم بر همان دشمنان غلبه یافته‌اند. چون ظاهر این است که ضمیر جمع در این جمله به همان جمله‌ <span class="aya" rel="17_5" data-words="7-8">عبادا لنا</span> برگردد. </p> <p>و لیکن این تنها اشعاری است بدون اینکه ظهور داشته باشد، چون عبارت با این احتمال هم می‌سازد که جبران حمله اول به دست قومی غیر از بنی اسرائیل انجام شده باشد یعنی خداوند به دست مردمی دیگر انتقام بنی اسرائیل را از دشمنانشان گرفته باشد، و بنی اسرائیل از این پیشامد سود برده باشند و ضمیر جمع هم به گروهی برگردد که از سیاق استفاده می‌شود، و همانطور که گفتیم سیاق هم ظهور در این ندارد که مبعوثین در مرتبه دوم همان مبعوثین در مرتبه اولند، بلکه با غیر ایشان هم می‌سازد. <code class="page" rel="13,60"/> </p>
