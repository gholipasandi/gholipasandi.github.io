<h3 class="ayas">سوره النحل آیه‌های ۶۵ تا ۷۷</h3><code class="section" rel="16_65-77"/><h3>ترجمه آیات</h3> <p> <span class="trans" rel="16_65">خدا از آسمان آبی نازل کرد و با آن زمین را از پس موات شدنش زنده کرد که در این برای گروهی که می‌شنوند عبرت است.  «۶۵» </span><span class="trans" rel="16_66">برای شما در حیوانات عبرتی است که از آنچه در شکمهایشان هست از میان سرگین و خون، شیر سالم و گوارا به نوشندگان بنوشانیم.  «۶۶» </span><span class="trans" rel="16_67">از میوه نخلها و تاکها به شما داده‌ایم که از آن سکر (خمر) و روزی نیکو گیرید که در این برای گروهی که خردورزی کنند عبرتهاست.  «۶۷» </span><span class="trans" rel="16_68">و پروردگارت به زنبور عسل الهام کرد که در کوه‌ها و درختان و بناها که بالا می‌برند خانه کن.  «۶۸» </span><span class="trans" rel="16_69">آن گاه از همه میوه‌ها بخور و با اطاعت در طریقتهای پروردگارت راه سپر باش. از شکمهای آنها شرابی با رنگهای مختلف برون می‌شود که شفای مردم در آن است که در این برای گروهی که اندیشه کنند عبرتی است.  «۶۹» </span><span class="trans" rel="16_70">خدا شما را بیافریده و باز جانتان را بگیرد و از شما کسی باشد که به پست‌ترین دورانهای عمر رسد تا پس از دانایی هیچ نداند که خدا دانا و تواناست.  «۷۰» </span><span class="trans" rel="16_71">و خدا بعض از شما را بر بعضی دیگر به روزی برتری داد و کسانی که برتری یافته‌اند روزی خویش را به مملوکان ندهند که همه در روزی داشتن یکسانند، پس چرا نعمت خدا را انکار می‌کنند.  «۷۱» </span><span class="trans" rel="16_72">خدا برای شما از جنس خودتان همسرانی قرار داد و برای شما از همسرانتان فرزندان و نوادگان پدید آورد و چیزهای پاکیزه روزیتان کرد. آیا (کافران) باطل را باور دارند و هم آنها نعمت خدا را انکار می‌کنند.  «۷۲» </span><span class="trans" rel="16_73">و غیر خدا چیزهایی می‌پرستند که برای آنها از آسمان و زمین به هیچ وجه روزی‌ای ندارند و نتوانند داد.  «۷۳» </span><span class="trans" rel="16_74">برای خدا مثلها نزنید که خدا می‌داند و شما نمی‌دانید.  «۷۴» </span><span class="trans" rel="16_75">خدا مثالی می‌زند، بنده مملوکی که به هیچ چیز توانایی ندارد با آنکه از جانب خویش به او<code class="page" rel="12,417"/> روزی نیکو داده‌ایم که از آن نهان و عیان انفاق می‌کند چگونه مانند باشد. ستایش خاص خداست اما بیشترشان نمی‌دانند.  «۷۵» </span><span class="trans" rel="16_76">خدا مثالی می‌زند، دو مرد یکیشان لال است که به هیچ چیز توانایی ندارد و سربار مولای خویش است که هر جا فرستدش سودی نیارد. او با کسی که به عدالت فرمان دهد و به راه راست رود چگونه برابر تواند بود.  «۷۶» </span><span class="trans" rel="16_77">غیب آسمانها و زمین خاص خداست کار قیامت چشم بهم زدنی بیش نیست و یا نزدیکتر از آن، به درستی که خدا به همه چیز تواناست.  «۷۷» </span></p>                       <h3>بیان آیات</h3> <p> رجوعی است بعد از رجوع به شمردن نعمت‌های الهی و نتیجه گرفتن توحید و نتیجه گرفتن بعث از این آیات، و اشاره‌ای است به مساله تشریع، که عبارت است از نبوت. </p> <p><code class="aya" rel="16_65"/> <span class="aya" rel="16_65" data-words="1-11">و الله أنزل من السماء ماء فأحیا به الأرض بعد موتها...</span>. </p> <p>مقصود آیه، رویاندن و سرسبز کردن زمین بعد از خزان و خمودی آن در زمستان است، که پس از فرا رسیدن بهار و آمدن بارانهای بهاری ریشه گیاهان و تخم آنها بعد از یک دوره سکون، شروع به رشد و نمو می‌کند، و این خود یک زندگی، و از سنخ زندگی حیوانی است، هر چند که یک مرحله ضعیف از آن است، امروز هم در مسائل علمی جدید ثابت شده که گیاهان از جرثومه‌های حیات تشکیل یافته، همان جرثومه‌هایی که در حیوان هست، هر چند صورت و اثرش با آن مختلف است. </p> <h3> <span class="title" rel="16_65">اشاره به اینکه مقتضای عقل اینست که آنچه را که احتمال می‌دهد حق باشد گوش کرده اتباع احسن کند <span class="aya" rel="16_65" data-words="12-17">إن فی ذلک لآیة لقوم یسمعون</span> </span> </h3> <p>و اینکه فرمود: <span class="aya" rel="16_65" data-words="12-17">إن فی ذلک لآیة لقوم یسمعون</span> مراد از <em>شنیدن</em> پذیرفتن سخنانی است که باید پذیرفت، زیرا عاقل که طالب حق است وقتی چیزی می‌شنود که احتمال حقانیتش را می‌دهد گوش فرا داده کاملا فرا می‌گیرد و حفظ می‌کند، هم چنان که در قرآن کریم فرمود: <span class="aya" rel="39_18" data-words="1-14">الذین یستمعون القول فیتبعون أحسنه أولئک الذین هداهم الله و أولئک هم أولوا الألباب</span><span class="footnote" rel="1" title="کسانی که گوش به سخن فرا می‌دهند، و خوب آن را تمیز داده پیروی می‌کنند اینان کسانیند که خدا هدایتشان کرده و اینان صاحبان عقلند سوره زمر، آیه ۱۸">*</span>. </p> <p>پس وقتی برای کسی که قریحه قبول کردن حق را دارد داستان فرستادن باران و زنده کردن زمین بعد از مردنش نقل شود همین داستان برای او آیت و دلیلی است بر مساله   <code class="page" rel="12,418"/> بعث روز قیامت، و می‌فهمد کسی که بدین وسیله، زمین مرده را زنده کرد می‌تواند مردگان را هم زنده کند. </p> <p><code class="aya" rel="16_66"/> <span class="aya" rel="16_66" data-words="1-6">و إن لکم فی الأنعام لعبرة...</span>. </p> <p><span class="phrase">کلمه <em rel="fa_16_66_13-13" data-sentence="5:293">فرث</em> به معنای کثافاتی است که در روده‌ها می‌افتد و در روده بزرگ جمع می‌شود، ولی وقتی به خارج آمد آن را سرگین گویند، کلمه <em rel="fa_16_66_18-18" data-sentence="176:164">سائغ</em> اسم فاعل از <em>سوغ</em>  است، گفته می‌شود: ساغ الطعام و الشراب-غذا و شراب روان شد و این را وقتی گویند که شراب (مایعات) آشامیدنی گوارا باشد، و به آسانی در گلو رود.</span> </p> <p> <span class="aya" rel="16_66" data-words="1-6">و إن لکم فی الأنعام لعبرة</span> -یعنی برای شما در شتر و گاو و گوسفند امری است که اگر عبرت‌گیر و پندپذیر باشید همان امر برای عبرت و موعظه شما بس است، آن گاه آن امر را بیان نموده می‌فرماید: <span class="aya" rel="16_66" data-words="7-10">نسقیکم مما فی بطونه...</span> از آنچه در درون بدنهایشان هست شما را سیراب می‌کنیم، در اینجا ضمیر راجع به انعام را مفرد آورد، و این از باب کثیر را واحد فرض کردن است. </p> <h3> <span class="title" rel="16_66 16_65 16_67 16_68 16_69 16_70 16_71 16_72 16_73 16_74 16_75 16_76 16_77">معنای اینکه فرمود: شیر خالص را از میان فضولات شکم و خون به شما نوشانیدیم</span> </h3> <p> <span class="aya" rel="16_66" data-words="11-15">من بین فرث و دم</span> -شیر حیوانات شیرده که جایش اواخر شکم، میان دو پاست، و خون که مجرایش شرایین و رگها است که به تمامی آن دو احاطه دارد، و اگر شیر را عبارت دانسته از چیزی که میان کثافات و خون بدن قرار دارد، از این باب بوده که این هر سه در داخل بدن و در مجاورت هم قرار دارند، این غذای پاک و لذیذ را از میان آن دو بیرون کشیده، هم چنان که گفته می‌شود: من از میان قوم، زید را اختیار کردم، و از میان آنها بیرونش کشیدم که البته وقتی گفته می‌شود که زید و قوم در یک جا جمع شده باشند، هر چند زید در حاشیه جمعیت نشسته باشد، نه در وسطشان، چون مراد این است که من او را از میان آن همه جمعیت با اینکه غیر شما نیز بود تمیز دادم و جدا کردم. </p> <p>معنای آیه این است که ما شما را از آنچه که در بطون انعام است شیری از میان سرگین و خون آنها بیرون کشیدیم و به شما نوشاندیم، که به هیچ یک از آن دو آلوده نبود، و طعم و بوی هیچ یک از آن دو را با خود نیاورد، شیری گوارا برای نوشندگان و این خود عبرتی است برای عبرت گیرندگان، و وسیله‌ای است برای راه بردن به کمال قدرت و نفوذ اراده خدا، و اینکه آن کس که شیر را از سرگین و خون پاک نگاه داشته قادر است که انسان را دوباره زنده کند، هر چند که استخوانش هم پوسیده و اجزایش در زمین گم شده باشد. </p> <p><code class="aya" rel="16_67"/> <span class="aya" rel="16_67" data-words="1-12">و من ثمرات النخیل و الأعناب تتخذون منه سکرا و رزقا حسنا...</span>. </p> <p><span class="phrase">راغب در مفردات گفته: <em rel="fa_16_67_9-9" data-sentence="21:435">سکر</em> -به ضمه سین-آن حالتی را گویند که عارض<code class="page" rel="12,419"/> بر انسان و عقل انسان می‌شود، و میان عقل آدمی و خود او حایل می‌گردد-تا آنجا که می‌گوید- <em rel="fa_16_67_9-9" data-sentence="240:258">سکر</em> -به فتحه سین و کاف-آن چیزی است که برای آدمی سکر می‌آورد، چنانچه خدای تعالی فرموده: <span class="aya" rel="16_67" data-words="7-12">تتخذون منه سکرا و رزقا حسنا</span><span class="footnote" rel="1" title="مفردات راغب، ماده &lt;em&gt;سکر&lt;/em&gt; ">*</span>.</span> </p> <p><span class="phrase">در مجمع البیان گفته: <em rel="fa_16_67_9-9" data-sentence="21:64">سکر</em> در لغت بر چهار وجه آمده: اول: به معنای هر شرابی که سکرآور باشد.</span> </p> <p>دوم: هر طعامی که طعم داشته باشد، و از آن باب است قول شاعر که گفته:  جعلت عیب الاکرمین سکرا-تو عیبجویی از بزرگان را غذا و طعام خود کردی . </p> <p>سوم: سکون است، و بهمین جهت می‌گویند: لیلة ساکرة-شبی آرام شاعر در این باره گفته است: و لیست بطلق و لا ساکرة-آن شب نه بی آشوب بود و نه آرام و همچنین می‌گویند: سکرت الریح-باد ساکن شد <em>باز شاعر گفته: </em> و جعلت عین الحرور تسکر-نسیم داغ شروع به آرامش نمود . </p> <p>چهارم: مصدر است وقتی می‌گویی <em>سکر فلان سکرا</em> یعنی فلانی حیران شد حیران شدنی، و از همین باب است تسکیر که به معنای تحییر یعنی حیران کردن است. در قرآن کریم هم آمده: <span class="aya" rel="15_15" data-words="3-4">سکرت أبصارنا</span> یعنی حیران شد دیدگان ما<span class="footnote" rel="2" title="مجمع البیان، ج ۶، ص ۳۷۰، ط تهران">*</span>. </p> <p>و ظاهرا اصل در معنای این کلمه زوال عقل بخاطر استعمال چیزی است که عقل را زایل می‌کند، و بقیه معانی که برایش ذکر کرده‌اند به نوعی استعاره یا توسع، از آن معنا گرفته شده. </p> <p>جمله‌ <span class="aya" rel="16_67" data-words="1-6">و من ثمرات النخیل و الأعناب</span> یا جمله اسمیه و عطف بر جمله‌ <span class="aya" rel="16_65" data-words="1-6">و الله أنزل من السماء ماء</span> است، هم چنان که جمله‌ <span class="aya" rel="16_66" data-words="1-6">و إن لکم فی الأنعام لعبرة</span> در آیه قبلی عطف بر آن بود، و آن وقت تقدیر کلام چنین می‌شود: انزل من السماء ماء و من ثمرات النخیل و الاعناب ما تتخذون-و<span class="footnote" rel="3" title="این تردید بخاطر اختلافی است که علمای ادب در حذف موصول دارند و بزودی بحثش خواهد آمد سوره دهر آیه ۲۰">*</span> یا-شی‌ء تتخذون... . </p> <p>می‌گویندعرب، خیلی از اوقات <em>ما</em> ی موصوله را حذف می‌کند، مانند کلام خدای تعالی که فرموده: <span class="aya" rel="76_20" data-words="1-9">و إذا رأیت ثم رأیت نعیما و ملکا کبیرا</span> که تقدیرش  <em>رأیت ما ثم</em> بوده. </p> <p>       <code class="page" rel="12,420"/> لیکن نحاة بصریین حذف موصول را جایز ندانسته‌اند، و ناگزیر در آیه مورد بحث تقدیر را و من ثمرات النخیل و الاعناب شی‌ء تتخذون منه دانسته‌اند. </p> <p>و <span class="phrase">یا آنکه جمله فعلیه بوده و عطف بر جمله‌ <span class="aya" rel="16_65" data-words="3-6">أنزل من السماء ماء</span> است، هم چنان که جمله فعلیه‌ <span class="aya" rel="16_68" data-words="1-3">و أوحی ربک</span> عطف به آن است و بنا بر این، تقدیر چنین است:  انزل من السماء ماء و خلق لکم-و یا-آتاکم من ثمرات النخیل و الاعناب آن وقت جمله <span class="aya" rel="16_67" data-words="7-8">تتخذون منه...</span> بدل از آن محذوف و یا جمله‌ای استینافیه خواهد بود، گویا شخصی پرسیده: ما از انگور و خرما چه استفاده‌ای می‌کنیم؟ در جواب فرموده: از آن سکر و رزق حسن می‌گیرید و اگر ضمیر آن دو یعنی <em>نخیل و اعناب</em> را مفرد آورده با اینکه باید می‌فرمود:  <em rel="fa_16_67_7-8" data-sentence="634:231">تتخذون منهما</em> برای این بود که در سابق گفتیم چیز بسیار را یک چیز حساب کرده، مانند جمله‌ <span class="aya" rel="16_66" data-words="8-10">مما فی بطونه</span> در آیه قبلی با اینکه مرجع ضمیر، کلمه انعام است که جمع می‌باشد اما ضمیر را مفرد آورده است.</span> </p> <h3> <span class="title" rel="16_67">عدم دلالت جمله: <span class="aya" rel="16_67" data-words="7-12">تتخذون منه سکرا و رزقا حسنا</span> بر مباح بودن مسکرات</span> </h3> <p> و معنای جمله‌ <span class="aya" rel="16_67" data-words="7-12">تتخذون منه سکرا و رزقا حسنا</span> این است که از آنچه ذکر شد، از میوه‌های نخل و انگور چیزی می‌گیرند که مانند شراب با تمام انواعی که دارد مسکر است، و رزق پاکیزه و خوب، از قبیل مویز و شیره و غیر ذلک از چیزهایی که آذوقه به شمار می‌رود. </p> <p>این آیه شریفه نمی‌خواهد بفرماید مسکرات، حلال و مباح است، و حتی نمی‌خواهد بگوید کار خوبی می‌کنید که از میوه‌های مذکور مسکر می‌گیرید، بلکه ممکن است بگوییم دلالت بر زشتی این کار دارد، چون شراب گرفتن را در مقابل اتخاذ رزق خوب قرار داده، تا بفهماند شراب رزق حسن نیست، ولی اگر این دلالت را قبول نکنیم آن را نیز قبول نداریم، زیرا اصلا آیه شریفه در مقام بیان حلال و حرام نیست، بلکه در این مقام است که منافعی را که بشر آن روز از این میوه‌ها می‌بردند بشمارد، و بفرماید همه این انتفاعات از نعمتهای خداست و از ذکر آن نتیجه توحید را بگیرد، چون آیه شریفه در مکه نازل شده و خطابش به مشرکین است. </p> <h3> <span class="title" rel="16_67">بیان اینکه بین جمله: <span class="aya" rel="16_67" data-words="7-9">تتخذون منه سکرا...</span> و آیات تحریم خمر منافاتی نبوده، آیات تحریم ناسخ آن نیستند و وجوهی که برای رفع منافات گفته شده بی‌مورد است</span> </h3> <p> و بنا بر این، آیه متضمن حکم شرعی نیست، تا بگوییم با آیه تحریم شراب نسخ شده یا نشده است، و با همین بیان فساد گفتار آن کسی<span class="footnote" rel="1" title="مجمع البیان، ج ۶، ص ۳۷۱">*</span> که گفته: آیه مورد بحث با آیه سوره مائده نسخ شده و به قتاده هم نسبت داده‌اند روشن می‌گردد. </p> <p>   <code class="page" rel="12,421"/> صاحب روح المعانی حرف عجیب و غریبی زده و گفته: تفسیر سکر به شراب از ابن مسعود و ابن عمر و ابی رزین و حسن و مجاهد و شعبی و نخعی و ابن ابی لیلی و ابی ثور و کلبی و ابن جبیر با بسیاری دیگر نقل شده، و آیه شریفه در مکه نازل گردیده که در آن روز شراب حلال بوده، و فاجر و مسلمان و کافر آن را می‌آشامیدند، و تحریمش در مدینه طیبه اتفاق افتاد، و کسی در این معنا مخالف نیست، اختلافی که دارند در این است که قبل از جنگ احد بوده یا بعد از آن، و آیه‌ای که در مدینه نازل شد و شراب را تحریم کرد آیه‌ <span class="aya" rel="5_90" data-words="1-17">یا أیها الذین آمنوا إنما الخمر و المیسر و الأنصاب و الأزلام رجس من عمل الشیطان فاجتنبوه</span> بود، پس آیه مورد بحث بوسیله آن نسخ شده، و همین معنا از عده‌ای از نامبردگان مانند نخعی و ابی ثور و ابن جبیر روایت شده. </p> <p>بعضی گفته‌اند: آیه مورد بحث درست است که قبل از آیه تحریم نازل شده لیکن نسخ نشده، چون سکر به معنای شراب نیست بلکه به معنای سرکه است، و این لغت اهل حبشه است. و یا به نقلی که از ابی عبیده شده سکر، خوردنی است که به عنوان نقل خورده می‌شود، مانند شیرینی، آن گاه این شعر را به عنوان شاهد انشاد کرده که: جعلت اعراض- -الکرام سکرا تا آنجا که می‌گوید: حنفی‌ها هم قائل به عدم نسخ شده گفته‌اند: مراد از سکر، آن مقدار از شراب است که مستی نمی‌آورد، و استدلال کرده‌اند به اینکه خدای تعالی در آیه مورد بحث منت می‌گذارد بر بندگانش به چیزهایی که برایشان خلق کرده، و منت‌گذاری در چیزهایی معقول است که حلال باشد نه حرام، پس همین که می‌بینیم خدا بر بندگان منت نهاده به سکر، خود دلیل است بر اینکه شراب کم و آن مقدار که مستی نیاورد حلال است، و زیاده روی در آن بطوری که مستی بیاورد حرام است، این بود آن مقدار از کلام روح المعانی که مورد حاجت ما بود<span class="footnote" rel="1" title="روح المعانی، ج ۱۴، ص ۱۸۰">*</span>. </p> <p>اما اینکه گفت: خمر در مدینه تحریم شده ما در سوره مائده بحث مفصلی ایراد نموده و ادله‌ای آوردیم بر اینکه شراب قبل از هجرت هم تحریم شده بود، و یکی از احکام معروف اسلام نزد مشرکین حرمت شراب و حرمت زنا بود، و تحریم آن در سوره اعراف نازل شد که بطور قطع، قبل از سوره نحل نازل شده، و همچنین در دو سوره بقره و نساء تحریم شده که قبل از مائده نازل شدند. </p> <p>و گفتیم که آیه سوره مائده برای تاکید حرمت و چوبکاری بعضی از مسلمانان بود   <code class="page" rel="12,422"/> که از حکم حرمت تخلف می‌کردند، و روایات، شاهد بر آن است و به قول خود روح المعانی مسلمان و کافر، آن را می‌خوردند، در خود آیات هم تعبیراتی که شاهد بر این معنا باشد هست، از جمله عبارت: <span class="aya" rel="5_91" data-words="22-24">فهل أنتم منتهون</span> -آیا شما دست بر می‌دارید از آن است. </p> <p>و اما اینکه از ابن عباس نقل کرده که سکر در لغت حبشه به معنای سرکه است، این هم دلیلی که بتوان بر آن اعتماد نمود ندارد، و استعمال الفاظ غیر عربی هر چند در قرآن زیاد است مانند <em>استبرق</em> و <em>جهنم</em> و <em>زقوم</em> و غیر اینها و لیکن این استعمالات در مواردی است که مانعی از قبیل ابهام و اشتباه در بین نباشد، و اما لغت سکر که در زبان عربی به معنای شراب است و در زبان حبشه به معنای سرکه است، باعث اشتباه و ابهام است و چگونه ممکن است به کتابی که بلیغ‌ترین کلام، کلام آنست نسبت دهیم که در جایی که گفتگو از سرکه دارد کلمه <em>خل</em> که لفظ عربی بسیار خوبی است را رها کند و کلمه سکر را که زبان حبشی است و در زبان عربی ضد آن را می‌فهماند بکار ببرد؟ و اما اینکه به ابی عبیده نسبت داد اشکالش در اول بحث گذشت، بدانجا مراجعه شود. </p> <p>و اما نسبتی که به حنفی‌ها داد که گفته‌اند مراد از سکر مویز است، و آیه دلالت دارد بر جواز شرب کمی از آن به حدی که مستی نیاورد چون آیه در مقام منت نهادن است، اشکالش این است که آیه بیش از این دلالت ندارد که مردم از خرما و انگور سکر می‌گرفتند و اما منت نهادن بر مردم به هیچ وجه از آیه استفاده نمی‌شود، آیه تنها در مقام شمردن نعمت‌هاست که در ضمن خرما و انگور را هم اسم می‌برد، پس خرما و انگور نعمت است نه هر قسم استفاده‌ای که مردم از آن می‌کنند، چه حلال و چه حرام، و اگر همه استعمالات مردم را نعمت می‌دانست اتخاذ سکر را در مقابل رزق حسن قرار نمی‌داد، با اینکه این مقابله دلالت بر نوعی عتاب و سرزنش دارد و می‌خواهد بر مردم تعریض کند که چرا از آن دو شراب مسکر می‌گیرند، هم چنان که بیضاوی<span class="footnote" rel="1" title="تفسیر بیضاوی، ج ۱، ص ۵۶۱">*</span> و غیر او نیز بر آن اعتراف نموده است. </p> <p>به علاوه، در خود آیه لفظ سکری که مقید به مویز یا شراب باشد وجود ندارد و نه مقید به کمی که به حد مستی برسد و نه به چیزی دیگری. پس اگر اتخاذ سکر از منت‌های خدا بوده و آیه دلالت بر جواز آن می‌کند، باید ملتزم شوید که آیه صریح در حلیت همه   <code class="page" rel="12,423"/> شرابها است، چرا نمی‌گویید؟ به علاوه آیه دیگر قابل نسخ نیست چون وقتی لسان، لسان منت باشد دیگر مدت معین بر نمی‌دارد تا بعد از گذشتن آن مدت حکمش با آیه‌ای دیگر برداشته شود، زیرا چطور ممکن است خداوند چیزی را از نعمت‌های خود بشمارد و بر آن منت بگذارد آن وقت همان را رجس و از عمل شیطان بخواند همانند سوره مائده، با اینکه چنین عملی از آن بداءهایی است که بر خدای سبحان محال است. </p> <p>سپس خدای تعالی آیه مورد بحث را با جمله‌ <span class="aya" rel="16_67" data-words="13-18">إن فی ذلک لآیة لقوم یعقلون</span> ختم فرموده تا مردم را در تعقل و دقت در امر نباتات و میوه‌ها تحریک کند. </p> <h3> <span class="title" rel="16_68"><span class="phrase">معنا و موارد استعمال کلمه <em rel="fa_16_68_2-2" data-sentence="26:0">وحی</em></span> </span> </h3> <p> <code class="aya" rel="16_68"/> <span class="aya" rel="16_68" data-words="1-10">و أوحی ربک إلی النحل أن اتخذی من الجبال بیوتا</span>... <span class="phrase"><span class="aya" rel="16_69" data-words="23-24">لقوم یتفکرون</span> کلمه <em rel="fa_16_68_2-2" data-sentence="74:244">وحی</em> بطوری که راغب گفته: به معنای اشاره سریع است، که البته همواره از جنس کلام و از باب رمزگویی و یا به صورت صوت و مجرد از ترکیب و یا به اشاره و امثال آن است<span class="footnote" rel="1" title="مفردات راغب، ماده &lt;em&gt;وحی&lt;/em&gt; ">*</span>.</span> </p> <p>و از موارد استعمالش بدست می‌آید که از باب القای معنا به نحو پوشیده از اغیار است، پس الهام به معنای القای معنا در فهم حیوان از طریق غریزه هم از وحی است، هم چنان که ورود معنا در نفس انسان از طریق رؤیا و همچنین از طریق وسوسه و یا اشاره، همه از وحی است، در کلام خدای تعالی هم در همه این معانی استعمال شده یک جا در القاء در فهم حیوان از راه غریزه استعمال کرده و فرموده: <span class="aya" rel="16_68" data-words="1-5">و أوحی ربک إلی النحل</span> و در القاء از باب رؤیا استعمال کرده و فرموده: <span class="aya" rel="28_7" data-words="1-5">و أوحینا إلی أم موسی</span><span class="footnote" rel="2" title="و وحی کردیم (در خواب) به مادر موسی سوره قصص، آیه ۷">*</span> و در وسوسه استعمال کرده فرموده: <span class="aya" rel="6_121" data-words="14-18">إن الشیاطین لیوحون إلی أولیائهم</span><span class="footnote" rel="3" title="آگاه باش که شیطانها به دوستان خود وحی (وسوسه) می‌کنند سوره انعام، آیه ۱۲۱">*</span> و در القاء از باب اشاره استعمال کرده و فرموده: <span class="aya" rel="19_11" data-words="6-12">فأوحی إلیهم أن سبحوا بکرة و عشیا</span><span class="footnote" rel="4" title="پس وحی (اشاره) کرد بسوی آنان، اینکه تسبیح کنید بامداد و شامگاه سوره مریم، آیه ۱۱">*</span>. </p> <p>قسم دیگری از وحی الهی با تکلم با انبیاء و رسل است هم چنان که فرموده‌ <span class="aya" rel="42_51" data-words="1-9">و ما کان لبشر أن یکلمه الله إلا وحیا</span><span class="footnote" rel="5" title="و نمی‌باشد مر بشری را اینکه تکلم کند با او خداوند مگر با وحی سوره شوری، آیه ۵۱">*</span> چیزی که هست ادب دینی چنین رسم کرده که وحی جز به کلامی که بر انبیاء و رسل القاء می‌شود اطلاق نگردد. </p> <p>           <code class="page" rel="12,424"/> <span class="phrase">در مجمع البیان گفته: کلمه <em rel="fa_16_69_9-9" data-sentence="26:189">ذلل</em> جمع ذلول (رام) است گفته می‌شود: انه ذلول-یعنی حیوانی که ذلتش آشکار است، و رجل ذلول یعنی مردی که ذلت و خضوعش آشکار است<span class="footnote" rel="1" title="مجمع البیان، ج ۶، ص ۳۷">*</span>.</span> </p> <h3> <span class="title" rel="16_68 16_65 16_66 16_67 16_69 16_70 16_71 16_72 16_73 16_74 16_75 16_76 16_77">ایحائات و الهامات خدای سبحان به زنبور عسل</span> </h3> <p> پس معنای اینکه فرمود: <span class="aya" rel="16_68" data-words="1-5">و أوحی ربک إلی النحل</span> این است که خداوند به زنبور عسل از راه غریزه‌ای که در بنیه او قرار داده الهام کرده، و داستان زنبور عسل و نظامی که در حیات اجتماعی خود و سیره و طبیعتش دارد امری است عجیب و حیرت‌آور، و شاید همین نظام عجیبش باعث شده که خطاب از مشرکین را به خطاب مخصوص رسول خدا  (ص) برگرداند و بفرماید <span class="aya" rel="16_68" data-words="1-3">و أوحی ربک</span> -و وحی کرد پروردگار تو . </p> <p>و اینکه فرمود: <span class="aya" rel="16_68" data-words="6-16">أن اتخذی من الجبال بیوتا و من الشجر و مما یعرشون</span> این همان مضمونی است که خدا به زنبور عسل وحی کرد، و ظاهرا مراد از <span class="aya" rel="16_68" data-words="15-16">مما یعرشون</span> همان محلی است که کندوهای عسل را در آنجا می‌گذارند. </p> <p><code class="aya" rel="16_69"/>و اینکه فرمود: <span class="aya" rel="16_69" data-words="1-5">ثم کلی من کل الثمرات</span> امر به اینکه از همه میوه‌ها بخورد، با اینکه زنبور عسل از میوه‌ها نمی‌خورد و غالبا روی گلها می‌نشیند بدان جهت است که غذای زنبور عسل از همان مواد اولیه میوه‌ها است، که در شکوفه‌ها جای دارد، و هنوز بزرگ نشده و پخته نگشته است. </p> <p><span class="phrase">خدای تعالی جمله: <span class="aya" rel="16_69" data-words="6-9">فاسلکی سبل ربک ذللا</span> را با فاء تفریع متفرع بر امر به خوردن نموده، و این تفریع مؤید این است که مراد از خوردن، برداشتن و به منزل بردن است، تا عسلی را که از ثمرات گرفته به خانه‌ها برده ذخیره نمایند، و اضافه <em rel="fa_16_69_7-7" data-sentence="274:138">سبل</em> به کلمه <em>رب</em>  در جمله <em>ربک</em> برای این است که دلالت کند بر اینکه تمامی کارها و رفت و آمدهای زنبور عسل با الهام انجام می‌گیرد.</span> </p> <p>و جمله‌ <span class="aya" rel="16_69" data-words="10-15">یخرج من بطونها شراب مختلف ألوانه...</span>، جمله‌ای است مستانفه که بعد از جمله امر مزبور، نتیجه عمل و مجاهدت وی را در امتثال امر خدای سبحان و رام بودن در امتثالش را بیان می‌کند، و آن نتیجه عبارت است از اینکه: از شکم او بیرون می‌آید شرابی به نام <em>عسل</em> که دارای رنگهای مختلف است بعضی سفید و بعضی زرد و بعضی قرمز سیر و بعضی مایل به سیاهی‌ <span class="aya" rel="16_69" data-words="16-18">فیه شفاء للناس</span> که برای بیشتر امراض شفا است. </p> <p>بحث مفصل در زنبور عسل، این حشره زیرک که حیاتش مبنی بر اساس مدنی   <code class="page" rel="12,425"/> عجیب و فاضله است بطوری که نمی‌توان غرائب و حقایق آن را شمرد و سپس بحث در پیرامون عسل که آن را با مجاهدتهای پی‌گیرش تهیه می‌کند، و خواص عسل، بحثهایی است که از طاقت این کتاب خارج است، و خواننده باید به کتابهایی که در خصوص این مباحث نوشته شده مراجعه نماید. </p> <p>خدای تعالی آیه مورد بحث را با جمله‌ <span class="aya" rel="16_69" data-words="19-24">إن فی ذلک لآیة لقوم یتفکرون</span> ختم فرموده، و در آیات مورد بحث این تعبیر به صورتهای مختلفی تکرار شده. آیه‌ای که مربوط به زنده کردن زمین بعد از موتش بود با جمله‌ <span class="aya" rel="16_65" data-words="16-17">لقوم یسمعون</span> ختم گردیده و آیه مربوط به ثمرات نخیل و اعناب با جمله‌ <span class="aya" rel="16_67" data-words="17-18">لقوم یعقلون</span>، و آیه مورد بحث که مربوط به امر نحل است با جمله‌ <span class="aya" rel="16_69" data-words="23-24">لقوم یتفکرون</span> و شاید علتش این باشد که: توجه به مساله مرگ و زندگی طبعا برای انسان پند و عبرت‌آور می‌باشد و لذا تعبیر به <em>سمع</em> با این مقام مناسب‌تر است. و توجه انسان به میوه‌های درختان از جهت اینکه مفید و مورد استفاده است یک نظر برهانی و استدلالی است که بیانگر پیوستگی تدبیر و ارتباط نظامهای جزئی به یکدیگر می‌باشد و این نظر با تعقل مناسب‌تر است. و آنجا که سخن از زنبور عسل و زندگی آن که سراسر عجایب و دقائق است به میان آمد و آن اسرار و دقائق برای انسانها کشف نمی‌شود مگر با تفکر، پس زندگی زنبور عسل آیتی است برای مردمی که تفکر کنند. </p> <p>قبلا اشاره کرده بودیم که در این سوره التفات‌های مختلفی بکار رفته و عمده آن در همین آیات مورد بحث است که در یک فراز خطاب را از در رحمت برای مشرکین و شفقت به حال ایشان (که خود از آن خبر نداشتند) متوجه ایشان نموده در فراز دیگری بخاطر کفر و لجاجتشان‌از خطاب به آنان اعراض نموده خطاب را متوجه رسول خدا (ص) کرده است، و این التفات در آیات این سوره مشهود است که دائما در فرازی خطاب متوجه مشرکین و در فرازی دیگر متوجه رسول خدا (ص) می‌شود. </p> <p><code class="aya" rel="16_70"/> <span class="aya" rel="16_70" data-words="1-18">و الله خلقکم ثم یتوفاکم و منکم من یرد إلی أرذل العمر لکی لا یعلم بعد علم شیئا...</span>. </p> <p><span class="phrase">کلمه <em rel="fa_16_70_11-11" data-sentence="5:311">ارذل</em> اسم تفضیل از رذالت و پستی است، و مراد از <em rel="fa_16_70_11-12" data-sentence="103:250">ارذل العمر</em> به قرینه جمله‌ <span class="aya" rel="16_70" data-words="13-15">لکی لا یعلم...</span> سن شیخوخت و پیری است، که قوای شعور و ادراک در آن انحطاط پیدا می‌کند، و البته این انحطاط به اختلاف مزاجها مختلف می‌شود، و غالبا از سن هفتاد و پنج سالگی شروع می‌شود.</span> </p> <p>و معنای آیه این است که: خدا شما گروه مردم را خلق کرده پس آن گاه شما را در<code class="page" rel="12,426"/> عمر متوسط می‌گیرد، و البته بعضی از شما هستند که تا سن پیری رسیده آن قدر به عقب بر می‌گردند که از ضعف قوای دراکه بعد از آنکه عمری عالم بودند دیگر چیزی را ندانند، و این خود دلیل و نشانه این است که زندگی و مردن و شعور و علم شما به دست خود شما نیست، و گر نه شعور خود را برای خود نگه می‌داشتید، و زندگی خود را هم برای خود حفظ می‌کردید، بلکه این زندگی و علم با نظام عجیبی که دارد به علم و قدرت خدا منتهی می‌گردد، و به همین جهت است که مطلب را با جمله‌ <span class="aya" rel="16_70" data-words="19-22">إن الله علیم قدیر</span> تعلیل فرمود. <code class="aya" rel="16_71"/> <span class="aya" rel="16_71" data-words="1-8">و الله فضل بعضکم علی بعض فی الرزق...</span>. </p> <p>خداوند بعضی از مردم را در رزق و دارایی بر بعضی دیگر برتری داده، و رزق آن چیزی است که مایه بقاء زندگی است، و این تفاوت گاهی از جهت کمیت است، مانند فقر و غنا که شخص توانگر به چند برابر شخص فقیر برتری داده شده، و گاهی از جهت کیفیت است، مانند داشتن استقلال در تصرف در مال و نداشتن آن مثل مولای آزاد که در تصرف در اموال خود مستقل است ولی برده‌اش این استقلال را ندارد، و جز با اذن مولایش نمی‌تواند تصرفی بکند و همچنین فرزندان خردسال نسبت به ولیشان و چارپایان و مواشی نسبت به مالکشان. </p> <h3> <span class="title" rel="16_71">معنای جمله: <span class="aya" rel="16_71" data-words="9-17">فما الذین فضلوا برادی رزقهم علی ما ملکت أیمانهم...</span> </span> </h3> <p> و اینکه فرمود: <span class="aya" rel="16_71" data-words="9-17">فما الذین فضلوا برادی رزقهم علی ما ملکت أیمانهم</span> قرینه بر این است که مراد، قسم دوم از برتری است، یعنی برتری از جهت کیفیت، و مقصود این است که بعضی حریت و استقلال در آنچه دارند داده شدند، بطوری که نه استقلال و حریت خود را به زیردست خود منتقل می‌کنند و نه می‌توانند چنین کاری بکنند، یعنی حریت و استقلال خود را به مملوک خود داده هر دو در داشتن آن مساوی گشته ملکیت و آقائیش را از بین ببرد. </p> <p>پس این نعمت از آن نعمت‌هایی است که نه از آن چشم‌پوشی می‌کنند و نه می‌توانند پس از دارا شدن به دیگران منتقل نمایند، و این جز از ناحیه خدای سبحان نیست، زیرا مساله مولویت و بردگی هر چند از شؤون اجتماعی است و از آرای بشر و سنن اجتماعی و جاری در مجتمعشان منشا می‌گیرد، و لیکن یک ریشه طبیعی و تکوینی داشته که آرای آنان را بر قبول آن واداشته است، عینا مانند سایر امور اجتماعی. </p> <p>شاهد این مطلب، عمل ملت‌های متمدن است که می‌بینیم با آنکه از مدتها پیش سنت برده‌گیری را لغو اعلام نمودند، و سایر ملتها هم از غربی و شرقی آن را امضاء کردند، مع ذلک معنای برده‌گیری را هنوز هم محترم می‌شمارند هر چند صورت آن را لغو کرده‌اند، و<code class="page" rel="12,427"/> خلاصه مسمای آن را اجراء می‌کنند، اگر چه اسمش را کنار گذاشته‌اند و یا به عبارت دیگر برده‌گیری فردی را کنار گذاشته جوامع را زیر یوغ خود برده، خرد می‌کنند و تا ابد هم همین طور خواهند بود، زیرا هیچ وقت بشر نمی‌تواند باب مغالبه و مسابقه در برتری را به روی خود سد کند، و ما گفتاری در این باره در جلد ششم این کتاب گذراندیم، بدانجا مراجعه شود. </p> <p>و اما اینکه گفتیم برتری از نظر کیفیت یکی از نعمتهای الهی است دلیلش این است که تسلط طبقه‌ای از مردم بر طبقه‌ای دیگر، خود یکی از مصالح مجتمع بشری است، زیرا طبقه مسلط بخاطر نیرومندیش امور طبقه زیردست را تدبیر نموده زندگی او را تکمیل می‌کند. </p> <p>پس بنا بر این، اینکه فرمود: <span class="aya" rel="16_71" data-words="18-20">فهم فیه سواء</span> و فاء تفریع بر سر جمله آورد برای این بود که جمله مزبور متفرع بر منفی در جمله‌ <span class="aya" rel="16_71" data-words="9-11">فما الذین فضلوا...</span> است نه بر نفی آن، و معنا چنین است: طبقه برتر رزق خود را به بردگان خود نمی‌دهند تا مساوی و شریک باشند، چون اگر چنین کنند مولویت و آقائیشان از بین می‌رود،  (و اگر متفرع بر نفی بود، معنا، غلط می‌شد، زیرا معنا چنین می‌شد: طبقه برتر رزق خود را به طبقه زیردست نمی‌دهد و چون نمی‌دهد با هم مساویند) و حال آنکه اگر ندهند دیگر مساوی نیستند. </p> <p>احتمال هم دارد جمله مذکور استفهامیه باشد و حرف استفهام آن حذف شده باشد، و استفهام هم انکاری باشد، و خواسته باشد تساوی برتر و ضعیف‌تر را انکار کند، و بفرماید: با اینکه می‌بینیم برتر اولویت خود را بزیردست خود نمی‌دهد، آیا باز هم با هم مساویند؟ نه، زیرا اگر مساوی بودند طبقه برتر حاضر می‌شد رزق خود را به طبقه زیردست بدهد، پس معلوم می‌شود که این نعمتی است که خداوند به وی اختصاص داده. </p> <p>بهمین جهت دنبال جمله مذکور فرمود: <span class="aya" rel="16_71" data-words="21-24">أ فبنعمة الله یجحدون</span> و این جمله، استفهامی است توبیخی که گویا متفرع بر جمله قبل و استفهام انکاری آن است و مراد از نعمت خدا همین برتری مذکور است. </p> <p>معنای آیه (و خدا داناتر است) این است که: خداوند فرق میان شما به این صورت که بعضی از شما را بر بعضی دیگر از حیث رزق برتری داده، بعضی را آزاد و مستقل در تصرف کرده بعضی را برده و تبع او قرار داده، که بدون اذن او نتواند کاری انجام دهد، پس آنها که برترند رزق خود را که نسبت به آن حریت و استقلال دارند به زیردست و برده خود نمی‌دهند تا هر دو در رزق برابر شوند، پس این دو طبقه با هم مساوی نیستند، <code class="page" rel="12,428"/> بلکه آن رزق توأم با حریت و استقلال نعمتی است که خدا به طبقه برتر اختصاص داده، آیا باز هم نعمت خدای را انکار می‌کنید؟ این آن معنایی است که ظاهر آیه با کمک قرینه‌هایی که همراه آن است و نیز با کمک سیاق، آن را افاده می‌کند، چون سیاق آیات منت نهادن و بر شمردن نعمت‌ها است. </p> <h3> <span class="title" rel="16_71 16_65 16_66 16_67 16_68 16_69 16_70 16_72 16_73 16_74 16_75 16_76 16_77">وجوه دیگری که در معنای آیه فوق گفته شده است</span> </h3> <p> و چه بسا برای آیه معنای دیگری نیز کرده باشند: مثلا بعضی<span class="footnote" rel="1" title="مجمع البیان، ج ۶، ص ۳۷۳ به نقل از ابن عباس، مجاهد و قتاده">*</span> گفته‌اند: معنای آیه آن است که: مردم حاضر نیستند عبید و بردگان خود را در مال و همسر خود شریک کنند تا همه با هم برابر باشند، زیرا این تساوی را یک نوع نقص برای خود می‌پندارند، خوب وقتی بندگان من حاضر نیستند بنده‌های خود را شریک خود کنند من چگونه بندگان خودم را شریک در ملک و سلطنت و خدایی خود بسازم تا مردم آنها را هم بپرستند، همانطور که مرا می‌پرستند، و به آنها تقرب جویند همانطور که به من تقرب می‌جویند؟ پس اینان که عیسی بن مریم (ع) را می‌پرستند آیا خدای خود را از یک مولای عرفی کمتر می‌دانند؟ آن گاه گفته‌اند<span class="footnote" rel="2" title="روح المعانی، ج ۱۴، ص ۱۸۹">*</span> : این آیه همان مطلبی را افاده می‌کند که آیه‌ <span class="aya" rel="30_28" data-words="1-19">ضرب لکم مثلا من أنفسکم هل لکم من ما ملکت أیمانکم من شرکاء فی ما رزقناکم فأنتم فیه سواء</span><span class="footnote" rel="3" title="مثالی از خود شما برایتان زده آیا خود شما در آنچه که دارید و ما روزیتان کرده‌ایم شرکائی دارید که شما و آن شرکاء در آن مساوی باشید؟ سوره روم، آیه ۲۸">*</span> در مقام افاده آن است و گفته‌اند<span class="footnote" rel="4" title="مجمع البیان، ج ۶، ص ۳۷۳">*</span> که آیه مزبور در باره نصارای نجران نازل شده است. </p> <p>لیکن همانطور که گفتیم سیاق آیه، سیاق بر شمردن نعمتها به منظور استنتاج توحید است، نه مناقضه و توبیخ، زیرا هیچ بویی از توبیخ و مناقضه در آن نیست. </p> <p>علاوه بر این، آیه شریفه از آیاتی است که در مکه نازل شده، و رسول خدا  (ص) در مکه ملاقاتی با مسیحیان نجران نداشته و مسیحیان نجران در مدینه بر آن جناب وارد شدند آنهم در سال ششم هجرت و یا بعد از آن، مقایسه این آیه با آیه سوره روم هم درست نیست، زیرا میان آن دو فرق است، زیرا سیاق این آیه سیاق احتجاج از راه شمردن نعمتها است، و سیاق آیه دوم سیاق توبیخ بر شرک است. </p> <p>         <code class="page" rel="12,429"/> یکی دیگر گفته<span class="footnote" rel="1" title="مجمع البیان، ج ۶، ص ۳۷۳">*</span>. معنای آیه این است که این کسانی که خداوند در رزقشان برتری داده و حریتشان ارزانی داشته خیال نکنند که رازق بردگان خویشند، خداوند روزی بردگان ایشان را می‌دهد هم چنان که روزی مالکان را هم او می‌دهد، و اگر موالی به بردگان چیزی می‌دهند از آن رزقی می‌دهند که خدا به ایشان داده، پس آنان و اینان هر دو برابرند. </p> <p>و حاصل این وجه این است که جمله‌ <span class="aya" rel="16_71" data-words="18-20">فهم فیه سواء</span> جمله‌ای است که در جای جمله‌ای اعتراضی تقدیری نشسته، و تقدیر آن چنین است: موالی، رزق خود را به بردگان نمی‌دهند، بلکه این خداست که رزق بردگان را بدست موالی می‌دهد، و هر دو طبقه از نظر رزق نزد خدا برابرند. </p> <p>اشکال این وجه این است که برابری که در آخر آیه بیان کرده‌اند اقتضا می‌کند که حکم برتری اول آیه را باطل کند، خلاصه بگوید برتری در کار نیست و این با جمله <span class="aya" rel="16_71" data-words="21-24">أ فبنعمة الله یجحدون</span> نمی‌سازد. </p> <p>بعضی<span class="footnote" rel="2" title="تفسیر فخر رازی، ج ۲۰، ص ۷۹">*</span> دیگر گفته‌اند: مراد این است که: موالی، رزقی که در دست دارند هرگز در اختیار بردگان خود نمی‌گذارند تا مانند خود آنان تصرف کنند، و خود با آنان مساوی شوند. </p> <p>در این گفته هم اشکال است زیرا برگشت این معنا به این است که: انسان مال خود را از غیر منع می‌کند و نمی‌گذارد که دیگران بر آن مسلط شوند، و این معنا اختصاصی به زیردستان و بردگان ندارد، و بنا بر این اسم بردگان را بردن استدراک زیادی است، و اگر در توجیه آن بگویند از این جهت به زیردستان نمی‌دهند که به زیردستان تسلط دارند، می‌گوییم با رعایت این نکته معنا همان معنایی می‌شود که ما گفتیم که نعمتی که در این آیه بر روی آن انگشت‌گذاری شده همین تسلط موالی بر عبید و برتری ایشان از جهت مالکیت رزق نسبت به بردگان است. </p> <p><code class="aya" rel="16_72"/> <span class="aya" rel="16_72" data-words="1-15">و الله جعل لکم من أنفسکم أزواجا و جعل لکم من أزواجکم بنین و حفدة...</span>. </p> <p><span class="phrase">راغب در مفردات می‌گوید: خدای تعالی فرمود: <span class="aya" rel="16_72" data-words="8-15">و جعل لکم من أزواجکم بنین و حفدة</span> و  <em rel="fa_16_72_15-15" data-sentence="133:661">حفدة</em> جمع حافد است که به معنای متحرک و کسی است که در خدمت، جنب و جوش     <code class="page" rel="12,430"/> سریع دارد، خواه از اقارب انسان باشد و یا بیگانه، ولی مفسرین آن را به اسباط (نوه‌ها) و مانند آن تفسیر کرده‌اند، چون خدمت اسباط صادقانه‌تر است-تا آنجا که می‌گوید- اصمعی گفته: اصل (حفد) پایی را بدون توقف در جای پای دیگر نهادن است.<span class="footnote" rel="1" title="مفردات راغب، ماده &lt;em&gt;حفد&lt;/em&gt; ">*</span> و در مجمع البیان گفته: حفدة در اصل به معنای سرعت در عمل است-تا آنجا که می‌گوید-و از همین باب است که به اعوان نیز حفدة می‌گویند، چون در اطاعت انسان سریعند<span class="footnote" rel="2" title="مجمع البیان، ج ۶، ص ۳۷۳، ط تهران">*</span>.</span> </p> <p>و مراد از حفدة در آیه مورد بحث همان اعوان و خدمتکاران از فرزندان است، چون حفدة را مقید کرد به متولد از همسران و فرمود: <span class="aya" rel="16_72" data-words="8-15">و جعل لکم من أزواجکم بنین و حفدة</span> و به همین جهت بعضی<span class="footnote" rel="3" title="روح المعانی، ج ۱۴، ص ۱۹۰ به نقل از ابن عباس">*</span> بنین و حفدة را به فرزندان خردسال و بزرگسال تفسیر کرده‌اند. و بعضی<span class="footnote" rel="4" title="روح المعانی، ج ۱۴، ص ۱۹۰">*</span> دیگر بنین را به فرزند بلا فصل و حفدة را به فرزندان با فاصله یعنی نوه تفسیر کرده‌اند. </p> <h3> <span class="title" rel="16_72 16_65 16_66 16_67 16_68 16_69 16_70 16_71 16_73 16_74 16_75 16_76 16_77">ذکر نعمت داشتن فرزندان و نوادگان</span> </h3> <p> و معنای آیه این است که: خداوند برای شما از همسرانتان فرزندان و یاورانی قرار داد که به خدمت آنان در حوائجتان استعانت بکنید، و با دست آنان مکاره و ناملایمات را از خود دور سازید و ارزاق طیب که عبارت است از هر متاع دل‌پسندی که روزیتان کرد، مانند آب و انواع میوه‌ها که عمل خود شما در پیدایش آنها دخالت نداشته، و مانند طعامها و لباسها و امثال آن که سعی و عمل خود شما در پیدایش آنها مؤثر بوده است، و کلمه <em>من</em>  در جمله‌ <span class="aya" rel="16_72" data-words="18-19">من الطیبات</span> برای تبعیض است که وجهش هم روشن است. </p> <p>آن گاه مشرکین را توبیخ نموده می‌فرماید: <span class="aya" rel="16_72" data-words="20-21">أ فبالباطل</span> که همان اصنام و اوثان و اعتقاد به استناد دختران به خدا و پسران به خودشان و نیز احکامی که پیشوایان ضلالت برایشان تشریع کرده‌اند <span class="aya" rel="16_72" data-words="22-27">یؤمنون و بنعمت الله هم یکفرون</span> -ایمان می‌آورند، و به نعمت خدا کفران می‌ورزند و مقصود از نعمت همان است که همسرانی از جنس خود بشر برای ایشان درست کرد، و فرزندان و نوه‌هایی از همسران پدید آورد چون این از بزرگترین و آشکارترین نعمتها است، زیرا اساسی، تکوینی است که ساختمان مجتمع بشری بر آن بنا می‌شود، و اگر آن نبود مجتمعی تشکیل نمی‌یافت، و این تعاون و همکاری که میان افراد هست پدید         <code class="page" rel="12,431"/> نمی‌آمد، و تشریک در عمل و سعی میسر نمی‌شد، و در نتیجه بشر به سعادت دنیا و آخرت خود نمی‌رسید. </p> <p>آری اگر بشر این رابطه تکوینی را که خدا به او انعام کرده قطع کند، و این رشته پیوند را بگسلد، آن وقت بهر وسیله دیگری که فرض شود متوسل گردد، جا پر کن این رابطه تکوینی نگشته جمعش جمع نمی‌شود، و با متلاشی شدن جمع بشر و پراکندگی وحدتش، هلاکتش قطعی است. </p> <p><code class="aya" rel="16_73"/> <span class="aya" rel="16_73" data-words="1-18">و یعبدون من دون الله ما لا یملک لهم رزقا من السماوات و الأرض شیئا و لا یستطیعون</span>. </p> <p>این آیه عطف است بر محل جمله قبلی، و آن یکفرون بنعمة اللَّه و یعبدون من دون اللَّه ما لا یملک... است، و معنایش این است که مشرکین نعمت خدای را کفران نموده غیر خدا را می‌پرستیدند که مالک رزقی از ایشان نیست... </p> <h3> <span class="title" rel="16_73">وجوهی که در معنای جمله: <span class="aya" rel="16_73" data-words="6-15">ما لا یملک لهم رزقا من السماوات و الأرض شیئا</span> گفته شده است</span> </h3> <p> مفسرین<span class="footnote" rel="1" title="روح المعانی، ج ۱۴، ص ۱۹۴ به نقل از ابن عباس، ابن جریر و ابن منذر">*</span> گفته‌اند: کلمه <em>رزقا</em> مصدر و کلمه <em>شیئا</em> مفعول آن است، و معنا چنین است: کسی را می‌پرستند که نمی‌تواند چیزی را به ایشان روزی کند . </p> <p>بعضی<span class="footnote" rel="2" title="پس برای خدا مانند قرار ندهید سوره بقره، آیه ۲۱">*</span> دیگر گفته‌اند: رزق، به معنای مرزوق و <em>شیئا</em> بدل از آن است و بعضی<span class="footnote" rel="3" title="مجمع البیان، ج ۶، ص ۳۷۵">*</span> دیگر گفته‌اند: <em>شیئا</em> مفعول مطلق بوده و تقدیر چنین است: لا یملک شیئا من الملک-مالک چیزی از ملک نیست . و از همه این وجوه صحیح‌تر و بهتر وجه وسطی است. </p> <p>ممکن است گفته شود: جمله‌ <span class="aya" rel="16_73" data-words="11-14">من السماوات و الأرض</span> بدل از کلمه <em>رزقا</em> است که از اقسام بدل، بدل کل از بعض خواهد بود، و ترقی مطلب را افاده خواهد کرد، و معنا چنین می‌شود: چیزهایی را می‌پرستند که نه تنها مالک رزقشان نیستند، بلکه در تمامی آسمانها و زمین مالک هیچ چیز نیستند.  و اینکه فرمود: <span class="aya" rel="16_73" data-words="16-18">و لا یستطیعون</span> معنایش این است که نمی‌توانند مالک رزقی و چیزی باشند، ممکن هم هست منسی المتعلق و جاری مجرای لازم باشد، یعنی اصلا استطاعتی ندارند. </p> <p>در این آیه در باره اصنام دو اعتبار جمع شده از جهت اینکه معمولا از سنگ یا چوب یا طلا و یا نقره ساخته می‌شد، غیر عاقل حساب شده و موصول غیر عاقل یعنی ما-چیزی   <code class="page" rel="12,432"/> که در باره‌اش بکار رفته و فرموده: <span class="aya" rel="16_73" data-words="6-8">ما لا یملک</span> -چیزی که مالک نیست... و از جهت اینکه آنها را آلهه می‌خواندند و می‌پرستیدند و پرستش جز برای عاقل تصور ندارد لذا در زمره عقلا به حساب آورده تعبیر مخصوص عقلا را در باره‌اش بکار برده فرمود: <span class="aya" rel="16_73" data-words="17-18">لا یستطیعون</span> -و نمی‌توانند . </p> <p>در این آیه بار دیگر راهی برای بیان غرض اصلی از شمردن نعمت‌ها باز نموده و به بیان آن می‌پردازد، و در خلال چهار آیه نتیجه اصلی را که همان اثبات توحید و نبوت و معاد است تشریح می‌کند، در آیه اول از آن مثالی که برای خدای سبحان زدند نهی می‌کند، و در آیه دوم برای بیان یکتایی خدا در ربوبیت مثلی می‌آورد، و در آیه سوم در بیان نبوت و تشریع مثلی می‌زند، و در آیه چهارم به مساله معاد می‌پردازد. </p> <h3> <span class="title" rel="16_74">مراد از مثل زدن برای خدا که از آن نهی فرموده است‌ <span class="aya" rel="16_74" data-words="1-4">فلا تضربوا لله الأمثال</span> </span> </h3> <p> <code class="aya" rel="16_74"/> <span class="aya" rel="16_74" data-words="1-11">فلا تضربوا لله الأمثال إن الله یعلم و أنتم لا تعلمون</span>. </p> <p>آنچه از ظاهر آیه به ذهن آدمی مبادرت می‌کند، این است که مراد از مثل زدن برای خدا، توصیف با نوعی تشبیه است که در اصطلاح ادبی آن را استعاره تمثیلیه می‌نامند، مثل اینکه در باره خدای تعالی می‌گفتند: برای خدا دخترانی است همانطور که برای انسان است و ملائکه دختران خدایند، و میان خدا و جن قرابت است، و خدا چطور استخوانها را زنده می‌کندبا اینکه پوسیده است؟ و امثال این سخنان ، معنای معهود از این کلمه یعنی مثل زدن در اصطلاح قرآن همین است که گفتیم، و در خلال آیات سابق، آنجا که فرمود: <span class="aya" rel="16_60" data-words="1-10">للذین لا یؤمنون بالآخرة مثل السوء و لله المثل الأعلی</span> نمونه‌اش گذشت. </p> <p>بنا بر این معنای آیه این می‌شود که وقتی امر آن چنان بود که گفتیم پس دیگر خدای سبحان را توصیف نکنید، یعنی او را به غیر او تشبیه نکنید، و با خلقش مقایسه ننمایید، زیرا خدا می‌داند، و شما حقایق امور و کنه خدای را نمی‌دانید. </p> <p>بعضی<span class="footnote" rel="1" title="روح المعانی، ج ۱۴، ص ۱۹۵">*</span> از مفسرین گفته‌اند: مراد از <em>ضرب مثل</em> ، جعل مثل است یعنی مانند قرار دادن، و مراد از امثال، جمع مثل به معنی <em>ند-مانند</em> است و جمله‌ <span class="aya" rel="16_74" data-words="1-4">فلا تضربوا لله الأمثال</span> همان معنایی را افاده می‌کند که آیه‌ <span class="aya" rel="2_22" data-words="20-23">فلا تجعلوا لله أندادا</span><span class="footnote" rel="2" title="روح المعانی، ج ۱۴، ص ۱۹۶">*</span> در مقام افاده آن است لیکن این معنا از آیه شریفه دور است. </p> <h3> <span class="title" rel="16_65 16_66 16_67 16_68 16_69 16_70 16_71 16_72 16_73 16_74 16_75 16_76 16_77">مثلی برای اثبات توحید ربوبی با استناد به وحدت منعم</span> </h3> <p> <code class="aya" rel="16_75"/> <span class="aya" rel="16_75" data-words="1-9">ضرب الله مثلا عبدا مملوکا لا یقدر علی شیء...</span>. </p> <p>مثلی که در این آیه زده شده این است که عبدی مملوک فرض شده که هیچ کاری از دستش بر نمی‌آید، و شخص دیگری فرض شده که از ناحیه خدا رزق پاکیزه‌ای داده شده که از آن علنا و پنهانی انفاق می‌کند، پس از فرض این دو نفر می‌پرسد آیا این دو با هم برابرند؟ و از در نظر گرفتن تقابلی که میان این دو شخص مفروض برقرار کرده استفاده می‌شود که هر یک از دو طرف مقید است به وصفی که خلاف وصف دیگری است و همین تقابل باعث روشنی آن صفات است. </p> <p>پس عبدی که فرض شد مملوک باشد و مالک خود و هیچ چیز از متاع زندگی‌اش نباشد، و نیز قادر بر تصرف هیچ مالی نباشد، در مقابلش کسی است که اولا عبد نیست در ثانی مالک خود هست، و در ثالث خداوند رزق نیکویی روزیش کرده که در آن تصرف می‌کند، و سری و علنی انفاق می‌نماید، و در جمله‌ <span class="aya" rel="16_75" data-words="22-23">هل یستوون</span> از مساوات آن دو پرسش می‌کند، و بدیهی است که جواب آن منفی است، با این بیان اثبات می‌کند که خدای سبحان مالک هر چیزی است و منعم به تمامی نعمتها است، و با هیچ یک از مخلوقاتش مساوی نیست، زیرا آنها مالک چیزی نیستند، نه برای خود و نه برای غیر خود و قادر نیستند در چیزی تصرف کنند پس اینکه مشرکین می‌گویند ان مع اللَّه آلهة-با خدا خدایان دیگری هست غلط است، زیرا آن خدایان دیگر، همه مخلوقات خدایند. </p> <p>و <span class="phrase">تعبیر به <em>یستوون</em> با آنکه جا داشت بفرماید: <em rel="fa_16_76_23-23" data-sentence="50:199">یستویان</em> برای این بود که دلالت کند که مراد از آن عبد و حر، جنس است نه اینکه بحث در باره عبد و حری معین باشد هم چنان که بعضی<span class="footnote" rel="1" title="مجمع البیان، ج ۶، ص ۳۷۵">*</span> پنداشته‌اند.</span> </p> <p>و اینکه فرمود: <span class="aya" rel="16_75" data-words="24-25">الحمد لله</span> معنایش این است که جنس حمد و همه آن و حقیقت آن که عبارت است از ثنای بر خوبی اختیاری، برای خدای عز و جل است زیرا نعمتهای جمیل همه از ناحیه او است و حمد هم گفتیم مخصوص جمیل است، پس تمامی حمدها مخصوص او است چنان که جنس آن مخصوص او است (دقت فرمایید). </p> <p>جمله مذکور تتمه حجت است و حاصل آن این است که مملوکی که قادر بر تصرف در چیزی نیست و نمی‌تواند چیزی به کسی بدهد با مالکی که مالک رزق است و می‌تواند در آن تصرف کند و به هر طور که بخواهد انعام کند برابر و یکسان نیستند، خدای سبحان   <code class="page" rel="12,434"/> همان محمودی است که به هر حمدی ستایش می‌شود زیرا هیچ نعمتی نیست مگر آنکه مخلوق او است پس هر صفتی که فرض شود که سزاوار حمد باشد از قبیل خلقت، رزق، رحمت، مغفرت، احسان، انعام و غیر آن، خدای تعالی آن را دارا است، پس تمامی ثناهای جمیل برای او است و آنچه را که مشرکین می‌پرستند هر چه باشد مملوک است و قادر بر هیچ چیز نیست، پس خدای سبحان یگانه رب است. </p> <p>بعضی<span class="footnote" rel="1" title="مجمع البیان، ج ۶، ص ۳۷۴">*</span> گفته‌اند: حمد در آیه شریفه شکر در برابر نعمتهای خدای تعالی است. و بعضی<span class="footnote" rel="2" title="(او) کسی است که هر چیزی را خلق کرده سپس هدایتش فرمود سوره طه، آیه ۵">*</span> هم گفته‌اند: حمد بر تمامیت حجت و قوت آن است. و بعضی<span class="footnote" rel="3" title="راه راست به عهده خداست سوره نحل، آیه ۹">*</span> گفته‌اند: می‌خواهد به بندگان تلقین کند و تقدیر کلام بگوئید الحمد للَّه که ما را به توحید خودش دلالت و بسوی شکر نعمتش هدایت نمود است. و لیکن هیچ یک از این وجوه قابل اعتناء نیست. </p> <p>و معنای اینکه فرمود: <span class="aya" rel="16_75" data-words="26-29">بل أکثرهم لا یعلمون</span> این است که اکثر مشرکین نمی‌دانند که نعمت‌ها همه‌اش از خداست، و غیر خدا کسی مالک چیزی نیست، و غیر او قادر بر هیچ چیز نیست، بلکه اکثر مشرکین برای اولیای خود سهمی از مالکیت و قدرت آنهم بر سبیل تفویض اثبات می‌کنند، آن وقت همان اولیاء را به طمع خیراتشان و از ترس شرشان می‌پرستیدند، این وضع بیشتر مشرکین است، و اما اقلیتی از خواص آنان، حق را می‌دانند و لیکن بخاطر تکبر و عناد از آن روی می‌گردانند پس، از آنچه گذشت روشن گردید که آیه شریفه مثلی است که در باره خدا و شرکاء مشرکین که به زعم آنان شریک در ربوبیت خدایند زده شده. </p> <p>بعضی<span class="footnote" rel="4" title="منهج الصادقین، ج ۵، ص ۲۱۲">*</span> هم گفته‌اند: این مثلی است که حال کفار مخذول، و مؤمنین موفق را مجسم می‌سازد چون کافر بجهت این که اعمال نیکش حبط می‌شود و اعتنایی به آنها نمی‌شود حال بردگان را دارد که قادر بر هیچ چیز نیستند، و هر قدر هم انفاق کنند کسی نمی‌گوید فردی نیکوکار است بخلاف مؤمن که خداوند او را بسوی مرضات خودش هدایت نموده و از مساعیش شکرگزاری می‌کند و کمترین عمل نیکش را به حساب می‌آورد، چه آن را در خفا و سرانجام داده باشد و چه در ظاهر و آشکار و لیکن این وجه صحیح نیست         <code class="page" rel="12,435"/> چون با سیاق احتجاج که سیاق آیات مورد بحث است نمی‌سازد. </p> <p>در سابق هم گفتیم که آیه مورد بحث یکی از آیات سه‌گانه پشت سر هم است که متعرض یک غرضند و آن شمردن نعمتهای الهی به منظور اثبات توحید است و بهمین منظور مثالی می‌آورد که حال آن کسی که به تمامی نعمت‌ها انعام می‌کند با حال آن کسی که مالک هیچ چیز و قادر بر هیچ چیز نیست مقایسه می‌کند و نتیجه می‌گیرد که رب، تنها همان منعم است و لا غیر. </p> <h3> <span class="title" rel="16_65 16_66 16_67 16_68 16_69 16_70 16_71 16_72 16_73 16_74 16_75 16_76 16_77">اقامه حجت بر توحید و اشاره به مساله نبوت و با ذکر مثلی متضمن مقایسه بین مردی گنگ و سربار و مردی که به عدالت امر می‌کند و بر صراط مستقیم است</span> </h3> <p> <code class="aya" rel="16_76"/> <span class="aya" rel="16_76" data-words="1-7">و ضرب الله مثلا رجلین أحدهما أبکم...</span>. </p> <p><span class="phrase">در مجمع البیان گفته است <em rel="fa_16_76_7-7" data-sentence="24:490">ابکم</em> به معنای کسی است که از شکم مادر، لال به دنیا آید، نه چیزی بفهمد و نه بتواند بفهماند، بعضی گفته‌اند ابکم، آن کسی است که نتواند سخن گوید، و کلمه <em>کل</em> به معنای سنگین است وقتی گفته می‌شود: کل عن الامر، یکل، کلا یعنی فلان امر بر او سنگین آمد، و بهمین جهت برای انجامش برنخاست‌و کلت السکین کلولا به معنای کند شدن و کلفت شدن لبه کارد است و  <em>کل لسانه</em> به معنای این است که زبانش کند شد و سخن گفتن بر او دشوار آمد، و بهمین جهت تصمیم بر سخن نگرفت، و این در حقیقت بخاطر کند شدن زبان است.</span> </p> <p><span class="phrase">پس اصل در معنای این کلمه همان کلمه کلفت شدن و کند شدن است که مانع نفوذ می‌شود و <em rel="fa_16_76_18-18" data-sentence="80:344">یوجهه</em> از توجیه است به معنای فرستادن کسی بسوی راهی، گفته می‌شود:  وجهته الی موضع کذا فتوجه الیه-فرستادم او را به فلان محل او هم متوجه آن شد<span class="footnote" rel="1" title="آیا کسی که به سوی حق هدایت می‌کند سزاوارتر است به اینکه پیروی شود یا کسی که راه به جایی نمی‌برد مگر آنکه دیگری هدایتش کند، پس چه می‌شود شما را و چگونه حکم می‌کنید">*</span>.</span> </p> <p>پس اینکه فرمود: <span class="aya" rel="16_76" data-words="1-5">و ضرب الله مثلا رجلین</span> مقایسه دیگری میان دو فرد فرضی است که اوصاف متقابلی دارند. </p> <p> <span class="aya" rel="16_76" data-words="6-11">أحدهما أبکم لا یقدر علی شیء</span> -یکی گنگ است که قادر بر هیچ چیز نیست، و از اینکه سخنان دیگران را بفهمد و یا با دیگران سخن گوید محروم است، چون نه می‌شنود و نه می‌تواند حرف بزند، که اگر در حالش دقت شود از هر فعلیت و مزیت که انسان آن را از راه گوش که وسیع‌ترین حواس بشری است کسب می‌کند محروم است، نمی‌تواند بوسیله حس سامعه علم و خبری از گذشته و حوادثی که غایب از چشم رخ می‌دهد و از آنچه در ضمایر مردم است کسب کند، از علوم و صنایع بی بهره است، و نیز نمی‌تواند به دیگران تعلیمی دهد، چون زبان است که با آن انسان معانی بزرگ و دقیق را به دیگران القاء   <code class="page" rel="12,436"/> می‌کند، و ابکم هیچ یک از این فعلیت‌ها و مزیت‌ها را برخوردار نیست، و معلوماتش محدود به همان حدودی است که از راه چشم و با اشارات دیگران می‌فهمد. </p> <p>پس جمله <span class="aya" rel="16_75" data-words="6-9">لا یقدر علی شیء</span> -بهیچ چیز قادر نیست <em>با کلمه</em> ابکم تخصیص خورده، چون ابکم همانطور که گفتیم قادر بر مختصری از درک هست، پس در نتیجه معنای جمله مزبور این می‌شود که یکی از آن دو فرد، ابکم است که قادر به هیچ درکی که غیر ابکم دارد نیست . </p> <p>و معنای جمله‌ <span class="aya" rel="16_76" data-words="12-16">و هو کل علی مولاه</span> این است که او بار و عیال کسی است که امورش را تدبیر می‌کند، پس او خودش نمی‌تواند امور خود را تدبیر کند، و اینکه فرموده: <span class="aya" rel="16_76" data-words="17-21">أینما یوجهه لا یأت بخیر</span> معنایش این است که مولایش به هر طرف که بفرستد و به دنبال هر حاجتی از حوائجش روانه‌اش کند قادر بر انجام آن نیست، پس او نه می‌تواند حاجت مولایش را بر آورد و نه حاجت خود را. </p> <p>این مثال یکی از آن دو نفر مفروض بود، مثال نفر دوم را ذکر نکرد، چون شنونده از صفات اولی می‌تواند صفات دومی را هم بفهمد، تنها جامعی از صفات دومی را ذکر کرد تا اختصاری لطیف هم بکار برده باشد، و آن جامع عبارت است از عدالت، فرمود: آیا این با کسی که امر به عدالت می‌کند برابر است . </p> <p>پس جمله‌ <span class="aya" rel="16_76" data-words="22-33">هل یستوی هو و من یأمر بالعدل و هو علی صراط مستقیم</span> اشاره است به وصف شخص مفروض دومی، و پرسش از اینکه آیا این دو نفر اگر با هم مقایسه شوند مساویند یا نه؟ آری از اوصاف مرد دومی وصفی را ذکر کرد که آخرین درجه کمال است که یک فرد غیر ابکم ممکن است به آن درجه برسد، هم خود را بدان بیاراید و هم دیگران را از آن برخوردار کند، و آن عبارت است از عدالت که معنایش التزام حد وسط و از آن منحرف نشدن است، زیرا کسی حقیقتا امر به عدل می‌کند و می‌تواند بکند که خودش عادل بوده باشدو صلاح و سداد در دلش جای گرفته باشد، آن گاه از دلش به ظاهر بدن و اعمال بدنیش سرایت نموده گفتار و کردارش بر میزان عدل استوار شود، بعد از آنکه خود در دل و در عمل عادل شد دوست بدارد که دیگران را هم از این خصلت برخوردار نماید آنان را امر به عدل کند. </p> <p>و از آنچه گفته شد به دست آمد که مقصود از عدالت، آن طور که عرف از آن می‌فهمد یعنی عدالت، در رعیت و زیردست نیست، بلکه مقصود مطلق اجتناب از افراط و تفریط است، هر چند در اعمال شخصی. <code class="page" rel="12,437"/> خدای سبحان سپس شخص دوم فرضی را چنین توصیف نموده که: <span class="aya" rel="16_76" data-words="29-33">و هو علی صراط مستقیم</span> -و او همواره بر صراط مستقیم است <em>و</em> صراط مستقیم راه روشنی است که رهرو خود را به سوی هدفش هدایت می‌کند بدون اینکه دچار انحراف و اعوجاجش سازد، و انسانی که در مسیر زندگیش بر صراط مستقیم باشد در اعمالش بر طبق فطرت انسانی مشی می‌کند بدون اینکه یک عملش با عمل دیگرش مناقض باشد و یا از چیزی که خود، آن را حق می‌داند تخلف بورزد. </p> <p>و کوتاه سخن اینکه: چنین انسانی نه تخلفی در عمل دارد و نه اختلافی. </p> <p>و توصیف این شخص بعد از <span class="aya" rel="16_76" data-words="27-28">یأمر بالعدل</span> به اینکه بر صراط مستقیم است این معنا را افاده می‌کند که: اولا: مقصود از امر به عدل این نیست که مردم را بدان امر کند و خودش را فراموش نماید، بلکه خودش قبل از امر به مردم در احوال و اعمالش مستقیم است، و جز عدالت از او چیزی بروز نمی‌کند. </p> <p>و ثانیا: امر به عدلش بدعت خودش و بدون اصل و اساسی نیست، بلکه خودش بر اصل و اساسی سیر می‌کند که دوست دارد مردم را نیز به پیروی از آن اصل وادار نماید، آری مردم را دعوت می‌کند تا از انحراف به چپ و راست و افراط و تفریط از آن اصل اجتناب کنند. </p> <p>و اما سؤال از اینکه: آیا او و کسی که امر به عدل می‌کند برابر است... ؟ سؤالی است که جز نفی، جواب ندارد، چون هیچ کس شک ندارد در اینکه شخص دوم برتر از شخص اول است. </p> <p>و با همین بیان ثابت می‌شود که آنچه که غیر خدا ولی خود و معبود خود گرفته‌اند قدرت و توانایی راهنمایی خویش را ندارند، تا چه رسد به اینکه غیر خود را هدایت کنند، و خدای تعالی که خود بر صراط مستقیم است و خلق خود را هم از راه ارسال رسل و تشریع شرایع به آن راه هدایت می‌کند با این اصنام و اوثان که سنگ و چوبی بیش نیستند برابر نیست. </p> <p>از اینجا معلوم می‌شود که مثالی که در آیه زده شده از نظر معنا نظیر آیه‌ <span class="aya" rel="10_35" data-words="13-30">أ فمن یهدی إلی الحق أحق أن یتبع أمن لا یهدی إلا أن یهدی فما لکم کیف تحکمون</span><span class="footnote" rel="1" title="ما زمین و آسمان و آنچه میان آن دو است باطل خلق نکرده‌ایم سوره ص، آیه ۲۶">*</span> </p> <p>سوره یونس، آیه 35.  <code class="page" rel="12,438"/> می‌باشد. </p> <p>پس خدای سبحان در صفات و افعالش بر صراط مستقیم است، و از استقامت صراط او یکی این است که برای موجوداتی که خلق کرده غایتی معلوم کند که بسوی آن غایت متوجه گردند، و خلقتش باطل و عبث نباشد، هم چنان که خودش فرمود: <span class="aya" rel="38_27" data-words="1-10">و ما خلقنا السماء و الأرض و ما بینهما باطلا</span><span class="footnote" rel="1" title="مجمع البیان، ج ۶، ص ۳۷۵ به نقل از ابن عباس">*</span> و نیز هر یک را به سوی غایت و هدفش راهنمایی کند، همان هدفی که مخصوص او است و به آن منظور خلقش کرده هم چنان که خودش فرمود: <span class="aya" rel="20_50" data-words="3-9">الذی أعطی کل شیء خلقه ثم هدی</span><span class="footnote" rel="2" title="پس مطلع نمی‌سازد بر غیب خود احدی را سوره جن، آیه ۲۶">*</span> پس انسان را هم بسوی راهی میانه و وسط هدایت نموده است، همان راهی که در باره‌اش فرمود: <span class="aya" rel="16_9" data-words="1-5">و علی الله قصد السبیل</span><span class="footnote" rel="3" title="تفسیر قمی، ج ۱، ص ۳۸۷">*</span> و نیز فرموده: <span class="aya" rel="76_3" data-words="1-3">إنا هدیناه السبیل</span><span class="footnote" rel="4" title="ما راه را به او نمایاندیم سوره دهر، آیه ۳">*</span>. </p> <p>این اصل حجت و دلیل بر نبوت و تشریع بود که مفصل آن در ابحاث نبوت در جلد دوم و در قصص حضرت نوح در جلد دهم این کتاب گذشت. </p> <p>پس حاصل کلام این شد که: غرض از مثلی که در آیه زده شده اقامه حجت بر توحید و اشاره به مساله نبوت و تشریع است. </p> <h3> <span class="title" rel="16_76">چند وجه دیگر در تفسیر آیه: <span class="aya" rel="16_76" data-words="1-5">و ضرب الله مثلا رجلین...</span> گفته شده است</span> </h3> <p> بعضی<span class="footnote" rel="5" title="مجمع البیان، ج ۶، ص ۳۷۵">*</span> گفته‌اند که: مثل مذکور تنها مخصوص خدا نیست، بلکه برای مطلق کسانی است که امید خیر در آنان هست، و کسانی که امید خیر در ایشان نیست و اینکه این دو طایفه مثل هم نیستند، و چون اصل خیر همه‌اش از خداست، پس چطور خدا و غیر خدا را به یک جور عبادت می‌کنند؟ لیکن مورد آیه شریفه اخص از آن است که وی پنداشته، مثل مذکور در آیه مخصوص خداست، چون تنها خداست که ذاتش فی نفسه خیر است، و به عدل هم امر می‌کند، و غیر خدا چنین نیست، علاوه بر این مشرکین، خدا و غیر خدا را به یک جور عبادت نمی‌کنند، بلکه غیر خدا را عبادت نموده و اصلا به عبادت خدا نمی‌پردازند. </p> <p>           <code class="page" rel="12,439"/> بعضی<span class="footnote" rel="1" title="به تحقیق تو در بی خبری بودی، از این پس برانداختیم از تو پرده تو را پس امروز دیده‌ات تیز است سوره ق، آیه ۲۱">*</span> دیگر گفته‌اند: مثلی که در آیه آمده راجع به مؤمن و کافر است، ابکم، کافر، و کسی که امر به عدل نموده و بر صراط مستقیم است مؤمن است. </p> <p>لیکن گوینده این وجه میان مدلول الفاظ آیه و مدلول آن به ضمیمه سیاق، خلط کرده، آری صحت انطباق مدلول لفظی آیه بر مؤمن و کافر و یا به هر کس که امر به عدل کند، و آن کس که از آن سکوت نماید حرفی است و مدلول آن از جهت اینکه در میان آیاتی قرار دارد که نعمت‌های خدای را می‌شمارد و بر توحید معبود احتجاج می‌کند و اصول دیگر دینی را اثبات می‌نماید، حرفی دیگر است. </p> <p>ما نمی‌گوییم آیه با آن توجیهی که کرده‌اند نمی‌سازد، بلکه می‌گوییم باید رعایت سیاق را هم کرد، و آیه شریفه با در نظر گرفتن آن جهت فقط یک مورد دارد و بس، و با یک مورد انطباق می‌کند و بس، و آن مورد خدای سبحان و بت‌هایی است که می‌پرستیدند و لا غیر. </p> <h3> <span class="title" rel="16_77"><span class="phrase">معنای <em rel="fa_16_77_3-3" data-sentence="6:130">غیب</em> و <em>شهادت</em> و مراد از غیب آسمانها و زمین در <span class="aya" rel="16_77" data-words="1-6">و لله غیب السماوات و الأرض</span></span> </span> </h3> <p> <code class="aya" rel="16_77"/> <span class="aya" rel="16_77" data-words="1-22">و لله غیب السماوات و الأرض و ما أمر الساعة إلا کلمح البصر أو هو أقرب إن الله علی کل شیء قدیر</span>. </p> <p><span class="phrase">در اطلاقات قرآن کریم <em rel="fa_16_77_3-3" data-sentence="21:273">غیب</em> مقابل <em>شهادت</em> بکار رفته، و مکرر فرموده: <span class="aya" rel="6_73" data-words="23-26">عالم الغیب و الشهادة</span> و مکرر گفته‌ایم که غیب و شهادت دو امر اضافی است، به این معنا که ممکن است یک امر، نسبت به چیزی غیب و غایب باشد و نسبت به چیزی دیگر شهادت و مشهود باشد.</span> </p> <p>و چون ممکن است یک شی‌ء دارای چند وجه باشد، یک وجهش برای غیر خود، شهادت باشد یعنی ظاهر باشد، و وجه دیگرش غیب باشد، و خلاصه موجود واحد، هم غیب باشد و هم شهادت، بنا بر این، اضافه غیب و شهادت به هر چیز، دو جور تصور دارد، یکی اضافه لامیه (مانند غلام زید) و یکی اضافه تبعیضی (مانند انگشتر نقره). </p> <p>اگر اضافه غیب به سماوات و ارض اضافه لامیه باشد معنای‌ <span class="aya" rel="16_77" data-words="1-6">و لله غیب السماوات و الأرض</span> این می‌شود که خدا از آسمانها و زمین چیزی می‌داند که خارج از حدود آن دو است، آنجا هم که اضافه به منظور نوعی اختصاص است مانند <span class="aya" rel="72_26" data-words="3-7">فلا یظهر علی غیبه أحدا</span><span class="footnote" rel="2" title="پروردگارا دیدیم و شنیدیم پس ما را برگردان سوره سجده، آیه ۱۲">*</span> نیز ملحق به همین اضافه لامیه است. </p> <p>و اگر اضافه به معنای دوم باشد آن وقت مراد از غیب سماوات و ارض، غیبی است     <code class="page" rel="12,440"/> که آسمانها و زمین مشتمل بر آنند، یعنی غیبی است که در داخل آن دو است، خلاصه اینکه آسمان و زمین دو رو دارند یکی برای مردم مشهود است و روی دیگرش غایب، ولی برای خدا هر دو مشهود است. و به عبارت دیگر خدا از آن سوی آسمانها و زمین که برای بشر غایب است خبر دارد. </p> <h3> <span class="title" rel="16_77 16_65 16_66 16_67 16_68 16_69 16_70 16_71 16_72 16_73 16_74 16_75 16_76">بیان اینکه قیامت از غیب‌های سماوات و ارض است</span> </h3> <p> <span class="phrase">کلمه <em rel="fa_16_77_10-10" data-sentence="5:230">ساعة</em> به معنای قیامت است که به معنای دوم غیب، خود یکی از غیب‌های سماوات و ارض است بدو دلیل: اول برای اینکه خدای سبحان آن را در کلام خود غیب نامیده، و چون قیامت خارج از امر آسمان و زمین نیست پس غیب به معنای دوم در همین آسمان و زمین است.</span> </p> <p>و دلیل دوم برای اینکه اوصافی که خداوند برای قیامت بر می‌شمارد اوصافی است که با این معنا سازگار است. یکی از آن اوصاف این است که در آن روز خدا بشر را خبر می‌دهد از آنچه که در آن اختلاف می‌کردند، و روزی است که سریره و باطن مردم آشکار می‌گردد، و روزی است که بشر به خطابی مانند خطاب‌ <span class="aya" rel="50_22" data-words="1-12">لقد کنت فی غفلة من هذا فکشفنا عنک غطاءک فبصرک الیوم حدید</span><span class="footnote" rel="1" title="(قیامت) در آسمانها و زمین سنگین است سوره اعراف، آیه ۱۸۷">*</span> مخاطب می‌شود، و روزی است که پروردگار شان را با خطابی چون‌ <span class="aya" rel="32_12" data-words="10-14">ربنا أبصرنا و سمعنا فارجعنا</span><span class="footnote" rel="2" title="می‌گوید (موجود) باش پس (موجود) می‌شود سوره انعام، آیه ۷۳">*</span> دیدار می‌کنند. </p> <p>و کوتاه سخن اینکه روزی است که آنچه از حقایق در نشاه دنیا پنهان بود در آنجا ظاهر و آشکار می‌گردد، و پر واضح است که هیچ یک از این حقایق از پهنای آسمان‌ها و زمین بیرون نیست، بلکه این حقایق به همراه آسمان و زمین ثابتند چگونه خدای تعالی می‌فرماید: <span class="aya" rel="16_77" data-words="1-6">و لله غیب السماوات و الأرض</span> -برای خداست غیب آسمانها و زمین و ملکیت آسمان و زمین را برای خود اثبات می‌کند؟ و معلوم است که ملکیت خدا از قبیل ملکیت‌های اعتباری که متعلقش موهومات و یا خرافی‌هاست، نیست، بلکه ملک حقیقی و متعلق به امری ثابت است، پس ملکیت هم نوعی ثبوت دارد هر چند که حقیقت ثبوت آن را نفهمیم. </p> <p>و شواهد و قرائن بر آنچه گفتیم بسیار است، از آن جمله می‌بینیم که خدای تعالی زندگی دنیا را متاع غرور و لعب نامیده و مکرر فرموده که بیشتر مردم نمی‌دانند که روز قیامت چیست، و نیز فرموده روز قیامت زندگی حقیقی است، و نیز فرموده: اینان بزودی     <code class="page" rel="12,441"/> خواهند دانست که اللَّه تنها و تنها حق مبین است، و باز فرموده: بزودی برایشان روشن می‌گردد آنچه گمانش را هم نداشتند و همچنین تعابیر دیگری نظیر آن که آیات قرآنی با عباراتی مختلف مشتمل بر آن است. </p> <p>و کوتاه سخن اینکه ساعت، یکی از غیب‌های آسمانها و زمین است و آیه شریفه یعنی آیه‌ <span class="aya" rel="16_77" data-words="1-6">و لله غیب السماوات و الأرض</span> ملکیت خدای را نسبت به خود این غیب اعلام فرموده نه ملکیتش نسبت به علم غیب را، خلاصه نفرموده خدا علم غیب آسمانها و زمین را دارد بلکه فرموده غیب آسمانها و زمین را دارد، و از سیاق آیه استفاده می‌شود که جمله‌ <span class="aya" rel="16_77" data-words="1-3">و لله غیب...</span> توطئه و زمینه‌چینی است برای گفتن‌ <span class="aya" rel="16_77" data-words="7-13">و ما أمر الساعة إلا کلمح البصر...</span> پس می‌توان گفت که جمله مزبور بمنظور احتجاج آورده شده. </p> <p>و بنا بر این برگشت معنای آیه به این است که خدای سبحان مالک غیب آسمانها و زمین است ملکیتی که می‌تواند در آن غیب به هر نحوی که بخواهد تصرف کند، همانطور که می‌تواند در شهادت و ظاهر آن تصرف کند و چگونه نتواند؟ با اینکه غیب هر چیزی از شهادتش جدا نیست و غیب آن، موجودی است ثابت با شهادتش، و خلق و امر هر چیزی که همان شهادت و غیب آن است ملک خداست، و ساعت، یعنی قیامت موعود هم امر محالی نیست تا قدرت بدان تعلق نگیرد بلکه از همان غیب آسمانها و زمین است، و همان حقیقتی است از آسمان و زمین که امروز از فهم بشر مستور است، پس قیامت نیز ملک خداست، و خدا می‌تواند در آن تصرف نموده یک روز پنهانش بدارد و روزی دیگر آشکارش کند. </p> <h3> <span class="title" rel="16_77 16_65 16_66 16_67 16_68 16_69 16_70 16_71 16_72 16_73 16_74 16_75 16_76">مفاد اینکه فرمود: امر ساعت (قیامت) مانند چشم بر هم زدن یا نزدیکتر از آنست</span> </h3> <p> و برای او دشوار هم نیست، زیرا امر او مانند لمح بصر (چشم بهم زدن) و یا نزدیک تر از آن است چون خدا بر هر چیزی توانا است. </p> <p>از همین جا روشن می‌شود که جمله <span class="aya" rel="16_77" data-words="7-22">و ما أمر الساعة إلا کلمح البصر أو هو أقرب إن الله علی کل شیء قدیر</span> -امر قیامت مانند چشم بر هم زدن و یا نزدیک‌تر از آن است زیرا خدا بر هر چیزی توانا است برای این آورده نشده که اصل قیامت و امکان آن را اثبات کند، بلکه برای نفی و انکار دشواری و مشقت در اقامه آن آورده شده تا بفهماند اقامه قیامت بر خدا دشوار نیست، و بلکه بسیار آسان است. پس اینکه فرمود: <span class="aya" rel="16_77" data-words="7-16">و ما أمر الساعة إلا کلمح البصر أو هو أقرب</span> معنایش این می‌شود که امر قیامت نسبت به خدای تعالی چنین آسان است، و گر نه خود خدای تعالی امر آن را عظیم شمرده و با آنکه هر امر خطیری برای او آسان است اوصافی برای قیامت ذکر کرده که هیچ امر خطیری را به آن اوصاف توصیف<code class="page" rel="12,442"/> ننموده، از آن جمله فرموده: <span class="aya" rel="7_187" data-words="16-20">ثقلت فی السماوات و الأرض</span><span class="footnote" rel="1" title="تفسیر گازر، ج ۵، ص ۱۸۵ و منهج الصادقین، ج ۵، ص ۲۱۳ و تفسیر ابو الفتوح رازی، ج ۷، ص ۱۲۷">*</span>. </p> <p>و اگر اینجا امر آن را به چشم بر هم زدن تشبیه کرده خواسته است فوریت آن را برساند، چون <em>لمح</em> به معنای چشم باز کردن برای دیدن است که برای انسانها آسان‌ترین و کم مدت‌ترین کارها است، پس در حقیقت تشبیه مذکور با تشبیه بحسب فهم شنونده است، و بهمین جهت دنبالش فرمود: <span class="aya" rel="16_77" data-words="14-16">أو هو أقرب</span> -و یا نزدیک‌تر از آن است از مثل چنین سیاقی فهمیده می‌شود که از بیان قبلی اعراض شده، گویا خدای تعالی گفته است: امر قیامت در آسانی و سهولت نسبت به من، شبیه چشم گرداندن برای شماست، و اگر آن را چنین تشبیه کردم بمنظور رعایت حال و فهم شما است، خواستم تا آسانی آن را به فهم شما نزدیک کنم و گر نه برای ما از این هم آسانتر است هم چنان که در جای دیگر در باره آن فرموده: <span class="aya" rel="6_73" data-words="11-13">یقول کن فیکون</span><span class="footnote" rel="2" title="روح المعانی، ج ۱۴، ص ۱۹۹">*</span> پس امر قیامت نسبت به قدرت و مشیت خدای تعالی مانند امر آسان‌ترین خلق است. </p> <p>آن گاه آسان بودن آن را با جمله‌ <span class="aya" rel="16_77" data-words="17-22">إن الله علی کل شیء قدیر</span> تعلیل نموده. پس قدرت او بر هر چیزی ایجاب می‌کند که تمامی موجودات و اعمال در برابر قدرت او یکسان باشند. </p> <p>در اینجا ممکن است کسی توهم کند که عموم قدرت، مستلزم برابری هر چیزی نسبت به آن نیست، خلاصه مستلزم این نیست که مقدورات نسبت به قدرت او اختلاف نداشته باشند زیرا قلت اسباب متوسط میان فاعل و فعل و کثرت آن تاثیر بسزایی در قدرت برای آن فعل دارد، مثلا انسان هم قادر است نفس بکشد، و هم قادر است بیست من بار را بلند کند، ولی آیا قدرتش بر هر دو یکسان است؟ البته نه. </p> <h3> <span class="title" rel="16_65 16_66 16_67 16_68 16_69 16_70 16_71 16_72 16_73 16_74 16_75 16_76 16_77">شرحی در مورد اینکه قدرت الهی به طور مساوی به موجودات تعلق می‌گیرد و سختی و آسانی و دوری و نزدیکی در مقدورات الهی مطرح نیست</span> </h3> <p> لیکن این توهم ناشی از عظمت معنای عموم قدرت است، لذا باید آن را توضیح داده بگوییم: قدرتی که در ما است قدرت مقید است، زیرا قدرت انسان مثلا بر خوردن غذا که بلا شک انسان نسبتی فاعلی به آن دارد و آن را به انسان نسبت داده می‌گویند فلانی خورد، در تاثیرش مشروط و مقید به بودن غذا در خارج است، بعلاوه باید غذا در دسترس هم باشد، و نیز استفاده از آن ممنوع نباشد، کسی و یا مرضی از خوردنش جلوگیری نکند، و ادوات و ابزار کارش یعنی دست و دهانش دچار آفت نشده باشد، و همچنین سایر شرایطش     <code class="page" rel="12,443"/> جمع باشد، تا او بتواند غذا بخورد، و از آنچه گفته شد تنها چیزی که انسان قدرت بر آن را دارد اراده خوردن است، از اراده گذشته، بقیه شرایط و وسایط و موانعی که هستند از حیطه قدرت آدمی خارجند، پس این وسایط قیودی هستند که قدرت بشر را مقید می‌کند و چون انسان بخواهد قدرت خود را بکار بندد، و غذایی بخورد قبلا باید شرایط آن را که ذکر شد فراهم نموده غذا را بخرد و در دسترس خود قرار دهد و موانع را بر طرف سازد، و آن گاه ابزار بدنی خود را بکار بزند تا غذا بخورد. </p> <p>و البته پر واضح است که کمی و زیادی این مقدمات نزدیکی و دوریش، و همچنین سایر صفاتش، باعث اختلاف در سهولت و دشواری عمل می‌شود، و قدرت را کم و زیاد می‌کند. </p> <p>و لیکن خدای تعالی قدرتش عین ذات اوست که واجب الوجود است، و عدم در آن ممتنع است، و وقتی اینطور بود پس اگر باز هم فرض کنیم بودن و نبودن شرایط و موانع در قدرت او اثر بگذارند در حقیقت فرض واجب الوجود بودن او را فراموش کرده‌ایم، پس مادامی که ما این فرض را حفظ کنیم محال است قدرت او مقید به قیدی شود، پس قدرت او مطلق و غیر محدود به حد و غیر مقید به قید است، قدرتش عام است، که به هر چیز تعلق می‌گیرد، و هر چیزی نسبت به قدرت او مساوی است، بدون اینکه یک کاری برایش آسان و کاری دیگر برایش دشوار باشد، انجام کاری برایش فوری و کاری دیگر برایش معطلی داشته باشد، اختلافی اگر هست تنها میان خود اشیاء نسبت به یکدیگر است. و به عبارتی دیگر، هیچ چیزی نیست مگر آنکه در وجود و هست شدنش محتاج خدای سبحان است، پس وقتی تمامی موجودات و بدون استثناء همه را یک جا چیزی فرض نموده به خدای سبحان نسبتش دهیم، همه آنها به یک صورت متعلق قدرت خدا هستند، دیگر چیز ثالثی از شرط یا عدم مانع که میان قدرت او و این عالم (یکی فرض شده) واسطه شده، قدرت او را مقید به خود سازد وجود ندارد، و گر نه در تاثیر گذاشتن شریک خدای تعالی خواهد بود، و خدا از آن منزه است. </p> <p>و اما اگر اجزای عالم را نسبت به هم بسنجیم، و اسباب و شرایط و موانعی که میان آنها واسطه است در نظر بگیریم، البته باعث می‌شود که بعضی را به وجود بعضی مقید کند، لیکن قدرت عام الهی را که متعلق به آن است مقید نمی‌کند، اما همان قدرت عام متعلق به مقید می‌شود، نه به مطلق، به این معنا که متعلق قدرت عام الهی زید است که پدرش فلانی و مادرش فلانی است، و در فلان مقطع از زمان بوده، و در فلان مکان<code class="page" rel="12,444"/> می‌زیسته، و همچنین به فلان قیود دیگر مقید بوده، پس وجود زید با همه روابطی که با اجزای عالم دارد، در حقیقت همان وجود همه عالم است، و قدرت متعلق به او قدرتی است که متعلق به جمیع اجزای عالم شده، و در این بین جز یک قدرت که متعلق به جمیع شده، و همه بوسیله آن-البته هر جزئی در جای خودش و زمان خودش و حدود خودش-وجود یافته قدرت دیگری در بین نیست، و آن قدرت واحد مطلق است، و هیچ قیدی ندارد، و موجودات نسبت به آن هیچ اختلافی ندارند، اختلافی که هست بین خود آنها است. </p> <h3> <span class="title" rel="16_77">نکاتی که از آیه: <span class="aya" rel="16_77" data-words="1-6">و لله غیب السماوات و الأرض...</span> استفاده می‌شود و بیان ضعف قول مفسرین به اینکه مراد علم به غیب آسمان‌ها و زمین است</span> </h3> <p> پس، از آنچه گذشت روشن شد که: عموم قدرت باعث نمی‌شود اختلاف موجودات نسبت به آن بر طرف شود، و سهولت و صعوبت و هم چنین اختلاف دیگری در میان نیاید، پس آیه مورد بحث از آیات برجسته قرآنی است که با آن چند نکته روشن می‌گردد: اول اینکه: حقیقت معاد عبارت است از ظهور حقیقت موجودات بعد از خفاء آن. </p> <p>دوم اینکه: قدرت الهی بطور مساوی متعلق به موجودات می‌شود، و اختلافی از نظر سهولت و صعوبت و دوری و نزدیکی و یا از هر نظر دیگری در بین نیست. </p> <p>سوم اینکه: موجودات به حسب حقیقت وجودشان مرتبط به هم هستند بطوری که ایجاد یکی از آنها ایجاد همه آنها است، و همه متعلق یک قدرت، و آن قدرت مؤثر در همه است، و غیر آن قدرت واحده، قدرت دیگری در ایجاد آنها مؤثر نیست. </p> <p>آری، در اینجا یک نظر دیگری است ساده‌تر از آنچه گفته شد، و آن، نظر کردن به اجزای عالم از جهت نظام اسباب و مسببات است که آن را هم خدای سبحان در کلامش به بیانی که در مساله اعجاز در جلد اول این کتاب گذشت تصدیق فرموده و از این نقطه نظر اجزای عالم از هم جداست، و وجود بعضی متوقف بر وجود بعضی دیگر و یا عدم بعضی دیگر است و بهمین جهت یکی جلوتر موجود می‌شود، یکی عقب‌تر، یکی به آسانی و یکی به سختی، و سلسله اسباب واسطه‌هایی است میان مسبب و میان خدای تعالی، و خدای تعالی آن را موجود می‌کند، اما با وساطت آن اسباب. و لیکن این نظر یک نظر ساده و بسیط است. </p> <p>بسیاری از مفسرین<span class="footnote" rel="1" title="تفسیر فخر رازی، ج ۲۰، ص ۸۸">*</span> در تفسیر جمله‌ <span class="aya" rel="16_77" data-words="1-6">و لله غیب السماوات و الأرض</span> گفته‌اند که: مضاف در این جمله حذف شده، و تقدیر کلام: و للَّه علم غیب السماوات... است یعنی خدا علم غیب سماوات و ارض را دارد. </p> <p>   <code class="page" rel="12,445"/> و لیکن این تفسیر صحیح نیست چون مستلزم قطع رابطه و اتصال این جمله با جمله بعدی است، زیرا هیچ رابطه‌ای میان علم غیب داشتن با آسانی امر قیامت نیست، و جمله مزبور یک جمله زیادی و معترضه خواهد شد. </p> <p>و اینکه بعضی‌ها<span class="footnote" rel="1" title="تفسیر قمی، ج ۱، ص ۳۸۷">*</span> برای رفع این استدراک و زیادی بودن جمله: چاره‌جویی کرده و گفته‌اند: صدر آیه و ذیل آن علم و قدرت را اثبات می‌کنند تا مساله معاد تمام شود، چون با علم و قدرت مساله مزبور تمام می‌گردد اشکال را بر طرف نمی‌سازد، زیرا مشرکین که در امر معاد اشکال می‌کردند تنها از جهت قدرت بود، و می‌گفتند چنین چیزی محال است، با این حال دیگر در اثبات آن حاجتی نبود که به علم خدا تمسک شود، شاهد این مطلب هم سایر آیاتی است که برای اثبات معاد تنها به عموم قدرت تمسک کرده، و سخنی از علم خدا به میان نیاورده است. </p> <p>بعضی دیگر در تفسیر آن گفته‌اند: مراد از غیب سماوات و ارض، علم غیب آن دو است، نه اینکه کلمه علم را در تقدیر بگیریم تا گفته شود اصل عدم تقدیر است، بلکه از این جهت که نسبت غیب به آسمان و زمین دادن با اینکه معنای غیب، غایب بودن از حس و عقل است‌خود افاده می‌کند که مراد از غیب آن دو امور مجهوله‌ای است که در آن دو است و در آینده ظهور پیدا می‌کند، و خدا غیب آن دو را دارد، معنایش علم به غیب آن دو است. </p> <p>لیکن مقدمه اخیر را قبول نداریم، و علتش هم قبلا گذشت علاوه بر اینکه اشکال نامربوط بودن دو جمله هنوز در جای خود باقی است. </p> <p>و نیز بعضی<span class="footnote" rel="2" title="فروع کافی، ج ۶، ص ۳۳۶">*</span> دیگر در توجیه تعلیلی که از جمله <span class="aya" rel="16_77" data-words="17-22">إن الله علی کل شیء قدیر</span>  استفاده می‌شود گفته‌اند: یکی از چیزها بپا خاستن قیامت در کوتاه‌ترین مدت است، پس خدا قادر بر این معنا هم هست. </p> <p>اشکال این توجیه هم این است که بنا بر این، جمله مذکور وافی به تعلیل حصر امر خدا در چشم گشودن نیست، تنها وافی به تعلیل اصل مطلب است که همان سریع بودن امر قیامت باشد. </p> <h3>بحث روایتی</h3> <p> در تفسیر قمی در ذیل جمله‌ <span class="aya" rel="16_66" data-words="9-15">فی بطونه من بین فرث و دم</span> از امام (ع) روایت آورده که فرمود: مقصود از فرث، آن چیزی است که در شکمبه است<span class="footnote" rel="1" title="مجمع البیان، ج ۶، ص ۳۷۲">*</span>. </p> <p>و در کافی از علی بن ابراهیم از پدرش از نوفلی از سکونی روایت کرده که گفت: امام صادق (ع) فرمود: هیچ کس از خوردن شیر، گلویش نمی‌گیرد، و شیر در گلویش گیر نمی‌کند، چون خدای تعالی فرمود: <span class="aya" rel="16_66" data-words="16-19">لبنا خالصا سائغا للشاربین</span> -شیری که گوارای برای نوشندگان است<span class="footnote" rel="2" title="الدر المنثور، ج ۴، ص ۱۲۴">*</span>. </p> <h3> <span class="title" rel="16_68">چند روایت در تطبیق آیه: <span class="aya" rel="16_68" data-words="1-5">و أوحی ربک إلی النحل...</span> بر پیامبر و اهل بیت او علیهم السلام</span> </h3> <p>و <span class="phrase">در تفسیر قمی به سند خود از علی بن مغیره از امام صادق (ع) روایت کرده که در تفسیر جمله‌ <span class="aya" rel="16_68" data-words="1-5">و أوحی ربک إلی النحل</span> فرموده مقصود از نحل، مائیم که خدا بدان وحی نموده، و معنای‌ <span class="aya" rel="16_68" data-words="6-10">أن اتخذی من الجبال بیوتا</span> امر به ما است که از عرب برای خود شیعه بگیریم، و <em rel="fa_16_68_12-13" data-sentence="348:317">من الشجر</em> می‌گوید از عجم نیز بگیریم، و <span class="aya" rel="16_68" data-words="14-16">و مما یعرشون</span> می‌گوید از بردگان هم بگیریم، و مقصود از شرابی که از شکم زنبور بیرون می‌آید و دارای الوان مختلفی است، علمی است که از ما بسوی شما ترشح می‌شود<span class="footnote" rel="3" title="حاشیه تفسیری طبری، ج ۱۴، ص ۱۰۰">*</span>.</span> </p> <p>مؤلف: و در این معنا روایات دیگری نیز هست، و این از باب تطبیق به مصداق کلی است، شاهدش هم این است که در بعضی از این روایات، زنبور بر رسول خدا  (ص)، و جبال بر قریش، و شجر بر عرب، و <span class="aya" rel="16_68" data-words="15-16">مما یعرشون</span> به غیر عرب (موالی)، و آنچه از شکم زنبور بیرون می‌آید به علم تطبیق شده<span class="footnote" rel="4" title="تفسیر عیاشی، ج ۲، ص ۲۶۴، ح ۴۴">*</span>. </p> <p>و در تفسیر قمی به سند خود از علی بن مغیره از امام صادق (ع) روایت کرده که فرمود: بنده خدا که به صد سال عمر، برسد به ارذل العمر رسیده<span class="footnote" rel="5" title="تفسیر قمی، البرهان، ج ۲، ص ۳۷۶، ح ۱">*</span>. </p> <p>و در مجمع گفته که: از علی (ع) روایت شده که مقصود از <span class="aya" rel="16_70" data-words="11-12">أرذل العمر</span>           <code class="page" rel="12,447"/> هفتاد و پنج سالگی است، و از رسول خدا (ص) هم همین معنا روایت شده<span class="footnote" rel="1" title="تفسیر برهان، ج ۲، ص ۳۷۷، ح ۲">*</span>. </p> <p>مؤلف: این روایت را در الدر المنثور از طبری از علی (ع) نقل کرده و نیز از ابن مردویه از انس از رسول خدا (ص) حدیث مفصلی روایت کرده که دلالت دارد بر اینکه ارذل العمر، صد سال است<span class="footnote" rel="2" title="الدر المنثور، ج ۴، ص ۱۲۵">*</span>. </p> <h3> <span class="title" rel="16_76 16_72"><span class="phrase">روایاتی در معنای <em rel="fa_16_72_15-15" data-sentence="17:125">حفدة</em> و در تطبیق جمله: <span class="aya" rel="16_76" data-words="26-28">من یأمر بالعدل</span> بر امیر المؤمنین و ائمه علیهم السلام</span></span> </h3> <p> و در تفسیر عیاشی از عبد الرحمن اشل از امام صادق (ع) روایت کرده که در ذیل آیه‌ <span class="aya" rel="16_72" data-words="8-15">و جعل لکم من أزواجکم بنین و حفدة</span> فرموده: حفدة پسران دخترند، و ما حفدة رسول خدا هستیم<span class="footnote" rel="3" title="تفسیر کشاف، ج ۲، ص ۶۲۱">*</span>. </p> <p>و در همان کتاب از جمیل بن دراج از امام صادق (ع) روایت کرده که در باره حفدة فرمودند: به معنای یاوران از فرزندانند<span class="footnote" rel="4" title="تفسیر عیاشی، ج ۲، ص ۲۶۴، ح ۴۶ و ۴۷">*</span>. </p> <p>و در مجمع البیان در معنای حفدة فرموده: خویشانی است که دختر از راه ازدواج بدست می‌آورد، و اضافه کرده است که این معنا از امام صادق (ع) روایت شده<span class="footnote" rel="5" title="مجمع البیان، ج ۶، ص ۳۷۳">*</span>. </p> <p>مؤلف: بطوری که در سابق بیان کردیم منافاتی میان این روایات نیست. </p> <p>و در تهذیب به سند خود از شعیب عقرقوفی از امام صادق (ع) در خصوص طلاق عبد و نکاحش روایت کرده که فرمود:  (برده) طلاق و نکاح ندارد، آیا نشنیدی کلام خدای تعالی را که می‌فرماید: <span class="aya" rel="16_75" data-words="4-9">عبدا مملوکا لا یقدر علی شیء</span> یعنی قادر بر طلاق و نکاح نیست مگر به اذن مولایش<span class="footnote" rel="6" title="تهذیب، ج ۷، ص ۳۴۷، ح ۱۴۲۱">*</span>. </p> <p>مؤلف: در این معنا عده‌ای از روایات دیگر از طرق شیعه رسیده است. </p> <p>و در تفسیر قمی<span class="footnote" rel="7" title="تفسیر قمی، ج ۲، ص ۳۸۷">*</span> در ذیل آیه‌ <span class="aya" rel="16_76" data-words="22-28">هل یستوی هو و من یأمر بالعدل</span> از امام (ع) روایت کرده که فرمود: چطور با هم برابرند و حال آنکه منظور از کسی که امر بعدل می‌کند امیر المؤمنین و ائمه (ع) هستند؟. </p> <p>و در تفسیر برهان از ابن شهر آشوب از حمزة بن عطاء از امام ابی جعفر  (ع) روایت کرده که در ذیل آیه: <span class="aya" rel="16_76" data-words="22-28">هل یستوی هو و من یأمر بالعدل...</span> فرموده:             <code class="page" rel="12,448"/> مقصود علی بن ابی طالب (ع) است، اوست که بر صراط مستقیم است<span class="footnote" rel="1" title="تفسیر کشاف، ج ۲، ص ۶۲۱">*</span>. </p> <p>مؤلف: این دو روایت از باب جری، یعنی تطبیق مصداقی بر کلی است، و همانطور که در بیان گذشته گفتیم از باب بیان سبب نزول نیست. </p> <p>و همچنین آن روایاتی که از طرق اهل سنت در ذیل‌ <span class="aya" rel="16_75" data-words="1-5">ضرب الله مثلا عبدا مملوکا</span> وارد شده که یکی<span class="footnote" rel="2" title="تفسیر کشاف، ج ۲، ص ۶۲۱">*</span> آن را در باره هشام بن عمرو دانسته که سری و جهری انفاق می‌نموده و غلامش ابی الجوزاء او را نهی می‌کرده است، و دیگری<span class="footnote" rel="3" title="تفسیر عیاشی، ج ۲، ص ۲۶۴، ح ۴۶ و ۴۷">*</span> آن را در باره عثمان بن عفان و غلامش دانسته، و همچنین روایاتی که در ذیل جمله‌ <span class="aya" rel="16_76" data-words="2-5">ضرب الله مثلا رجلین</span> وارد شده که مقصود از ابکم، ابی بن خلف، و مراد از کسی که امر به عدل می‌کرده حمزه و عثمان بن مظعون است، و همچنین روایاتی که وارد شده در اینکه ابکم هاشم بن عمر بن حارث قرشی است، که مردی بی خیر بود و با رسول خدا (ص) دشمنی می‌کرد، و نیز آن روایاتی که دارد: ابکم، ابو جهل، و آمر به عدل عمار بوده، و آن روایاتی که آمر به عدل را عثمان بن عفان، و ابکم را مولای کافر او اسید بن ابی العیص دانسته، و نیز روایت دیگری که در این مقوله رسیده همه از باب تطبیق مصداق بر کلی است. </p> 
