<h3 class="ayas">سوره القصص آیه‌های ۲۹ تا ۴۲</h3><code class="section" rel="28_29-42"/><h3>ترجمه آیات</h3> <p> <span class="trans" rel="28_29">پس چون موسی مدت را بسر رسانید، همسر خود را برداشت و به راه افتاد، در راه از سمت طور آتشی از دور دید به خانواده‌اش گفت: من از دور آتشی احساس می‌کنم شما در اینجا باشید تا شاید از کنار آن آتش خبری کسب نموده و یا از خود آتش پاره‌ای بیاورم تا شاید خود را گرم کنید.  «۲۹» </span><span class="trans" rel="28_30">ولی همین که نزدیک آتش رسید صدایی از کرانه رود از طرف راست از درختی که در قطعه زمینی مبارک واقع بود برخاست که ای موسی به درستی من خدای رب العالمینم.  «۳۰» </span><span class="trans" rel="28_31">و این نیز بگفت که عصایت بینداز، همین که موسی عصا را دید که به سرعت و شدت به حرکت آمد که گویا در جست و خیز مار سبک بالی است، پشت کرد و بگریخت به طوری که دیگر به پشت سر خود نگاه نکرد، خطاب رسید ای موسی بیا و مترس تو از ایمنانی.  «۳۱» </span><span class="trans" rel="28_32">دست خود در گریبان ببر و بیرون آور در حالی که سفید و درخشنده است بدون اینکه درخشندگی‌اش از بدی باشد و دست بر قلب خود نه تا از ترس آرام گیرد، این دو معجزه از پروردگار تو به سوی فرعون و مردم او است، که آنان از دیر باز مردمی فاسق بودند.  «۳۲» </span><span class="trans" rel="28_33">موسی گفت پروردگارا من از آنان کسی را کشته‌ام لذا می‌ترسم مرا بکشند.  «۳۳» </span><span class="trans" rel="28_34">و برادرم هارون از من فصیح‌تر است او را هم با من و به کمک من بفرست تا مرا تصدیق کند که می‌ترسم مرا تکذیب کنند.  «۳۴» </span><span class="trans" rel="28_35">گفت به زودی بازویت را به وسیله برادرت قوی می‌کنم و به شما سلطنت و قدرتی می‌دهم و به خاطر معجزات من به شما نرسند، آری شما و پیروانتان غالبید.  «۳۵» </span><span class="trans" rel="28_36">پس چون موسی با معجزات روشن ما به سوی فرعونیان آمد گفتند: این جز سحری که به خدا بسته است چیز دیگری نیست، و ما از نیاکان خود چنین چیزی نشنیده‌ایم.  «۳۶» </span><span class="trans" rel="28_37">موسی گفت: پروردگار من به کسی که به هدایت کردن از ناحیه او آمده داناتر است، و بهتر می‌داند که خانه آخرت برای چه کسی است چون ستمگران رستگار نمی‌شوند.  «۳۷» </span><span class="trans" rel="28_38">فرعون گفت ای بزرگان قوم من غیر از خودم معبودی برای شما نمی‌شناسم، ای هامان برایم بر گل<code class="page" rel="16,43"/> آتش برافروز و آجر بساز و برجی درست کن باشد که از معبود موسی اطلاعی بیابم و من او را از دروغگویان می‌دانم.  «۳۸» </span><span class="trans" rel="28_39">فرعون و لشکریانش در زمین بدون حق سرکشی کردند و پنداشتند که به سوی ما برنمی‌گردند.  «۳۹» </span><span class="trans" rel="28_40">پس ما او و لشکریانش را گرفتیم و در دریا ریختیم پس بنگر که عاقبت ستمگران چگونه بود.  «۴۰» </span><span class="trans" rel="28_41">ما آنان را پیشوایانی کردیم که مردم را به سوی آتش دعوت می‌کردند و روز قیامت از آن مردم یاوری نخواهند یافت.  «۴۱» </span><span class="trans" rel="28_42">بعد از رفتنشان هم در دنیا لعنت و در قیامت زشت‌رویی نصیبشان کردیم.  «۴۲» </span></p>                         <h3>بیان آیات‌ <span class="title" rel="28_29 28_30 28_31 28_32 28_33 28_34 28_35 28_36 28_37 28_38 28_39 28_40 28_41 28_42">بیان آیات مربوط به فصل دیگری از داستان موسی (علیه السلام): روانه شدن به سوی مصر و مبعوث گشتن و...  <p/></span> </h3> <p> این آیات فصل دیگری از داستان موسی (ع) است، که در آن، اجمالی از حرکت آن جناب با خانواده‌اش از مدین به طرف مصر، و مبعوث شدنش به رسالت به سوی فرعون و قوم او، برای نجات دادن بنی اسرائیل، و تکذیب آنان رسالت وی را، و سرانجام غرق شدنشان را در دریا آورده، تا آنکه در آخر داستانش منتهی می‌شود به نزول تورات، که گویا منظور از بیان قصه همین قسمت آخر است. </p> <p> <span class="aya" rel="28_29" data-words="1-12">فلما قضی موسی الأجل و سار بأهله آنس من جانب الطور نارا...</span>. </p> <p>مراد از <em>قضاء اجل</em> به سر بردن مدت مقرر است، که مراد از آن در آیه این است که: موسی آن مدتی را که قرار گذاشت برای شعیب خدمت کند، به سر رسانید، که در روایت گذشته دیدیم فرمودند مدت طولانی‌تر را به سر رسانید. و <span class="phrase">کلمه <em>آنس</em> از مصدر  <em>ایناس</em> است، که به معنای دیدن و به چشم خوردن چیزی است و کلمه‌ <span class="aya" rel="28_29" data-words="24-26">جذوة من النار</span> به معنای پاره‌ای از آتش است، و کلمه <em rel="fa_28_29_28-28" data-sentence="202:61">تصطلون</em> از مصدر <em>اصطلاء</em> است، که به معنای گرم شدن به آتش است.</span> </p> <p>سیاق آیه شهادت می‌دهد که این جریان در شب واقع شده، و گویا شبی بسیار سرد بوده، و نیز برمی‌آید که موسی (ع) و همراهانش راه را گم کرده بودند، در چنین شرایطی موسی (ع) از طرف طور که در آن نزدیکی‌ها بوده آتشی به چشمش می‌خورد، به اهل خود دستور می‌دهد همانجا بمانند، تا او برود به طرف آنچه به چشمش خورده، شاید در آنجا انسانی ببیند، و از او بپرسد راه کجا است، و یا آنکه پاره‌ای آتش گرفته بیاورد، تا با آن گرم شوند، در سوره <em>طه</em> به جای این عبارت که: <span class="aya" rel="28_29" data-words="19-22">لعلی آتیکم منها بخبر</span> -<code class="page" rel="16,44"/> شاید از آنجا خبری از راه برایتان بیاورم . عبارت‌ <span class="aya" rel="20_10" data-words="10-18">لعلی آتیکم منها بقبس، أو أجد علی النار هدی</span> -شاید از آن برایتان پاره‌ای بیاورم و یا بر کنار آتش راهنمایی شوم<span class="footnote" rel="1" title="سوره طه، آیه ۱۰">*</span> آمده و این تعبیر بهترین دلیل است بر اینکه این کاروان در آن شب راه را گم کرده بودند. </p> <p>و همچنین اینکه به اهلش خطاب می‌کند که: اینجا باشید... ، شاهد است بر اینکه غیر از همسرش کس دیگری هم با او بوده، و لذا تعبیر به جمع آورده (باشید)، و اگر تنها همسرش با او بود می‌گفت: <em>تو اینجا بباش</em> . و در تورات در سفر خروج، اصحاح چهارم، آیه 20، آمده که موسی در این سفر همسرش و فرزندانش را همراه داشته... </p> <h3> <span class="title" rel="28_30"><span class="phrase">توضیحی در مورد تکلیم خدای تعالی با موسی (علیه السلام) در طور سینا از ورای حجاب <em rel="fa_28_30_12-12" data-sentence="79:0">شجرة</em></span> </span> </h3> <p> <code class="aya" rel="28_30"/> <span class="aya" rel="28_30" data-words="1-12">فلما أتاها نودی من شاطئ الواد الأیمن فی البقعة المبارکة من الشجرة...</span> <span class="phrase">در مفردات در معنای کلمه <em rel="fa_28_30_5-5" data-sentence="24:408">شاطئ</em> گفته: <em>شاطئ الوادی</em> معنایش کنار وادی است، و نیز همو گفته: کلمه <em rel="fa_28_30_3-3" data-sentence="150:324">وادی</em> در اصل به معنای محلی است که سیلاب از آنجا می‌گذرد، و به همین اعتبار شکاف میان دو کوه را نیز وادی می‌گویند، و جمع این کلمه  <em rel="fa_28_30_3-3" data-sentence="330:186">اودیه</em> می‌آید<span class="footnote" rel="2" title="مفردات راغب، ماده &lt;em&gt;شطا&lt;/em&gt; ">*</span>، و کلمه <em rel="fa_28_30_9-9" data-sentence="494:66">بقعة</em> به معنای قطعه‌ای از زمین است که به شکل زمینهای اطرافش نبوده باشد.</span> </p> <p>و <span class="phrase">مراد از کلمه <em rel="fa_28_30_7-7" data-sentence="13:250">ایمن</em> جانب راست است، در مقابل <em>أیسر</em> که به معنای سمت چپ است، و مقصود در اینجا ایمن و سمت راست وادی است، و به آنچه بعضی<span class="footnote" rel="3" title="روح المعانی، ج ۲۰، ص ۷۳">*</span> گفته‌اند:  ایمن از یمن در مقابل شومی است نباید اعتناء کرد.</span> </p> <p>و <span class="phrase"><em rel="fa_28_30_9-10" data-sentence="0:486">بقعة مبارکه</em> قطعه و نقطه مخصوصی است از (کناره سمت راست وادی) که در آن درختی قرار داشته که ندای یا موسی از آن درخت برخاسته، و مبارک بودنش به همین خاطر است، که ندای الهی و تکلم او با موسی در آن جا واقع شد، و از این راه شرافتی یافت، و موسی به خاطر همین شرافت و قداست مامور شد کفش خود را بکند، هم چنان که فرمود: <span class="aya" rel="20_12" data-words="4-9">فاخلع نعلیک إنک بالواد المقدس طوی</span><span class="footnote" rel="4" title="نعلین خود بکن که تو در وادی مقدس طوایی سوره طه، آیه ۱۲">*</span>.</span> </p> <p>این آیه شریفه بدون تردید دلالت دارد بر اینکه درخت مزبور به وجهی مبدأ آن نداء و آن گفتگو بوده، چیزی که هست این نیز مسلم است که درخت سخن نگفته، بلکه سخن سخن خدا و قائم به او بوده، نه قائم به درخت، همان طور که کلام ما آدمیان قائم است         <code class="page" rel="16,45"/> به خود متکلم، پس در حقیقت درخت حجابی بود که خدای تعالی از ورای آن با موسی سخن گفت، البته این احتجاب به معنایی بوده که لایق ساحت قدس او باشد، احتجابی که با احاطه او بر هر چیز منافات نداشته باشد، هم چنان که آیه‌ <span class="aya" rel="42_51" data-words="1-20">و ما کان لبشر أن یکلمه الله إلا وحیا أو من وراء حجاب أو یرسل رسولا فیوحی بإذنه ما یشاء</span><span class="footnote" rel="1" title="هیچ بشری را نمی‌رسد که خدا با او تکلم کند، مگر از طریق وحی، یا از ورای حجاب، یا اینکه رسولی بفرستد پس او به اذن خود هر چه بخواهد وحی می‌کند سوره شوری، آیه ۵۱">*</span>، نیز سخن گفتن خدا با یک فرد بشر را منحصر کرده به طریق وحی، یا از پشت حجاب. </p> <p>و از همین جا ضعف این تفسیر که بعضی<span class="footnote" rel="2" title="سوره نمل، آیه ۱۰">*</span> گفته‌اند: درخت محل کلام بوده، چون کلام از مقوله عرض است، و محتاج است به محلی که قائم بدان باشد روشن می‌گردد. </p> <p>و همچنین اینکه بعضی<span class="footnote" rel="3" title="می‌نویسیم آنچه از پیش فرستاده‌اند و آنچه از دنبال آنان می‌رسد سوره یس، آیه ۱۲">*</span> دیگر گفته‌اند: این نحوه تکلمی که خدا با موسی کرد عالی‌ترین مرتبه تماس خدا با انبیاء (ع) است، چون بدون واسطه با وی سخن گفته، و موسی بدون واسطه سخن او را شنیده وجه فساد این تفسیر این است که: در این جریان نیز سخن گفتن خدای تعالی بدون واسطه نبوده، چون-گفتیم-کلام خدا از ما ورای حجاب بود، و حجاب در این تکلم درخت بود، که واسطه شد میان موسی (ع) و خدای تعالی، و ظاهر آیه شوری این بود که تکلم کردن خدا با خلق خود به یکی از سه نحو است، یکی به وسیله رسول و مبلغ، دوم از ورای حجاب، سوم که عالیترین مراحل تکلم است تکلم بدون واسطه و بدون حجاب است. </p> <p> <span class="aya" rel="28_30" data-words="13-20">أن یا موسی إنی أنا الله رب العالمین</span> -کلمه <em>أن</em> در این جمله تفسیریه است، و در آن از ذات متعالی که نامش اللَّه است خبر می‌دهد، و او را به وصف وحدانیت و یکتایی در ربوبیت توصیف می‌کند، و شرک را به همه انواعش به طور مطلق از او نفی می‌کند، به این بیان که وقتی او را به ربوبیت برای همه عالمیان ستود، و با در نظر گرفتن اینکه <em>رب</em> به معنای مالک و مدبر می‌باشد، و مستحق است که مملوک‌هایش او را پرستش کنند، دیگر چیزی از عالمیان را باقی نگذاشته که مربوب غیر او باشد، در نتیجه دیگر ربی غیر از او باقی نمانده، و معبودی سوای او نیست. </p> <p>پس در آیه شریفه اجمال آن مطالبی است که در سوره طه تفصیلش آمده، و این ندایی که در آیه مورد بحث به طور اجمال به معارف سه‌گانه توحید و نبوت و معاد اشاره می‌کند، در آنجا آنها را از یکدیگر جدا کرده، در باره توحید فرموده: <span class="aya" rel="20_14" data-words="1-8">إننی أنا الله لا إله إلا أنا فاعبدنی</span>،     <code class="page" rel="16,46"/> و در باره نبوت فرموده: <span class="aya" rel="20_14" data-words="9-12">و أقم الصلاة لذکری</span> و در باره معاد فرموده: <span class="aya" rel="20_15-16" data-words="1-3">إن الساعة آتیة...</span><span class="footnote" rel="1" title="سوره طه، آیه ۱۶-۱۴">*</span>. </p> <p><code class="aya" rel="28_31"/> <span class="aya" rel="28_31" data-words="1-14">و أن ألق عصاک فلما رآها تهتز کأنها جان ولی مدبرا و لم یعقب</span>. </p> <p>تفسیر این جمله در سوره نمل گذشت. </p> <p> <span class="aya" rel="28_31" data-words="15-23">یا موسی أقبل و لا تخف إنک من الآمنین</span> در این آیه، جمله قیل له-بدو گفته شد حذف شده، و تقدیر آیه چنین است: و قیل له یا موسی اقبل و لا تخف انک من الآمنین-و بدو گفته شد ای موسی پیش برو و مترس که تو از ایمنانی و در این خطاب به او امنیت می‌دهد، و با این جمله معنای آیه شریفه‌ <span class="aya" rel="27_10" data-words="14-22">یا موسی لا تخف إنی لا یخاف لدی المرسلون</span><span class="footnote" rel="2" title="مجمع البیان، ج ۷، ص ۲۵۳">*</span> روشن می‌شود، که معنایش این است که: موسی تو فرستاده و مرسلی، و رسولان نزد من ایمنند، نه اینکه مفاد آن عتاب و توبیخ باشد. </p> <p><code class="aya" rel="28_32"/> <span class="aya" rel="28_32" data-words="1-9">اسلک یدک فی جیبک تخرج بیضاء من غیر سوء</span> <span class="phrase">مراد از سلوک دست در گریبان فرو بردن دست در آن است، و مراد از <em rel="fa_28_32_9-9" data-sentence="61:35">سوء</em> -به طوری که گفته شده-مرض پیسی است.</span> </p> <p>و ظاهرا در اینکه بیرون آوردن دست از گریبان را مقید کرد به قید <span class="aya" rel="28_32" data-words="7-9">من غیر سوء</span> -بدون پیسی تعریض باشد به تورات که در سفر خروج، اصحاح چهارم، آیه ششم، می‌گوید:  سپس رب بدو این را هم گفت، که دست خود به گریبانت فرو کن، موسی دست خود را در گریبان کرد و سپس بیرون آورد، دید که ناگهان دستش مانند برف از برص سفید شده . </p> <h3> <span class="title" rel="28_32">وجوه مختلف در معنای جمله: <span class="aya" rel="28_32" data-words="10-15">و اضمم إلیک جناحک من الرهب...</span> در خطاب خداوند به موسی (علیه السلام) </span> </h3> <p> <span class="aya" rel="28_32" data-words="10-15">و اضمم إلیک جناحک من الرهب...</span> <span class="phrase">کلمه <em rel="fa_28_32_15-15" data-sentence="5:123">رهب</em> -به فتحه راء و سکون هاء-و همچنین <em rel="fa_28_32_15-15" data-sentence="94:77">رهب</em> -به دو فتحه-و نیز  <em rel="fa_28_32_15-15" data-sentence="169:45">رهب</em> -به ضمه راء و سکون هاء-همه به معنای ترس است.</span> و کلمه <em>جناح</em> -به قول بعضی<span class="footnote" rel="3" title="مجمع البیان، ج ۷، ص ۲۵۰">*</span> -به معنای دست، و-به قول بعضی دیگر-به معنای بازو است. </p> <p>بعضی<span class="footnote" rel="4" title="طب الأئمه، ص ۵۵ (ط نجف) اثر ابی عتاب عبد اللَّه بن سابور">*</span> از مفسرین گفته‌اند: مراد از اینکه فرمود: جناحت را از ترس به خودت ضم کن این است که: هر وقت، در هنگام مشاهده اژدها شدن عصا، دچار ترس شدی، دست خود را بر سینه خود بچسبان . </p> <p>بعضی<span class="footnote" rel="5" title="یاد آور در کتاب موسی را، که مخلص و رسولی نبی بود، و ما او را از جانب طور ایمن ندا داده، برای هم سخنی خود نزدیکش کردیم سوره مریم، آیه ۵۲">*</span> دیگر گفته‌اند: معنایش این است که: دستهای خود را جمع کن، چون موسی (ع) وقتی دید که عصا اژدها شد، دستهای خود را از ترس به طرف جلو باز       <code class="page" rel="16,47"/> کرد این جمله می‌فرماید: دستهایت را جمع کن، و آن را از ترس باز مکن، برای اینکه تو از ضرر آن ایمنی . </p> <p>لیکن این دو وجه-به طوری که ملاحظه می‌فرمایید-وقتی صحیح است که جمله  اضمم... تتمه جمله‌ <span class="aya" rel="28_31" data-words="17-23">أقبل و لا تخف إنک من الآمنین</span> بوده باشد، و حال آنکه این نظم با فاصله شدن جمله‌ <span class="aya" rel="28_32" data-words="1-4">اسلک یدک فی جیبک...</span>، در میان دو جمله، آنهم بدون واو عطف، نمی‌سازد. </p> <p>بعضی دیگر گفته‌اند: این جمله کنایه است از امر به عزم بر آنچه خدا از او خواسته، و تحریک او بر اینکه در ابلاغ رسالت خدا جدیت به خرج دهد، تا ترس در بعضی احوال، او را از انجام ماموریتش باز ندارد. </p> <p>و از نظر ما بعید نیست که مراد از آن این باشد که: خواسته است آن جناب سیمای خشوع و تواضع را به خود بگیرد، چون عادت مردم متکبر و خودپسند این است که همواره بازوها را از پهلو جدا می‌دارند که گویا در حال خمیازه‌اند، در نتیجه جمله مورد بحث به عنایتی در معنای جمله‌ <span class="aya" rel="15_88" data-words="14-17">و اخفض جناحک للمؤمنین</span><span class="footnote" rel="1" title="پر و بال خود را برای مؤمنین بگستران سوره حجر، آیه ۸۸">*</span> خواهد بود، که رسول گرامی ( ص) را دستور می‌دهد برای مؤمنین تواضع کند. </p> <p><code class="aya" rel="28_33"/> <span class="aya" rel="28_33" data-words="1-9">قال رب إنی قتلت منهم نفسا فأخاف أن یقتلون</span> در این جمله به داستان مرد قبطی که به دست آن جناب کشته شد اشاره نموده، و اظهار می‌دارد می‌ترسم مرا به جرم قتل نفس و به عنوان قصاص بکشند. </p> <h3> <span class="title" rel="28_29 28_30 28_31 28_32 28_33 28_34 28_35 28_36 28_37 28_38 28_39 28_40 28_41 28_42">سبب اینکه موسی (علیه السلام) از خداوند خواست که برادرش هارون را به یاری او بفرستد و در تعلیل این درخواست خود گفت: من می‌ترسم آنان تکذیبم کنند </span> </h3> <p> <code class="aya" rel="28_34"/> <span class="aya" rel="28_34" data-words="1-15">و أخی هارون هو أفصح منی لسانا فأرسله معی ردءا یصدقنی إنی أخاف أن یکذبون</span> در مجمع البیان<span class="footnote" rel="2" title="مجمع البیان، ج ۷، ص ۲۵۳">*</span> گفته: وقتی گفته می‌شود <em>فلانی ردء فلانی</em> است، معنایش این است که: او را یاری و پشتیبانی می‌کند . </p> <p>جمله‌ <span class="aya" rel="28_34" data-words="12-15">إنی أخاف أن یکذبون</span> تعلیل درخواستی است که کرده، و آن این بود که: برادرم هارون را با من بفرست، و از سیاق برمی‌آید که آن جناب از این ترس داشته که فرعونیان تکذیبش کنند، و او خشمگین شود، و نتواند حجت خود را بیان نماید، چون در حال خشم لکنتی که در زبانش بوده، بیشتر می‌شده، نه اینکه معنایش این است که: هارون را با من بفرست تا مرا تکذیب نکنند، زیرا آنهایی که وی را تکذیب می‌کردند باک نداشتند از این     <code class="page" rel="16,48"/> که هارون را هم همراه او تکذیب کنند، کسی که بخواهد زیر بار موسی نرود و او را تکذیب کند هارون هم با او باشد باز تکذیب خواهد کرد. </p> <p>دلیل بر گفتار ما در معنای جمله، آیه‌ <span class="aya" rel="26_12-13" data-words="1-16">قال رب إنی أخاف أن یکذبون، و یضیق صدری و لا ینطلق لسانی فأرسل إلی هارون</span><span class="footnote" rel="1" title="گفت: پروردگارا من می‌ترسم تکذیبم کنند، آن گاه حوصله‌ام سر رود، و عصبانی شوم، و آن وقت زبانم بند آید، پس بفرست به سوی من هارون را، سوره شعراء، آیه ۱۳">*</span> است، که سخن موسی (ع) را در همین مورد حکایت می‌کند. </p> <p>بنا بر این ما حصل معنای آیه مورد بحث این می‌شود که برادرم هارون فصیح‌تر از من است، و زبانی گویاتر از من دارد، پس او را به یاریم بفرست، تا صدق مرا در مدعایم تصدیق کند، و وقتی مردم با من مخاصمه می‌کنند، قانعشان سازد، زیرا من می‌ترسم تکذیبم کنند، آن وقت دیگر نتوانم صدق مدعایم را برایشان روشن سازم. </p> <p><code class="aya" rel="28_35"/> <span class="aya" rel="28_35" data-words="1-17">قال سنشد عضدک بأخیک و نجعل لکما سلطانا فلا یصلون إلیکما بآیاتنا أنتما و من اتبعکما الغالبون</span> اینکه فرمود: بازویت را به وسیله برادرت محکم می‌کنم، کنایه است از اینکه: تو را به وسیله او تقویت خواهم کرد، و همچنین عدم وصول فرعونیان به آن دو، کنایه است از اینکه آنان قدرت و تسلط بر کشتن شما نخواهند یافت، گویا آن دو بزرگوار را در یک طرف و فرعونیان را در طرف دیگر دو گروه فرض کرده، که با هم مسابقه دارند، آن گاه فرموده: گروه فرعونیان به شما نمی‌رسند، تا چه رسد به اینکه از شما سبقت گیرند. </p> <p>و معنای آیه این است که: خدای تعالی فرمود: به زودی تو را به وسیله برادرت هارون تقویت و یاری خواهیم کرد، و برای شما تسلط و اقتدار و غلبه‌ای برایشان قرار خواهیم داد، تا به سبب آیاتی که ما شما دو نفر را به وسیله آن غلبه می‌دهیم، نتوانند بر شما مسلط شوند، آن گاه همین غلبه دادن آن دو بزرگوار را بر فرعونیان بیان نموده، و فرموده: <span class="aya" rel="28_35" data-words="13-17">أنتما و من اتبعکما الغالبون</span> -شما و هر کس که شما دو نفر را پیروی کند غالب خواهید بود . و این بیان را آورد تا بفهماند که نه تنها آن دو تن غالبند، بلکه پیروان ایشان نیز غالب خواهند بود. </p> <p><span class="phrase">از این بیان روشن می‌شود که: کلمه <em rel="fa_28_35_8-8" data-sentence="33:672">سلطان</em> به معنای قهر و غلبه است ولی بعضی<span class="footnote" rel="2" title="بگو آیا به خدا خبر از چیزی می‌دهند که خود او از وجود آن در آسمانها و زمین اطلاعی ندارد">*</span> از مفسرین گفته‌اند: به معنای حجت و برهان است، یعنی ما برای شما دو نفر حجت و برهان قرار می‌دهیم، و اگر سلطان به این معنا باشد بهتر آن است که بگوییم جمله <em>بآیاتنا</em>      <code class="page" rel="16,49"/> متعلق است به <em rel="fa_28_35_17-17" data-sentence="483:263">غالبون</em> نه به جمله‌ <span class="aya" rel="28_35" data-words="9-11">فلا یصلون إلیکما</span> (توضیح اینکه: بنا بر وجه اول معنا این می‌شود که: فرعونیان به سبب آیات و معجزات ما بر شما غلبه نمی‌کنند و بنا بر وجه دوم این می‌شود که: شما به سبب حجت و برهان ما غالب خواهید بود).</span> البته در معنای آیه شریفه وجوه دیگری نیز ذکر کرده‌اند، که چون فایده‌ای در تعرض آنها ندیدیم از نقل آنها خودداری نمودیم. </p> <h3> <span class="title" rel="28_29 28_30 28_31 28_32 28_33 28_34 28_35 28_36 28_37 28_38 28_39 28_40 28_41 28_42">سخن فرعونیان در تکذیب موسی (علیه السلام) و جواب آن حضرت بدانان</span> </h3> <p> <code class="aya" rel="28_36"/> <span class="aya" rel="28_36" data-words="1-11">فلما جاءهم موسی بآیاتنا بینات قالوا ما هذا إلا سحر مفتری...</span> <span class="phrase">یعنی وقتی موسی نزد فرعونیان آمد، گفتند: این سحری است موصوف به مفتری، و  <em rel="fa_28_36_11-11" data-sentence="72:359">مفتری</em> صیغه اسم مفعول است، و به معنای مجعول و من درآوردی است، ممکن هم هست بگوییم مفتری مصدر میمی است، که سحر به عنوان مبالغه موصوف به آن شده، توضیح اینکه: وقتی بخواهیم مثلا در اتصاف شخصی به عدالت مبالغه کنیم، که جرثومه عدالت است، می‌گوییم اصلا خود عدالت است، در اینجا نیز فرعونیان گفته‌اند: این سحر از بس خلاف واقع است که گویا عین جعل کردن است، نه اینکه مجعول باشد.</span> </p> <p>اشاره <em>هذا</em> در جمله‌ <span class="aya" rel="28_36" data-words="7-11">ما هذا إلا سحر مفتری</span> اشاره است به معجزاتی که آن جناب آورد، یعنی اینها جز سحری من درآوردی نیست، چشم‌بندی‌یی است که خودش درست کرده، و به دروغ به خدا نسبت می‌دهد. </p> <p>و اما اشاره <em>هذا</em> در جمله‌ <span class="aya" rel="28_36" data-words="13-18">ما سمعنا بهذا فی آبائنا الأولین</span> اشاره است به دعوتی که آورده، که معجزات مزبور را حجت و دلیل بر آن قرار داده، و اما احتمال اینکه مراد از این اشاره هم همان معجزات بوده باشد، احتمال صحیحی نیست، چون با تکرار اسم اشاره نمی‌سازد، علاوه بر این فرعونیان وقتی معجزات آن جناب را دیدند، بنا بر حکایت قرآن گفتند: <span class="aya" rel="20_58" data-words="1-3">فلنأتینک بسحر مثله</span> -گفتند ما نیز نظیر آن را خواهیم آورد<span class="footnote" rel="1" title="سوره طه، آیه ۵۸">*</span> و حال آنکه در پاسخ موسی گفتند: ما چنین چیزی در پدران گذشته خود سراغ نداشته، و از آنان نشنیده‌ایم . پس معلوم می‌شود مراد از <em>هذا-این</em> در این جمله دعوت موسی (ع) است، نه معجزات وی، از این هم که بگذریم در مقابل معجزات موسی (ع) معنا ندارد که بگویند: ما سابقه نظیر این را نداریم، چون سابقه نداشتن از امثال آن معجزات پاسخگوی آن معجزات، و رد دعوت آن جناب نمی‌شود. </p> <p>پس معنای آیه این است که: آنچه موسی آورده دینی است نوظهور، که از پدران   <code class="page" rel="16,50"/> گذشته و قدیمی ما برایمان نقل نشده، که در عصری از اعصار به آن معتقد بوده باشند، و با این معنا، جمله‌ <span class="aya" rel="28_37" data-words="4-8">ربی أعلم بمن جاء بالهدی...</span>، که در آیه بعدی است، نیز تناسب دارد. <code class="aya" rel="28_37"/> <span class="aya" rel="28_37" data-words="1-16">و قال موسی ربی أعلم بمن جاء بالهدی من عنده و من تکون له عاقبة الدار...</span> مقتضای سیاق این است که: این آیه پاسخی باشد از موسی (ع) از کلام فرعونیان که در رد دعوت موسی گفتند: <span class="aya" rel="28_36" data-words="12-18">و ما سمعنا بهذا فی آبائنا الأولین</span> و اساس این جواب بر تحدی و اتمام حجت از راه تعجیز است، گویا می‌فرماید: پروردگار من-که همان رب العالمین است و خلقت و امر به دست او است-از شما داناتر است، به کسی که هدایتی می‌آورد، و کسی که موفق به دار آخرت می‌شود، و همین پروردگار است که مرا به عنوان رسول فرستاده تا هدایت برایتان بیاورم، -هدایتی که همان دین توحید است-، و مرا وعده داده که هر کس به دینم بگرود دار عاقبت داشته باشد، و دلیل بر این ادعایم آیات بیناتی است که از ناحیه خود به من داده است. </p> <p><span class="phrase">پس منظورش از عبارت کسی که هدایتی آورده خودش است، و مراد از <em rel="fa_28_37_8-8" data-sentence="59:25">هدی</em>  دعوت دینی است که آورده.</span> </p> <p>و مراد از <span class="aya" rel="28_37" data-words="15-16">عاقبة الدار</span> در جمله‌ <span class="aya" rel="28_37" data-words="11-16">و من تکون له عاقبة الدار</span>، یا بهشت است که همان خانه آخرت است که افراد سعید در آنجا منزل می‌کنند، هم چنان که قرآن کریم از زبان ایشان حکایت کرده و گفته: <span class="aya" rel="39_74" data-words="8-15">و أورثنا الأرض نتبوأ من الجنة حیث نشاء</span><span class="footnote" rel="1" title="و زمین را ارث به ما داد، تا هر جا از بهشت را که بخواهیم منزل گزینیم سوره زمر، آیه ۷۴">*</span> و یا آنکه مراد از <span class="aya" rel="28_37" data-words="15-16">عاقبة الدار</span> سرنوشت خوب دنیا است، هم چنان که در آیه 128 سوره اعراف‌ <span class="aya" rel="7_128" data-words="17-18">العاقبة للمتقین</span> به همین معنا است، می‌فرماید: <span class="aya" rel="7_128" data-words="1-18">قال موسی لقومه استعینوا بالله و اصبروا إن الأرض لله یورثها من یشاء من عباده و العاقبة للمتقین</span> -موسی به قوم خود گفت: به خدا استعانت کنید، و خویشتن‌دار باشید، که خدا زمین را به هر کس بخواهد ارث می‌دهد، و سرانجام نیک از آن پرهیزکاران است و یا آنکه مراد از <span class="aya" rel="28_37" data-words="15-16">عاقبة الدار</span> اعم از دار دنیا و دار آخرت است، که به نظر ما از این سه احتمال سومی بهتر از آن دو، و سپس دومی بهتر از اولی است، هم چنان که تعلیل‌ <span class="aya" rel="28_37" data-words="17-20">إنه لا یفلح الظالمون</span> هم مؤید آن است. </p> <p>و در اینکه گفت: <span class="aya" rel="28_37" data-words="17-20">إنه لا یفلح الظالمون</span> -چون ستمکاران رستگار نمی‌شوند ، تعریض به فرعون و قومش است و در آن‌ <span class="aya" rel="28_37" data-words="15-16">عاقبة الدار</span> را از ایشان نفی کرده، برای اینکه آنان   <code class="page" rel="16,51"/> اساس سنت حیات را بر ظلم بنا نهادند، که معلوم است در چنین نظامی از عدالت اجتماعی خبری نیست، و چنین نظامی بر خلاف فطرت انسانی است، که جزئی از نظام کون است، در نتیجه بر خلاف نظام آفرینش نیز هست (و نظام آفرینش چنین نظام و اجتماعی را نابود خواهد کرد، پس چنین مردمی رستگار نمی‌شوند). </p> <p>بعضی از مفسرین گفته‌اند: وجه اینکه جمله‌ <span class="aya" rel="28_37" data-words="1-5">و قال موسی ربی أعلم...</span> را عطف کرده بر جمله‌ <span class="aya" rel="28_36" data-words="7-11">ما هذا إلا سحر مفتری...</span>، که سخن فرعونیان است، صرفا این است که: خواسته یک سخن از آنان و یک سخن از موسی نقل کند، تا شنونده بین این دو سخن مقایسه کند، و صحیح آن دو را از فاسدش تمیز دهد . لیکن اگر خواننده محترم دقت کرده باشد ما سخن موسی را عطف بر سخن کفار نگرفتیم، بلکه گفتیم که کلام موسی رد گفتار کفار است، و این وجه با سیاق موافق‌تر است. </p> <p><code class="aya" rel="28_38"/> <span class="aya" rel="28_38" data-words="1-12">و قال فرعون یا أیها الملأ ما علمت لکم من إله غیری...</span> در این جمله فرعون به موسی کنایه می‌زند، که برای مردم دعوت به حق آورده، و آن دعوت را با معجزاتی تایید کرده، می‌خواهد بگوید: حقیقت و صحت آنچه تو به سوی آن دعوت می‌کنی برای ما ثابت نشده، و همچنین خوارق عاداتی که آوردی برای ما ثابت نشده که‌از طرف خدای تعالی باشد، و اصلا من معبودی غیر از خودم برای مردم سراغ ندارم. </p> <p>پس اینکه گفت: من معبودی غیر از خودم برای شما سراغ ندارم ، مطلب را در سیاق و عبارتی حق به جانب آورده، تا در دل مردم جا باز کند، و مورد قبول قرار گیرد، هم چنان که ظاهر قول دیگری از وی که در جای دیگر حکایت شده همین است، می‌گوید: <span class="aya" rel="40_29" data-words="18-28">ما أریکم إلا ما أری و ما أهدیکم إلا سبیل الرشاد</span><span class="footnote" rel="1" title="من به شما نشان نمی‌دهم مگر آنچه را که خودم می‌بینم، و شما را جز به راه رشاد راهنمایی نمی‌کنم سوره مؤمن، آیه ۲۹">*</span>. </p> <p>پس حاصل معنا این است که: فرعون برای بزرگان قوم خود چنین اظهار کرد که از آیات و معجزات موسی و دعوت او برایش روشن نشده که معبودی در عالم هست، که رب همه عالمیان باشد، و اصلا اطلاع از معبودی غیر از خودش در عالم ندارد، آن گاه به هامان دستور می‌دهد که برجی بسازد، بلکه از بالای آن از اله و معبود موسی اطلاعی پیدا کند. </p> <p>با این بیان روشن می‌شود که جمله‌ <span class="aya" rel="28_38" data-words="7-12">ما علمت لکم من إله غیری</span> از قبیل قصر قلب است (یعنی آنچه را که موسی منحصر در خدا می‌کرد او منحصر در خود کرد)، موسی الوهیت را تنها برای خدا اثبات می‌کرد، و از غیر خدا نفی می‌نمود، فرعون درست به عکس، الوهیت   <code class="page" rel="16,52"/> را برای خود اثبات، و از خدای تعالی نفی می‌کرد، و اما سایر الهه که او و قومش آنها را می‌پرستیدند، آیه متعرض آنها نیست. </p> <p> <span class="aya" rel="28_38" data-words="13-21">فأوقد لی یا هامان علی الطین فاجعل لی صرحا</span> -یعنی ای هامان آتش بیفروز بر گل، و مراد از این عبارت این است که: خشت خام را در آتش بپز و آجر بساز. <span class="phrase">کلمه <em rel="fa_28_38_19-19" data-sentence="5:184">صرح</em>  به معنای برجی بلند است، که از همه جا پیدا باشد، و این نام از فعل <em>صرح الشی‌ء</em> گرفته شده، که به معنای این است که چیزی ظاهر شد، بنا بر این در جمله مورد بحث دستور داده آجر بسازد.</span> </p> <p>و قصری بلند برایش بسازد. </p> <h3> <span class="title" rel="28_38">مقصود فرعون از اینکه به <em>هامان</em> گفت: برایم برجی بساز <span class="aya" rel="28_38" data-words="22-26">لعلی أطلع إلی إله موسی</span> </span> </h3> <p> <span class="aya" rel="28_38" data-words="22-26">لعلی أطلع إلی إله موسی</span> -در این جمله <em>اله</em> را نسبت به موسی داده، و گفته اله موسی، به این عنایت که خود او آن را نمی‌شناسد، و این موسی است که مردم را به سوی او می‌خواند، و این کلام از باب قرار دادن نتیجه در جای مقدمه است، و تقدیر کلام چنین است: اجعل لی صرحا اصعد الی اعلی درجاته، فانظر الی السماء لعلی اطلع الی اله موسی -برایم برجی بساز، تا بر آخرین پله آن بالا روم، و به آسمانها نظر کنم، شاید از اله موسی اطلاعی یابم و گویا او خیال می‌کرده که خدای تعالی جسمی است که در بعضی از طبقات جو یا افلاک منزل دارد، لذا اظهار امید می‌کند که اگر چنین برجی برایش درست کنند از بالای آن به خدای تعالی اشراف و اطلاع پیدا کند، ممکن هم هست که او چنین خیالی نمی‌کرده بلکه می‌خواسته مطلب را بر مردم مشتبه نموده و گمراهشان سازد. </p> <p>و نیز ممکن است مرادش این بوده باشد که برایش رصد خانه‌ای بسازند، تا ستارگان را رصدبندی نموده، از اوضاع کواکب استنباط کند، آیا رسولی مبعوث شده تا با رسالت موسی تطبیق کند یا نه، و یا آنچه موسی ادعا می‌کند حق است یا نه؟ مؤید این احتمال گفتار دیگر اوست که قرآن کریم در جای دیگر آن را چنین حکایت فرموده: <span class="aya" rel="40_36-37" data-words="4-21">یا هامان ابن لی صرحا لعلی أبلغ الأسباب، أسباب السماوات فأطلع إلی إله موسی، و إنی لأظنه کاذبا</span><span class="footnote" rel="1" title="ای هامان برایم برجی بساز باشد که من به آنچه از عوامل آسمانی سبب حوادثی در زمین است اطلاع پیدا کنم، در نتیجه از اله موسی اطلاع یابم، چون من خیال می‌کنم او دروغگو است سوره مؤمن، آیه ۳۶ و ۳۷">*</span>. </p> <p> <span class="aya" rel="28_38" data-words="27-31">و إنی لأظنه من الکاذبین</span> -در این جا از مطلبی که قبلا گفته بود که من معبودی غیر از خودم سراغ ندارم، ترقی نموده، می‌گوید: نه تنها نسبت به اله دیگر غیر از خودم جهل دارم، بلکه از این طرف گمان به عدم چنین معبودی دارم، و گمان دارم که موسی دروغ می‌گوید، و این مدعا را برای تلبیس و گمراه کردن مردم کرده. </p> <p>   <code class="page" rel="16,53"/> و اگر گفته شود در آیه مورد بحث فرعون، موسی (ع) را دروغگو خوانده، با اینکه در این آیه سخنی از موسی حکایت نشده، پس چرا فرعون گفته: او دروغگو است، پاسخ این آن است که موسی این را گفته بود، لیکن قرآن کریم سخن او را در سوره اسری، آیه 102 حکایت فرموده، که گفته بود: <span class="aya" rel="17_102" data-words="2-11">لقد علمت ما أنزلهؤلاء إلا رب السماوات و الأرض</span> -تو خودت یقین داری که این آیات را جز رب آسمانها و زمین کسی نازل نکرده . </p> <p>بعضی<span class="footnote" rel="1" title="تفسیر کشاف، ج ۳، ص ۴۱۳">*</span> از مفسرین در توجیه جمله‌ <span class="aya" rel="28_38" data-words="7-12">ما علمت لکم من إله غیری</span> گفته‌اند: از قبیل نفی معلوم به نفی علم است و این گونه تعبیر در جایی می‌آید که اگر حقیقتی وجود می‌داشت حتما همه می‌فهمیدند، در چنین مواردی گفته می‌شود که من چنین چیزی نمی‌دانم، یعنی چنین چیزی نیست، و نظیر این تعبیر در آیه‌ <span class="aya" rel="10_18" data-words="18-30">قل أ تنبئون الله بما لا یعلم فی السماوات و لا فی الأرض</span><span class="footnote" rel="2" title="هر آینه به دوش خواهند کشید وزر و بار گناه خود و گناه دیگران را سوره عنکبوت، آیه ۱۳">*</span> است و لیکن این توجیه با ذیل آیه سازگار نیست، چون فرعون دنبال این جمله می‌گوید: برایم برجی بساز، تا بلکه از اله موسی اطلاعی پیدا کنم. </p> <p><code class="aya" rel="28_39"/> <span class="aya" rel="28_39" data-words="1-15">و استکبر هو و جنوده فی الأرض بغیر الحق و ظنوا أنهم إلینا لا یرجعون</span> یعنی حالشان حال کسی است که برنگشتن به سوی ما در نظرش رجحان دارد، چون در سویدای دل یقین به رجوع داشتند، هم چنان که خدای تعالی در باره‌شان فرموده: <span class="aya" rel="27_14" data-words="1-9">و جحدوا بها و استیقنتها أنفسهم ظلما و علوا</span> -معاد را انکار کردند در حالی که دلهایشان به آن یقین داشت، و این انکارشان از ظلم و گردنکشی بود . </p> <p><code class="aya" rel="28_40"/> <span class="aya" rel="28_40" data-words="1-3">فأخذناه و جنوده...</span> <span class="phrase">کلمه <em rel="fa_28_40_4-4" data-sentence="5:239">نبذ</em> به معنای طرح و دور انداختن است، و کلمه <em>یم</em> به معنای دریا است، و بقیه الفاظ آیه روشن است، چیزی که هست باید نکته‌ای که در آن است از نظر دور نداشت، و آن لحن توهین‌آمیز به فرعون و لشکریان او، و هول انگیزی عذابی است که بر سر آنان آورد.</span> </p> <p><code class="aya" rel="28_41"/> <span class="aya" rel="28_41" data-words="1-11">و جعلناهم أئمة یدعون إلی النار و یوم القیامة لا ینصرون</span> معنای دعوت به آتش، دعوت به کارهایی است که مستوجب آتش است، و آن کارها عبارت است از: کفر و گناهان گوناگون، چون اینها است که قیامتشان را به صورت آتشی تصویر می‌کند، که در آن معذب خواهند شد، ممکن هم هست مراد از کلمه <em>نار</em> همان   </p> <p>سوره یونس، آیه 18.  <code class="page" rel="16,54"/> کارهای مستوجب آتش باشد، که به طور مجاز و از باب اطلاق مسبب و اراده سبب، آتش نامیده شده. </p> <h3> <span class="title" rel="28_41 28_29 28_30 28_31 28_32 28_33 28_34 28_35 28_36 28_37 28_38 28_39 28_40 28_42">مراد از اینکه فرمود: فرعونیان را پیشوایانی که به سوی آتش می‌خوانند قرار دادیم... </span> </h3> <p> و معنای پیشوا کردن آنان برای دعوت به آتش این است که: ایشان را پیشقدم در کفر و گناه کرد، در نتیجه دیگران به ایشان اقتداء کرده، و به آنان پیوستند، و اگر بپرسی که چرا خداوند ایشان را پیشوای کفر کرد؟ و آیا این کار به عدالت خدا برخوردی ندارد؟ در پاسخ می‌گوییم: وقتی برخورد دارد که این اضلال خدا ابتدایی باشد، یعنی خود آنان قبلا کاری نکرده باشند که مستوجب این اضلال باشند، و اما اگر این اضلال به عنوان مجازات کفر و جحودی باشد که آنان قبل از دیگران مرتکب شدند، به عدالت خدا برخورد ندارد. </p> <p>بعضی از مفسرین گفته‌اند: مراد از پیشوا کردن آنان برای دعوت به آتش صرف نامگذاری است، مانند نامگذاری در آیه‌ <span class="aya" rel="43_19" data-words="1-8">و جعلوا الملائکة الذین هم عباد الرحمن إناثا</span><span class="footnote" rel="1" title="ملائکه را که بندگان رحمانند اناث خواندند سوره زخرف، آیه ۱۹">*</span>. </p> <p>و این تفسیر صحیح نیست، برای اینکه با معنای آیه بعد-به طوری که خواهید دید- نمی‌سازد، چون می‌فرماید: در آخرت لعنت دیگران نیز به ایشان می‌رسد. پس معلوم می‌شود که صرف نامگذاری نیست، بلکه آنان واقعا پیشوای ضلالت بوده‌اند، علاوه بر این در آن آیه دیگر هم که مفسر نامبرده بدان استشهاد کرد، مسلم نیست که کلمه <em>جعل</em> به معنای نامگذاری باشد. و اینکه فرمود: <span class="aya" rel="28_41" data-words="7-11">و یوم القیامة لا ینصرون</span>، معنایش این است که: شفاعت هیچ ناصری به ایشان نخواهد رسید. </p> <p><code class="aya" rel="28_42"/> <span class="aya" rel="28_42" data-words="1-12">و أتبعناهم فی هذه الدنیا لعنة و یوم القیامة هم من المقبوحین</span> این آیه شریفه بیان می‌کند لازمه آن وصفی را که در آیه قبلی برای فرعونیان ذکر کرده بود، می‌فرماید: چون پیشوایان بودند، و دیگران در کفر و گناهان پیرو ایشان بودند لذا همواره در ضلالت و کفر و گناه از ایشان الهام می‌گرفتند، و پیروی آنان می‌کردند، و بهمین جهت همانند وزر و گناه پیروان نیز به گردن ایشان است، پس ما دام که کفر و گناه بعد از آنان ادامه یابد، لعن خدا به ایشان نیز ادامه می‌یابد. </p> <p><span class="phrase">پس در حقیقت آیه شریفه در معنای آیه‌ <span class="aya" rel="29_13" data-words="1-7">و لیحملن أثقالهم و أثقالا مع أثقالهم</span><span class="footnote" rel="2" title="الدر المنثور، ج ۵، ص ۱۲۵">*</span>، و آیه‌ <span class="aya" rel="36_12" data-words="5-10">و نکتب ما قدموا و آثارهم</span><span class="footnote" rel="3" title="اصول کافی، ج ۱، ص ۲۱۶">*</span> است، و اگر در آیه مورد بحث کلمه <em rel="fa_28_42_6-6" data-sentence="388:63">لعن</em> را نکره آورده برای این است که دلالت کند بر اهمیت و استمرار آن.</span> </p> <p>       <code class="page" rel="16,55"/> و همچنین از آنجا که در روز قیامت به نصرت هیچ ناصری نمی‌رسند، ناگزیر حالتی خواهند داشت که دلهای اهل محشر از آنها متنفر و منزجر خواهد بود، و مردم از ایشان خواهند گریخت، و احدی نزدیک ایشان نمی‌شود، و این همان معنای قبح و زشت‌رویی است، که خدای تعالی در کلام مجیدش در باره اشخاصی که منظر آنان قبیح است در مواردی بسیار اشاره فرموده است. </p> <h3>بحث روایتی‌ <span class="title" rel="28_32 28_39 28_41 28_37 28_29 28_30 28_31 28_33 28_34 28_35 28_36 28_38 28_40 28_42"> (روایاتی در ذیل برخی آیات گذشته مربوط به موسی (علیه السلام) و دعوت او) </span> </h3> <p> در مجمع البیان آمده که: واحدی به سند خود از ابن عباس روایت کرده که گفت: شخصی از رسول خدا (ص) پرسید: کدامیک از دو مدت را موسی برای شعیب به سر رسانید؟ فرمود مدت دورتر و بیشتر را<span class="footnote" rel="1" title="مجمع البیان، ج ۷، ص ۲۵۰">*</span>. </p> <p>مؤلف: در معنای این حدیث روایتی را هم به سند خود از ابی ذر از آن جناب آورده. </p> <p>و در الدر المنثور است که: ابن مردویه، از مقسم، روایت کرده که گفت: من حسن بن علی بن ابی طالب (رضی اللَّه عنه) را دیدم، و از او پرسیدم: موسی کدام یک از دو مدت را برای شعیب انجام داد رسانید؟ اولی را یا دومی را؟ فرمود: دومی را<span class="footnote" rel="2" title="جوامع الجامع، ص ۳۳۹">*</span>. </p> <p>و در مجمع البیان است که: ابو بصیر از امام باقر (ع) روایت کرده که فرمود: بعد از آنکه موسی مدت را به سر برد خانواده‌اش را برداشت تا به طرف خانه رود، راه را گم کرد، و آتشی دید، به اهل بیتش گفت: اینجا باشید که من آتشی می‌بینم<span class="footnote" rel="3" title="ما بر موسی و هارون منت نهادیم سوره صافات، آیه ۱۱۴">*</span>. </p> <p>و از کتاب طب الأئمه به سند خود از جابر جعفی از امام باقر (ع) روایت کرده که در ضمن حدیثی فرمود: مقصود از کلمه‌ <span class="aya" rel="28_32" data-words="7-9">من غیر سوء</span>، در آیه‌ <span class="aya" rel="27_12" data-words="1-10">و أدخل یدک فی جیبک تخرج بیضاء من غیر سوء</span> بدون مرض برص است<span class="footnote" rel="4" title="سوره صافات، آیه ۱۲۰">*</span>. </p> <p>و در تفسیر قمی در ذیل آیه‌ <span class="aya" rel="28_13" data-words="1-3">فرددناه إلی أمه...</span> از راوی نقل کرده که گفت: به امام ابی جعفر (ع) عرضه داشتم: موسی چند روز از مادرش غایب شد؟ تا خدای عز و جل دوباره او را به وی برگردانید؟ فرمود: سه روز. </p> <p>         <code class="page" rel="16,56"/> می‌گوید: پس عرضه داشتم آیا هارون برادر پدری و مادری موسی (ع) بود؟ فرمود: بله، مگر نشنیدی کلام خدای عز و جل را که می‌فرماید: ای پسر مادرم ریشم و سرم را مگیر ، پرسیدم: کدام یک بزرگتر بودند؟ فرمود: هارون، پرسیدم: وحی به هر دو نازل می‌شد؟ فرمود: وحی به موسی می‌شد و موسی به هارون وحی می‌کرد. </p> <p>پرسیدم: بفرمایید ببینم آیا حکومت در بنی اسرائیل و منصب قضاوت و امر و نهی به هر دو واگذار بود؟ فرمود: موسی با پروردگارش مناجات می‌کرد، و آنچه به سویش وحی می‌شد می‌نوشت، و با آن علم، در بنی اسرائیل قضاوت می‌کرد، و چون برای مناجات غایب می‌شد هارون خلیفه و جانشین او می‌شد. پرسیدم: کدام یک زودتر از دنیا رفتند؟ فرمود: هارون قبل از موسی، و هر دو در <em>تیه</em> درگذشتند. پرسیدم: آیا موسی فرزندی هم داشت؟ فرمود: نه، ذریه ال عمران از هارون شد<span class="footnote" rel="1" title="تفسیر قمی، ج ۲، ص ۱۳۴">*</span>. </p> <p>مؤلف: اشکالی به این روایت متوجه است این است که: ذیلش با روایاتی دیگر که دلالت بر فرزند داشتن آن جناب دارد، نمی‌سازد، هم چنان که از تورات نیز برمی‌آید که آن حضرت فرزند داشته. </p> <p>و در تفسیر جوامع الجامع در ذیل جمله‌ <span class="aya" rel="28_39" data-words="1-5">و استکبر هو و جنوده</span> از معصوم  (ع) روایت کرده که فرمود: یکی از پیامها که موسی (ع) از پروردگارش حکایت کرده این است که فرمود: کبریا و عظمت جامه من است (تنها شایسته من است) و هر کس بخواهد در یکی از آن دو با من منازعه کند، در آتشش می‌افکنم<span class="footnote" rel="2" title="آئین نهاد برای شما از دین آنچه وصیت نمود به آن نوح را و آنچه را وحی کردیم به تو و آنچه را وصیت نمودیم به آن ابراهیم را و موسی و عیسی را سوره شوری، آیه ۱۳">*</span>. </p> <p>و در کافی به سند خود از طلحة بن زید، از امام صادق (ع) روایت کرده که فرمود: ائمه در کتاب خدا دو قسمند. یکی پیشوایان هدایت، که در باره‌شان فرمود: <span class="aya" rel="32_24" data-words="1-6">و جعلنا منهم أئمة یهدون بأمرنا</span> یعنی قرار دادیم ایشان را امامانی که به امر ما هدایت می‌کنند، نه به امر مردم، بلکه امر خدا را بر امر خود و حکم خدا را بر حکم خود مقدم می‌دارند، قسم دوم پیشوایان ضلالت، که در باره‌شان فرمود: <span class="aya" rel="28_41" data-words="1-6">و جعلناهم أئمة یدعون إلی النار</span> ایشان را قرار دادیم پیشوایانی که مردم را به سوی آتش می‌خوانند، امر خود را قبل از حکم خدا، و مقدم بر آن می‌دانند، و بر طبق هوی و هوسها، بر خلاف آنچه در کتاب خدای عز و جل هست، عمل می‌کنند<span class="footnote" rel="3" title="سفر خروج، اصحاح دوم، آیه ۲۳">*</span>. </p> <h3>گفتاری پیرامون داستانهای موسی و هارون در چند فصل</h3> <p> 1-مقام موسی نزد خدا و پایه عبودیت او. </p> <p>موسی (ع) یکی از پنج پیغمبر اولوا العزم است، که آنان سادات انبیاء بودند، و کتاب و شریعت داشتند، و خدای تعالی در آیه شریفه‌ <span class="aya" rel="33_7" data-words="1-24">و إذ أخذنا من النبیین میثاقهم، و منک و من نوح و إبراهیم و موسی و عیسی ابن مریم و أخذنا منهم میثاقا غلیظا</span><span class="footnote" rel="1" title="و زمانی که گرفتیم ما از پیامبران تعهدهایشان را، و از تو، و از نوح و ابراهیم و موسی و عیسی بن مریم و گرفتیم از تو میثاقی شدید سوره احزاب، آیه ۷">*</span> و آیه‌ <span class="aya" rel="42_13" data-words="1-21">شرع لکم من الدین ما وصی به نوحا، و الذی أوحینا إلیک و ما وصینا به إبراهیم و موسی و عیسی</span><span class="footnote" rel="2" title="اصحاح سوم از سفر خروج">*</span> که راجع به شریعت‌های آسمانی، و انبیای دارای شریعت است، آن جناب را در زمره آنان بر شمرده است. و خدا بر او و بر برادرش منت نهاده و فرموده: <span class="aya" rel="37_114" data-words="1-7">و لقد مننا علی موسی و هارون</span><span class="footnote" rel="3" title="اصحاح هفتم از سفر خروج">*</span>، و نیز بر آن دو بزرگوار سلام کرده، فرموده: <span class="aya" rel="37_120" data-words="1-5">سلام علی موسی و هارون</span><span class="footnote" rel="4" title="اصحاح هفتم و هشتم از سفر خروج">*</span> و نیز او را به بهترین مدح و ثنا ستوده، و فرموده: <span class="aya" rel="19_51-52" data-words="1-21">و اذکر فی الکتاب موسی، إنه کان مخلصا، و کان رسولا نبیا، و نادیناه من جانب الطور الأیمن، و قربناه نجیا</span><span class="footnote" rel="5" title="مجمع البیان، ج ۷، ص ۲۵۲ و روح المعانی، ج ۲۰، ص ۷۵">*</span> و نیز فرموده: <span class="aya" rel="33_69" data-words="14-18">و کان عند الله وجیها</span><span class="footnote" rel="6" title="او نزد خدا آبرومند بود سوره احزاب، آیه ۶۹">*</span> و نیز فرموده: <span class="aya" rel="4_164" data-words="13-17">و کلم الله موسی تکلیما</span><span class="footnote" rel="7" title="خدا با موسی به نحوی که شما نمی‌دانید هم سخن شد سوره نساء، آیه ۱۶۴">*</span>. </p> <p>و نیز آن جناب را در سوره انعام، و در چند جای دیگر، در زمره انبیاء ذکر کرده، و در آیه‌های 84-88 سوره انبیاء او و سایر انبیاء را ستوده، به اینکه ایشان پیامبرانی نیکوکار و صالح بودند، که خدا بر عالمیان اجتباء و برتریشان داده بود، و به سوی صراط مستقیم هدایتشان کرده بود. </p> <p>               <code class="page" rel="16,58"/> و در سوره مریم در آیه 58 ایشان را چنین ستوده که اینان از کسانی هستند که خدا بر آنان انعام کرده است، در نتیجه صفات زیر برای موسی جمع شده است: اخلاص، تقریب، وجاهت، احسان، صلاحیت، تفضیل، اجتباء، هدایت و انعام، که در مورد مناسب با آنها، هر یک از این صفات در این کتاب مورد بحث قرار گرفته، و همچنین پیرامون معنای نبوت و رسالت و تکلیم گفتگو شده است. </p> <p>و <span class="phrase">اما کتابی که بر آن جناب نازل شده قرآن کریم آن را <em>تورات</em> معرفی نموده و در سوره احقاف، آیه 12 آن را به دو وصف <em>امام</em> و <em>رحمت</em> توصیف نموده، در سوره انبیاء آیه 48 آن را <em>فرقان</em> و <em>ضیاء</em> خوانده، در سوره مائده آیه 44 آن را <em rel="fa_28_37_8-8" data-sentence="253:236">هدی</em> و <em>نور</em> خوانده و در سوره اعراف، آیه 145 فرموده: <span class="aya" rel="7_145" data-words="1-13">و کتبنا له فی الألواح من کل شیء موعظة و تفصیلا لکل شیء</span> -برایش در الواح از هر چیزی موعظه‌ای، و نیز برای هر چیزی تفصیلی نوشتیم.</span> </p> <p>چیزی که هست خدای تعالی در چند جای قرآن کریم که او را به اوصاف مزبور ستوده، فرموده که: بنی اسرائیل تورات را تحریف کردند، و در آن اختلاف نمودند، تاریخ هم مؤید گفتار قرآن است، برای اینکه-به طوری که در جلد سوم این کتاب، در ذیل قصص مسیح (ع) گذشت-خاطرنشان کردیم که بعد از آنکه بخت نصر فلسطین را فتح کرد و هیکل (معبد یهود) را ویران ساخت، و تورات را سوزانید، و در سال پانصد و هشتاد و هشت قبل از میلاد، یهود را از فلسطین به سوی بابل کوچ داد، در سال پانصد و سی و هشت قبل از مسیح، یعنی پنجاه سال بعد، کورش پادشاه، بابل را فتح نمود و به یهود اجازه داد تا به سرزمین خود، فلسطین بروند، و در آنجا <em>عزرای کاهن</em> تورات را برایشان از بر نوشت پس تورات اصلی منقرض شده و آنچه در دست است محفوظات <em>عزراء</em> است. </p> <p>2-آنچه از سرگذشت موسی که در قرآن آمده. </p> <p>نام آن جناب از هر پیغمبری دیگر در قرآن کریم بیشتر آمده، و-به طوری که شمرده‌اند-نامش در صد و شصت و شش جای قرآن کریم ذکر شده، و در سی و شش سوره از سوره‌های قرآن به گوشه‌هایی از داستانهایش، یا به طور اجمال و یا به تفصیل اشاره شده و در بین انبیاء (ع) به کثرت معجزه اختصاص یافته، که قرآن کریم بسیاری از معجزات باهره وی را ذکر کرده، مانند اژدها شدن عصای او، نور دادن دستش، ایجاد طوفان، مسلط کردن ملخ، شپش، قورباغه و خون بر مردم، شکافتن دریا، نازل کردن من و نیز سلوی، و جوشاندن دوازده چشمه از یک سنگ با زدن عصا، زنده کردن مردگان، و بلند کردن کوه طور<code class="page" rel="16,59"/> بالای سر مردم، و غیر اینها. </p> <p>همانطور که گفتیم در کلام خدای تعالی گوشه‌هایی از داستانهای آن جناب آمده، و لیکن تمامی جزئیات و دقائق آنها را ذکر نفرموده، بلکه به چند فصل از آنها که ذکرش در هدایت، و ارشاد خلق اهمیت داشته، اکتفاء کرده، و این دأب و روش قرآن کریم در اشاره به داستانهای همه انبیاء و امت‌ها است که از هر داستان آنچه که ذکرش مایه عبرت و هدایت خلق است ذکر می‌کند. </p> <p>و از داستان‌های موسی آنچه که ذکرش اهمیت دارد که گفتیم کلیاتش در قرآن آمده -این است که: آن جناب در مصر در خانه مردی اسرائیلی به دنیا آمد، و در روزهایی به دنیا آمد که فرعونیان به دستور فرعون پسر بچه‌های بنی اسرائیل را سر می‌بریدند، و مادر موسی (به دستور خدای تعالی) او را در صندوقی نهاده، به دریا انداخت، فرعون او را از دریا گرفت، و به مادرش برگردانید تا شیرش دهد، و تربیتش نماید و از آن روز در خانه فرعون نشو و نما کرد. </p> <p>آن گاه به سن بلوغ رسیده و مردی قبطی را می‌کشد، و از مصر به سوی مدین فرار می‌کند، چون ترس این را داشته که فرعونیان به قصاص آن مرد قبطی به قتلش برسانند. </p> <p>سپس مدتی مقرر که همان ده سال باشد، در مدین پیش شعیب مکث نموده و خدمت کرد، و با یکی از دختران او ازدواج نمود. </p> <p>و پس از به سر رساندن آن مدت مقرر به اتفاق اهل بیتش از مدین بیرون آمده، در بین راه آنجا که کوه طور واقع است، از طرف آن کوه آتشی می‌بیند، و چون راه را گم کرده بودند، و آن شب هم شبی بسیار تاریک بوده، به امید اینکه کنار آن آتش کسی را ببیند، و راه را از او بپرسد، و هم آتشی برداشته با خود بیاورد، به خانواده‌اش می‌گوید: شما اینجا باشید تا من بروم پاره‌ای آتش برایتان بیاورم، و یا کنار آتش راهنمایی ببینم، و از او از راه بپرسم، ولی همین که نزدیک می‌شود خدای تعالی از کنار سمت راست آن بیابان که از نظر شکل با زمینهای اطراف فرق داشته، از طرف درختی که آنجا بوده، ندایش می‌دهد، و با او سخن می‌گوید، و او را به رسالت خود برمی‌گزیند، و معجزه عصا و ید بیضا به او می‌دهد، که دو تا از نه معجزه‌های او است، و به عنوان رسالت به سوی فرعون و قومش گسیل می‌دارد، تا بنی اسرائیل را نجات دهد. </p> <p>موسی نزد فرعون می‌آید، و او را به سوی کلمه حق و دین توحید می‌خواند، و نیز به او پیشنهاد می‌کند که بنی اسرائیل را همراه او روانه کند، و دست از شکنجه و کشتارشان بردارد، و به منظور اینکه بفهماند رسول خداست، معجزه عصا و ید بیضا را به او نشان می‌دهد، <code class="page" rel="16,60"/> فرعون از قبول گفته او امتناع می‌ورزد، و در مقام برمی‌آید با سحر ساحران با معجزه او معارضه کند، و حقا سحری عظیم نشان دادند، اژدها و مارهای بسیار به راه انداختند، ولی همین که موسی عصای خود را بیفکند، تمامی آن سحرها را برچید و خورد، و دوباره به صورت عصا برگشت ساحران که فهمیدند عصای موسی از سنخ سحر و جادوی ایشان نیست، همه به سجده افتادند و گفتند: ما به رب العالمین ایمان آوردیم، به آن کسی که رب موسی و هارون است، ولی فرعون هم چنان بر انکار دعوت وی اصرار ورزید، و ساحران را تهدید کرد، و ایمان نیاورد. </p> <p>موسی (ع) هم هم چنان به دعوت خود پافشاری می‌کرد، او و درباریانش را به دین توحید همی می‌خواند، و معجزه‌ها می‌آورد، یک بار آنها را دچار طوفان ساخت، یک بار ملخ و شپش و قورباغه و خون را بر آنان مسلط کرد، آیاتی مفصل آورد، ولی ایشان بر استکبار خود پافشاری کردند، به هر یک از گرفتاریها که موسی به عنوان معجزه برایشان می‌آورد، مبتلا می‌شدند، می‌گفتند: ای موسی پروردگار خودت را بخوان و از آن عهدی که به تو داده که اگر ایمان بیاوریم این بلا را از ما بگرداند استفاده کن، که اگر این بلا را بگردانی به طور قطع ایمان می‌آوریم، و بنی اسرائیل را با تو می‌فرستیم ولی همین که خدا در مدت مقرر بلا را از ایشان برطرف می‌کرد، دوباره عهد خود را می‌شکستند، و به کفر خود ادامه می‌دادند. </p> <p>ناگزیر خدای تعالی دستورش می‌دهد تا بنی اسرائیل را در یک شب معین بسیج نموده از مصر بیرون ببرد موسی و بنی اسرائیل از مصر بیرون شدند و شبانه به راه افتادند، تا به کنار دریا رسیدند، فرعون چون از جریان آگهی یافت، از دنبال سر، ایشان را تعقیب کرد و همین که دو فریق یکدیگر را از دور دیدند، اصحاب موسی به وی گفتند: دشمن دارد به ما می‌رسد موسی گفت: حاشا، پروردگار من با من است، و به زودی مرا راهنمایی می‌کند در همین حال به وی وحی می‌شود که با عصایش به دریا بزند همین که زد، دریا شکافته شد، و بنی اسرائیل از دریا گذشتند فرعون و لشکریانش نیز وارد دریا شدند، همین که آخرین نفرشان وارد شد، خداوند آب را از دو طرف به هم زد، و همه‌شان را غرق کرد. </p> <p>بعد از آنکه خداوند بنی اسرائیل را از شر فرعون و لشکرش نجات داد و موسی  (ع) ایشان را به طرف بیابانی برد که هیچ آب و علفی نداشت، در آنجا خداوند آنان را اکرام کرد و <em>من</em> و <em>سلوی</em> ،  (که اولی گوشتی بریان و دومی چیزی به شکل ترنجبین بود) بر آنان نازل کرد، تا غذایشان باشد، و برای سیراب شدنشان موسی به امر خداوند عصا را به سنگی که همراه داشت زد، دوازده چشمه از آن جوشید هر یک از تیره‌های بنی<code class="page" rel="16,61"/> اسرائیل چشمه خود را می‌شناخت و از آن چشمه می‌نوشیدند، و از آن من و سلوی می‌خوردند، و برای رهایی از گرمای آفتاب، ابر بر سر آنان سایه می‌افکند. </p> <p>آن گاه در همان بیابان خدای تعالی با موسی مواعده کرد که چهل شبانه روز به کوه طور برود، تا تورات بر او نازل شود. موسی (ع) از بنی اسرائیل هفتاد نفر را انتخاب کرد، تا تکلم کردن خدا با وی را بشنوند،  (و به دیگران شهادت دهند) ولی آن هفتاد نفر با اینکه شنیدند مع ذلک گفتند: ما ایمان نمی‌آوریم تا آنکه خدا را آشکارا ببینیم، خدای تعالی  جلوه‌ای به کوه کرد، کوه متلاشی شد ، ایشان از آن صاعقه مردند، و دوباره به دعای موسی زنده شدند، و بعد از آنکه میقات تمام شد خدای تعالی تورات را بر او نازل کرد آن گاه به او خبر داد که بنی اسرائیل بعد از بیرون شدنش گوساله‌پرست شدند، و سامری گمراهشان کرد. </p> <p>موسی (ع) بین قوم برگشت، در حالی که بسیار خشمگین و متاسف بود، گوساله را آتش زد و خاکسترش را به دریا ریخت، و سامری را طرد کرد، و فرمود: برو که در زندگی همیشه بگویی: لا مساس-نزدیکم نشوید ، اما مردم را دستور داد تا توبه کنند، و به همین منظور شمشیر در یکدگر به کار بزنند، و یکدگر را بکشند، تا شاید توبه‌شان قبول شود و قبول شد دوباره از پذیرفتن احکام تورات که همان شریعت موسی بود سرباز زدند، و خدای تعالی کوه طور را بلند کرد، و در بالای سر آنان نگه داشت،  (که اگر ایمان نیاورید بر سرتان می‌کوبم). </p> <p>سپس بنی اسرائیل از خوردن <em>من</em> و <em>سلوی</em> به تنگ آمده، و درخواست کردند که پروردگار خود را بخواند از زمین گیاهانی برایشان برویاند، و از سبزی، خیار، سیر، عدس، و پیاز آن برخوردارشان کند خدای تعالی دستورشان داد برای رسیدن به این هدف داخل سر زمین مقدس شوید، که خداوند بر شما واجب کرده در آنجا به سر برید. بنی اسرائیل زیر بار نرفتند، و خدای تعالی آن سرزمین را بر آنان حرام کرد، و به سرگردانی مبتلاشان ساخت، در نتیجه مدت چهل سال در بیابانی سرگردان شدند. </p> <p>و باز یکی از داستانهای آن جناب سرگذشت رفتنش با آن جوان‌به مجمع البحرین برای دیدار بنده صالح خدا، و رفاقتش با آن عبد صالح است، که در سوره کهف آمده است. </p> <p>3-مقام هارون (ع) نزد خدا و پایه عبودیت او خدای تعالی در سوره صافات آن جناب را در منت‌هایش، و در دادن کتاب، و هدایت به سوی صراط مستقیم، و در داشتن تسلیم، و بودنش از محسنین، و از بندگان مؤمنین<code class="page" rel="16,62"/> به خدا، با موسی (ع) شریک دانسته، و او را از مرسلان دانسته، و از انبیایش معرفی کرده، و او را از کسانی دانسته که بر آنان انعام فرموده، و او را با سایر انبیاء در صفات جمیل آنان از قبیل احسان، صلاح، فضل، اجتباء و هدایت شریک قرار داده و یک جا ذکر کرده. </p> <p>و در آیه‌ <span class="aya" rel="20_29-35" data-words="1-25">و اجعل لی وزیرا من أهلی، هارون أخی، اشدد به أزری، و أشرکه فی أمری، کی نسبحک کثیرا، و نذکرک کثیرا، إنک کنت بنا بصیرا</span><span class="footnote" rel="1" title="سوره طه، آیه ۲۹-۳۵">*</span> موسی (ع) در مناجات شب طور دعا کرده و از خدا خواسته که هارون را وزیر او قرار دهد، و پشتش را به وی محکم نموده و او را شریک او قرار دهد، تا خدا را بسیار تسبیح کنند، و بسیار ذکر گویند، هم طراز موسی دانسته. </p> <p>و آن جناب در تمامی مواقف ملازم برادرش بوده، و در عموم کارها با او شرکت می‌کرده، و او را در رسیدنش به مقاصد یاری می‌کرد. </p> <p>و در قرآن کریم هیچ مساله‌ای که مختص به آن جناب باشد، نیامده مگر همان جانشینی او برای برادرش، در آن چهل روزی که به میقات رفته بود، <span class="aya" rel="7_142" data-words="14-28">و قال موسی لأخیه هارون اخلفنی فی قومی و أصلح و لا تتبع سبیل المفسدین</span> که به برادر خود هارون گفت: خلیفه من باش در قومم، و اصلاح کن، و راه مفسدان را پیروی مکن، و وقتی از میقات برگشت، در حالی که خشمناک و متاسف بود که چرا گوساله‌پرست شدند، الواح تورات را بیفکند، و سر برادر را بگرفت و به طرف خود بکشید، هارون گفت ای پسر مادر!مردم مرا ضعیف کردند،  (و گوش به سخنم ندادند)، و نزدیک بود مرا بکشند، پس پیش روی دشمنان مرا شرمنده و سرافکنده مکن، و مرا جزو این مردم ستمگر قرار مده، موسی گفت: پروردگارا مرا و برادرم را بیامرز، و ما را در رحمت خود داخل کن، که تو ارحم الراحمینی. </p> <p>4-داستان موسی در تورات عصر حاضر داستانهای موسی (ع) در ماسوای سفر اول از تورات که پنج سفر است آمده، جزئیات تاریخ او از حین تولد تا روز وفات، و آنچه از شرایع و احکام به وی نازل شده، همه‌اش در آن چهار سفر دیگر، یعنی سفر خروج، سفر لاویان، سفر عدد، و سفر تثنیه آمده است. </p> <p>چیزی که هست ما بین آنچه که تورات آورده، با آنچه که در قرآن آمده در اموری   <code class="page" rel="16,63"/> که کم هم نیست اختلاف هست. </p> <p>و یکی از مهم‌ترین موارد اختلاف این است که: تورات می‌گوید: ندای موسی و سخن گفتن خدا از درخت با وی در سرزمین مدین، قبل از حرکت دادن خانواده‌اش به طرف مصر بوده، و خلاصه در همان ایامی بوده که برای شعیب گوسفند می‌چرانیده<span class="footnote" rel="1" title="و تورات نام پدر زن موسی را هم شعیب ندانسته، بلکه او را &lt;em&gt;یثرون&lt;/em&gt; کاهن مدیان دانسته">*</span> می‌گوید: در همان ایام که مشغول شبانی وی بوده، گوسفند را به ما ورای دشت برده، و به کوه خدا  <em>حوریب</em> رسید، و در آنجا ملائکه خدا برایش ظاهر شدند، و آتشی را وسط درخت خاری برایش نمودار کردند، آن گاه خدا با وی سخن گفت، و آنچه می‌خواست در میان نهاد، و او را برای نجات دادن بنی اسرائیل نزد فرعون فرستاد<span class="footnote" rel="2" title="اصحاح دوم از سفر خروج">*</span>. </p> <p>یکی دیگر از موارد اختلاف مهم این است که: آن فرعونی که موسی به سوی وی فرستاده شد، غیر از آن فرعونی بوده که موسی را در دامن خود پرورید، و موسی از شر او گریخت، تا به عنوان قصاص از خون مرد قبطی که به دست وی کشته شده بود، به قتل نرسد<span class="footnote" rel="3" title="مجمع البیان، ج ۷، ص ۲۵۱">*</span>. </p> <p>یکی دیگر این است که: تورات سخنی از ایمان آوردن ساحران به میان نیاورده، که وقتی عصاهای خود را افکندند، و به صورت مارها درآوردند، و عصای موسی همه آنها را بلعید، چه کردند، و چه گفتند، بلکه می‌گوید که ساحران هم چنان نزد فرعون بودند، و با موسی معارضه کردند، و در مقابل دو معجزه موسی، یعنی معجزه خون و قورباغه، سحر خود را به کار زدند<span class="footnote" rel="4" title="مجمع البیان، ج ۷، ص ۲۵۲ و روح المعانی، ج ۲۰، ص ۷۵">*</span>. </p> <p>یکی دیگر این است که: تورات می‌گوید: آن کسی که برای بنی اسرائیل گوساله درست کرد، و بنی اسرائیل آن را پرستیدند، خود هارون، برادر موسی بود، برای اینکه وقتی بنی اسرائیل دیدند که موسی از مراجعت از کوه طور دیر کرد، همه نزد وی جمع شدند، و بدو گفتند برای ما معبودی درست کن، تا پیشاپیش ما راه برود، برای اینکه این مرد (موسی) که ما را از سرزمین مصر بیرون کرد، نیامد، و نفهمیدیم چه شد؟ هارون به ایشان گفت: پس هر چه گوشواره به گوش زنان و پسران و دختران خود دارید برایم بیاورید. </p> <p>تمامی بنی اسرائیل گوشواره‌هایی که به گوش داشتند بیاوردند، هارون همه را گرفت و با از میل قالبی درست کرد، و طلاها را آب کرده در آن قالب ریخت، و به صورت گوساله‌ای         <code class="page" rel="16,64"/> درآورد، و گفت: این است معبود شما، ای بنی اسرائیل، که شما را از مصر بیرون کرد<span class="footnote" rel="1" title="اصحاح سی دوم از سفر خروج">*</span>. </p> <p>در اینجا لازم است به خواننده عزیز تذکر دهم که اگر آیات قرآنی را در این قسمتها از داستان موسی (ع) به دقت زیر نظر و مطالعه قرار بدهد، خواهد دید که لحن آنها تعریض و کنایه زدن به تورات است. </p> <p>البته غیر از موارد اختلافی که ذکر شد، اختلافهای جزئی بسیاری دیگر نیز هست، مانند اینکه در داستان کشتن قبطی، می‌گوید: دو طرف دعوا در روز دوم اسرائیلی بودند<span class="footnote" rel="2" title="مجمع البیان، ج ۷، ص ۲۵۱">*</span> و مانند اینکه می‌گوید: آن کسی که در روز مسابقه عصا را انداخت، و عصا همه سحر ساحران را بلعید، هارون بود که به دستور موسی آن را انداخت<span class="footnote" rel="3" title="مجمع البیان، ج ۷، ص ۲۵۲ و روح المعانی، ج ۲۰، ص ۷۵">*</span> و نیز تورات داستان انتخاب هفتاد نفر را برای میقات، و نزول صاعقه، و زنده شدنشان بعد از مردن را اصلا نیاورده. </p> <p>و نیز در تورات، اصحاح سی و دوم از سفر خروج آمده که: الواحی که موسی  (ع) از مراجعت از کوه با خود آورد و به زمین انداخت، دو تا تخته سنگ بود، که نامشان لوح شهادت بود، و همچنین از این قبیل اختلافها زیاد است. </p> 
