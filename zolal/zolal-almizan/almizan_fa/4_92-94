<h3 class="ayas">سوره النساء آیه‌های ۹۲ تا ۹۴</h3><code class="section" rel="4_92-94"/><h3>ترجمه آیات</h3> <p> <span class="trans" rel="4_92">هیچ مؤمنی حق ندارد مؤمنی دیگر را بکشد، مگر به خطا، حال اگر کسی مؤمنی را به خطا به قتل برساند باید (در کفاره آن) یک برده مؤمن را آزاد کند و خون بهایی هم به کسان او تسلیم نماید، مگر آنکه خونخواهان آن را ببخشند، و اگر ورثه مقتول مؤمن از مردمی باشد که بین شما و آنان عداوت و جنگ است، همان آزاد کردن برده مؤمن کافی است و اگر مقتول از قومی باشد که بین شما و آنان پیمانی برقرار هست باید برده‌ای مؤمن آزاد و خون بهایی به کسان او تسلیم کند و کسی که نمی‌تواند برده‌ای آزاد کند به جای آن دو ماه<code class="page" rel="5,59"/> پی در پی روزه بگیرد، این بخشایشی از ناحیه خدا است که خدا همواره دانای فرزانه بوده است.  «۹۲» </span><span class="trans" rel="4_93">و هر کس مؤمنی را به عمد بکشد جزایش جهنم است که جاودانه در آن باشد و خدا بر او غضب آرد و لعنتش کند و عذابی بزرگ برایش آماده دارد.  «۹۳» </span><span class="trans" rel="4_94">ای کسانی که ایمان آوردید چون در راه خدا سفر می‌کنید و به افراد ناشناس بر می‌خورید درباره آنان تحقیق کنید-و به کسی که سلام به شما می‌کند نگوئید مؤمن نیستی-تا به منظور گرفتن اموالش او را به قتل برسانید و بدانید که نزد خدا غنیمت‌های بسیار هست، خود شما نیز قبل از این، چنین بودید و خدا (با نعمت ایمان) بر شما منت نهاد، پس به تحقیق بپردازید که خدا به آنچه می‌کنید با خبر است.  «۹۴» </span></p>   <h3>بیان آیات</h3> <p> <span class="aya" rel="4_92" data-words="1-9">و ما کان لمؤمن أن یقتل مؤمنا إلا خطأ</span> کلمه <em>خطاء</em> به دو فتحه بدون مد و به یک فتحه با مد (یعنی بر وزن ادب و بر وزن عصاء) هر دو به معنای اشتباه و غلط است و مقابل آن کلمه <em>صواب</em> قرار دارد و مراد از آن در اینجا معنایی است در مقابل عمد و تعمد، چون آیه در مقابل آیه‌بعدی قرار دارد که می‌فرماید: <span class="aya" rel="4_93" data-words="1-5">و من یقتل مؤمنا متعمدا...</span>. </p> <p>و مراد از نفی در جمله مورد بحث نفی اقتضاء است، می‌خواهد بفرماید: در مؤمن بعد از دخولش در حریم ایمان و قرقگاه آن، دیگر هیچ اقتضایی برای کشتن مؤمنی مثل خودش وجود ندارد، هیچ نوع کشتن مگر کشتن از روی خطا. </p> <h3> <span class="title" rel="4_92"><span class="phrase">استثناء <em rel="fa_4_92_8-9" data-sentence="8:62">الا خطا</em> از ما کان لمؤمن ان یقتل مؤمنا متعمدا استثناء حقیقی و متصل است</span></span> </h3> <p> بنا بر این استثنای در آیه شریفه، استثنای متصل است و برگشت معنای کلام به این می‌شود که مؤمن هرگز قصد کشتن مؤمن را بدان جهت که مؤمن است نمی‌کند، یعنی با علم به اینکه مؤمن است قصد کشتن او نمی‌کند، نظیر این جمله در افاده نفی اقتضاء آیه شریفه زیر است که می‌فرماید: <span class="aya" rel="42_51" data-words="1-7">و ما کان لبشر أن یکلمه الله</span><span class="footnote" rel="1" title="در هیچ بشری این اقتضا نیست که خدای تعالی با او تکلم کند سوره شورا، آیه ۵۱&quot;">*</span> و آیه زیر که می‌فرماید: <span class="aya" rel="27_60" data-words="17-22">ما کان لکم أن تنبتوا شجرها</span><span class="footnote" rel="2" title="این اقتضا در شما انسانها نیست که درخت آن باغها را برویانید سوره نحل، آیه ۶۰&quot;">*</span> و آیه زیرا که می‌فرماید: <span class="aya" rel="10_74" data-words="10-17">فما کانوا لیؤمنوا بما کذبوا به من قبل</span><span class="footnote" rel="3" title="سوره یونس، آیه ۷۴&quot;">*</span>، و آیاتی دیگر نظیر اینها. </p> <p>و آیه مورد بحث با این حال در مقام آن است که بطور کنایه از کشتن مؤمن به عمد نهی       <code class="page" rel="5,60"/> تشریعی کند و بفرماید خدای تعالی هرگز این عمل را مباح نکرده و تا ابد نیز مباح نمی‌کند، و او کشتن مؤمن، مؤمن دیگر را تحریم کرده، مگر در یک صورت و آن صورت خطا است، چون در این فرض-که قاتل قصد کشتن مؤمن ندارد یا بدین جهت که اصلا قصد کشتن را ندارد و یا اگر قصد دارد به این خیال قصد کرده که طرف کافری است جائز القتل-در مورد کشتن او هیچ حرمتی تشریع نشده. </p> <p>ولی جمعی از مفسرین گفته‌اند: استثنای‌ <span class="aya" rel="4_92" data-words="8-9">إلا خطأ</span> منقطع است و در توجیه گفتار خود گفته‌اند: اگر جمله: <span class="aya" rel="4_92" data-words="8-9">إلا خطأ</span> را حمل بر حقیقت استثناء نکردیم برای این بود که اگر اینطور حمل می‌کردیم برگشت معنایش به امر به قتل خطا و یا حد اقل مباح بودن آن می‌شد و معنایش این می‌شد که مؤمنین باید-و یا حد اقل می‌توانند-به خطا مؤمنین را بکشند، این بود توجیه مفسرین مزبور. </p> <p>و خواننده محترم توجه فرمودند که حمل کردن بر حقیقت استثناء جز به رفع حرمت از قتل خطایی و یا عدم وضع حرمت در آن منتهی نمی‌شود و ساده‌تر بگویم اگر استثناء را حمل بر استثنای حقیقی کنیم، بیش از این لازمه‌ای ندارد که آیه شریفه می‌خواهد بفرماید: قتل عمدی حرام است، اما قتل خطایی حرمتش برداشته شده، یا اصلا حرمتی برایش وضع نشده است. و قطعا هیچ محذوری در این لازمه نیست، پس حق مطلب همین است که استثنای حقیقی و متصل است. </p> <h3> <span class="title" rel="4_92 4_93 4_94">حکم قتل خطایی</span> </h3> <p> <span class="aya" rel="4_92" data-words="10-14">و من قتل مؤمنا خطأ</span>... <span class="aya" rel="4_92" data-words="25-25">یصدقوا</span> کلمه <em>تحریر</em> مصدر باب تفعیل و به معنای آزاد کردن برده است. و کلمه <em>رقبه</em> به معنای گردن است، و لیکن استعمال آن مجازا در نفس انسان مملوک شایع شده، آزاد کردن برده را (عتق رقبه) گفته‌اند و کلمه: <em>دیه</em> به معنای خونبها است، یعنی مالی که از طرف جانی به شخص جنایت شده-اگر عضوی از دست داده باشد-و یا به ورثه او-اگر کشته شده باشد-می‌دهند و معنای آیه این است که هر کس مؤمنی را بطور خطایی به قتل برساند بر او واجب می‌شود یک برده مؤمن را آزاد کند و خونبهایی هم به اهل مقتول بدهد، مگر آنکه اهل مقتول خونبها را به وی صدقه دهند و خلاصه او را از دادن خونبها عفو نمایند، که در اینصورت دیگر دادن دیه واجب نیست. </p> <p> <span class="aya" rel="4_92" data-words="26-31">فإن کان من قوم عدو لکم...</span> ضمیر در <em>کان-بوده باشد</em> به مؤمن مقتول بر می‌گردد و منظور از قومی که عدو شما باشند همان کفاری است که سر جنگ با مسلمانان داشتند و معنای آیه این است که اگر آنکه<code class="page" rel="5,61"/> کشته شده و به خطا کشته شده، خودش مؤمن و ورثه و اهلش کفار حربی باشند، از او ارث نمی‌برند و چون ارث نمی‌برند خونبها ندارند. </p> <p> <span class="aya" rel="4_92" data-words="38-46">و إن کان من قوم بینکم و بینهم میثاق...</span> <span class="phrase">بطوری که از سیاق بر می‌آید در این جمله نیز ضمیر در <em>کان</em> به مؤمن مقتول بر می‌گردد و کلمه <em rel="fa_4_92_46-46" data-sentence="96:297">میثاق</em> به معنای مطلق عهد است، چه عهد ذمه و چه هر عهدی دیگر و معنای آیه این است که: اگر مؤمن مقتول از قومی باشد که بین شما و بین ایشان عهدی برقرار است واجب است دیه را بپردازد و برده‌ای را آزاد کند و اگر مساله دیه را جلوتر از آزاد کردن برده ذکر کرد، برای این بود که تاکید در جانب میثاق را رعایت کرده باشد.</span> </p> <p> <span class="aya" rel="4_92" data-words="55-58">فمن لم یجد فصیام...</span> نزدیک‌ترین معنا با لفظ این جمله این است که بگوئیم: کسی که نمی‌تواند برده‌ای آزاد کند واجب است دو ماه پشت سر هم روزه بگیرد . </p> <p> <span class="aya" rel="4_92" data-words="61-63">توبة من الله...</span> </p><h3> <span class="title" rel="4_92 4_93 4_94">آزادی نوعی حیات، و بردگی نوعی قتل است</span> </h3> <p> یعنی این حکم (که گفتیم واجب است روزه بگیرد) بازگشت و عطف توجهی و عطف رحمتی است از ناحیه خدای تعالی درباره کسی که نمی‌تواند برده آزاد کند، و این باز گشت خدا منطبق با تخفیف است در نتیجه این حکم تخفیفی است که از ناحیه خدای تعالی در حق افرادی که استطاعت مالی ندارند. </p> <p><span class="phrase">البته احتمال این هم دارد که کلمه <em rel="fa_4_92_61-61" data-sentence="33:527">توبه</em> قیدی باشد که به همه مطالب آیه شریفه راجع باشد و معنا چنین باشد: اینکه: کفاره برای قاتل خطایی واجب شد، خود تو به عنایتی است از ناحیه خدای تعالی به قاتل، در مورد آثار شومی که بطور قطع گریبانش را خواهد گرفت و آن آثار عبارت است از همان روزه و آن خونبها، پس مسلمانها خود را ضبط کنند و بی محابا و به آسانی به کشتن مردم مبادرت نکنند، هم چنان که در آیه شریفه: <span class="aya" rel="2_179" data-words="1-5">و لکم فی القصاص حیاة</span><span class="footnote" rel="1" title="سوره بقره، آیه ۱۷۹&quot;">*</span>، قصاص را مایه حیات جامعه دانسته.</span> </p> <p>و همچنین این حکم توبه، برگشتی است از ناحیه خدای تعالی برای مجتمع و عنایتی است به آنان چون با اجرای این دستور رفته رفته عدد بردگان جامعه کمتر و عدد آزادها بیشتر می‌شود، اگر یک نفر از آنان به خطا کشته شده، یک نفر به عدد احرارشان افزوده می‌شود و ضرر مالی هم که به اهل مقتول رسیده، بوسیله دیه‌ای که به آنان تسلیم می‌شود جبران   <code class="page" rel="5,62"/> می‌گردد. </p> <p>از اینجا روشن می‌شود که اسلام آزادی را نوعی حیات، و بردگی را نوعی قتل می‌داند و نیز حد وسط از بها و منافع وجود یک فرد انسان را همان دیه کامله (یعنی هزار دینار و یا صد شتر و یا ده هزار درهم) می‌داند که ان شاء اللَّه در مباحث آینده این معنا را روشن می‌سازیم. </p> <p>و اما تشخیص اینکه کشتن در چه شرایطی عمدی است؟ و چه وقت خطایی است؟ و اینکه دیه چقدر است؟ و اهل مقتول که دیه را باید به آنان داد چه کسانیند؟ و میثاق که اگر باشد خونبها به اهل مقتول داده می‌شود و اگر نباشد داده نمی‌شود چگونه میثاقی است؟ پاسخ همه اینها به عهده سنت است نه به عهده فن تفسیر، کسانی که می‌خواهند به این مسائل آگاه شوند باید به کتب فقه مراجعه نمایند. </p> <h3> <span class="title" rel="4_93 4_92 4_94">تهدید سخت به خلود در آتش در باره کسی که مؤمنی را عمدا بکشد</span> </h3> <p> <span class="aya" rel="4_93" data-words="1-7">و من یقتل مؤمنا متعمدا فجزاؤه جهنم...</span> کلمه: <em>تعمد</em> به معنای آن است که قصد کنی عملی را به همان عنوانی که دارد انجام دهی، و چون فعل اختیاری خالی از قصد عنوان نیست، تصور دارد که یک عمل دارای چند عنوان باشد، و در نتیجه ممکن است که یک فعل از جهتی عمدی باشد و از جهتی دیگر خطایی، مثلا کسی که از دور شبحی می‌بیند و می‌پندارد آهو و یا گورخر است، در حالی که در واقع انسانی است (که دارد چیزی از زمین جمع می‌کند) بیننده به خیال شکار آن را هدف قرار می‌دهد و می‌کشد، تیراندازی او به سوی شکار عمدی است، ولی انسان کشتنش خطایی است. و همچنین وقتی معلم کودکی را به عنوان تادیب می‌زند و اتفاقا چوب و یا مشت و یا لگدش به قتلگاه او بر می‌خورد و او را می‌کشد، عمل واحدی را انجام داده، اما عنوان تادیبش عمدی است و کشتنش خطایی، و بنا بر این کسی مؤمنی را عمدا به قتل رسانده که مقصودش از عملی که کرده-زدن-یا-تیر انداختن-همان قتل بوده باشد، یعنی هم بداند که این مشت و لگد و یا تیر او را می‌کشد و هم بداند شخصی که به دستش کشته می‌شود مؤمن است. </p> <p>خدای عز و جل در این آیه شریفه چنین قاتلی را به سختی تهدید کرده و به او وعده خلود در آتش داده، چیزی که هست در سابق، آنجا که پیرامون آیه: <span class="aya" rel="4_48" data-words="1-7">إن الله لا یغفر أن یشرک به</span><span class="footnote" rel="1" title="سوره نساء، آیه ۴۸&quot;">*</span> و آیه: <span class="aya" rel="39_53" data-words="13-17">إن الله یغفر الذنوب جمیعا</span><span class="footnote" rel="2" title="سوره زمر، آیه ۵۳&quot;">*</span>، بحث می‌کردیم گفتیم این دو آیه می‌تواند حکم خلود قاتل را مقید کند و در نتیجه می‌توان گفت: هر چند آیه مورد بحث وعده آتش خالد و دائم را     <code class="page" rel="5,63"/> می‌دهد، لیکن صریح در حتمی بودن آن نیست و ممکن است خلود آن بوسیله توبه و یا شفاعت مورد عفو قرار گیرد. </p> <p><code class="aya" rel="4_94"/> <span class="aya" rel="4_94" data-words="1-10">یا أیها الذین آمنوا إذا ضربتم فی سبیل الله فتبینوا...</span> <span class="phrase">کلمه <em rel="fa_4_94_5-5" data-sentence="5:173">ضرب</em> به معنای سیر در زمین و مسافرت است و اگر <em rel="fa_4_94_5-5" data-sentence="98:120">ضرب</em> را مقید کرده به قید <em rel="fa_4_94_7-8" data-sentence="172:79">سبیل اللَّه</em> ، برای این بود که بفهماند منظور از این سفر خارج شدن از خانه به منظور جهاد است.</span> و کلمه <em>تبین</em> به معنای تمیز دادن و منظور از آن تمیز دادن مؤمن از کافر است به قرینه اینکه می‌فرماید: و به کسانی که در برابر شما القای سلام می‌کنند نگوئید: تو مؤمن نیستی و مراد از القای سلام همان تحیت سلام است که تحیت اهل ایمان است ولی بعضی آیه را به صورت‌ <span class="aya" rel="4_94">لمن القی الیکم السلم</span> به فتح لام خوانده‌اند که به این قرائت منظور سلام دادن نیست بلکه تسلیم شدن و تقاضای صلح است. </p> <p>و <span class="phrase">مراد از اینکه فرمود: <span class="aya" rel="4_94" data-words="18-23">لست مؤمنا تبتغون عرض الحیاة الدنیا</span> به ابتغاء عرض حیاة دنیا به او مگویید تو مؤمن نیستی ، این است که مسلمانان بخاطر اینکه مجاز باشند در جنگیدن و گرفتن غنیمت مساله مسلمان نبودن آنان را بهانه نکنند، می‌فرماید: چنین هدف پست و مادی را مجوز جنگیدن با آنان نسازید زیرا: <span class="aya" rel="4_94" data-words="24-27">فعند الله مغانم کثیرة</span> نزد خدا مغانم بسیار هست و کلمه <em rel="fa_4_94_25-25" data-sentence="446:263">مغانم</em> جمع مغنم است و مغنم به معنای غنیمت است می‌فرماید: غنیمت‌ها و فوائدی که نزد خدای تعالی است افضل از غنیمت‌های دنیایی است، برای اینکه هم بیشتر است و هم باقی و دائمی است، پس اگر شما طالب غنیمتید جا دارد غنیمت‌های الهی را مقدم بدارید و بر غنیمت‌های دنیایی ترجیح دهید.</span> </p> <p> <span class="aya" rel="4_94" data-words="28-35">کذلک کنتم من قبل، فمن الله علیکم فتبینوا...</span> یعنی شما قبل از اینکه ایمان بیاورید همین وضع را داشتید، یعنی همه پی در پی به دست آوردن عرض و متاع حیات دنیا بودید، ولی خدای تعالی بر شما منت نهاد، ایمانی به شما داد که آن ایمان شما را از آن هدف پست منصرف نموده، متوجه به سوی خدا و مغانم بسیاری که نزد او است کرد، حال که خدا چنین منتی بر شما نهاده، وقتی با جمعیتی روبرو می‌شوید که وضعشان برایتان روشن نیست که آیا دوستند یا دشمنند؟ می‌خواهند با شما بجنگند و یا سر جنگ ندارند؟ مسلمانند و یا کافرند؟ تحقیق کنید، تا بی‌گدار به آب نزده باشید و اگر <em>تبین</em>  را تکرار کرد، برای این بود که حکم را تایید کرده باشد. </p> <p>این آیه شریفه گذشته از اینکه در مقام نصیحت و موعظه است، مشتمل بر نوعی توبیخ و سرزنش نیز هست، ولی تصریح ندارد به اینکه آن قتلی که (علی الظاهر) واقع شده، قتل عمد و آن<code class="page" rel="5,64"/> هم قتل مؤمن بوده، و بنا بر این از ظاهر آیه بر می‌آید که قتل خطایی بوده که بوسیله بعضی از مؤمنین صورت گرفته، و او کسی از مشرکین را کشته، به خیال اینکه مشرک است و اگر القای سلام کرده از ترس بوده، و حال آنکه اینطور نبوده و او به راستی مسلمان شده و یا می‌خواسته مسلمان شود. و آیه شریفه توبیخش می‌کند به اینکه اسلام، ظاهر حال و گفتار افراد را معتبر می‌داند و مسلمانان حق تفتیش از باطن کسی ندارند، باطن هر کسی را خدا می‌داند و امر دلها به دست خدای لطیف و خبیر است. </p> <p>و بنا بر آنچه ما از ظاهر آیه فهمیدیم جمله: <span class="aya" rel="4_94" data-words="20-23">تبتغون عرض الحیاة الدنیا</span> از باب اقتضای حال در کلام آمده، می‌خواهد بفهماند حال و وضع شما که این کار را کردید و شخصی را با اینکه اظهار اسلام و ایمان کرد بدون اعتنا به سرنوشت او و بدون تحقیق از اسلام و کفرش به قتل رساندید، حال کسی است که در پی غنیمت است و جز به دست آوردن مال از هر راهی که باشد هدفی ندارد، هر چند که کشتن افراد با ایمان باشد. و معلوم است که چنین کسی کوچکترین مساله را بهانه قرار می‌دهدو بدون هیچ عذر موجهی افراد را می‌کشد، تا اموال کشته خود را به غنیمت بر دارد و این همان حال است که مؤمنین قبل از ایمان آوردن داشتند، آری در دوره جاهلیت مردم هیچ هدفی به جز دنیا و مادیات نداشتند و امروز که خدای منان بر آنان منت نهاده و نعمت ایمان را انعامشان کرده، واجب است که دیگر چنین کاری را نکنند و وقتی می‌خواهند عملی را انجام دهند، تحقیق کنند و باز هم تابع و منقاد خلق و خوی دوران جاهلیت و آثاری که از آن دوره باقی مانده نشوند. </p> <h3>بحث روایتی‌ <span class="title" rel="4_92 4_93 4_94"> (در باره شان نزول آیات مربوط به قتل عمد و قتل خطای مؤمن) </span> </h3> <p> در کتاب در المنثور در تفسیر آیه: <span class="aya" rel="4_92" data-words="1-9">و ما کان لمؤمن أن یقتل مؤمنا إلا خطأ...</span> آمده: که ابن جریر از عکرمه روایت کرده که گفت: حارث بن یزید بن نبیشه از بنی عامر بن لوی و ابی جهل، همواره عیاش بن ابی ربیعه را شکنجه می‌کردند، سپس همین حارث از مکه بیرون آمد تا به مدینه نزد رسول خدا (ص) مهاجرت نموده اسلام آورد، در بین راه یعنی در حره به عیاش نامبرده برخورد، عیاش فرصت را غنیمت شمرده، جستن کرد و روی سینه حارث نشست و به خیال اینکه او هنوز کافر است به قتلش رسانید و سپس نزد رسول خدا  (ص) آمده، جریان را به اطلاع آن جناب رسانید و چیزی نگذشت که آیه: <span class="aya" rel="4_92" data-words="1-9">و ما کان لمؤمن أن یقتل مؤمنا إلا خطأ...</span> نازل شد و رسول خدا (ص) آیه را<code class="page" rel="5,65"/> برای عیاش قرائت کرد و سپس فرمود برخیز و یک برده مؤمن آزاد کن.<span class="footnote" rel="1" title="در المنثور، ج ۲ ص ۱۹۲">*</span> مؤلف: این معنا به چند طریق دیگر روایت شده و در بعضی از آنها آمده که عیاش حارث را در روز فتح مکه کشت، و جریان بدین قرار بود که عیاش تا آن روز در بند مشرکین گرفتار بود و مشرکین او را شکنجه می‌کردند، وقتی مکه فتح شد و عیاش آزاد گردید، بی خبر از اینکه حارث مسلمان شده، به انتقام از آن شکنجه‌ها او را به قتل رسانید، لیکن روایتی که ما از عکرمه نقل کردیم به اعتبار عقلی نزدیک‌تر و با تاریخ نزول سوره نساء سازگارتر است. </p> <p>طبری در تفسیر خود از ابن زید روایت کرده که گفت آن کسی که آیه مذکور در شان او نازل شده، ابو درداء است، که در سریه‌ای (جنگی) شرکت داشت، از میان لشکر به کناری رفت و بخاطر حاجتی که داشت، راه خود را به طرف دره‌ای کج کرد، در آنجا به مردی برخورد که داشت گوسفندان خود را شبانی می‌کرد، با شمشیر به او حمله کرد، او گفت: لا اله الا اللَّه، لیکن ابو درداء با ضربت شمشیر کارش را تمام کرد و گوسفندانش را به میان لشگر آورد، چون از این عمل خود دلواپس بود، نزد رسول خدا (ص) آمد و جریان را به اطلاع آن حضرت رسانید و آیه مورد بحث درباره این داستان نازل گردید.<span class="footnote" rel="2" title="تفسیر طبری، ج ۵ ص ۱۲۹، ط مصر">*</span> و نیز در در المنثور از رویانی و ابن منده و ابی نعیم، از بکر بن حارثه جهنی روایت کرده که گفت: این آیه درباره وی نازل شده<span class="footnote" rel="3" title="در المنثور، ج ۲ ص ۱۹۳">*</span>، به خاطر قصه‌ای که نظیر قصه ابی الدرداء داشته، و روایات به هر حال بر بیش از تطبیق دلالت ندارد. </p> <p>و در تهذیب به سند خود از حسین بن سعید از اساتید و راویان سند خود از امام صادق  (ع) روایت کرده که فرمود: رسول خدا (ص) فرمود: هر جا که آزاد کردن یک برده به عنوان کفاره واجب است می‌توان برده خردسال و تازه به دنیا آمده را آزاد کرد، مگر کفاره قتل که حتما باید برده بالغ را آزاد کرد، چون خدای عز و جل درباره کفاره قتل فرموده: <span class="aya" rel="4_92" data-words="51-54">و تحریر رقبة مؤمنة</span>، و منظورش از رقبه مؤمنه کسی است که اقرارش مسموع باشد و به حد بلوغ رسیده باشد (تا آخر حدیث).<span class="footnote" rel="4" title="تهذیب الاحکام، ج ۸ ص ۳۲۰ ح ۱۱۸۷-۳">*</span> و در تفسیر عیاشی از موسی بن جعفر (علیهما السلام) روایت آمده که شخصی از آن         <code class="page" rel="5,66"/> جناب پرسید: از کجا فهمیده می‌شود که فلان برده مؤمن است؟ فرمود: بر اساس فطرت.<span class="footnote" rel="1" title="تفسیر عیاشی، ج ۱ ص ۲۶۳، ح ۲۲۰">*</span> و در کتاب فقیه از امام صادق (ع) روایت کرده که در پاسخ از این مساله که لشگر اسلام در بلاد کفر مردی مسلمان را (به خیال اینکه کافر است) کشته‌اند، فرمود: امام مسلمین وقتی از ماجرا خبر دار می‌شود، بجای آن مسلمان که کشته شده، یک برده مسلمان آزاد می‌کند، این دستور خدای عز و جل است که می‌فرماید: <span class="aya" rel="4_92" data-words="26-31">فإن کان من قوم عدو لکم</span><span class="footnote" rel="2" title="من لا یحضره الفقیه، قطع بزرگ، ص ۵۱۰">*</span>. </p> <p>مؤلف: نظیر این روایت را عیاشی آورده<span class="footnote" rel="3" title="تفسیر عیاشی، ج ۱ ص ۲۲۸، ح ۲۳۰">*</span> و در اینکه فرمود: <em>به جای آن</em> اشاره است به اینکه حقیقت آزاد کردن برده، اضافه شدن فردی است به آزادگان مسلمین، بخاطر اینکه یک نفر از عدد آنان کاسته شده، و ما در سابق به این نکته اشاره کردیم. </p> <p>و چه بسا که از این نکته استفاده شود که بطور کلی مصلحت در آزاد کردن بردگان در همه کفارات همین افزوده شدن یک فرد غیر عاصی است به جمعیت مؤمنین، بخاطر کم شدن یک فرد عاصی از آنان،  (دقت بفرمائید). </p> <p>و در کافی از امام صادق (ع) روایت شده که فرمود: اگر شخصی که کفاره دو ماه پی در پی روزه به گردن دارد و در بین ماه اول یک روز روزه را بخورد، باید دوباره همه یک ماه را از نو بگیرد و اگر یک ماه اول را پی در پی گرفت و چند روزی هم از ماه دوم گرفت، ولی پیش آمدی برایش شد که نتوانست ماه دوم را به پایان برساند، آن چند روز را قضا می‌کند.<span class="footnote" rel="4" title="فروع کافی، ج ۴ ص ۱۳۹، ح ۷ ط اسلامیه تهران">*</span> مؤلف: منظور حضرت بطوری که دیگران هم گفته‌اند این است که آنچه به عهده‌اش باقی مانده قضا می‌کند، این نکته از مساله تتابع (و اینکه باید پشت سر هم باشد) استفاده شده است. </p> <p>و در کافی و تفسیر عیاشی، از آن جناب روایت شده در پاسخ شخصی که پرسید: آیا توبه مؤمنی که مؤمن دیگر را عمدا به قتل رسانده باشد قبول است یا نه؟ فرمود: اگر او را به جرم اینکه مؤمن و دارای ایمان است کشته باشد توبه ندارد و توبه‌اش قبول نیست و اگر از شدت خشم و یا به خاطر چیزی از منافع دنیا بوده، توبه‌اش این است که از او انتقام بگیرند و اگر هیچکس نفهمیده که او قاتل است (و در نتیجه کارش به محکمه نکشیده) خودش نزد ورثه         <code class="page" rel="5,67"/> مقتول می‌رود و اقرار می‌کند به اینکه مقتول آنان را وی کشته، اگر او را عفو کردند و به قتل نرساندند خونبها می‌پردازد و علاوه بر دادن خونبها به ورثه به عنوان توبه به درگاه خدای عز و جل یک برده آزاد می‌کند و دو ماه پی در پی روزه می‌گیرد و شصت مسکین را طعام می‌دهد.<span class="footnote" rel="1" title="فروع کافی، ج ۷ ص ۲۸۶ ح ۲">*</span> \<span class="footnote" rel="2" title="تفسیر عیاشی، ج ۱ ص ۲۶۷ ح ۲۳۹">*</span> و در تهذیب به سند خود از ابی السفاتج از امام صادق (ع) روایت آورده که در تفسیر جمله: <span class="aya" rel="4_93" data-words="1-7">و من یقتل مؤمنا متعمدا فجزاؤه جهنم</span> فرموده: جزای او جهنم است، البته اگر بخواهد کیفرش کند.<span class="footnote" rel="3" title="تهذیب الاحکام، ج ۱۰ ص ۱۶۵ ح ۶۵۸-۳۷ ط اسلامیه">*</span> مؤلف: این معنا در تفسیر در المنثور<span class="footnote" rel="4" title="در المنثور، ج ۲ ص ۱۹۷">*</span> از طبرانی و دیگران از ابی هریره، از رسول خدا  (ص) روایت شده، و روایات بطوری که ملاحظه می‌کنید مشتمل است بر نکاتی که گفتیم آیات مشتمل بر آن است و در باب قتل و قصاص روایات بسیاری وارد شده که علاقمندان می‌توانند آنها را در جوامع حدیث از نظر بگذرانند. </p> <p>و در تفسیر مجمع البیان در ذیل جمله: <span class="aya" rel="4_93" data-words="1-7">و من یقتل مؤمنا متعمدا فجزاؤه جهنم...</span> می‌گوید: این آیه درباره ضبابه کنانی نازل شده، که برادرش هشام را در محله بنی النجار کشته یافت و جریان را به عرض رسول خدا (ص) رسانید، رسول خدا  (ص) قیس بن هلال فهری را با وی روانه کرد و به وی فرمود: به بنی النجار بگو اگر قاتل هشام را می‌شناسید تحویل برادرش دهید تا از او قصاص کند، و اگر نمی‌شناسید خونبهای هشام را به برادرش بپردازید، قیس بن هلال فهری رسالت رسول خدا  (ص) را ابلاغ نموده، بنی النجار خونبها را دادند، وقتی قیس بن هلال فهری به اتفاق ضبابه بر می‌گشتند شیطان در دل وی وسوسه‌ای انداخت، که چطور این ننگ را بر خود هموار می‌کنی که بنی النجار خون برادرت را بریزند و تو، به گرفتن پول خون اکتفاء کنی؟ خوب است همان قیس بن هلال را که همراه تو است به قتل برسانی، تا یک نفر را به جای برادرت کشته باشی و دیه‌ای هم اضافه عایدت شده باشد، سر انجام شیطان کار خود را کرد و تیری به طرف قیس افکند و او را کشت و شتری را سوار شده، با حالت کفر به مکه برگشت، و این اشعار را سرود: <span class="poem">قتلت به فهرا و حملت عقله‌ / سراة بنی النجار ارباب فارع</span>         <code class="page" rel="5,68"/> <span class="poem">فادرکت ثاری و اضطجعت موسدا / و کنت الی الاوثان اول راجع</span> یعنی من به خونخواهی، هشام فهر را بکشتم و خونبهایش را نیز به گردن بزرگان بنی النجار انداختم که ارباب ملک‌های سرزمین فارعند و از آنان گرفتم، پس هم خونبها را گرفتم و هم خاطر خود را آسوده ساخته، به راحتی خوابیدم و در آخر به مسلک بت‌پرستی خود برگشتم او اول کسی بود که از اسلام به بت‌پرستی برگشت. </p> <p>رسول خدا (ص) فرمود: او را نه در حرم امنیت می‌دهم، نه در خارج حرم،  (خونش هدر است هر کجا دیده شد باید کشته شود)، این قصه را ضحاک و جماعتی از مفسرین روایت کرده‌اند (این بود گفتار صاحب مجمع)<span class="footnote" rel="1" title="مجمع البیان، ج ۳ ص ۹۲">*</span>. </p> <p>مؤلف: قریب به این مضمون از ابن عباس و سعید بن جبیر و غیر آن دو نیز روایت شده است. </p> <p>و در تفسیر قمی ذیل آیه شریفه: <span class="aya" rel="4_94" data-words="1-9">یا أیها الذین آمنوا إذا ضربتم فی سبیل الله...</span> آمده که این آیه بعد از مراجعت رسول خدا (ص) از جنگ خیبر نازل شد و رسول خدا (ص) اسامة بن زید را به سرکردگی جمعیتی به طرف دهات یهودی‌نشین که در ناحیه فدک قرار داشت فرستاد، تا آنان را به اسلام دعوت کنند، در یکی از آن دهات مردی بود به نام مرداس بن نهیک فدکی، وقتی شنید جمعیتی از ناحیه رسول خدا (ص) آمده‌اند، خانواده و اموال خود را جمع نموده، در ناحیه کوه (و شاید مراد ناحیه شام باشد) جای داده و خود به طرف اسامه می‌آمد در حالی که می‌گفت: اشهد ان لا اله الا اللَّه و ان محمدا رسول اللَّه همین که نزدیک اسامه رسید، اسامه با اینکه شهادت او را می‌شنید، ضربتی بر او زد و به قتلش رسانید، و چون به حضور رسول خدا (ص) شرفیاب شد جریان را به عرض رسانید، حضرت فرمود: مردی را کشتی که داشت شهادت می‌داد معبودی بجز اللَّه نیست و اینکه من فرستاده خدای تعالی هستم؟ اسامه عرض کرد: یا رسول اللَّه او به خاطر کشته نشدن شهادت می‌داد، رسول خدا (ص) فرمود: تو نه پرده از روی قلب او برداشتی (تا از باطن او آگاه شوی) و نه آنچه را که به زبان گفت پذیرفتی و نه از باطن نفس او آگاه بودی، اسامه چون این بشنید سوگند یاد کرد که دیگر احدی از گویندگان شهادتین را به قتل نرساند (و به همین بهانه در جنگ‌هایی که امیر المؤمنین (ع) با فرقه‌هایی از مسلمانان کرد تخلف نمود) و خدای تعالی در همین مورد بود که آیه:   <code class="page" rel="5,69"/> <span class="aya" rel="4_94" data-words="11-23">و لا تقولوا لمن ألقی إلیکم السلام لست مؤمنا، تبتغون عرض الحیاة الدنیا...</span> نازل فرمود.<span class="footnote" rel="1" title="تفسیر قمی، ج ۱ ص ۱۴۸">*</span> مؤلف: طبری نیز این روایت را در تفسیر خود از سدی نقل کرده و سیوطی در تفسیر الدر المنثور روایات زیادی در سبب نزول آیه مذکور نقل کرده، که در بعضی از آنها آمده: داستان مربوط به مقداد بن اسود بوده و در بعضی دیگر آمده که راجع به ابی الدرداء بوده و بعضی دیگر آن را مربوط به محلم بن جثامه دانسته، و در بعضی دیگر اصلا نام صاحب داستان یعنی قاتل و مقتول نیامده‌و قصه بطور سر بسته آمده و لیکن در بین همه اینها روایت اسامة بن زید که به بهانه سوگندش از جنگ‌هایی که امام امیر المؤمنین (ع) داشت تخلف ورزید معروف است، و در کتب تاریخ نقل شده و خدا داناتر است. </p> 
