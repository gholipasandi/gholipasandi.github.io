<h3 class="ayas">سوره التوبة آیه‌های ۶۴ تا ۷۴</h3><code class="section" rel="9_64-74"/><h3>ترجمه آیات</h3> <p> <span class="trans" rel="9_64">منافقین حذر دارند از اینکه بر ایشان سوره‌ای نازل شود که از آنچه در دلهایشان است خبرشان دهد، بگو مسخره کنید که خدا آنچه را که از آن حذر دارید بیرون خواهد افکند.  «۶۴» </span><span class="trans" rel="9_65">و اگر از ایشان بپرسی (که داشتید چه می‌کردید) بطور مسلم خواهند گفت داشتیم تفریح و بازی می‌کردیم، بگو آیا خدا و آیات و رسول او را مسخره می‌کنید.  «۶۵» </span><span class="trans" rel="9_66">عذر نیاورید، که بعد از ایمانتان کافر شدید،  (و ما) اگر از طائفه‌ای از شما بگذریم باری طائفه دیگرتان را بخاطر اینکه گناه پیشه بودند عذاب خواهیم کرد.  «۶۶» </span><span class="trans" rel="9_67">مردان و زنان منافق بعضی از بعض دیگرند، مردم را به کار زشت وامیدارند و از کار نیک نهی می‌کنند و دستهای خود را (از انفاق در راه خدا) باز می‌گیرند، خدا را فراموش کرده‌اند، خدا هم ایشان را فراموش کرده، آری، منافقین همان عصیان‌پیشگانند.  «۶۷» </span><span class="trans" rel="9_68">خدا به مردان و زنان منافق و به کفار، آتش جهنم وعده داده، که جاودانه در آنند، و همان بسشان است، خدا لعنتشان کرده، و برای آنان عذابی است همیشگی.  «۶۸» </span><span class="trans" rel="9_69">مانند آن کسانی که قبل از شما بودند، و نیرومندتر از شما بوده و اموال و اولادشان بیش از شما بود، و از بهره خود، برخوردار شدند، شما نیز از بهره خویشتن برخوردار شدید، چنان که اسلاف شما از نصیب خویش برخوردار شدند، شما یاوه گفتید همانطور که ایشان یاوه گفتند، ایشان اعمالشان در دنیا و آخرت بی نتیجه شد، و ایشان، آری، هم ایشانند زیانکاران.  «۶۹» </span><span class="trans" rel="9_70">مگر این منافقین داستان آن کسانی که قبل از ایشان بودند، یعنی معاصرین نوح و عاد و ثمود و معاصرین ابراهیم و اصحاب مدین و دهکده‌های واژگون شده را نشنیده‌اند، که پیغمبرانشان با معجزات بیامدند (و ایشان زیر بار نرفته و در نتیجه دچار عذاب شدند)، پس چنین نبوده که خدا ستمشان کرده باشد، بلکه آنان به خود ستم می‌کرده‌اند.  «۷۰» </span><span class="trans" rel="9_71">مردان و زنان مؤمن بعض از ایشان اولیاء بعض دیگرند، امر به معروف می‌کنند و از منکر نهی می‌نمایند و نماز به پا می‌دارند و زکات می‌پردازند و خدا و رسولش را اطاعت می‌کنند، آنها را خدا به زودی مشمول رحمت خود می‌کند، که خدا مقتدریست شایسته‌کار.  «۷۱» </span><span class="trans" rel="9_72">خداوند مؤمنین و مؤمنات را به بهشتهایی وعده داده که از چشم انداز آنها جویها روان است، و<code class="page" rel="9,438"/> آنها در آن جاودانه‌اند، و قصرهای پاکیزه‌ای در بهشتهای عدن و از همه بالاتر رضای خود را وعده داده که آن خود رستگاری عظیمی است.  «۷۲» </span><span class="trans" rel="9_73">ای پیغمبر!با کافران و منافقان کارزار کن، و بر آنان سخت بگیر، و جای ایشان (در آخرت) جهنم است، که سرانجامیست بد.  «۷۳» </span><span class="trans" rel="9_74">به خدا سوگند می‌خورند که (چیزی) نگفته‌اند و حال آنکه کلمه کفر را بزبان راندند و بعد از اسلامشان کافر شدند، و به امری همت گماردند که بدان نائل نشدند، و این غرور و سرمستی علتی نداشت جز اینکه خدا و رسولش ایشان را از کرم خود توانگر و بی نیاز کرده بود، حال اگر توبه کنند برایشان بهتر است، و اگر هم چنان روی بگردانند خدا در دنیا و آخرت عذابشان کند، عذابی دردناک، و در روی زمین دوست و یاوری نخواهند داشت «۷۴» </span></p>                     <h3>بیان آیات‌ <span class="title" rel="9_66 9_65 9_67 9_74 9_64 9_68 9_69 9_70 9_71 9_72 9_73">بیان این دسته از آیات مربوط به منافقین و توطئه آنها برای قتل پیامبر (ص) در راه تبوک</span> </h3> <p> این آیات به ذکر یک خصوصیت دیگری از خصوصیات منافقین و زشتی دیگری از زشتیها و جرائم آنان می‌پردازد که همواره سعی داشتند با پرده نفاق آن را بپوشانند. آنان کمال مراقبت را داشتند که مبادا آن زشتی از پرده بیرون بیفتد و سوره‌ای از قرآن در باره آن نازل شود و نقشه شوم آنان را نقش بر آب کند. </p> <p>این آیات خبر می‌دهد از اینکه منافقین جمعیتی معتنا بهی بوده‌اند، چون می‌فرماید:  <span class="aya" rel="9_66" data-words="7-13">إن نعف عن طائفة منکم نعذب طائفة-</span> اگر ما از طائفه‌ای از شما بگذریم طائفه دیگری از شما را عذاب خواهیم کرد . و نیز دلالت دارد بر اینکه منافقین با یک باند دیگری از منافقین ارتباط داشته‌اند، چون می‌فرماید: <span class="aya" rel="9_67" data-words="1-6">المنافقون و المنافقات بعضهم من بعض-</span> مردان و زنان منافق با یکدیگر ارتباط دارند و نیز دلالت دارد بر اینکه همه ادعای مسلمانی و ایمان داشتند، حتی آن روزی که زبان به کلمه کفر باز کردند و کفر درونی خود را بیرون ریختند، چون آیه <span class="aya" rel="9_66" data-words="3-6">قد کفرتم بعد إیمانکم</span> بخوبی بر این معنا دلالت دارد. </p> <p>و نیز برمی‌آید همه برای پیاده کردن نقشه‌ای که با هم ریخته بودند فعالیت می‌کردند و در موقع طرح آن به کفر خود تصریح کرده و تصمیم بر امر بزرگی گرفته بودند، که خدای تعالی میان آنان و انجام تصمیمشان حائل شد و امیدشان ناامید و نقشه‌ها و فعالیتهایشان خنثی گردید، و این معنا را از آیه‌ <span class="aya" rel="9_74" data-words="5-18">و لقد قالوا کلمة الکفر و کفروا بعد إسلامهم و هموا بما لم ینالوا</span> بخوبی می‌توان فهمید. </p> <p>و نیز برمی‌آید که پاره‌ای از حرکات و عملیات که از تصمیم خطرناک آنها حکایت<code class="page" rel="9,439"/> کند از ایشان سرزده بود، که وقتی بازخواست شدند این چه کاری بوده که کردید بهانه آورده‌اند به عذری که بدتر از گناه بوده و این معانی را از آیه‌ <span class="aya" rel="9_65" data-words="1-9">و لئن سألتهم لیقولن إنما کنا نخوض و نلعب</span> می‌توان استفاده کرد: آیات بعد از این آیه در یک سیاق متصل و مربوط بهم، دلالت دارند بر اینکه این واقعه در ایامی اتفاق افتاده که رسول خدا (ص) برای رفتن به جنگ تبوک از مدینه خارج شده و هنوز برنگشته بود، این معنا را از آیه‌ <span class="aya" rel="9_83" data-words="1-6">فإن رجعک الله إلی طائفة منهم</span><span class="footnote" rel="1" title="سوره توبه آیه ۸۳">*</span> و آیه‌ <span class="aya" rel="9_95" data-words="1-6">سیحلفون بالله لکم إذا انقلبتم إلیهم</span><span class="footnote" rel="2" title="سوره توبه آیه ۹۵">*</span> می‌توان فهمید. </p> <p>پس خلاصه آیات این می‌شود: جماعتی از کسانی که با رسول خدا (ص) بیرون آمدند توطئه چیدند که آسیبی به آن حضرت برسانند، و در همین موقع بود که به کلمات کفرآمیزی که کفر ایشان را بعد از آنکه اسلام آورده بودند ثابت می‌کرد، سخن گفته، آن را مخفی داشتند، آن گاه تصمیم گرفتند نقشه‌ای که برای کشتن رسول خدا (ص) چیده‌اند پیاده کنند، یا بدون خبر بر سرش بریزند، و یا بنحوی دیگر آن حضرت را به قتل برسانند، خداوند کید ایشان را باطل نمود و رسواشان کرد، و پرده از روی اسرار خطرناکشان برداشت، بعد از آنکه مورد بازجویی قرار گرفتند گفتند: ما داشتیم آهسته با هم صحبت و بازی می‌کردیم، خدای تعالی به زبان پیغمبرش مورد عتابشان قرار داد که شما خدا را مسخره و آیات او و پیغمبرش را استهزاء می‌کنید، آن گاه تهدیدشان می‌کند به اینکه اگر توبه نکنند عذاب خواهند شد و پیغمبرش را امر می‌کند تا به جهاد علیه ایشان و علیه کفار قیام کند. </p> <p>با این معنا، انطباق این آیات با روایت عقبه روشن‌تر از روایات دیگری است که داستانهای دیگری برای شان نزول این آیات نقل می‌کند، و ان شاء اللَّه به زودی بیشتر آن روایات را در بحث روایتی ایراد خواهیم نمود. </p> <h3> <span class="title" rel="9_64 9_65 9_66 9_67 9_68 9_69 9_70 9_71 9_72 9_73 9_74">نگرانی منافقین از جهت افشاء توطئه پلیدشان توسط رسول اللَّه (ص) </span> </h3> <p> <span class="aya" rel="9_64" data-words="1-10">یحذر المنافقون أن تنزل علیهم سورة تنبئهم بما فی قلوبهم...</span> منافقین این معنا را می‌دیدند که آنچه و یا بیشتر آنچه که از اسرار خود از رسول خدا  (ص) پنهان می‌دارند و در فاش نشدنش سعی بلیغ بکار می‌برند و کفر و نفاق و حرفهای مفت و خرده‌گیریها و استهزاءها که به خیال خود پنهانش می‌دارند به رسول خدا  (ص) می‌رسد و آن جناب از آن اسرار خبر دارد و در ضمن آیات قرآن به مردم هم     <code class="page" rel="9,440"/> می‌رساند، چیزی که هست رسول خدا (ص) آن را وحی آسمانی می‌داند ولی منافقین که قطعا ایمان به وحی نازل شده توسط روح الامین نداشتند پیش خود می‌گفتند در میان ما جاسوسی وجود دارد که حرفهای ما را برای او نقل می‌کند، و او هم به صورت کتابی آسمانی برای مردم می‌خواند و مردم را از اسرار شبکه ما خبردار می‌کند. </p> <p>و بهمین جهت از نفاق و کفری که در دلهای ناپاک خود پنهان می‌داشتند بسیار بیمناک بودند، و می‌ترسیدند روزی اسرارشان فاش شود و در آن صورت رسوایی و هلاکتشان حتمی است، چون رسول خدا بر آنان حکومت دارد و هر امری در باره آنها صادر کند قابل اجراء خواهد بود. </p> <p>می‌ترسیدند سوره‌ای نازل شود که کفر آنها و نقشه‌های شومی را که علیه پیشرفت رسول خدا (ص) و دعوت او و تمامیت کلمه او دارند همه را بر ملا کند، خدا به پیغمبرش دستور داد که به ایشان ابلاغ کن که خدا به آنچه که در دلها دارید واقف است و به زودی آنچه را که از بروز آن می‌ترسیدید اظهار می‌کند و سوره‌ای نازل می‌کند که در آن پلیدیهای شما را بر ملا کند. با این بیان، معنای آیه مورد بحث روشن می‌شود، پس اینکه فرمود: <span class="aya" rel="9_64" data-words="1-6">یحذر المنافقون أن تنزل علیهم سورة</span> خطاب به پیغمبر و روی سخن با آن جناب است، و آن جناب به تعلیم الهی عالم شده به اینکه این کلام که‌آن را برای مردم می‌خواند کلام الهی و قرآنی نازل از ناحیه اوست، و لذا خدای تعالی در این آیه کلامی را که منافقین از آن می‌ترسیدند این چنین توصیف کرده: سوره‌ای است نازل شده از ناحیه خدا بر مردم که یک دسته از ایشان منافقین هستند ، نه آن طور که منافقین تلقی می‌کنند و می‌پندارند که قرآن کلامی است بشری که به عنوان کلامی الهی بخورد مردم داده شده. </p> <p>پس، منافقین می‌ترسیدند رسول خدا (ص) کلامی را به عنوان سوره نازل شده و مربوط به منافقین بر مردم بخواند و اسرارشان را برای همه فاش ساخته، کفر و نقشه‌های خائنانه و خطرناکی را که به زحمت در زیر روپوشها پنهان داشته بودند همه را بر ملا نماید، پس در حقیقت از این بر ملا شدن می‌ترسیدند. </p> <p>و اینکه فرمود: <span class="aya" rel="9_64" data-words="11-17">قل استهزؤا إن الله مخرج ما تحذرون</span> گویا منظور از <em>استهزاء</em>  همان نفاق درونی ایشان و آثار عملی آن است که از نفاق درونی سرچشمه می‌گرفت، چرا که خداوند نفاق ایشان را استهزاء نامیده، و در سوره بقره گفتار ایشان را که حکایت از نفاق درونیشان می‌کند استهزاء خوانده، و فرموده: <span class="aya" rel="2_14" data-words="1-18">و إذا لقوا الذین آمنوا قالوا آمنا و إذا خلوا إلی شیاطینهم قالوا إنا معکم إنما نحن مستهزؤن</span><span class="footnote" rel="1" title="وقتی به کسانی که ایمان آورده‌اند برمی‌خورند می‌گویند ما ایمان آورده‌ایم، و چون با همفکران دیو نهاد خود خلوت کنند می‌گویند ما با شمائیم ما از مراوده با مسلمانان منظوری جز استهزاء نداریم سوره بقره آیه ۱۴">*</span>. </p> <p>پس، به شهادت این آیه معلوم شد که مقصود از استهزاء همان پنهان داشتن چیزی است که از برملا شدنش پرهیز دارند، و با در نظر داشتن اینکه صیغه امر در <em>استهزءوا</em> برای تعجیز آمده، معنای آیه چنین می‌شود: بر نفاق خود ادامه دهید و بپوشانید آن چیزی را که از بر ملا شدنش در مرئی و منظر مردم ترس دارید، ولی بدانید که خدا همه آنها را از پرده بیرون می‌افکند و آنچه را پنهان می‌داشتید بر ملا می‌کند و مردم را به آنچه که در دلها نهان داشتید خبردار می‌سازد . </p> <p>بنا بر این، هر چند در صدر آیه می‌فرماید: منافقین از نزول سوره‌ای چنین و چنان می‌ترسیدند و لیکن در حقیقت ترسشان از این بود که رسول خدا (ص) و مردم از راز دلشان آگاه شوند، پس آیه شریفه مثل این می‌ماند که بفرماید: منافقین از نازل شدن سوره بیمناکند، به ایشان بگو که خدا آن را نازل خواهد کرد ، و یا اینکه بفرماید: منافقین می‌ترسند راز دلشان بیرون افتد، بگو هر چه می‌خواهید دین خدا را استهزاء نمائید که خدا به زودی راز شما را فاش کرده، همه را از آنچه در دل نهان داشته‌اید اطلاع خواهد داد . </p> <p>این را بدین جهت گفتیم تا معلوم شود هیچ اشکالی در آیه نیست، و اشکالاتی هم که کرده‌اند ساقط و بی اعتبار است. </p> <h3> <span class="title" rel="9_64">اشکالاتی که بر آیه: <span class="aya" rel="9_64" data-words="1-2">یحذر المنافقون...</span> ایراد شده و جواب از آنها</span> </h3> <p> مثلا یکی از آن اشکالات این است که: منافقین با اینکه در حقیقت کافر بودند و قرآن را نازل از ناحیه خدا نمی‌دانستند چطور در این آیه فرموده است منافقین می‌ترسند سوره‌ای برایشان نازل شود. </p> <p>اشکال دوم: با اینکه در واقع ایمان نداشتند، چطور صحیح است که بفرماید: سوره برایشان نازل شود مگر بر غیر پیغمبر و مؤمنین (یعنی بر منافقین) هم سوره نازل می‌شود؟. </p> <p>اشکال سوم: ترسیدن از نزول سوره که خود یک حالت درونی جدی است چطور ممکن است با استهزاء جمع شود؟. </p> <p>اشکال چهارم: صدر آیه می‌فرماید منافقین می‌ترسند که سوره‌ای نازل شود آن وقت در ذیل آن می‌فرماید: خدا بیرون می‌کند آنچه را که از آن می‌ترسید و این در حقیقت مثل این می‌ماند که بفرماید: و خدا خارج می‌کند سوره‌ای را و یا خدا خارج خواهد کرد تنزیل   <code class="page" rel="9,442"/> سوره را و در هر حال معنی ندارد. </p> <p>بعضی<span class="footnote" rel="1" title="تفسیر المنار ج ۱۰ ص ۵۲۶">*</span> ها از اشکال اول چنین جواب داده‌اند که جمله‌ <span class="aya" rel="9_64" data-words="1-2">یحذر المنافقون...</span> انشایی است در صورت خبر، و معنایش انشاء است نه خبر، و آن این است که منافقین باید بترسند از اینکه سوره‌ای برایشان نازل شود... </p> <p>لیکن این وجه ضعیف است، چون هیچ دلیلی بر آن نیست، علاوه بر اینکه ذیل آیه با این وجه نمی‌سازد، زیرا معنا ندارد بفرماید: منافقین باید از چنین و چنان بترسند، بگو استهزاء کنید که خدا آنچه را که از آن می‌ترسید بیرون خواهد افکند یعنی آنچه را که واجب شد که از آن بترسید افشاء خواهد کرد، و این هیچ معنایی ندارد. </p> <p>بعضی<span class="footnote" rel="2" title="سوره بقره آیه ۱۰۲">*</span> دیگر گفته‌اند: منافقین از روی استهزاء اظهار ترس می‌کردند، نه اینکه جدا بترسند. </p> <p>لازمه این جواب این است که منافقین نسبت به فاش نشدن کفر و فسق درونیشان اطمینان داشتند، و این چیزی نیست که انسان نسبت به آن اطمینان پیدا کند که احدی نمی‌تواند بر آنها اطلاع یابد. علاوه بر این، قرآن این حرف را تکذیب نموده و در آیات بیشماری داستانهایی از منافقین نقل می‌کند که کفر و فسق و نقشه‌های شومشان را از ترس بر ملا شدن سخت در پنهان داشتن آن سعی می‌کرده‌اند، مانند آیات سوره بقره و سوره منافقین و غیر آن دو. </p> <p>آری، منافقین چون می‌دیدند اسرارشان یکی پس از دیگری فاش می‌شود یقینا از فاش شدن آن بیم داشته‌اند، و معنا ندارد که نسبت به آن اطمینان داشته باشند که الی الابد احدی بدانها راه نمی‌یابد، و اگر اظهار ترس می‌کرده‌اند بمنظور استهزاء بوده، چطور چنین چیزی ممکن است با اینکه خدای تعالی می‌فرماید: <span class="aya" rel="63_4" data-words="14-17">یحسبون کل صیحة علیهم</span><span class="footnote" rel="3" title="هر صدایی که بشنوند بر زیان خویش پندارند سوره منافقون آیه ۴">*</span>. </p> <p>بعضی<span class="footnote" rel="4" title="تفسیر المنار ج ۱۰ ص ۵۲۷">*</span> دیگر از این اشکال چنین جواب داده‌اند: اکثر منافقین در باره دعوت رسول خدا (ص) در شک بودند-نه اینکه یقین به دروغ بودن آن داشتند-و این عده احتمال می‌دادند که سوره‌ای نازل شود و مردم را از منویات ایشان خبردار کند، و این ترس و هراس که از ایشان نقل شده خود اثر طبیعی شک و تردید است، زیرا اگر یقین می‌داشتند به اینکه رسول خدا (ص)، رسول خدا نیست و از ناحیه خدا آیه‌ای نازل نمی‌شود، دیگر معنی نداشت که چنین ترسی در خاطرشان خطور کند، و اگر هم یقین به رسالت او       <code class="page" rel="9,443"/> می‌داشتند باز هم جا نداشت که چنین ترسی به خود راه دهند، چون دلهایشان به نور ایمان آرام و مطمئن می‌بود. </p> <p>این جواب-که تنها جوابی است که بیشتر مفسرین بر آن اعتماد کرده‌اند-هر چند بظاهرش جواب روبراهی است، الا اینکه وقتی می‌تواند ماده اشکال را از بیخ برکند که تعبیر آیه، یخاف المنافقون ان تنزل علیهم سورة و یا نظیر آن می‌بود، که در این صورت صحیح بود بگوئیم خوف، با شک و تردید می‌سازد نه با یقین. </p> <p>و لیکن تعبیر آیه شریفه <em>یخاف المنافقون</em> نیست، بلکه‌ <span class="aya" rel="9_64" data-words="1-2">یحذر المنافقون</span> است. </p> <p>می‌فرماید منافقین از نزول چنین سوره‌ای حذر داشتند نه ترس، و حذر حالتی است که با احتراز و پرهیز آمیخته است، و چنین حالتی صدق نمی‌کند مگر بر کسی که دست به وسائلی زده باشد که خود را از آنچه که می‌ترسد حفظ کند، و از شری که احتمال می‌دهد روی بیاورد نگه بدارد. </p> <p>و <span class="phrase">اگر صرفا شک می‌داشتند و اثری از آن خطر احتمالی ندیده بودند و دست به وسائلی که حفظشان کند نزده بودند، دیگر پرهیز و احتراز در حقشان معنا نداشت، پس اینکه قرآن تعبیر کرده به اینکه منافقین در حذر و احتراز بودند خود شاهد این است که منافقین می‌ترسیدند این بار هم مثل دفعات قبلی که آیات سوره بقره و غیر آن نازل شد و رسوایشان کرد آیه دیگری نازل شود و رسوایشان کند، و بهمین جهت تعبیر کرد به <em rel="fa_9_64_17-17" data-sentence="381:74">حذر</em> نه خوف و شک و تردید، پس، جواب صحیح و بی اشکال همان جوابی است که ما دادیم.</span> </p> <p>اما اشکال دوم که با اینکه منافقین ایمان به خدا و قرآن نداشتند چطور می‌ترسیدند آیه و یا سوره‌ای در باره‌شان نازل شود؟ بعضی‌ها<span class="footnote" rel="1" title="به یاد آرید نعمتی را که خدا بر شما ارزانی داشت و آن کتابی که بر شما نازل کرد، و آن حکمتی را که با آن شما را اندرز می‌دهد سوره بقره آیه ۲۳۱">*</span> از این اشکال چنین جواب داده‌اند که کلمه  <em>علی</em> در جمله‌ <span class="aya" rel="9_64" data-words="3-5">أن تنزل علیهم</span> به معنای کلمه <em>فی-در</em> است هم چنان که در آیه‌ <span class="aya" rel="2_102" data-words="1-8">و اتبعوا ما تتلوا الشیاطین علی ملک سلیمان</span><span class="footnote" rel="2" title="اهل کتاب از تو درخواست می‌کنند که کتابی از آسمان بر ایشان نازل شود سوره نساء آیه ۱۵۳">*</span> علی به معنای <em>فی</em> آمده، و معنای آیه این است:  منافقین می‌ترسیدند که در باره ایشان و در بیان حالشان سوره‌ای نازل شود و از منویات آنها خبر دهد . </p> <p>و این جواب اگر جمله‌ <span class="aya" rel="9_64" data-words="7-10">تنبئهم بما فی قلوبهم</span> نبود جواب بی عیبی بود-چنانچه توضیحش خواهد آمد-. </p> <p>     <code class="page" rel="9,444"/> بعضی<span class="footnote" rel="1" title="تفسیر المنار ج ۱۰ ص ۵۲۷">*</span> دیگر در جواب این اشکال گفته‌اند: ضمیری که در کلمه <em>علیهم</em> است به مؤمنین برمی‌گردد، نه به منافقین، و معنایش این است: منافقین می‌ترسند از اینکه سوره‌ای بر مؤمنین نازل شود و آنها را از آنچه در قلوب منافقین است خبر دهد، و یا خود منافقین را از منویاتشان خبر دهد . </p> <p>بعضی<span class="footnote" rel="2" title="سوره منافقون آیه ۴۰">*</span> دیگر این جواب را رد کرده و گفته‌اند اگر ضمیر <em>علیهم</em> را به مؤمنین برگردانیم تفکیک در ضمائر لازم می‌آید. از این نیز جواب داده‌اند که تفکیک ضمائر عیبی ندارد و منافاتی با بلاغت کلام ندارد، بله، اگر باعث شود که معنای کلام در هم و بر هم و غیر مفهوم بشود البته اشکال دارد، نه در همه جا. </p> <p>بعضی<span class="footnote" rel="3" title="ما به معراج رفتنت، ایمان نمی‌آوریم تا آنکه کتابی بر ما نازل کنی که ما آن را بخوانیم سوره اسری آیه ۹۳">*</span> دیگر این جواب را پسندیده و چنین تایید کرده‌اند که: اصلا تفکیک ضمایر لازم نمی‌آید، برای اینکه قبلا هم ضمیری به مؤمنین برگشته بود و آن ضمیر <em>لیرضوهم</em> بود که می‌فرمود: منافقین برای مؤمنین سوگند می‌خورند تا بدینوسیله ایشان را راضی کنند، پس از آن خدا توبیخشان کرد که اگر ایمان دارید خدا و رسول سزاوارترند که شما آنها را راضی کنید. </p> <p>اینک در این آیه به طریق استیناف مطلب را از سرگرفته و می‌فرماید: منافقین در احترازند که مبادا سوره‌ای بر مؤمنین نازل شود و آنها را از آنچه منافقین در دل نهفته دارند آگاه نماید و در نتیجه وثوق و اطمینانی که مؤمنین به ایشان دارند از بین برود، با این حال که سیاق کلام در باره مؤمنین است اگر ضمیر <em>علیهم</em> را هم به ایشان برگردانیم تفکیکی در ضمایر بوجود نمی‌آید. </p> <p>و لیکن این تایید صحیحی نیست، زیرا پر واضح است و جای هیچ تردیدی نیست که موضوع بحث در این آیات و آیات بسیاری که قبل و بعد از آنها و مربوط به آنها است همه منافقین‌اند، نه مؤمنین، و سیاق، سیاق خطاب به رسول خدا (ص) است نه به مؤمنین، و اگر در جمله‌ <span class="aya" rel="9_62" data-words="1-4">یحلفون بالله لکم لیرضوکم</span> خطاب متوجه مؤمنین شده، در حقیقت التفاتی بوده که بمنظور تذکر به یک غرض خاصی که قبلا شرح دادیم بکار رفته، و بعد از آن، جمله دوباره به سیاق قبلی و اصلی برگشته‌و خطاب را متوجه رسول خدا (ص) نموده، پس معنا ندارد بگوئیم سیاق آیات، سیاق خطاب به مؤمنین است. </p> <p>و اگر سیاق مربوط به مؤمنین بود جا داشت بفرماید: ان تنزل علیکم سورة تنبئکم بما فی قلوبهم-می‌ترسند سوره‌ای بر شما نازل شود و شما را به آنچه آنان در دل نهفته دارند خبر   <code class="page" rel="9,445"/> دهد . و هیچ جا نداشت از این تعبیر عدول نموده و ضمیر را ضمیر غایب <em>علیهم</em> بیاورد، در حالی که قبلا هم در باره مؤمنین سیاق غایبانه‌ای نگذشته بود. </p> <p>علاوه، اینکه گفته است: اینک در این آیه بطرق استیناف مطلب را از سر گرفته  بکلی اتصال و ارتباطی را که در میان آیات مورد بحث بچشم می‌خورد از بین می‌برد، چون در اول گفتار گفتیم این طائفه از آیات یک غرض اصلی و استقلالی دارند که همه مطالبشان در پیرامون آن است. </p> <p>پس آیه شریفه‌ <span class="aya" rel="9_64" data-words="1-2">یحذر المنافقون</span> بیان علت سوگند خوردن منافقین نیست، بلکه مطلب تازه‌ای را شروع کرده تا غرضی را برساند که مجموع آیات یازده‌گانه در مقام رساندن آن غرضند. </p> <p>و کوتاه سخن، آیات قبل از این آیه اسمی از مؤمنین نبرده بود تا ذهن آدمی به آن منعطف و مشغول باشد، و بمحض برخورد به ضمیری احتمال دهد که شاید به ایشان برگردد، با این حال اگر ضمیر را به مؤمنین برگردانیم حق همان است که آن شخص گفته بود که تفکیک ضمیر لازم می‌آید، و انصاف هم این است که این تفکیک با بلاغت منافات دارد، زیرا باعث ابهام و پیچیدگی گفتار می‌شود. </p> <p>پس، حق این است که ضمیر <em>علیهم</em> به منافقین برمی‌گردد-هم چنان که ما هم قبلا گفته بودیم-و این اشکال که با نداشتن ایمان چطور ممکن است خداوند بفرماید: نازل شود سوره‌ای بر ایشان، یعنی منافقین وارد نیست، زیرا منافقین در میان مؤمنین می‌زیستند و از آنها جدا و متمایز نبودند، و با چنین آمیختگی مانعی ندارد نزول سوره بر مؤمنین را نزول بر منافقین نیز بدانیم، هم چنان که نظیر این تعبیر را در مورد مؤمنین کرده و فرموده: <span class="aya" rel="2_231" data-words="30-44">و اذکروا نعمت الله علیکم و ما أنزل علیکم من الکتاب و الحکمة یعظکم به</span><span class="footnote" rel="1" title="مجمع البیان ج ۵ ص ۴۶">*</span>. </p> <p>و نظیر آن را در باره اهل کتاب هم تعبیر کرده و فرموده: <span class="aya" rel="4_153" data-words="1-9">یسئلک أهل الکتاب أن تنزل علیهم کتابا من السماء</span><span class="footnote" rel="2" title="مفردات راغب ماده &lt;em&gt;خوض&lt;/em&gt; ">*</span> و نیز در باره مشرکین در حکایتی از ایشان چنین فرموده: <span class="aya" rel="17_93" data-words="11-19">و لن نؤمن لرقیک حتی تنزل علینا کتابا نقرؤه</span><span class="footnote" rel="3" title="سوره بقره آیه ۱۴">*</span>. </p> <p>       <code class="page" rel="9,446"/> و نسبت منافقین با اینکه در میان مؤمنین قرار داشتند و جزو ایشان بحساب می‌آمدند در نزول قرآن بر ایشان دورتر از نسبت مشرکین و اهل کتاب که نبود، پس چطور قرآن نزول آیه را بر مشرکین و اهل کتاب نسبت می‌دهد و شما هیچ وحشتی نمی‌کنید، اما اینجا که نزول آن را به منافقین نسبت داده تعجب و اشکال می‌کنید؟. </p> <p><span class="phrase">نزول و انزال و تنزیل گاهی به عنایت انتهاء با کلمه <em rel="fa_9_74_41-41" data-sentence="50:127">الی</em> متعدی می‌شود و گاهی به عنایت بلندی و آمدن از بالا با کلمه <em>علی</em> متعدی می‌گردد، و در تعبیرات قرآن هر دو جورش بسیار آمده.</span> و منظور از نازل شدن کتاب به قومی و یا بر قومی این است که آن کتاب (آن آیه، آن سوره) متعرض حال آن قوم و بیان مطلبی در باره ایشان شده، که در دنیا و آخرتشان سودمند می‌باشد. </p> <p>و اما اشکال سوم که بر حذر بودن که یک حالت درونی و جدی است با استهزاء چطور می‌سازد؟ بعضی<span class="footnote" rel="1" title="مفردات راغب ماده &lt;em&gt;طوف&lt;/em&gt; ">*</span> از آن اینطور جواب داده‌اند که از جمله‌ <span class="aya" rel="9_64" data-words="11-12">قل استهزؤا</span> برمی‌آید که حذر ایشان جدی نبوده بلکه بعنوان استهزاء حالت حذر و ترس به خود می‌گرفته‌اند. </p> <p>و این جواب صحیح نیست، زیرا آیات بسیاری که قبل از این آیات در سوره بقره و نساء و سوره‌های دیگر در باره ایشان نازل شده و بسیاری از نیات سوء آنان را فاش کرده بود همه دلالت دارند بر اینکه حذر و ترس منافقین جدی بوده نه بعنوان استهزاء. </p> <p>علاوه، خدای تعالی تعبیراتی در باره ایشان کرده که همه از ترس واقعی آنان حکایت می‌کند، مثلا در سوره منافقین فرموده: <span class="aya" rel="63_4" data-words="14-17">یحسبون کل صیحة علیهم-</span> از هر صدایی می‌ترسند و خیال می‌کند علیه آنهاست<span class="footnote" rel="2" title="تفسیر المنار ج ۱۰ ص ۵۳۲">*</span> و در سوره <em>بقره</em> آیه"19"مثلی در باره ایشان آورده و فرموده:  <span class="aya" rel="2_19" data-words="11-18">یجعلون أصابعهم فی آذانهم من الصواعق حذر الموت-</span> انگشتان خود را در گوش خود می‌گذارند از ترس صاعقه که مبادا عذابی باشد که بر ایشان نازل می‌شود . </p> <p>و حق مطلب این است که استهزاء منافقین همان نفاقشان بوده، که در ظاهر و به زبان اظهاراتی می‌کرده‌اند که مخالف با عقیده باطنیشان بوده، آیه شریفه‌ <span class="aya" rel="2_14" data-words="1-18">و إذا لقوا الذین آمنوا قالوا آمنا و إذا خلوا إلی شیاطینهم قالوا إنا معکم إنما نحن مستهزؤن</span><span class="footnote" rel="3" title="هر که را خدا هدایت کند هم اوست که هدایت یافته سوره اعراف آیه ۱۷۸">*</span> هم این معنا را تایید می‌کند. </p> <p>و اما اشکال چهارم که صدر و ذیل آیه با هم نمی‌سازد، جوابش این است که آن چیزی       <code class="page" rel="9,447"/> که از آن احتراز داشتند در حقیقت فاش شدن نفاق، و برملا شدن نیات و عقائد درونیشان بوده، و اگر از نزول سوره می‌ترسیده‌اند برای همین بوده، پس محذوری که در صدر و ذیل آیه آمده یکی است، و معنای جمله‌ <span class="aya" rel="9_64" data-words="13-17">إن الله مخرج ما تحذرون</span> این است که خدا ظاهر و فاش خواهد کرد آن نفاقی را که پنهان کرده‌اید و از آنچه در دلها نهفته دارید خبر خواهد داد. </p> <h3> <span class="title" rel="9_64 9_65 9_66 9_67 9_68 9_69 9_70 9_71 9_72 9_73 9_74">جواب منافقین به سؤال از رفتار توطئه‌گرانه‌شان</span> </h3> <p> <code class="aya" rel="9_65"/> <span class="aya" rel="9_65" data-words="1-18">و لئن سألتهم لیقولن إنما کنا نخوض و نلعب قل أ بالله و آیاته و رسوله کنتم تستهزؤن</span> کلمه <em>خوض</em> بطوری که در مجمع البیان گفته به معنای فرو رفتن پا در مایعی از قبیل آب و یا گل است، و لیکن استعمالش در غیر آن دو شایع شده<span class="footnote" rel="1" title="حکایت آن کس را که آیه‌های خویش بدو تعلیم دادیم پس برهنه گشت (و بیرون شد) از آنها و شیطان بدنبالش افتاد و در نتیجه از گمراهان گردید برای اینان بخوان و اگر ما به مشیت خود می‌خواستیم با آن آیات او را رفعت مقام می‌بخشیدیم و لیکن او به زمین فرو ماند و پیرو هوای نفس گردید سوره اعراف آیه ۱۷۵ و ۱۷۶">*</span>. </p> <p>راغب در مفردات می‌گوید: کلمه <em>خوض</em> به معنای عبور در آب است و لیکن بطور کنایه در اقدام به امور هم استعمال می‌شود و در قرآن در بیشتر مواردی که آمده مواردی است که اقدام و شروع در آنها مذموم است<span class="footnote" rel="2" title="کسانی که ایمان آورده و سپس کافر شدند، و باز ایمان آوردند و سپس کافر شدند و در این بار کفر بیشتری ورزیدند چنین انتظاری نداشته باشند که خداوند ایشان را بیامرزد و نه اینکه براهی هدایت کند">*</span>. </p> <p><span class="phrase">در این آیه نفرموده که از منافقین چه چیز را بپرسی، همین قدر فرموده که اگر از آنها بپرسی، و بیان نکرده آن چیست که اگر رسول خدا (ص) از ایشان پرسشی کند، از آن چیز پرسش خواهد کرد، و لیکن جمله‌ <span class="aya" rel="9_65" data-words="4-9">لیقولن إنما کنا نخوض و نلعب</span> با در نظر گرفتن سیاقی که دارد، و کلمه <em rel="fa_9_65_5-5" data-sentence="307:276">انما</em> که در آن هست دلالت دارد بر اینکه کاری بوده که از ایشان سر زده و تا اندازه‌ای به رسول خدا (ص) ارتباط داشته و عملی مرئی بوده که بیننده را به سوء ظن وا میداشته، و منافقین نمی‌توانسته‌اند با عذر و بهانه آن را توجیه کنند، مگر اینکه بگویند داشتیم بازی می‌کردیم و قصد دیگری نداشتیم.</span> </p> <p>و این خوض و لعب که با آن عذر خواستند از اعمال زشتی است که هیچ انسانی در حال عادی به آن اعتراف نمی‌کند تا چه رسد به مؤمنین و کسانی که تظاهر به ایمان می‌کنند، آنهم مخصوصا در عملی که راجع و مربوط به خدا و رسول باشد، چیزی که هست منافقین وجه دیگری که عمل خود را با آن توجیه کنند نیافتند مگر اینکه بگویند مقصود ما بازی و خوض بوده. </p> <p>بهمین جهت به رسول گرامی‌اش دستور می‌دهد که بر عذری که آورده‌اند توبیخشان کند، و چنین فرموده: بگو آیا به خدا و آیات و فرستاده او استهزاء می‌کردید آن گاه در آخر     <code class="page" rel="9,448"/> آیات عملشان را تفسیر نموده و چنین فرموده: اینها به خدا قسم می‌خورند که نگفتند، و حال آنکه به تحقیق کلمه کفر را گفتند و بعد از اینکه اسلام آوردند کافر شدند و به کاری دست زدند که از آن می‌ترسیدند... . </p> <p>و از مجموع همه این قرائن بدست می‌آید که منافقین قصد سویی نسبت به رسول خدا (ص) داشتند و می‌خواستند آن حضرت را به قتل برسانند، و حتی دست به کار نیز شده بودند و در حین عمل حرف کفرآمیزی هم زده بودند و لیکن تیرشان به خطا رفت و شرشان از آن جناب برگردید، و چون به نتیجه نرسیدند و نقشه‌شان فاش گردید، رسول خدا (ص) پرسید که می‌خواستید چه بکنید؟ چنین عذر آوردند که ما داشتیم بازی می‌کردیم، پس رسول خدا  (ص) توبیخشان کرد و به آنها چنین فرمود: آیا به خدا و رسول او و آیاتش استهزاء می‌کردید؟ خداوند هم عذرشان را رد نمود و قصد واقعی آنان را بر ملا ساخت. </p> <p>و کوتاه سخن، معنای آیه این است: من سوگند می‌خورم که اگر از ایشان بپرسی که چه می‌کردید، و مقصودتان از این حرکات بی هنگام چه بوده است؟ با اینکه کاملا هویدا بود که قصد جان تو را داشته‌اند مع ذلک خواهند گفت: ما قصد سویی نداشتیم، و منظورمان از این کارهایی که تو را به گمان بد انداخته این بود که تفریحی کرده باشیم، به همین منظور داشتیم مانند سواران بازی می‌کردیم. </p> <p>این اعتذار از ایشان در حقیقت استهزاء به خدا و آیات و رسول او بود، برای اینکه خود اعتراف دارند به اینکه آن کار را که کردند از راه بازی و خوض کرده‌اند، حال که خودشان اعتراف دارند پس به ایشان بگو: آیا به خدا و آیات او و رسولش استهزاء می‌کردید؟ یعنی آیا از عمل زشتی که کرده‌اید با یک عمل زشت دیگر که خود کفر به خدا است عذر خواهی می‌کنید؟ و بعید هم نیست که غرض اصلی بیان این جهت باشد که این خوض و لعب استهزاء به رسول است، و اگر خدا و آیاتش را هم ذکر کرده برای این بوده که دلالت کند بر اینکه استهزاء به رسول که خود آیتی از آیات خدا است استهزاء به آیات خدا نیز هست، و استهزاء به آیات خدا استهزاء به خدای عظیم است، پس استهزاء به رسول خدا (ص) استهزاء به خدا و آیاتش نیز هست. <code class="aya" rel="9_66"/> <span class="aya" rel="9_66" data-words="1-13">لا تعتذروا قد کفرتم بعد إیمانکم إن نعف عن طائفة منکم نعذب طائفة...</span> راغب در مفردات در معنای کلمه <em>طائفة</em> می‌گوید: <em>طوف</em> به معنای گشتن دور چیزی است و به همین جهت پاسبانی را که در اطراف خانه‌های یک محله می‌گردد و حراست می‌کند <em>طائف</em> می‌نامند-تا آنجا که می‌گویند-و طائفه از مردم، جماعتی از ایشان است، و<code class="page" rel="9,449"/> طائفه از هر چیز یک قطعه از آن است. </p> <p>بعضی‌ها در آیه‌ <span class="aya" rel="9_122" data-words="7-17">فلو لا نفر من کل فرقة منهم طائفة لیتفقهوا فی الدین</span> گفته‌اند: این کلمه گاهی به یک نفر و بیش از یک نفر گفته می‌شود و بر همین قول آیه‌ <span class="aya" rel="49_9" data-words="1-5">و إن طائفتان من المؤمنین</span> و آیه‌ <span class="aya" rel="3_122" data-words="1-4">إذ همت طائفتان منکم</span> را حمل کرده‌اند. </p> <p>و طائفه اگر در معنای جمع استعمال شود، جمع طائف می‌باشد، و اگر در معنای مفرد باشد در آن صورت می‌توان گفت که این کلمه، کلمه جمعی است که بطور کنایه در واحد بکار رفته، و صحیح هم هست که بگوئیم <em>طائفة</em> مانند <em>راویة</em> و <em>علامة</em> و امثال اینها است  (که حرف <em>تاء</em> در آنها علامت تاکید و کثرت است)<span class="footnote" rel="1" title="تفسیر المنار ج ۱۰ ص ۵۳۱">*</span>. </p> <p>یکی از مفسرین<span class="footnote" rel="2" title="مجمع البیان ج ۵ ص ۵۲">*</span> این قول را که کلمه طائفه بر یکی و دو تای از مردم نیز اطلاق می‌شود هم چنان که بر سه تا به بالا اطلاق می‌شود، تخطئه کرده، و آن قدر مبالغه کرده که آن را غلط خوانده است و حال آنکه هیچ دلیلی بر گفته‌اش ندارد، و در ماده این کلمه هیچ عدد معینی قرار نگرفته و اطلاقش بر یک قطعه از هر چیز خود مؤید این است که در یکی استعمال می‌شود. </p> <p>آیه مورد بحث نهی می‌کند منافقین را از عذر خواهی و اینکه این عذر خواهی فائده ندارد و لغو است، برای اینکه شما بعد از ایمانتان کافر شدید و بعد از حکم به کفر، دیگر چه فائده‌ای ممکن است در عذر خواهی بوده باشد. </p> <h3> <span class="title" rel="9_66">مراد از ایمان منافقین در جمله: <span class="aya" rel="9_66" data-words="3-6">قد کفرتم بعد إیمانکم</span> </span> </h3> <p> و اینکه فرمود: <em>بعد از ایمانتان</em> منظور از ایمان منافقین، ایمان ظاهری آنان است، یعنی همان تظاهری که به ایمان می‌کرده‌اند (و از نظر فقه دین محکوم به مسلمانی شده بودند)، و گر نه اگر براستی دارای حقیقت ایمان و آن هدایت الهی بودند دیگر دچار گمراهی نمی‌شدند، آیه‌ <span class="aya" rel="9_74" data-words="5-13">و لقد قالوا کلمة الکفر و کفروا بعد إسلامهم</span> که در آخر آیات مورد بحث قرار دارد و بجای ایمان اسلام را آورده-که معنایش گفتن شهادتین است-این معنا را تایید می‌کند. </p> <p>ممکن هم هست بگوئیم یکی از مراتب ایمان، اعتقاد و اذعان خیلی ضعیفی است که احتمال از بین رفتن هم دارد، مانند ایمان بیماردلان که خدای تعالی آنها را در شمار مؤمنین آورده، و آن وقت ایشان را بامنافقین دانسته نه از منافقین، و اگر ما بتوانیم چنین مرتبه ضعیفی از ایمان را که قابل زوال باشد فرض کنیم، دیگر چه مانعی دارد افرادی دارای ایمان باشند و بعد     <code class="page" rel="9,450"/> از ایمانشان بطرف کفر بروند. </p> <p>و چطور چنین فرضی ممکن نیست، و حال آنکه خدای تعالی کسانی را سراغ داده که از ایمانی قوی دست برداشته و بطرف کفر گرائیده‌اند، مانند آن کسی که در آیه‌ <span class="aya" rel="7_175-176" data-words="1-27">و اتل علیهم نبأ الذی آتیناه آیاتنا فانسلخ منها فأتبعه الشیطان فکان من الغاوین، و لو شئنا لرفعناه بها و لکنه أخلد إلی الأرض و اتبع هواه</span><span class="footnote" rel="1" title="مفردات راغب ماده &lt;em&gt;خلق&lt;/em&gt;">*</span> داستانش را آورده. </p> <p>و نیز آیه‌ <span class="aya" rel="4_137" data-words="1-12">إن الذین آمنوا ثم کفروا ثم آمنوا ثم کفروا ثم ازدادوا کفرا...</span><span class="footnote" rel="2" title="این جمله یکی از مثالهای عرب است که وقتی می‌خواهند بگویند چقدر این داستان شبیه به آن داستان و آن پیش آمد است می‌گویند چقدر امشب شبیه دیشب است ">*</span> و آیات بسیاری دیگر که در آنها متعرض کفر بعد از ایمان شده، همه وجود چنین مرتبه‌ای از ایمان را ممکن می‌دانند، پس چه مانعی دارد که اعتقاد، ما دام که اعتقاد است و به مرحله اوج نرسیده از قلب زایل شود. </p> <p>بله، آن ایمان مستقر و اعتقاد راسخ است که دیگر ممکن نیست از بین برود و خدا هم در باره‌اش فرموده: <span class="aya" rel="7_178" data-words="1-5">من یهد الله فهو المهتدی</span><span class="footnote" rel="3" title="به تحقیق کافر شدند آنهایی که گفتند خداوند سومی سه کس است سوره مائده آیه ۷۳">*</span> و نیز فرموده: <span class="aya" rel="16_37" data-words="5-10">فإن الله لا یهدی من یضل</span><span class="footnote" rel="4" title="خداوند کسی را که گمراهش کند هدایت نمی‌کند سوره نحل آیه ۳۷">*</span>. </p> <p>و جمله‌ <span class="aya" rel="9_66" data-words="7-13">إن نعف عن طائفة منکم نعذب طائفة</span> دلالت دارد بر اینکه منافقین نامبرده و مورد گفتگوی این آیات، عده زیادی بوده‌اند و کلمه عذاب برایشان حتمی شده، و دیگر قابل برگشت نبوده‌اند حال، اگر بخاطر پاره‌ای مصالح عده‌ای از ایشان مورد عفو قرار گیرند، باری، بقیه باید عذاب شوند، آنچه از نظم و سیاق آیه استفاده می‌شود این است. و به عبارت دیگر در این جمله رابطه‌ای که میان شرط (إن) و جزا (نعذب) هست در حقیقت رابطه‌ایست تبعی و طفیلی و اصل آن رابطه‌ای است که میان جزا و یک امر دیگری برقرار است که شرط متعلق آن است، و آن این است که عذاب بر همه آنان واجب است، حال اگر بعضی از ایشان عفو شوند بقیه بدون تخلف عذاب خواهند شد. </p>   <p>سوره نساء آیه 137     <code class="page" rel="9,451"/> از آنچه گذشت معلوم شد که اولا وجه ترتب جمله‌ <span class="aya" rel="9_66" data-words="12-13">نعذب طائفة</span> بر جمله‌ <span class="aya" rel="9_66" data-words="7-10">إن نعف عن طائفة</span> چیست، و این اشکال که بعضی‌ها<span class="footnote" rel="1" title="(و بجای استفاده از قرآن) بهره خود را تکذیب آن قرار می‌دهید سوره واقعه آیه ۸۲">*</span> بر آیه کرده و گفته‌اند چه ملازمه‌ای میان عفو از بعضی و عذاب بعضی هست و این شرطیت چه معنایی دارد؟ وارد نیست. </p> <p>و جوابش این است که: ملازمه و لزوم در اصل، میان وجوب نزول عذاب بر جماعت و میان نزول بر بعض بوده، سپس این ملازمه از این دو طرف بجای دیگری یعنی به میان عفو از بعض و نزول بر بعض منتقل شده است. </p> <p>و ثانیا، منظور از عفو ترک عذاب است بخاطر مصلحتی از مصالح دین، نه اینکه‌به معنی آمرزش باشد که مستند به توبه است، چون هیچ وجهی بنظر نمی‌رسد که بخاطر آن صحیح باشد بگوئیم اگر طائفه‌ای از شما را بخاطر توبه‌شان بیامرزیم، طائفه دیگر را بخاطر جرمشان عذاب خواهیم کرد با اینکه اگر منافقین همه‌شان توبه کنند بطور قطع همه آمرزیده خواهند شد. </p> <p>به شهادت اینکه خود خدای تعالی همه را دعوت به توبه کرده و فرموده: <span class="aya" rel="9_74" data-words="30-45">فإن یتوبوا یک خیرا لهم و إن یتولوا یعذبهم الله عذابا ألیما فی الدنیا و الآخرة</span>. </p> <p>ثالثا، عفو و بلکه عذاب مذکور در آیه، عفو کردن و نکردن از عذاب دنیوی است، چون به نص آیات قرآنی عفو از عذاب اخروی ممکن نیست مگر بوسیله توبه یا بوسیله شفاعت، و فرض اینجاست که در مورد منافقین نه توبه‌ای در کار است و نه شفاعتی، اما توبه، مشخص شد که مورد نظر آیه نیست. و اما شفاعت، آنهم با آیات شفاعت ثابت شده که شفاعت در آخرت جز به مؤمنینی که ایمانشان مورد رضایت باشد نمی‌رسد، و ما بحث از آن را در جلد اول این کتاب گذراندیم، پس، قطعا مقصود از عفو، عفو دنیوی و مقصود از عذاب، عذاب دنیوی است. </p> <h3> <span class="title" rel="9_66">عفو و عذاب در جمله: <span class="aya" rel="9_66" data-words="7-13">إن نعف عن طائفة منکم نعذب طائفة</span> عفو دنیوی و عذاب دنیوی است</span> </h3> <p> و رابعا، هیچ مانعی نیست که بگوئیم آیه‌ <span class="aya" rel="9_66" data-words="1-10">لا تعتذروا قد کفرتم بعد إیمانکم إن نعف عن طائفة...</span> تتمه کلام رسول خدا (ص) و منظور از عفو و عذاب، عفو و عذاب رسول خدا (ص) از ایشان است، که یکی را سیاست کند، و آن دیگری را عفو نماید. </p> <p>لیکن ظاهر آیات بعدی این است که این جمله کلام خود خدای تعالی و خطاب به منافقین است، و بدین جهت باید گفت: در آیه التفاتی بکار رفته، چون قبلا روی سخن با رسول خدا (ص) بود، اینک در این جمله خطاب را از رسول خدا (ص)   <code class="page" rel="9,452"/> به منافقین برگردانیده تا بفهماند که بخاطر این عملشان در شدت خشم و غضب است، آن قدر که اکتفاء نکرد به اینکه دیگران او را رسول خدا معرفی کنند، بلکه خودش برخاست و شخصا مردم را مخاطب قرار داد و آنان را از عذابی واقع شدنی و عذابی که مفری از آن نیست بترسانید. </p> <h3> <span class="title" rel="9_64 9_65 9_66 9_67 9_68 9_69 9_70 9_71 9_72 9_73 9_74">اوصاف عمومی و جامع منافقین</span> </h3> <p> <code class="aya" rel="9_67"/> <span class="aya" rel="9_67" data-words="1-6">المنافقون و المنافقات بعضهم من بعض</span>... <span class="aya" rel="9_67-68" data-words="36-42">و لعنهم الله و لهم عذاب مقیم</span> مفسرین گفته‌اند که این دو آیه جمله مستانفه هستند که حال عموم منافقین را متعرض شده و اوصاف عمومی و جامع ایشان را به عنوان معرفی برمی‌شمارند، و کیفری را که خداوند در عاقبت امرشان به ایشان می‌دهد نام برده آن گاه متعرض حال عموم مؤمنین شده ایشان را هم به صفات جامعی که دارند معرفی نموده و مطالبی که مایه تنبیه و بیداری ایشان است ذکر می‌کند. تا سخن در باره آنان درست در مقابل سخنانی باشد که در باره منافقین به میان آمده، دلیل این معنا این است که جزای کفار را با منافقین یک جا آورده و فرموده: <code class="aya" rel="9_68"/> <span class="aya" rel="9_68" data-words="1-7">وعد الله المنافقین و المنافقات و الکفار...</span>. </p> <p>ظاهر امر این است که این آیه در مقام تعلیل جمله‌ <span class="aya" rel="9_66" data-words="7-13">إن نعف عن طائفة منکم نعذب طائفة</span> است که در آیه قبلی بود، و سیاق مخاطب بودن منافقین هنوز باقی است و قطع نشده. </p> <p>پس آیه قبلی چون دلالت می‌کرد بر اینکه خداوند منافقین را رها نمی‌کند تا آنکه بجرم نفاقشان عذابشان کندو اگر بعضی از ایشان را بخاطر حکمت و مصلحتی عفو کند، دیگران را عذاب خواهد کرد لذا جای این سؤال بود که کسی بپرسد: چه معنا دارد که عده‌ای را بخاطر عفو رها کند و عده دیگری را دستگیر و عذاب کند؟ و آیا این از باب: <span class="poem">ستم کرد در بلخ آهنگری‌ / به شوشتر زدند گردن مسگری</span> نیست؟ و چون جای این سؤال بوده سبب را ذکر کرده تا جواب این اشکال داده شده باشد. و سبب این است که چون منافقین همه سر و ته یک کرباسند و در صفات خبیث و اعمال زشت با هم شرکت دارند، قهرا در کیفر اعمال و عاقبت احوال نیز با هم شریکند. </p> <p>و اگر زنان منافق را هم ذکر کرده با اینکه قبلا صحبتی از زنان منافق به میان نیامده بود، بعید نیست برای این باشد که شدت ارتباط و کمال اتحاد میان آنان را برساند و بفهماند که در صفات نفسانی همه یک جورند، و نیز اشاره کرده باشد به اینکه پاره‌ای از زنان نیز اعضای مؤثری هستند در اجراء برنامه‌های منافقین و رل‌های مهمی را می‌توانند در این جامعه فاسد بازی کنند. </p> <p>پس، معنای آیه این شد که: نباید کسی تعجب کند که چطور خداوند بعضی از منافقین<code class="page" rel="9,453"/> را به علتی رها کرد و بعضی دیگر را عذاب می‌کند، زیرا زنان و مردان منافق محکوم به نوعی وحدت روحی هستند که همه را بصورت یک فرد درمی‌آورد و همه را در اوصاف و اعمال و کیفر الهی شریک می‌سازد، و به همین جهت صحیح است که گفته شود: اگر ما بعضی را عفو کنیم بعض دیگر را عذاب خواهیم کرد . </p> <p>آری، همه منافقین امر به منکر و نهی از معروف می‌کردند و از انفاق در راه خدا خودداری می‌نمودند. و به عبارت دیگر با اعراض از یاد خدا، خدا را فراموش کرده بودند، و چون مردمی فاسق و خارج از زی بندگی بودند خدا هم آنان را فراموش کرد و آن پاداشهایی که به بندگان خود-که همواره به یاد مقام پروردگارشان بودند-داده بود به آنها نداد. </p> <p>آن گاه وعده‌ای را که به منافقین داده بیان نمود و فرمود: <span class="aya" rel="9_68" data-words="1-7">وعد الله المنافقین و المنافقات و الکفار-</span> اگر کفار را عطف به منافقین کرد برای این است که منافقین نیز کافرند- <span class="aya" rel="9_68" data-words="8-13">نار جهنم خالدین فیها هی حسبهم</span> همین کیفر ایشان را بس است، کیفری است که بغیر ایشان نمی‌رسد <span class="aya" rel="9_68" data-words="14-16">و لعنهم الله</span> و ایشان را دور کرد <span class="aya" rel="9_68" data-words="17-20">و لهم عذاب مقیم</span> ایشان را است عذابی ثابت که هرگز زایل نمی‌شود و تمامی ندارد. </p> <p>از این بیان روشن گردید که جمله‌ <span class="aya" rel="9_67" data-words="16-18">نسوا الله فنسیهم...</span>، بیان جمله قبلی است که فرمود: <span class="aya" rel="9_67" data-words="7-15">یأمرون بالمنکر و ینهون عن المعروف و یقبضون أیدیهم</span> و از این بیان این نتیجه استفاده می‌شود که امر به معروف و نهی از منکر و انفاق در راه خدا، ذکر خداست. </p> <p><code class="aya" rel="9_69"/> <span class="aya" rel="9_69" data-words="1-14">کالذین من قبلکم کانوا أشد منکم قوة و أکثر أموالا و أولادا فاستمتعوا بخلاقهم...</span> <span class="phrase">راغب گفته است: کلمه <em rel="fa_9_69_14-14" data-sentence="20:271">خلاق</em> فضیلتی است که آدمی آن را با خلق خود کسب نماید، و به همین معنا است در آنجا که می‌فرماید: <span class="aya" rel="2_200" data-words="19-25">و ما له فی الآخرة من خلاق</span><span class="footnote" rel="1" title="و خدا مردم تبه‌کار را هدایت نمی‌کند سوره توبه آیه ۲۴">*</span>.</span> و سایرین، کلمه نامبرده را به مطلق بهره و نصیب معنا کرده‌اند. </p> <p>این آیه تتمه خطابی است که در جمله‌ <span class="aya" rel="9_66" data-words="1-6">لا تعتذروا قد کفرتم بعد إیمانکم</span> منافقین مخاطب آن بودند، و هر دو آیه در یک سیاق متصل قرار دارند. در این آیه حال منافقین تشبیه شده به حال کفار و منافقینی که قبل از ایشان بودند و این قیاس را بدان جهت آورد تا بر مطلبی که در جمله‌ <span class="aya" rel="9_67" data-words="1-6">المنافقون و المنافقات بعضهم من بعض</span> و اینکه منافقین و کفار در اعراض از یاد خدا و سرگرمی به متاع دنیا و استهزاء به آیات خدا و سرانجام بی نتیجه ماندن اعمالشان در دنیا و   <code class="page" rel="9,454"/> آخرت مثل همند، استشهاد کند. </p> <p>و معنای آیه-و خدا داناتر است-این است که: شما منافقین مانند کفار و منافقینی هستید که قبل از شما بودند، آنها دارای نیرو و ثروت و اولاد بودند، بلکه ثروت و اولاد آنها از شما بیشتر بود، سرگرم بهره خود از دنیا شدند و از زندگی، سعادتی کسب نکردند. </p> <p>نتیجه این همانندی این است که شما سرگرم لذت مادی شدید همانطور که آنها شدند، شما آیات خدا را استهزاء کردید هم چنان که آنها استهزاء کردند، اعمالتان در دنیا و آخرت حبط و بی نتیجه شد هم چنان که از آنان شد، شما زیانکار شدید هم چنان که آنها شدند، و به همین جهت به شما وعده آتش جاودانه داد و از رحمت خود دور کرد. </p> <p>اینکه فرمود آنها از شما از نظر نیرو و مال و اولاد قوی‌تر بودند اشاره به این است که آنها نتوانستند خدا را عاجز کنند و این قوت و نیرو بلای حبط عمل و خسران را از آنها دفع نکرد پس شما چطور می‌توانید با اینکه قوت و اموال و اولادتان از آنها کمتر است؟ ! <code class="aya" rel="9_70"/> <span class="aya" rel="9_70" data-words="1-21">أ لم یأتهم نبأ الذین من قبلهم قوم نوح و عاد و ثمود و قوم إبراهیم و أصحاب مدین و المؤتفکات...</span> در این آیه به سیاق چند آیه قبل که خطاب در آنها به رسول خدا (ص) بود برگشته و منافقین غایب فرض شده‌اند و رسول خدا (ص) حاضر، تا رسول خدا  (ص) داستانهایی را که قرآن از امم گذشته آورده برایشان بخواند و تذکر دهد که مگر داستان قوم نوح را نشنیدید که چگونه خدای سبحان تمامی آنها را غرق کرد؟ و قوم هود که خداوند بوسیله بادی صرصر و بی رحم همه را زنده به گور ساخت و قوم صالح که خدا با زلزله زیر و رویشان کرد و قوم ابراهیم که خدا پادشاهشان نمرود را بکشت و نعمت خود را از آنان سلب فرمود، و مؤتفکات، یعنی شهرها و دهاتی از دهات قوم لوط که زیر و رو شدند-کلمه مؤتفکات از  <em>ائتفکت الارض</em> است، که به معنای زیر و رو شدن زمین است. </p> <p> <span class="aya" rel="9_70" data-words="22-24">أتتهم رسلهم بالبینات</span> -یعنی با آیات و ادله و براهین واضح. این جمله بیان اجمالی همان نبای است که در صدر آیه بود، پس معنا چنین می‌شود: داستان قوم نوح و عاد و ثمود و سایرین این بود که پیغمبران آنان هر یک برای قوم خود آیات بینه و برهانهای روشن آوردند ولی آنها تکذیب کردند و عاقبت امرشان به هلاکتشان انجامید، و این از سنت خدا نیست که به قومی ستم کند، این خود آنان بودند که به خود ستم کردند، زیرا خدای تعالی حق و باطل را برای آنان روشن ساخت و راه رشد را از بیراهه جدا کرد و هدایت را از ضلالت مشخص نمود، و لیکن این اقوام و امتهاخودشان به خود ستم کردند، یعنی سرگرم تمتع از بهره دنیائیشان<code class="page" rel="9,455"/> شده آیات خدا را استهزاء و انبیای او را تکذیب نمودند. </p> <h3> <span class="title" rel="9_64 9_65 9_66 9_67 9_68 9_69 9_70 9_71 9_72 9_73 9_74">بیان حال عامه مؤمنین</span> </h3> <p><code class="aya" rel="9_71"/> <span class="aya" rel="9_71" data-words="1-7">و المؤمنون و المؤمنات بعضهم أولیاء بعض...</span> بعد از آن تذکر و بیان حال منافقین، اینک حال عامه مؤمنین را بیان می‌کند و می‌فرماید: مردان و زنان با ایمان اولیای یکدیگرند ، تا منافقین بدانند نقطه مقابل ایشان مؤمنین هستند که مردان و زنانشان با همه کثرت و پراکندگی افرادشان همه در حکم یک تن واحدند، و به همین جهت بعضی از ایشان امور بعضی دیگر را عهده‌دار می‌شوند. </p> <p>و به همین جهت است که هر کدام دیگری را به معروف امر می‌کند و از منکر نهی می‌نماید. آری، بخاطر ولایت داشتن ایشان در امور یکدیگر است-آنهم ولایتی که تا کوچکترین افراد اجتماع راه دارد-که به خود اجازه می‌دهند هر یک دیگری را به معروف واداشته و از منکر باز بدارد. </p> <p>آن گاه مؤمنین را به وصف دیگری توصیف نموده می‌فرماید: <span class="aya" rel="9_71" data-words="14-19">و یقیمون الصلاة و یؤتون الزکاة</span> نماز به پا می‌دارند و زکات می‌پردازند، و این نماز و زکات دو رکن وثیق در شریعت اسلام است، اما نماز رکن عبادات غیر مالی است که رابط میان خدا و خلق است، و اما زکات رابطه‌ای است که در معاملات میان خود مردم برقرار است. </p> <p>سپس وصف دیگری از ایشان را برشمرده، می‌فرماید: <span class="aya" rel="9_71" data-words="20-24">و یطیعون الله و رسوله</span>، در این جمله تمامی احکام شرعی را در یک جمله کوتاه <em>اطاعت خدا</em> و تمامی احکام ولایتی که پیغمبر در اداره امور امت و اصلاح شؤون ایشان دارد، از قبیل فرامین جنگی و احکام قضایی و اجرای حدود و امثال آن را در یک جمله کوتاه <em>اطاعت رسول</em> جمع کرده است. </p> <p>هر چند می‌توان گفت که اطاعت احکام خدا که از آسمان نازل شده از یک نظر دیگر اطاعت رسول است، زیرا این رسول است که برای دعوت به اصول و فروع دین قیام نموده، پس اطاعت احکام خدا اطاعت او نیز هست. </p> <p> <span class="aya" rel="9_71" data-words="25-27">أولئک سیرحمهم الله</span> -در این جمله از این معنا خبر می‌دهد که قضای الهی شامل حال این گونه افراد شده و رحمت او اشخاص متصف به این صفات را در برخواهد گرفت. و گویا این جمله را آورد تا مقابل آن جمله‌ای قرار گیرد که در باره منافقین فرموده بود: <span class="aya" rel="9_67" data-words="16-18">نسوا الله فنسیهم</span>. و نیز ظاهرا جمله‌ <span class="aya" rel="9_71" data-words="28-31">إن الله عزیز حکیم</span> را آورد تا رحمت خود را تعلیل کرده، بفرماید رحمت من هیچ منافاتی با عزت و سلطنتم ندارد و به هیچ وجه حکمتم را نیز دچار اختلال و وهن و آمیخته با جزاف نمی‌سازد. <code class="page" rel="9,456"/><code class="aya" rel="9_72"/> </p><h3> <span class="title" rel="9_72 9_64 9_65 9_66 9_67 9_68 9_69 9_70 9_71 9_73 9_74">رضوان خدا، حقیقت رستگاری است و حتی اگر در بهشت رضای خدا نباشد بهشت هم عذاب خواهد بود</span> </h3> <p> <span class="aya" rel="9_72" data-words="1-10">وعد الله المؤمنین و المؤمنات جنات تجری من تحتها الأنهار...</span> <span class="phrase">کلمه <em rel="fa_9_72_18-18" data-sentence="5:213">عدن</em> مصدر و به معنای اقامت و استوار است، مثلا گفته می‌شود فلان عدن بالمکان معنایش این است که فلانی در فلان جا ماندگار شد، و <em rel="fa_9_72_18-18" data-sentence="179:80">معدن</em> را به این جهت معدن می‌گویند که جواهر و فلزات در آن قطعه از زمین مستقر گشته است.</span> و بنا بر این، معنای‌ <span class="aya" rel="9_72" data-words="17-18">جنات عدن</span> بهشتهای ماندنی و از بین نرفتنی خواهد بود. </p> <p>و معنای جمله‌ <span class="aya" rel="9_72" data-words="19-23">و رضوان من الله أکبر</span> بطوری که سیاق آن را افاده می‌کند این است که خوشنودی خدا از ایشان از همه این حرفها بزرگتر و ارزنده‌تر است. و اگر رضوان را نکره آورد برای اشاره به این معنا است که معرفت انسان نمی‌تواند آن را و حدود آن را درک کند، چون رضوان خدا محدود و مقدر نیست تا وهم بشر بدان دست یابد، و شاید برای فهماندن این نکته بوده که کمترین رضوان خدا هر چه هم کم باشد از این بهشت‌ها بزرگتر است، البته نه از این جهت که این بهشت‌ها نتیجه رضوان او و ترشحی از رضای اوست-هر چند این ترشح در واقع صحیح است-بلکه از این جهت که حقیقت عبودیت که قرآن کریم بشر را بدان دعوت می‌کند عبودیتی است که بخاطر محبت به خدا انجام شود، نه بخاطر طمعی که به بهشتش و یا ترسی که از آتشش داریم، و بزرگترین سعادت و رستگاری برای یک نفر عاشق و دوستدار این است که رضایت معشوق خود را جلب کند، بدون اینکه در صدد ارضاء نفس خویش بوده باشد. </p> <p>و شاید به منظور اشاره به این نکته است که آیه را به جمله‌ <span class="aya" rel="9_72" data-words="24-27">ذلک هو الفوز العظیم</span> ختم نموده و این جمله دلالت بر معنای حصر دارد و چنین افاده می‌کند که این رضوان حقیقت هر فوز و رستگاری بزرگی است، حتی رستگاری بزرگی هم که با رسیدن به جنت خلد دست می‌دهد حقیقتش همان رضوان است، زیرا اگر در بهشت حقیقت رضای خدا نباشد همان بهشت هم عذاب خواهد بود، نه نعمت. </p> <p><code class="aya" rel="9_73"/> <span class="aya" rel="9_73" data-words="1-16">یا أیها النبی جاهد الکفار و المنافقین و اغلظ علیهم و مأواهم جهنم و بئس المصیر</span>  <span class="phrase"><em rel="fa_9_73_3-3" data-sentence="0:128">جهاد</em> و <em rel="fa_9_73_3-3" data-sentence="56:110">مجاهدت</em> به معنای سعی و بذل نهایت درجه کوشش در مقاومت است -چه به زبان باشد و چه به دست-تا آنجا که منتهی به کارزار شود.</span> </p> <p>و لیکن در قرآن کریم بیشتر در معنای کارزار استعمال شده، هر چند در غیر قتال نیز استعمال شده مانند آیه‌ <span class="aya" rel="29_69" data-words="1-6">و الذین جاهدوا فینا لنهدینهم سبلنا...</span>، لیکن در آن معنا شایع است. </p> <p>و هر جا که این کلمه در قتال استعمال شده تنها کفار منظورند که تظاهر به مخالفت و<code class="page" rel="9,457"/> دشمنی دارند، </p><h3> <span class="title" rel="9_73 9_64 9_65 9_66 9_67 9_68 9_69 9_70 9_71 9_72 9_74">مراد از جهاد با منافقین مقاومت و خشونت در برابر آنها است</span> </h3> <p> و اما منافقین هر چند در واقع کافر و حتی از کفار هم خطرناک‌ترند، چون از راه کید و مکر وارد شده و کارشکنی می‌کنند، لیکن آیات جهاد ایشان را شامل نمی‌شود، برای اینکه ایشان تظاهر به کفر و دشمنی نداشته، در عوض از سایر مسلمانان هم خود را مسلمان‌تر جلوه می‌دهند، و با این حال دیگر معنا ندارد که با ایشان جهاد شود. </p> <p>و لذا چه بسا از استعمال جهاد در خصوص منافقین این معنا بذهن برسد که منظور از آن هر رفتاریست که مطابق مقتضای مصلحت باشد، اگر مصلحت اقتضاء داشت معاشرتشان تحریم و ممنوع شود و اگر اقتضاء داشت نصیحت و موعظه شوند و اگر اقتضاء داشت بسرزمین دیگری تبعید شوند، و یا اگر رده‌ای از ایشان شنیده شد کشته گردند، و اگر طور دیگری اقتضاء داشت در حقشان عملی کنند. </p> <p>خلاصه معنای جهاد با منافقین مقاومت در برابر کارشکنی‌ها و نقشه‌کشی‌های ایشان است بهر وسیله‌ای که مصلحت باشد. </p> <p>و چه بسا جمله‌ <span class="aya" rel="9_73" data-words="8-10">و اغلظ علیهم</span> در دنبال جمله‌ <span class="aya" rel="9_73" data-words="4-7">جاهد الکفار و المنافقین</span> شاهد بر این معنا باشد که مقصود از جهاد غلظت و خشونت است. </p> <p><span class="phrase">جمله‌ <span class="aya" rel="9_73" data-words="11-16">و مأواهم جهنم و بئس المصیر</span> عطف است بر امری که قبل از آن گذشت، و شاید اگر جمله خبریه به عطف بر جمله انشائیه (امر) شده، مصحح آن این بوده که امر <em rel="fa_9_73_7-8" data-sentence="203:104">و اغلظ</em> در معنای خبر است، و معنایش این است که این کفار و منافقین مستوجب غلظت و خشونت و جهادند-و خدا داناتر است.</span> </p> <p><code class="aya" rel="9_74"/> <span class="aya" rel="9_74" data-words="1-18">یحلفون بالله ما قالوا و لقد قالوا کلمة الکفر و کفروا بعد إسلامهمو هموا بما لم ینالوا...</span> سیاق آیه اشعار دارد به اینکه منافقین عمل بسیار زشتی انجام داده و در ضمن عمل کلام زشتی هم به زبان آورده‌اند و رسول خدا (ص) ایشان را مؤاخذه نموده که چرا چنین گفته‌اید. در پاسخ به خدا سوگند خورده‌اند که ما چنین نگفته‌ایم، هم چنان که در آیه <span class="aya" rel="9_65" data-words="1-9">و لئن سألتهم لیقولن إنما کنا نخوض و نلعب...</span> گذشت که منافقین کار زشتی کرده بودند که آن را عنوان خوض و لعب داده و می‌خواستند بگویند جز بازی منظور دیگری نداشتیم. </p> <p>خدای تعالی در هر دو قضیه تکذیبشان کرده، در باره انکار قولشان فرموده: <span class="aya" rel="9_74" data-words="5-9">و لقد قالوا کلمة الکفر</span> آن گاه همین تکذیب را دوباره تفسیر نموده و فرموده: <span class="aya" rel="9_74" data-words="10-13">و کفروا بعد إسلامهم</span> تا کسی خیال نکند از راه مبالغه گفتیم کافر شدند، نه، جدا کافر شدند، و محکوم به کفر، بعد از اسلام گشتند. <code class="page" rel="9,458"/> و شاید اگر در اینجا فرموده: <span class="aya" rel="9_74" data-words="10-13">و کفروا بعد إسلامهم</span> با اینکه قبلا فرموده بود: <span class="aya" rel="9_66" data-words="3-6">قد کفرتم بعد إیمانکم</span> برای این باشد که آیه قبلی کلام رسول خدا (ص) است که بر حسب ظاهر حال منافقین که همان ایمان ادعایی خود آنان است جریان یافته و فرموده شما بعد از ایمانتان کافر شدید و اما این آیه کلام خود خدای تعالی است که عالم به غیب و شهادت است، پس اگر بفرماید منافقین کافر شدند، صرف ظاهر حال را نمی‌گوید بلکه حقیقت حال را می‌رساند، و او شهادت داده به اینکه منافقین از اصل ایمان نداشتند-نه اینکه بعد کافر شدند-و از شهادت زبانی تجاوز نکردند. پس، ایشان از همان اول مسلم بودند، نه مؤمن، و با این حرفهایی که زدند از اسلام خارج شدند. </p> <p>و این خود اشاره است به اینکه آن کلمه کفری که گفتند کلمه‌ای بوده که یا هر دو شهادت را و یا یکی از آن دو را رد می‌کرد. </p> <p>ممکن هم هست بگوئیم در اول که فرمود: <span class="aya" rel="9_66" data-words="3-4">قد کفرتم...</span> در مقابل عملی است  (کشتن رسول خدا) که می‌خواستند انجام دهند، و این عمل با ایمان منافات دارد، نه با اسلام، زیرا عملی که هیچ کلام رده‌ای همراه ندارد و آن طور هم که می‌خواستند صورت نگرفت ضرر و منافاتی با اسلام ندارد، چون اسلام همان مرحله لفظ و شهادت دادن است، نه مرحله عمل، بخلاف دومی که فرمود: <span class="aya" rel="9_74" data-words="10-13">و کفروا بعد إسلامهم</span> که در مقابل آن، کلام رده‌ای است که به زبان آوردند، و معلوم است که کلام رده با اسلامی که قوامش با لفظ و کلام است منافات دارد، و با ایمان درونی و اعتقاد قلبی منافاتی ندارد. </p> <p>و اما در رد این گفتارشان که در انکار عمل زشت خود گفته‌اند: ما داشتیم بازی می‌کردیم، فرمود: <span class="aya" rel="9_74" data-words="14-18">و هموا بما لم ینالوا</span>. </p> <p>آن گاه در مقام سرزنش ایشان فرمود: <span class="aya" rel="9_74" data-words="19-29">و ما نقموا إلا أن أغناهم الله و رسوله من فضله</span>، یعنی سبب این کینه‌شان این بود که خداوند آنها را از فضل خود و به برکت دینش توانگر نمود و غنیمت‌هایی روزیشان کرد، امنیت و آسایش ارزانیشان داشت و توانسته بودند در زیر سایه آن امنیت ثروت جمع‌آوری نموده و از هر طرف مال دنیا به آنها روی بیاورد، و همچنین رسول خدا  (ص) ایشان را به زندگی شایسته‌ای که در آن زندگی درهای برکات آسمان و زمین باز است هدایت کرده بود، و غنیمت‌ها را میان آن تقسیم کرده، همه را از عدالت برخوردار کرده بود،  (و این مردم ناسپاس بجای شکرگزاری دست به دشمنی و کینه‌توزی زدند). </p> <p>پس در این سرزنش سبب سلم و رضا را سبب خشم و کینه قرار داده، و یا به عبارتی احسان و نیکی را بجای بدی بکار برده، و در این قسم تعبیر نوعی گلایه آمیخته با مذمت نهفته<code class="page" rel="9,459"/> است. و نظیر این تعبیر در جای دیگر قرآن نیز آمده و آن آیه‌ <span class="aya" rel="56_82" data-words="1-5">و تجعلون رزقکم أنکم تکذبون</span><span class="footnote" rel="1" title="مجمع البیان ج ۵ ص ۴۶-۵۰">*</span> است که می‌فرماید: رزقی را که خدا به شما داده علت تکذیب خدا و آیات او قرار می‌دهید، با اینکه طبعا می‌بایستی رزق خدا باعث شکر نعمت او در شما بشود، هم چنان که بعضی از مفسرین نیز گفته‌اند کلمه <em>بدل</em> در آیه در تقدیر است و تقدیر آیه: و تجعلون بدل شکر رزقکم است. </p> <p><span class="phrase">ضمیری که در <em rel="fa_9_74_28-29" data-sentence="12:29">من فضله</em> است به خدای سبحان برمی‌گردد.</span> صاحب مجمع البیان گفته: اگر نفرمود من فضلهما-از فضل خدا و رسول برای این بوده که پاس عظمت خدای تعالی رعایت شود، و با اسم او اسم کس دیگر جمع نشود و به همین جهت رسول خدا (ص) وقتی می‌شنود که گوینده‌ای می‌گوید: ای مردم هر کس خدا و رسول را اطاعت کند هدایت یافته و هر کس آن دو را نافرمانی کند گمراه شده است ناراحت می‌شود و می‌فرماید تو چه بد خطیبی هستی برای مردمت؟ پرسید: یا رسول اللَّه!پس چطور می‌بایستی بگویم. فرمود: بگو و هر کس خدا و رسول را نافرمانی کند <em>نه اینکه بگویی</em> هر کس آن دو را ، مگر ندیدی که در قرآن کریم خدای سبحان اینطور فرموده: <span class="aya" rel="9_62" data-words="5-11">و الله و رسوله أحق أن یرضوه</span>. </p> <p><span class="phrase">بعضی دیگر در جواب اینکه چرا نفرمود <em rel="fa_9_74_28-29" data-sentence="35:212">من فضلهما</em> گفته‌اند: برای اینکه فضل خدا از خود خداست، ولی فضل رسول خدا (ص) از خودش نیست، فضل او هم از خداست، پس همه فضل‌ها از خداست<span class="footnote" rel="2" title="عیون اخبار الرضا، ط تهران، ج ۱ ص ۱۲۵، ح ۱۸">*</span>.</span> </p> <p>البته در این میان غیر از مساله تعظیم خدای سبحان نکته دیگری نیز هست که ما در تفسیر آیه‌ <span class="aya" rel="5_73" data-words="1-8">لقد کفر الذین قالوا إن الله ثالث ثلاثة</span><span class="footnote" rel="3" title="الدر المنثور ج ۳ ص ۲۵۵">*</span>. </p> <p>در جلد ششم این کتاب به آن اشاره نمودیم، و آن این بود که وحدت خدای سبحان از جنس وحدت عددی نیست تا صحیح باشد با یک وحدت دیگری عدد دیگری را بنام <em>دو</em>  تشکیل دهد. </p> <p>سپس خدای تعالی برای این منافقین بیان می‌کند که با همه این گناهان مهلکه و کفر صریح و تصمیمی که به آن موفق نشدند اگر بسوی پروردگار خود بازگشت کنند خداوند توبه‌شان را می‌پذیرد، و نیز عاقبت امر این توبه و عاقبت اعراض از آن را بیان داشته و فرموده:       <code class="page" rel="9,460"/> اگر توبه کنند برای خودشان خوب است چون منجر به آمرزش و بهشت می‌شود، و اگر اعراض کنند، و توبه نکنند خداوند به عذاب دردناکی در دنیا و آخرت مبتلایشان می‌کند . </p> <p>اما عذاب دنیوی ایشان با سیاست و مجازات بدست پیغمبر است، و یا به استدراج و مکر خدایی، و اگر هیچ عذابی نبینند مگر همین که دارند با نفاق خود بر خلاف نظام عالم که بر اساس راستی و ایمان تنظیم شده سیر می‌کنند، همین سلسله اسباب ایشان را خرد و رسوا می‌کند، و همین عذاب برای آنان بس است، هم چنان که خدای تعالی فرموده: <span class="aya" rel="9_24" data-words="38-43">و الله لا یهدی القوم الفاسقین</span><span class="footnote" rel="1" title="مجمع البیان ج ۵ ص ۵۱">*</span>. و اما عذاب آخرت ایشان معلوم است که آتش دوزخ خواهد بود. </p> <p>و اینکه فرمود: <span class="aya" rel="9_74" data-words="46-55">و ما لهم فی الأرض من ولی و لا نصیر</span> معنایش این است که این مردم در زمین کسی را نخواهند داشت که سرپرست امورشان شود، و عذاب را از ایشان برگرداند، و همچنین یاوری نخواهند داشت که در دفع عذاب موعود کمکشان کند، برای اینکه سایر منافقین هم مثل خود اینان گرفتارند و در فساد در یک صف قرار داشته، همه بر روی یک ریشه استوارند که از سایر اسباب جهان منقطع و جداست، و در برابر آن اسباب محکوم به فنا است، پس در نتیجه نه سرپرستی دارند و نه ناصری. و بعید نیست این جمله از آیه اشاره باشد به آن بیانی که ما در معنای عذاب دنیا کردیم. </p> <h3>بحث روایتی‌ <span class="title" rel="9_64">روایات مختلفی که در ذیل آیه: <span class="aya" rel="9_64" data-words="1-2">یحذر المنافقون...</span> و شان نزول آن نقل شده‌اند</span> </h3> <p> در مجمع البیان در ذیل آیه‌ <span class="aya" rel="9_64" data-words="1-6">یحذر المنافقون أن تنزل علیهم سورة...</span>، گفته است: بعضی گفته‌اند این آیه در باره دوازده نفر نازل شده که در عقبه کمین کرده بودند، تا وقتی رسول خدا (ص) در مراجعت از تبوک بدانجا می‌رسد بر سرش بتازند و او را از پای درآورند، و لیکن جبرئیل رسول خدا (ص) را از این جریان خبردار کرد و دستور داد افرادی را بفرستند تا با تازیانه به سر و صورت شتران آنان بزنند. </p> <p>در آن موقع عمار یاسر زمام مرکب رسول خدا (ص) را می‌کشید و حذیفه آن را از عقب می‌راند، حضرت به حذیفه فرمود: به سر و صورت مرکب‌های آنها بزن. عرض کرد: من هیچ یک از ایشان را نمی‌شناسم. رسول خدا (ص) فرمود: اینها فلانی و   <code class="page" rel="9,461"/> فلانی هستند-و همه آنان را اسم برد. حذیفه عرض کرد: چرا نمی‌فرستی ایشان را بکشند. </p> <p>فرمود: دوست ندارم فردا عرب بگوید همین که قدرتی بدست آورد یاران خود را کشت-نقل از ابی کیسان. </p> <p>نظیر این روایت از حضرت ابی جعفر امام باقر (ع) نیز روایت شده، ولی در آن دارد که: در میان خود مشورت کردند که آن جناب را به قتل برسانند، یکی به دیگری گفت اگر در این بین فهمید و پرسید چکار می‌کنید، می‌گوئیم مشغول بازی بودیم، و اگر هم نفهمید او را به قتل می‌رسانیم. </p> <p>بعضی گفته‌اند: جماعتی از منافقین در جنگ تبوک به یکدیگر می‌گفتند این مرد خیال کرده که قصرهای شام و قلعه‌های آن را فتح می‌کند، ولی هیهات!هیهات!که بتواند. </p> <p>خدای تعالی این حرف را به اطلاع رسول خدا (ص) رسانید، حضرت فرمود: آن چند نفری را که می‌روند توقیف نموده نزد من آرید، وقتی حاضرشان کردند فرمود: داشتید این حرفها را می‌زدید. گفتند: ای پیغمبر خدا ما مشغول بازی بودیم. و بر این ادعایشان سوگند هم خوردند، و بدین جهت این آیه نازل شد: <span class="aya" rel="9_65" data-words="1-4">و لئن سألتهم لیقولن...</span> نقل از حسن و قتاده. </p> <p>و گفته شده که این واقعه در موقع مراجعت از جنگ تبوک بسوی مدینه اتفاق افتاد، و داستانش چنین بود که: سه و یا چهار نفر پیشاپیش رسول خدا (ص) راه می‌رفتند و استهزاء و خنده می‌کردند، و لیکن تنها خنده بود و حرفی نمی‌زدند. جبرئیل نازل شد و رسول خدا (ص) را از این قضیه خبر داد، حضرت به عمار یاسر فرمود: جبرئیل به من خبر داد که این چند نفر مرا و قرآن را استهزاء می‌کنند، و اگر از آنان بپرسی که چه می‌کنید می‌گویند: داشتیم جریان این سفر و افراد آن را تعریف می‌کردیم. عمار یاسر خود را به ایشان رسانید و پرسید از چه می‌خندید؟ گفتند: داریم جریان سوارگان را تعریف می‌کنیم. </p> <p>عمار گفت: صدق اللَّه و رسوله خود را آتش زدید، خدا شما را آتش بزند. لا جرم همگی نزد رسول خدا (ص) آمدند و عذرخواهی کردند، خداوند این آیات را نازل کرد-نقل از کلبی و علی بن ابراهیم و ابی حمزه. </p> <p>و نیز گفته شده که: مردی در غزوه تبوک گفته بود من مردی دروغگوتر و ترسوتر در جنگ از اینها-یعنی از رسول خدا (ص) و یارانش-ندیده‌ام. عوف بن مالک در پاسخش گفته بود: دروغ می‌گویی، اینطور نیست، و لیکن این حرفها را بدان جهت می‌زنی که منافقی. آن گاه برخاست که به رسول خدا (ص) گزارش دهد، وقتی آمد دید قبل از او جبرئیل با وحی آسمانی خبردارش کرده است، لا جرم مرد به عذرخواهی پرداخت و گفت: <code class="page" rel="9,462"/> ما داشتیم بازی می‌کردیم و آیه‌ <span class="aya" rel="9_65" data-words="6-9">کنا نخوض و نلعب</span> در این باره نازل شد-نقل از ابن عمر و زید بن اسلم و محمد بن کعب. </p> <p>قول دیگری که گفته‌اند این است که: مردی از منافقین گفته بود محمد به ما خبر می‌دهد که شتر فلانی در فلان و فلان بیابان است، و او از غیب چه خبر دارد؟ پس این آیه نازل شد-نقل از مجاهد. </p> <p>و نیز گفته شده که این آیه در باره عبد اللَّه بن ابی و گروهش نازل شده است-نقل از ضحاک<span class="footnote" rel="1" title="الدر المنثور ج ۳ ص ۲۵۵">*</span>. </p> <p>و نیز در مجمع البیان در ذیل آیه‌ <span class="aya" rel="9_74" data-words="1-4">یحلفون بالله ما قالوا</span> آمده که در شان نزول این آیه اختلاف است، بعضی گفته‌اند: رسول خدا (ص) در زیر سایه درختی نشسته بود پس فرمود: بزودی مردی نزد شما می‌آید که با دو چشم شیطانی به شما نگاه می‌کند. چیزی نگذشت که مردی چشم کبود وارد شد، حضرت فرمود: بر سر چیست که اینقدر تو و اصحابت مرا بدگویی می‌کنید؟ مرد رفت و رفقای خود را بیاورد و همگی به خدا سوگند یاد کردند که چنین حرفی نزده‌اند، بی درنگ این آیه نازل شد-نقل از ابن عباس. </p> <p>و گفته شده که در جنگ تبوک منافقین با رسول خدا (ص) حرکت کرده بودند، در بین راه هر وقت با یکدیگر خلوت می‌کردند رسول خدا (ص) را ناسزا می‌گفتند و اصحابش را دشنام می‌دادند و دین اسلام را مورد طعنه قرار می‌دادند. حذیفه این قضیه را به گوش رسول خدا (ص) رسانید، حضرت ایشان را خواست و پرسید این حرفها چیست که از شما برای من نقل می‌کنند. آنها قسم خوردند که ما چنین سخنانی نگفته‌ایم-نقل از ضحاک. </p> <p>و نیز گفته شده که این آیه در باره جلاس بن سوید بن صامت نازل شده، و جهتش این بود که رسول خدا (ص) روزی در تبوک خطابه‌ای ایراد فرمود و در آن خطابه منافقین را پلید خواند و سرزنش کرد. جلاس گفت: به خدا سوگند اگر محمد در آنچه که می‌گوید راستگو باشد ما از خران بدتر باشیم. عامر بن قیس این سخن را بشنید و در جواب گفت: آری، به خدا سوگند محمد راستگو است و شما هم از خران بدترید. بعد از آنکه رسول خدا (ص) به مدینه بازگشت عامر بن قیس به حضورش شتافته، جریان را به عرضش رسانید. جلاس در جواب گفت: ای رسول خدا!او دروغ می‌گوید. </p> <p>   <code class="page" rel="9,463"/> رسول خدا (ص) به آنها دستور داد تا کنار منبر سوگند یاد کنند. جلاس برخاست و کنار منبر ایستاده، قسم خورد که چنین حرفی نزده است. عامر هم برخاست و سوگند یاد کرد که او چنین حرفی را زده و اضافه کرد بارالها در باره هر یک از ما که راستگو هستیم آیه‌ای بر پیغمبر صادقت نازل فرما. </p> <p>رسول خدا (ص) و همه مؤمنین آمین گفتند، پس قبل از آنکه جمعیت متفرق شود جبرئیل نازل شد و این آیه را بیاورد، تا رسید به جمله‌ <span class="aya" rel="9_74" data-words="30-34">فإن یتوبوا یک خیرا لهم</span>. </p> <p>جلاس گفت: یا رسول اللَّه!خدا حقیقت این مطلب را که من آماده توبه هستم به تو رسانید، عامر بن قیس هر آنچه گفت راست بود و من آن حرف را زده بودم و اینک استغفار می‌کنم و به درگاه خدا توبه می‌برم. پس رسول خدا (ص) توبه‌اش را پذیرفت-نقل از کلبی و محمد بن اسحاق و مجاهد. </p> <p>و از قتاده نقل شده که گفته است: آیه مورد بحث در باره عبد اللَّه بن ابی بن سلول نازل شده که گفته بود: <span class="aya" rel="63_8" data-words="2-9">لئن رجعنا إلی المدینة لیخرجن الأعز منها الأذل</span>، اگر به مدینه مراجعت کردیم البته باید اربابان عزت و ثروت (یهودیان) مسلمانان ذلیل (فقیر) را از شهر بیرون کنند. </p> <p>و از زجاج و واقدی و کلبی نقل شده که گفته‌اند: این آیه در شان اهل عقبه نازل شده که با یکدیگر مشورت کردند که رسول خدا (ص) را در مراجعتش از تبوک در عقبه از پای درآورند و نقشه‌شان این بود که نخست تنگ زین مرکب آن جناب را پاره کرده و سپس آن را سیخ بزنند تا در نتیجه رسول خدا (ص) بیفتد. خدای تعالی رسول خود را از نقشه آنان آگاه ساخت، و همین، خود یکی از معجزات آن حضرت بشمار آمده، چون مشورت منافقین بسیار محرمانه و سری بود و ممکن نبود احدی آنهم بلافاصله از آن خبردار شود. </p> <p>رسول خدا (ص) به عقبه رسید در حالی که عمار و حذیفه با او بودند که یکی از جلو و دیگری از عقب شتر آن جناب را سوق می‌دادند، رسول خدا (ص) به مردم دستور داد که از ته دره عقبه عبور کنند. و آن عده‌ای که تصمیم گرفته بودند رسول خدا  (ص) را به قتل برسانند، دوازده و یا پانزده نفر بودند، رسول خدا (ص) ایشان را شناخت و یک یک آنان را اسم برد-مشروح این داستان در کتاب واقدی آمده است. </p> <p>امام باقر (ع) فرموده است: عده نامبرده هشت نفر از قریش و چهار نفر از طوائف دیگر عرب بودند<span class="footnote" rel="1" title="الدر المنثور ج ۳ ص ۲۵۴">*</span>. </p> <p>   <code class="page" rel="9,464"/> مؤلف: این بود آنچه صاحب مجمع البیان-رحمة اللَّه علیه-در ذیل آیه مورد بحث آورده، و آنچه که ایشان آورده از روایات مرویه در کتب تفسیر و جوامع حدیث از کتابهای دو فریق است، و در این میان روایات دیگری است که ایشان آنها را نیاورده و نیاوردنش هم بهتر است، لذا ما هم از نقل بیشتر آنها خودداری می‌کنیم. </p> <h3> <span class="title" rel="9_69 9_66 9_74 9_64 9_65 9_67 9_68 9_70 9_71 9_72 9_73">کدامیک از روایات با آیات مورد بحث تطبیق می‌کند؟ </span> </h3> <p> و اما آنچه که از روایات نقل کرده هیچ یک از آنها با آیات مورد بحث تطبیق نمی‌کند، مگر حدیث عقبه. که یک بار آن را در تفسیر آیه اولی نقل کرده و یک بار هم در تفسیر آیه دومی، یعنی آیه‌ <span class="aya" rel="9_74" data-words="1-4">یحلفون بالله ما قالوا...</span>. </p> <p>و اما سایر روایات وارده روایاتی است که قصص و وقایع متفرقی را متضمن است که اگر صحیح باشد و چنین وقایعی رخ داده باشد از قصه‌های منافقین خواهد بود و نسبت به آیات مورد بحث کمترین ارتباطی ندارد. </p> <p>و این آیات-هم چنان که در بیان سابق از نظرتان گذشت-یازده آیه است که بهم مربوط و متصلند و غرض واحدی را افاده می‌کنند و آن عبارتست از نقل یکی از داستانهای منافقین که می‌خواستند رسول خدا (ص) را ترور کنند، و در ضمن سخنی گفته بودند که از کفر درونیشان حکایت داشت، و خدای تعالی میان ایشان و انجام نقشه شومشان حائل گردید، و رسول خدا (ص) از ایشان از آنچه تصمیم داشته و آنچه که گفته بودند پرسید و بازجویی فرمود. آنها عمل خود را تاویل و گفته خود را انکار نموده، بر آن سوگند یاد کردند، پس خدای تعالی انکار و قسمشان را تکذیب کرد. </p> <p>این آن مقدار مطلبی است که از خلال آیات استفاده می‌شود، و این معنا در میان همه روایات جز بر روایت مربوط به داستان عقبه تطبیق نمی‌کند. </p> <p>و هیچ مجوزی نیست که ما در تفسیر آیات به آن روایات استناد جوییم، مگر اینکه مسلک آقایان را داشته باشیم که مضمون روایات را بر آیات تحمیل می‌کنند. چه اینکه الفاظ آیات با این تطبیق مساعد باشد و چه اینکه نباشد و هر چند در میان خود روایات اختلاف فاحش که خود موجب سوء ظن به صدور آنها است وجود داشته باشد، و هر که مراجعه کند خواهد دید که وضع روایات نامبرده این بحث چنین است. </p> <p>مضافا بر اینکه، در این روایات نقطه ضعف دیگری وجود دارد و آن این است که از آنها استفاده می‌شود که می‌خواهند بگویند آیات مورد بحث در سیاق واحد و در مقام بیان یک غرض واحد نیستند، بلکه هر چند آیه آن، در مقام بیان غرضی غیر از غرض چند آیه دیگر است و هر دسته برای خود شان نزول جداگانه‌ای دارد-با اینکه خواننده محترم توجه فرمود که آیات<code class="page" rel="9,465"/> مذکور یک سیاق واحد و متصل است و جز بیان یک غرض، هدف دیگری ندارد. </p> <p>و در الدر المنثور است که عبد الرزاق و ابن منذر و ابو الشیخ از کلبی روایت کرده‌اند که گفته است: وقتی رسول خدا (ص) از جنگ تبوک برمی‌گشت، در روبرویش سه دسته در حرکت بودند که خدا و رسول و قرآن را استهزاء می‌کردند. راوی می‌گوید: یکی از آنها مردی بود به نام یزید بن ودیعه که خیلی در این گفتگوها با ایشان مخلوط و همراه نبود و خود را از آنها کنار می‌کشید، و به همین جهت آیه نازل شد که اگر از طائفه‌ای از شما بگذریم طائفه دیگر شما را عذاب خواهیم نمود و آن یک نفر را طائفه نامید<span class="footnote" rel="1" title="مجمع البیان ج ۵ ص ۴۹">*</span>. </p> <p>مؤلف: همین روایت منشا شده که بعضی‌ها بگویند کلمه طائفه بر یک نفر هم اطلاق می‌شود، با اینکه آیه شریفه به منزله کنایه است، نه تسمیه (نامگذاری)، و نظیر این کنایات در آیات قرآن بسیار است، و ما قبلا بدان اشاره کردیم. </p> <p>و نیز در همان کتاب است که ابن مردویه از ابن عباس نقل کرده که گفت: این آیه در شان عده‌ای از منافقین قبیله بنی عمرو بن عوف که یکی از ایشان ودیعة بن ثابت و دیگر مردی از اشجع-همسوگند بنی عمرو بن عوف-به نام محشی بن حمیر بود نازل شد، نامبردگان در موقعی که رسول خدا (ص) رهسپار تبوک بود با آن حضرت راه می‌پیمودند، یکی از ایشان به دیگری گفت شما خیال می‌کنید مردم روم هم مثل سایر مردم کارزار می‌کنند؟ به خدا قسم فردا می‌بینیم همه شما را که با طناب دستهایتان را بسته باشند و به اسیری ببرند. </p> <p>محشی بن حمیر گفت: من حاضر و راضیم به هر نفر ما صد تازیانه بزنند و در عوض آیه قرآنی نازل نشود و گفته‌های ما را فاش نکند. </p> <p>رسول خدا (ص) به عمار فرمود: خودت را برسان به این چند نفر، که خود را آتش زدند، و از ایشان بپرس چه گفتگو می‌کردند، اگر بکلی منکر شدند و گفته‌های خود را کتمان کردند بگو شما چنین و چنان گفتید. عمار خود را به ایشان رسانید و پرسید چه می‌گفتید؟ نفرات یکسره به حضور رسول خدا (ص) آمده، عذرخواهی کردند و آیه شریفه‌ <span class="aya" rel="9_66" data-words="1-11">لا تعتذروا قد کفرتم بعد إیمانکمإن نعف عن طائفة منکم</span> نازل شد، و آن شخصی که خدای تعالی از او عفو فرمود محشی بن حمیر بود که بعدا به نام عبد الرحمن نامیده شد، و از خدا خواست تا او را موفق به شهادت بفرماید و کسی هم محل شهادتش را نداند. خداوند دعایش را مستجاب نموده، او در یمامه به شهادت رسید و کسی نفهمید قاتلش که بود و در کجا به خاک   <code class="page" rel="9,466"/> سپرده شد عینی و اثری از او باقی نماند<span class="footnote" rel="1" title="معانی الاخبار و توحید صدوق ص ۲۵۹">*</span>. </p> <p>مؤلف: داستان محشی بن حمیر در تعدادی از روایات وارد شده، چیزی که هست به فرضی هم که صحیح باشند مستلزم آن نیست که بگوئیم آیه شریفه در باره آن نازل شده. علاوه بر اینکه، میان مضمون این روایات و مضمون آیات تفاوت بسیاری است. و بر ما هم واجب نیست که بهر داستانی از داستانهای زمان رسول خدا (ص) برمی‌خوریم-و آن داستان هر چه باشد-آن را به یکی از آیات قرآن ببندیم، آن گاه آیه را به همان داستان تفسیر نموده و آن را حاکم بر آیه قرار دهیم. </p> <p>و در الدر المنثور است که ابن جریر، ابن منذر، ابن ابی حاتم و ابو الشیخ از ابن عباس روایت کرده‌اند که گفت: چقدر امشب شبیه دیشب است<span class="footnote" rel="2" title="روضة الکافی ج ۸ ص ۱۵۷ ذیل ح ۲۰۲">*</span>. آن گاه آیه‌ <span class="aya" rel="9_69" data-words="1-7">کالذین من قبلکم کانوا أشد منکم قوة</span>... <span class="aya" rel="9_69" data-words="23-26">و خضتم کالذی خاضوا</span> را تلاوت نموده، گفت: مقصود بنی اسرائیل‌اند که اینک ما مسلمانان هم داریم مثل آنها می‌شویم، و به آن خدایی که جان من در دست اوست روش یهود را آن چنان پیروی خواهید کرد که حتی اگر ایشان به سوراخ سوسماری بروند شما هم بدنبالشان خواهید رفت<span class="footnote" rel="3" title="تفسیر عیاشی ج ۲ ص ۹۵ ح ۸۵">*</span>. </p> <p>مؤلف: این روایت را مجمع البیان نیز از ابن عباس نقل کرده است<span class="footnote" rel="4" title="مجمع البیان ج ۵ ص ۴۹">*</span>. </p> <p>و نیز در مجمع البیان از تفسیر ثعلبی از ابی هریره از ابی سعید خدری از رسول خدا  (ص) نقل شده که فرمود: شما مسلمانان نیز روشی را پیش خواهید گرفت که امم گذشته پیمودند، ذراع به ذراع وجب به وجب و باع به باع<span class="footnote" rel="5" title="فاصله میان دو دست باز را &lt;em&gt;باع&lt;/em&gt; گویند">*</span>، حتی اگر یکی از ایشان به درون سوراخ سوسماری درآید شما نیز در خواهید آمد. گفتند: یا رسول خدا همانطوری که فارسیان و رومیان و اهل کتاب کردند؟ فرمود: پس اینکه گفتم امم گذشته مقصودم چه بود، مگر غیر از اینها که نام بردی مردم دیگری هم هستند؟<span class="footnote" rel="6" title="مجمع البیان ج ۵ ص ۴۹">*</span> و نیز در همان کتاب از تفسیر ثعلبی از حذیفه منقول است که: منافقینی که امروز در             <code class="page" rel="9,467"/> بین شما هستند بدترند از منافقینی که در زمان رسول خدا بودند. پرسیدیم: چطور؟ گفت: منافقین معاصر رسول خدا (ص) نفاق خود را پنهان می‌داشتند، و لیکن منافقین امروز نفاق خود را آشکار می‌کنند<span class="footnote" rel="1" title="تفسیر عیاشی ج ۲ ص ۹۶ ح ۸۸">*</span>. </p> <h3> <span class="title" rel="9_67">چند روایت در بیان مقصود از جمله: <span class="aya" rel="9_67" data-words="16-18">نسوا الله فنسیهم</span> </span> </h3> <p> و در عیون به سند خود از قاسم بن مسلم از برادرش عبد العزیز بن مسلم روایت می‌کند که گفت: من از حضرت رضا (ع) معنای جمله‌ <span class="aya" rel="9_67" data-words="16-18">نسوا الله فنسیهم</span> را پرسیدم، فرمود: خدای تعالی دچار فراموشی و سهو نمی‌شود، نسیان و سهو از خصوصیات مخلوق حادث است، مگر نشنیده‌ای که خداوند فرموده: <span class="aya" rel="19_64" data-words="18-22">و ما کان ربک نسیا-</span> پروردگار تو فراموش کار نیست . </p> <p>معنای اینکه در آن آیه فرمود: خدا را فراموش کردند خدا هم ایشان را فراموش کرد این است که به کیفر اینکه خدا را فراموش کردند خدا هم خود ایشان را از یاد خودشان برد و در نتیجه خود را فراموش کردند، هم چنان که در جای دیگر فرموده: <span class="aya" rel="59_19" data-words="1-11">و لا تکونوا کالذین نسوا الله فأنساهم أنفسهمأولئک هم الفاسقون-</span> و نباشید مثل کسانی که خدا را فراموش کردند و خدا هم خودشان را از یادشان برد، ایشان همان مردم فاسقند و اگر در آن آیه دیگر فرموده: <span class="aya" rel="7_51" data-words="11-17">فالیوم ننساهم کما نسوا لقاء یومهم هذا</span> معنایش این است که ما امروز ایشان را وا می‌گذاریم همانطوری که ایشان خدا را ترک گفته و خود را برای دیدار امروزشان آماده نساختند<span class="footnote" rel="2" title="الدر المنثور ج ۳ ص ۲۵۷">*</span>. </p> <p>و در تفسیر عیاشی از جابر از ابی جعفر (ع) روایت شده که از آیه‌ <span class="aya" rel="9_67" data-words="16-17">نسوا الله</span> سؤال شد، ایشان در جواب فرمود: اطاعت خدا را ترک کردند، پس ایشان را فراموش کرد یعنی ترک کرد<span class="footnote" rel="3" title="تهذیب ج ۵ ص ۴۰۱ ح ۴۱">*</span>. </p> <p>و در همان کتاب از ابی معمر سعدانی روایت شده که گفت: علی (ع) در معنای آیه‌ <span class="aya" rel="9_67" data-words="16-18">نسوا الله فنسیهم</span> فرمود: مقصود این است که ایشان خدا را در دار دنیا فراموش کردند و او را اطاعت ننموده، به او و رسولش ایمان نیاوردند، خدا هم ایشان را در روز قیامت فراموش کرد، یعنی از ثواب خود بهره‌ای برای آنان نگذاشت و در نتیجه مانند کسانی شدند که در تقسیم خیر از قلم افتاده باشند<span class="footnote" rel="4" title="تفسیر عیاشی ج ۲ ص ۹۶ ح ۸۶">*</span>. </p> <p>مؤلف: این روایت را مرحوم صدوق هم در کتاب معانی به سند خود از ابی معمر از         <code class="page" rel="9,468"/> امام علی بن ابی طالب (ع) نقل کرده است<span class="footnote" rel="1" title="الدر المنثور ج ۳ ص ۲۵۸">*</span>. </p> <p>و در کافی به سند خود از ابی بصیر از امام ابی عبد اللَّه (ع) روایت کرده که در ضمن حدیثی در معنای‌ <span class="aya" rel="9_70" data-words="20-24">و المؤتفکات أتتهم رسلهم بالبینا</span> فرمود: مقصود از ایشان قوم لوط است که <em>ائتفکت علیهم</em> یعنی زمین برایشان زیر و رو شد، و پائین و بالا گردید<span class="footnote" rel="2" title="تفسیر المنار ج ۱۰ ص ۵۲۶">*</span> و در تهذیب به سند خود از صفوان بن مهران آورده که گفت: به امام صادق  (ع) عرض کردم زن مسلمان نزد من می‌آید، او مرا به شغلم (چارپادار) می‌شناسد و من او را به مسلمانی می‌شناسم، و او محرمی ندارد، آیا او را حمل بکنم؟ فرمود: عیب ندارد، حمل کن، زیرا مؤمن برای زن مؤمن محرم است، آن گاه این آیه را تلاوت نمود: <span class="aya" rel="9_71" data-words="1-7">و المؤمنون و المؤمنات بعضهم أولیاء بعض</span><span class="footnote" rel="3" title="تفسیر جوامع الجوامع ص ۱۸۱">*</span>. </p> <p>مؤلف: این روایت را عیاشی در تفسیر خود از صفوان جمال از آن حضرت نقل کرده<span class="footnote" rel="4" title="تفسیر عیاشی ج ۲ ص ۹۶ ح ۸۷">*</span>. </p> <h3> <span class="title" rel="9_72">روایاتی در مورد خشنودی و رضای الهی در ذیل جمله: <span class="aya" rel="9_72" data-words="19-23">و رضوان من الله أکبر</span> </span> </h3> <p> و در تفسیر عیاشی از ثویر از علی بن الحسین (ع) روایت شده که فرمود: وقتی اهل بهشت وارد بهشت شده و ولی خدا به جنات و قصرهای خود درآید و هر مؤمنی بر اریکه (تخت) خود تکیه زند، خدمت‌گزارانش به دورش حلقه می‌زنند، و شاخه‌های پر میوه، خود را به طرفش خم می‌کنند و در پیرامونش چشمه‌سارها جوشیدن می‌گیرد و از چشم اندازش نهرها به جریان می‌افتد و برایش بساطها گسترده می‌گردد و پشتی‌ها برایش می‌گذارند و هر چه را که بخواهد و اشتها کند قبل از آنکه به زبان آورد خدامش برایش حاضر می‌سازند و برایش حور العین از جنان بیرون می‌آیند و بندگان خدا آنچه که خدا بخواهد در این حالت و در این تنعم بسر می‌برند. </p> <p>تا آنکه پروردگار جبار برای آنان تجلی نموده می‌فرماید: ای اولیاء و ای اهل طاعت من!و ای ساکنان بهشت من که در جوار من منزل گرفته‌اید!میل دارید به شما از کرامتی بالاتر از آنچه دارید خبر دهم؟ عرض می‌کنند: پروردگارا آن چیست که از این بهشت که هر چه بخواهیم در آن می‌یابیم بهتر و بالاتر است؟. </p> <p>بار دیگر همان پرسش تکرار می‌شود و عرض می‌کنند: پروردگارا، بله، آن کدام خیر می‌باشد که بهتر از این بهشت است؟ خدای تعالی فرماید: رضایت من از شما و دوستی من         <code class="page" rel="9,469"/> نسبت به شما است که از آن لذت‌ها و نعمت‌ها که در آنید بهتر است. بعرض می‌رسانند: آری، پروردگار ما!رضایت تو از ما، و محبت تو، به ما، بهتر و گواراتر است. </p> <p>آن گاه علی بن الحسین (ع) این آیه را تلاوت فرمود: <span class="aya" rel="9_72" data-words="1-27">وعد الله المؤمنین و المؤمنات جنات تجری من تحتها الأنهار خالدین فیها و مساکن طیبة فی جنات عدن و رضوان من الله أکبر ذلک هو الفوز العظیم</span><span class="footnote" rel="1" title="تفسیر المنار ج ۱۰ ص ۵۲۶">*</span>. </p> <p>و در الدر المنثور است که ابن مردویه از جابر روایت کرده که گفت رسول خدا  (ص) فرمود: وقتی اهل بهشت به بهشت درمی‌آیند خدای تعالی می‌فرماید: آیا بیش از این، چیز دیگری می‌خواهید تا برایتان آماده سازم؟ عرض می‌کنند: پروردگارا مگر چیز دیگری هم مانده که در اینجا فراهم نشده باشد؟ می‌فرماید: آری (بالاتر از همه این نعمتها) رضای من است که تا ابد بر شما خشم نمی‌گیرم<span class="footnote" rel="2" title="تفسیر المنار ج ۱۰ ص ۵۲۶">*</span>. </p> <p>مؤلف: این معنا در روایات بسیاری از طریق شیعه و سنی وارد شده است. </p> <p>در جامع الجوامع از ابی درداء از رسول خدا (ص) نقل کرده که فرمود: عدن خانه خدا است که هیچ چشمی آن را ندیده و صورتش به قلب هیچ بشری خطور نکرده و غیر از سه طائفه کسی را در آن راه نیست: انبیاء، صدیقین و شهداء. خدای تعالی فرموده: خوشا بحال کسی که بدرون تو درآید<span class="footnote" rel="3" title="تفسیر المنار ج ۱۰ ص ۵۲۶">*</span>. </p> <p>مؤلف: عمومیت بهشت که روایت آن را می‌رسانید منافاتی با اختصاص آن برای سه طائفه ندارد، زیرا از آیه <span class="aya" rel="57_19" data-words="1-13">و الذین آمنوا بالله و رسله أولئک هم الصدیقون و الشهداء عند ربهم</span><span class="footnote" rel="4" title="سوره حدید آیه ۱۰">*</span> - کسانی که ایمان آوردند به خدا و فرستادگانش، ایشانند همان صدیقین و شهداء نزد پروردگارشان استفاده می‌شود که خدای سبحان عموم مؤمنین را به شهدا و صدیقین ملحق می‌کند. </p> <p>در تفسیر قمی در ذیل آیه‌ <span class="aya" rel="9_73" data-words="1-7">یا أیها النبی جاهد الکفار و المنافقین...</span> گفته است: پدرم از ابن ابی عمیر از ابی بصیر از امام ابی جعفر (ع) روایت کرده که فرمود: با کفار و منافقین جهاد کن و ایشان را ملزم به انجام فرائض ساز<span class="footnote" rel="5" title="تفسیر قمی ج ۱ ص ۳۰۱">*</span>. </p> <p>           <code class="page" rel="9,470"/> و در الدر المنثور است که بیهقی در کتاب شعب الایمان از ابن مسعود روایت کرده که گفت: بعد از آنکه آیه‌ <span class="aya" rel="9_73" data-words="1-7">یا أیها النبی جاهد الکفار و المنافقین</span> نازل شد به رسول خدا (ص) دستور داده شد تا بدست خود با کفار و منافقین مبارزه کنند، و اگر نتوانست با قلب خود و اگر آن را نیز نتوانست به زبان خود و اگر آنهم برایش مقدور نبود با برخورد خشن و ترش رویی با ایشان مبارزه کند<span class="footnote" rel="1" title="تفسیر المنار ج ۱۰ ص ۵۲۶">*</span>. </p> <p>مؤلف: در این روایت از حیث ترتیب اجزاء جهاد و امر به معروف تشویشی است، چون جهاد با قلب بعد از همه انواع جهاد است نه قبل از آن. </p> 
