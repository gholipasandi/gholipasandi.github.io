<h3 class="ayas">سوره الإسراء آیه‌های ۶۶ تا ۷۲</h3><code class="section" rel="17_66-72"/><h3>ترجمه آیات</h3> <p> <span class="trans" rel="17_66">پروردگار شما است که در دریا کشتیها را به حرکت در می‌آورد تا شما بتوانید سفر کنید و از فضل خدا و رزق او بطلبید که او نسبت به شما رحیم است.  «۶۶» </span><span class="trans" rel="17_67">و چون در دریا به شما خوف و خطری رسد به جز خدا همه را فراموش می‌کنید، ولی همین که خدا شما را نجات داد باز از خدا روی می‌گردانید که انسان کفر کیش و ناسپاس است.  «۶۷» </span><span class="trans" rel="17_68">آیا پس از نجات از دریا باز هم ایمنید که زمین شما را فرو ببرد؟ و یا بر سرتان سنگ ببارد آن گاه<code class="page" rel="13,209"/> برای خود از آن بلای الهی پناه و نگهبانی نیابید.  «۶۸» </span><span class="trans" rel="17_69">آیا از این ایمنید که بار دیگر خدا شما را به دریا برگرداند و تندبادی بفرستد تا همه به کیفر کفر به دریا غرق شوید آن گاه کسی را از قهر ما دادخواه و فریادرس نیابید.  «۶۹» </span><span class="trans" rel="17_70">و ما فرزندان آدم را بسیار گرامی داشتیم، و آنان را بر مرکبهای آبی و صحرایی سوار کردیم و از هر غذای لذیذ و پاکیزه روزیشان کردیم و بر بسیاری از مخلوقات خود برتریشان دادیم، آنهم چه برتری؟.  «۷۰» </span><span class="trans" rel="17_71">ای رسول بیاد آور روزی را که هر قومی را با کتاب و امامتشان دعوت کنیم هر کس نامه دعوتش را به دست راستش دهند آنان نامه خود قرائت کنند و کمترین ستمی به ایشان نخواهد رسید.  «۷۱» </span><span class="trans" rel="17_72">هر کسی در این جهان یعنی دنیا نابینا و کوردل باشد در آخرت نیز نابینا و گمراه‌تر خواهد بود.  «۷۲» </span></p>           <h3>بیان آیات</h3> <p> این آیات در مقام تکمیل نمودن آیات قبلی است، و مساله <em>استجابت دعا</em> و  <em>کشف ضر</em> را که آیات قبل، از بتها و خدایان مشرکین نفی می‌کرد در باره خدای سبحان اثبات می‌نماید، زیرا آن آیات قبل از اینجا شروع شد که می‌فرمود: <span class="aya" rel="17_56" data-words="1-6">قل ادعوا الذین زعمتم من دونه...</span> و این آیات از اینجا شروع می‌شود که‌ <span class="aya" rel="17_66" data-words="1-7">ربکم الذی یزجی لکم الفلک فی البحر...</span>. </p> <p>و اگر گفتیم این آیات به منزله مکمل است برای این بود که هر چند طائفه اول و این طائفه، خود یک حجت تامه و مستقل در مدلول هستند یکی الوهیت خدایان مشرکین را باطل می‌کند و این دیگری الوهیت خدای سبحان را اثبات می‌نماید، و هر یک در جای خود حجتی مستقلند، برای این بود که آن آیات با کلمه <em>قل-بگو</em> شروع می‌شد، و در این آیات چنین کلمه‌ای به کار نرفته، و اگر این آیات دلیل دوم و جداگانه‌ای بود جا داشت در ابتدای آنها نیز بفرماید <em>و قل</em> پس معلوم می‌شود که آنها و اینها مجموعا احتجاج واحدی هستند که رسول خدا (ص) مامور شده آن را در برابر مشرکین القاء نموده و ایشان را ملزم به توحید بسازد. </p> <p>سیاق سابق بر این دو طائفه آیات هم که با جمله‌ <span class="aya" rel="17_42" data-words="1-7">قل لو کان معه آلهة کما یقولون ...</span> آغاز می‌شد مؤید این معنا است، مخصوصا با در نظر گرفتن اینکه دنبالش داشت‌ <span class="aya" rel="17_49" data-words="1-6">و قالوا أ إذا کنا عظاما</span> تا آنجا که فرمود: <span class="aya" rel="17_50" data-words="1-5">قل کونوا حجارة أو حدیدا</span>. </p> <p>و همچنین اینکه احتجاج مزبور با آیه‌ <span class="aya" rel="17_71" data-words="1-5">یوم ندعوا کل أناس بإمامهم...</span> ختم شده، و با<code class="page" rel="13,210"/> آن اشاره به این معنا کرده که این هدایت و ضلالتی که مورد بحث بود در آخرت نیز ملازم انسان است، و نشاه آخرت مطابق نشاه دنیا است، هر که در دنیا بینا باشد در آخرت هم بینا است و هر که در اینجا کور باشد آنجا هم کور و بلکه گمراهتر است. </p> <p> <span class="aya" rel="17_66" data-words="1-14">ربکم الذی یزجی لکم الفلک فی البحر لتبتغوا من فضله إنه کان بکم رحیما</span>. </p> <p><span class="phrase">کلمه یزجی از <em>ازجاء</em> است که به قول صاحب مجمع به معنای سوق دادن چیزی است از حالی به حالی دیگر<span class="footnote" rel="1" title="مجمع البیان، ج ۴، ص ۷۲">*</span>، پس مراد از آن، در اینجا به راه انداختن کشتیها در دریا به وسیله باد و امثال آن و روان و نرم ساختن آب است، چون اگر خداوند آب را تر و مایع خلق نمی‌کرد، دیگر کشتیها نمی‌توانستند در دریاها به حرکت در آیند، کلمه <em rel="fa_17_66_5-5" data-sentence="377:46">فلک</em> جمع <em rel="fa_17_66_5-5" data-sentence="436:28">فلکه</em>  است، که به معنای کشتی است.</span> </p> <p>و طلب رزق را از این جهت <em>ابتغاء الفضل</em>  <em>طلب زیادی</em> خوانده که رزق فضل وجودی از خدای تعالی است، چه شخص جواد غالبا آنچه را که ما زاد بر مقدار احتیاج خودش باشد به دیگران می‌دهد، و فضل هر چیز زیادی و باقی مانده آن را گویند و حرف <em>من</em>  ابتدائیه است و چه بسا گفته شود که تبعیضیه است، و در ذیل‌ آیه، حکم آیه را با رحمت خدایی تعلیل می‌کند، و معنای آیه روشن است، و آیه مقدمه آیه بعدی است. </p> <h3> <span class="title" rel="17_66 17_67 17_68 17_69 17_70 17_71 17_72">انسان چه در <em>ضراء</em> که خدا را می‌خواند و چه در  <em>سراء</em> که از خدا اعراض می‌کند بالفطره متوجه خدا است</span> </h3> <p> <code class="aya" rel="17_67"/> <span class="aya" rel="17_67" data-words="1-11">و إذا مسکم الضر فی البحر ضل من تدعون إلا إیاه...</span>. </p> <p>کلمه <em>ضر</em> به معنای سختی و گرفتاری است، و مس ضر در دریا عبارت از مشرف شدن به غرق است، که به خاطر طوفانی شدن دریا پیش می‌آید. </p> <p>و مراد از <em>ضلال</em> در جمله‌ <span class="aya" rel="17_67" data-words="7-11">ضل من تدعون إلا إیاه</span> بطوری که گفته‌اند محو شدن از خاطره‌ها است نه گم کردن راه، بعضی هم گفته‌اند به معنای از دست دادن است، وقتی گفته می‌شود <em>ضل عن فلان کذا</em> معنایش این است که فلان چیز از دست فلانی رفت، و به هر حال برگشت هر دو معنا به یک چیز است، و آن فراموشی است. </p> <p>و <span class="phrase">مراد از <em>دعا</em> طلب کردن و درخواست است، نه دعای عبادت، و به همین جهت جمله <em rel="fa_17_67_8-9" data-sentence="79:302">من تدعون</em> هم شامل اله حق می‌شود، و هم آلهه باطل که مشرکین از آنها درخواست می‌کنند، و استثناء <em rel="fa_17_67_10-10" data-sentence="222:206">الا</em> استثناء متصل است، و معنای آیه این است که وقتی در دریا کارتان به سختی کشید و بیچاره شدید و نزدیک شد غرق شوید آن وقت دیگر همه خدایان خود را که همواره از آنها حاجت می‌خواستید فراموش می‌کنید، جز خدای تعالی را.</span> </p> <p>   <code class="page" rel="13,211"/> <span class="phrase">بعضی<span class="footnote" rel="1" title="کشاف، ج ۲، ص ۶۷۹ و روح المعانی، ج ۱۵، ص ۱۱۵">*</span> گفته‌اند: مراد از دعا دعای عبادت است نه دعای درخواست و در نتیجه جمله  <em rel="fa_17_67_8-9" data-sentence="166:258">من تدعون</em> مختص به همان معبودهایی است که می‌پرستیدند، در نتیجه استثناء مزبور منقطع است، و معنای آیه این است که وقتی بیچارگی گریبان شما را در دریا گرفت خدایانی که همواره عبادت می‌کردید از خاطرهایتان محو می‌شود، و لیکن خدای سبحان را هیچوقت غایب ندیده و فراموش نمی‌کنید .</span> </p> <p>و ظاهرا مراد از <em>ضلال</em> همان معنای معروف آن است که مخالف هدایت است، و گفتار در آیه بر اساس تمثیل آمده آن هم تمثیلی لطیف، مثل اینکه وقتی انسان در دریا بیچاره می‌شود به قلبش می‌افتد که دست به دامن معبودش شود و مقصودش از معبود به خاطر انس ذهن و سوابقی که دارد همان آلهه‌ای است که همیشه آنها را می‌خواند، آن گاه آلهه یکی پس از دیگری به ذهن شخص گرفتار می‌آیند، و در راه آمدن از یکدیگر پیشدستی می‌کنند تا شاید خود را به یاری وی برسانند، و لیکن هیچیک از آن آلهه به شخص درمانده نمی‌رسند و در راه گم می‌شوند، و در نتیجه شخص مزبور هیچ وقت بیاد آنها نمی‌افتد، و ناگزیر از همان بار اول متوجه خدا می‌شود، و خدای را در دل خود حاضر می‌بیند، و به یاد او می‌افتد و دست به دامن او می‌زند، با اینکه تا کنون از او اعراض می‌کرد، خدای تعالی هم ایشان را پاسخ گفته و به سوی خشکی نجاتشان می‌دهد. </p> <p><span class="phrase">از همین جا روشن است که مراد از <em>ضلال</em> همان معنای معروف آن، یعنی راه گم کردن است، و مراد از <em rel="fa_17_67_8-9" data-sentence="98:396">من تدعون</em> تنها آلهه‌ای است که به غیر خدا می‌خوانند، و استثناء هم استثناء منقطع است، و وجه منقطع بودن این است که آن معنای تشبیهی که گفتیم کلمه  <em>ضل</em> آن را می‌رساند با ساحت قدس خدای تعالی مناسب نیست چون نمی‌توان در این تشبیه خدای را هم در سر راه قرار داده و در آمدن شریک آلهه‌اش قرار داد تا پس از گم شدن آلهه تنها او به سوی خواهنده قطع طریق نماید از همین جهت باید گفت استثناء مزبور استثناء منقطع است.</span> </p> <p><span class="phrase">علاوه بر این، جمله‌ <span class="aya" rel="17_67" data-words="12-16">فلما نجاکم إلی البر أعرضتم</span> ظاهر در این است که مراد از  <em>دعوت</em> دعای مسئلت است، نه دعای عبادت، و چون مشرکین در خشکی و در حال عادی از خدای تعالی اعراض داشته و هیچ وقت او را نمی‌خواندند، و جمله <em rel="fa_17_67_8-9" data-sentence="273:192">من تدعون</em> که ظاهر در استمرار و همیشگی است که می‌رساند که مراد از آن خواندن آلهه است که همیشه   <code class="page" rel="13,212"/> می‌خواندند، پس گفتن <em>مگر خدا</em> قهرا استثناء منقطع خواهد بود.</span> </p> <p>و معنای اینکه فرمود: <span class="aya" rel="17_67" data-words="12-16">فلما نجاکم إلی البر أعرضتم</span> این است که وقتی شما را از غرق شدن نجات داده گرفتاری و بیچارگیشان را برطرف نمود، و شما را بار دیگر به خشکی رسانید، دوباره از او و از دعای او اعراض کردید، و این خود دلالت دارد بر اینکه یاد خدای تعالی هیچ وقت از دل آدمی بیرون نمی‌رود، و در هیچ حالی مغفول نیست، و اگر دعا می‌کند ذات و فطرت او وادارش می‌کند که در ضراء و سراء در شدت و در رخاء او را بخواند، زیرا اگر بعضی از او اعراض می‌کنند لا بد او هست، و گرنه اگر چنین چیزی در ذات و فطرت آدمی وجود نداشت دیگر اعراض معنا نداشت، پس معنای اینکه آیه مورد بحث می‌فرماید: انسان خدای را در بیچارگیهایش می‌خواند ولی در خوشحالی‌ها از او اعراض می‌کند در معنای این است که انسان همیشه به وسیله فطرتش به سوی خدا هدایت می‌شود. </p> <p> <span class="aya" rel="17_67" data-words="17-20">و کان الإنسان کفورا</span> -یعنی کفران نعمت عادت انسان است، و از این جهت است که دارای طبیعت انسانی است که همه سر و کارش با اسباب مادی و طبیعی است، و در اثر عادت و خو کردن با اسباب مادی و طبیعی مسبب الاسباب را فراموش می‌کند، با اینکه در هر آنی در نعمتهای او غوطه‌ور است. </p> <p>و اگر کلام را با اینچنین ذیلی ختم نمود برای این بود که بفهماند اعراض آدمی از یاد خدا در غیر حال بیچارگی امری غریزی فطری نیست، چون اگر فراموشی خدا فطری بود خود دلیل بر نفی ربوبیت او می‌شد، بلکه امری عادی است و عادت زشتی است از انسان که او را به کفران نعمت وا می‌دارد. </p> <p>و در آیه، دلیلی هم بر توحید ربوبیت خدای تعالی هست، و حاصلش این است که اگر آدمی در حادثه‌ای کارش به جایی برسد که از هر سببی از اسباب ظاهری جهان منقطع و مایوس شود اصل سبب منقطع نمی‌شود، و امید نجاتش به کلی ناامید نمی‌گردد، بلکه هنوز امید نجات داشته و به سببی که توانای بر اموری باشد که هیچ سببی قادر بر آن نیست امیدوار است. </p> <p>و اگر در واقع چنین سببی که ما فوق همه اسباب عالم و مسبب همه آنها یعنی خدای سبحان وجود نمی‌داشت چرا بایستی در دل آدمی و در فطرت او چنین ارتباط و تعلقی یافت شود؟ پس وجود چنین تعلقی خود حجتی است بر مساله اثبات صانع که اگر اشتغال به زخارف زندگی دنیا و دلبستگی و انس با اسباب مادی و ظاهری نبود هرگز از یاد او غافل<code class="page" rel="13,213"/> نمی‌شدیم. </p> <p><code class="aya" rel="17_68"/> <span class="aya" rel="17_68" data-words="1-16">أ فأمنتم أن یخسف بکم جانب البر أو یرسل علیکم حاصبا ثم لا تجدوا لکم وکیلا</span>. </p> <p><span class="phrase">خسوف قمر به معنای پنهان شدن قرص ماه و پوشیده شدنش به ظلمت و سایه است، و اگر گفته شود: خسف اللَّه به الأرض معنایش این است که خداوند او را در زمین پوشانید و کلمه <em rel="fa_17_68_10-10" data-sentence="160:374">حاصب</em> به طوری که در مجمع البیان آمده به معنای بادی است که از شدت، سنگ‌ریزه‌ها را از جای بکند<span class="footnote" rel="1" title="روح المعانی، ج ۱۵، ص ۱۱۹">*</span> و بعضی<span class="footnote" rel="2" title="تفسیر فخر رازی، ج ۲۱، ص ۱۶">*</span> گفته‌اند: <em rel="fa_17_68_10-10" data-sentence="469:110">حاصب</em> به معنای باد کشنده‌ای است که در بیابان برخیزد، به خلاف (قاصف) که به معنای باد کشنده در دریا (یعنی طوفان) است.</span> </p> <h3> <span class="title" rel="17_66 17_67 17_68 17_69 17_70 17_71 17_72">آیا در خشکی تضمینی و تامینی از گرفتاری‌ها دارید که از خدا اعراض می‌کنید</span> </h3> <p> استفهامی که در آیه آمده، استفهام توبیخ است، خدای سبحان ایشان را بر این معنا که تا در خشکی هستند از دعوتش اعراض می‌کنند توبیخ و سرزنش می‌فرماید، چون بشر در خشکی هم هیچ مامن و پناهگاهی که او را از حوادث کشنده حفظ کند ندارد، هم چنان که هیچ مامنی از غرق و هلاکت در دریا ندارد، زیرا نمی‌داند چه حوادثی در دریا و یا بیابان در انتظار او است، و به همین جهت در هر آنی احتمال می‌دهد که خداوند زمین زیر پای او را فرو ببرد و یا تند بادی بفرستد، و او را هلاک کند، و کسی را هم که شدت و بلا را از ایشان دور کرده و سلامتی و امنیت قبلی را برگرداند، ندارند. </p> <p><code class="aya" rel="17_69"/> <span class="aya" rel="17_69" data-words="1-22">أم أمنتم أن یعیدکم فیه تارة أخری فیرسل علیکم قاصفا من الریح فیغرقکم بما کفرتم ثم لا تجدوا لکم علینا به تبیعا</span>. </p> <p><span class="phrase">کلمه <em rel="fa_17_69_10-10" data-sentence="5:111">قصف</em> به معنای شکستن و خرد کردن شدید است، و <em rel="fa_17_69_10-10" data-sentence="99:59">قاصف</em> به معنای بادی است که کشتی‌ها و ساختمانها را در هم می‌شکند.</span> </p> <p><span class="phrase">بعضی دیگر گفته‌اند: به معنای بادهای کشنده دریا است، و کلمه <em rel="fa_17_69_22-22" data-sentence="59:228">تبیع</em> به معنای تابع است، و ضمیر <em rel="fa_17_69_5-5" data-sentence="143:189">فیه</em> به <em>بحر</em>  (دریا) و ضمیر <em>به</em> به <em>غرق</em> یا به ارسال و یا به اعتبار ما وقع به هر دو بر می‌گردد، و برای هر یک از این احتمالات قائلی هم هست، و آیه شریفه تتمه توبیخ قبل است.</span> </p> <p>و معنایش این است که آیا شما ایمن از این هستید که هیچوقت دچار غرق دریا نگردید؟ و یا ایمنید از اینکه بار دیگر گذارتان به دریا نیفتد؟ تا خداوند از بادهای شکننده و   <code class="page" rel="13,214"/> کشنده بفرستد و شما را و کشتی شما را خرد نموده و غرقتان سازد؟ نه، چنین تامینی ندارید، کسی را هم ندارید که بعد از غرق شدن از شما دفاع نموده و به خدا اعتراض کند که چرا چنین کردی. </p> <p>و در جمله‌ <span class="aya" rel="17_69" data-words="16-22">ثم لا تجدوا لکم علینا به تبیعا</span> التفات از <em>غیبت</em> به <em>تکلم با غیر</em> به کار رفته، قبلا خدای تعالی غایب فرض شده بود، و ضمیر غایب (بفرستد)  (حفظ کند)  (برگرداند) به او بر می‌گشت، ولی ناگهان در این جمله به صورت متکلم با غیر (علینا-بر ما) درآمده، و گویا نکته این التفات این باشد که می‌خواهد این آیه را با آیات بعدی که سیاق متکلم مع الغیر را دارد در یک سیاق در آورد. </p> <h3> <span class="title" rel="17_70">معنای آیه: <span class="aya" rel="17_70" data-words="1-5">و لقد کرمنا بنی آدم...</span> </span> </h3> <p> <code class="aya" rel="17_70"/> <span class="aya" rel="17_70" data-words="1-22">و لقد کرمنا بنی آدم و حملناهم فی البر و البحر و رزقناهم من الطیبات و فضلناهم علی کثیر ممن خلقنا تفضیلا</span>. </p> <p>این آیه در سیاق منت نهادن است، البته منتی آمیخته با عتاب، گویی خدای تعالی پس از آنکه فراوانی نعمت و تواتر فضل و کرم خود را نسبت به انسان ذکر نمود و او را برای به دست آوردن آن نعمتها و رزقها و برای اینکه زندگیش در خشکی به خوبی اداره شود سوار بر کشتیش کرد. و او پروردگار خود را فراموش نموده و از وی رو گردانید، و از او چیزی نخواست و بعد از نجات از دریا باز هم روش نخست خود را از سر گرفت با اینکه همواره در میان نعمت‌های او غوطه‌ور بوده اینک در این آیه خلاصه‌ای از کرامتها و فضل خود را می‌شمارد، باشد که انسان بفهمد پروردگارش نسبت به وی عنایت بیشتری دارد، و مع الأسف انسان این عنایت را نیز مانند همه نعمتهای الهی کفران می‌کند. </p> <p>از همین جا معلوم می‌شود که مراد از آیه، بیان حال جنس بشر است، صرفنظر از کرامتهای خاص و فضائل روحی و معنوی که به عده‌ای اختصاص داده، بنا بر این این آیه مشرکین و کفار و فاسقین را زیر نظر دارد، چه اگر نمی‌داشت و مقصود از آن انسان‌های خوب و مطیع بود معنای امتنان و عتاب درست درنمی‌آمد. </p> <p><span class="phrase">پس اینکه فرمود: <span class="aya" rel="17_70" data-words="1-5">و لقد کرمنا بنی آدم</span> مقصود از تکریم اختصاص دادن به عنایت و شرافت دادن به خصوصیتی است که در دیگران نباشد، و با همین خصوصیت است که معنای <em>تکریم</em> با <em rel="fa_17_70_22-22" data-sentence="222:268">تفضیل</em> فرق پیدا می‌کند، چون تکریم معنایی است نفسی و در تکریم کاری به غیر نیست، بلکه تنها شخص مورد تکریم مورد نظر است که دارای شرافتی و کرامتی بشود، به خلاف تفضیل که منظور از آن این است که شخص مورد تفضیل از دیگران برتری یابد، در حالی که او با دیگران در اصل آن عطیه شرکت دارد.</span> <code class="page" rel="13,215"/> حال که معنای تکریم و فرق آن با تفضیل روشن شد اینک می‌گوئیم: انسان در میان. سایر موجودات عالم خصوصیتی دارد که در دیگران نیست، و آن داشتن نعمت عقل است، و معنای تفضیل انسان بر سایر موجودات این است که در غیر عقل از سایر خصوصیات و صفات هم انسان بر دیگران برتری داشته و هر کمالی که در سایر موجودات هست حد اعلای آن در انسان وجود دارد. </p> <p>و این معنا در مقایسه انسان و تفنن‌هایی که در خوراک و لباس و مسکن و ازدواج خود دارد با سایر موجودات کاملا روشن می‌شود، و همچنین فنونی را که می‌بینیم انسان در نظم و تدبیر اجتماع خود به کار می‌برد در هیچ موجود دیگری نمی‌بینیم، انسان برای رسیدن به این هدفهایش سایر موجودات را استخدام می‌کند ولی سایر حیوانات و نباتات و غیر آن دو چنین نیستند بلکه می‌بینیم که دارای آثار و تصرفاتی ساده و بسیط و مخصوص به خود هستند. از آن روزی که خلق شده‌اند تا کنون از موقف و موضع خود قدمی فراتر نگذاشته‌اند، و تحول محسوسی به خود نگرفته‌اند، و حال آنکه انسان در تمامی ابعاد زندگی خود، قدمهای بزرگی به سوی کمال برداشته و هم چنان بر می‌دارد. و خلاصه اینکه بنی آدم در میان سایر موجودات عالم، از یک ویژگی و خصیصه‌ای برخوردار گردیده و به خاطر همان خصیصه است که از دیگر موجودات جهان امتیاز یافته و آن عقلی است که به وسیله آن حق را از باطل و خیر را از شر و نافع را از مضر تمیز می‌دهد. </p> <p>و اما اینکه مفسرین گفته‌اند و یا روایتی هم بر طبقش رسیده که مقصود از آن خصیصه مساله <em>نطق و گویایی</em> است، و یا بر دو پا راه رفتن <em>، و یا</em> انگشت داشتن  است که با آنها به دلخواه خود کار کند، و یا عبارت از <em>خوردن با دست</em> و یا <em>قدرت بر نوشتن</em> و یا <em>خوش ترکیبی</em> و <em>حسن صورت</em> ، و یا تسلط بر سایر مخلوقات و تسخیر آنها <em>است و یا آنکه</em> خداوند پدر ایشان-آدم-را به دست خود خلق کرده <em>، و یا</em> هم چون خاتم انبیا محمد صلوات اللَّه علیه، پیغمبری را برای آنان برانگیخته و یا آنکه به خاطر همه اینها یی است که گفته شد هیچیک صحیح نیست، بلکه روایات اینها را به عنوان مثل ذکر کرده نه اینکه مراد از آن خصیصه اینها باشد. </p> <p>چون بعضی از آنها که شمرده شد بعد از داشتن عقل، پیدا می‌شود یعنی ابتدا باید عقل وجود پیدا کند و سپس <em>خط</em> و <em>نطق</em> و تسلط بر سایر مخلوقات ، و بعضی دیگرش از مصادیق تفضیل است نه تکریم چون در سایر مخلوقات هم مقدار کمترش وجود دارد، و بعضی دیگر از آنها اصلا از مدلول آیه خارج است، مانند آفریده شدن پدر آدمیان به دست خدا ، و<code class="page" rel="13,216"/> یا قرار گرفتن خاتم انبیاء (ص) در میان آنان ، چرا که اینها همه جزو تکریم‌های معنوی و آخرتی است، و آیه شریفه پیرامون خصیصه‌های مادی و دنیوی سخن می‌گوید. </p> <p>از اینجا آن اشکال که متوجه گفتار بعضی می‌شود روشن می‌گردد، چون گفته‌اند: مقصود از تکریم همه این هایی است که گفته شد، و اشتباهی که صاحب‌ روح المعانی کرده این است که بعد از ذکر اقوال گذشته گفته است که همه اینها از باب مثال و ذکر مصداق است، و اگر کسی مانند ابن عطیه بگوید: تکریم به فعل است و بس ادعای غلطی کرده، و سخن بیهوده‌ای گفته، و راهی بر خلاف صریح عقل و صحیح نقل، پیموده است<span class="footnote" rel="1" title="و نیست هیچ جنبنده‌ای در زمین و نه پرنده‌ای که می‌پرد و به دو بالش مگر آنکه امت‌هایی مثل شمایند و تقصیر نکردیم در کتاب از چیزی پس بسوی پروردگارشان محشور می‌شوند سوره انعام، آیه ۳۸">*</span>. </p> <p>و حال آنکه خواننده محترم توجه فرمودند که بر عکس، سخن ابن عطیه صحیح، و دعوی روح المعانی باطل است. </p> <p>و اینکه فرمود: <span class="aya" rel="17_70" data-words="6-11">و حملناهم فی البر و البحر</span> معنایش این است که ما ایشان را در دریا سوار بر کشتی و در خشکی سوار بر چارپایان و غیر از آن کردیم تا به سوی مقاصد خود رهسپار شوند و در پی جستجوی فضل پروردگار خود و رزق او برآیند، و این خود یکی از مظاهر تکریم بشر است (چون بشر به وسیله عقل از این موهبت‌ها برخوردار می‌شود). </p> <p>و <span class="phrase">مقصود از <em rel="fa_17_70_15-15" data-sentence="9:521">طیبات</em> در جمله‌ <span class="aya" rel="17_70" data-words="12-15">و رزقناهم من الطیبات</span> اقسام میوه‌ها و حاصل‌هایی است که مورد استفاده و خوش‌آیند بشر بوده و هر چیزی دیگر است که از آن متنعم گشته و لذت می‌برد، و عنوان رزق بر آن صادق باشد، و این نیز یکی از مظاهر تکریم است که انسان را به میهمانی مثل می‌زند که به ضیافتی دعوت شود آن گاه برای حضور در آن ضیافت برایش مرکب بفرستند، و در آن ضیافت انواع غذاها و میوه‌ها در اختیارش بگذارند، که هم میهمانی تکریم است، و هم مرکب فرستادن و هم غذاهای لذیذ برایش آوردن همه مصداق تکریم است.</span> </p> <p>با این بیان روشن می‌گردد که عطف جمله‌ <span class="aya" rel="17_70" data-words="6-7">و حملناهم...</span> و جمله‌ <span class="aya" rel="17_70" data-words="12-13">و رزقناهم...</span> بر <em>تکریم</em> از قبیل عطف مصداقی است که از عنوانی کلی انتزاع شده و بر آن متفرع شود. </p> <h3> <span class="title" rel="17_70">معنای جمله: <span class="aya" rel="17_70" data-words="16-22">و فضلناهم علی کثیر ممن خلقنا تفضیلا</span> </span> </h3> <p> <span class="aya" rel="17_70" data-words="16-22">و فضلناهم علی کثیر ممن خلقنا تفضیلا</span> -بعید نیست که مراد از من خلقنا- کسانی که خلق کردیم انواع حیوانات دارای شعور و همچنین جن باشد که قرآن آن را اثبات کرده، آری قرآن کریم انواع حیوانات را هم امتهایی زمینی خوانده، مانند انسان که یک امت   <code class="page" rel="13,217"/> زمینی است، و آنها را به منزله صاحبان عقل شمرده و فرمود: <span class="aya" rel="6_38" data-words="1-24">و ما من دابة فی الأرض و لا طائر یطیر بجناحیه إلا أمم أمثالکم ما فرطنا فی الکتاب من شیء ثم إلی ربهم یحشرون</span><span class="footnote" rel="1" title="مجمع البیان، ج ۶، ص ۴۲۹">*</span> و این احتمال با معنای آیه مناسب‌تر است، چون می‌دانیم که غرض از آیه مورد بحث بیان آن جهاتی است که خداوند با آن جهات آدمی را تکریم کرده، و بر بسیاری از موجودات این عالم برتری داده، و این موجودات-تا آنجا که ما سراغ داریم-حیوان و جن هستند، و اما ملائکه از آن جایی که موجودات مادی و در تحت نظام حاکم بر عالم ماده قرار ندارند نمی‌توانیم آنها را نیز مشمول آیه بگیریم. </p> <p>بنا بر این معنای آیه این می‌شود که ما بنی آدم را از بسیاری از مخلوقاتمان که حیوان و جن بوده باشند برتری دادیم، و اما بقیه موجودات که در مقابل کلمه <em>بسیار</em>  (کثیر) قرار دارند یعنی ملائکه خارج از محل گفتارند، زیرا آنها موجوداتی نوری و غیر مادی هستند و داخل در نظام جاری در این عالم نیستند، و آیه شریفه هر چند در باره انسان بحث می‌کند و لیکن از این نظر مورد بحث قرارش داده که یکی از موجودات عالم مادی است که او را به نعمتهایی نفسی و اضافی تکریم کرده است. </p> <h3> <span class="title" rel="17_70"><span class="phrase">فرق بین <em>تکریم</em> و <em rel="fa_17_70_22-22" data-sentence="25:141">تفضیل</em> انسان و چند وجه دیگر که در بیان فرق بین‌ <span class="aya" rel="17_70" data-words="3-5">کرمنا بنی آدم</span> و <em>فضلناهم</em> گفته شده است</span></span> </h3> <p> از آنچه گذشت چند نکته زیر روشن گردید. </p> <p>1-اینکه هر یک از دو کلمه: تفضیل و تکریم ناظر به یک دسته از موهبت‌های الهی است که به انسان داده شده، تکریمش به دادن عقل است که به هیچ موجودی دیگر داده نشده، و انسان به وسیله آن خیر را از شر و نافع را از مضر و نیک را از بد تمیز می‌دهد، موهبت‌های دیگری از قبیل تسلط بر سایر موجودات و استخدام و تسخیر آنها برای رسیدن به هدفها از قبیل نطق و خط و امثال آن نیز زمانی محقق می‌شود که عقل باشد. </p> <p>و اما تفضیل انسان بر سایر موجودات به این است که آنچه را که به آنها داده از هر یک سهم بیشتری به انسان داده است، اگر حیوان غذا می‌خورد خوراک ساده‌ای از گوشت و یا میوه و یا گیاهان و یا غیر آن دارد، ولی انسان که در این جهت با حیوان شریک است این اضافه را دارد که همان مواد غذایی را گرفته و انواع طعامهای پخته و خام برای خود ابتکار می‌کند، طعامهای گوناگون و فنون مختلف و لذیذ که نمی‌توان به شماره‌اش آورده برای خود اختراع می‌نماید و همچنین آشامیدنی، و پوشیدنی، و اطفاء غریزه جنسی و طریقه مسکن گزیدن و رفتار اجتماعی در حیوانات و انسان بدین قیاس است. </p> <p>   <code class="page" rel="13,218"/> در مجمع البیان می‌گوید: اگر گفته شود که معنای تکریم و تفضیل یکی نیست، زیرا اگر یکی بود چه جهت داشت که تکرار شود؟ گفتن یکی از آن دو کافی بود. <span class="phrase">در جواب می‌گوئیم: جمله <em rel="fa_17_70_3-3" data-sentence="23:476">کرمنا</em> صرف انعام را می‌رساند بدون اینکه نظری به برتری انسان نسبت به سایر موجودات داشته باشد، ولی تفضیل نظر به برتری دارد، و اگر دومی را نمی‌گفت، این اشاره ظاهر نمی‌شد، بعضی هم گفته‌اند که تکریم تنها شامل نعمت‌های دنیا می‌شود، و تفضیل مربوط به نعمتهای آخرت است، بعضی دیگر گفته‌اند که تکریم آن نعمتهایی است که مصحح و مجوز تکلیف شده و تفضیل نعمت تکلیف (دین) است که به وسیله آن آدمی به منازل و رتبه‌های والا می‌رسد<span class="footnote" rel="1" title="مجمع البیان، ج ۶، ص ۴۲۹">*</span>.</span> </p> <p>اما اینکه گفته است که تفضیل یک نکته‌ای را می‌رساند که تکریم فاقد آن است و آن عبارت از این است که نعمت مورد تفضیل بدون استحقاق داده شده !در جوابش می‌گوئیم که چنین چیزی را قبول نداریم، و می‌گوئیم تفضیل، هم در نعمتهایی که مفضل استحقاق آن را دارد اطلاق می‌شود، و هم در نعمتهایی که طرف استحقاق آن را نداشته باشد، و اما آن وجوهی که از دیگران نقل کرده هیچیک دلیلی ندارد. </p> <p><span class="phrase">فخر رازی در تفسیر خود در باره فرق میان <em>تکریم</em> و <em rel="fa_17_70_22-22" data-sentence="56:299">تفضیل</em> گفته قریب‌تر از هر معنا این به نظر می‌رسد که گفته شود: خدای تعالی انسان را بر سایر حیوانات به اموری خلقی و طبیعی و ذاتی از قبیل عقل و نطق و خط و صورت زیبا و قامت موزون برتری داده است، و همه اینها را به وسیله عقل و فهم در اختیار آدمی قرار داده، تا به وسیله آنها عقاید حق و اخلاق فاضله را تحصیل کند .</span> </p> <p>اولی تکریم و دومی تفضیل است. </p> <p>پس گویی که خواسته است بفرماید: ما بشر را با در معرض کسب نجات و تقرب قرار دادن برتری دادیم، تا آنچه مایه نجات او از بدیها و مهالک است و مایه تقرب او از نیکیها است به وسیله مبادی و ابزاری که در اختیارش قرار داده‌ایم کسب کند، حال وظیفه خود اوست که شکر داده‌های ما را به جای آورد، و آنچه را که برایش خلق کرده‌ایم در همان موردی که برای آن مورد خلقش کردیم به کار گیرد، یعنی خدا را به یگانگی بپرستد و چیزی شریک او قرار ندهد، و بتهایی که دارد کنار بگذارد<span class="footnote" rel="2" title="روح المعانی، ج ۱۵، ص ۱۱۸ و ۱۱۹">*</span>. </p> <p>     <code class="page" rel="13,219"/> و خلاصه‌اش این است که میان تکریم (کرمنا) و تفضیل (و فضلناهم) فرق است اولی عبارت از امور ذاتی و ملحقات آن از غرائز است، و دومی عبارت از امور کسبی است که خود او باید تحصیل کند، و لیکن خواننده گرامی توجه می‌فرماید که هر چند به گفته او مواهبی که در آدمی است دو جور است، یکی امور <em>ذاتی</em> و دیگری <em>اکتسابی</em> ، و لیکن اینکه مراد از تکریم اولی باشد و مراد از تفضیل دومی، دلیلی ندارد، و بلکه لغت عرب هم با آن سازگار نیست، پس وجه صحیح در فرق بین این دو کلمه همان است که گفتیم. </p> <p>2-این آیه ناظر به کمال انسانی از حیث وجود مادی است، و تکریم و تفضیلش در مقایسه با سایر موجودات مادی است، و بنا بر این ملائکه از آنجا که از تحت نظام کونی و مادی این عالم خارجند لذا از محل کلام بیرونند، و خلاصه تفضیل و برتری دادن انسان بر بسیاری از موجودات، تفضیل از غیر ملائکه از موجودات مادی این عالم است، و اما ملائکه اصولا وجودشان غیر این وجود است پس آیه هیچ نظری به برتری آدمی از ملائکه ندارد. </p> <h3> <span class="title" rel="17_70 17_66 17_67 17_68 17_69 17_71 17_72">آیه شریفه ناظر به تفضیل انسان از حیث وجود مادی است و ملائکه از مفضل علیه (کثیر ممن خلقنا) خارج است</span> </h3> <p> از این بیان فساد گفتار بعضی به خوبی واضح می‌شود که با این آیه استدلال کرده‌اند بر اینکه ملائکه از بنی نوع بشر حتی از انبیایش افضل است، به این بیان که جمله‌ <span class="aya" rel="17_70" data-words="16-22">و فضلناهم علی کثیر ممن خلقنا تفضیلا</span> دلالت دارد بر اینکه موجوداتی هستند که خدا انسان را بر آنها برتری نداده، و آن موجودات جز ملائکه نمی‌تواند باشد، برای اینکه می‌دانیم انسان از تمامی موجودات سوای ملائکه برتری دارد، و این خود مطلبی اتفاقی است. </p> <p>و وجه فساد آن این است که آن مطلبی که آیه شریفه متعرض آن است برتری از حیث وجود مادی دنیوی است، و ملائکه به چنین وجودی اصلا موجود نیستند، جواب دیگری هم که بعضی<span class="footnote" rel="1" title="فخر رازی در تفسیر آیه ۳۴، سوره بقره">*</span> از این گفتار داده‌اند به همین جواب ما بر می‌گردد، و آن این است که گفته‌اند: بطور مسلم منظور از این برتری برتری در ثواب نیست، زیرا برتری در ثواب ابتداء صحیح نیست، چون ثواب بستگی به عمل و اطاعت دارد، بلکه مراد از آن برتری در فنون نعمتهای دنیایی است که خداوند در دنیا به موجودات ارزانی داشته است. </p> <p>و <span class="phrase">اما این جواب دیگری که بعضی<span class="footnote" rel="2" title="تفسیر فخر رازی، ج ۲۱، ص ۱۶">*</span> داده‌اند و گفته‌اند: که کلمه <em rel="fa_17_70_19-19" data-sentence="130:245">کثیر</em> در آیه به معنای <em>جمیع</em> و کلمه <em>من</em> بیانیه است، و معنایش این است که ما انسان را از هر چه که خلق کرده‌ایم با همه کثرتشان برتری داده‌ایم صحیح نیست، و بلکه جواب سخیف و بی پایه‌ای است که نه خود کلام خدا به آن دلالت دارد و نه سیاق کلام.</span> </p> <p>   <code class="page" rel="13,220"/> و همچنین است اینکه گفته‌اند<span class="footnote" rel="1" title="کشاف، ج ۲، ص ۶۸۱">*</span> این آیه از قبیل این است که می‌گویند: بذلت له العریض من جاهی-من آبرویی از آبروی خودم را که خیلی هم زیاد است به او دادم <em>و یا می‌گویند: </em> ابحته المنیع من حریمی-من حریمی از حریم خودم را که خیلی هم منیع است به او اباحه کردم که در اینگونه تعبیرات معنا این نیست که من عریض جاهم و منیع مقامم را به او داده و غیر عریض و غیر منیع آن را برای خود گذاشتم، بلکه مراد این است که من از جاه خودم که دارای صفت عریض است و از مقام خودم که دارای صفت منیع است به او دادم. </p> <p>وجه بطلان این است که اگر مقصود از آوردن این دو مثال این است که بگویی عنایت در اینگونه کلمات در این است که بفهمانیم که من مثلا تمامی جاه خود را با اینکه عریض است به او دادم در این صورت این دو مثال با مورد آیه تطبیق نمی‌کند، زیرا در این صورت جاه و حریم دو قسم نیست که یکی عریض و منیع باشد و آن دیگری غیر عریض و غیر منیع، و حال آنکه دو قسم است، به خلاف مورد آیه که دو قسم نیست، و مخلوقات خدا همان کثیر است و بس. </p> <p>و اگر مقصود این است که بفهماند من جاه عریض خود را به او دادم تا چه رسد به غیر عریض آن، در مورد آیه شریفه قطعا جائز نیست، زیرا معنا این می‌شود که ما انسان را بر خلق کثیر خود برتری دادیم تا چه رسد به خلق غیر کثیر. </p> <p>و <span class="phrase">چه بسا<span class="footnote" rel="2" title="از فرمان خدا سرپیچی نمی‌کنند و آنچه دستور یابند عمل می‌کنند سوره تحریم، آیه ۶">*</span> بعضی از این اشکال جواب داده‌اند که ما تسلیم می‌شویم، و می‌پذیریم که مراد از <em rel="fa_17_70_19-19" data-sentence="208:374">کثیر</em> غیر ملائکه است، و کلمه <em>من</em> در <em rel="fa_17_70_20-20" data-sentence="305:323">ممن</em> برای تبعیض است، تازه نهایت حرفی که می‌توانید بزنید این است که بگوئید: آیه شریفه از بیان برتر بودن انسان از ملائکه ساکت است، ما هم می‌گوئیم سکوت اعم از این است که ملائکه برتر از انسان باشد، آیه اگر از آن ساکت است از این نیز ساکت است، زیرا ممکن است واقعا انسان و ملائکه هیچیک بر دیگری برتری نداشته باشد، و با هم مساوی باشند.</span> </p> <p>و باز هم به فرض که تسلیم شویم و بپذیریم که آیه دلالت بر تفضیل ملائکه بر انسان دارد، تازه نهایت حرفی که شما می‌توانید بزنید این است که بگوئید جنس ملائکه بر جنس آدم برتری دارد، و این حرف منافات ندارد با اینکه بعضی از افراد بنی آدم افضل از ملائکه باشند مانند انبیاء (ع). </p> <p>     <code class="page" rel="13,221"/> پس حق همان است که گفتیم آیه شریفه متعرض برتری از نظر ثواب و تقرب و برتریهای آخرت نیست و به عبارت دیگر آیه متعرض برتری از حیث وجود مادی است و مراد از  کثیری از آنچه خلق کردیم غیر ملائکه است و کلمه <em>من</em> تبعیضی است، و مراد از <em>من خلقنا</em> ملائکه و غیر ملائکه و انسان و حیوان و جن است، و انسان به حسب وجود مادیش از حیوان و جن برتری دارد، این را در نظر داشته باشید تا ان شاء اللَّه گفتار ما را پیرامون برتری انسان از ملک بخوانید. </p> <h3>گفتار در برتری انسان از ملائکه</h3> <p> مسلمین اختلاف دارند در اینکه انسان و ملک کدامیک برترند؟ قول معروف که به اشاعره هم منسوب شده این است که انسان افضل است، و مراد ما از فضیلت انسان، نه همه افراد انسانها است، بلکه افراد مؤمن است، زیرا حتی دو نفر هم اختلاف ندارند در اینکه عده‌ای از افراد انسان از چارپایان هم پست‌تر و گمراهترند، و آنان عبارتند از منکران حق و لجوج‌ها که زیر بار حق نمی‌روند، بنا بر این چگونه ممکن است که‌ چنین جانورانی از ملائکه مقرب‌تر باشند؟. </p> <p>دلیل کسانی که گفته‌اند انسان از ملک برتر است، یکی همین آیه شریفه است که البته همانطور که در تفسیرش اشاره کردیم کلمه کثیر را به معنای جمیع گرفته‌اند، دلیل دیگرشان روایاتی است که می‌گوید مؤمن نزد خدا گرامی‌تر از ملائکه است. </p> <p>و این رأی از مذهب شیعه نیز معروف است، و چه بسا این استدلال را هم بکنند که ملائکه مطبوع بر اطاعت خدایند، و اطاعت طبیعت و فطری آنها است، اصلا قادر بر معصیت نیستند، به خلاف انسان که هم می‌تواند اطاعت کند و هم مخالفت، و سازمان وجودش را هم دو قسم نیرو تشکیل می‌دهد یکی نیروهای شیطانی و دیگری رحمانی، یکی عقل و یکی شهوت و غضب. </p> <p>پس انسان مؤمنی که با نفس خود جهاد نموده، با آنکه می‌تواند معصیت کند خودداری نموده، در عوض خدای را اطاعت می‌کند از ملائکه افضل است. </p> <p>ولی با همه این حرفها افضلیت انسان به آن معنایی که گذشت در میان شیعه و اشاعره اتفاقی نیست، و از اشاعره کسانی هستند که قائل به افضلیت ملک شده‌اند، مانند زجاج، و به ابن عباس هم نسبت داده‌اند. <code class="page" rel="13,222"/> بعضی<span class="footnote" rel="1" title="بندگانی بزرگوار که در سخن از او پیشی نگرفته به امرش عمل می‌کنند سوره انبیاء، آیه ۲۷۱">*</span> دیگر از ایشان قائل شده‌اند به افضلیت پیغمبران-بطور مطلق-از سایر موجودات، و بعد از این سلسله فرستادگان از ملائکه بر سایر ملائکه و بر سایر افراد بشر، و سپس افضلیت تمامی ملائکه بر تمامی بشر. </p> <p>بعضی<span class="footnote" rel="2" title="ترا به پیشوایی خلق برگزیدم سوره بقره، آیه ۱۲۴">*</span> دیگر از ایشان قائلند به برتری کروبین از ملائکه بطور مطلق، آن گاه برجستگان بشر، سپس عموم ملائکه از عموم بشر، که امام فخر رازی این قول را اختیار کرده و به غزالی هم نسبت داده است. </p> <p>و اما معتزله معتقد شده‌اند به افضلیت ملائکه از بشر و استدلال کرده‌اند به ظاهر آیه‌ <span class="aya" rel="17_70" data-words="1-5">و لقد کرمنا بنی آدم</span> -تا آنجا که می‌فرماید- <span class="aya" rel="17_70" data-words="16-22">و فضلناهم علی کثیر ممن خلقنا تفضیلا</span> که تقریب استدلالشان در تفسیر آیه گذشت. </p> <p>زمخشری به کسانی که قائل به افضلیت انسان از ملک شده‌اند خیلی بدگویی کرده و در ذیل جمله‌ <span class="aya" rel="17_70" data-words="16-22">و فضلناهم علی کثیر ممن خلقنا تفضیلا</span> گفته است: مراد از کثیر آن طور که اینان پنداشته‌اند جمیع نیست، بلکه موجودات غیر ملائکه است، و همین فضیلت برای بنی آدم بس است که ما فوقشان ملائکه است، و غیر از این موجودات شریف و مقرب درگاه خدا ما فوق دیگری ندارند. </p> <p>و عجب از جبری مذهبان است که چطور در هر مساله‌ای عکس وفاق را رفته‌اند، و آن قدر در لجاجت پیش رفته‌اند که به خود جرأت دهند توهین‌ بزرگی را مرتکب شده و انسان را بر ملائکه برتری دهند، با اینکه بارها از قرآن کریم شنیدند که تا چه حدی ملائکه خود را احترام فرموده و تا چه اندازه به احترام نام ایشان را برده، و با اینکه می‌دانند ملائکه چه اندازه به ساحت قدس خدا نزدیکند، و چطور خداوند ایشان را نسبت به انبیاء مانند انبیاء نسبت به سایر مردم قرار داده آن گاه از فرط تعصب کارشان بدینجا کشید که حرفهایی و اخباری سر هم کنند و ببافند، مثلا نقل کنند که ملائکه گفته‌اند: پروردگارا تو دنیا را به بنی آدم دادی، در آن دنیا می‌خورند، لذت می‌برند ولی ما را از آن لذت‌ها محروم ساختی حال از آخرت به ما بده، خدای تعالی هم در جواب فرموده به عزت و جلال خودم هیچوقت این کار را نمی‌کنم و شما را که با امر <em>کن</em> خلق کرده‌ام در مقابل ذریه کسی که او را به دست خود آفریده‌ام قرار نمی‌دهم، و آن گاه از ابی هریره روایت کرده‌اند که گفته است: مؤمن گرامی‌تر است از ملائکه‌ای که نزد اویند. </p> <p>     <code class="page" rel="13,223"/> و <span class="phrase">نیز از ایشان تعجب است که کلمه <em rel="fa_17_70_19-19" data-sentence="30:265">کثیر</em> را به معنای جمیع گرفته و گویا ذوق سلیم را از دست داده و زشتی گفتار خود را حس نمی‌کنند، و نمی‌فهمند که گفتن و فضلناهم علی جمیع ممن خلقنا چقدر رکیک و زشت است (زیرا با بودن جمیع دیگر جایی برای حرف <em>من</em> باقی نمی‌ماند) و همین رسوایی برای ایشان بس است اگر بفهمند.</span> </p> <p>شما ببینید برای به کرسی نشاندن حرفی غلط و در دشمنی ملائکه چه تمحلات و تشبثاتی نموده و چه تاویل‌های بعیدی مرتکب می‌شوند!گویا که اینها از دودمان قوم لوط باشند، و چون جبرئیل قوم لوط را نابود کرده حالا دارند تلافی در می‌آورند، و به هیچ وجه آن داغ از دلهایشان برون نمی‌رود<span class="footnote" rel="1" title="بیاد آر آن گاه که پروردگار تو به ملائکه فرمود: من در زمین خلیفه برگمارم ملائکه گفتند: پروردگارا می‌خواهی کسانی را بگماری که فساد کنند و در زمین خونها بریزند و حال آنکه ما خود تو را تسبیح و تقدیس می‌کنیم خداوند فرمود: پس می‌دانم چیزی که شما نمی‌دانید سوره بقره، آیه ۳۰">*</span>. روایتی که نقل کرده که ملائکه از خدا خواستند در مقابل دنیایی که به بنی آدم اختصاص داده آخرت را هم به ایشان اختصاص دهد، روایتی است که از ابن عمرو انس بن مالک و زید بن اسلم و جابر بن عبد اللَّه انصاری از رسول خدا روایت شده، و در روایت آخری آمده که وقتی خداوند آدم و ذریه او را خلق کرد ملائکه گفتند: پروردگارا اینها را خلق کردی و همه گونه وسائل لذت مانند خوردن، آشامیدن و نکاح کردن و بر اسب سوار شدن برایشان فراهم نمودی، حال که چنین کردی پس دنیا را به ایشان بده و آخرت را به ما فرشتگان واگذار، خدای تعالی فرمود: من هرگز کسی را که با دو دست خود خلقش کرده‌ام با کسی که با یک کلمه <em>کن</em> او را آفریدم برابر نمی‌کنم. </p> <p>صرفنظر از این که اصل مضمون روایت درست نیست، زیرا در این روایت خوردن و آشامیدن و ازدواج کردن و امثال آن را لذت و کمال خوانده در حالی که این کارها در آدمی به منظور استکمال و بقاء انجام می‌گیرد و ملائکه بدون این اعمال آن را دارند، یعنی ملائکه از ابتداء وجود آن کمالاتی را که بنی آدم با به کار بردن قوای مادی خود، و اعمال خسته کننده‌اش به دست می‌آورد واجد است (او بدون خوردن سیر است و بدون تلاش جهت خریدن و دوختن لباس دارد) ولی انسان مجبور است نظام جاری در عالم ماده را بپذیرد، بنا بر این چگونه ممکن است که بگوئیم ملائکه از خدا چنین چیزهایی را خواسته‌اند، آری محال است چیزی را مسئلت و درخواست کنند که دارای آن هستند و نسبت به اموری حرص به خرج دهند که از آن محروم نیستند. </p> <p>نظیر این اشکال به استدلال قبلیشان وارد است که برای اثبات افضلیت انسان   <code class="page" rel="13,224"/> از ملک، کرده و می‌گفتند: وجود انسان مرکب است از قوایی که او را به اطاعت می‌خواند و هم از قوایی که او را به معصیت می‌کشاند، و اگر اطاعت را بر معصیت ترجیح داده و به سوی اسلام و عبودیت گرایش پیدا کند ارزش اطاعت او را از اطاعت ملائکه بیشتر است، چون اطاعت، فطری ملائکه و ترک معصیت نیز از فطریات او است، پس بنی آدم بیشتر از ملائکه می‌تواند به خدا تقرب جوید و ثواب و اجر بیشتری کسب کند. </p> <p>و این حرف پایه و اساسش یک اصل عقلایی است که در جامعه بشری معتبر شمرده شده، و آن این است که اطاعتی که امتثال امر مولوی و یا نهی مولوی باشد از معصیت بهتر است، اطاعت باعث استحقاق اجر، و معصیت موجب استحقاق عقاب است، و اما اجر و ثواب هر وقت که مورد استحقاق قرار گرفت وقتی اثر خود را می‌کند که انسان مخاطب به آن تکلیف، در شرائطی باشد که هم بتواند اطاعت کند و هم بتواند نکند، فعل و ترک برایش مساوی باشد، و اما اگر مساوی الطرفین نبود مثلا مخاطب، به اطاعت نزدیک بود تا به معصیت و یا به عکس، حکم تفاوت می‌کند، مثلا در تکلیف اجتناب از زنا یک مرد عنین و یا پیر مرد فرتوت که تحصیل مقدمات چنین کاری برایش دشوار است، با یک جوان قوی که اکثر موانع از پیش پایش برداشته و جز ترس از خدا هیچ مانعی ندارد مساوی نیستند، اگر آن عنین زنا نکرد نمی‌گوئیم اطاعت کرده ولی اگر آن پیر فرتوت زنا نکرد می‌گوئیم اطاعت کرده، و اگر آن جوان نکرد می‌گوئیم اطاعت بیشتری کرده، و بر همین قیاس سایر تکالیف را حساب می‌کنند. </p> <p>و در ملائکه چون می‌بینیم راهی به سوی معصیت ندارند، نه غریزه شهوت و غضب دارند و نه چون انسان دچار هوای نفس می‌شوند، اگر این ملائکه خطابهای مولوی خدا را اطاعت کنند اطاعتشان نظیر زنا نکردن عنین و یا زنا نکردن پیر فرتوت است، بنا بر این انسان که مجهز به وسائل گناه هست ولی گناه نمی‌کند از ملائکه برتر است. </p> <p>این آن تقریبی و آن حسابی است که در جامعه بشری اعتبار شده، ولی اشکالش این است که اگر این حرف تمام باشد باید اطاعت ملائکه اصلا ارزشی نداشته باشد، چون بنا بر این نمی‌توانند گناه بکنند، و مانند آدمیان، کردن و نکردن یک عمل برایشان یکسان نیست، بنا بر این هیچ شرافت ذاتی و ارزش جوهری ندارند، زیرا اطاعتی اجر و شرافت دارد که نافرمانیش هم ممکن باشد، و در حقیقت انقیاد ذاتی که هیچ وقت از ذات تخلف نمی‌کند اطاعت حقیقی نیست و اگر هم اطاعتش بنامیم مجازی است. و اگر این حرف درست باشد دیگر علتی ندارد که ملائکه مقرب درگاه خدا باشند و یا اطاعتشان ارزش داشته و باعث مقام و<code class="page" rel="13,225"/> منزلتشان شود. </p> <p>و حال آنکه می‌بینیم خدای سبحان ملائکه را دارای مقام قرب و زلفی دانسته و ایشان را در حظائر قدس و منازل انس جای داده خزینه‌های اسرار خود و حاملین امر و واسطه‌های میان خود و خلقش قرار داده و آیا این همه مقام و منزلت‌ها صرف گزاف و بدون شایستگی در خود ملائکه بوده؟. </p> <p>چطور ممکن است چنین سخنی را در باره ملائکه گفت؟ و حال آنکه خدای تعالی در کتابش ایشان را ثنا گفته، یک جا فرموده است: <span class="aya" rel="21_26-27" data-words="7-16">بل عباد مکرمون، لا یسبقونه بالقول و هم بأمره یعملون</span><span class="footnote" rel="1" title="همه فرشتگان عالم سجده کردند سوره حجر، آیه ۳۰">*</span> و نیز فرموده‌ <span class="aya" rel="66_6" data-words="18-26">لا یعصون الله ما أمرهم و یفعلون ما یؤمرون</span><span class="footnote" rel="2" title="بیاد آر هنگامی که خداوند ابراهیم را به اموری چند امتحان فرمود و او همه را به جای آورد خداوند بدو گفت: من ترا به پیشوای خلق برگزینم، ابراهیم عرض کرد این پیشوایی را به فرزندان من نیز عطا فرمایی، فرمود: که عهد من هرگز به مردم ستمکار نخواهد رسید سوره بقره، آیه ۱۲۴">*</span>، به طوری که ملاحظه می‌کنید ذات ایشان را گرامی داشته است، بدون اینکه مقید به قیدی کرده باشد، و اطاعتشان را و معصیت نکردنشان را مدح نموده است (پس معلوم می‌شود نسبت به هر امری از اوامر خدایی هم قدرت اطاعت دارند و هم قدرت معصیت). </p> <p>و نیز در مدح عبادت و تذلل در برابر پروردگارشان فرموده‌ <span class="aya" rel="21_28" data-words="14-18">و هم من خشیته مشفقون</span><span class="footnote" rel="3" title="سوره انبیاء، آیه ۲۸">*</span> و نیز فرموده: <span class="aya" rel="41_38" data-words="1-14">فإن استکبروا فالذین عند ربک یسبحون له باللیل و النهار و هم لا یسأمون</span><span class="footnote" rel="4" title="اگر اینها استکبار ورزند باری آنها که نزد پروردگار تواند شب و روز او را تسبیح گفته و خسته نمی‌شوند سوره حم سجده، آیه ۳۸">*</span>، و نیز فرمود: <span class="aya" rel="7_205-206" data-words="17-34">و لا تکن من الغافلین، إن الذین عند ربک لا یستکبرون عن عبادته و یسبحونه و له یسجدون</span><span class="footnote" rel="5" title="از غافلان مباش که آنان که نزد پروردگار تو هستند، از عبادتش استکبار نداشته و تسبیحش می‌کنند و برایش به سجده می‌افتند سوره اعراف، آیه ۲۰۶">*</span>، که پیغمبر گرامی خود را دستور می‌دهد خدای را یاد کند آن طور که ملائکه او را یاد می‌کنند و خدای را بندگی کند آن طور که فرشتگان عبادتش می‌کنند. </p> <h3> <span class="title" rel="17_66 17_67 17_68 17_69 17_70 17_71 17_72">افضل بودن اطاعت انسان از جهت کشف صفای باطن و حسن سریره او است</span> </h3> <p> پس حق مطلب این است که صرف امکان فعل و ترک و اینکه انسان بطور مساوی به آن دو قدرت دارد ملاک اصلی فضیلت و بهتری اطاعت او نیست، بلکه اطاعت بشر از این جهت افضل است که از صفای طینت و حسن سریرة او کشف می‌کند، به دلیل اینکه می‌بینیم عبادت و اطاعت کسی که می‌دانیم دارای خبث سریرة و پلیدی نفس است هیچ قیمتی ندارد، هر چند در تصفیه عمل و بذل منتهای قدرت نهایت درجه سعی را کرده باشد. </p> <p>           <code class="page" rel="13,226"/> مانند اطاعت منافق و آنها که دچار مرض درونی می‌باشند که عملشان نزد خدای سبحان حبط است و خداوند حسناتشان را از دیوان اعمالشان محو می‌کند، پس ملاک ارزش و فضیلت اطاعت، صفای نفس مطیع و جمال ذات او و خلوصش در عبودیت است، و همین است که او را از معصیت به سوی اطاعت می‌کشاند، و وادارش می‌سازد تا در راه خدا و اطاعت او و ترک معصیت او مشقت‌ها تحمل نموده در نتیجه عمل و اطاعتش ارزش و نفاست پیدا کند. </p> <p>و بنا بر این ذات ملائکه که قوامش بر طهارت و کرامت است و اعمالش جز ذلت عبودیت و خلوص نیت حکمی ندارد از جنس و ذات انسان که با کدورت‌های هوا و تیرگی‌های غضب و شهوت مشوب و مکدر است افضل و شریف‌تر است، آری کمتر اعمال انسانی از قضایای شرک و شامت نفس و دخالت طمع خالی است. </p> <p>به همین جهت قوام ذات فرشتگان از قوام ذات انسان افضل و اعمال فرشته خالص‌تر و خدایی‌تر از اعمال انسان است، اعمال فرشتگان همرنگ ذات آنان و اعمال آدمی همرنگ ذات او است، و کمالی که انسان آن را برای ذات خود هدف قرار داده و در پرتو اطاعت خدا جستجویش می‌کند، این کمال را ملائکه به بیانی که گذشت در ابتدای وجودشان دارا هستند. </p> <p>البته این هم هست که ممکن است همین انسان که کمال ذاتی خود را به تدریج یا به سرعت و یا به کندی از راه به دست آوردن استعدادهای تازه کسب می‌کند در اثر آن استعدادهای حاصله به مقامی از قرب و به حدی از کمال برسد که ما فوق حدی باشد که ملائکه با نور ذاتیش در ابتدای وجودش رسیده، ظاهر کلام خدای تعالی هم این امکان را تایید می‌کند. </p> <p>برای اینکه در داستان خلق کردن خلیفه برای زمین برتری انسان را برای ملائکه بیان کرده و فرمود: این موجود در تحمل علم به اسماء، قدرتی دارد که شما ندارید، او می‌تواند علم به تمامی اسماء را تحمل کند، و همین تحمل مقامی است از کمال‌ که مقام تسبیح ملائکه به حمد خدا و تقدیسشان به آن پایه نمی‌رسد، و مقامی است که باطن انسان را از فساد و سفک دماء پاک می‌کند، و لذا می‌بینیم که ملائکه به این قانع شدند هم چنان که فرمود: <span class="aya" rel="2_30" data-words="1-33">و إذ قال ربک للملائکة إنی جاعل فی الأرض خلیفة قالوا أ تجعل فیها من یفسد فیها و یسفک الدماء و نحن نسبح بحمدک و نقدس لک قال إنی أعلم ما لا تعلمون</span><span class="footnote" rel="1" title="مردم یک گروه بودند خدا رسولان را فرستاد که نیکوکاران را بشارت دهند به رحمت و غفرانش و بدان بترسانند از عذاب نیرانش و با پیامبران کتاب به راستی فرستاد سوره بقره، آیه ۲۱۳">*</span> و ما تفصیل بحث آن را در جلد   <code class="page" rel="13,227"/> اول این کتاب گذراندیم. </p> <p>و نیز داستان مامور شدن ملائکه به سجده کردن بر آدم و اینکه همه آنان وی را سجده کردند یادآور شده و می‌فرماید: <span class="aya" rel="15_30" data-words="1-4">فسجد الملائکة کلهم أجمعون</span><span class="footnote" rel="1" title="مجمع البیان، ج ۴، جزء ۱۵، ص ۷۷">*</span> و ما در تفسیر آیاتی که راجع به این داستان در سوره اعراف آمده روشن کردیم که سجده ملائکه بر آدم از باب خضوع ایشان در برابر مقام کمال انسانی بوده، و آدم جنبه قبله را برای ایشان داشته، وی با وجود خود، انسانیت را در برابر ایشان مجسم نموده بود، این بود آنچه که از ظاهر آیات مورد بحث و سایر آیاتی که آوردیم استفاده می‌شد، و البته در روایات هم گوشه‌ها و اشاراتی که این معنا را تایید کند دیده می‌شود، و چون این بحث غیر از جنبه قرآنیش جنبه عقلانی نیز دارد تفصیل آن را باید در مباحث عقلی جستجو کرد. </p> <h3> <span class="title" rel="17_71"><span class="phrase">موارد استعمال کلمه <em>امام</em> در قرآن و مراد از <em rel="fa_17_71_5-5" data-sentence="51:89">امامهم</em> در جمله: <span class="aya" rel="17_71" data-words="1-5">یوم ندعوا کل أناس بإمامهم</span></span> </span> </h3> <p> <code class="aya" rel="17_71"/> <span class="aya" rel="17_71" data-words="1-5">یوم ندعوا کل أناس بإمامهم</span>. </p> <p><span class="phrase">مقصود از این <em rel="fa_17_71_1-1" data-sentence="13:1309">یوم</em> روز قیامت است، و ظرف یوم متعلق به مقدر است، و تقدیر کلام چنین است: اذکر یوم فلان-بیاد آور روزی را که <em>و کلمه</em> امام به معنای مقتداء است، و خدای سبحان افرادی از بشر را به این نام نامیده که جامع آنان این است که بشر را با امر خدا هدایت می‌کنند، هم چنان که در باره ابراهیم (ع) این اسم را به کار برده و فرمود: <span class="aya" rel="2_124" data-words="9-12">إنی جاعلک للناس إماما</span><span class="footnote" rel="2" title="روح المعانی، ج ۱۵، ص ۱۲۱">*</span> و در باره سایرین فرموده: <span class="aya" rel="21_73" data-words="1-5">و جعلناهم أئمة یهدون بأمرنا</span><span class="footnote" rel="3" title="و آن را به پیشوای مردم ساختیم تا خلق را به امر ما هدایت کنند سوره انبیاء، آیه ۷۳">*</span> و افراد دیگری را که مقتدا و رهبر گمراهانند ائمه کفر خوانده و فرمود <span class="aya" rel="9_12" data-words="12-14">فقاتلوا أئمة الکفر</span><span class="footnote" rel="4" title="قتال کنید با پیشوایان کفر سوره توبه، آیه ۱۲">*</span> و نیز تورات را امام خوانده و فرمود: <span class="aya" rel="11_17" data-words="12-19">و من قبله کتاب موسی إماما و رحمة</span><span class="footnote" rel="5" title="و قبل از او کتاب موسی که امام و رحمت بود سوره هود، آیه ۱۷">*</span>، و چه بسا از آن استفاده شود که کتابهای آسمانی که مشتمل بر دین تازه و شریفند مانند کتاب نوح و ابراهیم و عیسی و محمد (صلوات اللَّه علیهم) همه امام باشند.</span> </p> <p>و نیز لوح محفوظ را امام خوانده و فرمود <span class="aya" rel="36_12" data-words="11-17">و کل شیء أحصیناه فی إمام مبین</span><span class="footnote" rel="6" title="هر چیزی را در امام مبین آمارگیری کرده‌ایم سوره یس، آیه ۱۲">*</span>. </p> <p>             <code class="page" rel="13,228"/> و وقتی <span class="phrase">از ظاهر آیه استفاده می‌شود که برای هر طائفه‌ای از مردم امامی است غیر از امام طائفه دیگر، -چون امام را به جمعیت‌ها نسبت داده و فرمود <em rel="fa_17_71_5-5" data-sentence="132:153">امامهم</em> -لذا نمی‌شود مراد از <em>امام</em> همان امام در آیه لوح باشد، برای اینکه در آنجا لوح محفوظ را یک امام نامیده که دومی ندارد، و مخصوص به طائفه معینی نیست.</span> </p> <p>و نیز ظاهر آیه این است که آیه مورد بحث، تمامی مردم-اعم از اولین و آخرین-را شامل است، در سابق هم در تفسیر آیه‌ <span class="aya" rel="2_213" data-words="1-14">کان الناس أمة واحدة فبعث الله النبیین مبشرین و منذرین و أنزل معهم الکتاب</span><span class="footnote" rel="1" title="مجمع البیان، ج ۴، جزء ۱۵، ص ۷۷ به نقل از مجاهد و قتاده">*</span>، گفتیم که اولین کتاب آسمانی که مشتمل بر شریعتی تازه بود کتاب نوح است که کتاب دیگری قبل از آن نبوده، و از اینجا معلوم می‌شود که نمی‌توان مراد از امام در آیه مورد بحث را کتاب گرفت، برای اینکه لازمه‌اش این می‌شود که امتهای قبل از نوح امام نداشته باشند، چون کتاب نداشتند، و حال آنکه ظاهرش این است که آنها هم امام داشته‌اند. </p> <p>پس نتیجه این می‌شود که بگوئیم: مراد از <em>امام هر طائفه</em> همان اشخاصی هستند که مردم هر طائفه به آنها اقتداء و در راه حق و یا باطل از آنها پیروی می‌کرده‌اند، و قبلا هم گفتیم که قرآن کریم هر دو مقتداء را امام خوانده، و امام حق کسی را دانسته که خداوند سبحان او را در هر زمانی برای هدایت اهل آن زمان برگزیده است، حال چه اینکه پیغمبر بوده باشد مانند ابراهیم و محمد (صلوات اللَّه علیهما)، و یا غیر پیغمبر. </p> <p>و ما در تفسیر آیه‌ <span class="aya" rel="2_124" data-words="1-21">و إذ ابتلی إبراهیم ربه بکلمات فأتمهن قال إنی جاعلک للناس إماما قال و من ذریتی قال لا ینال عهدی الظالمین</span><span class="footnote" rel="2" title="کشاف، ج ۲، ص ۶۸۲">*</span> تفصیل این بحث را مطرح کردیم. </p> <p>چیزی که هست از آیه‌ای که در باره فرعون که یکی از امامان ضلال و گمراهی است بحث می‌کند یعنی از آیه‌ <span class="aya" rel="11_98" data-words="1-6">یقدم قومه یوم القیامة فأوردهم النار</span><span class="footnote" rel="3" title="جلو قدم خود به راه می‌افتد و ایشان را در آتش می‌ریزد سوره هود&lt;span class=&quot;footnote&quot; title=&quot;&amp;#x۶۲۲;&amp;#x۶CC;&amp;#x۶۴۷;&amp;#x۶۰C; ۹۸&quot;&gt;*&lt;/span&gt;">*</span>، و همچنین از آیه‌ <span class="aya" rel="8_37" data-words="1-16">لیمیز الله الخبیث من الطیب و یجعل الخبیث بعضه علی بعض فیرکمه جمیعا فیجعله فی جهنم</span><span class="footnote" rel="4" title="تا آنکه خدا پلید را از پاکیزه جدا سازد و پلیدان را بعضی با بعضی دیگر درآمیزد و با هم گرد آورد آن گاه همه را در آتش دوزخ افکند که آنها زیانکاران عالمند سوره انفال، آیه ۳۷">*</span> و         <code class="page" rel="13,229"/> غیر اینها از آیات بسیاری دیگر استفاده می‌شود که اهل ضلال هیچوقت از اولیایشان جدا نمی‌شوند، و لازمه این سخن آن است که روز قیامت ایشان به اتفاق پیشوایان خود فرا خوانده می‌شوند. </p> <p><span class="phrase">علاوه بر این کلمه <em rel="fa_17_71_5-5" data-sentence="18:281">بامامهم</em> مطلق است، و مقید به امام حق که خدا او را هادی به امر خود قرارش داده باشد نشده، و مقتدای ضلالت عین مقتدای هدایت امام خوانده شده و سیاق ذیل آیه و آیه دومی هم مشعر بر این است که امامی که روز قیامت خوانده می‌شود آن کسی است که مردم او را امام خود گرفته باشند و به او اقتداء کرده باشند.</span> نه آن کس که خداوند به امامتش برگزیده باشد، و برای هدایت به امرش انتخاب کرده باشد، چه اینکه مردم هم او را پیروی کرده باشند و یا کنارش زده باشند. </p> <p>پس ظاهر این می‌شود که مراد از امام هر طائفه، آن کسی است که مردم به پیشواییش تن در داده باشند، حال چه اینکه امام حق باشد و چه امام باطل. </p> <p>و چنین نیست که بعضی پنداشته‌اند که روز قیامت مردم به اسم امامشان خوانده شوند، مثلا گفته شود <em>ای امت ابراهیم</em> و <em>ای آل فرعون</em> و <em>ای آل فلان</em> ، برای اینکه این معنا با ظاهر آیه نمی‌سازد، آیه شریفه نتیجه و فرع جمله‌ <span class="aya" rel="17_71" data-words="2-5">ندعوا کل أناس بإمامهم</span> را، این دو جمله: یعنی جمله‌ <span class="aya" rel="17_71" data-words="6-9">فمن أوتی کتابه بیمینه</span> و جمله‌ <span class="aya" rel="17_72" data-words="1-6">و من کان فی هذه أعمی...</span> قرار داده، و اگر دعوت به امام معنایش آن باشد نتیجه بودن آن دو جمله فرع برای جمله دعوت به امام روشن نیست، چه ربطی هست میان اینکه مردم را به اسم امامشان بخوانند، و میان به دست راست دادن نامه عمل، و یا به کوری در دنیا و آخرت. به خلاف اینکه مراد از <em>دعوت</em> را-به طوری که از سیاق برمی‌آید احضار بگیریم که هر طائفه‌ای با پیشوای خودشان احضار شده‌ و هر که به امام حقی اقتداء کرده و نامه عملش را به دست راستش می‌دهند، و هر که از معرفت امام حق در دنیا کور بوده، در آنجا هم کور خواهد بود، این آن معنایی است که از تدبر و دقت در آیه به دست می‌آید. </p> <h3> <span class="title" rel="17_71 17_66 17_67 17_68 17_69 17_70 17_72">اقوال و وجوه مختلف در باره مراد از <em>امام</em> در جمله فوق</span> </h3> <p> البته مفسرین در تفسیر <em>امام</em> در آیه مورد بحث نظرات مختلفی دارند. </p> <p>بعضی<span class="footnote" rel="1" title="روح المعانی، ج ۱۵، ص ۱۲۱">*</span> گفته‌اند که مراد از <em>امام</em> کتابی است که از آن پیروی شده است، مانند تورات، انجیل و قرآن، روز قیامت مردم به اسم کتابشان خوانده شوند مثلا گفته می‌شود: ای   <code class="page" rel="13,230"/> پیروان تورات، ای پیروان انجیل، ای پیروان قرآن، از آنجا که قبلا اشکالش را خواندید، دیگر تکرار نمی‌کنیم. </p> <p>بعضی<span class="footnote" rel="1" title="سوره حج، آیه ۴۶">*</span> دیگر گفته‌اند مراد از <em>امام</em> پیغمبر است که پیشوای پیروان حق است، و شیطان و پیشوایان ضلالت که پیشوای رهروان باطل است، و گفته می‌شود پیروان ابراهیم را بیاورند، و پیروان موسی را بیاورید، پیروان محمد را بیاورید، اهل حق برمی‌خیزند در حالی که کتابهایشان به دست راستشان داده شده، بعد صدا می‌زنند پیروان شیطان و رهروان رؤسای ضلالت را بیاورید، عده‌ای هم به این عنوان حاضر می‌شوند. </p> <p>و لیکن این وجه مبنی بر این است که امام در آیه به معنای عرفیش بوده باشد یعنی آن فرد از عقلا که دیگران به وی اقتداء و از او پیروی کنند، و اگر معنای خاص دیگری در عرف قرآن داشته باشد نمی‌توانیم حمل بر این معنای عرفی کنیم، و اتفاقا این کلمه در عرف قرآن معنای مخصوصی دارد و لذا هر جا اطلاق شود به آن معنا حمل می‌شود، و آن عبارت است از کسی که به امر خدا هدایت می‌کند، و یا در گمراهی به وی اقتداء می‌شود. </p> <p>و از جمله<span class="footnote" rel="2" title="مجمع البیان، ج ۶، ص ۴۳۰">*</span> اقوال، یکی دیگر این است که مراد از <em>امام</em> نامه اعمال مردم است، هم چنان که گفته می‌شود: ای اصحاب کتاب خیر، و ای اصحاب کتاب شر و اگر نامه اعمال را امام نامیده برای این بوده که مردم تابع حکم آنند، هر حکمی که کرد چه بهشت و چه دوزخ چاره‌ای جز اطاعت ندارد. </p> <p>این وجه نیز باطل است، و معنا ندارد نامه اعمال و پرونده زندگی افراد، را پیشوا و امام بنامند با اینکه نامه تابع اعمال آدمی است نه اینکه انسان تابع آن باشد، پس اگر آن را تابع بنامیم مناسب‌تر است تا متبوع، و اما این توجیهی که برایش کرده‌اند و گفته‌اند که مردم تابع حکم آن کتابند، آن نیز صحیح نیست، زیرا آنکه اطاعت و پیروی می‌شود حکمی است که خداوند بعد از پخش نامه‌ها و پس از سؤال و سنجیدن اعمال و شهادت شهود می‌کند، نه حکم کتاب، چون کتاب حکم بهشت و دوزخ ندارد تنها مشتمل بر متن اعمال از خیر و شر است. </p> <p>از همین جا روشن می‌شود که مراد از <em>امام</em> لوح محفوظ و یا صحیفه اعمال امت نیز- که آیه‌ <span class="aya" rel="45_28" data-words="6-10">کل أمة تدعی إلی کتابها</span><span class="footnote" rel="3" title="سوره جاثیه، آیه ۲۸">*</span> بدان اشاره می‌کند-نیست، زیرا کتاب در آیه مذکور       <code class="page" rel="13,231"/> کتاب امتها است ولی در آیه مورد بحث کتاب فرد فرد اشخاص است که به دستشان داده می‌شود، آری ظاهر <span class="aya" rel="17_71" data-words="6-9">فمن أوتی کتابه بیمینه</span> همین است. </p> <p>و از جمله اقوال<span class="footnote" rel="1" title="تفسیر فخر رازی، ج ۲۱، ص ۱۸">*</span> یکی این است که: مراد از <em>امام</em> مادران است-که امام را جمع ام بگیریم-به دلیل اینکه در روایت آمده روز قیامت مردم را به اسم مادران صدا می‌زنند پس معنای آیه این است که روزی که مردم را به اسم مادرانشان صدا می‌زنیم. </p> <p>اشکال این وجه این است که با لفظ آیه جور نمی‌آید، زیرا در آیه فرموده: می‌خوانیم هر مردمی را با امامشان <em>و نفرموده</em> می‌خوانیم مردم را با امامشان <em>و یا</em> می‌خوانیم هر انسانی را با مادرش و اگر واقعا منظور از امام مادران بودند جا داشت به یکی از دو تعبیر آخری فرموده باشد، و آن روایتی هم که گفتند بر طبق این وجه هست به فرض که صحیح باشد و قبولش کنیم تازه یک روایت مستقلی است که ربطی به تفسیر آیه ندارد. </p> <p>علاوه بر این، جمع بستن ام (مادر) به <em>امام</em> خود لغت نادری است که کلام خدای را بر چنین معنای نادر حمل نباید کرد، و زمخشری هم در کشاف این قول را از بدعتهای تفاسیر دانسته است<span class="footnote" rel="2" title="امالی طوسی، ج ۲، ص ۱۰۳">*</span>. </p> <p>و <span class="phrase">از آن جمله این است که گفته‌اند مراد از <em>امام</em> کسی است که به او اقتداء شود، چه عاقل باشد و چه غیر عاقل چه حق و چه باطل، بنا بر این قول، انبیاء و اولیاء و شیطان و رؤسای ضلالت و خود ادیان حق و باطل و کتب آسمانی و کتب ضلال و سنت‌های اجتماعی از خوب و بد همه امامند، بنا بر این وجه شاید دعوت هر مردمی با امامشان کنایه از این باشد که هر تابعی در روز قیامت ملازم متبوع، خویش است و <em>باء</em>  <em rel="fa_17_71_5-5" data-sentence="394:17">بامامهم</em> برای مصاحبه است.</span> </p> <p><span class="phrase">اشکال این وجه همان اشکالی است که به قول گذشته-که می‌گفت:  (مراد از  <em>امام حق</em> پیغمبر است و مراد از <em>امام باطل</em> شیطان) -کردیم، آری در آنجا گفتیم وقتی خود قرآن در این کلمه عرف خاصی دارد نمی‌توانیم حمل بر معنای عرفی و لغوی کنیم، قرآن امام را در طرف هدایت، عبارت می‌داند از کسی که به امر خدا هدایت می‌کند، و در طرف ضلالت مقتدا و پیشوای گمراهان قرار می‌گیرد، ممکن هم هست بگوئیم: <em>باء</em> در  <em rel="fa_17_71_5-5" data-sentence="405:149">بامامهم</em> باء آلت است، و معنای آن این است که روزی که هر طائفه‌ای به وسیله امامش     <code class="page" rel="13,232"/> دعوت و احضار می‌شود (دقت فرمائید).</span> </p> <p>علاوه بر این <em>کتاب</em> ، <em>سنت</em> ، <em>دین</em> و دیگر موارد مذکور، امام مستقل نیستند، بلکه برگشت پیروی از آنها به پیروی از پیغمبر و امام است، و همچنین پیغمبر هم از جهت اینکه امام است به امر خدا هدایت می‌کند، و اما در جهت اینکه از معارف غیبی خبر می‌دهد یا پیامهای خدایی را ابلاغ می‌نماید از این جهت نبی و یا رسول است، و امام نیست، و همچنین اضلال مذاهب باطله و کتب ضلال و سنت‌های غلط در حقیقت اضلال مؤسسین آن مذاهب و مبدعین آن بدعتها است. </p> <h3> <span class="title" rel="17_72">مراد از اینکه فرمود: <span class="aya" rel="17_72" data-words="2-10">من کان فی هذه أعمی فهو فی الآخرة أعمی</span> و وجوهی که در این باره گفته شده است</span> </h3> <p> <code class="aya" rel="17_72"/> <span class="aya" rel="17_72" data-words="1-13">و من کان فی هذه أعمی فهو فی الآخرة أعمی و أضل سبیلا</span>. </p> <p><span class="phrase">مقابله میان <em rel="fa_17_72_4-5" data-sentence="12:690">فی هذه</em> و <em rel="fa_17_72_8-9" data-sentence="72:669">فی الآخرة</em> می‌رساند که مقصود از <em rel="fa_17_72_5-5" data-sentence="154:635">هذه</em> همین زندگی دنیا است، هم چنان که بودن سیاق آیه در مقام بیان یکسانی و مطابقت دنیا با آخرت دلیل بر این است که مراد از کوری آخرت کوری چشم نیست، بلکه نداشتن بصیرت و دیده باطنی است، و همچنین مقصود از کوری در دنیا هم همین است هم چنان که در جای دیگر این کوری را، کوری بصیرت معنا کرده و فرموده‌ <span class="aya" rel="22_46" data-words="15-25">فإنها لا تعمی الأبصار و لکن تعمی القلوب التی فی الصدور</span><span class="footnote" rel="1" title="برهان، ج ۲، ص ۴۳۱، ح ۲۲">*</span> و نیز مؤید این معنا قرار گرفتن‌ <span class="aya" rel="17_72" data-words="12-13">أضل سبیلا</span> بعد از کوری آخرت است که می‌رساند مقصود از آن گمراهی و بی‌بصیرتی است.</span> </p> <p>پس معنای آیه این است که هر که در این نشاه یعنی زندگی دنیا امام حق را نشناسد و راه حق نپیماید چنین کسی در آخرت سعادت و رستگاری را نمی‌بیند و راه به سوی آمرزش نمی‌برد. </p> <p><span class="phrase">از آنچه گذشت روشن گردید اینکه بعضیها گفته‌اند: اشاره در <em rel="fa_17_72_4-5" data-sentence="56:189">فی هذه</em> به نعمتهایی است که در آیه ذکر شده، و معنایش این است که: کسانی که در این نعمتها که خدا روزیشان کرده کور باشند، و قدرش را ندانند و شکرش را بجا نیاورند در آخرت هم کور محشور می‌شوند صحیح نیست.</span> </p> <p>و همچنین اینکه بعضی دیگر گفته‌اند: مراد از کوری در دنیا نداشتن بصیرت و مراد از کوری در آخرت کوری چشم است صحیح نیست<span class="footnote" rel="2" title="تفسیر قمی">*</span> و وجه بطلان هر دو از آنچه گذشت معلوم می‌شود، علاوه بر این کوری چشم در آخرت چه بسا برگشتنش به کوری بصیرت باشد، برای     <code class="page" rel="13,233"/> اینکه خود قرآن کریم قیامت را روز نمایان شدن سریره‌ها و نهانها خوانده و فرموده‌ <span class="aya" rel="86_9" data-words="1-3">یوم تبلی السرائر</span> پس کسی که در آن روز کوردل باشد، کور چشم هم خواهد بود. </p> <p>و از ظاهر کلام بعضی مفسرین برمی‌آید که خواسته‌اند بگویند کلمه <em>اعمی</em> ی دومی افعل و تفضیل و به معنای کورتر است، چون در تفسیر خود آن را به عبارت <em>اشد عمی</em>  تفسیر کرده، و اتفاقا سیاق هم مساعد تفسیر او است چون جمله‌ <span class="aya" rel="17_72" data-words="12-13">أضل سبیلا</span> که آن هم افعل تفضیل است به آن عطف شده<span class="footnote" rel="1" title="تفسیر عیاشی">*</span>. </p> <h3>بحث روایتی‌ <span class="title" rel="17_71 17_70 17_72 17_66 17_67 17_68 17_69"> (روایاتی در باره برتری انسان، احضار هر گروه با امام خود در قیامت و...) </span> </h3> <p> در امالی شیخ از زید بن علی از پدرش (ع) نقل شده که در تفسیر آیه‌ <span class="aya" rel="17_70" data-words="1-5">و لقد کرمنا بنی آدم</span> می‌فرمود: یعنی بنی آدم را بر سایر مخلوقات برتری دادیم‌ <span class="aya" rel="17_70" data-words="6-11">و حملناهم فی البر و البحر</span> یعنی او را بر خشکی و تری عالم مسلط کردیم‌ <span class="aya" rel="17_70" data-words="12-15">و رزقناهم من الطیبات</span> یعنی انواع میوه‌های پاکیزه روزیش کردیم‌ <span class="aya" rel="17_70" data-words="16-17">و فضلناهم</span> یعنی در خوردن از آن طیبات او را بر دیگر حیوانات برتری دادیم و مسلطترش کردیم، چون هیچ پرنده و جنبنده‌ای در موقع خوردن دست خود را کار نمی‌زند مگر بنی آدم<span class="footnote" rel="2" title="مجمع البیان، ج ۶، ص ۴۲۷ و ۴۲۸">*</span>. </p> <p>و در تفسیر عیاشی از جابر از حضرت ابی جعفر (ع) روایت شده که در ذیل جمله‌ <span class="aya" rel="17_70" data-words="16-22">و فضلناهم علی کثیر ممن خلقنا تفضیلا</span> فرمود: خداوند تمامی حیوانات را <em>منکب</em>  (-به روی افتاده) خلق کرده جز آدمی را که او را منتصب آفریده، و این خود یک نوع برتری است.<span class="footnote" rel="3" title="تفسیر عیاشی، ج ۲، ص ۳۰۶، ح ۱۳۰">*</span> مؤلف: آنچه در این دو روایت است دو مصداق از برتری است، نه اینکه آیه منحصر در همینها باشد، به دلیل کلام خود امام که در آخر روایت فرمود: این خود یک نوع برتری است. </p> <p>و نیز در همان کتاب از فضیل روایت شده که گفت از حضرت ابی جعفر (ع) معنای آیه‌ <span class="aya" rel="17_71" data-words="1-5">یوم ندعوا کل أناس بإمامهم</span> را پرسیدم، فرمود: در آن روز رسول خدا  (ص) و علی (ع) و حسن بن علی و حسین بن علی (ع) با قوم خود می‌آیند و هر کس که در عصر هر امامی از دنیا رفته آن روز با آن امام محشور می‌شود<span class="footnote" rel="4" title="برهان، ج ۲، ص ۴۱۳، ح ۲۱">*</span>. </p> <p>       <code class="page" rel="13,234"/> و در تفسیر برهان از ابن شهر آشوب از امام صادق (ع) روایت می‌کند که فرمود: آیا حمد خدا بجا نمی‌آورید که وقتی قیامت می‌شود هر قومی را به سوی کسی می‌خوانند که آن کس را دوست می‌داشتند؟ ما دست به دامن رسول خدا (ص) می‌شویم و شما دست به دامن ما<span class="footnote" rel="1" title="مجمع البیان، ج ۶، ص ۴۲۷ و ۴۲۸">*</span>. </p> <p>مؤلف: این روایت را مجمع البیان از آن جناب نقل کرده، و این خود دلالت دارد بر اینکه رسول خدا (ص) امام امامان است هم چنان که گواهی است بر گواهان، و نیز دلالت دارد بر اینکه مساله دعوت به امام در روز قیامت در بین خود ائمه هم جریان خواهد داشت<span class="footnote" rel="2" title="مجمع البیان، ج ۶، ص ۴۲۹">*</span>. </p> <p>و در مجمع البیان می‌گوید: عامه و خاصه (یعنی سنی و شیعه) از علی بن موسی الرضا (ع) با سندهای صحیح روایت کرده‌اند که آن جناب از پدران بزرگوارش از رسول خدا (ص) روایت کرده‌اند که در تفسیر این آیه فرموده است: هر قومی در آن روز از امام زمان خود و از کتاب پروردگار و سنت پیغمبر خود بازخواست می‌شوند<span class="footnote" rel="3" title="تفسیر عیاشی، ج ۲، ص ۳۰۲، ح ۱۱۳ و ۱۱۴">*</span>. </p> <p>مؤلف: این روایت را تفسیر برهان هم از ابن شهر آشوب از آن جناب از پدران بزرگوارش از رسول خدا (ص) مثل همین عبارت روایت کرده و او هم گفته که عامه و خاصه این روایت را نقل کرده‌اند<span class="footnote" rel="4" title="تفسیر عیاشی، ج ۲، ص ۳۰۲، ح ۱۱۳ و ۱۱۴">*</span>. </p> <p>و در الدر المنثور است که ابن مردویه از علی (ع) روایت کرده که فرمود: رسول خدا (ص) در معنای آیه‌ <span class="aya" rel="17_71" data-words="1-5">یوم ندعوا کل أناس بإمامهم</span> فرمود: هر قومی از امام زمانش و از کتاب پروردگارش و از سنت پیغمبرش پرسش می‌شود<span class="footnote" rel="5" title="الدر المنثور، ج ۴، ص ۱۴۹">*</span>. </p> <p>و در تفسیر عیاشی از عمار ساباطی از حضرت صادق (ع) نقل کرده که گفت: زمین‌بدون امام رها نمی‌شود که حلال کند حلال خدا را و حرام کند حرام خدا را و همان قول خداوند تعالی است که می‌فرماید <span class="aya" rel="17_71" data-words="1-5">یوم ندعوا کل أناس بإمامهم</span> پس فرمود: رسول خدا فرموده است کسی که بدون امام بمیرد مرده است مانند مردم عهد جاهلیت<span class="footnote" rel="6" title="تفسیر عیاشی">*</span>. </p> <p>مؤلف: علت استدلال به آیه در این حدیث عموم دعوت است که شامل جمیع مردم           <code class="page" rel="13,235"/> می‌شود. </p> <p>و نیز در همان کتاب از اسماعیل بن همام از حضرت صادق (ع) نقل می‌کند که در قول خداوند تعالی‌ <span class="aya" rel="17_71" data-words="1-5">یوم ندعوا کل أناس بإمامهم</span> فرمود: چون روز قیامت شود خداوند می‌فرماید: آیا عدالت از پروردگارشان نیست اینکه بگوید: هر قومی دنبال هر کسی بوده‌اند بروند. می‌گویند بلی عدالت است پس گفته می‌شود از هم جدا شوید، پس جدا می‌شوند<span class="footnote" rel="1" title="مجمع البیان، ج ۶، ص ۴۲۹">*</span>. </p> <p>مؤلف: در این روایت تایید است در آنچه ما گفتیم مراد از (دعوت به امام) در آیه احضار مردم است با امام خودشان و دعوت به معنای ندای با اسم نیست و روایات در معانی گذشته زیاد است. </p> <p><span class="phrase">در تفسیر قمی در قول خداوند <span class="aya" rel="17_71" data-words="13-16">و لا یظلمون فتیلا</span> گفته: <em rel="fa_17_71_16-16" data-sentence="107:118">فتیل</em> پوسته‌ای است نازک که روی هسته خرما را پوشانده<span class="footnote" rel="2" title="مجمع البیان، ج ۶، ص ۴۳۰">*</span>.</span> </p> <p>و در تفسیر عیاشی از مثنی از امام صادق (ع) روایت کرده که گفت ابو بصیر از آن جناب پرسید در حالی که من می‌شنیدم که چه می‌فرمائید در باره مردی که صد هزار درهم داشت همه‌ساله با خود می‌گفت امسال به زیارت حج می‌روم-امسال به زیارت حج می‌روم و نرفت تا مرد و به حج اسلام موفق نشد!. فرمود ای ابا بصیر مگر نشنیدی کلام خدای را که می‌فرماید؟ <span class="aya" rel="17_72" data-words="2-13">من کان فی هذه أعمی فهو فی الآخرة أعمی و أضل سبیلا</span>؟ و مگر نمی‌دانی که مقصود از کوری در دنیا کوری نسبت به واجبی از واجبات خدا است<span class="footnote" rel="3" title="مجمع البیان، ج ۶، ص ۴۳۰">*</span>. </p> 
