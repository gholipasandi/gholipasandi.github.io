<h3 class="ayas">سوره البقرة آیه‌های ۲۸۲ تا ۲۸۳</h3><code class="section" rel="2_282-283"/><h3>ترجمه آیات</h3> <p> <span class="trans" rel="2_282">شما ای کسانی که ایمان آورده‌اید هر گاه به یکدیگر وامی تا مدت معینی دادید آن را بنویسید، نویسنده‌ای در بین شما آن را به درستی بنویسد، و هیچ نویسنده‌ای نباید از آنچه خدایش آموخته دریغ کند، پس حتما بنویسید، و باید کسی که حق به عهده او است و بدهکار است، املا کند،  نه طلبکار، و باید که از خدا و پروردگارش بترسد، و چیزی کم نکند و اگر بدهکار سفیه و یا دیوانه است، و نمی‌تواند بنویسد سرپرستش به درستی بنویسد، و دو گواه از مردان و آشنایان به گواهی بگیرید، و اگر به دو مرد دسترسی نبود، یک مرد و دو زن از گواهانی که خود شما دیانت و تقوایشان را می‌پسندید، تا اگر یکی از آن دو یادش رفت دیگری به یاد او بیاورد، و گواهان هر وقت به گواهی دعوت شدند نباید امتناع ورزند و از نوشتن وام چه به مدت اندک و چه بسیار، ملول نشوید، که این نزد خدا درست‌تر و برای گواهی دادن استوارتر، و برای تردید نکردن شما مناسب‌تر است، مگر آنکه معامله‌ای نقدی باشد، که ما بین خودتان انجام می‌دهید، پس در ننوشتن آن حرجی بر شما نیست، و چون معامله‌ای کردید گواه گیرید، و نباید نویسنده و گواه را زیان برسانید، و اگر رساندید، ضرری به خودتان است، از خدا بترسید خدا شما را تعلیم می‌دهد، که او به همه چیز دانا است.  «۲۸۲» </span><span class="trans" rel="2_283">و اگر در سفر بودید و نویسنده‌ای نیافتید، باید گروی گرفته شود، و اگر بعضی از شما بعضی دیگر را امین شمرد، امانت‌دار باید امانت او را بدهد، و از خدا و پروردگار خویش بترسد، و زنهار!نباید گواهی را کتمان کنید، و با اینکه دیده‌اید، بگوئید: ندیده‌ام، که هر کس شهادت را کتمان کند دلش گنهکار است، و خدا به آنچه می‌کنید دانا است «۲۸۳» </span></p>   <h3>بیان آیات‌ <span class="title" rel="2_282 2_283">بیان و توضیح دو آیه شریفه مربوط به احکام قرض و رهن</span> </h3> <p>  <span class="aya" rel="2_282" data-words="1-6">یا أیها الذین آمنوا إذا تداینتم</span>... <span class="phrase"><em> کلمه</em> تداین <em>که مصدر</em> تداینتم است به معنای قرض دادن و قرض گرفتن است، و کلمه <em>املال</em> و کلمه <em>املاء</em> هر دو به معنای این است که شما بگوئید و دیگری بنویسد، و کلمه <em>بخس</em> به معنای کم گذاشتن و حیف و میل کردن مال مردم است، و کلمه <em>سامة</em>  که مصدر <em>تساموا</em> است به معنای خسته شدن است، و کلمه <em>مضاره</em> که مصدر <em rel="fa_2_282_124-125" data-sentence="355:386">لا یضار</em>  است به معنای ضرر زدن طرفینی است که هم در مورد دو نفر استعمال می‌شود، و هم در مورد جمعیت، و کلمه <em rel="fa_2_282_134-134" data-sentence="516:275">فسوق</em> به معنای خارج شدن از اطاعت است، و کلمه <em rel="fa_2_283_10-10" data-sentence="616:222">رهان</em> به معنای مالی است که به گرو گیرند، و به جای آن، کلمه <em>رهن</em>  به ضمه راء و ضمه هاء نیز قرائت<code class="page" rel="2,668"/> شده، و <em>رهن</em> جمع <em>رهن</em> است که آن نیز به معنای مالی است که به گرو گیرند.</span> </p> <p>و در جمله: <span class="aya" rel="2_282" data-words="41-46">فإن کان الذی علیه الحق سفیها</span> می‌توانست بفرماید: <em>فان کان سفیها</em> ، چون ضمیر <em>کان</em> به‌ <span class="aya" rel="2_282" data-words="29-31">الذی علیه الحق</span> که در سابق آمده بود بر می‌گشت، و حاجت به تکرار آن نبود، و اگر آن را تکرار کرده برای این بوده که اشتباهی پیش نیاید، و کسی خیال نکند مرجع ضمیر، کلمه <em>کاتب</em> است، که آن نیز در سابق ذکر شده بود. </p> <p>و <span class="phrase">ضمیر <em>هو</em> که در جمله‌ <span class="aya" rel="2_282" data-words="52-54">أن یمل هو</span> آشکارا آمده، با اینکه ممکن بود مستتر و در تقدیر بیاید، یعنی بفرماید: <em rel="fa_2_282_51-52" data-sentence="164:327">أن یمل</em> ، برای این است که ولی سفیه و دیوانه و بی سواد را با خود آنان در املا شرکت دهد، چون این فرضیه با دو فرضیه قبلی فرق دارد، در آن دو فرض بدهکار خودش مستقلا مسئول بود، و اما در این صورت بدهکار با سرپرستش در عمل شریک است، پس گویا فرموده است: هر قدر از عمل املا را می‌تواند انجام بدهد، و آنچه را نمی‌تواند بر ولی او است که انجام دهد.</span> </p> <p>در جمله: <span class="aya" rel="2_282" data-words="74-76">أن تضل إحداهما</span> کلمه <em>حذر-مبادا</em> در تقدیر است، و معنایش این است که: تا مبادا یکی از آن دو فراموش کند ، و در جمله‌ <span class="aya" rel="2_282" data-words="78-79">إحداهما الأخری</span>، دوباره کلمه  <em>احدیهما</em> ذکر شده، و این به آن جهت است که معنای آن در دو مورد مختلف است: منظور از اولی یکی از آن دو نفر است، بدون تعیین، و منظور از دومی یکی از آن دو نفر است بعد از فراموش کردن دیگری، و یا به عبارت دیگر آن کسی است که فراموش نکرده، پس معنای این کلمه در دو مورد مختلف است، و گرنه دومی را ذکر نمی‌کرد و به ضمیر آن اکتفاء می‌نمود. </p> <p>و منظور از کلمه: <em>و اتقوا</em> این است که مسلمانان از خدا بترسند و اوامر و نواهی ذکر شده در این آیه را به کار ببندند، و اما جمله: <span class="aya" rel="2_282" data-words="140-147">و یعلمکم الله و الله بکل شیء علیم</span> کلامی است نو، که در مقام منت نهادن ذکر شده، هم چنان که در آیه ارث منت نهاده می‌فرماید: <span class="aya" rel="4_176" data-words="46-50">یبین الله لکم أن تضلوا</span><span class="footnote" rel="1" title="سوره نساء آیه ۱۷۶">*</span> پس مراد از جمله مورد بحث، منت نهادن بر مردم در مقابل این نعمت است که شرایع دین و مسائل حلال و حرام را برای آنان بیان فرموده. </p> <h3> <span class="title" rel="2_282">استفاده نادرستی که از جمله‌ <span class="aya" rel="2_282" data-words="138-142">اتقوا الله و یعلمکم الله</span> شده است</span> </h3> <p> و اینکه بعضی گفته‌اند: جمله‌ <span class="aya" rel="2_282" data-words="137-139">و اتقوا الله</span> و <span class="aya" rel="2_282" data-words="141-142">یعلمکم الله</span> دلالت دارد بر اینکه تقوا سبب تعلیم الهی است، درست نیست، برای اینکه هر چند مطلب صحیح است، و به حکم کتاب و سنت، تقوا سبب تعلیم الهی است، اما آیه مورد بحث در صدد بیان این جهت نیست،   <code class="page" rel="2,669"/> برای اینکه واو عطفی که بر سر آن آمده، نمی‌گذارد آیه چنین دلالتی داشته باشد، علاوه بر اینکه این معنا با سیاق آیه و ارتباط ذیل آن با صدرش سازگار نیست. </p> <p>مؤید گفتار ما این است که کلمه <em>اللَّه</em> دو بار تکرار شده، و اگر جمله مورد بحث، کلامی جدید نبود حاجت به تکرار کلمه <em>اللَّه</em> نبود، بلکه سیاق و سبک کلام اقتضا می‌کرد بفرماید:  و اتقوا و اللَّه یعلمکم-از خدا بترسید تا تعلیمتان دهد <em>پس می‌بینیم اسم</em> اللَّه را دو بار آورده، برای اینکه در دو کلام مستقل می‌باشد، و برای بار سوم نیز ذکر کرده تا علت را برساند، و بفهماند خدا که شما را تعلیم می‌دهد به این جهت است که او به هر چیزی دانا است، و اگر او به هر چیزی دانا است، برای این است که اللَّه است. </p> <p>این را هم باید دانست که این دو آیه دلالت دارند بر قریب بیست حکم از اصول احکام قرض و رهن و غیر آن دو، و اخبار در باره این احکام و متعلقات آن بسیار زیاد است، و چون بحث در باره آنها مربوط به علم فقه بود، ما از بحث در آنها صرفنظر کردیم، کسانی که مایل باشند به آن مسائل آگاهی یابند می‌توانند به کتب فقه مراجعه نمایند. <code class="page" rel="2,670"/> </p>
