<h3 class="ayas">سوره إبراهیم آیه‌های ۳۵ تا ۴۱</h3><code class="section" rel="14_35-41"/><h3>ترجمه آیات</h3> <p> <span class="trans" rel="14_35">بیاد آور زمانی که ابراهیم گفت پروردگارا!این شهر را أمن گردان و من و فرزندانم را از اینکه بتان را عبادت کنیم بر کنار دار.  «۳۵» </span><span class="trans" rel="14_36">پروردگارا!اینان بسیاری از مردم را گمراه کرده‌اند، پس هر که مرا پیروی کند از من است و هر که مرا عصیان کند تو آمرزگار و مهربانی.  «۳۶» </span><span class="trans" rel="14_37">پروردگارا!من بعضی از ذریه خویش را در دره‌ای غیر قابل کشت نزد خانه حرمت یافته تو سکونت دادم، پروردگارا!تا نماز بپا کنند، پس دلهای مردمی از بندگانت را چنان کن که به سوی<code class="page" rel="12,97"/> آنان میل کنند و از میوه‌ها روزیشان ده، شاید سپاس دارند.  «۳۷» </span><span class="trans" rel="14_38">پروردگارا!هر چه را نهان و یا عیان کنیم تو می‌دانی، و در زمین و آسمان چیزی از خدا نهان نیست.  «۳۸» </span><span class="trans" rel="14_39">ستایش خدایی را که با وجود سالخوردگی و پیری به من اسماعیل و اسحاق را ببخشید که خدای من شنوای دعاست.  «۳۹» </span><span class="trans" rel="14_40">پروردگارا!مرا بپا دارنده نماز کن، و از فرزندانم نیز، پروردگارا دعای مرا مقبول کن.  «۴۰» </span><span class="trans" rel="14_41">پروردگارا!روزی که حساب بپا شود من و پدر و مادرم را با همه مؤمنان بیامرز.  «۴۱» </span></p>           <h3>بیان آیات‌ <span class="title" rel="14_35 14_36 14_37 14_38 14_39 14_40 14_41">انعام به فرزندان ابراهیم (ع)، نمونه‌ای دیگر از انعام‌های خدای عزیز و حمید</span> </h3> <p> این آیات بعد از تذکری که در آیات گذشته یعنی از آیه‌ <span class="aya" rel="14_6" data-words="1-14">و إذ قال موسی لقومه اذکروا نعمة الله علیکم إذ أنجاکم من آل فرعون...</span> به بعد می‌داد، برای بار دوم نعمتهایی را تذکر می‌دهد، و نخست نعمتهایی را که خدای سبحان به عموم بندگان مؤمنش-که همان بنی اسرائیل از ولد ابراهیم باشند-داده یادآوری می‌کند و سپس نعمتهای دیگرش را که به دودمان دیگر از نسل ابراهیم یعنی فرزند اسماعیل ارزانی داشته خاطرنشان می‌سازد، و آن نعمتها عبارتست از همان چیزهایی که ابراهیم (ع) در دعای خود از خدای تعالی درخواست نموده و گفته بود <span class="aya" rel="14_35" data-words="5-9">رب اجعل هذا البلد آمنا...</span> که یکی از آنها طلب توفیق بر اجتناب از بت‌پرستی و یکی نعمت امنیت مکه و یکی تمایل دلها به سوی اهل مکه و یکی برخورداری آنان از میوه‌ها، و غیر آنست، و همه آنها بدین جهت که <em>عزیز</em> و <em>حمید</em> بودن خدا را اثبات کند، خاطر نشان شده است. </p> <p> <span class="aya" rel="14_35" data-words="1-9">و إذ قال إبراهیم رب اجعل هذا البلد آمنا</span>. </p> <p>یعنی بیاد آور آن وقتی که ابراهیم چنین و چنان گفت. <span class="phrase">کلمه <em rel="fa_14_35_7-7" data-sentence="5:53">هذا</em> اشاره به مکه است-که خدا روز به روز بر حرمتش بیفزاید.</span> </p> <p>خدای تعالی نظیر این دعا را بطور مختصر در جای دیگر حکایت کرده و فرموده: <span class="aya" rel="2_126" data-words="1-35">و إذ قال إبراهیم رب اجعل هذا بلدا آمنا و ارزق أهله من الثمرات من آمن منهم بالله و الیوم الآخر قال و من کفر فأمتعه قلیلا ثم أضطره إلی عذاب النار و بئس المصیر</span><span class="footnote" rel="1" title="و زمانی که ابراهیم عرض کرد پروردگارا این شهر را محل أمن و آسایش قرار ده و روزی اهلش را که به خدا و روز قیامت ایمان آورده‌اند فراوان گردان، خداوند فرمود: و کسی که کافر شده باشد او را اندکی متمتع می‌گردانم، سپس مضطر می‌سازم او را به عذاب آتش دوزخ و بد محل بازگشتی است سوره بقره، آیه ۱۲۶">*</span>. </p> <h3> <span class="title" rel="14_35 14_36 14_37 14_38 14_39 14_40 14_41">استظهار اینکه ابراهیم (ع) دو بار از خداوند برای <em>مکه</em> امنیت طلبیده است</span> </h3> <p> ممکن هم هست از اختلافی که میان این دو نقل و دو حکایت هست که از یکی تعبیر کرده به <span class="aya" rel="2_126" data-words="6-9">اجعل هذا بلدا آمنا</span> -این را شهر امنی قرار ده و از دیگری تعبیر کرده به <span class="aya" rel="14_35" data-words="6-9">اجعل هذا البلد آمنا</span> -این شهر را ایمن کن چنین استفاده شود که ابراهیم خلیل  (ع) دو نوبت این دعا را کرده، یکی موقعی که مکه صورت شهر به خود نگرفته بوده و بار دیگر موقعی که به صورت شهر در آمده بود، چون ابراهیم (ع) مکرر به مکه و به سرکشی هاجر و اسماعیل رفته بود. و آن وقت که اسماعیل و مادرش را در آنجا اسکان داد و به سرزمین فلسطین برگشت، و برای نوبت دوم به دیدن آنها رفت دید که قوم <em>جرهم</em> دور فرزندش را گرفته و به وی روی آورده‌اند، در این موقع از خدای تعالی خواسته است که این محل را شهری امن قرار دهد-چون شهر نبود-و مؤمنین از اهلش را از ثمرات روزی فرماید. و آن وقت که سرزمین مزبور را به صورت شهری دیده از خدای خواسته است که این شهر را محل امنی قرار دهد. </p> <p>یکی از مؤیدات احتمال مذکور اختلافات دیگری است که در این دو آیه به چشم می‌خورد. در آیه بقره برای اهل شهر دعا کرده و برخورداری از ثمرات را خواسته است، ولی در آیات مورد بحث برخورداری ثمرات به اضافه چند چیز دیگر را تنها برای ذریه خود خواسته است. </p> <p>و بنا بر این، می‌توان فهمید که این آیات که حکایت دعای ابراهیم (ع) است آخرین مطلبی است که قرآن کریم از کلام و دعای ابراهیم نقل می‌کند. و نیز می‌توان جزم کرد بر اینکه ابراهیم (ع) این دعا را بعد از اسکان اسماعیل و هاجر و جمع شدن قبیله جرهم و ساختن خانه کعبه و پدید آمدن شهری به نام مکه به دست ساکنینش در آنجا، کرده است. و فقره‌های این آیات همه دلیل و مؤید این احتمال است. </p> <p>و بنا بر اینکه این احتمال را نپذیریم و بگوییم هر دو دسته آیات یک حکایت است و ابراهیم یک بار دعا کرده بوده آن وقت باید بگوییم از جمله رب اجعل...  چیزی حذف شده و تقدیرش چنین است: رب اجعل هذا البلد بلدا آمنا-پروردگارا این شهر را شهر امنی قرار ده . <code class="page" rel="12,99"/> <span class="phrase">چیزی که هست در یک نقل مشار الیه <em rel="fa_14_35_7-7" data-sentence="32:57">هذا</em> حذف شده و در نقل دیگر موصوف حذف شده تا کلام کوتاهتر شود.</span> </p> <h3> <span class="title" rel="14_36 14_35 14_37 14_38 14_39 14_40 14_41">امنیتی که ابراهیم (ع) برای مکه خواست امنیت تشریعی بوده است</span> </h3> <p> و مقصود از امنیتی که آن جناب درخواست کرده امنیت تشریعی است، نه تکوینی. و همانطور که در تفسیر همین مطلب در سوره بقره گفتیم مقصود این است که قانونی امنیت این شهر را تضمین کند، نه اینکه هر که خواست امنیت آن را بر هم زند -مثلا-دستش بخشکد، و همین امنیت-بر خلاف آنچه شاید بعضی توهم کرده باشند- نعمت بسیار بزرگی و بلکه از بزرگترین نعمتهایی است که خداوند بر بندگان خود انعام کرده است. </p> <p>چون اگر قدری در همین حکم حرمت و امنیت قانونی که ابراهیم به اذن پروردگارش برای این شهر تشریع نموده دقت کنیم، و اعتقادی که مردم در طول چهار هزار سال به قداست این بیت عتیق داشته و تا امروز هم دارند ارزیابی کنیم، آن وقت می‌فهمیم که چه خیرات و برکات دینی و دنیوی نصیب مردم آن و نصیب سایر اهل حق که هواخواه این شهر و مردم این شهر بوده و هستند شده است. اگر به تاریخ هم-که قطعا آنچه را ضبط نکرده بیش از آنی است که ضبط نموده-مراجعه کنیم خواهیم دید که اهل این شهر از چه بلاهایی که دیگر شهرها دیده‌اند مصون مانده‌اند، آن وقت می‌فهمیم که همین امنیت تشریعی مکه چه نعمت بزرگی بوده که خدا نصیب بندگان خود کرده است. </p> <p> <span class="aya" rel="14_35-36" data-words="10-22">و اجنبنی و بنی أن نعبد الأصنام، رب إنهن أضللن کثیرا من الناس</span>... <span class="aya" rel="14_36" data-words="15-16">غفور رحیم</span>. </p> <p>وقتی گفته می‌شود <em>جنبه</em> و یا <em>اجنبه</em> به این معنا است که آن را دور کرد. </p> <p>و درخواست ابراهیم از خدای تعالی که او را از پرستش بتها دور گرداند، پناهندگی او است به خدای تعالی از شر گمراه کردنی که او به بتها نسبت داده و گفته است: <span class="aya" rel="14_36" data-words="1-3">رب إنهن أضللن...</span>. </p> <p>و پر واضح است که این دور کردن هر جور و هر وقت که باشد بالأخره مستلزم این است که خدای تعالی در بنده‌اش به نحوی از انحاء تصرف بکند. چیزی که هست این تصرف به آن حد نیست که بنده را بی اختیار و مجبور سازد و اختیار را از بنده سلب نماید، چون اگر دور کردن به این حد باشد دیگر چنین دور بودنی کمالی نیست که شخصی مثل ابراهیم (ع) آن را از خدا مسألت نماید. <code class="page" rel="12,100"/> پس برگشت این دعا در حقیقت به همان معنایی است که قبلا خاطر نشان شده بود که: <span class="aya" rel="14_27" data-words="1-6">یثبت الله الذین آمنوا بالقول الثابت...</span> و آن اینکه: هر چه از خیرات چه فعل باشد و چه ترک، چه امر وجودی باشد چه عدمی، همه نخست منسوب به خدای تعالی است و پس از آن منسوب به بنده‌ای از بندگان اوست، بخلاف شر که چه فعل باشد و چه ترک، ابتداء منسوب به بنده است، و اگر هم به خدا نسبت می‌دهیم آن شروری را نسبت می‌دهیم که خداوند بنده‌اش را به عنوان مجازات مبتلا به آن کرده باشد-که بیانش مفصل گذشت. </p> <p>پس اجتناب از بت‌پرستی وقتی عملی می‌شود که خداوند به رحمت و عنایتی که نسبت به بنده‌ای دارد او را از آن اجتناب (دوری) داده باشد. و خلاصه، صفت اجتناب داشتن از بت‌پرستی صفتی است که بنده بعد از تملیک خدای تعالی مالک آن می‌شود، و مالک بالذات آن تنها خداست. هم چنان که هدایت راه یافتگان نیز از خود ایشان نیست، بلکه خداوند به ایشان تملیک نموده. خدای تعالی آن را بالذات مالک است و بنده به تملیک خدا مالک آن می‌شود، نه اینکه هدایت خدا چیزی و هدایت بنده چیز دیگری باشد. کوتاهترین و ساده‌ترین بیانی که این معنا را افاده کند عبارتی است که در کلمات اهل بیت عصمت (ع) آمده که فرموده‌اند: خداوند بنده خود را موفق به عمل خیر و یا ترک عمل زشت می‌کند . </p> <h3> <span class="title" rel="14_35">توضیحی در مورد اینکه آن جناب از خدا خواست او و فرزندانش را از بت پرستی دور بدارد: <span class="aya" rel="14_35" data-words="10-16">و اجنبنی و بنی أن نعبد الأصنام</span> </span> </h3> <p> <span class="phrase">پس خلاصه کلام این شد که: منظور از جمله <em rel="fa_14_35_10-11" data-sentence="39:440">و اجنبنی</em> درخواست صنعی است از خدا در ترک بت‌پرستی، و به عبارت دیگر از خدای خود درخواست می‌کند که او را و فرزندانش را از پرستش بتها نگهداری نموده، و در صورتی که خود آنان بخواهند به سوی حق هدایتشان کند، و اگر از او خواستند تا دین حق را افاضه‌شان فرماید افاضه‌شان بفرماید، نه اینکه ایشان را حفظ بکند، چه اینکه خودشان خواهان این حفظ باشند و یا نباشند، و دین حق را افاضه‌شان بکند، چه اینکه خود آنان خواهان آن باشند و یا نباشند-این است معنای دعای آن جناب.</span> </p> <p>و از آن فهمیده می‌شود که نتیجه دعا برای بعضی از کسانی است که جهت ایشان دعا شده هر چند که لفظ دعا عمومی است، و لیکن تنها در باره کسانی مستجاب می‌شود که خود آنان استعداد و خواهندگی داشته باشند، و اما معاندین و مستکبرینی که از پذیرفتن حق امتناع می‌ورزند دعا در حق ایشان مستجاب نمی‌شود. و ما به زودی این معنا را توضیح بیشتری می‌دهیم ان شاء اللَّه. <code class="page" rel="12,101"/> </p><h3> <span class="title" rel="14_35 14_36"><span class="phrase">مقصود از <em rel="fa_14_35_13-13" data-sentence="9:66">بنی</em> که ابراهیم (ع) برای خود و آنان دوری از پرستش بتها را درخواست نمود</span></span> </h3> <p> <span class="phrase">مطلب دیگر اینکه: ابراهیم (ع) در این دعا برای خود و فرزندانش دعا می‌کند و می‌گوید: <span class="aya" rel="14_35" data-words="10-16">و اجنبنی و بنی أن نعبد الأصنام</span> و معلوم است که کلمه <em rel="fa_14_35_13-13" data-sentence="189:97">بنی</em>  تمامی فرزندانی را که از نسل او پدید آیند شامل می‌شود، و آنها عبارتند از دودمان اسماعیل و اسحاق.</span> کلمه <em>ابن</em> در لغت عرب همانطور که بر فرزند بلا فصل اطلاق می‌شود، بر فرزندان پشتهای بعدی نیز اطلاق می‌شود، هم چنان که قرآن کریم ابراهیم را پدر مردم عرب و یهود زمان رسول خدا (ص) خوانده و فرموده است: <span class="aya" rel="22_78" data-words="17-19">ملة أبیکم إبراهیم</span><span class="footnote" rel="1" title="سوره حج آیه ۷۸">*</span>. و اطلاق بنی اسرائیل (فرزندان یعقوب) هم بر یهودیان عصر نزول قرآن-که بسیار است و شاید در چهل و چند جای قرآن اطلاق شده باشد-از همین باب است. </p> <p>پس ابراهیم (ع) در این آیه دوری از بت‌پرستی را برای خودش و برای فرزندانش به آن معنا که گذشت مسألت می‌دارد. </p> <p>ممکن هم هست که کسی بگوید از قراین حال و گفتار بر می‌آید که دعا تنها برای فرزندان اسماعیل بوده، که جدشان اسماعیل در حجاز سکونت گرفت، و دیگر شامل حال فرزندان اسحاق نیست. </p> <p>ابراهیم (ع) بعد از دعای‌ <span class="aya" rel="14_35" data-words="10-16">و اجنبنی و بنی أن نعبد الأصنام</span> افزود: <span class="aya" rel="14_36" data-words="1-6">رب إنهن أضللن کثیرا من الناس</span> و با این جمله در حقیقت خواسته است دعای خود را تعلیل نماید. و اگر مجددا ندای <em>رب</em> را تکرار کرده به منظور تحریک رحمت الهی بوده است، و این را می‌رساند که: پروردگارا اگر من درخواست کردم که مرا و فرزندانم را از پرستش بتها دور بداری بدین جهت بود که این بتها بسیاری از مردم را گمراه کرده‌اند. و اگر نسبت گمراه کردن را به بتها داده با اینکه مشتی سنگ و چوبند، از جهت ارتباطی است که میان آنان و اضلال خلق هست، هر چند که ارتباط شعوری نباشد، و لازم هم نیست که هر فعلی را و یا هر اثری را به چیزی نسبت بدهیم که آن چیز شعور داشته باشد و ارتباط فعل با آن چیز ارتباط شعوری بوده باشد. </p> <p> <span class="aya" rel="14_36" data-words="7-16">فمن تبعنی فإنه منی و من عصانی فإنک غفور رحیم</span> -این جمله تفریع بر جملات قبلی است، و معنایش این می‌شود: حال که بسیاری از مردم را این بتها گمراه کرده‌اند چون مایه پرستش و پناه بردن مردم به آنها هستند، و حال که من خود و فرزندان خود را   <code class="page" rel="12,102"/> به درگاه تو پناه دادم که تو ما را از عبادت آنها بر حذر بداری، لا جرم ما بندگانت به دو طائفه منقسم می‌شویم: یکی گمراهان و منحرفین از راه توحید، و یکی هم آنهایی که خود را به دامن لطف تو انداخته‌اند که در حفظ تو از بت‌پرستی دور باشند، <span class="aya" rel="14_36" data-words="7-8">فمن تبعنی...</span>. </p> <h3> <span class="title" rel="14_36">مراد از تبعیت در جمله: <span class="aya" rel="14_36" data-words="7-10">فمن تبعنی فإنه منی</span> پیروی هم در اعتقاد و هم در عمل است</span> </h3> <p> و <span class="phrase">اگر در تفریع خود تعبیر <em rel="fa_14_36_8-8" data-sentence="23:404">تبعنی</em> را آورد، با اینکه <em>اتباع</em> به معنای پیروی در راه است، و همچنین کلمه <em rel="fa_14_36_3-3" data-sentence="154:315">اضلال</em> را بکار برد که آن هم اشاره به راه دارد بدین منظور است که بفهماند مقصود از <em>اتباع</em> صرف پیروی در عقیده و اعتقاد به توحید نیست، بلکه در راه او سیر کردن و سلوک طریقه او که اساسش اعتقاد به وحدانیت خدای سبحان است، و خود را به دامن خدای تعالی انداختن و در معرض او قرار دادن است تا او وی را از پرستش بتها دور بدارد.</span> </p> <p><span class="phrase">مؤید این مطلب جمله‌ <span class="aya" rel="14_36" data-words="11-13">و من عصانی</span> است که در مقابل جمله <em rel="fa_14_36_7-8" data-sentence="108:362">فمن تبعنی</em>  قرارش داده، چون در جمله مذکور عصیان را به خودش نسبت داده، نه به خدا، و نگفته است و من کفر بک-و هر که به خدایی تو معتقد نباشد <em>، و نیز نگفته</em> و من عصاک-و هر که تو را عصیان کند ، هم چنان که در جمله اول هم نگفت: فمن آمن بک-هر که به تو ایمان آورد <em>، و یا</em> فمن اطاعک-هر که تو را اطاعت کند <em>، و یا</em> فمن اتقاک-هر کس که از تو بپرهیزد ، و امثال آن.</span> </p> <p>پس معلوم می‌شود که مقصود از پیروی او، پیروی از دین و دستورات شرع او است-چه دستورات مربوط به اعتقادات و چه مربوط به اعمال-هم چنان که مقصود از عصیان او، ترک سیره و شریعت و دستورات اعتقادی و عملی اوست. </p> <p>کانه خواسته است بگوید: هر که در عمل به شریعت من و مشی بر طبق سیره من، مرا پیروی کند او به من ملحق است و به منزله فرزندان من خواهد بود، و من ای خدا از تو مسألت می‌دارم مرا و ایشان را از اینکه بت بپرستیم دور بدار، و هر که مرا در عمل به شریعتم نافرمانی کند و یا در بعضی از آنها عصیان بورزد، چه از فرزندانم باشد و چه غیر ایشان، خدایا او را به من ملحق مفرما، و من از تو درخواست نمی‌کنم که او را هم از شرک دور بداری، بلکه او را به رحمت و مغفرت خودت می‌سپارم. </p> <p>از این بیان چند نکته معلوم می‌شود: یکی اینکه جمله‌ <span class="aya" rel="14_36" data-words="7-16">فمن تبعنی فإنه منی و من عصانی فإنک غفور رحیم</span> تفسیر جمله قبلی است که عرض می‌کرد <span class="aya" rel="14_35" data-words="10-16">و اجنبنی و بنی أن نعبد الأصنام</span>. به این معنا که مراد از فرزندان را که در آیه قبل بود توسعه و<code class="page" rel="12,103"/> تخصیص می‌دهد. فرزندان خود را به عموم پیروانش تفسیر نموده، و فرزندان واقعی خود را به همان پیروان تخصیص زده و عاصیان ایشان را از فرزندی خود خارج می‌کند. </p> <h3> <span class="title" rel="14_36 14_35 14_37 14_38 14_39 14_40 14_41">ابراهیم (ع) پیروی و تبعیت را ملاک انتساب افراد به خود دانسته است</span> </h3> <p> و کوتاه سخن، ابراهیم (ع) پیروان بعدی خود را به خود ملحق می‌سازد و عاصیان را هر چند که از فرزندان واقعیش باشند به مغفرت و رحمت خدا می‌سپارد. </p> <p>قرآن کریم هم این معنا را در جای دیگر گوشزد کرده و می‌فرماید: <span class="aya" rel="3_68" data-words="1-12">إن أولی الناس بإبراهیم للذین اتبعوه و هذا النبی و الذین آمنوا...</span><span class="footnote" rel="1" title="سزاوارتر به ابراهیم همانهایی هستند که وی را پیروی کردند، و همچنین این پیغمبر است و کسانی که به وی ایمان آوردند سوره آل عمران، آیه ۶۸">*</span>. </p> <p>این توسعه و تضییق، و تعمیم و تخصیص، از ابراهیم خلیل (ع) نظیر مطلبی است که از مجموع گفته‌های او و پروردگارش‌-بنا به حکایت قرآن کریم-استفاده می‌شود که در سوره بقره عرض می‌کند: <span class="aya" rel="2_126" data-words="10-35">و ارزق أهله من الثمرات من آمن منهم بالله و الیوم الآخر قال و من کفر فأمتعه قلیلا ثم أضطره إلی عذاب النار و بئس المصیر</span><span class="footnote" rel="2" title="و اهل آن (سرزمین) را که به خدا و روز قیامت ایمان آورده‌اند از ثمرات گوناگون روزی ده (خداوند خواهش ابراهیم را اجابت کرد) و فرمود اما به آنها که کافر شدند بهره کمی خواهم داد، سپس آنها را به عذاب آتش می‌کشانم و چه بد سرانجامی دارند سوره بقره، آیه ۱۲۶">*</span>، چون در این آیه نخست رزق را برای اهل مکه مسألت می‌دارد و سپس همین مسألت خود را به مؤمنین ایشان اختصاص می‌دهد، و خدای تعالی در پاسخش همان درخواست را تعمیم داده تا شامل کفار هم بشود. </p> <p>نکته دومی که ممکن است از کلام ابراهیم (ع) استفاده شود این است که در باره پیروانش عرض کرد <em>از من است</em> و اما نسبت به آنها که عصیانش کنند سکوت کرد، و این خود ظهور دارد در اینکه خواسته است همه پیروانش را که تا آخر دهر بیایند پسر خوانده خود کند، و همه آنهایی را که نافرمانیش کنند بیگانه معرفی نماید، هر چند که از صلب خودش باشند. گو اینکه این احتمال هم هست که خواسته است متابعین خود را پسر خوانده خود معرفی نماید و نسبت به عاصیان خود سکوت کرده چون سکوت دلالت صریحی بر نفی ندارد. </p> <p>و در صورتی که آیه شریفه بر این معنا دلالت داشته باشد اشکالی از جهت عقل وجود ندارد، زیرا لازم نیست که ولادت طبیعی ملاک در نسب از حیث نفی و اثبات باشد، و هیچ امتی را هم سراغ نداریم که در اثبات و نفی نسب، تنها به مساله ولادت طبیعی     <code class="page" rel="12,104"/> اکتفاء کنند، بلکه تا آنجا که تاریخ نشان می‌دهد لا یزال در این نسبت تصرف نموده، یک جا توسعه و جایی دیگر تضییق می‌دهند، هم چنان که اسلام را هم می‌بینیم که در این نسبت تصرفاتی کرده، پسر خوانده، زنازاده، فرزند کافر، و مرتد را نفی نموده، و گفته که اینان فرزند نیستند، و در مقابل رضیع (بچه‌ای که از زنی دیگر شیر خورده) و متولد در بستر زناشویی-هر چند که احتمال خلاف هم داشته باشد-را فرزند خوانده (با اینکه رضیع فرزند طبیعی نیست). و همچنین در کلام مجیدش پسر نوح را رسما از پسری نوح نفی کرده و فرموده‌ <span class="aya" rel="11_46" data-words="4-11">إنه لیس من أهلک إنه عمل غیر صالح</span><span class="footnote" rel="1" title="او از دودمان تو نیست، او عمل غیر صالح است سوره هود، آیه ۴۶">*</span>. </p> <p>سوم اینکه هر چند به طور صریح برای عاصیان خود طلب مغفرت و رحمت نکرد، و تنها در جمله‌ <span class="aya" rel="14_36" data-words="11-16">و من عصانی فإنک غفور رحیم</span> ایشان را در معرض مغفرت خدای قرار داد، و لیکن کلامش بدون اشاره به این جهت نیست که رحمت الهی را جهت ایشان هم خواسته است. آری، درست است که سیره و طریقه او آدمی را برای رحمت الهی و محفوظ ماندن از پرستش بتها آماده می‌سازد لیکن چنان هم نیست که هر کس طریقه او را پیش گیرد معصوم و هر کس آن را ترک گوید به کلی از رحمتش مایوس شود، چون این مقدار از گناه مانع شمول رحمت حق نمی‌شود، هر چند که مقتضی آن هم نیست. این را هم می‌دانیم که مقصود از نافرمانی در جمله‌ <span class="aya" rel="14_36" data-words="11-13">و من عصانی</span> تنها شرک به خدای تعالی نیست تا با آیه‌ <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span><span class="footnote" rel="2" title="خدا هر که را به او شرک آرد نخواهد بخشید و ما دون شرک هر کسی را بخواهد می‌بخشد سوره نساء، آیه ۱۱۶">*</span> که درخواست آمرزش از شرک را بی فایده می‌داند منافات داشته باشد. </p> <p>این حاصل آن نکاتی است که دقت و تدبر در دو آیه کریمه آن را افاده می‌کند، و با در نظر داشتن آن دیگر جایی برای اشکال و جوابی که مفسرین در این دو آیه آورده‌اند باقی نمی‌ماند، و بلکه اشکالی دور از ذوق سلیم می‌گردد. </p> <h3> <span class="title" rel="14_35 14_36 14_37 14_38 14_39 14_40 14_41"> بی‌پایگی اشکالاتی که در باره دعای ابراهیم (ع) مطرح شده و از آن جمله اینکه گفته‌اند چگونه آن جناب دعای غیر مستجاب کرده و برای همه فرزندان خود دوری از شرک را خواسته است؟ </span> </h3> <p> آری، مفسرین دو اشکال در این دو آیه کرده و جوابهایی از آنها داده‌اند، که با در نظر گرفتن چند نکته‌ای که گفتیم نه اشکالها وارد است، و نه جوابها جواب. </p> <p>اشکال اول اینکه: ظاهر جمله‌ <span class="aya" rel="14_35" data-words="10-16">و اجنبنی و بنی أن نعبد الأصنام</span> این است که ابراهیم (ع) مصونیت از پرستش بتها را هم برای خود مسألت کرده و هم برای     <code class="page" rel="12,105"/> همه فرزندان خود، و این خود دعائی است غیر مستجاب زیرا قریش هم جزء فرزندان وی بودند و آنان اهل شرک و بت‌پرست بودند، و چطور ممکن است پیغمبری بزرگوارچون ابراهیم خلیل (ع) دعایی بکند که می‌داند غیر مستجاب است؟<span class="footnote" rel="1" title="تفسیر فخر رازی، ج ۱۹، ص ۱۳۳">*</span> و یا چگونه ممکن است خدای سبحان چنین دعایی را با اینکه لغو و بی معنا است از او حکایت بکند، و اصلا آن را رد نفرماید، با اینکه روش قرآن کریم همواره چنین است که سخن بیهوده و پیشنهادهای لغو را رد می‌کند؟ از این هم که بگذریم مگر انبیاء معصوم از هر گناه نیستند، و با داشتن چنین مقامی دیگر چه معنا دارد که مصونیت از کفر و پرستش بتها را از خدا درخواست نماید؟<span class="footnote" rel="2" title="سوره نساء آیه ۴۸">*</span>. </p> <p>آن گاه از آن جواب داده‌اند که مقصود از فرزندانی که می‌گوییم دعای وی در حق آنان مستجاب نشد، فرزندان با واسطه آن جناب است، نه فرزندان خود او، چون دعای آن جناب در حق فرزندان خودش یعنی اسحاق و اسماعیل و غیر آن دو مستجاب شد<span class="footnote" rel="3" title="تفسیر فخر رازی، ج ۱۹، ص ۱۳۴">*</span>. </p> <p>بعضی<span class="footnote" rel="4" title="تفسیر فخر رازی، ج ۱۹، ص ۱۳۳">*</span> دیگر هم گفته‌اند: مقصود فرزندانی است که در هنگام این درخواست موجود بوده‌اند و دعای وی در حق ایشان مستجاب شد، چون همه آنان موحد بوده‌اند . </p> <p>بعضی<span class="footnote" rel="5" title="تفسیر فخر رازی، ج ۱۹، ص ۱۳۳ و روح المعانی، ج ۱۳، ص ۲۳۴">*</span> دیگر گفته‌اند: چه عیب دارد که منظور از فرزندان را همه ذریه او بگیریم و بگوییم نسبت به بعضی مستجاب شد و نسبت به دیگران نشد . </p> <p>بعضی دیگر در بت‌پرستی فرزندان آن جناب توقف کرده‌اند: یکی<span class="footnote" rel="6" title="تفسیر نور الثقلین، ج ۲، ص ۵۴۶ و تفسیر عیاشی، ج ۲، ص ۲۳۰، ح ۳۱">*</span> گفته فرزندان مشرک او بت را نمی‌پرستیدند، بلکه آنها را شفعای درگاه خدا می‌پنداشتند. <span class="phrase">بعضی<span class="footnote" rel="7" title="تفسیر فخر رازی، ج ۱۹، ص ۱۳۳">*</span> دیگر گفته‌اند: <em rel="fa_14_36_2-2" data-sentence="95:69">آنها</em> اوثان را می‌پرستیدند، نه <em rel="fa_14_35_16-16" data-sentence="175:29">اصنام</em> را و این دو با هم فرق دارند.</span> صنم تمثال‌های مجسم است، و وثن تمثالهای غیر مجسم . </p> <p>بعضی<span class="footnote" rel="8" title="تفسیر روح المعانی، ج ۱۳، ص ۲۳۴">*</span> دیگر گفته‌اند: ایشان بت نمی‌پرستیدند، بلکه بخاطر اینکه دسترسی به خانه کعبه نداشتند سنگی را نصب می‌کردند و می‌گفتند: خانه خدا هم از سنگ است، آن وقت             <code class="page" rel="12,106"/> دور آن طواف می‌کرده‌اند، و آن سنگ را خانه دوار و قابل انتقال می‌نامیدند. </p> <p>ولی خواننده محترم به خوبی نسبت به سقوط و بی اعتباری این پاسخها واقف است. <span class="phrase">اما پاسخ اول و دوم برای اینکه خلاف ظاهر لفظ آیه است، چون کلمه <em rel="fa_14_35_13-13" data-sentence="62:26">بنی</em>  همه فرزندان را شامل است.</span> و اما وجه سوم آن نیز باطل است، زیرا اشکال در این نبود که چرا دعای یک پیغمبر و یا بعضی از آن مستجاب نشده، چون ممکن است دعایی بر خلاف حکمت باشد. بلکه اشکال در این بود که حکایت و نقل گفتارهای لغو و رد نکردن آن از شان قرآن کریم دور است. </p> <p>بقیه وجوهی هم که نقل کردیم اشکالش این است که ملاک گمراهی در عبادت اصنام مساله شرکت در عبادت است، و این عمل در همه فرضهایی که نقل شد موجود است، یعنی هم پرستش صنم شرک است، و هم پرستش وثن و هم طواف به دور سنگ. </p> <h3> <span class="title" rel="14_35 14_36 14_37 14_38 14_39 14_40 14_41">ضعف وجوهی که در جواب به این سؤال که چگونه ابراهیم (ع) با اینکه معصوم بوده درخواست دوری از شرک را کرده است؟ گفته شده است</span> </h3> <p> بعضی<span class="footnote" rel="1" title="تفسیر روح المعانی، ج ۱۳، ص ۲۳۵">*</span> دیگر از این اشکال که چطور ابراهیم با داشتن مقام عصمت درخواست دوری از شرک کرده چنین جواب داده‌اند که: مقصود ثبات در عصمت و دوام در آن است. بعضی<span class="footnote" rel="2" title="و آنانی که کافر شدند و تکذیب کردند آیات ما را، آنها البته اهل دوزخند و در آتش همیشه معذب خواهند بود سوره بقره، آیه ۳۹">*</span> دیگر گفته‌اند: این سؤال را از باب هضم نفس (و به اصطلاح فارسی شکسته نفسی) گفته است و خواسته است احتیاج خود به فضل او را اظهار بدارد. بعضی<span class="footnote" rel="3" title="واقع این است که هر کس به خدا شرک بورزد خدا بهشت را بر او حرام می‌نماید، و جای او در آتش است و ستمکاران هیچ یاوری ندارند سوره مائده، آیه ۷۲">*</span> دیگر گفته‌اند: منظور این بوده که از شرک خفی محفوظ باشد، نه شرک جلی، که با مصونیت انبیاء منافات دارد. </p> <p>همه این وجوه باطل است: اما اولی برای اینکه عصمت همانطور که حدوثا در انبیاء لازم است، بقای آن نیز لازم است، و همانطور که درخواست حدوث آن از انبیاء صحیح نیست-چون تحصیل حاصل است-همچنین درخواست بقای آن نیز صحیح نیست. </p> <p>منشا اشتباهی که این آقایان کرده‌اند این است که پنداشته‌اندفیضی که از ناحیه خدای مفیض به انبیای مستفیض می‌رسد از ملک خدا بیرون می‌رود، و انبیاء مالک مستقل آن می‌شوند و چون مالک می‌شوند دیگر درخواست آن هم از کسی که سابقا مالک بود، ولی فعلا مالک نیست معنا ندارد. و به عبارتی دیگر وقتی خدای تعالی حدوث و یا بقای چیزی را اراده کرد آن چیز دیگر از آنچه که هست تغییر نمی‌پذیرد   <code class="page" rel="12,107"/> (و خلاصه از تحت سلطه خدا بیرون رفته) و خود او هم قادر بر تغییر آن نیست، و یا مشیتش بر تغییر آن تعلق نمی‌گیرد،  (و العیاذ باللَّه خدا در باره آن دستبند به دست خود زده است) و این خطای بزرگی است. بلکه هر گیرنده فیضی بعد از گرفتن فیض، باز هم به خدای مفیض محتاج است و احتیاجش بعد از فیض عین آن احتیاجی است که قبل از فیض داشت، هم چنان که ملک نسبت به آن فیض بعد از افاضه هم باقی است، و مالکیتش نسبت به آن بعد از دادن آن، عین آن مالکیتی است که قبل از دادن و افاضه داشت، بدون اینکه ذره‌ای فرق کرده باشد، و قدرت و خواست خدای تعالی در باره آن همیشه علی السویه است، هر چند که بعد از افاضه و قضاء حتم، داده خود را پس نگیرد. بنا بر این، درخواست بنده مستفیض و سؤال او، اثر و خاصیت احتیاج ذاتی او است، نه اثر نداشتن، تا بگویی با داشتن، دیگر سؤال معنا ندارد-دقت فرمائید- ما در این معنا مکرر پیرامون این مساله بحث‌های مفصلی کرده‌ایم. و اما اینکه بعضی از ایشان در پاسخ از اشکال گفته‌اند: ابراهیم شکسته نفسی کرده، در جوابشان می‌گوییم: شکسته نفسی در غیر ضروریات عیبی ندارد، و اما در مسائل ضروری درست نیست، و مثل این میماند که کسی از باب شکسته نفسی بگوید من انسان نیستم، و مقصودش هم این نباشد که من انسان کامل نیستم، بلکه این باشد که من اصلا از افراد این نوع و این ماهیت نیستم، و این دروغ است، و به نظر آقایان که عصمت را برای انبیاء از امور ضروری می‌دانند درخواستش همین حکم را دارد. </p> <p>و اما پاسخ سوم و اینکه منظور از درخواست مزبور مصونیت از شرک خفی بوده، در جوابش می‌گوییم شرک خفی به معنای رکون و توجه به غیر خداست که خود دارای مراتبی است، و شدیدترین مراتب آن شرک جلی که ضلالت است، نه بقیه مراتب آن. </p> <p>و ما می‌بینیم ابراهیم (ع) درخواست خود را چنین تعلیل نموده که انهن اضللن... -این بتها بسیاری از مردم را گمراه کرده‌اند... از اینجا می‌فهمیم که در خواستش مصونیت از شرک جلی و همان شرکی بوده که بسیاری از مردم به خاطر آن گمراه شده‌اند، نه شرک خفی و صرف رکون و توجه به غیر خدا. مگر اینکه کسی ادعا کند که مقصود از اصنام تنها بتها نیست، بلکه هر چیزیست که جز خدا مورد توجه انسان قرار گیرد. </p> <p>و مقصود از عبادت هم پرستش نیست، بلکه صرف توجه و التفات است، که این هم ادعایی است بی دلیل. <code class="page" rel="12,108"/> </p><h3> <span class="title" rel="14_36 14_35 14_37 14_38 14_39 14_40 14_41">نقل و رد وجوهی که در پاسخ به این شبهه که چرا ابراهیم (ع) برای مشرکین طلب مغفرت نموده؟ گفته‌اند</span> </h3> <p> اشکال دیگری که مفسرین<span class="footnote" rel="1" title="استغفار ابراهیم برای پدرش جز بعد از آن نبود که وعده آن را به وی داده بود، ولی وقتی برای او معلوم شد که او دشمن خداست از او بیزاری جست سوره توبه، آیه ۱۱۴">*</span> بر کلام ابراهیم کرده و در مقام پاسخ از آن بر آمده‌اند این است که چرا در جمله‌ <span class="aya" rel="14_36" data-words="11-16">و من عصانی فإنک غفور رحیم</span> طلب مغفرت برای مشرکین کرده است، با اینکه مغفرت خدا شامل مشرک نمی‌شود، زیرا خود خدای تعالی فرموده:  <span class="aya" rel="4_48" data-words="1-7">إن الله لا یغفر أن یشرک به</span> -خدا این گناه را که به وی شرک بورزند نمی‌آمرزد<span class="footnote" rel="2" title="تفسیر ابو الفتوح رازی، ج ۷، ص ۳۳">*</span>. </p> <p>آن گاه در جواب از آن، یکی گفته<span class="footnote" rel="3" title="و از پدرم به لطف خود درگذر و هدایت فرما که وی سخت از گمراهان است سوره شعراء، آیه ۸۶">*</span> است: نیامرزیدن شرک دلیلش همین آیه ایست که گذشت، و این آیه قرآن است و قرآن بر خاتم انبیاء نازل شده، نه بر ابراهیم، و از کجا که قبل از اسلام گناه شرک مانند سایر گناهان قابل آمرزش نبوده باشد، و ابراهیم بر اساس شریعت خود درخواست نکرده باشد. یکی<span class="footnote" rel="4" title="تفسیر روح المعانی، ج ۱۳، ص ۲۳۵">*</span> دیگر گفته: مراد از مغفرت و رحمت، مغفرت و رحمت بعد از توبه مشرک است، و قید توبه در کلام حذف شده. </p> <p>دیگری<span class="footnote" rel="5" title="تفسیر فخر رازی، ج ۱۹، ص ۱۳۴">*</span> گفته است: مقصود آن جناب این بوده که هر که مرا عصیان کند و بر شرک خود استوار بماند تو بخاطر اینکه غفور و رحیمی می‌توانی او را از شرک به سوی توحید بکشانی، و مشمول مغفرت و رحمت خود کنی. </p> <p>بعضی<span class="footnote" rel="6" title="تفسیر عیاشی، ج ۲، ص ۲۳۵، ح ۴۷">*</span> دیگر گفته‌اند: مقصودش از مغفرت پوشاندن شرک مشرک، و مقصودش از رحمت شتاب نکردن در عقاب او است. و معنایش این است که پروردگارا هر کس که از فرمان من سر بتابد تو شرکش را در دنیا پوشیده بدار و با تاخیر عقابت، او را مورد رحمت قرار ده. </p> <p>بعضی<span class="footnote" rel="7" title="تفسیر روح المعانی، ج ۱۳، ص ۲۳۵">*</span> دیگر گفته‌اند: معنای آن همان چیزیست که از ظاهرش استفاده می‌شود و حاجت به هیچ توجیهی ندارد و اشکالی هم وارد نیست، زیرا آن روز ابراهیم  (ع) نمی‌دانسته که خدا شرک را نمی‌آمرزد، و ندانستن این حکم نقص نیست زیرا آمرزیدن شرک جزء محالهای عقلی نیست که هر کسی آن را درک کند، و عقل هیچ امتناعی نمی‌بیند در اینکه خداوند شرک را هم بیامرزد، تنها دلیلی که در مساله هست دلیل نقلی است که ممکن است آن روز به گوش ابراهیم (ع) نخورده باشد و             <code class="page" rel="12,109"/> کسی هم سند نداده که انبیا باید در یک روز و بلکه در یک آن تمامی ادله نقلی را یاد بگیرند. </p> <p>بعضی<span class="footnote" rel="1" title="سوره زمر، آیه ۲۸">*</span> دیگر گفته‌اند مقصود از عصیان، معصیت پائین‌تر از شرک است. </p> <p>این بود جوابهایی که از اشکال مذکور داده‌اند، و هیچ یک از آنها صحیح نیست. </p> <p>اما اولی برای اینکه این ادعا که شرک در شرایع قبل از اسلام جائز المغفرت بوده، ادعایی است بدون دلیل، بلکه دلیل بر خلاف آن هست، زیرا قرآن حکایت می‌کند که خدای تعالی خطاب کرده به آدم که شریعتش اولین شریعت است، و به او فرمود: <span class="aya" rel="2_39" data-words="1-12">و الذین کفروا و کذبوا بآیاتنا أولئک أصحاب النار هم فیها خالدون</span><span class="footnote" rel="2" title="و چون ابراهیم را پروردگارش به ابتلائاتی بیازمود و او همه را به خوبی به پایان رسانید، پروردگارش گفت که من تو را برای مردم امام قرار می‌دهم گفت از ذریه‌ام نیز قرار ده سوره بقره، آیه ۱۲۴">*</span>. و از مسیح  (ع) که شریعتش آخرین شریعت سابق بر اسلام است حکایت می‌کند که گفت: <span class="aya" rel="5_72" data-words="22-38">إنه من یشرک بالله فقد حرم الله علیه الجنة و مأواه النار و ما للظالمین من أنصار</span><span class="footnote" rel="3" title="تفسیر ابی السعود، ج ۴، ص ۵۲">*</span>. </p> <p>آری، دقت در آیات مربوط به قیامت و بهشت و جهنم و همچنین آیات شفاعت و آیاتی که کلمات انبیاء را در دعوتهای خود حکایت می‌کند، جای هیچ تردیدی باقی نمی‌گذارد که در همه شرایع این معنا گوشزد بشر شده که برای مشرک هیچ راه نجاتی نیست، مگر توبه قبل از مرگ. </p> <p>اما دومی برای اینکه مقید کردن مغفرت و رحمت به صورت توبه مشرک، تقیدی است بی دلیل، علاوه بر اینکه مشرک توبه کار جزو <span class="aya" rel="14_36" data-words="7-8">فمن تبعنی</span> است نه جزو <span class="aya" rel="14_36" data-words="11-13">و من عصانی</span>، چون توبه از شرک متابعت ابراهیم است، و اگر مقصود از <span class="aya" rel="14_36" data-words="12-13">من عصانی</span> چنین افرادی بودند دیگر معادله معنا نداشت، و یک طرفی می‌شد. </p> <p>و اما سوم و چهارم برای اینکه ظاهر آیه بر خلاف آن دو است، چون ظاهر آن این است که خداوند مشرک را در حین عصیان بیامرزد و رحم کند، نه بعد از آنکه توبه کرد و به اطاعت گرایید. علاوه، ظاهر آمرزش گناه، برداشتن آثار سوء آن است، حال یا در دنیا و یا مطلقا. و اما برداشتن عقاب دنیوی و تاخیر آن به آخرت، آمرزش نیست، اگر       <code class="page" rel="12,110"/> هم باشد معنایی است دور از فهم عرف. </p> <p>و اما پنجم-که از همه وجوه دیگر بعیدتر است-برای اینکه از مثل ابراهیم خلیل  (ع) آن هم در اواخر عمرش که گفتیم این دعا را در آن موقع کرده است بسیار بعید است که یکی از واضحات معارف دینی را ندانسته باشد، و به قول شما به گوشش نخورده باشد، و از در جهل و نادانی این درخواست را برای مشرکین بکند، آن هم بدون اینکه قبلا از خدای تعالی اجازه‌ای بگیرد، چون اگر اجازه گرفته بود خداوند حکم مساله را برایش بیان می‌کرد، و می‌فرمود که چنین چیزی ممکن نیست، و از قرآن کریم هم بعید است‌که چنین جهل و کلام بیهوده‌ای را از کسی نقل بکند و آن را رد ننماید و حقیقت مطلب را بیان نفرماید، با اینکه می‌بینیم وقتی طلب مغفرت ابراهیم جهت پدرش را حکایت می‌کند بلافاصله برای برائت ساحت مقدس او می‌فرماید: <span class="aya" rel="9_114" data-words="1-19">و ما کان استغفار إبراهیم لأبیه إلا عن موعدة وعدها إیاه فلما تبین له أنه عدو لله تبرأ منه *</span>. </p> <p>و اما ششم که معصیت را به پایین‌تر از شرک تقیید می‌کرد، هیچ دلیلی بر این تقیید ندارد، مگر آنکه بخواهد حرف ما را بگوید. </p> <p>این بود خلاصه آن وجوهی که مفسرین در ذیل این دو آیه مورد بحث ذکر کرده‌اند، و همه اشتباهات ایشان ناشی از این جهت است که در تحقیق معنای در خواست مصونیت از شرک و نیز متفرع نمودن جمله فمن تبعنی... بر آن اهمال ورزیده‌اند. </p> <p><code class="aya" rel="14_37"/> <span class="aya" rel="14_37" data-words="1-12">ربنا إنی أسکنت من ذریتی بواد غیر ذی زرع عند بیتک المحرم...</span>. </p> <p><span class="phrase">کلمه‌ <span class="aya" rel="14_37" data-words="4-5">من ذریتی</span> جانشین مفعول <em rel="fa_14_37_3-3" data-sentence="82:45">اسکنت</em> است، و <em>من</em> در آن، تبعیض را می‌رساند.</span> و منظور ابراهیم (ع) از ذریه‌اش همان اسماعیل و فرزندانی است که از وی پدید می‌آیند، نه اسماعیل به تنهایی، برای اینکه دنبالش گفته است:  <span class="aya" rel="14_37" data-words="13-15">ربنا لیقیموا الصلاة</span> -پروردگارا تا نماز بپای دارند ، و اگر اسماعیل به تنهایی مقصود بود نمی‌بایست لفظ جمع بکار برد. </p> <p>و مقصود از <span class="aya" rel="14_37" data-words="7-9">غیر ذی زرع</span>، <em>غیر ذی مزروع</em> است، آن طور تعبیر کرد تا تاکید را برساند، و در نداشتن روییدنی مبالغه نماید، چون جمله مذکور بطوری که گفته‌اند   <code class="page" rel="12,111"/> علاوه بر دلالت بر نبودن زراعت این معنا را هم می‌رساند که زمین غیر ذی زرع اصلا شایستگی زراعت را ندارد، مثلا شوره‌زار و یا ریگزار است، و آن موادی که روییدنی‌ها در روییدن احتیاج دارند، را ندارد، به خلاف آن تعبیر دیگر که فقط نبودن زرع را می‌رساند، و این نکته در جمله‌ <span class="aya" rel="39_28" data-words="1-5">قرآنا عربیا غیر ذی عوج</span> -قرآنی عربی غیر معوج<span class="footnote" rel="1" title="پروردگارا مرا و والدین مرا و هر که با ایمان به خانه من در آید و همه مؤمنین و مؤمنات را بیامرز سوره نوح، آیه ۲۸">*</span> نیز هست. </p> <p>و اگر خانه را به خدا نسبت داده از این باب است که خانه مزبور برای منظوری ساخته شده که جز برای خدا صلاحیت ندارد، و آن عبادت است. </p> <p>و <span class="phrase">مقصود از <em rel="fa_14_37_12-12" data-sentence="9:57">محرم</em> بودن آن، همان حرمتی است که خداوند برای خانه تشریع نموده.</span> و <span class="phrase">ظرف مکان‌ <span class="aya" rel="14_37" data-words="10-12">عند بیتک المحرم</span> متعلق به جمله <em rel="fa_14_37_3-3" data-sentence="96:5">اسکنت</em> است.</span> </p> <h3> <span class="title" rel="14_37">دعای ابراهیم (ع) که عرض کرد: <span class="aya" rel="14_37" data-words="1-3">ربنا إنی أسکنت...</span>  بعد از بنای کعبه و ساخته و آباد شدن مکه بوده است</span> </h3> <p> <span class="phrase">این جمله، یعنی جمله‌ <span class="aya" rel="14_37" data-words="1-3">ربنا إنی أسکنت</span> تا کلمه <em rel="fa_14_37_12-12" data-sentence="98:301">المحرم</em> که یک فقره از دعای ابراهیم (ع) است، خود شاهد بر مطلبی است که ما قبلا گفتیم که آن جناب این دعا را بعد از ساختن کعبه و ساخته شدن شهر مکه و آبادی آن کرده است، هم چنان که آیه‌ <span class="aya" rel="14_39" data-words="1-10">الحمد لله الذی وهب لی علی الکبر إسماعیل و إسحاق</span> نیز شاهد بر این معنا است.</span> </p> <p>بنا بر این، دیگر جای این اشکال باقی نمی‌ماند که چطور ابراهیم (ع) در روز ورودش به وادی غیر ذی زرع آنجا را خانه خدا نامیده با اینکه آن روز کعبه را بنا ننهاده بودتا چه رسد به اینکه در پاسخش گفته شود که به علم غیب می‌دانست که به زودی مامور ساختن بیت اللَّه الحرام می‌شود؟ و یا گفته شود که وی می‌دانست که در قرون گذشته در این وادی خانه خدا بوده، و طوائفی از مردم آن را خراب کردند، و یا خداوند در واقعه طوفان آن را به آسمان برد<span class="footnote" rel="2" title="سلام بر تو به زودی برایت طلب مغفرت می‌کنم سوره مریم، آیه ۴۷">*</span>. </p> <p>تازه به فرضی که با این جوابها اشکال مذکور رفع شود نمی‌دانیم صاحبان این جوابها اشکال در جمله‌ <span class="aya" rel="14_35" data-words="5-9">رب اجعل هذا البلد آمنا</span>، و در جمله‌ <span class="aya" rel="14_39" data-words="4-10">وهب لی علی الکبر إسماعیل و إسحاق</span>، را چگونه رفع می‌کنند؟ چون ظاهر جمله اولی این است که این دعا را وقتی نموده که مکه به صورت بلد و شهر در آمده بوده است. هم چنان که ظاهر جمله دومی این است که این دعا را وقتی نموده که هم اسماعیل را داشته و هم اسحاق را. </p> <p>     <code class="page" rel="12,112"/> و اینکه گفته است: <span class="aya" rel="14_37" data-words="13-15">ربنا لیقیموا الصلاة</span> غرض خود را از اسکان اسماعیل و مادرش بیان می‌دارد که به انضمام جمله قبلیش: <span class="aya" rel="14_37" data-words="6-9">بواد غیر ذی زرع</span>، و جمله‌ای که دنبال آن آورد و گفت: <span class="aya" rel="14_37" data-words="16-25">فاجعل أفئدة من الناس تهوی إلیهم و ارزقهم من الثمرات</span> این معنا را افاده می‌کند که اگر در میان نقاط مختلف زمین نقطه‌ای غیر قابل کشت و خالی از امتعه زندگی-یعنی آب گوارا و روییدنیهای سبز و خرم و درختان زیبا و هوای معتدل و خالی از مردم-را اختیار کرد، برای این بوده که ذریه‌اش در عبادت خدا خالص باشند و امور دنیوی دلهایشان را مشغول نسازد. </p> <p> <span class="aya" rel="14_37" data-words="16-21">فاجعل أفئدة من الناس تهوی إلیهم...</span> -کلمه <em>هوی</em> -به ضم هاء-به معنای سقوط است، و آیه‌ <span class="aya" rel="14_37" data-words="20-21">تهوی إلیهم</span> به معنای این است که دلهای مردم متمایل به سوی ذریه او شود بطوری که وطنهای خود را رها نموده بیایند و پیرامون آنها منزل گزینند، و یا حد اقل به زیارت خانه بیایند، و قهرا با ایشان هم انس بگیرند. <span class="aya" rel="14_37" data-words="22-25">و ارزقهم من الثمرات</span> به اینکه میوه‌های هر نقطه از زمین را بوسیله تجارت بدانجا حمل کنند، و مردم آنجا از آن بهره‌مند شوند <span class="aya" rel="14_37" data-words="26-27">لعلهم یشکرون</span>. </p> <p><code class="aya" rel="14_38"/> <span class="aya" rel="14_38" data-words="1-8">ربنا إنک تعلم ما نخفی و ما نعلن...</span>. </p> <p>معنای این آیه واضح است. و جمله‌ <span class="aya" rel="14_38" data-words="9-21">و ما یخفی علی الله من شیء فی الأرض و لا فی السماء</span> تتمه کلام ابراهیم (ع) و یا جزو کلام خدای تعالی است. و <span class="phrase">بنا بر احتمال اول در <em rel="fa_14_38_12-13" data-sentence="21:201">علی اللَّه</em> التفات بکار رفته، و به علت حکم اشاره می‌کند، گویا می‌فرماید: تو می‌دانی همه آنچه را که ما مخفی می‌داریم و یا ظاهر می‌سازیم، زیرا تو آن خدایی هستی که هیچ چیز نه در زمین و نه در آسمان بر تو پنهان نیست .</span> و <span class="phrase">بعید نیست که از این تعلیل استفاده شود که مقصود از <em rel="fa_14_38_21-21" data-sentence="50:119">سماء</em> چیزی باشد که بر ما مخفی و از حس ما غایب است، به عکس زمین که منظور از آن هر چیزی باشد که برای ما محسوس است-دقت فرمایید.</span> </p> <p><code class="aya" rel="14_39"/> <span class="aya" rel="14_39" data-words="1-14">الحمد لله الذی وهب لی علی الکبر إسماعیل و إسحاق إن ربی لسمیع الدعاء</span>. </p> <p>این جمله به منزله جمله معترضه است که در وسط دعای آن جناب قرار گرفته است. و باعث گفتن آن در وسط دعا این بوده که در ضمن خواسته‌هایش ناگهان به یاد عظمت نعمتی که خدا به وی ارزانی داشته افتاده که بعد از آنکه همه اسباب عادی فرزنددار شدنش را منتفی نموده بود دو فرزند صالح چون اسماعیل<code class="page" rel="12,113"/> و اسحاق به وی داده. و اگر چنین عنایتی به وی فرمود بخاطر استجابت دعایش بود. </p> <p>ابراهیم (ع) در بین دعایش وقتی به یاد این نعمت می‌افتد ناگهان رشته دعا را رها نموده به شکر خدا می‌پردازد و خدای را بر استجابت دعایش ثنا می‌گوید. </p> <h3> <span class="title" rel="14_35 14_36 14_37 14_38 14_39 14_40 14_41">اشاره به اینکه اعمال از جهت احتیاج به اذن و مشیت خدا هستند به خدا و از جهت تصدی و صدور مستند به عامل است</span> </h3> <p> <code class="aya" rel="14_40"/><code class="aya" rel="14_41"/> <span class="aya" rel="14_40" data-words="1-11">رب اجعلنی مقیم الصلاة و من ذریتی ربنا و تقبل دعاء</span>. </p> <p>نسبت دادن نماز خواندنش به خدا-با اینکه او نماز را می‌خواند-نظیر نسبت دادن دوریش از بت‌پرستی است به خدا. و همانطور که قبلا هم گفته‌ایم هر عملی و از آن جمله نماز خواندن و بت نپرستیدن یک نسبت و ارتباط به خدای تعالی دارد، و آن عبارتست از احتیاج و ارتباطش به اذن و مشیت خدا. و یک نسبت به عامل دارد و آن نسبت تصدی و صدور است. </p> <p>این جمله، فقره دوم از دعای ابراهیم (ع) است که فرزندانش را در آن شرکت داده است. و دعای اولش جمله‌ <span class="aya" rel="14_35" data-words="10-16">و اجنبنی و بنی أن نعبد الأصنام</span> و دعای سومش جمله‌ <span class="aya" rel="14_41" data-words="1-7">ربنا اغفر لی و لوالدی و للمؤمنین</span> است که پدر و مادر و عموم مؤمنین را در آن شرکت داده. </p> <p>نکته‌ای که در هر سه فقره رعایت شده این است که ابراهیم در همه آنها خودش را به عنوان مفرد و مستقل ذکر کرده. <span class="phrase">در دعای اولش گفته است: <em rel="fa_14_35_10-11" data-sentence="23:689">و اجنبنی</em> و در دومی گفته است: <em rel="fa_14_40_2-2" data-sentence="105:653">اجعلنی</em> ، و در سومی گفته است: <em rel="fa_14_41_2-3" data-sentence="186:614">اغفر لی</em> ، و این بدان جهت بوده که خواسته است علاوه بر فرزندانی که در این موقع داشته، تمامی ذریه آینده‌اش را هم به خود ملحق سازد، هم چنان که در جای دیگر از آن جناب نقل کرده که گفته است: <span class="aya" rel="26_84" data-words="1-7">و اجعل لی لسان صدق فی الآخرین</span><span class="footnote" rel="1" title="الدر المنثور، ج ۴، ص ۸۶">*</span> و باز در جای دیگر خدای تعالی گفت و شنود خود را با وی چنین حکایت کرده است: <span class="aya" rel="2_124" data-words="2-16">إذ ابتلی إبراهیم ربه بکلمات فأتمهن قال إنی جاعلک للناس إماما قال و من ذریتی</span><span class="footnote" rel="2" title="تفسیر عیاشی، ج ۲، ص ۲۳۱، ح ۳۲">*</span>.</span> </p> <p>در فقره اول از دعایش گفت: <span class="aya" rel="14_35" data-words="10-13">و اجنبنی و بنی</span> و در اینجا گفت: <span class="aya" rel="14_40" data-words="2-7">اجعلنی- مقیم الصلاة و من ذریتی</span> و ممکن است این سؤال برای خواننده پیش بیاید که چرا در     <code class="page" rel="12,114"/> اول نگفت: و من بنی-و بعضی از فرزندان مرا <em>و در دومی کلمه</em> من را آورد؟ در جواب می‌گوییم: هر چند که ظاهر فقره اول عمومیت، و ظاهر فقره دوم تبعیض است، و لیکن در گذشته ثابت کردیم که مراد وی در فقره اول نیز بعضی از ذریه است، نه همه آنها، و بعد از اثبات این معنا هر دو فقره با هم تطابق خواهند داشت. </p> <p>یکی دیگر از موارد تطابق این فقره این است که مضمون هر دو تاکید شده است، دومی بوسیله جمله‌ <span class="aya" rel="14_40" data-words="8-11">ربنا و تقبل دعاء</span> که خود اصرار و تاکید درخواست است، و اولی بوسیله جمله‌ <span class="aya" rel="14_36" data-words="1-6">رب إنهن أضللن کثیرا من الناس</span> چون در حقیقت این تعلیل درخواست دور کردن از بت‌پرستی را تاکید می‌کند. </p> <h3> <span class="title" rel="14_41 14_35 14_36 14_37 14_38 14_39 14_40">دعای ابراهیم (ع) برای پدر و مادرش در اواخر عمر دلالت می‌کند بر اینکه <em>آزر</em> پدر ابراهیم نبوده است</span> </h3> <p> <span class="aya" rel="14_41" data-words="1-10">ربنا اغفر لی و لوالدی و للمؤمنین یوم یقوم الحساب</span>. </p> <p>ابراهیم (ع) با این جمله دعای خود را ختم نموده است. و همانطور که قبلا هم گفتیم این آخرین دعایی است که وی کرده، و قرآن کریم از او نقل نموده است. و این دعا شبیه به آخرین دعایی است که قرآن از حضرت نوح (ع) نقل نموده که گفته است: <span class="aya" rel="71_28" data-words="1-14">رب اغفر لی و لوالدی و لمن دخل بیتی مؤمنا و للمؤمنین و المؤمنات</span><span class="footnote" rel="1" title="تفسیر عیاشی، ج ۲، ص ۲۳۱، ح ۳۳">*</span>. </p> <p>این آیه دلالت دارد بر اینکه ابراهیم فرزند آزر مشرک نبوده، زیرا در این آیه برای پدرش طلب مغفرت کرده است، در حالی که خودش سنین آخر عمر را می‌گذرانده، و در اوائل عمر بعد از وعده‌ای که به آزر داده از وی بیزاری جسته است. در اول به وی گفته: <span class="aya" rel="19_47" data-words="2-6">سلام علیک سأستغفر لک ربی</span><span class="footnote" rel="2" title="تفسیر نور الثقلین، ج ۲، ص ۵۴۶">*</span> و نیز گفته است: <span class="aya" rel="26_86" data-words="1-7">و اغفر لأبی إنه کان من الضالین</span><span class="footnote" rel="3" title="تفسیر فخر رازی، ج ۱۹، ص ۱۳۲">*</span> و سپس از او بیزاری جسته است، که قرآن کریم چنین حکایت می‌کند: <span class="aya" rel="9_114" data-words="1-19">و ما کان استغفار إبراهیم لأبیه إلا عن موعدة وعدها إیاه فلما تبین له أنه عدو لله تبرأ منه</span><span class="footnote" rel="4" title="استغفار ابراهیم برای پدرش بعد از وعده‌ای بود که به وی داده بود، و پس از آنکه معلومش شد که او دشمن خداست از او بیزاری جست سوره توبه، آیه ۱۱۴">*</span> که تفصیل داستان آن جناب در سوره انعام در جلد هفتم این کتاب گذشت. </p> <p>         <code class="page" rel="12,115"/> و از جمله لطائف که در دعای آن حضرت به چشم می‌خورد، اختلاف تعبیر در نداء است که یک جا <em>رب</em> آمده و جای دیگر <em>ربنا</em> . در اولی بخاطر آن موهبت‌هایی که خداوند فقط به او ارزانی داشته است-از قبیل سبقت در اسلام و امامت-او را به خود نسبت داده. و در دومی پروردگار را به خودش و دیگران نسبت داده، بخاطر آن نعمتهایی که خداوند هم به او و هم به غیر او ارزانی داشته است. </p> <h3>بحث روایتی‌ <span class="title" rel="14_36 14_35 14_37 14_38 14_39 14_40 14_41"> (روایاتی در ذیل آیاتی که دعای ابراهیم (ع) را حکایت می‌کنند) </span> </h3> <p> در الدر المنثور است که ابو نعیم-در کتاب الدلائل-از عقیل بن ابی طالب روایت کرده که آن روز که شش نفر از اهل مدینه در جمره عقبه نزد رسول خدا  (ص) آمدند، آن حضرت ایشان را نشانید و به سوی خدای تعالی و پرستش او دعوت نمود و پیشنهاد کرد که او را در دعوتش یاری کنند. ایشان از آن جناب در خواست کردند تا آنچه به او وحی شده برایشان بخواند. رسول خدا (ص) از سوره ابراهیم این آیه را برایشان خواند: <span class="aya" rel="14_35" data-words="1-16">و إذ قال إبراهیم رب اجعل هذا البلد آمنا و اجنبنی و بنی أن نعبد الأصنام</span> و همچنین تا آخر سوره قرائت نمود، و دلهای شنوندگان آن چنان مجذوب شد که بیدرنگ دعوتش را پذیرفتند<span class="footnote" rel="1" title="تفسیر فخر رازی، ج ۱۹، ص ۱۳۲">*</span>. </p> <p>و در تفسیر عیاشی از ابی عبیده از امام صادق (ع) روایت شده که فرمود: هر که ما را دوست بدارد او از ما اهل بیت است. پرسیدم فدایت شوم آیا از شما است؟ فرمود: به خدا سوگند از ما است، مگر کلام خدای را نشنیده‌ای که از ابراهیم  (ع) حکایت می‌کند که فرمود: <span class="aya" rel="14_36" data-words="7-10">فمن تبعنی فإنه منی</span><span class="footnote" rel="2" title="تفسیر فخر رازی، ج ۱۹، ص ۱۳۲">*</span>. </p> <p>و در همان کتاب از محمد حلبی از امام صادق (ع) آمده که فرمود: هر که از شما از خدا بترسد و عمل صالح کند او از ما اهل بیت است. راوی پرسید: از شما اهل بیت است؟ فرمود: آری، از ما اهل بیت است چون ابراهیم (ع) در این باره فرموده است: <span class="aya" rel="14_36" data-words="7-10">فمن تبعنی فإنه منی</span>. عمر بن یزید پرسید: آیا چنین کسی از آل محمد است؟ فرمود: آری، به خدا سوگند از آل محمد است. آری، به خدا قسم از خود آل محمد است، مگر نشنیده‌ای کلام خدای را که فرموده: <span class="aya" rel="3_68" data-words="1-6">إن أولی الناس بإبراهیم للذین اتبعوه</span> -نزدیکترین مردم به ابراهیم آن کسانیند که وی را متابعت می‌کنند ، و نیز     <code class="page" rel="12,116"/> فرموده: <span class="aya" rel="14_36" data-words="7-10">فمن تبعنی فإنه منی</span><span class="footnote" rel="1" title="تفسیر فخر رازی، ج ۱۹، ص ۱۳۲">*</span>. </p> <p>مؤلف: در بعضی روایات آمده که فرزندان اسماعیل هرگز بت نپرستیدند، و این به خاطر دعای ابراهیم (ع) بود که عرض کرد: <span class="aya" rel="14_35" data-words="10-16">و اجنبنی و بنی أن نعبد الأصنام</span>. و اگر بت را بزرگ می‌داشتند عقیده‌شان این بود که این بتها شفیعان درگاه خدایند<span class="footnote" rel="2" title="تفسیر فخر رازی، ج ۱۹، ص ۱۳۲">*</span>. و لیکن این روایات جعلی است که در بیان سابق هم بدان اشاره شد. </p> <p>و همچنین است آن روایاتی که از طرق عامه<span class="footnote" rel="3" title="تفسیر فخر رازی، ج ۱۹، ص ۱۳۲">*</span> و خاصه<span class="footnote" rel="4" title="تفسیر برهان، ج ۲، ص ۳۲۰، ح ۱۰">*</span> آمده که سرزمین طائف جزو سرزمین اردن بود، و چون ابراهیم دعا کرد که خدایا اهل مکه را از میوه‌ها روزی فرما، خداوند آن قطعه از سرزمین اردن را از آنجا به طائف منتقل نمود (و آن سر زمین نخست در مکه خانه خدا را طواف نمود) و هفت مرتبه دور خانه گردید، و آن گاه در جایی که امروز آن را طائف می‌نامند قرار گرفت،  (و بخاطر همین طوافش طائف نامیده شد) . </p> <p>چون هر چند از راه معجزه چنین چیزی امکان دارد و محال عقلی نیست، و لیکن این روایات برای اثبات آن کافی نیست، چون بعضی از آنها ضعیف است و بعضی اصلا سند ندارد. علاوه بر اینکه اگر در اثر دعای ابراهیم چنین امری عجیب و معجزه‌ای باهر رخ داده بود، جا داشت در این آیات که همه در مقام ذکر سنت‌های خدایی است آن را نیز یاد می‌کرد و می‌فرمود که در اثر دعای ابراهیم ما چنین کاری را کردیم-و خدا داناتر است. </p> <p>و در مرسله عیاشی از حریز از آن کس که نامش را نبرده از یکی از دو امام باقر یا صادق (ع) آمده که آن جناب آیه را: رب اغفر لی و لولدی قرائت می‌کرد که مقصود از <em>ولد</em> همان اسماعیل و اسحاق است<span class="footnote" rel="5" title="تفسیر عیاشی، ج ۲ ص ۲۳۴، ح ۴۵">*</span>. و در مرسله دیگری از جابر از امام باقر (ع) نظیر این مطلب را روایت نموده است<span class="footnote" rel="6" title="تفسیر روح المعانی، ج ۱۳، ص ۲۳۵">*</span>. و ظاهر این دو روایت این است که چون پدر ابراهیم کافر بوده امام (ع) آیه را بدین صورت قرائت نموده است و لیکن هر دو ضعیف است و چنان نیست که بشود بدانها اعتماد نمود. </p> 
