<h3 class="ayas">سوره فاطر آیه‌های ۹ تا ۱۴</h3><code class="section" rel="35_9-14"/><h3>ترجمه آیات</h3> <p> <span class="trans" rel="35_9">خداست آن که بادها را می‌فرستد تا ابرها را برانگیزد پس ما آن ابرها را به سوی سرزمین مرده<code class="page" rel="17,25"/> می‌فرستیم و به وسیله آن، آن سرزمین مزبور را بعد از آنکه مرده بود زنده می‌کنیم، قیامت شما هم همین طور است.  «۹» </span><span class="trans" rel="35_10">کسی که در پی کسب عزت درآید بداند که عزت همه‌اش نزد خدا است، و کلمه طیب به سوی او بالا می‌رود و عمل صالح آن را در بالاتر رفتن مدد می‌دهد و کسانی که با گناهان خود با خدا نیرنگ می‌کنند عذابی سخت دارند و مکر آنان بی نتیجه خواهد بود.  «۱۰» </span><span class="trans" rel="35_11">و خداست که شما را از خاک و سپس از نطفه خلق کرد و آن گاه شما را نر و ماده کرد و هیچ ماده‌ای حامله نمی‌شود و وضع حمل نمی‌کند مگر به علم خدا و هیچ سالخورده‌ای عمر طولانی نمی‌کند و هیچ مقداری از عمرش کم نمی‌شود مگر آنکه همه در کتابی ثبت است و این کار بر خدا آسان است.  «۱۱» </span><span class="trans" rel="35_12">این دو دریا با هم یکسان نیستند یکی شیرین و گوارا و دیگری شور و تلخ و شما از هر دوی آنها گوشت تازه گرفته می‌خورید و اشیای زینتی استخراج نموده می‌پوشید و کشتی‌ها را می‌بینی که در دریا آب را می‌شکافند تا شما از فضل خدا چیزی به کف آورید و تا شاید شکرگزار وی شوید.  «۱۲» </span><span class="trans" rel="35_13">خداست که شب را در روز و روز را در شب فرو می‌برد و خورشید و ماه را مسخر کرده تا هر یک برای مدتی معین حرکت کنند همین خداست پروردگار شما که ملک عالم از آن اوست، و خدایانی که شما به جای او می‌خوانید حتی روکشی از هسته خرما را مالک نیستند.  «۱۳» </span><span class="trans" rel="35_14">علاوه بر این اگر آنها را بخوانید دعاهایتان را نمی‌شنوند و اگر هم بشنوند استجابتتان نمی‌کنند و روز قیامت به شرک شما کافر می‌شوند و هیچ کس مانند خدای خبیر تو را خبردار نمی‌کند.  «۱۴» </span></p>         <h3>بیان آیات</h3> <p> در این آیات، چندین احتجاج است بر وحدانیت خدای تعالی در الوهیت، و این احتجاج‌ها را بعد از شمردن چند نعمت آسمانی و زمینی که انسان از آنها متنعم است، و جز خدا کسی خالق و مدبر امر آن نعمت‌ها نیست، بیان نموده، در خلال بحث اشاره‌ای هم به مساله قیامت دارد. </p> <p> <span class="aya" rel="35_9" data-words="1-11">و الله الذی أرسل الریاح فتثیر سحابا فسقناه إلی بلد میت...</span> نظیر این آیه در سوره روم، آیه 48 آمده که می‌فرماید: <span class="aya" rel="30_48" data-words="1-4">الله الذی یرسل الریاح</span> حال باید دید فرق بین این دو تعبیر چیست؟ در آیه مورد بحث عنایت در تحقق وقوع بارانها و روییدن گیاهان بوسیله آنها است و به<code class="page" rel="17,26"/> همین جهت فرموده: <span class="aya" rel="35_9" data-words="2-5">الله الذی أرسل الریاح</span>، ولی در سوره روم معنا چنین است: این خدا است که بادها را می‌فرستد تا ابرها را به حرکت درآورند . </p> <p><span class="phrase">جمله‌ <span class="aya" rel="35_9" data-words="6-7">فتثیر سحابا</span> عطف است بر جمله <em rel="fa_35_9_4-4" data-sentence="87:2">أرسل</em> .</span> و <span class="phrase">ضمیر در <em rel="fa_35_9_6-6" data-sentence="8:73">تثیر</em> به کلمه  <em rel="fa_35_9_5-5" data-sentence="70:50">ریاح</em> برمی‌گردد، یعنی ریاح، سحاب را به حرکت درمی‌آورند.</span> و <span class="phrase">اگر در جمله <em rel="fa_35_9_6-6" data-sentence="12:148">تثیر</em>  مطلب با صیغه مضارع اداء شده، برای این است که حال گذشته را حکایت می‌کند و معمولا وقتی بخواهند حال گذشته را حکایت کنند به صیغه مضارع تعبیر می‌آورند.</span> </p> <p>و <span class="phrase">کلمه <em rel="fa_35_9_6-6" data-sentence="5:178">تثیر</em> از مصدر <em>اثارة</em> است، و <em>اثارة</em> باب افعال از ثار الغبار یثور ثورانا  است، که: معنایش برخاستن غبار به سوی آسمان است زمانی که بادها دارند ابر را به سوی آسمان می‌برند.</span> </p> <p> <span class="aya" rel="35_9" data-words="8-11">فسقناه إلی بلد میت</span> -یعنی ما آن ابرها را به سوی سرزمینی بدون گیاه سوق می‌دهیم، <span class="aya" rel="35_9" data-words="12-16">فأحیینا به الأرض بعد موتها</span> پس آن زمین را بعد از مردنش زنده می‌کنیم، یعنی بعد از آنکه گیاهی نداشت دارای گیاه می‌کنیم. و نسبت زنده کردن را به زمین دادن نسبتی است مجازی، و نسبتش را به گیاه دادن نسبتی است حقیقی، خلاصه هر چند در اثر آمدن باران گیاه زنده می‌شود، اما مجازا می‌گویند زمین زنده شد. و تغذیه و نمو و تولید مثل و هر عمل دیگری که مربوط به این اعمال حیاتی است همه اعمالی است که از اصل حیات سرچشمه می‌گیرد. </p> <p>و به همین جهت بعثت در روز قیامت و زنده شدن مردگان را به احیای زمین تشبیه کرد، تا بفهماند همان طور که زمین در سال یک دوره زندگی را شروع می‌کند، و در آخر می‌میرد، یعنی بعد از آنکه در زمستان از جنب و جوش افتاده بود، دوباره در بهار و تابستان جنب و جوش خود را از سر می‌گیرد و در پائیز رو به خزان می‌رود، و در زمستان به کلی از عمل می‌ایستد. انسانها هم همین طورند، وقتی دوران زندگی‌شان در زمین به سر رسید، و مردند دوباره در روز قیامت بعد از آنکه زنده شدند، و از قبرها درآمدند روی زمین منتشر می‌شوند، لذا فرمود <span class="aya" rel="35_9" data-words="17-18">کذلک النشور</span>. </p> <p><span class="phrase">در جمله‌ <span class="aya" rel="35_9" data-words="8-11">فسقناه إلی بلد میت</span> التفاتی از غیبت به تکلم با غیر به کار رفته، به این معنا که در جمله‌ <span class="aya" rel="35_9" data-words="2-4">الله الذی أرسل</span> خدای سبحان غایب فرض شده بود، و در جمله <em rel="fa_35_9_8-8" data-sentence="257:835">فسقناه</em>  متکلم مع الغیر فرض شده، و بعید نیست نکته‌اش این باشد که: بعد از آنکه در جمله‌ <span class="aya" rel="35_9" data-words="2-5">الله الذی أرسل الریاح</span> خدای سبحان خود را غایب حساب کرد، و به دنبالش عمل فرستادن ریاح را به خود نسبت داد، و عمل‌شخص غایب هم مثل خودش غایب است، و نیز از آنجا که به دنبالش<code class="page" rel="17,27"/> فرمود: <span class="aya" rel="35_9" data-words="6-7">فتثیر سحابا</span> و از حال گذشته بادها حکایت کرد که ابرها را به آسمان می‌برند، لذا مخاطب، مخاطبی شد که گویی عمل بادها را می‌بیند، یعنی می‌بیند که دارند ابرها را به طرف بالا می‌برند، و در نتیجه گویا می‌بیند خدای تعالی بادها را فرستاده، که این طور کار کنند، چون مشاهده فعل گویا مثل مشاهده فاعل است، و چون خداوند در اینجا مشهود و حاضر شد، ناگزیر جا دارد که سیاق هم تغییر کند، و خدا که تا اینجا غایب حساب شده بود، حاضر حساب شود، و خودش سخن بگوید.</span> و اگر نفرمود: فسقته الی بلد-من آن را به سوی شهر مرده راندم <em>و در عوض فرمود: </em> ما آن را به سوی شهر مرده راندیم برای این است که بر عظمت گوینده دلالت کند. </p> <p> <span class="aya" rel="35_9" data-words="12-14">فأحیینا به الأرض</span> -در این جا ممکن بود تنها بفرماید: فاحییناه-ما آن را زنده کردیم ، لیکن این طور نفرمود، بلکه دوباره نام زمین را برد، تا صریح‌تر سخن گفته باشد، و جایی برای شک و تردید باقی نگذارد. </p> <h3> <span class="title" rel="35_10">معنای <em>عزت</em> و مفاد آیه: <span class="aya" rel="35_10" data-words="1-7">من کان یرید العزة فلله العزة جمیعا</span> </span> </h3> <p> <code class="aya" rel="35_10"/> <span class="aya" rel="35_10" data-words="1-7">من کان یرید العزة فلله العزة جمیعا</span> راغب در کتاب مفردات گفته: کلمه <em>عزت</em> به معنای آن حالتی است که نمی‌گذارد انسان شکست بخورد، و مغلوب واقع شود، و از همین قبیل است که می‌گویند:  أرض عزاز-زمینی سخت و در قرآن فرموده: <span class="aya" rel="4_139" data-words="8-15">أ یبتغون عندهم العزة فإن العزة لله جمیعا</span><span class="footnote" rel="1" title="مفردات راغب، ماده &lt;em&gt;عز&lt;/em&gt; ">*</span>. </p> <p>پس صلابت، اصل در معنای عزت است، چیزی که هست از باب توسعه در استعمال، به کسی هم که قاهر است و مقهور نمی‌شود، <em>عزیز</em> گفته‌اند، مانند: <span class="aya" rel="12_78" data-words="2-4">یا أیها العزیز</span><span class="footnote" rel="2" title="سوره یوسف، آیه ۸۸">*</span>، و همچنین در معنی غلبه استعمال کرده‌اند، مانند: <span class="aya" rel="38_23" data-words="15-18">و عزنی فی الخطاب</span><span class="footnote" rel="3" title="در سخن گفتن بر من غلبه کرد سوره ص، آیه ۲۳">*</span> و در قلت و صعوبت منال استعمال کرده‌اند مانند: <span class="aya" rel="41_41" data-words="7-10">و إنه لکتاب عزیز</span><span class="footnote" rel="4" title="این کتاب به حقیقت همان صاحب عزت (و معجزه بزرگ) است سوره فصلت، آیه ۴۱">*</span> و در مطلق صعوبت و سختی به کار برده‌اند، مانند: <span class="aya" rel="9_128" data-words="6-9">عزیز علیه ما عنتم</span><span class="footnote" rel="5" title="گران است بر او رنج شما سوره توبه، آیه ۱۲۸">*</span> و عزت به معنای غیرت و حمیت نیز آمده، مانند آیه‌ <span class="aya" rel="38_2" data-words="1-7">بل الذین کفروا فی عزة و شقاق</span><span class="footnote" rel="6" title="بلکه آنها که کافر شدند گرفتار غیرت و دشمنی هستند سوره ص، آیه ۲">*</span> و آیاتی دیگر. </p> <p>حال که معنای لغوی کلمه عزت معلوم شد، می‌گوییم، عزت به معنای اول، یعنی             <code class="page" rel="17,28"/> اینکه چیزی قاهر باشد و نه مقهور، یا غالب باشد و شکست ناپذیر، مختص به خدای عز و جل است، چون غیر از خدای عز و جل، هر کسی را فرض کنی، در ذاتش فقیر، و در نفسش ذلیل است، و چیزی را که نفعش در آن باشد مالک نیست، مگر آنکه خدا به او ترحم کند، و سهمی از عزت به او بدهد، هم چنان که همین کار را با مؤمنین به خود کرده، و فرموده: <span class="aya" rel="63_8" data-words="10-16">و لله العزة و لرسوله و للمؤمنین</span> -عزت خاص خدا و رسول خدا و مؤمنین است<span class="footnote" rel="1" title="سوره منافقون، آیه ۸">*</span>. </p> <p>با این بیان روشن شد که: جمله‌ <span class="aya" rel="35_10" data-words="1-7">من کان یرید العزة فلله العزة جمیعا</span> سیاقش آن نیست که بخواهد اختصاص عزت به خدا را بیان کند، به طوری که غیر از خدا کسی دستش به آن نرسد، و نمی‌خواهد بفرماید هر کس در طلب عزت برآید، چیزی را طلب کرده که وجود ندارد، و ناشدنی است، بلکه معنایش این است که هر کس عزت می‌خواهد باید از خدای تعالی بخواهد، زیرا عزت همه‌اش ملک خدا است، و هیچ موجودی نیست که خودش بالذات عزت داشته باشد. </p> <p>در نتیجه به کار رفتن جمله‌ <span class="aya" rel="35_10" data-words="5-7">فلله العزة جمیعا</span> در جزای شرط، از قبیل بکار بستن سبب در جای‌مسبب است که عبارت است از درخواست عزت از خداوند (چون علم به اینکه عزت همه‌اش ملک خدا است، سبب است، و درخواست عزت از خدا مسبب، در آیه به جای اینکه بفرماید: هر کس عزت می‌خواهد از خدا بخواهد جمله از خدا بخواهد را برداشته سبب آن را به جایش گذاشته، و فرموده: هر کس عزت بخواهد عزت همه‌اش از خدا است) یعنی به وسیله عبودیت که آن هم حاصل نمی‌شود مگر با داشتن ایمان و عمل صالح، عزت را از خدا بگیرد. </p> <h3> <span class="title" rel="35_10">مراد از کلم طیب و صعود آن به سوی خدا و مقصود از اینکه عمل صالح آن را بلند می‌کند <span class="aya" rel="35_10" data-words="8-11">إلیه یصعد الکلم الطیب...</span> </span> </h3> <p> <span class="aya" rel="35_10" data-words="8-15">إلیه یصعد الکلم الطیب و العمل الصالح یرفعه</span> <span class="phrase">لفظ <em rel="fa_35_10_10-10" data-sentence="4:143">کلم</em> -به طوری که گفته‌اند<span class="footnote" rel="2" title="تفسیر روح المعانی، ص ۱۷۴">*</span> -اسم جنس جمعی است، و مذکر و مؤنث آن تفاوتی ندارد.</span> <span class="phrase">در مجمع البیان می‌گوید: <em rel="fa_35_10_10-10" data-sentence="24:312">کلم</em> جمع <em rel="fa_35_10_10-10" data-sentence="85:294">کلمه</em> است، می‌گویند: <em>هذا کلم</em> و <em>هذه کلم</em> پس در مذکر و مؤنث یکی است و این اختصاص به لفظ کلم ندارد، هر جمعی که ما بین آن و مفردش به جز حرف <em>ة</em> فرقی نباشد (مانند: تمر، تمرة، کلم، کلمة) مذکر و مؤنثش یکسان است<span class="footnote" rel="3" title="مجمع البیان، ج ۸، ص ۴۰۲">*</span>.</span> </p> <p>       <code class="page" rel="17,29"/> <span class="phrase">به هر حال مراد از <em rel="fa_35_10_10-10" data-sentence="18:361">کلم</em> آن سخنی است که از نظر عبارت معنایی تمام داشته باشد، به شهادت اینکه در آیه آن را توصیف کرده به <em rel="fa_35_10_11-11" data-sentence="169:254">طیب</em> ، پس <em rel="fa_35_10_10-11" data-sentence="232:232">کلم طیب</em> آن سخنی است که با نفس شنونده و گوینده سازگار باشد، به طوری که از شنیدن آن انبساط و لذتی در او پیدا شود، و نیز کمالی را که نداشت دارا گردد، و این همه وقتی است که کلام معنای حقی را افاده کند، معنایی که متضمن سعادت و رستگاری نفس باشد.</span> </p> <p>با این معنایی که برای کلم طیب کردیم، روشن می‌شود که مراد از آن صرف لفظ نیست، بلکه لفظ بدان جهت که معنایی طیب دارد منظور است، پس در نتیجه مراد از این کلم طیب، عقاید حقی می‌شود که انسان اعتقاد به آن را زیر بنای اعمال خود قرار دهد، و قدر یقینی از چنین عقایدی کلمه توحید است، که برگشت سایر اعتقادات حق نیز به آن است، و این کلمه توحید همان است که آیه‌ <span class="aya" rel="14_24-25" data-words="1-23">أ لم تر کیف ضرب الله مثلا کلمة طیبة کشجرة طیبة أصلها ثابت و فرعها فی السماء، تؤتی أکلها کل حین بإذن ربها</span><span class="footnote" rel="1" title="آیا ندیدی که خدا چگونه مثل می‌زند؟ خدا کلمه طیبه را به درختی طیب مثل می‌زند که ریشه‌اش در اعماق زمین ثابت و شاخه‌هایش به آسمان سرکشیده، و خوردنی‌اش را همه وقت به اذن خدا می‌دهد سوره ابراهیم، آیه ۲۴ و ۲۵">*</span> متضمن آن است. و اینکه اعتقاد را قول و کلمه خوانده، بدین جهت است که این استعمال در عرب شایع بوده است. </p> <p>و <span class="phrase">صعود کردن <em rel="fa_35_10_10-11" data-sentence="10:232">کلم طیب</em> به سوی خدای تعالی، عبارت است از تقرب آن به سوی خدا، چون چیزی که به درگاه خدا تقرب یابد، اعتلا یافته، برای اینکه خدا علی اعلی و رفیع الدرجات است، و چون اعتقاد، قائم به معتقدش می‌باشد، در نتیجه تقرب اعتقاد به خدا، تقرب معتقد نیز هست.</span> <span class="phrase">مفسرین دیگر صعود کردن <em rel="fa_35_10_10-11" data-sentence="22:50">کلم طیب</em> را معنا کرده‌اند به اینکه: خدا آن را قبول می‌کند.</span> و این معنای صعود کلم طیب نیست، بلکه از لوازم معنای آن است. </p> <p>البته این هم معلوم است که وقتی اعتقاد و ایمان، حق و صادق بود، قهرا عمل صاحبش هم آن را تصدیق می‌کند نه تکذیب، یعنی عملی که از او سرمی‌زند مطابق با آن عقاید است. پس معلوم شد که عمل از فروع علم و آثار آن است، آثاری که هیچ گاه از آن جدا شدنی نیست، و هر چه عمل مکرر شود، اعتقاد راسخ‌تر و روشن‌تر، و در تاثیرش قوی‌تر می‌گردد، پس عمل صالح عملی است که سزاوار هست مورد قبول خدا واقع شود، چون مهر ذلت عبودیت و اخلاص به آن خورده، و چنین عملی اعتقاد حق را در مؤثر گشتن، یعنی در صعود به سوی خدا کمک می‌کند. و <span class="phrase">منظور از <em rel="fa_35_10_15-15" data-sentence="9:130">یرفعه</em> همین کمک است، پس عمل صالح   <code class="page" rel="17,30"/> کلم طیب را بلند می‌کند، و به عبارت دیگر در صعود آن کمک می‌کند.</span> </p> <p>پس از آنچه گذشت معنای جمله‌ <span class="aya" rel="35_10" data-words="8-15">إلیه یصعد الکلم الطیب و العمل الصالح یرفعه</span> روشن گردید، و معلوم شد که ضمیر در <em>الیه</em> به خدای سبحان برمی‌گردد، و مراد از کلم طیب عقاید حق از قبیل توحید است، و مراد از صعود آن‌تقربش به خدای تعالی است، و مراد از عمل صالح هر عملی است که بر طبق عقاید حق صادر شود و با آن سازگار باشد. و <span class="phrase">فاعل در جمله <em rel="fa_35_10_15-15" data-sentence="13:80">یرفعه</em> ضمیری است مستتر، که به عمل صالح برمی‌گردد، و ضمیر مفعول به کلم طیب رجوع می‌کند.</span> </p> <p>البته مفسرین در تفسیر آیه اقوال دیگری دارند، مثلا، بعضی<span class="footnote" rel="1" title="مجمع البیان، ج ۸، ص ۴۰۲">*</span> -به طوری که قبلا هم اشاره کردیم-گفته‌اند: مراد از صعود کردن کلم طیب، این است که: خدا آن را قبول می‌کند، و در برابر پاداش می‌دهد . بعضی<span class="footnote" rel="2" title="و به غیر خدا آلهه‌ای گرفتند، تا مایه عزتشان باشند سوره مریم، آیه ۸۱">*</span> دیگر گفته‌اند: مراد آن است که: ملائکه با نامه عملی که از ایمان و اطاعت بنده نوشته‌اند، به سوی خدای تعالی صعود می‌کنند . بعضی<span class="footnote" rel="3" title="منهج الصادقین، ج ۷، ص ۴۳۳">*</span> دیگر گفته‌اند: مراد صعود به آسمان است که مجازا آن را صعود به سوی خدا خوانده . </p> <p>بعضی<span class="footnote" rel="4" title="منهج الصادقین، ج ۷، ص ۴۳۳ و مجموعة من التفاسیر، ج ۵، ص ۱۷۸">*</span> گفته‌اند: <em>فاعل جمله</em> یرفعه ضمیری است که به کلم طیب برمی‌گردد، و ضمیر مفعول که در آخر این جمله است به عمل صالح رجوع می‌کند، و معنای جمله این است که: کلم طیب عمل صالح را بالا می‌برد به این معنا که عمل صالح هیچ فایده‌ای ندارد، مگر آنکه از توحید ناشی شود . بعضی<span class="footnote" rel="5" title="تفسیر فخر رازی، ج ۲۶، ص ۸">*</span> دیگر گفته‌اند: <em>فاعل در</em> یرفعه ضمیری است مستتر، که به خدای تعالی برمی‌گردد، و معنای عبارت این است که: عمل صالح را خدا بالا می‌برد. </p> <p>لیکن هیچ یک از این وجوه خالی از بعد نیست، و آنچه به ذهن نزدیک‌تر است همان معنایی است که ما ذکر کردیم. </p> <p> <span class="aya" rel="35_10" data-words="16-27">و الذین یمکرون السیئات لهم عذاب شدید و مکر أولئک هو یبور</span> <span class="phrase">گفته‌اند<span class="footnote" rel="6" title="منهج الصادقین، ج ۷، ص ۴۳۵">*</span> : کلمه <em rel="fa_35_10_19-19" data-sentence="89:363">سیئات</em> در اینجا وصفی است که در جای موصوف نشسته، و آن عبارت است از کلمه <em rel="fa_35_10_24-24" data-sentence="212:284">مکرات</em> و اسم اشاره هم در <span class="aya" rel="35_10" data-words="24-25">مکر أولئک</span> در جای ضمیری که باید           <code class="page" rel="17,31"/> به <em>الذین</em> برگردد به کار رفته، تا دلالت کند بر اینکه منظور خود آنان است، و چنان نیست که به دیگران مشتبه و مختلط شده باشند.</span> در نتیجه معنای آیه چنین می‌شود: کسانی که مکرهایی زشت می‌کنند، عذابی شدید دارند، و مکر اینان که مکر می‌کنند، بی‌نتیجه و نابود است و اثر زنده‌ای که مایه سعادت و عزتشان باشد ندارد. </p> <h3> <span class="title" rel="35_10">مراد از مکر سیئات و اینکه فرمود: <span class="aya" rel="35_10" data-words="23-27">و مکر أولئک هو یبور</span> </span> </h3> <p> <span class="phrase">پس به خوبی روشن گردید که مراد از <em rel="fa_35_10_19-19" data-sentence="33:73">سیئات</em> انواع مکرها و حیله‌هایی است که مشرکین آنها را وسیله کسب عزت می‌پنداشتند.</span> و چون آیه شریفه مطلق است، شامل همه مکرها که مشرکین علیه رسول خدا (ص) کردند. و مکرهایی که سایر مشرکین علیه دین خدا می‌کنند، می‌شود. هر چند بعضی<span class="footnote" rel="1" title="مجمع البیان، ج ۸، ص ۴۰۴">*</span> از مفسرین گفته‌اند: منظور خصوص آن حیله‌هایی است که قریش علیه رسول خدا (ص) در  <em>دار الندوة</em> و غیر آن طرح‌ریزی می‌کردند، از قبیل: حبس و اخراج و قتل، و خدا کید آنها را به خودشان برگردانید، و از مکه به سوی چاه بدر بیرونشان آورده و در آنجا به کشتنشان داد، و در چاهشان افکند، پس همان حبس و اخراج و قتل، به خودشان برگشت. هر چند که این وجه خوبی است، لیکن-همان طور که گفتیم-آیه شریفه مطلق است. </p> <p>و وجه اتصال صدر آیه یعنی جمله‌ <span class="aya" rel="35_10" data-words="1-7">من کان یرید العزة فلله العزة جمیعا</span> به ذیل آن، یعنی جمله‌ <span class="aya" rel="35_10" data-words="8-11">إلیه یصعد الکلم الطیب</span> این است که: مشرکین قریش آلهه خود را وسیله عزت و شوکت خود می‌گرفتند، هم چنان که قرآن کریم در این باره فرموده: <span class="aya" rel="19_81" data-words="1-9">و اتخذوا من دون الله آلهة لیکونوا لهم عزا</span><span class="footnote" rel="2" title="از آن دو (دریا) لؤلؤ و مرجان بیرون آورد سوره الرحمن، آیه ۲۲">*</span>. </p> <p>از این رو خدای سبحان این طالبان عزت را به سوی خودش دعوت کرد، و این چنین تذکرشان داد که عزت همه‌اش از خدا است. و در توضیح و بیان آن فرمود: برای اینکه یگانه‌پرستی به سوی او صعود می‌کند، و عمل صالح هم آن را در صعود کردن کمک می‌دهد، در نتیجه انسان به خدا نزدیک می‌شود، و در اثر نزدیک شدن از منبع عزت کسب عزت می‌کند. </p> <p>و اما کسانی که مکر می‌کنند، و به هر مکری دست می‌زنند، تا به خیال خود عزتی کسب کنند، بر عکس عذابی شدید دارند، و مکرهایی که می‌کنند همه نابود و بی‌نتیجه می‌شود، نه به جایی می‌رسد و نه عزتی برایشان کسب می‌کند. </p> <h3> <span class="title" rel="35_11">وجوه مختلف در باره خلقت انسان از خاک در آیه: <span class="aya" rel="35_11" data-words="1-8">و الله خلقکم من تراب ثم من نطفة...</span> </span> </h3> <p> <span class="aya" rel="35_11" data-words="1-11">و الله خلقکم من تراب ثم من نطفة ثم جعلکم أزواجا...</span> این آیه شریفه به خلقت انسان اشاره می‌کند، که خدای تعالی نخست او را از خاک که مبدأ دور اوست، و خلقتش به آن منتهی می‌شود بیافرید، و سپس او را از نطفه که مبدأ نزدیک اوست خلق کرد. </p> <p>بعضی<span class="footnote" rel="1" title="تفسیر روح المعانی، ج ۲۲، ص ۱۸۰">*</span> از مفسرین گفته‌اند: مراد از خلقت آنان از خاک، خلقت پدر بزرگ ایشان آدم است، چون هر چیزی به اصلش نسبت داده می‌شود . بعضی<span class="footnote" rel="2" title="مجمع البیان، ج ۸، ص ۴۰۳">*</span> دیگر گفته‌اند: اصلا مقصود از کلام، بیان خلقت آدم به تنهایی است . بعضی<span class="footnote" rel="3" title="منهج الصادقین، ج ۷، ص ۴۳۵">*</span> دیگر گفته‌اند: مراد خلقت همه انسانها است، اما به طور اجمال و تفصیل، به این معنا که هم به خلقت اجمالی انسانها از خاک در ضمن خلقت آدم اشاره می‌کند، و هم به خلقت تفصیلی ایشان که از نطفه است، هم چنان که فرمود: <span class="aya" rel="35_11" data-words="6-8">ثم من نطفة</span>. </p> <p>و فرق بین این سه وجه، آن است که در وجه اول نسبت خلقت انسانها از خاک یک نسبت مجازی عقلی است،  (چون خود انسانها از خاک خلق نشده‌اند، بلکه پدر بزرگشان خلق شده) و در وجه دوم مراد از خلقت آنان خلقت آدم به تنهایی است مجازا، ولی نه مجاز در نسبت، بلکه مجاز در کلمه، و در وجه سوم مراد از خلقت فرد فرد انسان از خاک به طور حقیقت است نه مجاز، الا اینکه این خلقت، خلقت اجمالی است نه تفصیلی، و با همین نکته، وجه سوم با وجهی که ما گفتیم فرق پیدا می‌کند. </p> <p>و ممکن است وجه اول را با جمله‌ <span class="aya" rel="55_14" data-words="1-5">خلق الإنسان من صلصال کالفخار</span><span class="footnote" rel="4" title="انسان را از گل خشکیده‌ای چون سفال بیافرید سوره الرحمن، آیه ۱۴">*</span>، و وجه دوم را با امثال آیه‌ <span class="aya" rel="32_7-8" data-words="6-19">و بدأ خلق الإنسان من طین، ثم جعل نسله من سلالة من ماء مهین</span><span class="footnote" rel="5" title="خلقت انسان را نخست از گل آغاز کرد، و سپس نسل او را از چکیده‌ای از آبی بی‌مقدار مقرر نمود سوره سجده، آیه ۷ و ۸">*</span>، و وجه سوم را با آیه‌ <span class="aya" rel="7_11" data-words="1-10">و لقد خلقناکم ثم صورناکم ثم قلنا للملائکة اسجدوا لآدم</span><span class="footnote" rel="6" title="ما شما را نخست خلق کردیم، و سپس صورت‌گریتان نمودیم، آن گاه به ملائکه گفتیم: برای آدم سجده کنید سوره اعراف، آیه ۱۱">*</span> تایید نمود، و برای هر یک از سه وجه مزبور وجهی است. </p> <p>           <code class="page" rel="17,33"/> <span class="aya" rel="35_11" data-words="9-11">ثم جعلکم أزواجا</span> -یعنی شما را مرد و زن قرار داد. بعضی<span class="footnote" rel="1" title="تفسیر روح المعانی، ج ۲۲، ص ۱۸۰">*</span> از مفسرین گفته‌اند:  یعنی زوجیت را بین شما تقدیر نمود، و بعضی را همسر بعضی دیگر کرد . ولی این معنا به طوری که می‌بینید دلچسب نیست. بعضی<span class="footnote" rel="2" title="روزی که متابعت شدگان از تابعان خود بیزاری می‌جویند سوره بقره، آیه ۱۶۶">*</span> دیگر گفته‌اند: معنایش این است که: خداوند شما را اصناف و تیره‌های مختلف کرد . و این معنا هم مثل معنای سابق است. </p> <p>و <span class="phrase">در جمله‌ <span class="aya" rel="35_11" data-words="12-21">و ما تحمل من أنثی و لا تضع إلا بعلمه</span> حرف <em>من</em> زایده است که برای تاکید نفی آورده شده، و حرف <em>باء</em> در کلمه <em rel="fa_35_11_21-21" data-sentence="184:184">بعلمه</em> برای مصاحبت است، و کلمه  <em rel="fa_35_11_21-21" data-sentence="269:144">بعلمه</em> حال از حمل و وضع هر دو است، و معنایش این است که: هیچ انثی (ماده) حامله نمی‌شود، و وضع حمل نمی‌کند، مگر آنکه علم خدا مصاحب با حمل او و وضع اوست.</span> </p> <p>بعضی از مفسرین گفته‌اند: <em>جمله</em> الا بعلمه حال از فاعل است، و حال بودنش از حمل و وضع و همچنین از دو مفعول آن دو، یعنی از محمول و موضوع خلاف ظاهر است . </p> <p>و لیکن این حرف مورد قبول نیست. </p> <p> <span class="aya" rel="35_11" data-words="22-34">و ما یعمر من معمر و لا ینقص من عمره إلا فی کتاب</span> -یعنی عمر احدی امتداد نمی‌یابد، و زیاد نمی‌شود، و در نتیجه کسی معمر نمی‌گردد، و از عمر احدی کاسته نمی‌شود، مگر آنکه همه‌اش در کتابی ضبط است. </p> <p>در نتیجه جمله <span class="aya" rel="35_11" data-words="22-26">و ما یعمر من معمر</span> -و هیچ معمری عمر داده نمی‌شود از قبیل این تعبیر است که آن زندانی به یوسف گفت: <span class="aya" rel="12_36" data-words="8-11">إنی أرانی أعصر خمرا</span><span class="footnote" rel="3" title="من خود را در خواب می‌بینم که آب انگور جهت خمر می‌گیرم سوره یوسف، آیه ۳۶">*</span> (همان طور که در این تعبیر بعد از بیدار شدن از خواب می‌گوید من خود را می‌بینم، و گر نه در خواب تنها مشغول به گرفتن آب انگور بوده، نه تماشای خود)، همچنین در جمله مورد بحث بعد از عمر دادن خدا به کسی، آن کس معمر می‌شود، نه قبل از آن، چون اگر فرضا کسی قبل از عمر دادن معمر باشد، دیگر فرض ندارد که دوباره عمر داده شود. پس کلمه <em>معمر</em> به جای نایب فاعل، یعنی کلمه <em>احد</em> نشسته است، و تقدیر و ما یعمر من احد است. </p> <p> <span class="aya" rel="35_11" data-words="27-31">و لا ینقص من عمره</span> -ضمیر در <em>عمره</em> به کلمه <em>معمر</em> برمی‌گردد، البته به اعتبار همان موصوف <em>احد</em> که حذف شده، و معنای جمله این است که: از عمر احدی کم نمی‌شود (مگر آنکه...) و گر نه ناقص شدن عمر کسی که فرض کرده‌ایم معمر است، تناقض و خلاف فرض است. </p> <p>     <code class="page" rel="17,34"/> <span class="aya" rel="35_11" data-words="32-34">إلا فی کتاب</span> -منظور از این کتاب، لوح محفوظ است، که دگرگونی بدان راه ندارد، و در آن نوشته شده: عمر فلان شخص به پاداش فلان عملش زیاد می‌شود، و عمر آن دیگری به خاطر فلان عملش کم می‌گردد، و خلاصه کتابی که نوشته‌هایش تغییر نمی‌یابد، لوح محفوظ است، نه کتاب محو و اثبات که آن مورد تغییر است. </p> <p>و سیاق آیه می‌فهماند که در مقام توصیف علم ثابت است. و مفسرین در تفسیر دو جمله‌ <span class="aya" rel="35_11" data-words="22-31">و ما یعمر من معمر و لا ینقص من عمره</span> وجوهی دیگر ذکر کرده‌اند، که همه‌اش ضعیف است، و چون در نقل آنها فایده‌ای ندیدیم از نقل آن گذشتیم. </p> <p> <span class="aya" rel="35_11" data-words="35-39">إن ذلک علی الله یسیر</span> -این جمله هم تعلیل و هم بیانگر مضمون آیه است، که کیفیت خلقت انسان و پدید آوردن و بقاء دادن به آن را توصیف می‌کرد، و معنایش این است که: این تدبیر دقیق و متین و مسلط بر کلیات حوادث و جزئیات آن، که هر چیز و هر حادثه را در جای خود قرار داده، بر خدا آسان است، چون خدا هم علیم است، و هم قدیر، و با علم و قدرتش بر هر چیزی محیط است، پس او رب انسانها است، همان طور که رب هر چیز دیگر است. </p> <h3> <span class="title" rel="35_9 35_10 35_11 35_12 35_13 35_14">تمثیل حال مؤمن و کافر به دریای شیرین و دریای شور</span> </h3> <p> <code class="aya" rel="35_12"/> <span class="aya" rel="35_12" data-words="1-13">و ما یستوی البحران هذا عذب فرات سائغ شرابه و هذا ملح أجاج...</span> <span class="phrase">بعضی<span class="footnote" rel="1" title="مفردات راغب، ماده &lt;em&gt;قطمر&lt;/em&gt; ">*</span> گفته‌اند: کلمه <em>عذب</em> به معنای آب پاکیزه است، و کلمه <em rel="fa_35_12_7-7" data-sentence="156:66">فرات</em> به معنای آبی است که سوز عطش را می‌شکند، و یا آبی است که خنک باشد.</span> و <span class="phrase">کلمه  <em rel="fa_35_12_8-8" data-sentence="6:56">سائغ</em> آن آبی را گویند که از گوارایی، با سهولت به حلق فرو رود.</span> و <span class="phrase">کلمه <em rel="fa_35_12_13-13" data-sentence="5:62">اجاج</em> به معنای آبی است که به خاطر شوری و یا تلخی، حلق را می‌سوزاند.</span> </p> <p> <span class="aya" rel="35_12" data-words="14-23">و من کل تأکلون لحما طریا و تستخرجون حلیة تلبسونها</span> <span class="phrase">- <em rel="fa_35_12_18-19" data-sentence="2:408">لحم طری</em> به معنای گوشت تازه و لطیف است، و منظور از آن، گوشت ماهی، و یا هم آن و هم گوشت مرغابی دریایی است، و مراد از <em rel="fa_35_12_22-22" data-sentence="169:287">حلیة</em> که از دریا استخراج می‌کنند، لؤلؤ، مرجان و انواع صدف‌ها است، هم چنان که در جای دیگر فرموده: <span class="aya" rel="55_22" data-words="1-5">یخرج منهما اللؤلؤ و المرجان</span><span class="footnote" rel="2" title="و آنها را بیدار پنداشتی و حال آنکه در خواب بودند سوره کهف، آیه ۱۸">*</span>.</span> </p> <p>در این آیه شریفه مؤمن و کافر را به دریای شیرین و شور مثل می‌زند، و یکسان نبودن آن دو رادر کمال فطری بیان می‌کند، هر چند که در بسیاری از خواص انسانی و آثار آن مثل همند، ولی مؤمن به همان فطرت اولی و اصلی خودش باقی است، و در نتیجه به سعادت     <code class="page" rel="17,35"/> حیات آخرت، و دایمی خود می‌رسد، ولی کافر از آن فطرت اصلی منحرف شده، و وضعی به خو گرفته که فطرت انسانی، آن را پاک و خوشایند نمی‌داند، و به زودی صاحبش به کیفر اعمالش معذب می‌شود. </p> <p>پس مثل این دو قسم انسان مثل دو دریای شور و شیرین است، که یکی بر فطرت آب اصلی‌اش، که همان گوارایی باشد باقی است، و دیگری (به خاطر اختلاط با املاح) شور شده است، هر چند که در بعضی از آثار نافع شریکند، چون مردم از هر دوی آنها ماهی می‌گیرند، و یا مرغابی شکار می‌کنند، و یا زیور مروارید استخراج می‌نمایند، و یا صدف و مرجان می‌گیرند. </p> <h3> <span class="title" rel="35_12">اشکال و شبهه‌ای در ذیل جمله: <span class="aya" rel="35_12" data-words="20-23">و تستخرجون حلیة تلبسونها</span> و جواب‌هایی که بدان داده شده است</span> </h3> <p> پس ظاهر آیه این است که: زیور استخراج شده از دریا، مشترک بین دریای شور و شیرین است. </p> <p>ولی جمعی<span class="footnote" rel="1" title="مسیح و هیچ یک از ملائکه مقربین (که به زعم مشرکین ارباب اصنامند) از بندگی خدا نه استنکاف دارند، و نه عار، و هر کس از بندگی او عارش آید، خدا همه آنان را به نزد خود محشور می‌کند">*</span> از مفسرین به این ظاهر اشکال کرده‌اند، که لؤلؤ و مرجان تنها از دریای شور استخراج می‌شود، و دریای شیرین نه لؤلؤ دارد و نه مرجان. </p> <p>و بعضی دیگر پاسخ‌هایی از این اشکال داده‌اند، از آن جمله گفته‌اند:<span class="footnote" rel="2" title="توحید صدوق، ص ۱۷۷، ح ۸">*</span> آیه شریفه در مقام بیان مطلق فواید مشترک بین دو جور دریا است، و این منافات ندارد که بعضی از دریاها اختصاص به بعضی از فواید داشته باشد، گویا فرموده: شما از هر یک انتفاعی می‌برید، و استفاده‌ای می‌کنید، مثلا گوشت تازه از آنها می‌گیرید، و زیور آلات از آنها استخراج می‌نمایید، و کشتی‌ها را می‌بینید که در آنها حرکت می‌کنند، و این منافات ندارد با اینکه زیور تنها از دریای شور استخراج بشود. </p> <p>یکی<span class="footnote" rel="3" title="کیست گمراه‌تر از کسی که به جای خدا کسی را می‌پرستد که تا روز قیامت دعایش را مستجاب نمی‌کند؟ و از دعای پرستندگان خود خبر ندارند، و حتی در روز قیامت هم دشمنان ایشان خواهند بود و از عبادت و پرستش آنان بیزاری خواهند جست سوره احقاف، آیه ۶">*</span> دیگر از پاسخ‌ها این است که: آیه شریفه کافر و مؤمن را به آب تلخ و شیرین تشبیه کرده، و آن گاه آب تلخ و شور را بر کافر ترجیح داده، که آب تلخ و شور ماهی و زیور دارد، ولی کافر هیچ فایده‌ای در وجودش نیست. پس آیه شریفه همان را بیان می‌کند که آیه <span class="aya" rel="2_74" data-words="1-11">ثم قست قلوبکم من بعد ذلک فهی کالحجارة أو أشد قسوة</span>، و ذیلش که می‌فرماید: <span class="aya" rel="2_74" data-words="12-35">و إن من الحجارة لما یتفجر منه الأنهار و إن منها لما یشقق فیخرج منه الماء و إن منها لما یهبط من خشیة الله</span><span class="footnote" rel="4" title="پس به خاطر انکار حق دلهایشان قساوت گرفت، و چون سنگ و یا سخت‌تر از آن شد، چون بعضی از سنگها گاهی می‌شکافد، و نهرها از شکافش جاری می‌شود، و بعضی می‌شکافد و حد اقل آبی از آن بیرون آید، و بعضی از آنها از خشیت خدا از کوه فرو می‌غلطد سوره بقره، آیه ۷۴">*</span> در صدد بیان آن است. </p> <p>     <code class="page" rel="17,36"/> پاسخ<span class="footnote" rel="1" title="و می‌بینی خورشید را هنگامی که طلوع می‌کند سوره کهف، آیه ۱۷">*</span> دیگری که داده‌اند این است که: جمله‌ <span class="aya" rel="35_12" data-words="20-23">و تستخرجون حلیة تلبسونها</span> تتمه تمثیل است و می‌خواهد بفرماید هر چند این دو دریا که در بعضی منافع مثل همند، ولی در آنچه که مقصود بالذات است، با هم تفاوت دارند، چون یکی از آن دو، با چیزی آمیخته شده که آن صفای فطری و خلقی خود را از دست داده. </p> <p>مؤمن و کافر هم این چنین هستند، هر چند احیانا در پاره‌ای مکارم اخلاقی مثل همند، مثلا هر دو دارای شجاعت و سخاوت می‌شوند، ولی در آنچه که مقصود اصلی از خلقت آن دو است، اختلاف دارند، مؤمن بر آن صفای اصلی و فطری خود باقی است، ولی کافر آن صفا را از دست داده. </p> <p>بعضی<span class="footnote" rel="2" title="مجمع البیان، ج ۸، ص ۴۰۲">*</span> دیگر پاسخ داده‌اند به اینکه: اصلا چه کسی گفته که لؤلؤ و مرجان در آب شیرین تولید نمی‌شود، و صرف اینکه ما آن را ندیده‌ایم دلیل بر عدم آن نمی‌شود. پس اشکال به اینکه حلیه مختص به آب شور است، از اصل ممنوع است. </p> <p>بعضی<span class="footnote" rel="3" title="تفسیر قمی، ج ۲، ص ۲۵۳">*</span> دیگر گفته‌اند: اصل ادعا که آیه شریفه‌ <span class="aya" rel="35_12" data-words="1-4">و ما یستوی البحران...</span> تمثیل برای مؤمن و کافر است صحیح نیست، بلکه این آیه در سیاق برشمردن نعمتها به منظور اثبات ربوبیت خدا است، مانند آیه‌ای که جلوتر می‌فرمود: <span class="aya" rel="35_9" data-words="2-5">الله الذی أرسل الریاح...</span>، و نیز می‌فرمود: <span class="aya" rel="35_13" data-words="1-4">یولج اللیل فی النهار...</span>. پس آیه شریفه در این مقام است که نعمتهای دریاهای مختلف، و شور و شیرین را، و منافع مشترک و مختص آنها را بیان کند، و کاری به مؤمن و کافر ندارد، تا آن اشکال پیش بیاید. </p> <p>مؤید این وجه این است که: نظیر همین آیه در سوره نحل در سیاق آیاتی آمده که نعمتهای خدا را می‌شمارد، در آنجا می‌فرماید: <span class="aya" rel="16_14" data-words="1-26">و هو الذی سخر البحر لتأکلوا منه لحما طریا و تستخرجوا منه حلیة تلبسونها و تری الفلک مواخر فیه و لتبتغوا من فضله و لعلکم تشکرون</span><span class="footnote" rel="4" title="خدا آن کسی است که دریا را برای شما رام کرد تا از آن گوشت تازه بخورید، و زیور آلاتی در آورید، و بر تن خود کنید، و کشتیهای غول پیکر را می‌بینی که در آن شناورند، تا فضل خدا را بطلبید تا شاید شکرگزار باشید سوره نحل، آیه ۱۴">*</span>. </p> <p><span class="phrase">لیکن حق مطلب این است که: اشکال از اصل بی مورد است، و دو دریا در داشتن  <em rel="fa_35_12_22-22" data-sentence="71:180">حلیه</em> مشترکند، هم چنان که کتابهایی که در این گونه مسائل بحث می‌کنند، وجود حلیه در هر دو نوع دریا را مسلم دانسته‌اند<span class="footnote" rel="5" title="تفسیر قمی، ج ۲، ص ۲۰۸">*</span>.</span> </p> <p>     {P (5) از آن جمله دائرة المعارف بستانی است، که در ماده کلمه <em>صدف</em> گفته است: مروارید در آب شیرین نیز تولید می‌شود، و همچنین در تحت عنوان آمریکانا <span class="latin"> EneycloPoedia </span> <em>و عنوان</em> بریطانیا <span class="latin"> EncycloPoedia </span> گفته که: مروارید در آبهای شیرین نیز یافت می‌شود، و نام چند نهر شیرین را در آمریکا و اروپا و آسیا برده‌اند که از آنها مروارید استخراج می‌شود. <span class="phrase">P}<code class="page" rel="17,37"/> <span class="aya" rel="35_12" data-words="24-34">و تری الفلک فیه مواخر لتبتغوا من فضله و لعلکم تشکرون</span> ضمیر در کلمه <em rel="fa_35_12_27-27" data-sentence="163:18">فیه</em> به بحر برمی‌گردد.</span> و <span class="phrase">کلمه <em rel="fa_35_12_28-28" data-sentence="5:75">مواخر</em> جمع <em>ماخرة</em> است که از ماده <em>مخر</em> به معنای شکافتن، گرفته شده.</span> و کشتی را <em>ماخره</em> نامیده‌اند چون که آب دریا را با سینه‌اش می‌شکافد، و پیش می‌رود. </p> <p>بعضی<span class="footnote" rel="1" title="تفسیر قمی، ج ۲، ص ۲۰۸">*</span> از مفسرین گفته‌اند: اگر ضمیر خطاب را مفرد آورد، و فرمود: <em>تری- می‌بینی</em> با اینکه خطابهای قبل و بعدش همه جمع است برای این است که: خطابهای قبل  (تستخرجون و غیر آن)، و بعد (لتبتغوا و غیر آن) مخصوص کسانی است که با منافع دریا سر و کار دارند، به خلاف خطاب در جمله مورد بحث، که به هر کسی که می‌تواند ببیند، متوجه است. </p> <p>و معنای اینکه فرمود: <span class="aya" rel="35_12" data-words="29-34">لتبتغوا من فضله و لعلکم تشکرون</span> این است که: اگر کشتی‌ها دریا را می‌شکافند، و خدای تعالی آن را مسخر شما کرده، برای این است که شما از عطای پروردگارتان جستجو کنید، از این سو به آن سوی دنیا بروید، و روزی به دست بیاورید، شاید شکرگزار او شوید. </p> <p>در سابق گفتیم که: اظهار امیدی که کلمه <em>لعل</em> آن را افاده می‌کند، هر جا که در کلام خدای تعالی بود و از خدا حکایت می‌کرد، قائم به مقام است، نه به خود خدای تعالی. </p> <h3> <span class="title" rel="35_12">وجه تفاوت تعبیر در آیه: <span class="aya" rel="35_12" data-words="24-28">و تری الفلک فیه مواخر...</span> و آیه: <span class="aya" rel="16_14" data-words="15-19">و تری الفلک مواخر فیه...</span> </span> </h3> <p> <span class="phrase">بعضی از مفسرین در تفسیر جمله‌ <span class="aya" rel="35_12" data-words="24-28">و تری الفلک فیه مواخر...</span>، که در این سوره است و جمله‌ <span class="aya" rel="16_14" data-words="15-19">و تری الفلک مواخر فیه</span> که در سوره نحل است، گفته‌اند: شاید نکته اینکه در این سوره کلمه <em rel="fa_35_12_27-27" data-sentence="280:576">فیه</em> قبل از مواخر، و در سوره نحل بعد از مواخر آمده، و کلمه <em>لتبتغوا</em> در این سوره بدون واو عاطفه و در سوره نحل با واو عاطفه آمده، این باشد که: آیه نحل در آغاز، از تسخیر سخن گفته، و فرموده: <span class="aya" rel="16_14" data-words="1-26">و هو الذی سخر البحر لتأکلوا منه لحما طریا و تستخرجوا منه حلیة تلبسونها و تری الفلک مواخر فیه و لتبتغوا من فضله و لعلکم تشکرون</span> و بدین جهت سیاق آیه در مقام بیان کیفیت تسخیر است، و مناسب با آن، این است که: کلمه <em rel="fa_35_12_27-27" data-sentence="791:110">فیه</em> بعد از مواخر بیاید، تا متعلق به مواخر شود، و اشاره کند به شکافتن دریا، تا کلمه تسخیر با صراحت بیشتر معنا شود.</span> به خلاف آیه مورد بحث، که در آن سخنی از تسخیر به میان نیامده، نمی‌خواهد   <code class="page" rel="17,38"/> کیفیت تسخیر را بیان کند. از سوی دیگر تسخیر نتایج بسیار دارد، که یکی از آنها این است که مردم دریا را وسیله سفر و تلاش روزی قرار دهند، و مناسب با چنین مقامی این است که: واو عاطفه بیاورد، تا جمله <em>لتبتغوا</em> را بر محذوف عطف کند و بفهماند که فایده تسخیر دریا منحصر در تحصیل روزی نیست، فواید دیگری هم دارد که نگفتیم. </p> <p>به خلاف آیه مورد بحث، که تنها می‌خواهد بفرماید رازق و مدبر خدا است، تا کفاری که آیات خدا را تکذیب می‌کنند، -و در سابق سخن از تکذیبشان رفت-دست بردارند، و برای افاده این غرض ذکر همین یک نتیجه کافی بود، که بفرماید: خدا دریا را وسیله روزی شما کرد و دیگر حاجتی نبود که واو عاطفه بیاورد، و این نتیجه را عطف به سایر فواید دریا، که ذکر نشده، بکند.  (و خدا داناتر است). </p> <p>صاحب تفسیر روح المعانی در این مقام گفته: آنچه برای من در این باره روشن است، این است که آیه نحل در مقام شمردن نعمتها است، هم چنان که آیات قبل و بعدش بدین معنا گواهی می‌دهد، و در آخر همه آنها می‌فرماید: <span class="aya" rel="16_18" data-words="1-7">و إن تعدوا نعمة الله لا تحصوها</span> - هر چه نعمتهای خدا را بشمارید به آخر نمی‌رسید . </p> <p>و <span class="phrase">در چنین مقامی آن نعمتی مهم‌تر است که جلوتر ذکر شود و لذا شکافتن دریا که نعمت است، جلوتر از کلمه <em rel="fa_35_12_27-27" data-sentence="96:516">فیه</em> ذکر شده، به خلاف آیه مورد بحث که یا اصلا سیاقش از باب استطراد (حرف حرف می‌آورد) می‌باشد، و یا از باب تتمه تمثیلی است که قبلا بیانش گذشت، و به همین جهت کلمه <em rel="fa_35_12_27-27" data-sentence="309:347">فیه</em> را جلوتر ذکر کرد تا اعلام کند که مقصود بالذات بیان فواید دریا نبود، و نیز از آنجا که در سوره نحل اهتمام و عنایت در شمردن نعمت‌ها بود، جمله <span class="aya" rel="16_14" data-words="20-21">و لتبتغوا</span> را با واو آورد، به خلاف آیه مورد بحث که مقام اقتضاء کرد واو را نیاورد<span class="footnote" rel="1" title="مجمع البیان، ج ۸، ص ۴۰۲">*</span>.</span> </p> <p><code class="aya" rel="35_13"/> <span class="aya" rel="35_13" data-words="1-18">یولج اللیل فی النهار و یولج النهار فی اللیل و سخر الشمس و القمر کل یجری لأجل مسمی...</span> کلمه <em>ایلاج</em> که مصدر <em>یولج</em> است، به معنای فرو کردن است، و <em>ایلاج شب در روز</em> به معنای آن است که با طولانی کردن شب، روز را کوتاه کند، و <em>ایلاج روز در شب</em>  آن است که با طولانی کردن روز، شب را کوتاه کند، و مراد از این دو جمله این است که: به اختلاف شب و روز از نظر بلندی و کوتاهی اشاره کند، که به طور دایم در ایام سال جریان دارد. </p> <p>   <code class="page" rel="17,39"/> و به همین جهت تعبیر کرد به <em>یولج</em> که صیغه مضارع است، و دلالت بر استمرار دارد، به خلاف جریان و سیر آفتاب و ماه، که چون همیشه ثابت است، به صیغه ماضی از آن تعبیر آورده، و فرموده: <span class="aya" rel="35_13" data-words="10-18">و سخر الشمس و القمر کل یجری لأجل مسمی</span> و این عنایت صوری و مسامحی است. </p> <p> <span class="aya" rel="35_13" data-words="19-21">ذلکم الله ربکم</span> -این جمله به منزله نتیجه است برای جملات قبلی، و معنایش این است که: وقتی امر خلقت و تدبیر شما، چه در خشکی، چه در دریا، چه در آسمان، و چه در زمین، بدین منوال بود، یعنی منتسب به خدای تعالی و مدبر به تدبیر او بود، پس همین خدا پروردگار شماست، که مالک شما و مدبر امر شماست. </p> <p> <span class="aya" rel="35_13" data-words="22-23">له الملک</span> -این جمله نتیجه جمله قبلی، و مقدمه برای جمله بعدی است، که می‌فرماید: <span class="aya" rel="35_13" data-words="24-32">و الذین تدعون من دونه ما یملکون من قطمیر</span>. <span class="phrase">کلمه <em rel="fa_35_13_32-32" data-sentence="5:238">قطمیر</em> -بنا به گفته راغب-به معنای اثر و باقی مانده‌ای است که از خرما بر هسته خرما می‌ماند<span class="footnote" rel="1" title="مجمع البیان، ج ۸، ص ۴۰۳">*</span> -و بنا به گفته مجمع البیان <em rel="fa_35_13_32-32" data-sentence="244:42">قطمیر</em> آن روپوشی است که روی هسته خرما را پوشیده.</span> و بعضی<span class="footnote" rel="2" title="مجمع البیان، ج ۸، ص ۴۰۳">*</span> دیگر گفته‌اند: هسته‌ای است که در جوف هسته خرما هست و به هر حال چه به آن معنا باشد، و چه به این معنا گفتار جنبه مبالغه دارد و می‌خواهد بفرماید: خدایان مشرکین هیچ چیز را مالک نیستند. و منظور از <span class="aya" rel="35_13" data-words="25-28">الذین تدعون من دونه...</span> همان خدایانی است که می‌خوانند، چه بتها و چه ارباب بتها. </p> <p><code class="aya" rel="35_14"/> <span class="aya" rel="35_14" data-words="1-11">إن تدعوهم لا یسمعوا دعاءکم و لو سمعوا ما استجابوا لکم...</span> این آیه مطلب قبل را توضیح و شرح می‌دهد، و این معنا را که آلهه مشرکین حتی یک قطمیر را هم مالک نیستند، تصدیق می‌نماید، و می‌فرماید شاهدش این است که: اگر شما آنها را بخوانید دعای شما را نمی‌شنوند، برای اینکه خدایان شما مشتی سنگ و چوب و جمادند که نه شعوری دارند و نه حسی، و ارباب آنها هم مانند ملائکه و قدیسین از بشر، سرگرم کار خود هستند، و اطلاعی از خدایی خود ندارند، علاوه بر این از ناحیه خود مالک حس شنوایی نیستند، و اگر می‌شنوند این حس را خدا به آنان داده. </p> <p>و این هم معلوم است که در آیه قبلی که می‌فرمود: <span class="aya" rel="35_13" data-words="22-23">له الملک</span> می‌خواست ملک حقیقی و استقلال در آن را منحصر در خدای تعالی کند و جمله‌ <span class="aya" rel="35_13" data-words="24-26">و الذین تدعون...</span>     <code class="page" rel="17,40"/> می‌خواست ملک حقیقی و استقلال در آن را به طور مطلق از آلهه نفی کند و لازمه آن اثبات، </p><h3> <span class="title" rel="35_14 35_12 35_9 35_10 35_11 35_13">معنای اینکه فرمود آلهه مشرکین دعایشان را نمی‌شنوند</span> </h3> <p> و این نفی آن است که الهه هر چند که چون فراعنه و نمرودها گوش هم داشته باشند باز از خود نه گوش دارند و نه استقلال در شنوایی. </p> <p> <span class="aya" rel="35_14" data-words="6-11">و لو سمعوا ما استجابوا لکم</span> -یعنی و اگر هم بشنوند خواسته شما را برنمی‌آورند، چون قدرتی بر استجابت خواسته شما ندارند، نه قولا و نه فعلا، و این معنا در باره بت‌ها روشن است، و اما در باره ارباب آنها؟ ایشان نیز هر قدرتی دارند، از ناحیه خدای سبحان است و خدا به احدی چنین اجازه‌ای نداده که خواسته کسی را که او را رب خود پنداشته برآورد، چون خداوند فرموده: <span class="aya" rel="4_172" data-words="1-21">لن یستنکف المسیح أن یکون عبدا لله و لا الملائکة المقربون و من یستنکف عن عبادته و یستکبر فسیحشرهم إلیه جمیعا</span><span class="footnote" rel="1" title="مجمع البیان، ج ۸، ص ۴۰۳، و تفسیر روح المعانی، ج ۲۲، ص ۱۷۷">*</span>. </p> <p> <span class="aya" rel="35_14" data-words="12-16">و یوم القیامة یکفرون بشرککم</span> -یعنی آنان روز قیامت عبادت شما را به خودتان بر می‌گردانند، و به جای اینکه شفاعتتان کنند، از شما بیزاری می‌جویند. این مضمون در سوره بقره نیز آمده می‌فرماید: <span class="aya" rel="2_166" data-words="1-7">إذ تبرأ الذین اتبعوا من الذین اتبعوا</span><span class="footnote" rel="2" title="مجمع البیان، ج ۸، ص ۴۰۳، و تفسیر روح المعانی، ج ۲۲، ص ۱۷۷">*</span>. </p> <p>پس آیه شریفه در نفی استجابت آلهه، و کفر ورزیدن آنها در قیامت به شرک مشرکین، در معنای آیه‌ <span class="aya" rel="46_5-6" data-words="1-31">و من أضل ممن یدعوا من دون الله من لا یستجیب له إلی یوم القیامة و هم عن دعائهم غافلون، و إذا حشر الناس کانوا لهم أعداء و کانوا بعبادتهم کافرین</span><span class="footnote" rel="3" title="من لا یحضره الفقیه، ج ۱، ص ۱۹۸، ح ۶۰۳">*</span>، می‌باشد. </p> <p> <span class="aya" rel="35_14" data-words="17-21">و لا ینبئک مثل خبیر</span> -یعنی تو را از حقیقت امر، هیچ کس مانند مخبر خبیر خبر نمی‌دهد. این جمله خطاب به خصوص رسول خدا (ص) است، و در حقیقت از خطاب به مشرکین اعراض کرده، فهمانده که مشرکین فهم و لیاقت آن را ندارند که بیان حق به گوششان خوانده شود. </p> <p>ممکن هم هست بگوییم خطاب عام است، لیکن در قالب خطاب خاص آورده شده، </p> <p>سوره نساء، آیه 172.      <code class="page" rel="17,41"/> و روی سخن با هر کسی است که بشنود، همان طور که در آیه‌ <span class="aya" rel="35_12" data-words="24-28">و تری الفلک فیه مواخر</span> که در آیه قبلی بود، و نیز در آیه‌ <span class="aya" rel="18_17" data-words="1-5">و تری الشمس إذا طلعت</span><span class="footnote" rel="1" title="تفسیر روح المعانی، ج ۲۲، ص ۱۸۰">*</span> و آیه‌ <span class="aya" rel="18_18" data-words="1-6">و تحسبهم أیقاظا و هم رقود</span><span class="footnote" rel="2" title="تفسیر روح المعانی، ج ۲۲، ص ۱۸۰">*</span> منظور همه کسانی است که می‌توانند ببینند. </p> <h3>بحث روایتی‌ <span class="title" rel="35_10"> (روایاتی در باره تشبیه رستاخیز به احیاء زمین با باران، و در ذیل آیه: <span class="aya" rel="35_10" data-words="8-11">إلیه یصعد الکلم الطیب...</span>) </span> </h3> <p> در تفسیر قمی در ذیل جمله‌ <span class="aya" rel="35_9" data-words="17-18">کذلک النشور</span> می‌گوید: پدرم از ابن ابی عمیراز جمیل بن دراج از امام صادق (ع) برایم نقل کرد که فرمود: خداوند وقتی بخواهد خلق را مبعوث کند، چهل شبانه روز باران بر زمین می‌باراند، در نتیجه مفاصل بدنها جمع شده، و گوشت بر آنها روییده می‌شود<span class="footnote" rel="3" title="تفسیر روح المعانی، ج ۲۲، ص ۱۸۰">*</span>. </p> <p>مؤلف: در این معنا تعدادی روایت دیگر نیز هست. </p> <p>و در الدر المنثور است که: طیالسی، احمد، عبد بن حمید، ابن منذر، ابن ابی حاتم، ابن مردویه، و بیهقی در کتاب اسماء و صفات، از ابی رزین عقیلی روایت آورده‌اند که گفت: از رسول خدا (ص) پرسیدم خدای تعالی چگونه مردگان را زنده می‌کند؟ فرمود: آیا هیچ از سرزمینهای بی‌آب و علف گذشته‌ای و آیا پس از چندی از همان سرزمین عبور کرده و دیده‌ای چگونه در همان زمین گیاهان روییده و برافراشته‌اند؟ عرضه داشت (م) بلی. فرمود: خدای تعالی مردگان را هم همین طور زنده می‌کند، و قیامت هم همین طور به پا می‌خیزد<span class="footnote" rel="4" title="الدر المنثور، ج ۵، ص ۲۴۵">*</span>. </p> <p>و در تفسیر قمی در روایت ابی الجارود، از ابی جعفر (ع) آمده که فرمود: رسول خدا (ص) فرمود: برای هر سخنی مصداقی از عمل است که یا آن را تصدیق می‌کند و یا تکذیب، پس وقتی انسان سخنی بگوید و با عمل خود سخن خود را تصدیق کند، یعنی به گفته خود عمل کند، آن عمل گفتار او را به سوی خدا بالا می‌برد، و اگر عملش مخالف گفتارش باشد، گفتارش را نیز روی عمل خبیثش گذاشته، در آتش         <code class="page" rel="17,42"/> می‌اندازند<span class="footnote" rel="1" title="تفسیر روح المعانی، ج ۲۲، ص ۱۸۰">*</span>. </p> <p>و در کتاب توحید به سند خود از زید بن علی، از پدرش (ع) روایت آورده که در ضمن حدیثی فرمود: و خدای تبارک و تعالی در آسمانهایش بقعه‌هایی دارد که هر کس را به یکی از آن بقعه‌ها بالا ببرند، به سوی خدا بالایش برده‌اند، مگر کلام خدای عز و جل را نشنیده‌ای که می‌فرماید: <span class="aya" rel="70_4" data-words="1-5">تعرج الملائکة و الروح إلیه</span> -ملائکه و روح به سوی او عروج می‌کنند ، و نیز در داستان عیسی بن مریم (ع) می‌فرماید: <span class="aya" rel="4_158" data-words="1-3">بل رفعه الله</span> -بلکه خدا او را بالا می‌برد و نیز می‌فرماید: <span class="aya" rel="35_10" data-words="8-15">إلیه یصعد الکلم الطیب و العمل الصالح یرفعه</span><span class="footnote" rel="2" title="تفسیر روح المعانی، ج ۲۲، ص ۱۸۰">*</span>. </p> <p>مؤلف: نظیر این حدیث از کتاب فقیه نیز نقل شده<span class="footnote" rel="3" title="تفسیر روح المعانی، ج ۲۲، ص ۱۸۰">*</span>. </p> <p>و در نهج البلاغه فرموده: و اگر اقرار آنها (آسمانها) به ربوبیت و اذعانشان برای او  (خدا) به اطاعت نبود هرگز آسمانها را محل عرش خود قرار نمی‌داد، و آنجا را مسکن ملائکه خود، محل صعود کلمه طیب، و عمل صالحش نمی‌کرد<span class="footnote" rel="4" title="نهج البلاغه صبحی الصالح، ص ۲۶۱، خطبه ۱۸۲">*</span>. </p> <p>و <span class="phrase">در تفسیر قمی در روایت ابی الجارود از امام باقر (ع) روایت کرده که در ذیل جمله‌ <span class="aya" rel="35_12" data-words="1-13">و ما یستوی البحران هذا عذب فرات سائغ شرابه و هذا ملح أجاج</span> فرموده:  <em rel="fa_35_12_13-13" data-sentence="200:19">اجاج</em> به معنای تلخ است .</span> </p> <p>و <span class="phrase">نیز در همان تفسیر در ذیل جمله‌ <span class="aya" rel="35_13" data-words="24-32">و الذین تدعون من دونه ما یملکون من قطمیر</span> فرموده: کلمه <em rel="fa_35_13_32-32" data-sentence="141:121">قطمیر</em> به معنای پوست نازکی است که روی هسته خرما کشیده شده<span class="footnote" rel="6" title="تفسیر قمی، ج ۲، ص ۲۰۸">*</span>.</span> </p> 
