<h3 class="ayas">سوره البقرة آیه‌های ۱۹۶ تا ۲۰۳</h3><code class="section" rel="2_196-203"/><h3>ترجمه آیات</h3> <p> <span class="trans" rel="2_196">حج و عمره‌ای را که آغاز کرده‌اید تمام کنید حال اگر مانعی شما را از اتمام آن جلوگیر شد هر مقدار از قربانی که برایتان میسور باشد قربان کنید و سرهایتان را نتراشید تا آنکه قربانی به محل خود برسد پس اگر کسی مریض بود و یا از نتراشیدن سر دچار آزاری می‌شود سر بتراشد و کفاره آن را روزه بگیرد یا صدقه‌ای دهد یا گوسفندی ذبح کند و اگر مانعی از اتمام حج و عمره پیش نیامد پس هر کس که حج و عمره‌اش تمتع باشد هر قدر از قربانی که می‌تواند بدهد و اگر پیدا نمی‌کند و یا تمکن ندارد به جای آن سه روز در حج و هفت روز در مراجعت که جمعا ده روز کامل می‌شود روزه بدارد، البته این حج تمتع مخصوص کسانی است که اهل مکه نباشند و باید از خدا بترسید و حکم حج تمتع را انکار مکنید و بدانید که خدا شدید العقاب است.  «۱۹۶» </span><span class="trans" rel="2_197">حج در چند ماه معین انجام می‌شود پس اگر کسی در این ماهها به احرام حج درآمد دیگر با زنان نیامیزد و مرتکب دروغ و جدال نشود که اینگونه کارها در حج نیست و آنچه از خیر انجام دهید خدا اطلاع دارد و توشه بردارید که بهترین توشه تقوا است و از من پروا کنید ای صاحبان خرد.  «۱۹۷» </span><span class="trans" rel="2_198">در اثنای حج اگر بخواهید خرید و فروشی کنید حرجی بر شما نیست و چون از عرفات کوچ می‌کنید در مشعر الحرام به ذکر خدا بپردازید و به شکرانه اینکه هدایتتان کرده یادش آرید چه قبل از آنکه او هدایتتان کند از گمراهان بودید.  «۱۹۸» </span><span class="trans" rel="2_199">آن گاه از مشعر که مشرکین کوچ می‌کنند شما هم کوچ کنید و خدا را استغفار کنید که او غفور و رحیم است.  «۱۹۹» </span><span class="trans" rel="2_200">پس هر گاه مناسک خود را تمام کردید خدا را یاد آرید آن طور که در جاهلیت بعد از تمام شدن مناسک پدران خود را یاد می‌کردید بلکه بیشتر از آن اینجاست که بعضی می‌گویند: پروردگارا در همین دنیا به ما حسنه بده ولی در آخرت هیچ بهره‌ای ندارند.  «۲۰۰» </span><span class="trans" rel="2_201">و بعضی از آنان می‌گویند پروردگارا به ما هم حسنه در دنیا بده و هم حسنه در آخرت و ما را از عذاب آتش حفظ کن.  «۲۰۱» </span><span class="trans" rel="2_202">ایشان از آنچه کرده‌اند نصیبی خواهند داشت و خدا سریع الحساب است.  «۲۰۲» </span><span class="trans" rel="2_203">و خدا را در ایام معدود یازده و دوازده و سیزدهم را یاد آرید حال اگر کسی خواست عجله کند و بعد از دو روز برگردد گناهی نکرده و اگر هم کسی خواست تاخیر اندازد گناه نکرده و همه اینها در خصوص مردم<code class="page" rel="2,111"/> با تقوا است و لذا از خدا بترسید و بدانید که شما همگی به سوی او محشور خواهید شد «۲۰۳» </span></p>               <h3>بیان آیات‌ <span class="title" rel="2_196 2_197 2_198 2_199 2_200 2_201 2_202 2_203"> مربوط به حج </span> </h3> <p> این آیات در حجة الوداع یعنی آخرین حجی که رسول خدا ص انجام داد نازل شده، و در آن حج تمتع تشریع شده است. </p> <h3> <span class="title" rel="2_196 2_197 2_198 2_199 2_200 2_201 2_202 2_203">فرق بین تمام و کمال و مراد از امر به اتمام حج</span> </h3> <p>  <span class="aya" rel="2_196" data-words="1-6">و أتموا الحج و العمرة لله</span>...  تمام هر چیز عبارت است از آن جزئی که وقتی با سایر اجزا ضمیمه می‌شود آن چیز همان چیز می‌شود، و آثاری که دارد و یا آن آثار را از آن چیز انتظار داریم نیز مترتب می‌گردد، و تمام کردن آن چیز این است که، بعد از آنکه همه اجزای آن را جمع کردیم آن جزء آخری را هم بیاوریم تا آثار بر آن چیز مترتب شود، این معنای کلمه تمام و اتمام است. و اما کمال هر چیزی آن حال و یا وصفی و یا امری است که وقتی موجودی آن را داشته باشد، دارای اثری علاوه می‌شود غیر آن اثری که بعد از تمامیت دارا باشد، مثلا منضم شدن اجزای بدن انسانی به یکدیگر عبارت است از تمامیت انسان، و اما عالم و یا شجاع و یا عفیف بودنش عبارت است از کمال انسان، از انسان تمام عیار و بی‌کمال آثاری بروز می‌کند، و از انسانی تمام و کامل آثاری دیگر ظهور می‌نماید. </p> <p>و چه بسا می‌شود که کلمه تمام در جای وصف کمال استعمال می‌شود، و آن را استعاره از این می‌گیرند، به این ادعا که آن وصف زاید از بس مورد اعتنا و اهمیت است جزء ذات به حساب می‌آید و مثلا می‌خواهند بگویند انسانی که عالم نیست اصلا انسان تمام نیست تا به این تعبیر اهمیت علم را برسانند و مراد از اتمام حج و عمره همان معنای اول یعنی معنای حقیقی کلمه است، نه استعاره آن. </p> <p>به دلیل اینکه دنبال جمله می‌فرماید: <span class="aya" rel="2_196" data-words="7-12">فإن أحصرتم فما استیسر من الهدی</span>... ، چون می‌فرماید اگر به مانعی برخوردید و نتوانستید همه اجزای حج را بیاورید هر قدر می‌توانید بیاورید و این کلام با تمامیت به معنای حقیقی سازش دارد، نه تمامیت به معنای کمال، و معنای صحیحی به نظر نمی‌رسد که اکتفاء به بعضی از اجزا را متفرع کنند بر تمامیت به معنای کمال یا اتمام به معنای اکمال. </p> <p>و اما اینکه کلمه حج به چه معنا است؟ معنای آن عبارت است از اعمالی که در بین مسلمین معروف است، و ابراهیم خلیل ع آن را تشریع کرده، و بعد از آن جناب هم چنان در میان اعراب معمول بوده و خدای سبحان آن را برای امت اسلام نیز امضا کرده، در<code class="page" rel="2,112"/> نتیجه شریعتی شده که تا روز قیامت باقی خواهد بود. </p> <p>ابتدا، این عمل، احرام، و سپس وقوف در عرفات، و بعد از آن وقوف در مشعر الحرام است. </p> <p>و یکی دیگر از احکام آن قربانی کردن در منا، و سنگ انداختن به ستون‌های سنگی سه‌گانه است، و آن گاه طواف در خانه خدا، و نماز طواف، و سعی بین صفا و مروه است البته واجبات دیگری نیز دارد، و این عمل سه قسم است: 1-حج افراد 2-حج قران 3-حج تمتع که در سال آخر عمر رسول خدا ص تشریع شد. </p> <p>و اما عمل عمره عملی دیگر است، و آن عبارت است از رفتن به زیارت خانه کعبه، از مسیر یکی از میقاتها، و طواف و نماز آن، و سعی بین صفا و مروه، و تقصیر، و این حج و عمره دو عبادتند که جز با قصد قربت تمام نمی‌شوند، به دلیل اینکه فرموده:  <span class="aya" rel="2_196" data-words="1-6">و أتموا الحج و العمرة لله</span>، حج و عمره را برای خدا تمام کنید... <span class="aya" rel="2_196" data-words="7-16">فإن أحصرتم فما استیسر من الهدی، و لا تحلقوا رؤسکم</span> کلمه احصار به معنای حبس و ممنوع شدن است، که البته منظور ممنوع شدن از اتمام آن به خاطر کسالت و بیماری یا دشمن است، و نیز منظور از این احصار ممنوعیت بعد از شروع و احرام بستن است، و معنای استیسار در هر عملی آسان کردن آن است. بطوری که آسانی‌ها را در آن جلب نموده مشکلات را از آن بیرون کند. </p> <p>و کلمه هدی پیش‌کش کردن چیزی از نعمتها به کسی و یا به محلی، به منظور تقرب جستن به آن کس و یا آن محل است و اصل کلمه از هدیه گرفته شده، که به معنای تحفه است، و یا از هدی است که به معنای هدایتی است که انسان را به سوی مقصود سوق می‌دهد، و کلمه  هدی و هدیه همان فرقی را با هم دارند که کلمه تمر و تمره با هم دارد، که اولی جنس خرما است، و دومی یک خرما، و مراد از هدی در مساله حج آن حیوانی است که انسان با خود به طرف مکه می‌برد تا در حج خود آن را قربانی کند. </p> <p> <span class="aya" rel="2_196" data-words="21-29">فمن کان منکم مریضا أو به أذی من رأسه</span>... <em> حرف</em> فا در آغاز جمله برای تفریع است، یعنی جمله را نتیجه سخنان قبلی می‌کند، و تفریع این حکم بر سخن قبلی که از تراشیدن سر نهی می‌کرد، دلالت دارد بر اینکه مراد از مرض خصوص آن مرضی است که با نتراشیدن سر برایش مضر است، و اگر سر را بتراشد آن مرض به بهبودی مبدل می‌گردد، و اگر در جمله:  از شما کسی که مرضی دارد و یا سرش<code class="page" rel="2,113"/> ناراحت می‌شود، کلمه و یا را که مفیدتر دید است به کار برد، برای این بود که بفهماند مراد از ناراحتی سر، ناراحتی غیر از سر درد و بیماری است، بلکه ناراحتی از ناحیه حشرات است، پس عبارت‌ <span class="aya" rel="2_196" data-words="27-29">أذی من رأسه</span> کنایه است از متاذی شدن از حشرات از قبیل شپش که در سر می‌افتد. </p> <p>پس این دو امر یعنی ناراحتی از شپش و یا سر درد، تراشیدن سر را جایز می‌کند، اما با فدیه به یکی از سه خصلت، اول روزه، دوم صدقه، و سوم نسک. </p> <p>و در روایات وارد شده که روزه نامبرده سه روز است، و مراد از صدقه سیر کردن شش نفر مسکین، و مراد از نسک قربانی کردن یک گوسفند است. </p> <p> <span class="aya" rel="2_196" data-words="37-43">فإذا أمنتم فمن تمتع بالعمرة إلی الحج</span> حرف فا بر سر جمله آن را متفرع بر احصار می‌کند و معنایش این است که چون از مرض و دشمن و یا موانع دیگر ایمن شدید، پس هر کس تمتع ببرد به وسیله عمره تا حج یعنی با عمره عمل عبادت خود را ختم کند، و تا مدتی محل شود تا دوباره برای حج احرام بپوشد می‌تواند این کار را بکند، و در آن هدیی آسان با خود ببرد. </p> <p>بنا بر این حرف با در کلمه بالعمرة بای سببیت است، و سببیت عمره برای تمتع و بهره‌گیری، بدین جهت است که در حال احرام نمی‌توانست از زنان و شکار و امثال آن بهره‌مند شود مگر آنکه از احرام درآید، و تمتع آدمی را از احرام بیرون می‌آورد. </p> <p> <span class="aya" rel="2_196" data-words="9-12">فما استیسر من الهدی</span>...  از ظاهر آیه بر می‌آید که هدی نسکی است علی حده، نه اینکه جبران این باشد که شخص متمتع نتوانسته و یا نخواسته احرام برای حج را از میقات ببندد، و لا جرم از شهر مکه برای حج احرام بسته است، برای اینکه جبران بودن هدی احتیاج به مئونه‌ای زاید دارد، تا انسان آن را از آیه شریفه بفهمد، و خلاصه عبارت مورد بحث را هر کس ببیند، می‌فهمد که هدی عبادتی است مستقل، نه جبران چیزی که فوت شده. </p> <p>حال اگر بگویی جمله: <span class="aya" rel="2_196" data-words="9-12">فما استیسر من الهدی</span>... به خاطر حرف فا نتیجه جمله:  <span class="aya" rel="2_196" data-words="39-40">فمن تمتع</span>... است، و مترتب بر آن است، همانطور که جزاء شرط در جمله:  اگر به منزل ما بیایی از تو پذیرایی می‌کنم مترتب بر شرط اگر است و این ترتب به ما می‌فهماند که آوردن هدی کفاره و جبران تمتع و استراحتی است که بعد از عمره تمتع و قبل از حج آن می‌کند، علاوه بر اینکه وقتی فعل شرط خود کلمه تمتع است هر کس تمتع کند باید چنین و چنان کند، می‌فهمیم که هدی در ازای تمتعی قرار گرفته که گفتیم نوعی تسهیل شرعی و تخفیف است، پس هدی جبران این تخفیف می‌شود نه عبادتی جداگانه. <code class="page" rel="2,114"/> در پاسخ می‌گوئیم: کلمه بالعمرة...، این سخن را رد می‌کند، برای اینکه کلمه نامبرده عمره را از حج جدا و آن دو را دو عمل مستقل می‌سازد، و جبران بودن هدی وقتی صحیح است که تسهیل و تخفیف در یک عمل تشریع شده باشد، نه در بین دو عمل، که احرام اولی یعنی عمره تمام شده، و احرام دومی یعنی حج هنوز شروع نگشته. </p> <p>علاوه بر اینکه درک اشعار نامبرده به فرضی که صحیح باشد، وقتی است که تشریع هدی به خاطر تشریع تمتع به عمره تا حج باشد، نه اینکه به خاطر فوت احرام حج از میقات باشد. </p> <p>ظاهر آیه شریفه: <span class="aya" rel="2_196" data-words="39-47">فمن تمتع بالعمرة إلی الحج فما استیسر من الهدی</span> این است که می‌خواهد خبر دهد از تشریع تمتع، و اینکه قبلا چنین عمره‌ای تشریع شده، نه اینکه بخواهد با همین جمله آن را تشریع کند، چون می‌فرماید پس هر کس به عمره تا حج تمتع کند، پس باید تا جایی که می‌تواند قربانی با خود ببرد، معلوم می‌شود قبلا چنین عمره‌ای تشریع شده بوده، که آن را مفروغ عنه و مسلم گرفته از تشریع قربانی در آن خبر می‌دهد. </p> <p>این خیلی روشن است که عبارت هر کس تمتع کرد باید با خود هدی ببرد و عبارت  تمتع کنید و در تمتع با خود قربانی ببرید فرق دارد، اولی را در جایی می‌گویند که شنونده قبلا از تشریع تمتع اطلاع داشته باشد، و دومی را در جایی می‌گویند که گوینده می‌خواهد با همین کلام خود آن را تشریع کند، خواهی گفت تمتع در کجا تشریع شده؟ می‌گوئیم: در آیه شریفه: <span class="aya" rel="2_196" data-words="63-70">ذلک لمن لم یکن أهله حاضری المسجد الحرام</span>. </p> <p> <span class="aya" rel="2_196" data-words="48-59">فمن لم یجد فصیام ثلاثة أیام فی الحج و سبعة إذا رجعتم</span>...  اینکه حج را ظرف برای صیام قرار داد، و فرمود:  سه روز در حج به این اعتبار است که عمل حج و عمل روزه در یک مکان و یک زمان انجام می‌شود، زمانی که عمل حج در آن انجام می‌شود، و زمان حج شمرده می‌شود، یعنی فاصله میان احرام حج و مراجعت به مکه همان زمان سه روز روزه است، و به همین اعتبار است که در روایات وارده از ائمه اهل بیت ع آمده: که وقت روزه برای کسی که قادر باشد قبل از روز قربانی است، و برای کسی که قادر نیست بعد از ایام تشریق یعنی یازده و دوازده و سیزدهم است، و اگر کسی در این ایام هم قدرت بر روزه گرفتن نیافت باید پس از مراجعت به وطن آن را بگیرد، و ظرف هفت روز دیگر بعد از مراجعت از مکه است، چون ظاهر جمله:  اذا رجعتم، وقتی برگشتید همان برگشتن به وطن است، و گرنه می‌فرمود: در حال برگشتن، علاوه بر اینکه التفات از غیبت  کسی که تمتع کند به عمره تا حج به حضور وقتی برگشتید خالی از اشعار و دلالت بر این معنا نیست. <code class="page" rel="2,115"/> <span class="aya" rel="2_196" data-words="60-62">تلک عشرة کاملة</span>...  یعنی سه روز در حج و هفت روز در مراجعت، ده روز کامل است، و اگر عدد هفت را مکمل عدد ده خوانده نه متمم آن، برای این بود که بفهماند هر یک از سه روز و هفت روز حکمی مستقل و جداگانه دارد، که بیانش در فرق میان دو کلمه تمام و کمال در اول آیه گذشت. </p> <p>پس معلوم شد که روزه سه روز عملی است تام فی نفسه، و اگر محتاج به هفت روز است محتاج در کامل بودنش هست، نه در تمامیتش. </p> <p> <span class="aya" rel="2_196" data-words="63-70">ذلک لمن لم یکن أهله حاضری المسجد الحرام</span> یعنی حکم نامبرده در باره تمتع به عمره تا حج، برای غیر اهل مکه است، یعنی برای کسی است که بین خانه و زندگی او و بین مسجد الحرام البته بنا بر تحدیدی که روایات کرده بیش از دوازده میل فاصله باشد، و کلمه اهل به معنای خواص آدمی از زن و فرزند و عیال است: و اگر از مردم دور از مکه تعبیر فرموده به کسی که اهلش حاضر در مسجد الحرام نباشد، در حقیقت لطیف‌ترین تعبیرات را کرده، چون در این تعبیر به حکمت تشریع تمتع که همان تخفیف و تسهیل است اشاره فرموده. </p> <p>توضیح اینکه: مسافری که از بلاد دور به حج-که عملی است شاق و توأم با خستگی و کوفتگی در راه-می‌آید احتیاج شدید به استراحت و سکون دارد، و سکون و استراحت آدمی تنها نزد همسرش فراهم است، و چنین مسافری در شهر مکه خانه و خانواده ندارد، لذا خدای تعالی دو رعایت در باره او کرده، یکی اینکه اجازه داده بعد از مناسک عمره از احرام در آید، و دوم اینکه برای حج از همان مکه محرم شود، و دیگر مجبور به برگشتن به میقات نشود. </p> <p>خواننده محترم توجه فرمود که جمله دال بر تشریع متعه همین جمله است، یعنی جمله:  <span class="aya" rel="2_196" data-words="63-66">ذلک لمن لم یکن</span>... <em>نه جمله</em> <span class="aya" rel="2_196" data-words="39-43">فمن تمتع بالعمرة إلی الحج</span>... و جمله نامبرده کلامی است مطلق، نه به وقتی از اوقات مقید است، و نه به شخصی از اشخاص، و نه به حالی از احوال. </p> <p> <span class="aya" rel="2_196" data-words="71-79">و اتقوا الله و اعلموا أن الله شدید العقاب</span> اینکه در ذیل آیه چنین تشدید بالغی کرده، با اینکه صدر آیه چیزی به جز تشریع حکمی از احکام حج را نداشت، به ما می‌فهماند که مخاطبین اشخاصی بوده‌اند که از حال ایشان انتظار می‌رفته حکم نامبرده را انکار کنند، و یا در قبول آن توقف کنند، و اتفاقا مطلب از همین قرار بود، برای اینکه از میان همه احکام که در دین تشریع شده، خصوص حج، از سابق یعنی از عصر ابراهیم خلیل اللَّه ع در بین مردم وجود داشته، و معروف بوده، و دلهاشان با آن<code class="page" rel="2,116"/> انس و الفت داشت، و اسلام این عبادت را تقریبا به همان صورتی که از سابق داشته امضاء کرد، و تا اواخر عمر رسول خدا ص به همان صورت بود، و تغییر دادن احکام آن بخاطر همان انس و الفت مردم کار بسیار مشکلی بود، و حتما با انکار و مخالفت مواجه می‌گردید، و بطوری که از روایات هم بر می‌آید در دل بسیاری از آنان مقبول واقع نمی‌شد بدین جهت رسول خدا ص ناگزیر بود خود آنان را مخاطب قرار دهد، و بر ایشان بیان کند، که حکم تازه‌ای که رسیده از ناحیه خداست، و حکم‌رانی فقط کار خداوند است و او هر چه بخواهد حکم می‌کند، و حکمی که کرده عمومی است، و احدی از آن مستثنا نیست، نه هیچ پیغمبری، و نه امتی. </p> <p>و این نکته باعث شد که در آخر آیه با تشدید بلیغ امر به تقوا نموده، از عقاب خدای سبحان زنهار دهد. </p> <p><code class="aya" rel="2_197"/> <span class="aya" rel="2_197" data-words="1-7">الحج أشهر معلومات، فمن فرض فیهن الحج</span> تا کلمه فی الحج  یعنی زمان حج نزد این قوم یعنی عرب ماههای معلومی است، و سنت یعنی روایات آن را معین کرده، که عبارت است از شوال، و ذی القعده، و ذی الحجة، و اگر ذی الحجة را زمان حج شمرده، با اینکه زمان حج اوائل آن ماه است، نه همه آن، منافاتی ندارد، برای اینکه این تعبیر از قبیل تعبیری است که می‌گوئیم من روز جمعه خدمت شما می‌رسم، با اینکه آمدن در یک ساعت از روز جمعه صورت می‌گیرد، نه در تمامی آن روز. </p> <p>و در اینکه در آیه شریفه سه مرتبه کلمه حج تکرار شده با اینکه می‌توانست بار دوم و سوم به آوردن ضمیر اکتفاء کند، لطفی در اختصار گویی به کار رفته، چون مراد از حج اول زمان حج، و از حج دوم خود عمل حج، و از سوم زمان و مکان آن است و اگر ضمیر می‌آورد ناگزیر بود بدون جهت کلام را طول بدهد،  و بفرماید: زمان الحج اشهر معلومات فمن فرض علیه هذا العمل فلا رفث و لا فسوق و لا جدال فی زمانها و مکانها و فرض حج به این معنا است که با شروع در عمل حج این عمل را بر خود واجب سازد، چون به حکم آیه شریفه: <span class="aya" rel="2_196" data-words="1-6">و أتموا الحج و العمرة لله</span>... ، شروع در این عمل باعث می‌شود که اتمامش بر آدمی واجب گردد. </p> <p>و کلمه رفث به معنای هر عملی است که در عرف تصریح به نام آن نمی‌کنند بلکه، هر وقت بخواهند نام آن را ببرند، به کنایه می‌برند، مانند عمل زناشویی و کلمه فسوق به معنای خارج شدن از طاعت خدا است، و جدال به معنای ستیزگی کردن و لجبازی در گفتار و بحث است، لیکن سنت رفث را تفسیر کرده به جماع و فسوق را به دروغ، و جدال را به گفتن: نه به خدا و بله به خدا. <code class="page" rel="2,117"/> <span class="aya" rel="2_197" data-words="18-24">و ما تفعلوا من خیر یعلمه الله</span>...  این جمله خاطرنشان می‌سازد که اعمال از خدای تعالی غایب و پنهان نیست، و کسانی را که مشغول به اطاعت خدایند دعوت می‌کند به اینکه در حین عمل از حضور قلب و از روح و معنای عمل غافل نمانند، و این دأب قرآن کریم است که اصول معارف را بیان می‌کند، و قصه‌ها را شرح داده شرایع و احکام را ذکر می‌کند، و در آخر همه آنها موعظه و سفارش می‌کند، تا علم از عمل جدا نباشد، چون علم بدون عمل در اسلام هیچ ارزشی ندارد، و بهمین جهت دعوت نامبرده را با جمله: <span class="aya" rel="2_197" data-words="31-35">و اتقون یا أولی الألباب</span> ختم کرد، و در این جمله بر خلاف اول آیه که مردم غایب فرض شده بودند، مخاطب قرار گرفتند، و این تغییر سیاق دلالت می‌کند بر کمال اهتمام خدای تعالی به این سفارش، و اینکه تقوا وسیله تقرب و وظیفه‌ای است حتمی و متعین. </p> <p><code class="aya" rel="2_198"/> <span class="aya" rel="2_198" data-words="1-8">لیس علیکم جناح أن تبتغوا فضلا من ربکم</span> این آیه شریفه می‌خواهد بفرماید: در خلال انجام عمل حج دادوستد حلال است، چیزی که هست از بیع و دادوستد تعبیر فرموده به طلب فضل پروردگار و این تعبیر در سوره جمعه نیز آمده، آنجا که می‌فرماید: <span class="aya" rel="62_9" data-words="1-17">یا أیها الذین آمنوا إذا نودی للصلاة من یوم الجمعة فاسعوا إلی ذکر الله و ذروا البیع</span> -تا آنجا که می‌فرماید- <span class="aya" rel="62_10" data-words="1-11">فإذا قضیت الصلاة فانتشروا فی الأرض، و ابتغوا من فضل الله</span><span class="footnote" rel="1" title="هان ای کسانی که ایمان آورده‌اید، چون برای نماز در روز جمعه ندا می‌دهند به سوی یاد خدا بشتابید، و دادوستد را رها کنید-تا آنجا که می‌فرماید-پس همین که نماز تمام شد در زمین پراکنده شوید، و از فضل خدا طلب کنید سوره جمعه آیه ۱۰&quot;">*</span> چون در این دو آیه نخست از دادوستد تعبیر به بیع کرده، و سپس از همان تعبیر به طلب رزق خدا نموده، و بهمین جهت است که در سنت نیز ابتغای از فضل خدا در آیه مورد بحث به بیع تفسیر شده، پس آیه دلیل بر این است که دادوستد در خلال عمل حج مباح و جایز است. </p> <p> <span class="aya" rel="2_198" data-words="9-17">فإذا أفضتم من عرفات فاذکروا الله عند المشعر الحرام</span> کلمه افضتم از مصدر افاضه است، که به معنای بیرون شدن دسته جمعی عده‌ای است از محلی که بودند، پس آیه دلالت دارد بر اینکه وقوف به عرفات هم واجب است، هم چنان که وقوف به مشعر الحرام که همان مزدلفه باشد واجب است. </p> <p> <span class="aya" rel="2_198" data-words="18-21">و اذکروه کما هداکم</span>...  یعنی بیاد خدا بیفتید البته یادی که با نعمت هدایت او شما را برابر و مانند باشد،   <code class="page" rel="2,118"/> چون شما قبل از اینکه او هدایتتان کند از گمراهان بودید. </p> <p><code class="aya" rel="2_199"/> <span class="aya" rel="2_199" data-words="1-6">ثم أفیضوا من حیث أفاض الناس</span>...  ظاهر این آیه می‌رساند که افاضه بر طبق سنت دیرینه‌ای که قریش داشتند واجب است، و می‌خواهد مخاطبین را در این سنت ملحق به نیاکانشان کند. </p> <p>بنا بر این آیه شریفه با روایتی که می‌گوید:  قریش و هم سوگندانشان که به عرف محلی حمس نامیده می‌شدند، وقوف به عرفات نمی‌کردند، بلکه تنها به مزدلفه وقوف می‌کردند، و منطقشان این بود که ما اهل حرم نباید از حرم خدا دور شویم، خدای تعالی در آیه بالا دستورشان داد که شما هم مانند سایر مردم کوچ کنید، از همانجایی که آنان کوچ می‌کنند، یعنی از عرفات منطبق می‌شود و بنا بر این ذکر این حکم بعد از جمله: <span class="aya" rel="2_198" data-words="9-12">فإذا أفضتم من عرفات</span>... ، و بکار بردن کلمه ثم که بعدیت را می‌رساند، در آن جمله برای این است که ترتیب ذکری را رعایت کرده باشد، و در حقیقت گفتار به منزله استدراک است، و معنایش این است که احکام حج این هایی بود که ذکر شد، چیزی که هست بر شما واجب است که در کوچ کردن مانند سایر مردم از عرفات کوچ کنید، نه از مزدلفه. </p> <p>و بعضی از مفسرین گفته‌اند: در این دو آیه تقدیم و تاخیری شده، آیه اول را باید بعد از آیه دوم نوشته باشند، یعنی اول نوشته باشند:  <span class="aya" rel="2_199" data-words="1-6">ثم أفیضوا من حیث أفاض الناس</span>، و سپس نوشته باشند: <span class="aya" rel="2_198" data-words="9-12">فإذا أفضتم من عرفات</span>... <code class="aya" rel="2_200"/><code class="aya" rel="2_201"/><code class="aya" rel="2_202"/> <span class="aya" rel="2_200" data-words="1-3">فإذا قضیتم مناسککم</span> تا جمله‌ <span class="aya" rel="2_200" data-words="8-10">أو أشد ذکرا</span> این آیه شریفه دعوت به ذکر خدا می‌کند، و در این دعوت مبالغه نموده، می‌فرماید: جا دارد که حاجی حد اقل خدا را به قدر پدران خود به خاطر بیاورد، و بلکه بیشتر، برای اینکه نعمت خدا نسبت به او که به حکم آیه: <span class="aya" rel="2_198" data-words="18-21">و اذکروه کما هداکم</span> همان نعمت هدایت است، بزرگتر از نعمتی است که پدران به آدمی داده‌اند. </p> <p>و بعضی از مفسرین گفته‌اند: وجه اینکه در این آیه سخن از پدران گفته این است که در جاهلیت رسم بوده بعد از تمام کردن عمل حج ساعتی در منا توقف می‌کردند، و در آنجا به شعر و نثری که از پدران خود به یادگار داشتند بر دیگران فخر می‌فروختند، خدای تعالی در این آیه می‌فرماید: به جای یادآوری از پدران خدا را یاد کنید بلکه بیشتر و کاملتر از یاد پدران یاد کنید. </p> <p> <span class="aya" rel="2_200" data-words="8-10">أو أشد ذکرا</span> این جمله اعراض از مطلب قبلی است و در نتیجه کلمه او معنای بلکه را می‌دهد، در<code class="page" rel="2,119"/> این جمله ذکر را متصف به شدت کرده، چون ذکر همانطور که از نظر کمیت و مقدار متصف به کثرت می‌شود، هم چنان که در جای دیگر فرموده: <span class="aya" rel="33_41" data-words="5-8">اذکروا الله ذکرا کثیرا</span><span class="footnote" rel="1" title="سوره احزاب آیه ۴۱">*</span> و نیز فرموده: <span class="aya" rel="33_35" data-words="38-41">و الذاکرین الله کثیرا</span><span class="footnote" rel="2" title="سوره احزاب آیه ۳۵">*</span> همچنین از نظر کیفیت متصف به شدت می‌شود چون ذکر، به معنای واقعیش منحصر در ذکر لفظی نیست بلکه امری است مربوط به حضور قلب، و لفظ را هم اگر ذکر می‌گویند، از این جهت است که لفظ از معنای قلبی و یاد درونی حکایت می‌کند. </p> <p>و چون چنین است هم اتصافش به کثرت از نظر موارد صحیح است، چون معنایش یاد خدا در غالب حالات است، هم چنان که فرمود: <span class="aya" rel="3_191" data-words="1-9">الذین یذکرون الله قیاما و قعودا و علی جنوبهم</span><span class="footnote" rel="3" title="آنان که خدا را یاد می‌کنند در حال ایستاده و حال نشسته و حال به پهلو افتاده سوره آل عمران آیه ۱۹۱&quot;">*</span> و هم اتصافش به شدت در پاره‌ای از موارد صحیح است، و چون مورد آیه بطوری که از آن استفاده می‌شود موردی است که آدمی را از خدا بی‌خبر می‌کند، و یاد خدا را از دل می‌برد، لذا مناسب‌تر آن بود ذکر را که بدان امر می‌فرماید به شدت توصیف کند، نه به کثرت و مطلب روشن است. </p> <p> <span class="aya" rel="2_200" data-words="11-18">فمن الناس من یقول ربنا آتنا فی الدنیا</span>...  این جمله تفریع است بر جمله‌ <span class="aya" rel="2_200" data-words="4-7">فاذکروا الله کذکرکم آباءکم</span>، و مراد از ناس مطلق افراد انسان اعم از مؤمن و کافر است چه کافر که به غیر از پدران خود بیاد کس دیگر نیست، و جز افتخارات دنیوی را نمی‌خواهد و جز دنیا نمی‌طلبد، و کاری به آخرت ندارد، و چه مؤمن که جز آنچه نزد خداست نمی‌جوید، و اگر هم چیزی از امور دنیا را بخواهد چیزی است که باز مورد رضای پروردگارش و وسیله کسب رضای او است، و بنا بر این پس اینکه فرمود:  بعضی از مردم می‌گویند منظور گفتن به زبان قال نیست، بلکه گفتن به زبان حال است، و معنای آیه این است که: بعضی از مردم نمی‌خواهند مگر دنیا را، و اینان در آخرت هیچ نصیبی ندارند، بعضی هم هستند که نمی‌جویند مگر آنچه را که مایه رضا و خوشنودی پروردگارشان باشد، چه در دنیا و چه در آخرت: اینان از آخرت هم نصیب دارند. </p> <p>از اینجا روشن می‌شود که چرا حسنه را در نقل کلام اهل آخرت ذکر کرد و در نقل کلام اهل دنیا نقل نکرد، چون کسی که چیزی از امور دنیا می‌خواهد مقید نیست به اینکه آن چیز نزد خدا هم حسنه باشد یا نباشد، او دنیا را می‌خواهد که همه‌اش نزد او حسنه و خوب       <code class="page" rel="2,120"/> است، چون مایه زندگی دنیایی او است، و با هوای نفسش موافق و سازگار است، به خلاف کسی که رضای خدا را می‌خواهد که در نظر او آنچه در دنیا و آنچه در آخرت است دو جور است، یکی حسنه و دیگری سیئه، و او نمی‌جوید و درخواست نمی‌کند مگر حسنه را. </p> <p>و اینکه میان جمله: <span class="aya" rel="2_200" data-words="19-25">و ما له فی الآخرة من خلاق</span> و جمله: <span class="aya" rel="2_202" data-words="1-5">أولئک لهم نصیب مما کسبوا</span> مقابله انداخته، این معنا را می‌فهماند که اعمال طایفه اول که فقط دنیا را می‌خواهند باطل و بی‌نتیجه است، به خلاف دسته دوم که از آنچه می‌کنند بهره می‌برند، هم چنان که در جای دیگر فرموده: <span class="aya" rel="25_23" data-words="1-10">و قدمنا إلی ما عملوا من عمل، فجعلناه هباء منثورا</span><span class="footnote" rel="1" title="و به اعمال آنان می‌پردازیم، و آنچه را که کرده‌اند هیچ و پوچ می‌سازیم سوره فرقان آیه ۲۳">*</span> و نیز فرموده: <span class="aya" rel="46_20" data-words="1-15">و یوم یعرض الذین کفروا علی النار، أذهبتم طیباتکم فی حیاتکم الدنیا، و استمتعتم بها</span><span class="footnote" rel="2" title="و روزی که کفار عرضه بر آتش می‌شوند، به ایشان گفته می‌شود: به دست خود پاکیزگیهای زندگیتان را در دنیا از بین بردید، و آن را مایه بهره‌مندیهای دنیوی کردید سوره احقاف آیه ۲۰&quot;">*</span> و نیز فرموده: <span class="aya" rel="18_105" data-words="10-15">فلا نقیم لهم یوم القیامة وزنا</span><span class="footnote" rel="3" title="برای آنان در روز قیامت میزانی بپا نمی‌کنیم سوره کهف آیه ۱۰۶&quot;">*</span>. </p> <p> <span class="aya" rel="2_202" data-words="6-9">و الله سریع الحساب</span> سریع الحساب یکی از اسمای حسنای خدای تعالی است، و از آنجایی که هیچ قیدی ندارد، به اطلاقش هم شامل دنیا می‌شود و هم شامل آخرت، پس حساب خدایی همیشه حاصل است، و جریان دارد هر عملی که بنده‌اش انجام دهد چه از حسنات باشد و چه غیر آن، خدای عز و جل جزایش را مو به مو و درست بر طبق عملش می‌دهد. </p> <p>پس آنچه از معنای جمله‌ <span class="aya" rel="2_200" data-words="11-14">فمن الناس من یقول</span> تا آخر سه آیه به دست آمد این شد که خدای را یاد کنید، چون که مردم در طرز تفکرشان نسبت به دنیا دو دسته‌اند، بعضی از ایشان تنها دنیا را می‌خواهند و جز دنیا به یاد هیچ چیز دیگر نیستند که اینگونه مردم هیچ نصیبی در آخرت ندارند، بعضی دیگر کسانی هستند که آنچه مایه رضای خدا است می‌خواهند، که اینگونه افراد از آخرت هم نصیب دارند و خدا سریع الحساب است، در حساب آنچه بنده‌اش می‌خواهد به زودی می‌رسد، و آن را بر طبق خواسته‌اش به او می‌دهد، و بنا بر این پس ای مسلمانان شما با یاد خدا جزء نصیب‌داران در آخرت باشید، و از آنها مباشید که به خاطر ترک یاد خدا در آخرت بی‌نصیب شدند، و در نتیجه شما هم ناامید و تهی‌دست شوید. </p> <p><code class="aya" rel="2_203"/> <span class="aya" rel="2_203" data-words="1-6">و اذکروا الله فی أیام معدودات</span> ایام معدودات همان ایام تشریق یعنی یازدهم و دوازدهم و سیزدهم ذی الحجة است       <code class="page" rel="2,121"/> دلیل بر اینکه مراد ایام بعد از دهه ذی الحجه است این است که حکم یادآوری خدا در ایام معدودات را بعد از فراغ از بیان اعمال حج ذکر فرمود، و دلیل بر اینکه مراد سه روز بعد از دهه ذی الحجه است، این است که دنبالش می‌فرماید: <span class="aya" rel="2_203" data-words="7-10">فمن تعجل فی یومین</span>... ، چون تعجیل در دو روز وقتی فرض دارد که ایام سه روز باشد، یک روز روز کوچ باشد، و در دو روز هم عجله کند، این می‌شود سه روز، و اتفاقا در روایات هم ایام معدودات به همین سه روز که گفتیم تفسیر شده است. </p> <p> <span class="aya" rel="2_203" data-words="7-21">فمن تعجل فی یومین فلا إثم علیه، و من تأخر فلا إثم علیه لمن اتقی</span>...  کلمه لا نفی جنس می‌کند، پس اینکه در هر دو جا فرمود:  لا اثم علیه جنس اثم و گناه را از حاجی نفی می‌کند، و هیچگونه قیدی هم در کلام نیاورده، و اگر مراد این بود که بفهماند در تعجیل به تنهایی اثم نیست و یا در تاخیر به تنهایی اثم نیست لازم بود جمله را به آن مقید کند و بفرماید:  لا اثم علیه فی التعجیل و یا لا اثم علیه فی التاخیر. </p> <p>در نتیجه معنای آیه این می‌شود: کسی که عمل حج را تمام کرده، گناهانش بخشوده شده است، چه اینکه در آن دو روز تعجیل کند، و چه اینکه تاخیر کند و از اینجا روشن می‌شود که آیه شریفه در مقام بیان تخییر میان تاخیر و تعجیل نیست نمی‌خواهد بفرماید حاجی مخیر است بین اینکه تاخیر کند و یا تعجیل، بلکه منظور بیان این جهت است که گناهان او آمرزیده شده، چه تاخیر و چه تعجیل. </p> <p>و اما اینکه فرمود: <span class="aya" rel="2_203" data-words="20-21">لمن اتقی</span> منظور این نیست که تعجیل و تاخیر را بیان کند و گرنه حق کلام این بود که بفرماید فلا اثم علی من اتقی، گناهی نیست بر کسی که از خدا بپرهیزد بلکه ظاهرا قید <span class="aya" rel="2_203" data-words="20-21">لمن اتقی</span> نظیر همین قید در جمله: <span class="aya" rel="2_196" data-words="63-70">ذلک لمن لم یکن أهله حاضری المسجد الحرام</span>... است، و مراد این است که حکم نامبرده مخصوص مردم با تقوا است، اما کسانی که تقوا ندارند این آمرزش را ندارند. </p> <p>و معلوم است که باید این تقوا پرهیز از چیزی باشد که خدای سبحان در حج از آن نهی کرده، و نهی از آن را از مختصات حج قرار داده، پس برگشت معنا به این می‌شود که حکم نامبرده تنها برای کسی است که از محرمات احرام و یا از بعضی از آنها پرهیز کرده باشد، و اما کسی که پرهیز نکرده، واجب است در منا بماند و مشغول ذکر خدا در ایام معدودات باشد، و اتفاقا این معنا در بعضی از روایات وارده از ائمه اهل بیت ع هم آمده، که ان شاء اللَّه، بزودی از نظر خواننده خواهد گذشت. </p> <p> <span class="aya" rel="2_203" data-words="22-29">و اتقوا الله و اعلموا أنکم إلیه تحشرون</span> در این جمله که خاتمه کلام است امر به تقوا می‌کند، و مساله حشر و مبعوث شدن در<code class="page" rel="2,122"/> قیامت را تذکر می‌دهد، چون تقوا هرگز دست نمی‌دهد، و معصیت هرگز اجتناب نمی‌شود، مگر با یادآوری روز جزا، هم چنان که خود خدای تعالی فرمود: <span class="aya" rel="38_26" data-words="20-32">إن الذین یضلون عن سبیل الله لهم عذاب شدید بما نسوا یوم الحساب</span>.<span class="footnote" rel="1" title="کسانی که از راه خدا گمراه شدند عذابی سخت دارند بخاطر اینکه روز حساب را فراموش کردند سوره ص آیه ۲۶&quot;">*</span> و در اینکه از میان همه اسماء قیامت کلمه حشر را انتخاب نموده و فرمود: <span class="aya" rel="2_203" data-words="27-29">أنکم إلیه تحشرون</span> اشاره لطیفی است به حشری که حاجیان دارند، و همه در منا و عرفات یک جا جمع می‌شوند و نیز اشعار دارد به اینکه حاجی باید از این حشر و از این افاضه و کوچ کردن به یاد روزی افتد که همه مردم به سوی خدا محشور می‌شوند و لا یغادر منهم احدا و خداوند احدی را از قلم نمی‌اندازد. </p> <h3>بحث روایتی‌ <span class="title" rel="2_196 2_203 2_197 2_199 2_200 2_201 2_198 2_202"> در ذیل آیات حج و شان نزول و بیان آنها </span> </h3> <p> در تهذیب و در تفسیر عیاشی از امام صادق ع روایت آورده‌اند که در ذیل آیه: <span class="aya" rel="2_196" data-words="1-6">و أتموا الحج و العمرة لله</span> فرمود: این تمام کردن حج و عمره واجب است.<span class="footnote" rel="2" title="تهذیب ج ۵ حدیث ۱۵۹۳ و تفسیر عیاشی ج ۱ ص ۸۸">*</span> و نیز در تفسیر عیاشی از زراره و حمران و محمد بن مسلم از امام باقر و امام صادق ع روایت کرده که گفتند: ما از آن دو بزرگوار از کلام خدای تعالی که می‌فرماید: <span class="aya" rel="2_196" data-words="1-6">و أتموا الحج و العمرة لله</span> پرسیدیم، فرمودند تمامیت حج به این است که در آن رفث و فسوق و جدال نشود.<span class="footnote" rel="3" title="تفسیر عیاشی ج ۱ ص ۸۸ حدیث ۲۲۵">*</span> و در کافی از امام صادق ع روایت کرده که در ضمن حدیثی فرمود: منظور از تمام کردن حج و عمره ادای آن، و هم این است که وقتی به احرام آن دو در آمدند از محرمات احرام بپرهیزند.<span class="footnote" rel="4" title="فروع کافی ج ۴ ص ۲۶۵">*</span> مؤلف: این روایات منافاتی با آن معنایی که ما برای اتمام کردیم ندارد چون واجب بودن حج و عمره و ادای آن همان اتمام آن است. </p> <p>و در کافی از حلبی از امام صادق ع روایت کرده که فرمود: رسول خدا         <code class="page" rel="2,123"/> ص چون خواست حجة الاسلام را بجا آورد، چهار روز از ذی القعده مانده بیرون آمد، تا به مسجد شجره رسید، و در آنجا نماز خواند، سپس مرکب خود را براند، تا به بیدا رسید، در آنجا محرم شد، و لبیک حج گفت، و صد رأس بدنه با خود حرکت داد، مردم هم همگی احرام به حج بستند، و احدی نیت عمره نکرد، و تا آن روز اصلا نمی‌فهمیدند متعه در حج چیست؟ تا آنکه رسول خدا ص وارد مکه شد، طواف خانه را انجام داد، مردم هم با او طواف کردند، سپس نزد مقام دو رکعت نماز خواند و دست به حجر الاسود مالید، سپس فرمود: من ابتدا می‌کنم به آنچه خدای عز و جل ابتدا کرده بود، پس به صفا آمد، و سعی را از صفا شروع کرد، و هفت نوبت بین صفا و مروه سعی نمود، همین که سعیش در مروه خاتمه یافت به خطبه ایستاد، و مردم را دستور داد تا از احرام در آیند، و حج خود را عمره قرار دهند، و فرمود این چیزی است که خدای عز و جل مرا بدان امر فرموده، مردم محل شدند، و رسول خدا ص فرمود: اگر من در این باره پیش‌بینی می‌داشتم و می‌دانستم چنین دستوری می‌رسد، خود من نیز مانند شما بدنه با خود نمی‌آوردم، ولی چون آورده‌ام نمی‌توانم حج تمتع کنم، برای اینکه خدای عز و جل فرموده:  <span class="aya" rel="2_196" data-words="13-20">و لا تحلقوا رؤسکم حتی یبلغ الهدی محله</span>، یعنی سر نتراشید، و از احرام در نیائید، تا آنکه هدی به جای خودش که همان منا است برسد سراقة بن جعثم کنانی عرضه داشت امروز تازه دین خود را شناختیم مثل اینکه همین امروز به دنیا آمده‌ایم، حال به ما خبر بده آیا این حکم مخصوص امسال ما است، یا برای هر ساله است؟ رسول خدا ص فرمود نه، برای ابد حکم همین است، مردی برخاست و عرضه داشت: یا رسول اللَّه ص آیا ممکن است چند روز دیگر که برای حج احرام می‌بندیم قطرات آب غسلی که در اثر نزدیکی با زنان کرده‌ایم از سر و رویمان بچکد، و خلاصه این چه حکمی است؟  و خواننده عزیز باید توجه داشته باشد که در سنت جاهلیت بعد از داخل شدن در مکه و طواف، از احرام در آمدن، و با زنان آمیختن از شنیع‌ترین گناهان شنیع‌تر بوده، و از این جهت سائل برخاسته و اعتراض کرده رسول خدا ص فرمود تو تا ابد به این حکم ایمان نمی‌آوری، امام صادق ع سپس فرمود: در همان ایام علی ع از یمن آمد، و به مکه وارد شد، و دید فاطمه ع از احرام در آمده، و بوی خوش استعمال کرده، نزد رسول خدا ص روانه شد، جریان را از آن جناب پرسید، رسول خدا ص فرمود: یا علی تو که احرام بستی به چه نیت بستی عرضه داشت: به آنچه رسول خدا ص نیت کرده، فرمود: پس تو هم نباید از احرام درآیی، و او را در هدی خود که گفتیم صد بدنه بود شریک کرد، سی و هفت شتر را به او داد، و شصت و سه شتر<code class="page" rel="2,124"/> را برای خود نگه داشت، که همگی را به دست خود نحر کرد، و از هر شتری قسمتی را گرفته در دیگی قرار داده دستور داد آن را بپزند، و خودش از آن گوشت، و مقداری از آبگوشتش تناول نموده فرمود: الان می‌توان گفت که از همه شصت و سه شتر خورده‌ایم، و کسی که حج تمتع بجا آورد بهتر است از کسی که حج قران بیاورد، و سوق هدی کند، و نیز از کسی که حج افراد بیاورد بهتر است: راوی می‌گوید از امام صادق ع پرسیدم رسول خدا ص در شب احرام بست یا در روز؟ فرمود: در روز، پرسیدم چه ساعتی؟ فرمود هنگام نماز ظهر.<span class="footnote" rel="1" title="فروع کافی ج ۴ ص ۲۴۸">*</span> مؤلف: این معنا در تفسیر مجمع البیان و غیره نیز روایت شده. </p> <p>و در تهذیب از امام صادق ع روایت کرده که فرمود: عمره داخل در حج شد تا روز قیامت، پس کسی که تمتع کند به عمره تا حج یعنی عمره تمتع بیاورد قبل از حج باید هر قدر می‌تواند قربانی کند، پس کسی نمی‌تواند و چاره‌ای ندارد جز اینکه تمتع کند، چون خدای تعالی این حکم را در کتاب نازل فرمود، و سنت رسول خدا ص هم بر آن جاری گشت.<span class="footnote" rel="2" title="تهذیب ج ۵ ص ۲۵ و ۲۶">*</span> و در کافی از امام صادق ع روایت آورده که فرمود: <span class="aya" rel="2_196" data-words="9-12">فما استیسر من الهدی</span> یک گوسفند است.<span class="footnote" rel="3" title="فروع کافی ج ۴ ص ۴۸۷">*</span> و نیز در کافی از امام صادق ع روایت کرده که در پاسخ کسی که پرسید اگر متمتع گوسفند نیافت چه کند؟ فرمود: قبل از روز هشتم و روز عرفه را روزه بگیرد، شخصی پرسید: حال اگر در همان ترویه که روز هشتم است تازه از راه رسیده باشد چه کند؟ فرمود: سه روز بعد از ایام تشریق، روزه بگیرد شخصی پرسید: حال اگر شتربانش مهلت نداد که در مکه بماند، و این سه روز روزه را انجام دهد چه کند؟ فرمود: روز حصبه و دو روز بعدش روزه بگیرد، پرسیدند: روز حصبه کدام است؟ فرمود: روزی که کوچ می‌کند، پرسیدند: آیا روزه بگیرد در حالی که مسافر است؟ فرمود،: بله مگر در روز عرفه مسافر نبود؟ ما اهل بیت فتوامان این است و دلیلمان هم قرآن است که می‌فرماید: <span class="aya" rel="2_196" data-words="51-55">فصیام ثلاثة أیام فی الحج</span> و منظورش در ذی الحجه است.<span class="footnote" rel="4" title="فروع کافی ج ۴ ص ۵۰۷">*</span> و شیخ طوسی علیه الرحمه از امام صادق ع روایت کرده که فرمود: هر کس         <code class="page" rel="2,125"/> خانه‌اش به مکه نزدیکتر از فاصله میقات به مکه باشد او جزء حاضرین در مسجد الحرام است، و نباید حج تمتع انجام دهد.<span class="footnote" rel="1" title="تهذیب ج ۵ ص ۳۳">*</span> مؤلف: یعنی کسانی که محل سکونتشان نزدیکتر از میقات است به مکه اینگونه افراد مصداق حاضرین در مسجد الحرام هستند، که نباید حج تمتع بیاورند، و روایات ائمه اهل بیت ع در این معانی بسیار است. </p> <p>و در کافی از امام باقر ع روایت آورده که در معنای جمله‌ <span class="aya" rel="2_197" data-words="1-3">الحج أشهر معلومات</span> فرموده: ماههای معلوم حج عبارت است از شوال، و ذی القعده، و ذی الحجة، احدی نمی‌تواند به نیت حج در غیر این سه ماه احرام ببندد.<span class="footnote" rel="2" title="فروع کافی ج ۴ ص ۲۸۹">*</span> و در همان کتاب از امام صادق ع روایت کرده که در ذیل جمله فلا رفث... فرموده: رفث به معنای جماع، و فسوق به معنای دروغ، و جدال به معنای گفتن:  نه به خدا و آری به خداست.<span class="footnote" rel="3" title="فروع کافی ج ۴ ص ۳۳۷">*</span> و در تفسیر عیاشی از امام صادق ع روایت کرده که در تفسیر جمله لا جناح علیکم ان تبتغوا فضلا من ربکم... فرمود: منظور از فضل پروردگار رزق است، که بعد از آنکه محرم از احرام خارج شد می‌تواند در موسم حج به خرید و فروش بپردازد.<span class="footnote" rel="4" title="تفسیر عیاشی ج ۱ ص ۹۶">*</span> مؤلف: می‌گویند این خطاب بدین جهت صادر شد که عرب تجارت و خرید و فروش در موسم حج را گناه می‌دانست، خواست تا با این آیه محذور نامبرده را بردارد. </p> <p>و در مجمع البیان گفته: بعضی‌ها گفته‌اند معنای جمله نامبرده این است که حرجی بر شما نیست که مغفرت پروردگار خود را طلب کنید، و این معنا را جابر هم از امام باقر ع روایت کرده.<span class="footnote" rel="5" title="مجمع البیان ج ۲ ص ۲۹۵">*</span> مؤلف: در این روایت به اطلاق و بی‌قید آمدن فضل تمسک شده، و آن را به افضل افراد تطبیق کرده است. </p> <p>و در تفسیر عیاشی از امام صادق ع روایت آورده که در تفسیر جمله:           <code class="page" rel="2,126"/> <span class="aya" rel="2_199" data-words="1-6">ثم أفیضوا من حیث أفاض الناس</span>... ، فرموده: اهل حرم در مشعر وقوف می‌کردند و سایر مردم در عرفات، و اهل حرم از مشعر حرکت نمی‌کردند تا اهل عرفات به مشعر برسند، در همان ایام مردی که نامش ابو سیار بود، و الاغی سرحال داشت، از همه اهل عرفات جلو می‌افتاد، و در نتیجه همین که اهل مشعر او را می‌دیدند می‌گفتند: اینک ابو سیار از عرفات رسید، آن وقت حرکت می‌کردند، پس خدای تعالی دستورشان داد همگی باید به عرفه وقوف کنند و از آنجا کوچ کنند.<span class="footnote" rel="1" title="فروع کافی ج ۴ ص ۵۱۶">*</span> مؤلف: در این معنا روایاتی دیگر نیز هست. </p> <p>و در تفسیر عیاشی از امام صادق ع روایت آورده که در تفسیر آیه: <span class="aya" rel="2_201" data-words="5-13">ربنا آتنا فی الدنیا حسنة و فی الآخرة حسنة</span> فرمود: منظور از حسنه رضوان خدا و بهشت در آخرت است، و نیز سعة رزق و حسن خلق در دنیا است.<span class="footnote" rel="2" title="فروع کافی ج ۴ ص ۵۱۶">*</span> و از همان جناب روایت شده که فرمود حسنه در دنیا رضوان خدا و توسعه در معیشت، و همنشین خوب، و در آخرت بهشت است.<span class="footnote" rel="3" title="من لا یحضره الفقیه ج ۲ ص ۲۸۹">*</span> و از علی ع روایت شده که فرمود:  حسنه در دنیا همسر صالح، و در آخرت حوریه است، و منظور از عذاب آتش همسر بد است.<span class="footnote" rel="4" title="مجمع البیان ج ۲ ص ۲۹۸">*</span> مؤلف: این روایات از باب شمردن مصداق است، و گرنه آیه شریفه مطلق است، و از آنجایی که رضوان اللَّه چیزی است که ممکن است نمونه‌اش و ظهور ناقصش در دنیا، و ظهور تامش در آخرت حاصل شود، از این جهت می‌توان آن را هم از حسنات دنیا شمرد هم چنان که در روایت اولی شمرده، و هم از حسنات آخرت، هم چنان که در روایت دومی شمرده. </p> <p>و در کافی از امام صادق ع روایت کرده که در ذیل آیه شریفه: <span class="aya" rel="2_203" data-words="1-6">و اذکروا الله فی أیام معدودات</span>... ، فرموده: مراد از این ایام، ایام تشریق است چون عرب وقتی در منا اقامت می‌کرد، بعد از قربانی شتر به تفاخر می‌پرداخت، یکی می‌گفت: پدر من چنین و چنان بود، آن دیگری می‌گفت پدرم چنین و چنان بود، خدای تعالی فرمود:  <span class="aya" rel="2_200" data-words="1-10">فإذا قضیتم مناسککم فاذکروا الله کذکرکم آباءکم، أو أشد ذکرا</span>، چون از مناسک خود پرداختید به یاد خدا بیفتید، همانطور که به یاد پدران خود می‌افتید، بلکه بیشتر و شدیدتر از یاد پدران، و تکبیر این است که بگویی: اللَّه اکبر، اللَّه اکبر لا اله الا اللَّه، و اللَّه اکبر، و للَّه الحمد، اللَّه اکبر علی ما هدینا اللَّه     <code class="page" rel="2,127"/> اکبر علی ما رزقنا من بهیمة الانعام.<span class="footnote" rel="1" title="صحیح ترمذی ج ۳ کتاب الحج باب ۱۲ حدیث ۸۲۴ ص ۱۸۵">*</span> و نیز در همان کتاب از همان جناب روایت کرده که فرمود: تکبیر در ایام تشریق را باید از نماز ظهر روز عید تا نماز صبح روز سوم عید ادامه داد، و اما در شهرها این تکبیر دنبال ده نماز گفته می‌شود که در حقیقت از ظهر روز عید شروع، و بعد از نماز صبح روز دوازدهم ختم می‌گردد.<span class="footnote" rel="2" title="در الدر المنثور ج ۱ ص ۲۱۶">*</span> و در کتاب من لا یحضره الفقیه از امام صادق ع روایت آورده که شخصی از آن جناب از مفاد آیه: <span class="aya" rel="2_203" data-words="7-19">فمن تعجل فی یومین فلا إثم علیه، و من تأخر فلا إثم علیه</span>...، پرسید حضرت فرمود: معنایش این نیست که بیتوته در روز سیزدهم واجب نیست، خواستی انجام بده و نخواستی انجام نده بلکه معنایش این است که اگر این واجب را نیاوردی خدا این گناهت را می‌آمرزد، چون حاجی وقتی از حج بر می‌گردد همه گناهانش آمرزیده است.<span class="footnote" rel="3" title="جمع الجوامع">*</span> و در تفسیر عیاشی از آن جناب روایت کرده که فرمود: او از حج بر می‌گردد در حالی که گناهانش آمرزیده شده، البته خدای تعالی گناه کسی را می‌آمرزد که تقوا داشته باشد.<span class="footnote" rel="4" title="تفسیر عیاشی ج ۱ ص ۹۹">*</span> و در کتاب فقیه از امام صادق ع روایت آورده که در ذیل جمله: <span class="aya" rel="2_203" data-words="20-21">لمن اتقی</span>... ، فرمود: یعنی کسی که از شکار می‌پرهیزد تا وقتی که اهل منا از منا کوچ کنند. </p> <p>و از امام باقر ع روایت آورده که در معنای جمله:  لمن اتقی...، فرمود: یعنی کسی که از رفث و فسوق و جدال و سایر محرماتی که خدای تعالی بر محرم حرام کرده اجتناب کند.<span class="footnote" rel="5" title="کسانی که حکم نمی‌کنند به آنچه خدا نازل کرده ستمکارانند سوره مائده آیه ۴۸&quot;">*</span> و نیز از آن جناب روایت کرده که در معنای جمله نامبرده فرمود: یعنی از خدای عز و جل پروا داشته باشد.<span class="footnote" rel="6" title="ایشان تبه‌کارانند سوره مائده آیه ۵۰&quot;">*</span> و از امام صادق ع روایت آورده که فرمود: یعنی کسی که از گناهان کبیره پروا کند.<span class="footnote" rel="7" title="ایشان کافرانند سوره مائده آیه ۴۷&quot;">*</span> مؤلف: خواننده محترم توجه فرمود که آیه شریفه چه دلالتی دارد، و از آن چه فهمیده می‌شود، ممکن هم هست ما به عموم تقوا و اینکه قیدی برایش نیامده تمسک نموده، همانطور           <code class="page" rel="2,128"/> که دردو روایت اخیر آمده، بگوئیم منظور پروا کردن از عموم گناهان است. </p> <h3>بحث روایتی دیگر <span class="title" rel="2_196 2_197 2_198 2_199 2_200 2_201 2_202 2_203"> در باره حج تمتع و نقد و بررسی تحریم آن بعد از رسول اللَّه ص </span> </h3> <h3> <span class="title" rel="2_196 2_197 2_198 2_199 2_200 2_201 2_202 2_203">روایاتی چند از طرق اهل سنت در باره حج تمتع</span> </h3> <p> در الدر المنثور است که بخاری، و بیهقی از ابن عباس روایت کرده‌اند که در پاسخ شخصی که از وی از متعه حج سؤال کرده بود، گفته: مهاجرین و انصار و همسران رسول خدا در حجة الوداع احرام بستند، ما نیز احرام بستیم، چون به مکه رسیدیم رسول خدا ص فرمود: نیت احرام حج را به عمره برگردانید، مگر کسانی که با خود قربانی آورده، و به این علامت لنگه کفشی به گردن آن حیوان انداخته باشند که چنین افرادی باید به همان نیت حج باقی مانده، بقیه نیت عمره کنند، و چون خانه خدا را طواف و در صفا و مروه سعی کردیم، عمل عمره ما تمام شد، و از احرام در آمدیم، و با زنان در آمیختیم، و لباس پوشیدیم. </p> <p>و در باره کسانی که با خود قربانی آورده، آن را نشان کرده بودند، فرمود: اینگونه افراد نباید از احرام درآیند، بلکه هم چنان در احرام حج باشند، تا قربانیشان به جای خود برسد یعنی در منا ذبح شود آن گاه در شب ترویه به ما که از احرام در آمده بودیم، دستور فرمود: به نیت حج احرام ببندیم، ما نیز چنین کردیم، تا از اعمال و مناسک حج در عرفات و مشعر و منا فارغ شدیم. </p> <p>و آن گاه در روز عید به مکه آمدیم، و خانه خدا را طواف و بین صفا و مروه سعی کردیم، و در اینجا همه اعمال حج ما پایان یافت، تنها مساله قربانی باقی ماند، که می‌بایست به حکم <span class="aya" rel="2_196" data-words="44-59">فما استیسر من الهدی، فمن لم یجد فصیام ثلاثة أیام فی الحج و سبعة إذا رجعتم</span> یا قربانی کنیم،  که البته در این قربانی گوسفند هم کفایت می‌کند، و یا به جای آن روزه بگیریم، سه روز در حج، و هفت روز بعد از مراجعت به وطن. </p> <p>در نتیجه آن سال هر دو عمل عمره و حج را در یک سال انجام دادیم، و این سابقه نداشت، دستوری بود که خدا در کتابش نازل فرمود و سنت رسول خدا ص بر آن جاری شد، تا مسلمانان خارج مکه که از راه دور می‌آیند بتوانند قبل از رفتن به عرفات از احرام درآیند، و آنچه در احرام برایشان حرام بود حلال شود و اینکه گفتیم مسلمانان خارج مکه، دلیلش این کلام خدا است که می‌فرماید: <span class="aya" rel="2_196" data-words="63-70">ذلک لمن لم یکن أهله حاضری المسجد الحرام</span>، و ماههای حج که خدای تعالی آنها را ماه حج خوانده شوال، و ذی القعده، و ذی الحجه است، پس هر کس در این ماهها حج تمتع کند، باید یا خونی بریزد، و یا روزه بگیرد، و رفث به معنای<code class="page" rel="2,129"/> جماع، و فسوق به معنای معاصی، و جدال به معنای ستیزگی در گفتار است.<span class="footnote" rel="1" title="الدر المنثور ج ۱ ص ۲۱۶">*</span> و نیز در الدر المنثور است که بخاری و مسلم از ابن عمر روایت کرده که گفت: رسول خدا ص در حجة الوداع حج تمتع آورد به این صورت که اول عمره را آورد، و سپس احرام حج بست و از آغاز که در مسجد ذو الحلیفه واقع در محل شجره احرام می‌بست قربانی هم معین کرد، و قربانیش را با خود سوق داد، و قبل از هر کس رسول خدا ص به نیت عمره احرام بست، مردم هم به متابعت وی نیت تمتع کرده، اول به عمره و سپس به حج احرام بستند. </p> <p>ولی از آنجایی که مردم دو دسته بودند، بعضی با خود قربانی آورده بودند، و بعضی نیاورده بودند، لذا همین که رسول خدا ص وارد مکه شد، به مردم فرمود: هر کس با خود قربانی آورده از احرام در نیاید، و هیچ یک از محرماتی که بر او حرام بود حلال نمی‌شود، مگر بعد از آنکه از عمل حج فارغ شود، و کسانی که قربانی نیاورده‌اند طواف و سعی انجام دهند، و سپس تقصیر کنند، و از احرام درآیند، و آن گاه قبل از رفتن به عرفات در مکه احرام حج ببندند و اگر از این دسته کسانی باشند که دسترسی به قربانی ندارند، باید سه روز در سفر و هفت روز در وطن روزه بگیرند.<span class="footnote" rel="2" title="و نیز در صحیح مسلم ج ۸ ص ۲۰۱ باب جواز تعلیق الاحرام">*</span> و باز در الدر المنثور است که حاکم وی حدیث را صحیح دانسته، از طریق مجاهد، و عطا از جابر روایت کرده که گفت: در بین مردم بگومگو زیاد شد،  گویا منظور بگومگوی در باره حج بوده تا آنکه بیش از چند روز به تمام شدن اعمال حج نماند، که دستور یافتیم از احرام درآئیم از در تعجب به یکدیگر می‌گفتیم: چطور ممکن است شخصی که برای عبادت به حج آمده احرام ببندد، در حالی که یک ساعت قبلش منی از عورتش می‌چکیده؟ این اعتراض به گوش رسول خدا ص رسید لا جرم به خطبه ایستاد و فرمود: هان ای مردم آیا می‌خواهید به خدای تعالی چیز یاد بدهید، بخدا سوگند علم من از همه شما به خدا بیشتر است، و بیشتر از شما از او پروا دارم، من اگر جلوتر می‌فهمیدم آنچه را که بعدا فهمیدم هرگز قربانی با خود سوق نمی‌دادم، و مثل همه مردم از احرام در می‌آمدم، بنا بر این هر کس که برای عمل حج با خود قربانی نیاورده سه روز در حج و هفت روز در مراجعت به خانه‌اش روزه بگیرد، و هر کس توانست در همین جا قربانی تهیه کند آن را ذبح کند، و ما به ناچار یک شتر را به نیت هفت نفر قربانی می‌کردیم چون قربانی یافت نمی‌شد. </p> <p>عطا اضافه کرده که ابن عباس هم گفته که چون قربانی یافت نمی‌شد رسول خدا   <code class="page" rel="2,130"/> گوسفندان خود را میان اصحابش تقسیم کرد و به سعد بن ابی وقاص یک تیس نر بز رسید که به نیت خودش به تنهایی سر برید.<span class="footnote" rel="1" title="سنن بیهقی ج ۷ ص ۲۰۶">*</span> و نیز در الدر المنثور است که ابن ابی شیبه، و بخاری و مسلم از عمران بن حصین روایت کرده که گفت: آیه متعه در کتاب خدا نازل شد، و ما در عهد رسول خدا ص و با آن جناب به سفر حج رفتیم، و حج را به صورت متعه یعنی تمتع آوردیم، و بعد از آنهم هیچ آیه دیگری که حج تمتع را نسخ کند نازل نشد، و رسول خدا ص هم تا زنده بود از آن نهی نکرد، تنها و تنها مردی از صحابه به رأی خود آن را قدغن نمود، و هر چه خواست گفت.<span class="footnote" rel="2" title="سنن نسایی ج ۵ ص ۱۱۹">*</span> مؤلف: این روایت به الفاظ و عباراتی دیگر که معنای همه آنها قریب به همان روایت در الدر المنثور است نیز نقل شده. </p> <p>و در صحیح مسلم و مسند احمد و سنن نسایی از مطرف روایت آمده که گفت: عمران بن حصین در مرضی که به آن مرض از دنیا رفت نزد من فرستاد، و مرا احضار کرد و گفت یکی از کسانی که من محدثش بودم، و برایش حدیث می‌کردم تو بودی، و به این امید برایت حدیث می‌گفتم که بعد از من سودی به حالت داشته باشد، اگر من زنده ماندم احادیث مرا به من نسبت مده، و خلاصه نگو فلانی چنین گفت، و اگر از دنیا رفتم مستقیما به من نسبت بده برای اینکه دیگر خطری برایم نیست و بدانکه رسول خدا ص بین حج و عمره را جمع کرد،  یعنی حج تمتع آورد، و بعد از آن آیه‌ای دیگر در نسخ این حکم نازل نشد و خودش هم از آن نهی نفرمود تنها یک مرد عادی از پیش خود هر چه خواست گفت.<span class="footnote" rel="3" title="الدر المنثور ج ۱ ص ۲۱۶">*</span> و نیز در صحیح ترمذی و کتاب زاد المعاد تالیف ابن قیم روایت شده که شخصی از عبد اللَّه پسر عمر از حج تمتع پرسش نمود عبد اللَّه پسر عمر گفت: این عمل عملی است حلال، پرسید: آخر پدرت از آن نهی کرده، گفت: در این مساله که پدرم نهی کرده، اما رسول خدا ص آن را بجای آورده، آیا باید امر رسول خدا ص را پیروی کنیم، یا امر و فرمان پدرم را؟ سائل در پاسخ گفت: البته امر رسول خدا متبع است، عبد اللَّه بن عمر گفت: اگر امر رسول خدا ص متبع است پس بدان که رسول خدا ص خودش این عمل را بجای آورد.<span class="footnote" rel="4" title="و صحیح مسلم ج ۸ ص ۲۰۳ جواز التمتع">*</span> و صحیح ترمذی، و سنن نسایی، و سنن بیهقی، و موطا مالک، و کتاب الام شافعی،     <code class="page" rel="2,131"/> همگی از محمد بن عبد اللَّه روایت آورده‌اند که گفت در سالی که معاویه حج بجای آورد از سعد بن ابی وقاص، و از ضحاک بن قیس شنیدم: که با یکدیگر در باره حج تمتع بحث می‌کردند، ضحاک می‌گفت: تنها کسانی که این عمل را انجام می‌دهند که نسبت به امر خدا جاهلند، سعد در جوابش می‌گفت: بسیار حرف زشتی زدی، ای برادرزاده، ضحاک گفت: آخر عمر از این عمل نهی کرد، سعد گفت: آخر رسول خدا ص این عمل را بجای آورد، و همه ما با آن جناب بجا آوردیم.<span class="footnote" rel="1" title="سوره توبه آیه ۲۸">*</span> و در الدر المنثور است که بخاری، و مسلم، و نسایی از ابی موسی روایت آورده‌اند که گفت: در بطحا خدمت رسول خدا ص رسیده، عرضه داشتم: در حال احرام نیت کردم: احرام می‌بندم به آنچه رسول خدا ص احرام بسته، فرمود: آیا با خود قربانی آورده‌ای؟ عرضه داشتم نه، فرمود پس برو در خانه طواف کن، و سعی بین صفا و مروه بجای آر، و سپس تقصیر کن، و از احرام درآی، من طواف و سعی کردم و سپس به خیمه زنی از بستگانم رفتم، او سر مرا اصلاح کرد، و شستشو داد. </p> <p>و من در زمان ابی بکر و همچنین در عهد خلافت عمر به حج تمتع فتوا می‌دادم تا آنکه در عهد عمر سالی در موسم حج مشغول مناسک حج بودم، که مردی برایم خبر آورد: چه نشسته‌ای که امیر المؤمنین عمر در باره مناسک حج فتوایی تازه داده، من بانگ برداشتم که ای مردم هر کس از ما فتوایی گرفته تکلیفش دشوار شده، چون امیر المؤمنین دارد می‌آید و حکم هر مساله را از او بگیرید، و به او اقتدا کنید، پس همین که عمر وارد شد، از او پرسیدم: چه چیز تازه‌ای در باره مناسک حج گفته‌ای؟ گفت. اینکه به کتاب خدا تمسک کنیم که می‌فرماید:  <span class="aya" rel="2_196" data-words="1-6">و أتموا الحج و العمرة لله</span>، حج و عمره را برای خدا تمام کنید و نیز به سنت پیامبران تمسک کنیم که فرموده محرم نباید از احرام در آید تا آنکه قربانی خود را ذبح کند.<span class="footnote" rel="2" title="پیروی کنید آنچه را که از ناحیه پروردگارتان بر شما نازل شده سوره اعراف آیه ۲&quot;">*</span> و نیز در الدر المنثور است که مسلم از ابی نضره روایت کرده که گفت: ابن عباس همواره به مردم دستور می‌داد حج تمتع کنند، و عبد اللَّه بن زبیر همواره از آن نهی می‌کرد، این اختلاف نظر به جابر بن عبد اللَّه گفته شد، در پاسخ گفت: احادیث به دست من در بین مردم دایر و شایع شده، ما با رسول خدا ص حج تمتع می‌کردیم، همین که عمر به خلافت رسید گفت: خدا از هر چه می‌خواست برای پیغمبرش حلال می‌کرد، و ملاک کار ما     <code class="page" rel="2,132"/> قرآن است، که هر آیه‌اش در جایی که باید نازل شود نازل شده، و قرآن فرموده: <span class="aya" rel="2_196" data-words="1-6">و أتموا الحج و العمرة لله</span> بنا بر این همانطور که قرآن دستور داده عمل کنید، و حج خود را از عمره جدا سازید، یعنی در یک سال هر دو را انجام ندهید، چون اگر این کار را که می‌گویم بکنید حج شما تمام‌تر و عمره‌تان هم تمام‌تر می‌شود.<span class="footnote" rel="1" title="الدر المنثور ج ۱ ص ۲۱۶">*</span> و در مسند احمد از ابی موسی روایت شده که گفت: این عمل یعنی حج تمتع سنت رسول خدا ص است، ولی من می‌ترسم مردم بین عمره و حج در زیر درختان اراک با زنان خود همخوابگی کنند و آنان را با خود برداشته به حج بروند.<span class="footnote" rel="2" title="و پروردگارت هر چه بخواهد خلق می‌کند، و هر چه بخواهد اختیار می‌نماید، اما ایشان را نمی‌رسد که خود را صاحب اختیار بدانند سوره قصص آیه ۶۸&quot;">*</span> و در جمع الجوامع سیوطی از سعید بن مسیب روایت آمده که گفت: عمر بن خطاب از حج تمتع در ماههای حج نهی کرد، و گفت: هر چند خود من آن را با رسول خدا ص انجام دادم، و لیکن از آن نهی می‌کنم، چون این عمل باعث می‌شود یک فرد مسلمان که از افقی از آفاق به قصد زیارت حرکت می‌کند، و خسته و غبارآلود وارد مکه می‌شود، این خستگی و این غبارآلودگیش و آن تلبیه گفتنش تنها مخصوص عمره‌اش باشد، بعد از عمره از احرام در آید، و لباس بپوشد، و خود را خوشبو کند، و با همسرش اگر با خود آورده باشد همخوابگی کند، و هم چنان به عیش و لذت بپردازد، تا روز هشتم ذی الحجه، آن وقت به نیت حج احرام ببندد، و بطرف منا و عرفات برود، و تلبیه بگوید، در حالی که نه غبارآلود باشد و نه خسته و کوفته، و تلبیه‌اش هم بیش از یک روز نباشد، در حالی که حج افضل از عمره است. </p> <p>علاوه اگر ما از حج تمتع جلوگیری نکنیم مردم در زیر همین درختان اراک با زنان خود دست به گریبان می‌شوند، و این عمل در انظار مردمی که نه دامداری دارند و نه کشت و زرع، مردمی که در نهایت فقر بسر می‌برند و بهار زندگیشان همین ایامی است که حاجیان به مکه می‌آیند خوشایند نیست.<span class="footnote" rel="3" title="آنچه را که خدا و رسولش تحریم کرده حرام نمی‌دانند سوره توبه آیه ۲۹&quot;">*</span> و در سنن بیهقی از مسلم از ابی نضرة از جابر روایت شده که گفت: به او گفتم: عبد اللَّه بن زبیر از حج تمتع نهی می‌کند، و عبد اللَّه بن عباس به آن امر می‌کند، تکلیف چیست؟ کدام درست می‌گویند؟ گفت: احادیث به دست من در بین مردم منتشر می‌شود، خلاصه متخصص این فن منم، و من و همه مسلمانان در عهد رسول خدا ص و عهد ابی بکر حج تمتع می‌کردیم، تا آنکه عمر به خلافت رسید، وی به خطبه ایستاد و گفت: رسول       <code class="page" rel="2,133"/> خدا ص همین رسول و قرآن همین قرآن است، و در عهد رسول خدا ص دو تا متعه حلال بود، ولی من از این دو عمل نهی می‌کنم، و مرتکبش را عقاب هم می‌نمایم، یکی متعه زنان است که اگر به مردی دست پیدا کنم که زنی را برای مدتی همسر خود کرده باشد، او را سنگسار می‌کنم، و زنده زنده در زیر سنگریزه‌ها دفن می‌سازم، و دیگری متعه حج.<span class="footnote" rel="1" title="اطاعت کنید خدا را و اطاعت کنید رسول خدا و اولی الامر خود را سوره نساء آیه ۵۴&quot;">*</span> و در سنن نسایی از ابن عباس روایت شده که گفت: از عمر شنیدم می‌گفت: به خدا سوگند من شما را از متعه نهی می‌کنم، هر چند که در کتاب خدا هم آمده است، و رسول خدا ص هم آن را انجام داده، و منظور عمر در اینجا متعه حج بود.<span class="footnote" rel="2" title="تفسیر عیاشی ج ۱ ص ۹۷-۹۸-۹۹">*</span> و در الدر المنثور است که مسلم از عبد اللَّه بن شقیق روایت کرده که گفت: عثمان از متعه نهی می‌کرد، و علی به آن امر می‌فرمود: پس روزی عثمان به علی در این باره اعتراض کرد، علی ع فرمود: تو خود می‌دانی که با رسول خدا ص حج تمتع کردیم، عثمان گفت: بله می‌دانم، و لیکن آن روز از رسول خدا ص می‌ترسیدیم و نمی‌توانستیم مخالفت کنیم.<span class="footnote" rel="3" title="و اینکه قرآن کتابی است شکست ناپذیر، باطل و بطلان در او راه ندارد، نه در عصر نزولش، و نه بعد از آن، نازل شده‌ای است از ناحیه خدای حکیم ستوده سوره فصلت آیه ۴۲&quot;">*</span> و نیز در الدر المنثور است که ابن ابی شیبه و مسلم از ابی ذر روایت کرده که گفت: متعه در حج مخصوص اصحاب رسول خدا ص بوده. </p> <p>و باز در الدر المنثور می‌گوید: مسلم از ابی ذر روایت کرده که گفت: متعه عملی است که تنها ما می‌توانیم آن را انجام دهیم، هم متعه زنان و هم متعه حج.<span class="footnote" rel="4" title="آنچه رسول برایتان می‌آورد بگیرید، و از هر چه نهیتان می‌کند دست بردارید سوره حشر آیه ۷&quot;">*</span> مؤلف: از اینگونه روایات بسیار زیاد است، ولی ما به آن مقدار که در غرض ما دخالت دارد اکتفاء کردیم، و غرض ما بحث تفسیری پیرامون نهی از متعه در حج است، چون در باره این نهی از دو نظر می‌شود بحث کرد، یکی اینکه نهی کننده یعنی عمر حق داشته که چنین نهیی بکند، یا نداشته؟ و اگر نداشته آیا معذور بوده یا نه، و این بحث از غرض ما و از مسئولیت این کتاب خارج است. </p> <p>نظر دوم این است که روایات نامبرده احیانا به آیات کتاب و ظاهر سنت استدلال کرده می‌خواهیم بدانیم این استدلالها صحیح است یا نه؟ و این در مسئولیت این کتاب و سنخه         <code class="page" rel="2,134"/> بحث ما در این کتاب است. </p> <h3> <span class="title" rel="2_196 2_197 2_198 2_199 2_200 2_201 2_202 2_203">دلائلی که در روایات برای تحریم حج تمتع پس از پیامبر <em>ص</em> اقامه شده و نقد و رد آنها</span> </h3> <p> لذا می‌گوئیم در این روایات از چند طریق بر نهی عمر از متعه حج استدلال شده است. </p> <p>1-استدلال به اینکه آیه: <span class="aya" rel="2_196" data-words="1-6">و أتموا الحج و العمرة لله</span> بر آن دلالت دارد، و حاصلش این است که آیه نامبرده عموم مسلمین را مامور کرده به اینکه حج را تمام و عمره را تمام کنند، و آیه‌ای که حج تمتع را تشریع کرده مخصوص رسول خدا ص است، این استدلال در روایت ابی نضره از جابر آمده، که گفت: همین که عمر به خلافت رسید گفت: خداوند از هر چیز هر قدر بخواهد برای پیغمبرش حلال می‌کند و ملاک کار ما قرآن است، که هر آیه‌اش در جایی که باید نازل شود نازل شده، و فرموده: فاتموا <span class="aya" rel="2_196" data-words="3-6">الحج و العمرة لله</span> و به حکم این آیه باید حج خود را از عمره خود جدا کنید. </p> <p>و این استدلال به هیچ وجه درست نیست، چون خواننده عزیز در تفسیر آیه نامبرده توجه فرمود که گفتیم: این آیه بیش از این دلالت ندارد که اتمام حج و عمره واجب است، و کسی که باید این عبادت را انجام دهد نمی‌تواند در وسط آن را قطع کند، به دلیل اینکه دنبالش می‌فرماید:  <span class="aya" rel="2_196" data-words="7-8">فإن أحصرتم</span>...، و اما اینکه آیه شریفه دلالت داشته باشد بر اینکه مسلمانان باید عمره را جدای از حج بیاورند و متصل آوردنش تنها مخصوص به رسول خدا ص و یا به آن جناب و همراهانش بوده که در آن سال یعنی در حجة الوداع در خدمتش بوده‌اند، ادعایی است که اثباتش از خرط القتاد مشکل‌تر است خرط القتاد به این معنا است که انسان ساقه‌ای پر از تیغ زهردار را با دست بگیرد، و دست خود را بر آن بکشد، بطوری که همه تیغ‌های ساقه مانند برگ از ساقه جدا شود و بریزد. </p> <p>علاوه بر اینکه در این روایت اعتراف شده است به اینکه حج تمتع سنت رسول خدا ص بوده هم چنان که در روایت نسایی از ابن عباس نیز این اعتراف آمده، و عمر به نقل ابن عباس گفته: به خدا سوگند من شما را از متعه نهی می‌کنم، با اینکه رسول خدا ص آن را انجام داد. </p> <p>2-و اما اینکه استدلال کرده‌اند به اینکه نهی از تمتع در حج موافق با کتاب و سنت است هم چنان که در روایت ابی موسی آمده بود، که گفت: اگر از حج تمتع نهی کنیم هم به کتاب خدا عمل کرده‌ایم، که می‌فرماید: <span class="aya" rel="2_196" data-words="1-6">و أتموا الحج و العمرة لله</span> و هم به سنت پیامبرمان عمل کرده‌ایم، که فرمود:  محرم از احرام در نمی‌آید تا وقتی که قربانیش ذبح شود. </p> <p>در پاسخ می‌گوئیم کتاب خدا همانطور که قبلا خاطرنشان کردیم بر خلاف این گفتار دلالت دارد، و اما اینکه گفتند ترک حج تمتع پیروی از سنت رسول خدا ص است که فرمود:  محرم از احرام در نمی‌آید مگر وقتی که قربانیش ذبح شود. <code class="page" rel="2,135"/> در پاسخ می‌گوئیم: اولا این گفتار درست بر خلاف فرموده رسول خدا ص است، که در روایاتی دیگر آمده، و بعضی از آنها گذشت، که به صراحت فرمود: این مخصوص کسانی است که از میقات با خود قربانی آوردند. </p> <p>و ثانیا اینکه: روایات تصریح دارد بر اینکه رسول خدا ص خودش این عمل را بجا آورد، یعنی اول احرام بست به عمره، و سپس بار دیگر احرام بست به حج، و نیز تصریح دارد بر اینکه آن جناب به خطبه ایستاد و فرمود:  ای مردم آیا می‌خواهید خدا را چیز بیاموزید؟، و ادعای عجیبی که در این مقام شده ادعایی است که ابن تیمیه کرده، و گفته حج رسول خدا ص در آن سال حج قران بود، نه حج تمتع چیزی که هست کلمه متعه بر حج قران هم اطلاق می‌شود. </p> <p>و ثالثا: صرف اینکه سر نتراشند تا قربانی به محل خودش برسد احرام حج نیست خود این روایات هم نمی‌تواند دلیل بر این مدعا باشد، و آیه هم دلالت دارد بر اینکه آن سائق هدیی حکمش سر نتراشیدن است که اهل مسجد الحرام نباشد، چنین کسی است که حتما باید حج تمتع بیاورد. </p> <p>و رابعا اینکه: بر فرض که رسول خدا ص حج تمتع بجا نیاورد لیکن این را که ممکن نیست انکار کنیم که آن روز رسول خدا ص به همه یاران خود یعنی آنهایی که در حضورش بودند و آنها که نبودند دستور داد حج تمتع بیاورند، و چگونه ممکن است مسئله‌ای که مبدء تاریخش چنین باشد، یعنی عموم مسلمین در آن مساله حکمی داشته باشند، و پیامبر اسلام حکمی دیگر مخصوص به خودش داشته باشد، و هر دو حکم در قرآن نیز نازل شده باشد، آن گاه حکم مخصوص به رسول خدا ص در میان امتش سنت گردد؟. </p> <p>3-و اما این استدلال که گفتند: تمتع باعث می‌شود که حج یکی از باشکوه‌ترین مراسم اسلامی صورتی به خود بگیرد که با معنویت آن سازگار نیست، چون به حاجی اجازه می‌دهد در بین عمل خوشگذرانی کند، از زنان کام بگیرد، و از بوی خوش و لباس‌های فاخر استفاده کند، و این استدلال از روایت احمد از ابی موسی استفاده می‌شود، آنجا که عمر گفت: درست است که حج تمتع سنت رسول خدا ص است و لیکن من می‌ترسم مردم در بین عمل حج زیر درختان اراک با زنان خود درآمیزند، و آن گاه وقتی احرام حج ببندند که آب غسل جنابت از سر و رویشان بچکد، این بود که گفتار عمر، و نیز از بعضی روایت‌های دیگر که در آن از عمر نقل شده که گفت: من می‌دانم که رسول خدا ص و اصحابش حج تمتع را بجا آوردند، و لیکن من شخصا دوست نمی‌دارم کسانی که به زیارت خانه خدا می‌آیند<code class="page" rel="2,136"/> با زنان درآمیزند، آن گاه برای حج احرام ببندند، در حالی که آب غسل از سر و رویشان بچکد، این نیز گفتار عمر بود، که صریحا اجتهادی است در مقابل نص، چون خدای تعالی و رسول گرامیش بر مساله حج تمتع تصریح کرده‌اند، و خدا و رسولش بهتر می‌دانند که تشریع حکم حج تمتع ممکن است به اینجا منجر شود، که مسلمین رفتاری را بکنند که عمر آن را دوست نمی‌دارد، و بلکه از آن می‌ترسد، و با وجود چنین تصریحی دیگر جای اجتهاد نیست. </p> <p>و از عجائب‌امور این است که در متن آیه‌ای که حج تمتع را تشریع کرد همان چیزی که عمر از آن می‌ترسید و از آن کراهت داشت آمده، می‌فرماید:  <span class="aya" rel="2_196" data-words="39-43">فمن تمتع بالعمرة إلی الحج</span>، یعنی کسی که با آوردن عمره تا انجام حج لذت گیری کند، باید قربانی کند، بطوری که ملاحظه می‌فرمائید قرآن کریم نام این قسم حج را حج تمتع یعنی حج لذت گیری نهاده، چون تمتع جز این نیست که زائر خانه خدا بتواند از آنچه که در احرام بر او حرام بود یعنی از التذاذ با بوی خوش و با آمیزش با زنان، و پوشیدن لباس و غیره، بهره‌مند شود، و این عینا همان است که عمر از آن می‌ترسید و کراهت می‌داشت. </p> <p>و از این عجیب‌تر اینکه وقتی آیه شریفه نازل شد اصحاب به خدا و رسول اعتراض کردند، و رسول خدا ص امر فرمود تا به عین همان چیزی که سبب نهی بود تمتع ببرند توضیح اینکه وقتی این دستور صادر شد، بطوری که در روایت در الدر المنثور از حاکم از جابر آمده مردم گفتند، آیا برای عمل حج در حالی به سوی عرفه روانه شویم که منی از عورتهای ما می‌چکد، این سخن به گوش رسول خدا ص رسید بلادرنگ به خطبه ایستاد و در خطبه‌اش گفتار مردم را رد نموده، برای بار دوم دستور داد تمتع کنند، همانطور که بار اول آن را بر ایشان واجب کرده بود. </p> <p>4-و اما استدلال دیگری که کرده‌اند و بطوری که در روایت سیوطی از سعید بن مسیب آمده که گفته‌اند حکم تمتع در حج باعث تعطیل شدن بازارهای مکه است، و مردم مکه نه زراعتی دارند و نه دامی، بهار کار مردم مکه همان موقعی است که حاجیان به مکه و بر آنان وارد می‌شوند استدلال درستی نیست، چون اجتهادی است در مقابل نص علاوه بر اینکه خود خدای تعالی در کلام مجیدش نظیر این استدلال را رد نموده، آنجا که فرمان داده بود: از این پس مشرکین حق ندارند به مسجد الحرام در آیند، چون مشرک نجس است، و فرموده بود: <span class="aya" rel="9_28" data-words="1-29">یا أیها الذین آمنوا إنما المشرکون نجس فلا یقربوا المسجد الحرام بعد عامهم هذا و إن خفتم عیلة فسوف یغنیکم الله من فضله إن شاء إن الله علیم حکیم</span><span class="footnote" rel="1" title="هیچ مرد مؤمن و زن مؤمنه را نمی‌رسد بعد از آنکه خدا و رسولش در مساله‌ای قضایی رانده باشند باز هم خود را صاحب اختیار بداند و هر کس خدا و رسول او را نافرمانی کند به ضلالتی روشن گمراه گشته است سوره احزاب آیه ۳۶&quot;">*</span> چون ممنوعیت مشرکین از ورود به   <code class="page" rel="2,137"/> مسجد الحرام و قهرا از ورود به مکه معظمه نیز مستلزم کسادی بازار مکه بوده، و مع ذلک آیه شریفه این محذور خیالی را رد نموده می‌فرماید: اگر از فقر می‌ترسید بدانید که به زودی خدای تعالی به فضل خود شما را بی‌نیاز می‌کند. <em>مترجم</em>  5-و اما استدلال دیگری که کرده و گفتند: تشریع حج تمتع بر اساس ترس بوده که به نظر نگارنده منظور ترس از رسول خدا ص بوده و چون امروز رسول خدا ص نیست تا از او بترسیم دیگر جایی برای تمتع در حج نیست، و این استدلال در روایت الدر المنثور از مسلم از عبد اللَّه بن شقیق آمده که عثمان در پاسخ علی ع گفت: در آن روزها ما از رسول خدا ص می‌ترسیدیم، این بود گفتار عثمان که نظیر آن از ابن زبیر هم روایت شده، و روایت به نقل الدر المنثور این است که ابن ابی شیبه و ابن جریر و ابن منذر از ابن زبیر روایت کرده‌اند که وقتی به خطبه ایستاد و گفت: ایها الناس به خدا سوگند تمتع به عمره تا رسیدن حج این نیست که شما می‌کنید تمتع وقتی است که مردی مسلمان احرام حج ببندد ولی رسیدن دشمن یا عروض کسالت و یا شکستگی استخوان و یا پیشامدی دیگر نگذارد حج خود را تمام کند، و ایام حج بگذرد، اینجاست که می‌تواند احرام خود را احرام عمره قرار دهد، و پس از انجام اعمال عمره از احرام در آید، و تمتع ببرد، تا آنکه سال دیگر حج را با قربانی خود انجام دهد، این است تمتع به عمره تا حج تا آخر حدیث.<span class="footnote" rel="1" title="الدر المنثور ج ۱ ص ۲۱۶">*</span> اشکالی که در این استدلال هست این است که آیه شریفه مطلق است هم خائف را شامل می‌شود، و هم غیر خائف را، و خواننده عزیز توجه فرمود که جمله‌ای که دلالت دارد بر تشریع حکم تمتع جمله: <span class="aya" rel="2_196" data-words="63-70">ذلک لمن لم یکن أهله حاضری المسجد الحرام</span>... <em>است، نه‌ جمله: </em> <span class="aya" rel="2_196" data-words="39-43">فمن تمتع بالعمرة إلی الحج</span>... ، تا در معنای آن قید ترس را هم از پیش خود اضافه نموده بگویند: یعنی هر کس از ترس، حج خود را مبدل به عمره کرد، قربانی کند و معلوم است که جمله اول میان اهل مکه و سایر مسلمانان فرق گذاشته، و حج تمتع را مخصوص سایر مسلمانان دانسته، و سخنی از فرق میان خائف و غیر خائف به میان نیاورده. </p> <p>علاوه بر اینکه تمامی روایات تصریح دارد بر اینکه رسول خدا ص حج خود را بصورت تمتع آورد، و دو احرام بست یکی برای عمره و دیگری برای حج. </p> <p>6-و اما این استدلال که گفته‌اند: تمتع مختص به اصحاب رسول خدا ص بوده و شامل حال سایر مسلمین نیست نقل از دو روایت الدر المنثور از ابی ذر، اگر منظور از آن، همان استدلال عثمان و ابن زبیر باشد که جوابش را دادیم، و اگر مراد این باشد   <code class="page" rel="2,138"/> که حکم تمتع خاص اصحاب رسول خدا ص است، و شامل دیگران نمی‌شود، سخنی است باطل به دلیل اینکه آیه شریفه مطلق است و می‌فرماید:  این حکم برای هر کسی است که اهل مسجد الحرام نباشد... چه صحابی و چه غیر صحابی. </p> <p>علاوه بر اینکه اگر حکم تمتع مخصوص اصحاب رسول خدا ص و یاران آن جناب بود چرا عمر و عثمان و ابن زبیر و ابی موسی و معاویه و به روایتی ابی بکر آن را ترک کردند با اینکه از صحابه آن جناب بودند. </p> <h3> <span class="title" rel="2_196 2_197 2_198 2_199 2_200 2_201 2_202 2_203">امتثال دستورات رسول اللَّه ص واجب است، احکام خدا نسخ ناشدنی است و والی حق ندارد احکام خدا و رسول  ص را تغییر دهد</span> </h3> <p> 7-و اما اینکه استدلال کردند، به مساله ولایت، و اینکه عمر در نهی از تمتع از حق ولایت خودش استفاده کرد، چون خدای تعالی در آیه شریفه: <span class="aya" rel="4_59" data-words="5-13">أطیعوا الله و أطیعوا الرسول و أولی الأمر منکم</span><span class="footnote" rel="1" title="تفسیر عیاشی ج ۱ ص ۹۷-۹۸-۹۹">*</span> اطاعت اولی الامر را هم مانند اطاعت خدا و رسول واجب کرده استدلال درستی نیست، برای اینکه ولایتی که آیه شریفه آن را حق أولی الامر هر که هست قرار داده، شامل این مورد نمی‌شود چون أولی الامر حق ندارد احکام خدا را زیر و رو کند توضیح اینکه آیات بسیار زیادی دلالت دارد بر اینکه اتباع و پیروی آنچه به رسول خدا ص نازل شده واجب است، مانند آیه شریفه: <span class="aya" rel="7_3" data-words="1-6">اتبعوا ما أنزل إلیکم من ربکم</span><span class="footnote" rel="2" title="الدر المنثور ج ۱ ص ۲۱۵ و ۲۱۶">*</span>. </p> <p>و معلوم است که هر حکمی که رسول خدا ص تشریع کند به اذن خدا می‌کند، هم چنان که آیه شریفه: <span class="aya" rel="9_29" data-words="10-17">و لا یحرمون ما حرم الله و رسوله</span><span class="footnote" rel="3" title="تفسیر عیاشی ج ۱ ص ۹۷-۹۸-۹۹">*</span> و آیه شریفه: <span class="aya" rel="59_7" data-words="30-38">ما آتاکم الرسول فخذوه و ما نهاکم عنه فانتهوا</span><span class="footnote" rel="4" title="صحیح مسلم ج ۸ ص ۲۰۶ باب جواز التمتع">*</span>. و معلوم است که منظور از عبارت آنچه رسول برایتان آورده به قرینه جمله: <span class="aya" rel="59_7" data-words="34-37">و ما نهاکم عنه</span> این است که هر چه که رسول شما را بدان امر کرده، در نتیجه به حکم آیه: نامبرده باید آنچه را که رسول واجب کرده امتثال کرد، و از هر چه که نهی کرده منتهی شد، و همچنین از هر حکمی که کرده و هر قضایی که رانده، چنان که در باره حکم فرموده: <span class="aya" rel="5_45" data-words="29-38">و من لم یحکم بما أنزل الله فأولئک هم الظالمون</span><span class="footnote" rel="5" title="من لا یحضره الفقیه ج ۲ ص ۲۸۸">*</span> و در آیه‌ای دیگر فرموده: <span class="aya" rel="5_47" data-words="16-18">فأولئک هم الفاسقون</span><span class="footnote" rel="6" title="من لا یحضره الفقیه ج ۲ ص ۲۸۸">*</span> و در جایی دیگر فرموده: <span class="aya" rel="5_44" data-words="46-48">فأولئک هم الکافرون</span><span class="footnote" rel="7" title="من لا یحضره الفقیه ج ۲ ص ۲۸۸">*</span>. </p> <p>               <code class="page" rel="2,139"/> و در مورد قضا فرموده: <span class="aya" rel="33_36" data-words="1-29">و ما کان لمؤمن و لا مؤمنة إذا قضی الله و رسوله أمرا أن یکون لهم الخیرة من أمرهم، و من یعص الله و رسوله، فقد ضل ضلالا مبینا</span><span class="footnote" rel="1" title="الدر المنثور ج ۱ ص ۲۱۵ و ۲۱۶">*</span>. </p> <p>و نیز فرموده: <span class="aya" rel="28_68" data-words="1-11">و ربک یخلق ما یشاء و یختار ما کان لهم الخیرة</span><span class="footnote" rel="2" title="الدر المنثور ج ۱ ص ۲۱۷">*</span> و ما می‌دانیم که مراد از اختیار در این آیه قضا و تشریع و یا حد اقل اعم از آن و از غیر آن است، و شامل آن نیز می‌شود. </p> <p>و قرآن کریم تصریح کرده به اینکه‌کتابی است نسخ ناشدنی، و احکامش به همان حال که هست تا قیامت خواهد ماند، و فرموده: <span class="aya" rel="41_41-42" data-words="7-24">و إنه لکتاب عزیز، لا یأتیه الباطل من بین یدیه و لا من خلفه، تنزیل من حکیم حمید</span><span class="footnote" rel="3" title="صحیح مسلم ج ۸ ص ۲۰۶ باب جواز التمتع">*</span>. </p> <p>و این آیه مطلق است، و به اطلاقش شامل بطلان به وسیله نسخ نیز می‌شود، پس به حکم این آیه آنچه که خدا و رسولش تشریع کرده‌اند، و هر قضایی که رانده‌اند، پیرویش بر فرد فرد امت واجب است، خواه اولی الامر باشد یا نه. </p> <p>از اینجا روشن می‌شود که جمله: <span class="aya" rel="4_59" data-words="5-13">أطیعوا الله و أطیعوا الرسول و أولی الأمر منکم</span> حق اطاعتی که برای أولی الامر قرار می‌دهد، اطاعت در غیر احکام است، پس به حکم هر دو آیه، أولی الامر و سایر افراد امت در اینکه نمی‌توانند احکام خدا را زیر و رو کنند یکسانند. بلکه حفظ احکام خدا و رسول بر أولی الامر واجب‌تر است، و اصولا أولی الامر کسانی هستند که احکام خدا به دستشان امانت سپرده شده، باشد در حفظ آن بکوشند پس حق اطاعتی که برای أولی الامر قرار داده اطاعت اوامر و نواهی و دستوراتی است که أولی الامر به منظور صلاح و اصلاح امت می‌دهند البته با حفظ و رعایت حکمی که خدا در خصوص آن واقعه و آن دستور دارد. </p> <p>مانند تصمیم‌هایی که افراد عادی برای خود می‌گیرند، مثلا با اینکه خوردن و نخوردن فلان غذا برایش حلال است، تصمیم می‌گیرد بخورد، و یا نخورد حاکم نیز گاهی صلاح می‌داند که مردم هفته‌ای دو بار گوشت بخورند، و یا با اینکه خرید و فروش برای افراد جایز       <code class="page" rel="2,140"/> است فردی تصمیم می‌گیرد این کار را بکند، و یا تصمیم می‌گیرد نکند،  حاکم نیز گاهی صلاح می‌داند مردم از بیع و شرا اعتصاب کنند، و یا آن را توسعه دهند. </p> <p>و یا با اینکه بر فرد فرد جایز است وقتی کسی در ملک او با او نزاع می‌کند به حاکم شرع مراجعه کند، و هم جایز است از دفاع صرفنظر کند، أولی الامر نیز گاهی مصلحت می‌داند که از حقی صرفنظر کند، و گاهی صلاح را در این می‌داند که آن را احقاق نماید. </p> <p>پس در همه این مثالها فرد عادی و یا أولی الامر صلاح خود را در فعلی و یا ترک فعلی می‌داند، و حکم خدا به حال خود باقی است. </p> <p>و هم چنان که یک فرد نمی‌تواند شراب بنوشد و ربا بخورد، و مال دیگران را غصب نموده ملکیت دیگران را ابطال کند، هر چند که صلاح خود را در اینگونه کارها بداند، أولی الامر نیز نمی‌تواند به منظور صلاح کار خود احکام خدا را زیر و رو کند، چون این عمل مزاحم با حکم خدای تعالی است، آری أولی الامر می‌تواند در پاره‌ای اوقات از حدود و ثغور کشور اسلامی دفاع کند، و در وقت دیگر از دفاع چشم بپوشد، و در هر دو حال رعایت مصلحت عامه و امت را بکند، و یا دستور اعتصاب عمومی، و یا انفاق عمومی، و یا دستورات دیگری نظیر آن بدهد. </p> <p>و سخن کوتاه آنکه آنچه یک فرد عادی از مسلمانان می‌تواند انجام دهد، و بر حسب صلاح شخص خودش و با رعایت حفظ حکم خدای سبحان آن کار را بکند، و یا در آن چیز تصرف نماید، ولی امری که از قبل رسول خدا ص بر امت او ولایت یافته، نیز می‌تواند آن کار را بکند، و در آن چیز تصرف نماید، تنها فرق میان یک فرد عادی و یک ولی امر با اینکه هر دو مامورند بر حکم خدا تحفظ داشته باشند، این است که یک فرد عادی در آنچه می‌کند صلاح شخص خود را در نظر دارد، و یک ولی امر آنچه می‌کند به صلاح حال امت می‌کند. </p> <p>و گرنه اگر جایز بود که ولی مسلمین در احکام شرعی دست بیندازد، هر جا صلاح دید آن را بردارد، و هر جا صلاح دید که حکم دیگری وضع و تشریع کند، در این چهارده قرن یک حکم از احکام دینی باقی نمی‌ماند، هر ولی امری که می‌آمد چند تا از احکام را بر می‌داشت، و فاتحه اسلام خوانده می‌شد، و اصولا دیگر معنا نداشت بفرمایند احکام الهی‌تا روز قیامت باقی است. </p> <p>حال آنچه را گفته شد با مساله تمتع که مورد بحث بود تطبیق داده می‌گوئیم: چه فرق است بین اینکه گوینده‌ای بگوید: حکم تمتع و بهره‌مندی از طیبات زندگی با هیات عبادات و نسک نمی‌سازد، و چون نمی‌سازد شخص ناسک باید این تمتع را ترک کند، و بین اینکه<code class="page" rel="2,141"/> گوینده بگوید مباح بودن برده‌گیری با وضع دنیای فعلی سازگار نیست، چون دنیای متمدن امروز همه حکم می‌کنند به حریت عموم افراد بشر، پس باید حکم اباحه برده‌گیری که از احکام اسلام است برداشته شود، و یا اینکه بگوید اجرای احکام حدود به درد چهارده قرن قبل می‌خورد، و اما امروز بشر متمدن نمی‌تواند آن را هضم کند، و قوانین جاریه بین المللی هم آن را قبول نمی‌کند، پس باید تعطیل شود. </p> <p>این بیانی که ما کردیم از پاره‌ای روایات وارده در همین باب فهمیده می‌شود مانند روایت الدر المنثور که می‌گوید: اسحاق بن راعویه در مسند خود، و احمد از حسن روایت آورده‌اند که عمر بن خطاب تصمیم گرفت مردم را از متعه حج منع کند، ابی بن کعب برخاست، و گفت تو این اختیار را نداری، چون متعه حج حکمی است که قرآن بر آن نازل شده، و ما خود با رسول خدا ص عمره تمتع به جای آوردیم، عمر چون این بشنید از تصمیم خود تنزل کرد.<span class="footnote" rel="1" title="الدر المنثور ج ۱ ص ۲۱۷">*</span>   <code class="page" rel="2,142"/> </p>
