<h2 class="sura">سوره ملک مکی است و سی آیه دارد </h2><h3 class="ayas">سوره الملك آیه‌های ۱ تا ۱۴</h3><code class="section" rel="67_1-14"/><h3>ترجمه آیات</h3> <p> <span class="trans" rel="67_0">به نام خداوند بخشنده بخشایشگر،  </span><span class="trans" rel="67_1">پر برکت است خدایی که ملک به دست اوست و او بر هر چیزی توانا است. <code class="page" rel="19,583"/> «۱» </span><span class="trans" rel="67_2"> کسی که موت و حیات را آفریده تا شما را بیازماید که کدامتان خوش‌رفتارترید و او عزیزی آمرزنده است.  «۲» </span><span class="trans" rel="67_3">آن خدایی که هفت طبقه آسمان را آفرید تو در خلق رحمان هیچ تفاوتی نمی‌بینی به دقت نظر کن آیا هیچ فطور و اختلالی در نظام عالم به چشمت می‌خورد؟.  «۳» </span><span class="trans" rel="67_4">نه، مسلما اگر دوباره هم نظر بیندازی پلک چشمت از خستگی می‌افتد و اختلالی نخواهی یافت.  «۴» </span><span class="trans" rel="67_5">ما آسمان دنیا را با چراغهایی زینت دادیم و آنها را وسیله رجم شیطانها قرار دادیم (تا برای شنیدن اخبار غیبی به آسمان نزدیک نشوند) و برای آن شیطانها عذابی دردناک تهیه کرده‌ایم.  «۵» </span><span class="trans" rel="67_6">و کسانی هم که به پروردگار خود کافر شدند عذاب جهنم دارند و چه بد بازگشت گاهی است.  «۶» </span><span class="trans" rel="67_7">زمانی که در آتش افکنده می‌شوند از آتش صدای نفسی می‌شنوند که با همان نفس ایشان را چون هوا به داخل خود می‌کشد در حالی که فوران می‌کند.  «۷» </span><span class="trans" rel="67_8">گویی از شدت غضب می‌خواهد متلاشی شود هر فوجی که داخل آن می‌شود خازنان آتش می‌پرسند مگر پیامبری بیم‌رسان برایتان نیامد؟.  «۸» </span><span class="trans" rel="67_9">می‌گویند چرا آمد ولی ما تکذیب کردیم و گفتیم خدا هیچ پیامی نازل نکرده و شما با سایرین هیچ فرقی ندارید جز اینکه در ضلالتی بزرگ هستید.  «۹» </span><span class="trans" rel="67_10">و نیز می‌گویند (وا حسرتا) اگر گوش داده بودیم و تعقل می‌کردیم از دوزخیان نمی‌بودیم.  «۱۰» </span><span class="trans" rel="67_11">و در آخر به گناه خود اعتراف می‌کنند، پس خرد و نابود باد یاران دوزخ.  «۱۱» </span><span class="trans" rel="67_12">محققا کسانی که از پروردگار خود با اینکه او را ندیده‌اند حساب می‌برند و نگرانی دارند آمرزش و اجری کبیر دارند.  «۱۲» </span><span class="trans" rel="67_13">و شما سخن خود را چه فاش بگویید و چه پنهان بدارید، او دانای به اسرار نهفته در سینه‌ها است.  «۱۳» </span><span class="trans" rel="67_14">آیا کسی که موجودات را آفریده از حال آنها آگاه نیست؟ در حالی که او از اسرار دقیق با خبر و نسبت به همه چیز عالم است.  «۱۴» </span></p>                       <h3>بیان آیات‌ <span class="title" rel="67_1 67_2 67_3 67_4 67_5 67_6 67_7 67_8 67_9 67_10 67_11 67_12 67_13 67_14">اشاره به غرض سوره مبارکه ملک</span> </h3> <p> غرض این سوره بیان عمومیت ربوبیت خدای تعالی برای تمامی عالم است، در مقابل<code class="page" rel="19,584"/> مسلک وثنی‌ها که معتقدند برای هر یک از نواحی عالم ربی جداگانه است که یا از خیل فرشتگان است، و یا از مخلوقات دیگر، و خدای عز و جل رب همه عالم نیست، بلکه تنها رب آن ارباب است و بس. </p> <p>و به همین جهت در این سوره بسیاری از نعمت‌های الهی از خلقت و تدبیر را نام می‌برد، چون در حقیقت ذکر این نعمت‌ها استدلالی است بر ربوبیت عامه الهی. </p> <p>و <span class="phrase">نیز به همین مناسبت است که سخن را با کلمه <em rel="fa_67_1_1-1" data-sentence="41:285">تبارک</em> آغاز کرده، چون این کلمه به معنای کثرت صدور برکات از ناحیه خدای عز و جل است، و نیز مکرر جناب ربوبی را به صفت رحمان که مبالغه در رحمت است می‌ستاید، چون رحمت، همان عطیه در قبال استدعای حاجتمند است، و در این سوره سخنی هم از انذار و تهدید آمده، و در آخر به مساله حشر و قیامت منتهی می‌گردد.</span> </p> <p>و مضامین آیات آن به دو مساله خلاصه می‌شود: یکی دعوت به اینکه یگانگی او در ربوبیت را بپذیرند، و دوم اینکه به معاد معتقد شوند و این سوره به شهادت سیاق آیاتش در مکه نازل شده است. </p> <h3> <span class="title" rel="67_1">افاده کمال تسلط خدا بر ملک در جمله‌ <span class="aya" rel="67_1" data-words="3-4">بیده الملک</span> </span> </h3> <p> <span class="aya" rel="67_1" data-words="1-10">تبارک الذی بیده الملک و هو علی کل شیء قدیر</span> <span class="phrase">کلمه <em rel="fa_67_1_1-1" data-sentence="5:77">تبارک</em> در باره هر چیزی استعمال شود از کثرت صدور خیرات و برکات از آن چیز خبر می‌دهد.</span> </p> <p>و جمله‌ <span class="aya" rel="67_1" data-words="2-4">الذی بیده الملک</span> از آنجا که مطلق است شامل تمامی ملک‌ها می‌گردد، و این تعبیر یعنی خدایی که ملک به دست اوست استعاره به کنایه است، می‌خواهد به طور کنایه از کمال تسلط خدا بر ملک خبر دهد، و بفهماند آن چنان ملک در مشت او است که به هر نحو بخواهد در آن تصرف می‌کند، همانطور که یک انسان نیرومند موم را در دست خود به هر شکل بخواهد در می‌آورد و می‌چرخاند، پس خدای تعالی به نفس خود مالک هر چیز و از هر جهت است، و نیز مالک ملک هر مالک دیگر است. </p> <p><span class="phrase">پس توصیف خدای عز و جل به اینکه ملک به دست اوست، توصیفی است وسیع‌تر از توصیف او به <em rel="fa_67_4_6-6" data-sentence="82:317">ملیک</em> در جمله‌ <span class="aya" rel="54_55" data-words="4-6">عند ملیک مقتدر</span><span class="footnote" rel="1" title="سوره قمر، آیه ۵۵">*</span>، و صریح‌تر و مؤکدتر است از توصیف او در جمله‌ <span class="aya" rel="64_1" data-words="10-11">له الملک</span><span class="footnote" rel="2" title="سوره تغابن، آیه ۱">*</span>.</span> </p> <p>و جمله‌ <span class="aya" rel="67_1" data-words="5-10">و هو علی کل شیء قدیر</span> اشاره است به اینکه قدرت خدای تعالی محدود     <code class="page" rel="19,585"/> به هیچ حدی و منتهی به هیچ‌نهایتی نیست، و لازمه اطلاق ملک هم به حسب سیاق همین است، هر چند که صرف نظر از سیاق، مطلق آوردن ملک (که از صفات فعل است) از لوازم اطلاق قدرت است که از صفات ذات است. </p> <p>در این آیه شریفه علاوه بر آنچه افاده نمود، اشاره‌ای هم به حجتی دارد که با آن حجت بر امکان معاد استدلال می‌شود، و توضیحش به زودی می‌آید. </p> <h3> <span class="title" rel="67_2">وجه اینکه فرمود: <span class="aya" rel="67_2" data-words="2-3">خلق الموت...</span> </span> </h3> <p> <code class="aya" rel="67_2"/> <span class="aya" rel="67_2" data-words="1-13">الذی خلق الموت و الحیاة لیبلوکم أیکم أحسن عملا و هو العزیز الغفور</span> کلمه <em>حیات</em> در مورد چیزی بکار می‌رود که آن چیز حالتی دارد که به خاطر داشتن آن حالت دارای شعور و اراده شده است. و <span class="phrase">کلمه <em rel="fa_67_2_3-3" data-sentence="5:816">موت</em> به معنای نداشتن آن حالت است، چیزی که هست به طوری که از تعلیم قرآن برمی‌آید معنای دیگری به خود گرفته، و آن عبارت از این است که همان موجود دارای شعور و اراده از یکی از مراحل زندگی به مرحله‌ای دیگر منتقل شود، قرآن کریم صرف این انتقال را موت خوانده با اینکه منتقل شونده شعور و اراده خود را از دست نداده، هم چنان که از آیه‌ <span class="aya" rel="56_60" data-words="1-4">نحن قدرنا بینکم الموت</span>... <span class="aya" rel="56_61" data-words="7-10">فی ما لا تعلمون</span><span class="footnote" rel="1" title="ما در میان شما مرگ را مقدر ساختیم در آنچه که نمی‌دانید سوره واقعه، آیه ۶۰ و ۶۱">*</span> این معنا استفاده می‌شد، بنا بر این دیگر نباید پرسید: چرا در آیه مورد بحث فرموده: خدا موت و حیات را آفریده مگر مرگ هم آفریدنی است؟ چون گفتیم: از تعلیم قرآن برمی‌آید که مرگ به معنای عدم حیات نیست، بلکه به معنای انتقال است.</span> امری است وجودی که مانند حیات خلقت‌پذیر است. </p> <p>علاوه بر این اگر مرگ را امر عدمی بگیریم، همانطور که عامه مردم هم چنین می‌پندارند، باز خلقت پذیر هست، چون این عدم با عدمهای صرف فرق دارد و مانند کوری و تاریکی، عدم ملکه است، که حظی از وجود دارد. </p> <h3> <span class="title" rel="67_2">مفاد اینکه در تعلیل آفرینش موت و حیات فرمود: <span class="aya" rel="67_2" data-words="6-9">لیبلوکم أیکم أحسن عملا</span> </span> </h3> <p> جمله‌ <span class="aya" rel="67_2" data-words="6-9">لیبلوکم أیکم أحسن عملا</span> بیانگر هدف از خلقت موت و حیات است، و با در نظر گرفتن اینکه کلمه <em>بلاء</em>  (که مصدر لیبلوکم است) به معنای امتحان است، معنای آیه چنین می‌شود: خدای تعالی شما را اینطور آفریده که نخست موجودی زنده باشید، و سپس بمیرید، و این نوع از خلقت مقدمی و امتحانی است، و برای این است که به این وسیله خوب شما از بدتان متمایز شود، معلوم شود کدامتان از دیگران بهتر عمل می‌کنید، و معلوم است که این امتحان و این تمایز برای هدفی دیگر است، برای پاداش و کیفری است که بشر با آن مواجه خواهد شد. </p> <p>   <code class="page" rel="19,586"/> آیه مورد بحث علاوه بر مفادی که گفتیم افاده می‌کند، اشاره‌ای هم به این نکته دارد که مقصود بالذات از خلقت رساندن جزای خیر به بندگان بوده، چون در این آیه سخنی از گناه و کار زشت و کیفر نیامده، تنها عمل خوب را ذکر کرده و فرموده خلقت حیات و موت برای این است که معلوم شود کدامیک عملش بهتر است. پس صاحبان عمل نیک مقصود اصلی از خلقتند، و اما دیگران به خاطر آنان خلق شده‌اند. </p> <p>ذیل آیه هم که می‌فرماید: <span class="aya" rel="67_2" data-words="10-13">و هو العزیز الغفور</span> مطالب صدر را تایید نموده می‌فهماند او عزیز است، چون ملک مطلق و قدرت مطلقه خاص او است، پس هیچ کس نیست که بر او غالب شود، و اگر مخالفین و عاصیان خود را قدرت مخالفت و عصیان داده به منظور آزمایش بوده، و به زودی از آنان انتقام می‌گیرد. و نیز می‌فهماند او غفور است، چون از بسیاری گناهان در دنیا عفو می‌کند، و بسیاری از آنها را به طوری که وعده داده در آخرت می‌آمرزد. </p> <p>و در عین حال با آوردن این دو نام، هم عاصیان را تخویف کرد و هم تطمیع نمود، چون وقتی این دو نام در سیاق دعوت ذکر شوند، تخویف و تطمیع را می‌رساند. </p> <p>این را هم باید دانست که مضمون آیه شریفه صرف ادعای بدون دلیل نیست، و آن طور که بعضی پنداشته‌اند نمی‌خواهد مساله خلقت مرگ و زندگی را برای آزمایش، در دلها تلقین کند. بلکه مقدمه‌ای بدیهی و یا نزدیک به بدیهی است که به لزوم و ضرورت بعث برای جزا حکم می‌کند. برای اینکه انسانی که به زندگی دنیا قدم نهاده، دنیایی که دنبال آن مرگ است، ناچار عملی و یا به عبارتی اعمالی دارد که آن اعمال هم یا خوب است یا بد ممکن نیست عمل او یکی از این دو صفت را نداشته باشد، و از سوی دیگر به حسب فطرت مجهز به جهازی معنوی و عقلایی است، که اگر عوارض سویی در کار نباشد او را به سوی عمل نیک سوق می‌دهد، و بسیار اندکند افرادی که اعمالشان متصف به یکی از دو صفت نیک و بد نباشد و اگر باشد در بین اطفال و دیوانگان و سایر مهجورین است. </p> <p>و آن صفتی که بر وجود هر چیزی مترتب می‌شود، و در غالب افراد سریان دارد، غایت و هدف آن موجود به شمار می‌رود، هدفی که منظور آفریننده آن از پدید آوردن آن همان صفت است، مثل حیات نباتی فلان درخت که غالبا منتهی می‌شود به بار دادن درخت، پس فلان میوه که بار آن درخت است هدف و غایت هستی آن درخت محسوب می‌شود، و معلوم می‌شود منظور از خلقت آن درخت همان میوه بوده، و همچنین حسن عمل و صلاح آن، غایت و هدف از خلقت انسان است، و این نیز معلوم است که صلاح و حسن عمل اگر مطلوب است برای خودش مطلوب نیست، بلکه بدین جهت مطلوب است که در به هدف رسیدن موجودی دیگر<code class="page" rel="19,587"/> دخالت دارد. آنچه مطلوب بالذات است حیات طیبه‌ای است که با هیچ نقصی آمیخته نیست، و در معرض لغو و تاثیم قرار نمی‌گیرد، بنا بر این بیان، آیه شریفه در معنای آیه زیر است که می‌فرماید: <span class="aya" rel="21_35" data-words="1-10">کل نفس ذائقة الموت و نبلوکم بالشر و الخیر فتنة</span><span class="footnote" rel="1" title="هر نفسی چشنده مرگ است و ما شما را به فتنه‌های خیر و شر می‌آزماییم سوره انبیاء، آیه ۳۵">*</span>. </p> <p><code class="aya" rel="67_3"/> <span class="aya" rel="67_3" data-words="1-5">الذی خلق سبع سماوات طباقا...</span> آن خدایی که هفت آسمان را آفرید، در حالی که طباق هستند، یعنی مطابق و مثل همند. البته مفسرین اینطور احتمال داده‌اند. و ما در تفسیر سوره <em>حم سجده</em> مطالبی که می‌توانستیم در این باره ایراد کنیم ایراد نمودیم. </p> <h3> <span class="title" rel="67_3 67_1 67_2 67_4 67_5 67_6 67_7 67_8 67_9 67_10 67_11 67_12 67_13 67_14">بیان اینکه مقصود از نبودن تفاوت در خلق ارتباط و اتصال اجزاء عالم و وحدت نظام جاری در آن است</span> </h3> <p> <span class="aya" rel="67_3" data-words="6-12">ما تری فی خلق الرحمن من تفاوت</span> <span class="phrase">-راغب می‌گوید: کلمه <em rel="fa_67_3_12-12" data-sentence="20:75">فوت</em> به معنای دور شدن چیزی است از انسان، به طوری که دست یافتن به آن دشوار باشد.</span> و <span class="phrase">در قرآن کریم آمده که: <span class="aya" rel="60_11" data-words="1-8">و إن فاتکم شیء من أزواجکم إلی الکفار</span> -اگر از زنان شما چیزی نزد کفار مانده باشد آن گاه می‌گوید: کلمه <em rel="fa_67_3_12-12" data-sentence="176:458">تفاوت</em> که مصدر باب <em>تفاعل</em> از ماده <em rel="fa_67_3_12-12" data-sentence="270:410">فوت</em> است، به معنای اختلاف دو چیز در اوصاف و خصوصیات است، گویا این از آن دور و آن از این دور است، خصوصیات این در آن نیست و خصوصیات آن در این نیست، این کلمه هم در قرآن آمده می‌فرماید: <span class="aya" rel="67_3" data-words="6-12">ما تری فی خلق الرحمن من تفاوت</span> -در خلقت خدا چیزی که از مقتضای حکمت خارج باشد وجود ندارد<span class="footnote" rel="2" title="مفردات راغب، ماده &lt;em&gt;فوت&lt;/em&gt; ">*</span>.</span> </p> <p>پس منظور از نبودن تفاوت در خلق، این است که تدبیر الهی در سراسر جهان زنجیروار متصل به هم است، و موجودات بعضی به بعض دیگر مرتبطند، به این معنا که نتایج حاصله از هر موجودی عاید موجود دیگر می‌شود، و در نتیجه دادنش به موجوداتی دیگر وابسته و نیازمند است. در نتیجه اصطکاک اسباب مختلف در عالم خلقت، و برخوردشان نظیر برخورد دو کفه ترازو است که در سبکی و سنگینی دائما در حال مقابله می‌باشند، این می‌خواهد سبکی کند او نمی‌گذارد، او می‌خواهد سنگینی کند این نمی‌گذارد، این می‌خواهد بلند شود او نمی‌گذارد، او می‌خواهد بلند شود این مانع می‌شود، و نتیجه این کشمکش آن است که ترازودار بهره‌مند می‌شود. پس دو کفه ترازو در عین اختلافشان در به دست آمدن غرض ترازودار اتفاق دارند، و یا به عبارتی دیگر اختلاف آنها است که باعث می‌شود ترازودار جنس کشیدنی خود را بکشد و وزن آن را معلوم کند. </p> <p>پس منظور از نبودن تفاوت در خلق این شد که خدای عز و جل اجزای عالم خلقت را     <code class="page" rel="19,588"/> طوری آفریده که هر موجودی بتواند به آن هدف و غرضی که برای آن خلق شده برسد، و این از به مقصد رسیدن آن دیگری مانع نشود، و یا باعث فوت آن صفتی که برای رسیدنش به هدف نیازمند است نگردد. </p> <p><span class="phrase">خطاب در جمله <span class="aya" rel="67_3" data-words="6-7">ما تری</span> -نخواهی دید خطاب به شخص رسول خدا (ص) نیست، بلکه خطاب به هر کسی است که می‌تواند ببیند، و اگر کلمه <em>خلق</em> را به کلمه <em rel="fa_67_3_10-10" data-sentence="194:327">رحمان</em> اضافه کرد، و به نام مقدس رحمان نسبت داد، برای این است که اشاره کند به اینکه غایت و هدف از خلقت، رحمت عام او است، و اگر کلمه <em rel="fa_67_3_12-12" data-sentence="377:188">تفاوت</em> را نکره -بدون الف و لام-آورد، با در نظر گرفتن این که این نکره در سیاق نفی قرار دارد و نکره در سیاق نفی عمومیت را می‌رساند، در نتیجه معنا چنین می‌شود که: در سراسر جهان هیچ تفاوتی نمی‌بینی.</span> </p> <p> <span class="aya" rel="67_3" data-words="13-18">فارجع البصر هل تری من فطور</span> <span class="phrase">-کلمه <em rel="fa_67_3_18-18" data-sentence="6:31">فطور</em> به معنای اختلال و بی‌نظمی است.</span> و مراد از <em>ارجاع بصر</em> ، تکرار نظر است، و این کنایه است از اینکه اگر بخواهی یقین کنی که در سراسر خلقت تفاوتی نیست باید با دقت نظر کنی. </p> <p><code class="aya" rel="67_4"/> <span class="aya" rel="67_4" data-words="1-11">ثم ارجع البصر کرتین ینقلب إلیک البصر خاسئا و هو حسیر</span> <span class="phrase">کلمه <em rel="fa_67_4_8-8" data-sentence="5:206">خاسئ</em> اسم فاعل از ماده <em>خسا</em> است، و این ماده به معنای نارسایی در دید چشم، و یا به قول راغب<span class="footnote" rel="1" title="مفردات راغب ماده &lt;em&gt;خسا&lt;/em&gt; ">*</span> سرسری دیدن و گذشتن است.</span> راغب در معنای کلمه  <em>حاسر</em> گفته: این ماده به معنای خستگی در اثر تمام شدن نیرو است، به چنین کسی، هم حاسر می‌گویند و هم محسور، اما حاسر به این تصور که خود او خودش را خسته کرده، و اما محسور به این تصور که تمام شدن نیرو خسته‌اش کرده. و اینکه فرمود: <span class="aya" rel="67_4" data-words="5-11">ینقلب إلیک البصر خاسئا و هو حسیر</span> هم ممکن است به معنای حاسر باشد، و هم به معنای محسور<span class="footnote" rel="2" title="مفردات راغب، ماده &lt;em&gt;حسر&lt;/em&gt; ">*</span>. </p> <p>و <span class="phrase">کلمه <em rel="fa_67_4_4-4" data-sentence="5:344">کرتین</em> تثنیه کرة است که به معنای رجعت و برگشتن است، و اگر به صیغه تثنیه آورده صرفا برای این بوده که تکثیر و تکرار را برساند، و چنین معنا دهد که در خلقت آسمانها و زمین بنگر، آیا هیچ تفاوت و ناسازگاری در بین موجودات آن می‌بینی؟ و دوباره و سه باره و چند باره برگرد و نظر بیفکن، که اگر چنین کنی نظرت خسته می‌شود و از کار می‌افتد، و هیچ تفاوتی نخواهی دید.</span> </p> <p>پس در این دو آیه به این نکته اشاره شده که نظام جاری در عالم نظامی است واحد و     <code class="page" rel="19,589"/> متصل الاجزاء و مرتبط الأبعاض. </p> <h3> <span class="title" rel="67_1 67_2 67_3 67_4 67_5 67_6 67_7 67_8 67_9 67_10 67_11 67_12 67_13 67_14">اشاره به مراد از اینکه فرمود ستارگان را رجوم برای شیاطین قرار دادیم</span> </h3> <p> <code class="aya" rel="67_5"/> <span class="aya" rel="67_5" data-words="1-6">و لقد زینا السماء الدنیا بمصابیح...</span> <span class="phrase">کلمه <em rel="fa_67_5_6-6" data-sentence="5:142">مصابیح</em> جمع مصباح (چراغ) است، و اگر ستارگان را چراغ نامیده به خاطر نوری است که از آنها تلألؤ می‌کند، و ما قبلا-در سوره حم سجده-در این باره بحث کردیم.</span> </p> <p> <span class="aya" rel="67_5" data-words="7-10">و جعلناها رجوما للشیاطین</span> -یعنی ما ستارگان را که آسمان را با آنها زینت دادیم رجم‌هایی-تیرها-قرار دادیم، و با آنها شیاطینی را که به آسمان نزدیک می‌شوند تا خبرهای آسمانی را استراق سمع کنند، تیرباران می‌کنیم، هم چنان که در جای دیگر فرمود: <span class="aya" rel="15_18" data-words="1-7">إلا من استرق السمع فأتبعه شهاب مبین</span><span class="footnote" rel="1" title="مگر کسی که استراق سمع کند، که تیرهای شهاب دنبالش می‌کند سوره حجر، آیه ۱۸">*</span>، و نیز فرموده: <span class="aya" rel="37_10" data-words="1-7">إلا من خطف الخطفة فأتبعه شهاب ثاقب</span><span class="footnote" rel="2" title="مگر شیطانی که بخواهد چیزی برباید که شهاب فروزان دنبالش می‌کند سوره صافات، آیه ۱۰">*</span>. </p> <p>بعضی از مفسرین گفته‌اند جمله مورد بحث دلالت دارد بر اینکه مراد از کواکب که آسمان را زینت داده تمامی ستارگان آسمان است، چه ثوابت و سیارات، و چه شهاب‌ها، چون ثوابت و سیارات هر یک در جای خود، و در مدار خود قرار دارد، و نمی‌تواند منظور از رجوم باشد، و دو کلمه <em>کواکب</em> و <em>نجم</em> ، همانطور که بر ستارگان فعلی اطلاق می‌شود، بر شهابها نیز اطلاق می‌شود. </p> <p>بعضی<span class="footnote" rel="3" title="مجمع البیان، ج ۱۰، ص ۳۲۳">*</span> دیگر گفته‌اند: شهابها تکه‌هایی هستند که از کواکب جدا می‌شوند، و به وسیله آنها شیطانها رجم می‌شوند، و اما خود کواکب به هیچ وجه فرو نمی‌ریزند، مگر وقتی که خدا بخواهد همه را فانی سازد. این وجه با نظریه‌های علمی امروز موافق‌تر است، و اما اینکه رجم شیطانها به وسیله شهابها چه معنا دارد، قبلا مختصری در باره‌اش بحث کرده‌ایم. </p> <p> <span class="aya" rel="67_5" data-words="11-15">و أعتدنا لهم عذاب السعیر</span> -یعنی ما برای شیطانها که همانا اشرار از جنیان هستند عذاب دوزخ را تهیه کرده‌ایم که آتشی است مشتعل. </p> <p><code class="aya" rel="67_6"/> <span class="aya" rel="67_6" data-words="1-9">و للذین کفروا بربهم عذاب جهنم و بئس المصیر</span> بعد از آنکه پاره‌ای از نشانیهای ربوبیت خدای تعالی را ذکر کرد، به دنبالش تهدید کافران و منکران به ربوبیت او را آورد، و قرار این سوره بر همین منوال است که حجت‌ها را آمیخته با تهدید و انذار بیاورد. </p> <p>       <code class="page" rel="19,590"/> و مراد از <span class="aya" rel="67_6" data-words="2-3">للذین کفروا</span> عموم کسانی هستند که به ربوبیت خدا کافر باشند، چه وثنی‌های بت‌پرست، که به کلی ربوبیت خدا را برای عالم منکرند، و می‌گویند خدای تعالی تنها رب اربابهای ایشانست، و چه آنهایی که اصلا منکر ربوبیت هستند، و چه آنهایی که مثل یهود و نصاری بین خدا و پیامبرانش جدایی انداخته، یکی آن خدایی را قبول دارد که موسی را فرستاده، و آن دیگری خدایی را می‌پرستد که عیسی را فرستاده، و هر یک به خدا و پیغمبر دیگری کافر شدند. </p> <p>آیه شریفه در عین اینکه جنبه تداخل را دارد، چنان هم نیست که نسبت به ما قبل خود مربوط و متصل نباشد بلکه هم به آیه‌ <span class="aya" rel="67_2" data-words="1-13">الذی خلق الموت و الحیاة لیبلوکم أیکم أحسن عملا و هو العزیز الغفور</span> اتصال دارد (چون در آن سخن از مرگ و مغفرت رفته، و در این سخن از عذاب جهنم رفته است) و هم به آیه قبلیش اتصال دارد. چیزی که هست نسبت به آیه قبلیش جنبه تعمیم بعد از تخصیص را دارد، در آیه قبلی عذاب سعیر را در خصوص شیطانها ذکر می‌کرد، و در این آیه عذاب جهنم را شامل عموم کافران می‌داند. </p> <h3> <span class="title" rel="67_1 67_2 67_3 67_4 67_5 67_6 67_7 67_8 67_9 67_10 67_11 67_12 67_13 67_14">وصف جهنم و حکایت سؤال و جواب ملائکه موکل بر دوزخ با دوزخیان</span> </h3> <p> <code class="aya" rel="67_7"/><code class="aya" rel="67_8"/> <span class="aya" rel="67_7-8" data-words="1-13">إذا ألقوا فیها سمعوا لها شهیقا و هی تفور، تکاد تمیز من الغیظ</span> <span class="phrase">راغب می‌گوید: کلمه <em rel="fa_67_7_6-6" data-sentence="19:210">شهیق</em> به معنای طولانی شدن زفیر است، و <em>زفیر</em> به معنای رد نفس، و به عبارت دیگر <em>بازدم</em> است، البته بازدمی کشیده<span class="footnote" rel="1" title="مفردات راغب، ماده &lt;em&gt;شهق&lt;/em&gt; ">*</span>.</span> </p> <p>و <span class="phrase"><em>فوران</em> که مصدر فعل <em rel="fa_67_7_9-9" data-sentence="27:132">تفور</em> است، بنا به گفته صاحب مجمع البیان<span class="footnote" rel="2" title="مجمع البیان، ج ۱۰، ص ۳۲۴">*</span> به معنای ارتفاع جوشش است.</span> و <span class="phrase">کلمه <em rel="fa_67_8_2-2" data-sentence="5:59">تمیز</em> به معنای تقطع و تفرق است، و کلمه غیظ به معنای شدت خشم است.</span> </p> <p>و معنای آیه این است که: وقتی کفار در جهنم ریخته می‌شوند، صدای شهیقی از آن می‌شنوند، شهیقی که چون مغناطیس آنان را به داخل خود می‌کشاند، همانطور که با شهیق هوا داخل سینه کشیده می‌شود، در حالی که جهنم جوشان است، و ایشان را مانند نخودی که در دیک جوشان بالا و پائین می‌شود بالا و پائین می‌کند، به طوری که گویی از شدت غضب می‌خواهد متلاشی شود. </p> <p> <span class="aya" rel="67_8" data-words="5-14">کلما ألقی فیها فوج سألهم خزنتها أ لم یأتکم نذیر</span> <span class="phrase">هر دسته‌ای که داخل جهنم می‌شوند خازنان جهنم از ایشان می‌پرسند: مگر برای شما     <code class="page" rel="19,591"/> پیامبری نیامد، و شما را از چنین عذابی انذار نکرد؟ کلمه <em rel="fa_67_8_8-8" data-sentence="175:889">فوج</em> -به طوری که راغب<span class="footnote" rel="1" title="مفردات راغب، ماده &lt;em&gt;فوج&lt;/em&gt; ">*</span> می‌گوید-به معنای جماعتی است که به سرعت از جایی عبور کنند، و در این جمله اشاره است به اینکه کفار دسته دسته داخل دوزخ می‌شوند، هم چنان که آیه زیر هم به این معنا اشاره نموده، می‌فرماید: <span class="aya" rel="39_71" data-words="1-7">و سیق الذین کفروا إلی جهنم زمرا</span><span class="footnote" rel="2" title="کسانی که کافر شدند دسته دسته به سوی دوزخ سوق داده می‌شوند سوره زمر، آیه ۷۱">*</span>، و این به خاطر آن است که هر متبوعی با تابعین گمراه خود داخل می‌شوند، هم چنان که در آیه زیر فرموده: <span class="aya" rel="8_37" data-words="6-16">و یجعل الخبیث بعضه علی بعض فیرکمه جمیعا فیجعله فی جهنم</span><span class="footnote" rel="3" title="خبیث‌ها را روی هم قرار داده، جمع می‌کند، و در جهنم قرار می‌دهد سوره انفال، آیه ۳۷">*</span>، که در ذیل آیه‌ای از سوره انفال توضیح این معنا گذشت.</span> </p> <p><span class="phrase">کلمه <em rel="fa_67_8_10-10" data-sentence="5:775">خزنة</em> جمع خازن است، که به معنای نگهبان چیزی است که ذخیره‌اش کرده باشند، و منظور از خزنه ملائکه‌ای است که موکل بر آتشند، و انواع عذابهای جهنم را تدبیر می‌کنند و در باره همانها است که می‌فرماید: <span class="aya" rel="66_6" data-words="14-17">علیها ملائکة غلاظ شداد</span><span class="footnote" rel="4" title="آتشی که بر آن فرشتگانی موکلند که خیلی سخت‌گیر و خشن هستند سوره تحریم، آیه ۶">*</span>، و نیز می‌فرماید: <span class="aya" rel="74_27" data-words="1-5">و ما أدراک ما سقر</span>... <span class="aya" rel="74_30-31" data-words="1-10">علیها تسعة عشر، و ما جعلنا أصحاب النار إلا ملائکة</span><span class="footnote" rel="5" title="و تو نمی‌دانی دوزخ چیست؟ نوزده نفر (از فرشتگان عذاب) بر آن گمارده شده‌اند!ما کسی را به جز ملائکه صاحبان دوزخ نکردیم سوره مدثر، آیات ۲۷-۳۱">*</span>.</span> </p> <p>و معنای آیه این است که: هر دسته‌ای که در جهنم ریخته می‌شوند و یا به سوی آن سوق داده می‌شوند، ملائکه موکل بر دوزخ و نگهبانان آن از در توبیخ می‌پرسند: مگر برای شما نذیر، یعنی پیامبری که شما را از چنین عذابی بترساند نیامده؟ ! <code class="aya" rel="67_9"/> <span class="aya" rel="67_9" data-words="1-6">قالوا بلی قد جاءنا نذیر فکذبنا...</span> این جمله حکایت پاسخی است که دوزخیان به فرشتگان خازن دوزخ می‌دهند، و در آن اعتراف می‌کنند به اینکه نذیر برایشان آمد، و از آتش دوزخ انذارشان کرد، ولی تکذیبش کردند و افترا به او بستند. </p> <p> <span class="aya" rel="67_9" data-words="7-13">و قلنا ما نزل الله من شیء</span> -این جمله بیان تکذیب ایشان است، و همچنین جمله <span class="aya" rel="67_9" data-words="14-19">إن أنتم إلا فی ضلال کبیر</span>. </p> <p>ولی بعضی<span class="footnote" rel="6" title="مجمع البیان، ج ۱۰، ص ۳۲۴">*</span> گفته‌اند: جمله دومی کلام فرشتگان نامبرده است، که به دوزخیان-بعد             <code class="page" rel="19,592"/> از آنکه اعتراف کردند-می‌گویند: شما در ضلالتی روشن بوده‌اید. ولی این احتمال و همچنین احتمال دیگری که بعضی<span class="footnote" rel="1" title="تفسیر ابی سعود، ج ۶، ص ۵">*</span> داده‌اند که: جمله مذکور کلام ملائکه نامبرده از زبان پیامبران آن کفار باشد، از سیاق آیه بعید است. <code class="aya" rel="67_10"/> </p><h3> <span class="title" rel="67_10"><span class="phrase">موارد استعمال <em rel="fa_67_10_5-5" data-sentence="14:120">سمع</em> و وجه اینکه دوزخیان در جواب فرشتگان گفتند: <span class="aya" rel="67_10" data-words="3-7">لو کنا نسمع أو نعقل...</span></span> </span> </h3> <p> <span class="aya" rel="67_10" data-words="1-12">و قالوا لو کنا نسمع أو نعقل ما کنا فی أصحاب السعیر</span> <span class="phrase">کلمه <em rel="fa_67_10_5-5" data-sentence="5:522">سمع</em> گاهی در معنای شنیدن صدا و سخن اطلاق می‌شود، و گاهی در غرضی که عقلا از شنیدن سخن دارند، و غرض عقلا از شنیدن سخن این است که به مقتضای آن ملتزم شوند، اگر مقتضای آن این است که کاری را انجام دهند یا ترک کنند انجام داده و یا ترک کنند، و اما ماده <em rel="fa_67_10_7-7" data-sentence="299:269">عقل</em> بیشتر در نیروی تشخیص خیر از شر و نافع از مضر استعمال می‌شود، البته گاهی هم در غایت و غرض از این تشخیص به کار می‌رود، و غرض از تشخیص خیر و شر این است که آدمی به مقتضای آن عمل کند، و به آن ملتزم و معتقد باشد، در مقام به دست آوردن خیر و نافع برآید، و شر و مضر را ترک کند.</span> آیه شریفه زیر، عقل و سمع را در غرض از عقل و سمع استعمال کرده، می‌فرماید: <span class="aya" rel="7_179" data-words="10-31">لهم قلوب لا یفقهون بها و لهم أعین لا یبصرون بها و لهم آذان لا یسمعون بها أولئک کالأنعام بل هم أضل</span><span class="footnote" rel="2" title="دل و عقل دارند، ولی با آن نمی‌فهمند، و چشم دارند با آن نمی‌بینند و گوش دارند با آن نمی‌شنوند، آنان چون چارپایان و بلکه گمراه‌تر از آنهایند سوره اعراف، آیه ۱۷۹">*</span>، چون معنای این کلام این است که با این وسائل درک، مطالب را درک می‌کنند، ولی به مقتضای آن ملتزم نیستند، و عمل نمی‌کنند. </p> <p>و <span class="phrase">چون بیشتر مردم تنها از نیروی سمع استفاده می‌کنند، نه از نیروی عقل، چون از درک دقائق امور و ادراک حقیقت آن و راه‌یابی به مصالح و مفاسد واقعی عاجزند، و از نیروی عقل تنها خواص از مردم بهره‌مند می‌شوند، لذا در آیه اول کلمه <em rel="fa_67_10_5-5" data-sentence="219:32">نسمع</em> را و سپس <em rel="fa_67_10_7-7" data-sentence="284:9">نعقل</em> را آورد.</span> </p> <p> <span class="aya" rel="67_10" data-words="3-7">لو کنا نسمع أو نعقل</span> <span class="phrase">-منظور از <em rel="fa_67_10_5-5" data-sentence="10:244">سمع</em> ، استجابت دعوت رسولان، و التزام به مقتضای سخن ایشان است، که خیرخواهان امینند، و منظور از <em rel="fa_67_10_7-7" data-sentence="154:142">عقل</em> ، التزام به مقتضای دعوت به حق ایشان است، تا آن را تعقل کنند و با راهنمایی عقل بفهمند که دعوت ایشان حق است، و باید انسان در برابر حق خاضع شود.</span> </p> <p>و معنای آیه این است که: دوزخیان در پاسخ فرشتگان می‌گویند: اگر ما در دنیا رسولان را در نصایح و مواعظشان اطاعت کرده بودیم، و یا حجت حق آنان را تعقل می‌کردیم،     <code class="page" rel="19,593"/> امروز در زمره اهل جهنم نبودیم، و همانند ایشان در آتش جاودانه، معذب نمی‌شدیم. </p> <p>بعضی<span class="footnote" rel="1" title="تفسیر کشاف، ج ۴، ص ۵۷۹">*</span> از مفسرین گفته‌اند: اگر در آیه، هم سمع را آورد و هم عقل را، برای این بود که تکالیف دینی دائر مدار ادله سمعی و عقلی است. </p> <p><code class="aya" rel="67_11"/> <span class="aya" rel="67_11" data-words="1-5">فاعترفوا بذنبهم فسحقا لأصحاب السعیر</span> جمله قبلی را از روی ندامت گفتند، ندامت از اینکه چرا در برابر خدای تعالی کوتاهی نموده‌ و خیری را که خدا برایشان در نظر گرفته بود از دست دادند و در این جمله اعتراف می‌کنند به اینکه آنچه کرده‌اند اثرش همین است که امروز داخل آتش شوند، و جا داشت که آن طور عمل نکنند، و آن گناه و ذنبی که به آن اعتراف می‌کنند همین است. </p> <p>و <span class="phrase">اگر کلمه <em rel="fa_67_11_2-2" data-sentence="9:388">ذنب</em> را مفرد آورد، از این بابت است که منظور از آن معنای مصدری است، هر چند که در اصل مصدر است و کلمه <em rel="fa_67_11_3-3" data-sentence="158:280">سحق</em> در جمله <span class="aya" rel="67_11" data-words="3-5">فسحقا لأصحاب السعیر</span>  -به طوری که راغب<span class="footnote" rel="2" title="مفردات راغب، ماده &lt;em&gt;سحق&lt;/em&gt; ">*</span> گفته-به معنای آن است که چیزی را با دست تکه تکه و خرد کنی، و این جمله نفرینی است به آنان.</span> </p> <p><code class="aya" rel="67_12"/> <span class="aya" rel="67_12" data-words="1-10">إن الذین یخشون ربهم بالغیب لهم مغفرة و أجر کبیر</span> بعد از آنکه حال کفار و جزایی که در برابر کفر دارند بیان کرد، در مقابل آن حال مؤمنین به غیب را بیان کرد تا تقسیم را تمام کرده باشد، و از اوصاف مؤمنین خصوص خشیت و ترس از خدا را آورد، چون مقام، مقام انذار و وعید بود، و اگر خشیت آنان را خشیت به غیب خواند، برای این است که آن عذابی که به آن ایمان آورده‌اند و از آن می‌ترسند عذابی است در پرده غیب، نه عذابی که امروز با حواس خود آن را احساس کنند. </p> <h3> <span class="title" rel="67_1 67_2 67_3 67_4 67_5 67_6 67_7 67_8 67_9 67_10 67_11 67_12 67_13 67_14">جواب به شبهه‌ای در باره معاد، با بیان علم فراگیر و احاطه مطلق خداوند بر اعمال و احوال موجودات</span> </h3> <p> <code class="aya" rel="67_13"/> <span class="aya" rel="67_13" data-words="1-10">و أسروا قولکم أو اجهروا به إنه علیم بذات الصدور</span> در این جمله شبهه‌ای را که ممکن بود در دلها خلجان کند برطرف نموده و آن شبهه به غیر از استبعاد، اساسی ندارد. توضیح اینکه: بعد از آنکه رشته سخن به بیان ربوبیت برای تمامی موجودات کشیده شد، و معلوم شد که همین معنا مستلزم بعث قیامت برای کیفر و پاداش است، و نیز بعد از آنکه سخن از ملک مطلق و قدرت مطلقه خدا و خلقت و تدبیر او به میان آمد، و سخنی از آگاهی خدا و احاطه به احوال و اعمال موجودات نرفت، با اینکه مساله بعث و جزا بدون علم خدا تصور ندارد، لذا جا داشت کسی توهم کند که اعمال موجودات با کثرت بیرون از شماری که دارد چگونه برای خدا ممکن است همه آنها را ضبط کند،     <code class="page" rel="19,594"/> مخصوصا نیات درونی انسانها که راهی برای به دست آوردن آن نیست، چگونه به حساب می‌آید؟ و این توهم ناشی از این است که انسان هر چیزی را با وضع خودش مقایسه می‌کند، و با سنگ و ترازوی خودش می‌سنجد، و چون خودش قادر به چنین آمارگیری و ضبط گسترده‌ای نیست، تا چه رسد به ضبط نیات درونی که اعمال قلب و پنهان در زوایای دل است، لذا از خود می‌پرسد خدا چطور این‌ها را ضبط می‌کند؟ !. </p> <p>آیه شریفه این شبهه را دفع نموده، می‌فرماید: سخن چه آهسته باشد و چه با صوت بلند، نسبت به خدای تعالی یکسان است، چون او دانای به نیات است. سیاق آیه شهادت می‌دهد به اینکه منظور از این یکسانی، یکسانی همه اعمال ظاهری و پنهانی نسبت به خدای تعالی است چه سخنان و چه اعمال دیگر نه تنها سخنان آهسته و بلند. و اگر آن را در خصوص سخنان ذکر کرد از این جهت بود که معنای پنهان و آشکار در سخنان روشن‌تر بود،  (یک عمل را اگر بخواهیم پنهانی انجام دهیم باید مکانی خلوت پیدا کنیم، و به زحمت بیفتیم، لیکن یک سخن را به آسانی می‌توان پنهان و آشکار کرد، و بیش از این هزینه‌ای ندارد که آن را با صدای بلند و یا آهسته و بیخ گوش طرف بگوید). </p> <p><code class="aya" rel="67_14"/> <span class="aya" rel="67_14" data-words="1-9">أ لا یعلم من خلق و هو اللطیف الخبیر</span> استفهامی است انکاری، که حجتی را بر علم خدا به اعمال ظاهری و باطنی، و سری و علنی خلق در بر دارد. بیان آن حجت این است که اعمال خلق-که یکی از آنها اعمال اختیاری خود او است-، هر چند که نسبتی به خود او دارد، و لیکن در حقیقت این خدای سبحان است که آن عمل را اراده و از طریق اختیار بنده‌اش و اقتضای سایر اسباب ایجاد می‌کند، پس در حقیقت خالق آن اعمال هم خدا است، چون او است که صاحب عمل را آفریده، و صاحب عمل با همه آثار و اعمالش و روابطی که بین او و بین آثارش موجود است، و او را به آثارش می‌رساند و آثارش را از او ظاهر می‌کند، همه و همه مخلوق خدایند، <span class="aya" rel="39_62" data-words="1-10">الله خالق کل شیء و هو علی کل شیء وکیل</span><span class="footnote" rel="1" title="خدا آفریننده هر چیز است و هر چیزی به او تکیه دارد سوره زمر، آیه ۶۲">*</span>، <span class="aya" rel="87_2-3" data-words="1-7">الذی خلق فسوی، و الذی قدر فهدی</span><span class="footnote" rel="2" title="خدای تعالی کسی است که آفرید، و تمام عیار آفرید، و مقدر و سپس هدایت کرد سوره اعلی، آیه ۲ و ۳">*</span>، پس خدای سبحان محیط به خلایق است، هم به عین و جسم آنها، و هم به آثار و اعمالشان، چه ظاهرش و چه باطنش، چه اینکه پنهان بدارند، و چه آشکار کنند، و چگونه تصور دارد که محیط باشد ولی آگاه نباشد؟ !     <code class="page" rel="19,595"/> در ضمن در این آیه اشاره‌ای است به اینکه خلقت خدا تنها شامل جرم موجودات نیست، بلکه آثار و اعمال آنها هم مخلوق او است، برای اینکه در این آیه برای اثبات علم خدا به آثار و احوال و اعمال یک مخلوق استدلال کرده است به اینکه به خود آن مخلوق علم دارد، و اگر آثار و احوال و اعمال یک موجود از وجود خود آن موجود خارج بود، این استدلال تمام نبود. </p> <p>علاوه بر این، احوال و اعمال یک موجود از مقتضیات خود آن موجود است،  (و معنای فلان موجود همین است که دارای فلان احوال و اعمال باشد، و گر نه موجودی دیگر می‌بود) و بنا بر این، وقتی خود موجود منسوب به خداست، قهرا احوال و اعمالش هم منسوب به اوست. </p> <p> <span class="aya" rel="67_14" data-words="6-9">و هو اللطیف الخبیر</span> -یعنی خدای تعالی در باطن اشیا هم نفوذ دارد،  (حتی از نور هم لطیف‌تر است)، و به جزئیات وجود اشیا و آثارش آگاه است، جمله مورد بحث جمله‌ای است حالیه که مطالب قبل خود را تعلیل می‌کند و دو اسم لطیف و خبیر از اسمای حسنای خدا است، که در آخر آیه آمده، تا مضمون آن را تاکید کند. </p> <h3>بحث روایتی‌ <span class="title" rel="67_2"> (روایاتی در ذیل جمله: <span class="aya" rel="67_2" data-words="6-9">لیبلوکم أیکم أحسن عملا</span> و در ذیل برخی دیگر از آیات گذشته) </span> </h3> <p> در کافی به سند خود از سفیان بن عیینه از امام صادق (ع) روایت کرده که در ذیل آیه‌ <span class="aya" rel="67_2" data-words="6-9">لیبلوکم أیکم أحسن عملا</span> فرموده منظور این نیست که معلوم کند کدامیک بیشتر عمل می‌کنید، بلکه منظور این است که معلوم کند عمل شما کدامش صواب‌تر و درست‌تر است، و درستی عمل به خشیت از خدا و نیت صادقه است،  (خلاصه منظور مقدار نیست بلکه کیفیت است). </p> <p>آن گاه فرمود: و مهم هم همان کیفیت است، انجام خود عمل خیلی دشوار نیست، این دشوار است که انسان آن را خالص انجام دهد، و هم چنان خالص باقیش بدارد، و آگاه باشید که عمل خالص آن عملی است که نخواهی مردم تو را در برابر آن بستایند، و جز خدا کسی را منظور نداشته باشی. آری نیت مهم‌تر از عمل است، آگاه و هوشیار باشید که ارزش عمل به همان نیت است. و در پایان این آیه را تلاوت کردند: <span class="aya" rel="17_84" data-words="2-5">کل یعمل علی شاکلته</span> یعنی هر کسی بر نیت خود عمل می‌کند<span class="footnote" rel="1" title="اصول کافی، ج ۲، ص ۱۳، ح ۴">*</span>. </p> <p>و در مجمع البیان آمده که ابو قتاده گفت: من از رسول خدا (ص) از جمله‌ <span class="aya" rel="67_2" data-words="7-9">أیکم أحسن عملا</span> پرسیدم، که منظور از آن چیست؟ فرمود: منظور این است   <code class="page" rel="19,596"/> که کدام یک از شما عقل بهتری دارید. آن گاه فرمود: عقل آن کس از شما کاملتر است که خوفش از خدا بیشتر باشد، و بهتر در اوامر و نواهی او نظر کند، هر چند که عمل مستحبی او کمتر باشد.<span class="footnote" rel="1" title="مجمع البیان، ج ۱۰، ص ۳۲۲">*</span> و نیز در همان کتاب از ابن عمر نقل کرده که گفت: رسول خدا (ص) آیه‌ <span class="aya" rel="67_1" data-words="1-4">تبارک الذی بیده الملک</span>... <span class="aya" rel="67_2" data-words="7-9">أیکم أحسن عملا</span> را تلاوت کرد، و در معنای جمله آخر فرمود: یعنی کدامتان از حرامهای خدا بیشتر می‌پرهیزد، و واجبات خدا را سریع‌تر انجام می‌دهد<span class="footnote" rel="2" title="مجمع البیان، ج ۱۰، ص ۳۲۲">*</span>. </p> <p>و در تفسیر قمی در ذیل آیه شریفه‌ <span class="aya" rel="67_3" data-words="1-5">الذی خلق سبع سماوات طباقا</span> آمده که یعنی روی هم قرار گرفته‌اند<span class="footnote" rel="3" title="تفسیر قمی، ج ۲، ص ۳۷۸">*</span>. </p> <p>و <span class="phrase">در همان کتاب در باره جمله <em rel="fa_67_3_11-12" data-sentence="26:91">من تفاوت</em> فرموده: یعنی از فساد<span class="footnote" rel="4" title="تفسیر قمی، ج ۲، ص ۳۷۸">*</span>.</span> </p> <p>و نیز در همان کتاب در ذیل جمله‌ <span class="aya" rel="67_4" data-words="1-3">ثم ارجع البصر</span> آمده که: در ملکوت آسمانها و زمین نظر بیفکن<span class="footnote" rel="5" title="تفسیر قمی، ج ۲، ص ۳۷۸">*</span>. </p> <p>و <span class="phrase">در همان کتاب در باره جمله <em rel="fa_67_5_6-6" data-sentence="26:95">بمصابیح</em> آمده که: یعنی به ستارگان<span class="footnote" rel="6" title="تفسیر قمی، ج ۲، ص ۳۷۸">*</span>.</span> </p> <p>و در همان کتاب در باره جمله‌ <span class="aya" rel="67_7" data-words="4-6">سمعوا لها شهیقا</span> آمده: یعنی صدای افتادن در آتش را می‌شنوند<span class="footnote" rel="7" title="تفسیر قمی، ج ۲، ص ۳۷۸">*</span>. </p> <p>و در همان کتاب در رابطه با جمله‌ <span class="aya" rel="67_8" data-words="1-4">تکاد تمیز من الغیظ</span> آمده: یعنی غیظ بر دشمنان خدا<span class="footnote" rel="8" title="تفسیر قمی، ج ۲، ص ۳۷۸">*</span>. </p> <p>و در همان کتاب در باره جمله‌ <span class="aya" rel="67_10" data-words="1-12">و قالوا لو کنا نسمع أو نعقل ما کنا فی أصحاب السعیر</span> آمده که فرمود: منظور این نیست که گوشها نشنیدند، و فهم‌ها درک نکردند، نه، هم شنیدند و هم درک کردند، ولی اطاعت نکردند و نپذیرفتند، دلیل بر اینکه هم شنیدند و هم فهمیدند این است که می‌فرماید: <span class="aya" rel="67_11" data-words="1-5">فاعترفوا بذنبهم فسحقا لأصحاب السعیر</span><span class="footnote" rel="9" title="تفسیر قمی، ج ۲، ص ۳۷۸">*</span>. </p> <p>مؤلف: معنی این آیه دلالت دارد بر اینکه منظور از نشنیدن و تعقل نکردن همان اطاعت نکردن و نپذیرفتن بعد از شنیدن و فهمیدن است، و خدای تعالی همین جمله اگر می‌شنیدیم و می‌فهمیدیم را اعتراف به گناه خواند، و معلوم است که وقتی عملی گناه می‌شود که فاعلش به بدی آن عمل علم داشته باشد، یا علم سمعی یعنی دلیل نقلی، و یا علم عقلی یعنی دلیل عقلی. </p> 
