<h3 class="ayas">سوره الواقعة آیه‌های ۵۷ تا ۹۶</h3><code class="section" rel="56_57-96"/><h3>ترجمه آیات</h3> <p> <span class="trans" rel="56_57">ما شما را آفریده‌ایم، پس چرا تصدیق نمی‌کنید.  «۵۷» </span><span class="trans" rel="56_58">به من خبر دهید آیا نطفه‌ای که در رحمها می‌ریزید.  «۵۸» </span><span class="trans" rel="56_59">آیا شما آن را می‌آفرینید و یا ما خالق آنیم؟.  «۵۹» </span><span class="trans" rel="56_60">این ماییم که مرگ را بین شما مقرر کرده‌ایم، و کسی نیست که از تقدیر ما سبقت بگیرد.  «۶۰» </span><span class="trans" rel="56_61">ما بر این اساس مقدر کرده‌ایم که جماعتی مثل شما جایگزین شما شوند، و شما را به خلقتی دیگر که از آن خبر ندارید ایجاد کنیم.  «۶۱» </span><span class="trans" rel="56_62">و شما با اینکه نشاه نخستین را دیدید، چرا متذکر نمی‌شوید؟ !.  «۶۲» </span><span class="trans" rel="56_63">آیا هیچ در باره آنچه کشت می‌کنید اندیشیده‌اید؟.  «۶۳» </span><span class="trans" rel="56_64">آیا شما آن را می‌رویانید، و یا رویاننده‌اش ماییم؟.  «۶۴» </span><span class="trans" rel="56_65">و اگر بخواهیم می‌توانیم آن را بوته خشکی کنیم، و شما از شدت حادثه تعجب کنید.  «۶۵» </span><span class="trans" rel="56_66"> (و به یکدیگر بگویید) در خسارت سنگینی قرار گرفتیم.  «۶۶» </span><span class="trans" rel="56_67">بلکه به کلی از رزق محروم شدیم.  «۶۷» </span><span class="trans" rel="56_68">آیا در باره این آب (تصفیه شده و شیرین آسمانی) که می‌نوشید اندیشیده‌اید؟.  «۶۸» </span><span class="trans" rel="56_69">شما آن را از تصفیه خانه ابر نازل کردید، و یا نازل‌کننده‌اش ماییم؟.  «۶۹» </span><span class="trans" rel="56_70">و اگر می‌خواستیم (مانند قبل از تصفیه و همانند آب دریاها) تلخ و شورش می‌کردیم، پس چرا هنوز هم شکر نمی‌گزارید.  «۷۰» </span><span class="trans" rel="56_71">آیا در باره آتشی که می‌افروزید فکر کرده‌اید؟.  «۷۱» </span><span class="trans" rel="56_72">آیا درختش را که بعدا هیزم شد شما ایجاد کردید، و یا پدید آورنده‌اش ما بودیم؟.  «۷۲» </span><span class="trans" rel="56_73">ما آن را مایه تذکر و وسیله زندگی شما مردم تهی‌دست بی‌کس قرار دادیم.  «۷۳» </span><span class="trans" rel="56_74">پس به نام پروردگار عظیمت تسبیح کن.  «۷۴» </span><span class="trans" rel="56_75">مطلب آن قدر روشن است که حاجت نیست به اینکه به سقوط ستارگان سوگند یاد کنیم.  «۷۵» </span><span class="trans" rel="56_76"> (ولی یاد می‌کنیم) و این سوگند اگر بدانید بسیار عظیم است.  «۷۶» </span><span class="trans" rel="56_77">که این قرآنی است ارجمند. <code class="page" rel="19,226"/> «۷۷» </span><span class="trans" rel="56_78"> (که قبلا) در کتابی پنهان از بشر بود.  «۷۸» </span><span class="trans" rel="56_79">که جز پاکان کسی از آن آگاه نیست.  «۷۹» </span><span class="trans" rel="56_80">تنزیلی از ناحیه رب العالمین است.  «۸۰» </span><span class="trans" rel="56_81">آیا هنوز هم به این امر مهم بی‌اعتنایی و سهل‌انگاری می‌کنید؟.  «۸۱» </span><span class="trans" rel="56_82">و بهره خود را در تکذیب آن قرار می‌دهید.  «۸۲» </span><span class="trans" rel="56_83">پس چرا وقتی جان یکی از شما به حلقوم می‌رسد (توانایی بازگرداندن آن را ندارید؟).  «۸۳» </span><span class="trans" rel="56_84">و در آن هنگام همه تماشا می‌کنید که او دارد از دستتان می‌رود (و کاری از دستتان ساخته نیست).  «۸۴» </span><span class="trans" rel="56_85">در حالی که ما از شما به او نزدیک‌تریم، ولی شما نمی‌بینید.  «۸۵» </span><span class="trans" rel="56_86">پس چرا اگر روز جزایی ندارید.  «۸۶» </span><span class="trans" rel="56_87">جان او را بر نمی‌گردانید اگر راست می‌گویید؟.  «۸۷» </span><span class="trans" rel="56_88"> (پس بدانید که روز جزایی دارید، و شما مردم در آن روز هم سه طایفه هستید. مقربین و اصحاب یمین و مکذبین)، اگر آنکه جانش به حلقوم رسیده از مقربین باشد.  «۸۸» </span><span class="trans" rel="56_89">راحتی و رزق و جنت نعیم دارد.  «۸۹» </span><span class="trans" rel="56_90">و اما اگر از اصحاب یمین باشد.  «۹۰» </span><span class="trans" rel="56_91">ای پیامبر!در آن روز به تو سلام خواهد کرد.  «۹۱» </span><span class="trans" rel="56_92">و اما اگر از تکذیب‌گران و گمراهان باشد.  «۹۲» </span><span class="trans" rel="56_93">پذیرایی وی از آب جوشان.  «۹۳» </span><span class="trans" rel="56_94">و حرارت آتش خواهد بود.  «۹۴» </span><span class="trans" rel="56_95">به درستی که این همان حق الیقین است.  «۹۵» </span><span class="trans" rel="56_96">پس به نام پروردگار عظیمت تسبیح گوی.  «۹۶» </span></p>                                                                           <h3>بیان آیات</h3> <p> بعد از آنکه رشته کلام خدای سبحان منتهی شد به بیان عاقبت امر طوایف سه‌گانه، که آخرین ایشان اصحاب شمال بود، و فرمود: عاملی که ایشان را به چنین سرنوشتی سوق داد یکی شکستن عهدی بود که در ازل سپرده بودند که به مراسم عبودیت قیام کنند، و دیگری تکذیب بعث و جزا بود، و نیز بعد از آنکه رسول گرامی خود را دستور داد به اینکه گفتار آنان را<code class="page" rel="19,227"/> با تقریر بعث و جزا و بیان کیفرها و پاداشهای قیامت رد کند، اینک در این آیات ایشان را بر سر اینکه معاد و جزا را انکار کردند توبیخ می‌کند، به اینکه آورنده خبر بعث و جزا خدا است، که آفریدگار ایشان و مدبر امر ایشان و کسی است که مرگ و ایجاد بعد از مرگ را برایشان مقدر کرده، او می‌داند که از آغاز خلقتشان تا منتها الیه امرشان چه حوادثی بر آنان جریان می‌یابد، و نیز توبیخ می‌کند به اینکه آن کتابی که ایشان را از معاد خبر می‌دهد قرآن کریم است، که از بازیچه دست شیطانها شدن و اولیای گمراه آنان مصون است. </p> <p>سپس دوباره بر سر سخن شده حال طوایف سه‌گانه را یک بار دیگر بیان می‌کند، و خاطر نشان می‌سازد که اختلاف احوالی که این طوایف دارند، از روز مرگشان شروع می‌شود. </p> <p>و در اینجا سوره خاتمه می‌یابد. </p> <h3> <span class="title" rel="56_57">بیان جهت اینکه لازمه اعتقاد به آفریدگان تصدیق قیامت و معاد است‌ <span class="aya" rel="56_57" data-words="1-5">نحن خلقناکم فلو لا تصدقون</span> </span> </h3> <p> <span class="aya" rel="56_57" data-words="1-5">نحن خلقناکم فلو لا تصدقون</span> سیاق این آیه سیاق گفتگو در باره قیامت و جزا است، در زمینه‌ای سخن می‌گوید که مشرکین قیامت و جزا را انکار و تکذیب کرده بودند، و در چنین زمینه‌ای جمله‌ <span class="aya" rel="56_57" data-words="3-5">فلو لا تصدقون</span> تحریک و تشویق به تصدیق مساله معاد و ترک تکذیب آن است، و به طوری که از حرف <em>فاء</em> که بر سر جمله مذکور درآمده استفاده می‌شود جمله قبلی تعلیل این جمله است، و خلاصه می‌فهماند اینکه شما را تشویق می‌کنیم به تصدیق معاد، و دست برداشتن از تکذیب و انکار آن، علتش این است که آخر ما خالق شما هستیم،  (ما شما را آفریده‌ایم، پس چرا گفته ما را در باره معاد تصدیق نمی‌کنید؟). </p> <p>خواهید گفت: به چه جهت خلقت خدا ایجاب می‌کند که مردم جزا و آمدن قیامت و وجود معاد را تصدیق کنند؟ جواب می‌گوییم به دو جهت: اول اینکه: وقتی خدای تعالی پدید آورنده انسانها از هیچ و پوچ باشد او می‌تواند برای بار دوم هم ایشان را خلق کند، هم چنان که در جای دیگر همین مطلب را آورده می‌فرماید: <span class="aya" rel="36_78-79" data-words="8-25">قال من یحی العظام و هی رمیم، قل یحییها الذی أنشأها أول مرة و هو بکل خلق علیم</span><span class="footnote" rel="1" title="آن منکر معاد پرسید: چه کسی این استخوانهای پوسیده را زنده می‌کند؟ بگو: همان کسی زنده می‌کند که برای اولین بار و بدون سابقه و الگو آنها را بیافرید، و او به هر خلقی دانا است سوره یس، آیه ۷۸ و ۷۹">*</span>. </p> <p>جهت دوم اینکه: وقتی پدید آورنده مردم و مدبر امورشان و کسی که خصوصیات و امرشان را او تقدیر و اندازه‌گیری می‌کند خدای تعالی است، پس او به آنچه با آنها می‌کند و   <code class="page" rel="19,228"/> حوادثی که برایشان پیش می‌آورد داناتر است، و چون داناتر است وقتی به ایشان خبر می‌دهد که به زودی مبعوثشان می‌کند، و بعد از مردن بار دیگر زنده‌شان نموده جزای اعمالشان را چه خیر و چه شر می‌دهد، دیگر چاره‌ای جز تصدیقش ندارند، پس هیچ عذری برای تکذیب کنندگان خبرهایی که او در کتابش داده باقی نمی‌ماند، و یکی از آن خبرها بعث و جزا است، هم چنان که خودش فرمود: <span class="aya" rel="67_14" data-words="1-9">أ لا یعلم من خلق و هو اللطیف الخبیر</span><span class="footnote" rel="1" title="آیا کسی که آفریده و با اینکه این آفریننده لطیف و با خبر است نمی‌داند؟ سوره ملک، آیه ۱۴">*</span> و نیز فرموده: <span class="aya" rel="21_104" data-words="7-16">کما بدأنا أول خلق نعیده وعدا علینا إنا کنا فاعلین</span><span class="footnote" rel="2" title="همانطور که ما انسان را برای اولین بار خلق کردیم، او را دوباره اعاده می‌دهیم، این وعده‌ای است که وفای به آن را بر خود واجب کرده‌ایم، و ما هر چه گفته‌ایم کرده‌ایم سوره انبیاء، آیه ۱۰۴">*</span>. </p> <p>پس حاصل مفاد آیه این شد که: ما شما را خلق کرده‌ایم، و می‌دانیم که با شما چه می‌کنیم، و به زودی آنچه بنا داریم در باره شما انجام خواهیم داد، و اینک به شما خبر می‌دهیم که به زودی زنده‌تان می‌کنیم، و در برابر آنچه می‌کردید جزایتان خواهیم داد، با این حال چرا خبرهایی را که در کتاب نازل بر شما به شما می‌دهیم تصدیق نمی‌کنید؟ در این آیه و آیات بعدیش التفاتی از غیبت به خطاب بکار رفته، چون قبلا مردم غایب فرض شده بودند، می‌فرمود: <span class="aya" rel="56_56" data-words="1-4">هذا نزلهم یوم الدین</span> -این پذیرایی از ایشان است در روز جزا ، ولی در ابتدای آیات مورد بحث مردم مخاطب قرار گرفته‌اند، روی سخن به ایشان کرده می‌فرماید: <span class="aya" rel="56_57" data-words="1-2">نحن خلقناکم</span>، و این دگرگون کردن سیاق برای این بوده که در آیات مورد بحث بنای توبیخ آنان را داشته، و در توبیخ، خطاب مؤکدتر از غیبت است، و گفتن اینکه شما چنین و چنانید مؤثرتر از گفتن ایشان چنین و چنانند می‌باشد. </p> <p><code class="aya" rel="56_58"/> <span class="aya" rel="56_58" data-words="1-4">أ فرأیتم ما تمنون</span> <span class="phrase">کلمه <em rel="fa_56_58_3-3" data-sentence="5:514">تمنون</em> مضارع جمع حاضر از مصدر امناء است، و <em>امناء</em> به معنای ریختن نطفه است، که منظور از آن در اینجا ریختن در رحم زنان است، و معنای آیه این است که: به من خبر دهید در خلقت انسانها شما پدران و مادران غیر از ریختن نطفه چه نقشی دارید؟ <code class="aya" rel="56_59"/> <span class="aya" rel="56_59" data-words="1-6">أ أنتم تخلقونه أم نحن الخالقون</span> آیا شما آن نطفه را به صورت انسانی مثل خود در می‌آورید، یا خالق آن ماییم و تبدیلش به صورت بشر به دست ما صورت می‌گیرد؟     <code class="page" rel="19,229"/></span> </p><h3> <span class="title" rel="56_57 56_58 56_59 56_60 56_61 56_62 56_63 56_64 56_65 56_66 56_67 56_68 56_69 56_70 56_71 56_72 56_73 56_74 56_75 56_76 56_77 56_78 56_79 56_80 56_81 56_82 56_83 56_84 56_85 56_86 56_87 56_88 56_89 56_90 56_91 56_92 56_93 56_94 56_95 56_96">مرگ تقدیر شده است و ناشی از غلبه اسباب زوال بر قدرت و اراده خداوند نیست</span> </h3> <p> <code class="aya" rel="56_60"/> <span class="aya" rel="56_60" data-words="1-8">نحن قدرنا بینکم الموت و ما نحن بمسبوقین</span> آری<span class="footnote" rel="1" title="در اینجا این سؤال پیش می‌آید که: چرا به جای اینکه در پاسخ از آن سؤال بفرماید: ما نطفه را انسان می‌کنیم، فرمود ما مرگ را در بین شما مقدر کرده‌ایم، و هیچ چیز ما را مغلوب نمی‌کند؟ در پاسخ می‌گوییم: از آنجایی که بعد از شنیدن پاسخ مذکور به ذهن می‌رسید که وقتی خلقت به دست خدا است، پس باید این خلقت هم چنان باقی بماند، و دستخوش مرگ و میر نگردد، و اگر می‌گردد لا بد عوامل مرگ بر اراده خدا چیره و غالبند، لذا برای رفع این توهم فرمود: مرگ را هم خود ما در بین شما قرار داده‌ایم">*</span> تدبیر امور خلق به جمیع شؤون و خصوصیاتش از لوازم خلقت و افاضه وجود است، وقتی خدای تعالی به انسان هستی می‌دهد، هستی محدود می‌دهد، از همان اولین لحظه تکوینش تا آخرین لحظه زندگی دنیائیش، و تمامی خصوصیاتی که در طول این مدت به خود می‌گیرد و رها می‌کند، همه از لوازم آن محدودیت است، و جز و آن حد است و به تقدیر و اندازه‌گیری و تحدید خالق عز و جلش است، که یکی از آن خصوصیات هم مرگ او است، پس مرگ انسان مانند حیاتش به تقدیری از خدا است، نه اینکه خدا نتوانسته انسان را برای همیشه آفریده باشد، و چون او از چنین خلقتی عاجز بوده، و قدرتش همین قدر بوده که آفریده‌اش مثلا هفتاد سال دوام داشته باشد، قهرا بعد از هفتاد سال دستخوش مرگ شود (العیاذ باللَّه). </p> <p>و نه اینکه خدا او را برای همیشه زنده ماندن خلق کرده باشد، و لیکن اسباب و عوامل مخرب و ویرانگر بر اراده خدای عز و جل غلبه کرده، و مخلوق او را بمیراند، چون لازمه این دو فرض این است که: قدرت خدای تعالی محدود و ناقص باشد، در فرض اول نتوانسته باشد دوام بیشتری به مخلوق زنده‌اش بدهد، و در فرض دوم نتوانسته باشد از هجوم عوامل ویرانگر جلوگیری کند، و این در مورد خدای تعالی محال است، برای اینکه قدرت او مطلق و اراده‌اش شکست‌ناپذیر است. </p> <p>از این بیان روشن شد که منظور از جمله <span class="aya" rel="56_60" data-words="1-4">نحن قدرنا بینکم الموت</span> این است که بفهماند اولا مرگ حق است، و در ثانی مقدر از ناحیه او است، نه اینکه مقتضای نحوه وجود یک موجود زنده باشد، بلکه خدای تعالی آن را برای این موجود مقدر کرده، یعنی او را آفریده تا فلان مدت زنده بماند، و در رأس آن مدت بمیرد. </p> <p>و نیز روشن گردید که مراد از جمله و ما نحن بمسبوقین -با در نظر گرفتن اینکه کلمه سبق به معنای غلبه و مسبوق به معنای مغلوب است-این است که: ما در عروض مرگ بر </p> <p> <em>مترجم</em> .  <code class="page" rel="19,230"/> یک مخلوق زنده از عوامل ویرانگر شکست نمی‌خوریم، و چنان نیست که حیاتی‌ دائمی به شما افاضه کنیم، ولی آن اسباب بر اراده ما غلبه کنند، و حیاتی را که ما خواسته‌ایم همیشه باشد، باطل سازند. </p> <h3> <span class="title" rel="56_57 56_58 56_59 56_60 56_61 56_62 56_63 56_64 56_65 56_66 56_67 56_68 56_69 56_70 56_71 56_72 56_73 56_74 56_75 56_76 56_77 56_78 56_79 56_80 56_81 56_82 56_83 56_84 56_85 56_86 56_87 56_88 56_89 56_90 56_91 56_92 56_93 56_94 56_95 56_96">حکمت و غرض از تقدیر مرگ: تبدیل امثال، و انشاء مجدد اموات</span> </h3> <p> <code class="aya" rel="56_61"/> <span class="aya" rel="56_61" data-words="1-10">علی أن نبدل أمثالکم و ننشئکم فی ما لا تعلمون</span> <span class="phrase">کلمه <em rel="fa_56_61_1-1" data-sentence="5:316">علی</em> متعلق است به جمله <em rel="fa_56_60_2-2" data-sentence="77:283">قدرنا</em> ، و جمله جار <em rel="fa_56_61_1-1" data-sentence="147:257">علی</em> و مجرور <em rel="fa_56_61_2-3" data-sentence="211:232">ان نبدل</em> در واقع حال است برای <em rel="fa_56_60_2-2" data-sentence="292:196">قدرنا</em> ، و معنایش این است که: ما مرگ را بین شما مقدر کردیم، در حالی که آن مرگ بر این اساس تقدیر شد که جا برای امثال شما باز شود، و دیگران جای شما را بگیرند، و شما را در خلقتی دیگر که نمی‌دانید در آوریم.</span> </p> <p>و کلمه <em>امثال</em> جمع مثل-به کسره میم و سکون ثاء-است، و مثل هر چیزی عبارت است از چیزی که در نوعیت با آن یکی باشد، و ساده‌تر بگویم: فردی دیگر از نوع آن باشد مانند زید که مثل عمرو است، یعنی فردی دیگر از نوع انسان است، و مراد از جمله‌ <span class="aya" rel="56_61" data-words="2-4">أن نبدل أمثالکم</span> این است که: شما را با امثالی از بشر تبدیل کنیم، و یا امثال شما را بجای شما تبدیل کنیم، و به هر حال معنای آن این است که: جماعتی از بشر را با جماعتی دیگر، نسلی را با نسلی دیگر عوض و تبدیل کنیم، اخلاف بیایند و جای اسلاف را بگیرند. </p> <p><span class="phrase">کلمه <em>ما</em> در جمله‌ <span class="aya" rel="56_61" data-words="5-10">و ننشئکم فی ما لا تعلمون</span> موصوله است، و مراد از آن خلقت است، و جمله عطف است بر جمله <em rel="fa_56_61_3-3" data-sentence="164:279">نبدل</em> ، و تقدیر کلام چنین است: علی ان نبدل امثالکم و علی ان ننشئکم یعنی ما مرگ را بر این اساس مقدر کردیم که نسلی دیگر مثل شما را جایگزین شما کنیم، و بر این اساس که به شما خلقتی دیگر دهیم که نمی‌دانید چگونه است، و آن خلقت دیگر عبارت است از هستی آخرتی که از جنس هستی ناپایدار دنیا نیست.</span> </p> <p>و حاصل معنای دو آیه این است که: مرگ در بین شما به تقدیری از ما مقدر شده، نه اینکه ناشی از نقصی در قدرت ما باشد، به این معنا که ما نتوانیم وسیله ادامه حیات را برای شما فراهم کنیم و نه اینکه اسباب ویرانگر و مرگ و میرآور بر اراده ما غالب شده، و ما را در حفظ حیات شما عاجز کرده باشد، بلکه خود ما شما را بر این اساس آفریدیم که پس از أجلی معین بمیرید، چون خلقت ما بر اساس تبدیل أمثال است یعنی طبقه‌ای بمیرند، و جا برای طبقه‌ای دیگر باز کنند، اسلاف را بمیرانیم و اخلاف را به جای آنان بگذاریم، و نیز بر این اساس است که بعد از مردن شما خلقتی دیگر ورای خلقت ناپایدار دنیوی به شما بدهیم، پس مرگ عبارت است از انتقال از خانه‌ای به خانه‌ای دیگر، و از خلقتی به خلقتی بهتر، نه اینکه<code class="page" rel="19,231"/> عبارت باشد از انعدام و فناء. </p> <p>بعضی<span class="footnote" rel="1" title="روح المعانی، ج ۲۷، ص ۱۴۷">*</span> از مفسرین احتمال داده‌اند کلمه <em>امثال</em> در آیه شریفه جمع مثل-به دو فتحه-باشد، که به معنای وصف است، و در نتیجه دو جمله‌ <span class="aya" rel="56_61" data-words="1-3">علی أن نبدل</span> و <span class="aya" rel="56_61" data-words="6-6">ننشئکم...</span> هر دو یک معنا را افاده کنند، و آن این است که ما مرگ را بر این اساس مقدر کرده‌ایم که اوصافتان را دگرگون سازیم، و در آخرت به خلقتی شما را مبعوث کنیم که خودتان نمی‌دانید، مثلا بعضی از شما را به صفت و شکل سگ محشور کنیم، بعضی دیگر را به صورت خوک و یا اشکال و صور دیگر، بعد از آنکه در دنیا بر صفت انسان بودید، ولی معنای قبلی جامع‌تر و پرفایده‌تر است. </p> <h3> <span class="title" rel="56_57 56_58 56_59 56_60 56_61 56_62 56_63 56_64 56_65 56_66 56_67 56_68 56_69 56_70 56_71 56_72 56_73 56_74 56_75 56_76 56_77 56_78 56_79 56_80 56_81 56_82 56_83 56_84 56_85 56_86 56_87 56_88 56_89 56_90 56_91 56_92 56_93 56_94 56_95 56_96">توضیح اینکه چگونه علم به دنیا و خصوصیات آن مستلزم اذعان به معاد است</span> </h3> <p> <code class="aya" rel="56_62"/> <span class="aya" rel="56_62" data-words="1-8">و لقد علمتم النشأة الأولی فلو لا تذکرون</span> <span class="phrase">مراد از <em rel="fa_56_62_4-5" data-sentence="8:725">نشاه اولی</em> دنیا است، و مراد از <em>علم به آن</em> ، علم به خصوصیات آن است، که مستلزم اذعان به نشاه‌ای دیگر و جاودانه است، نشاه‌ای که در آن به اعمال جزا می‌دهند، برای اینکه از نظام حیرت‌انگیز عالم دنیا این معنا به طور یقین به دست می‌آید که لغو و باطلی در عالم هستی نیست، و قطعا برای این نشاه فانی غایت و هدفی است باقی، و نیز از ضروریات نظام دنیا این است که می‌بینیم هر موجودی به سوی سعادت نوعیه‌اش هدایت شده، و انسانها هم باید از طریق بعث رسل و تشریع شرایع و توجیه امر و نهی به سوی سعادتشان هدایت شوند، و این نیز صورت نمی‌گیرد مگر اینکه در برابر اعمال نیک پاداشی و در مقابل اعمال زشت کیفری مقرر شود، و چون دنیا برای پاداش و کیفر تنگ است، ناگزیر باید در عالمی دیگر که همان نشاه آخرت است صورت بپذیرد (به آیه 27 و 28 از سوره‌ص مراجعه شود).</span> </p> <p>و اما اینکه چگونه ممکن است انسانها یک بار دیگر زنده شوند، دلیل این امکان نیز در همین نشاه دنیا است، چون در این نشاه دیدند و فهمیدند که آن خدایی که این عالم را از کتم عدم به هستی آورد، و چنین قدرتی داشت، او بر ایجاد بار دومش نیز قادر است: <span class="aya" rel="36_79" data-words="1-6">قل یحییها الذی أنشأها أول مرة</span><span class="footnote" rel="2" title="بگو این استخوانهای پوسیده را همان کسی زنده می‌کند که بار اول ایجادش کرد سوره یس، آیه ۷۹">*</span> و این خود برهانی است بر امکان معاد، و بر طرف کردن استبعاد منکرین آن. </p> <p>و کوتاه سخن اینکه: با علم به نشاه دنیا برای انسانها علمی نیز به مبادی این برهان پیدا می‌شود، برهانی که امکان بعث را اثبات می‌کند، و استبعادی را که منکرین نسبت به     <code class="page" rel="19,232"/> آن دارند برطرف می‌سازد، پس با اثبات امکان دیگر استبعاد معنایی ندارد. </p> <h3> <span class="title" rel="56_62">بیان اینکه آیه: <span class="aya" rel="56_62" data-words="1-8">و لقد علمتم النشأة الأولی فلو لا تذکرون</span> مبتنی بر قیاس نیست</span> </h3> <p> و این برهان-به طوری که ملاحظه کردید-برهان بر امکان حشر بدنها است، و حاصلش این است که: بدنی که در قیامت زنده می‌شود، و پاداش یا کیفر می‌بیند مثل بدن دنیوی است، و وقتی جایز باشد بدنی دنیایی خلق شود و زنده گردد، بدنی اخروی نیز ممکن است خلق و زنده گردد، چون این بدن مثل آن بدن است، و حکم امثال در جواز و عدم جواز، یکی است. </p> <p>و تعجب از زمخشری است که در تفسیر این آیه گفته است: این آیه دلالت دارد بر اینکه قیاس، عملی است صحیح، برای اینکه منکرین معاد را توبیخ می‌کند که چرا قیاس نکردید، و با مقایسه نشاه آخرت به نشاه دنیا به امکان آن پی نبردید؟<span class="footnote" rel="1" title="تفسیر کشاف، ج ۴، ص ۴۶۵">*</span>. </p> <p>و تعجب ما از این جهت است که وی میان قیاس برهانی و قیاس فقهی فرق نگذاشته، آنچه در آیه شریفه آمده قیاسی است برهانی و منطقی، و آنچه وی برایش استدلال کرده قیاسی است فقهی که (اولا آیه شریفه هیچ دلالتی بر حجیت و اعتبار آن ندارد، و ثانیا قیاس برهانی مفید علم است، و قیاس فقهی) مفید ظن است، و هیچ ربطی بهم ندارند. </p> <p>در روح المعانی در ذیل آیه شریفه که فرموده: <span class="aya" rel="56_62" data-words="6-8">فلو لا تذکرون</span> می‌گوید: چرا متوجه نمی‌شوید، که آن کس که قادر بر خلقت نشاه اول است نسبت به نشاه دوم قادرتر است، برای اینکه صنع آن کمتر است و کار کمتری می‌برد، زیرا در نشاه اول چیزی در دست نبود، ولی در نشاه دوم مواد اصلی در دست است، و هر موجودی فرمولش معین شده و الگویش مشخص گشته، و بنا بر این استدلالی که با آیه شریفه کرده‌اند برای اعتبار قیاس درست می‌شود، و لیکن بعضی اشکال کرده‌اند که آیه تنها دلالت دارد بر قیاس اولویت، نه بر قیاس اصطلاحی، چون آنچه در آیه آمده قیاس اولویت است. ساده‌تر اینکه: آیه تنها می‌فرماید خدا به طریق اولی قادر بر بعث است<span class="footnote" rel="2" title="تفسیر روح المعانی، ج ۲۷، ص ۱۴۸">*</span>. </p> <p>همان اشکالی که به زمخشری وارد بود به وی نیز وارد است، به اضافه این اشکال که قیاس در آیه، قیاس اولویت هم نیست، زیرا جامع بین نشاه اولی و نشاه آخرت این است که: این دو نشاه مثل همند، و مبدأ قیاس این است که حکم امثال در جواز و عدم جواز یکی است. </p> <p>     <code class="page" rel="19,233"/> و اما اینکه گفت بپا کردن نشاه قیامت کار کمتری می‌برد، چون مواد اصلی و فرمول هر موجود در دست است، این نیز ممنوع است، چون مواد اصلی همانطور که پدید آمدنش احتیاج به افاضه وجود دارد، بقایش نیز محتاج به افاضه وجود است، و همچنین فرمول هر موجود همانطور که اصل پدیده‌اش احتیاج به افاضه الهی دارد، بقایش نیز محتاج افاضه او است، پس برای خدای تعالی نشاه اول و دوم هیچ فرقی ندارد، اینجاست که بطلان قیاس اولویت هم روشن می‌شود. </p> <p>و اما اینکه گفت: نشاه اول بدون الگو بود، و نشاه دوم الگو دارد، این نیز صحیح نیست، و در حقیقت میان مثل و مثال خلط کرده، چون بدن آخرتی از این نظر که بدن است مثل بدن دنیوی است، نه مثال آن، وقتی مثال آن می‌شود که همه آن خصوصیات و اجزا که بدن دنیوی داشت از سلولها و گلبولها و سایر مواد داشته باشد، و در آن صورت دیگر بدن اخروی نمی‌شود، بلکه همان بدن دنیوی است، و فرض ما این است که بدن در آن روز بدنی است اخروی، چیزی که هست مثل بدن دنیوی است. </p> <p>حال اگر بگویی: اگر بدن اخروی مثل بدن دنیوی باشد، با در نظر گرفتن اینکه مثل هر چیزی غیر آن چیز است باید انسان در آخرت غیر انسان در دنیا باشد، چون مثل آن است نه عین آن. </p> <p>در پاسخ می‌گوییم: در مباحث سابق مکرر گذشت که شخصیت انسان به روح او است، نه به بدنش، و روح هم با مرگ منعدم نمی‌شود، آنچه با مرگ فاسد می‌شود بدن است، که اجزایش متلاشی می‌گردد، پس اگر همین بدن برای نوبت دوم ساخته و پرداخته شد، مثل همان بدنی که در دنیا بود، و روح آدمی بدان متعلق گشت، انسان عین انسانی خواهد شد که در دنیا می‌زیست، هم چنان که می‌بینیم زید در حال پیری عین زید در حال جوانی است، با اینکه از دوره جوانیش تا دوره پیریش چند بار بدنش عوض شده و هر لحظه در حال عوض شدن است، و این وحدت شخصیت را همان روح او حفظ کرده است. </p> <h3> <span class="title" rel="56_57 56_58 56_59 56_60 56_61 56_62 56_63 56_64 56_65 56_66 56_67 56_68 56_69 56_70 56_71 56_72 56_73 56_74 56_75 56_76 56_77 56_78 56_79 56_80 56_81 56_82 56_83 56_84 56_85 56_86 56_87 56_88 56_89 56_90 56_91 56_92 56_93 56_94 56_95 56_96">اثبات ربوبیت پروردگار با بر شمردن سه تا از مهمترین حوائج مردم: زراعت، آب و آتش</span> </h3> <p> <code class="aya" rel="56_63"/><code class="aya" rel="56_64"/><code class="aya" rel="56_65"/><code class="aya" rel="56_66"/><code class="aya" rel="56_67"/> <span class="aya" rel="56_63" data-words="1-4">أ فرأیتم ما تحرثون</span>... <span class="aya" rel="56_67" data-words="3-3">محرومون</span> بعد از آنکه منکرین معاد را به کیفیت خلقتشان و تقدیر مرگ و میر در بینشان تذکر داد، و فرمود که: همه اینها مقدمه است برای معاد و جزا، و نیز همه اینها از لوازم ربوبیت خدای تعالی است، از این آیه به بعد شروع می‌کند به شمردن سه تا از مهمترین حوایج زندگیشان: یکی مساله زراعتی است که با آن قوت خود را فراهم می‌کنند، دوم آب است که آن را می‌نوشند، و سوم آتش است که با آن گرم می‌شوند و بسیاری از حوایج خود را به وسیله<code class="page" rel="19,234"/> آن فراهم می‌سازند، و به این وسیله ربوبیت خود را برای آنان اثبات می‌کند، پس ربوبیت چیزی، به جز تدبیر مالک امور ملک خود را نمی‌باشد. </p> <p><span class="phrase">نخست می‌فرماید: <span class="aya" rel="56_63" data-words="1-4">أ فرأیتم ما تحرثون</span> کلمه <em rel="fa_56_63_3-3" data-sentence="94:86">حرث</em> که مصدر فعل <em rel="fa_56_63_3-3" data-sentence="160:58">تحرثون</em>  است به معنای کار کردن در زمین یعنی شخم و پاشیدن بذر است.</span> <span class="aya" rel="56_64" data-words="1-3">أ أنتم تزرعونه</span> <span class="phrase">آیا این شمایید که آن را می‌رویانید و رشد می‌دهید به حدی که دانه بدهد؟  (یا کار شما تنها افشاندن تخم است)، و ضمیر <em>ها</em> در جمله <em rel="fa_56_64_2-2" data-sentence="133:1159">تزرعونه</em> به بذر و یا به زراعت بر می‌گردد، و در سابق کلمه بذر و نیز کلمه زراعت ذکر نشده بود، تا ضمیر به آن برگردد، ولی از زمینه کلام معلوم است (و این تنها در اینجا نیست که ضمیر به چیزی برگشته که در کلام نیامده، در قرآن کریم موارد نظیر آن بسیار است) <span class="aya" rel="56_64" data-words="4-6">أم نحن الزارعون</span>، و یا اینکه ما افشانده شما را می‌رویانیم و نمو می‌دهیم، تا به حدی که کامل شود، و دانه دهد، <span class="aya" rel="56_65" data-words="1-4">لو نشاء لجعلناه حطاما</span> و اگر نمی‌خواستیم شما را روزی دهیم، و زراعت را به ثمر برسانیم، می‌توانستیم آن را گیاهی به درد نخور کرده، قبل از رسیدن به ثمر بخشکانیم، و با وزش بادها خرد و متلاشی کنیم،  <em rel="fa_56_65_5-5" data-sentence="840:498">فظلتم</em> آن وقت است که از سرنوشت خود <em rel="fa_56_65_6-6" data-sentence="926:454">تفکهون</em> تعجب می‌کردید، و از آفتی که به زراعتتان رسیده افسوس می‌خوردید، و ماجرا را برای یکدیگر بازگو نموده می‌گفتید: <span class="aya" rel="56_66" data-words="1-2">إنا لمغرمون</span>، به راستی در غرامت و خسارت سنگینی واقع شدیم، مالمان از دست رفت، و وقتمان تلف شد، و زحماتمان هدر گشت، <span class="aya" rel="56_67" data-words="1-3">بل نحن محرومون</span>، همه اینها به جهنم، این را چه کنیم که دیگر چیزی نداریم بخوریم، و یا بفروشیم و حوایج زندگی خود را فراهم سازیم.</span> </p> <p>در اینجا این سؤال پیش می‌آید که: چطور در این آیه زراعت را از مردم نفی کرده و به خدا نسبت داده، با اینکه دخالت مردم و اسباب طبیعی در رویش و نمو زرع قابل انکار نیست؟ در پاسخ می‌گوییم هم آن درست است، و هم این، و هیچ منافاتی در بین نیست، چون زمینه گفتار این نیست که بخواهد تاثیر عوامل طبیعی را انکار کند، بلکه می‌خواهد بفرماید: آیا تاثیر این اسباب از خود آنها است و یا از خدا است؟ و اثبات کند که اگر اسباب طبیعی سببیت و تاثیری دارند، خدا این موهبت را به آنها داده، و همچنین خود اسباب را خدا آفریده، و نیز اسباب و عواملی که این اسباب را پدید می‌آورند، هم خودشان و هم اثرشان آفریده خدا هستند، و بالأخره سر نخ تمامی اثرها و مؤثرها به خدا منتهی می‌گردد. </p> <p><code class="aya" rel="56_68"/><code class="aya" rel="56_69"/><code class="aya" rel="56_70"/> <span class="aya" rel="56_68" data-words="1-5">أ فرأیتم الماء الذی تشربون</span>... <span class="phrase"><span class="aya" rel="56_70" data-words="5-7">فلو لا تشکرون</span> کلمه <em rel="fa_56_69_4-4" data-sentence="73:305">مزن</em> به معنای ابر است، و جمله <span class="aya" rel="56_70" data-words="5-7">فلو لا تشکرون</span> -پس چرا شکر<code class="page" rel="19,235"/> نمی‌گزارید تحریک بر شکرگزاری است، و شکرگزاری خدا به این است که به زبان و عمل اظهار کنی که این نعمت‌ها از خداست، و این همان عبادت است، و بقیه الفاظ آیه روشن است.</span> </p> <p><code class="aya" rel="56_71"/><code class="aya" rel="56_72"/><code class="aya" rel="56_73"/> <span class="aya" rel="56_71" data-words="1-5">أ فرأیتم النار التی تورون</span>... <span class="phrase"><span class="aya" rel="56_73" data-words="4-6">و متاعا للمقوین</span> در مجمع البیان می‌گوید: کلمه <em rel="fa_56_71_4-4" data-sentence="99:340">تورون</em> در اصل <em>تورءون</em> بوده، و <em>تورءون</em>  مضارع از باب افعال <em>ایراء</em> است، و ایراء به معنای روشن کردن آتش و اظهار آن است، گفته می‌شود: <em>أوری-یوری</em> و نیز وقتی می‌گویند: <em>فلان قدح فاوری</em> ، معنایش این است که فلانی کبریت زد و آتش را بر افروخت و ظاهر ساخت، و اگر کبریت بزند ولی آتش نگیرد می‌گویند: <em>قدح فاکبی</em> .</span> و <span class="phrase">نیز صاحب مجمع البیان گفته کلمه <em rel="fa_56_73_6-6" data-sentence="31:292">مقوین</em>  (که در اصل مقوئین بوده است) جمع اسم فاعل از باب افعال <em>اقواء</em> است، و اقواء به معنای وارد شدن و ماندن در بیابانی است که احدی در آن نباشد، وقتی می‌گویند: <em>أقوت الدار</em> ، معنایش این است که خانه از اهلش خالی شد<span class="footnote" rel="1" title="مجمع البیان، ج ۹-ص ۲۲۲">*</span>.</span> </p> <p>و معنای آیه روشن است (می‌خواهد بفرماید آیا این آتشی که شما روشن می‌کنید خود شما چوبش را پدید آورده درختش را ایجاد کرده‌اید و یا پدید آورنده‌اش ما بودیم؟ این ما بودیم که آن را وسیله تذکر و مایه زندگی شما کردیم شمایی که اگر دستگیری ما نبود سرگردان و بیچاره بودید). </p> <h3> <span class="title" rel="56_74">معنای آیه: <span class="aya" rel="56_74" data-words="1-4">فسبح باسم ربک العظیم</span> </span> </h3> <p> <code class="aya" rel="56_74"/> <span class="aya" rel="56_74" data-words="1-4">فسبح باسم ربک العظیم</span> خطاب در این آیه به رسول خدا (ص) است، بعد از آنکه شواهد ربوبیت خود را برای کفار ذکر کرد و فرمود: او کسی بود که شما را خلق کرد و امورتان را تدبیر نمود، و او به زودی مبعوثتان می‌کند، تا جزای اعمالتان را بدهد، و چون کفار با شنیدن این بیانات هم چنان به تکذیب خود ادامه دادند، روی سخن را از ایشان برگردانیده متوجه رسول گرامی خود کرد، تا بفهماند این مردم حرف به خرجشان نمی‌رود، لذا دستور می‌دهد تا آن جناب خدا را از شرکی که مردم می‌ورزند و نیز از تکذیبی که در باره بعث و جزا دارند منزه بدارد. </p> <p>پس حرف فاء که بر سر جمله‌ <span class="aya" rel="56_74" data-words="1-2">فسبح باسم</span> آمده تفریع را می‌رساند، و می‌فهماند دستور به تسبیح نتیجه و فرع بیان سابق است، و حرف <em>باء</em> در کلمه <em>باسم</em> بای استعانت و   <code class="page" rel="19,236"/> یا بای ملابست است، و معنای جمله این است که: حال که چنین است پس تو خدای را با استعانت به نام او تسبیح گوی و منزه بدار، ممکن هم هست مراد از اسم نامبرداری و ذکر خدا باشد، چون اسم خدا را بردن ذکر او نیز هست، هم چنان که دیگران نیز این احتمال را داده‌اند، و نیز ممکن است حرف باء برای تعدیه باشد، چون تنزیه اسم خدا تنزیه خدا است، و معنایش این است که: اسم پروردگارت را از اینکه برایش شریکی ذکر شود، و یا بعث و جزایش انکار گردد منزه بدار، و کلمه <em>عظیم</em> صفت برای کلمه <em>اسم</em> و یا برای کلمه  <em>رب</em> است. </p> <p><code class="aya" rel="56_75"/> <span class="aya" rel="56_75" data-words="1-4">فلا أقسم بمواقع النجوم</span> کلمه <em>لا اقسم</em> رویهم سوگند است. </p> <p>بعضی<span class="footnote" rel="1" title="بلکه آن قرآن مجید است که در لوح محفوظ است سوره بروج، آیه ۲۱ و ۲۲">*</span> گفته‌اند: کلمه <em>لا</em> در آن زیادی و بی‌معنا است،  (و تنها به منظور تاکید آورده شده)، و کلمه <em>اقسم</em> به معنای <em>سوگند می‌خورم</em> است. </p> <p>بعضی<span class="footnote" rel="2" title="خدای تعالی خواسته است تا رجس را از شما اهل بیت دور کند، و شما را به نوعی تطهیر نماید سوره احزاب، آیه ۳۳">*</span> دیگر گفته‌اند: کلمه <em>لا</em> نافیه است، و می‌خواهد بفرماید: من سوگند نمی‌خورم. </p> <p>و <span class="phrase">کلمه <em rel="fa_56_75_3-3" data-sentence="5:142">مواقع</em> جمع <em rel="fa_56_75_3-3" data-sentence="65:124">موقع</em> است، که به معنای محل است و معنای آیه چنین است که: من سوگند می‌خورم به محلهای ستارگان، به آن جایی که هر ستاره در آسمان دارد.</span> </p> <p><span class="phrase">بعضی<span class="footnote" rel="3" title="تا آنکه مرگ یکی از شماها برسد آن وقت فرستادگان ما او را تمام و کامل می‌گیرند سوره انعام، آیه ۶۱">*</span> از مفسرین گفته‌اند: کلمه <em rel="fa_56_75_3-3" data-sentence="173:203">مواقع</em> جمع <em rel="fa_56_75_3-3" data-sentence="235:185">موقع</em> هست لیکن موقع مصدر میمی و به معنای وقوع و سقوط است، و آیه می‌خواهد به سقوط ستارگان در روز قیامت، و یا به افتادن شهاب‌ها بر سر شیطانها، و یا به محل سقوط ستارگان در هنگام غروب اشاره کند.</span> ولی وجه اول بهتر است و به ذهن زودتر می‌رود. </p> <p><code class="aya" rel="56_76"/> <span class="aya" rel="56_76" data-words="1-6">و إنه لقسم لو تعلمون عظیم</span> این آیه شریفه می‌خواهد سوگند قبلی را بزرگ جلوه دهد، و مطلبی را که با آن سوگند تاکید و اثبات می‌کرد بیشتر تاکید کند. </p> <h3> <span class="title" rel="56_57 56_58 56_59 56_60 56_61 56_62 56_63 56_64 56_65 56_66 56_67 56_68 56_69 56_70 56_71 56_72 56_73 56_74 56_75 56_76 56_77 56_78 56_79 56_80 56_81 56_82 56_83 56_84 56_85 56_86 56_87 56_88 56_89 56_90 56_91 56_92 56_93 56_94 56_95 56_96">معنای اینکه قرآن کریم است</span> </h3> <p> <code class="aya" rel="56_77"/> <span class="aya" rel="56_77-80" data-words="1-14">إنه لقرآن کریم، فی کتاب مکنون، لا یمسه إلا المطهرون، تنزیل من رب العالمین</span> از آنجایی که کفار مساله وحدانیت خدا را در ربوبیت و الوهیت و همچنین مساله بعث و جزا را انکار داشتند، و انکار خود را با انکار قرآن که به رسول اسلام نازل شده و در آن   <code class="page" rel="19,237"/> داستان توحید و معاد آمده اظهار می‌داشتند، در حقیقت انکارشان منشعب به دو انکار می‌شد، اول انکار اصل توحید و بعث، دوم انکار قرآنی که مشتمل بر مساله توحید و بعث است، و یا به عبارت دیگر توحید و بعثی که قرآن از آن خبر می‌دهد، به همین جهت خدای تعالی در این سوره دو جور با آنان صحبت کرد اول اینکه با ذکر شواهدی از آیات و ادله توحید و بعث این دو مساله را اثبات نمود، که این استدلال از جمله‌ <span class="aya" rel="56_57" data-words="1-2">نحن خلقناکم</span> شروع شده، و در جمله <span class="aya" rel="56_73" data-words="5-6">متاعا للمقوین</span> ختم می‌شود. </p> <p>نوع دوم به بیانی آن را اثبات نمود که در عین اثبات مطلب، کلام اللَّه بودن قرآن را نیز اثبات می‌کند، و مسجل می‌سازد که قرآن کلام خدا و محفوظ نزد او و نازل شده از ناحیه او است، و بالأخره آن را به بهترین وصفی توصیف کرد. </p> <p>پس جمله‌ <span class="aya" rel="56_77" data-words="1-3">إنه لقرآن کریم</span> جواب قسم سابق است، و ضمیر در آن به قرآنی که از سیاق استفاده می‌شود بر می‌گردد، و از توصیف خدای تعالی قرآن را به لفظ کریم و بدون هیچ قید-البته با در نظر داشتن اینکه مقام آیه مقام مدح است-چنین بر می‌آید که قرآن به طور مطلق کریم و محترم است، و هم نزد خدا کریم و عزیز است، و هم بدین جهت کریم است که صفاتی پسندیده دارد، و هم بدین جهت که سودرسان برای خلق است، سودی که هیچ چیز جای آن را نمی‌گیرد، چون مشتمل بر اصول معارفی است که سعادت دنیا و آخرت بشر را تضمین می‌کند. </p> <p><code class="aya" rel="56_78"/>و جمله‌ <span class="aya" rel="56_78" data-words="1-3">فی کتاب مکنون</span> توصیف دوم قرآن است، می‌فرماید: قرآن محفوظ و مصون از هر دگرگونی و تبدیل است، چون در کتابی است که آن کتاب اینطور است و آن کتاب عبارت است از لوح محفوظ، هم چنان که در جای دیگر فرموده: <span class="aya" rel="85_21-22" data-words="1-7">بل هو قرآن مجید، فی لوح محفوظ</span><span class="footnote" rel="1" title="ما آن را کتابی خواندنی و عربی کردیم، تا شاید شما تعقل کنید، و گرنه قرآن در ام الکتاب است که نزد ما مقامی بلند و فرزانه دارد سوره زخرف، آیه ۳ و ۴">*</span>. </p> <h3> <span class="title" rel="56_79"><span class="phrase">مراد از <em>مس</em> و <em rel="fa_56_79_4-4" data-sentence="22:83">مطهرون</em> در آیه: <span class="aya" rel="56_79" data-words="1-4">لا یمسه إلا المطهرون</span></span> </span> </h3> <p> <code class="aya" rel="56_79"/>و جمله‌ <span class="aya" rel="56_79" data-words="1-4">لا یمسه إلا المطهرون</span> صفت کتاب مکنون و لوح محفوظ است، البته احتمال این نیز هست که صفت سومی برای قرآن باشد، و بنا بر اینکه حرف <em>لا</em> در آن لای نافیه باشد برگشت هر دو احتمال به یک معنا است. </p> <p>و معنایش این است که: آن کتاب مکنون که قرآن در آن است و یا قرآنی که در آن کتاب است، از دسترس اغیار و ناپاکان محفوظ است، و به جز پاکان کسی با آن مساس ندارد. </p> <p>   <code class="page" rel="19,238"/> و به هر تقدیر کلام در سیاق بزرگداشت امر قرآن است، می‌خواهد قرآن را تجلیل کند، و از همین جا می‌فهمیم که منظور از مس قرآن دست کشیدن به خطوط آن نیست، بلکه علم به معارف آن است، که جز پاکان خلق کسی به معارف آن عالم نمی‌شود، چون فرموده: قرآن در کتابی مکنون و پنهان است، و آیه شریفه‌ <span class="aya" rel="43_3-4" data-words="1-14">إنا جعلناه قرآنا عربیا لعلکم تعقلون، و إنه فی أم الکتاب لدینا لعلی حکیم</span><span class="footnote" rel="1" title="تفسیر کشاف، ج ۴، ص ۴۶۹">*</span> نیز به آن اشاره می‌کند. </p> <p>و <span class="phrase">کلمه <em rel="fa_56_79_4-4" data-sentence="5:404">مطهرون</em> اسم مفعول از باب تفعیل تطهیر است، و منظور از <em rel="fa_56_79_4-4" data-sentence="107:343">مطهرون</em>  کسانی هستند که خدای تعالی دلهایشان را از هر رجس و پلیدی یعنی از رجس گناهان و پلیدی ذنوب پاک کرده، و یا از چیزی که از گناهان هم پلیدتر و عظیم‌تر و دقیق‌تر است، و آن عبارت است از تعلق به غیر خدای تعالی، و این معنای از تطهیر با کلمه <em>مس</em> که گفتیم به معنای علم است مناسب‌تر از طهارت به معنای پاکی از حدث و یا خبث است، و این خیلی روشن است.</span> </p> <p>پس مطهرون عبارتند از کسانی که خدای تعالی دلهایشان را پاک کرده، مانند ملائکه گرامی و برگزیدگانی از بشر که در باره آنان فرموده: <span class="aya" rel="33_33" data-words="22-32">إنما یرید الله لیذهب عنکم الرجس أهل البیت و یطهرکم تطهیرا</span><span class="footnote" rel="2" title="روح المعانی، ج ۲۷، ص ۱۵۶ و ۱۵۷">*</span> ولی بعضی<span class="footnote" rel="3" title="مفردات راغب، ماده &lt;em&gt;صلا&lt;/em&gt; ">*</span> از مفسرین که متاسفانه بیشتر ایشان می‌باشند بدون هیچ دلیلی آیه را مختص ملائکه کرده‌اند. </p> <p><span class="phrase">بعضی<span class="footnote" rel="4" title="مجمع البیان، ج ۹، ص ۲۲۴">*</span> هم کلمه <em>لا</em> در جمله‌ <span class="aya" rel="56_79" data-words="1-2">لا یمسه</span> را لای ناهیه گرفته، و گفته‌اند: مراد از مس، دست کشیدن به قرآن است، و مراد از طهارت هم طهارت از حدث و خبث، و یا تنها از حدث است، و کلمه <em rel="fa_56_79_4-4" data-sentence="302:96">مطهرون</em> را هم با دو تشدید قرائت کرده‌اند، یعنی تشدید طاء و تشدید هاء و کسره هاء که در اصل متطهرون بوده.</span> و خلاصه آیه شریفه می‌خواهد بفرماید: کسی نباید دست به خطوط قرآن بکشد، مگر آنکه وضو گرفته باشد، و یا هم با وضو باشد و هم بدنش پاک باشد. </p> <p>آیه را با فرض اینکه کلمه <em>لا</em> نافیه باشد نیز می‌شود حمل بر این معنا کرد، و گفت که: جمله مذکور جمله‌ای است خبری، که منظور از آن انشاء است و این مسلم است که انشاء       <code class="page" rel="19,239"/> به صورت اخبار بلیغ‌تر است،  (مثلا اگر بجای اینکه به بیمار بگوییم: دوایت را بخور و ترشی مخور، بگوییم: دوایت را می‌خوری و ترشی هم نمی‌خوری، بلیغ‌تر و مؤکدتر است). </p> <p>در کشاف می‌گوید: و اگر جمله‌ <span class="aya" rel="56_79" data-words="1-4">لا یمسه إلا المطهرون</span> را صفت قرآن بگیری، معنایش این می‌شود که: سزاوار نیست کسی قرآن را لمس کند، مگر آنکه با طهارت باشد، چنین کسی می‌تواند به نوشته‌های قرآن دست بکشد<span class="footnote" rel="1" title="خدا جانها را در حین مردنش می‌گیرد سوره زمر، آیه ۴۲">*</span>. </p> <p>و خواننده عزیز توجه فرمود که این نیز صحیح است که منظور از مس، علم و اطلاع باشد، هم در صورتی که آیه صفت قرآن باشد، و هم در صورتی که توصیف کتاب مکنون باشد. </p> <p><code class="aya" rel="56_80"/>جمله‌ <span class="aya" rel="56_80" data-words="1-4">تنزیل من رب العالمین</span> وصف دیگری است برای قرآن، و کلمه تنزیل مصدری است به معنای اسم مفعول، یعنی نازل شده، پس قرآن کتابی است نازل شده از ناحیه خدا به سوی شما، آن را نازل و در خور فهم شما کرد، تا آن را بفهمید و تعقل کنید، بعد از آنکه کتابی بود مکنون که جز پاکان کسی با آن مساس نداشت. </p> <p>و تعبیر از خدای تعالی به رب العالمین به این منظور است که اشاره کند به اینکه ربوبیت او گسترده بر سراسر همه عوالم است، که این منکرین معاد جزئی از آن عوالمند، پس خدای تعالی رب ایشان نیز هست، و وقتی رب ایشان باشد، بر ایشان است که به کتاب او ایمان آورده کلامش را بشنوند، و بدون تکذیب تصدیقش کنند. </p> <p><code class="aya" rel="56_81"/> <span class="aya" rel="56_81" data-words="1-5">أ فبهذا الحدیث أنتم مدهنون</span> <span class="phrase">اشاره با کلمه <em>هذا الحدیث</em> به قرآن کریم است، و کلمه <em rel="fa_56_81_4-4" data-sentence="59:318">مدهنون</em> جمع اسم فاعل از مصدر <em>ادهان</em> است، و ادهان به معنای سهل‌انگاری است، که البته در اصل به معنای روغن مالی به منظور نرم کردن چیزی بوده، و به عنوان استعاره در سهل‌انگاری استعمال شده است، و استفهام در آیه استفهام سرزنشی است، ایشان را سرزنش می‌کند به اینکه قرآن را یک دستی گرفتند، و آن را چیزی غیر قابل اعتناء دانستند.</span> </p> <h3> <span class="title" rel="56_57 56_58 56_59 56_60 56_61 56_62 56_63 56_64 56_65 56_66 56_67 56_68 56_69 56_70 56_71 56_72 56_73 56_74 56_75 56_76 56_77 56_78 56_79 56_80 56_81 56_82 56_83 56_84 56_85 56_86 56_87 56_88 56_89 56_90 56_91 56_92 56_93 56_94 56_95 56_96">معنای اینکه فرمود: روزی خود را تکذیب قرار می‌دهید</span> </h3> <p> <code class="aya" rel="56_82"/> <span class="aya" rel="56_82" data-words="1-5">و تجعلون رزقکم أنکم تکذبون</span> بعضی<span class="footnote" rel="2" title="بگو (شما در زمین گم نمی‌شوید بلکه) ملک الموتی که موکل بر شما است جان شما را تمام و کامل می‌گیرد سوره سجده، آیه ۱۱">*</span> از مفسرین گفته‌اند: مراد از <em>رزق</em> بهره از خیر است، و معنای آیه این است که: شما تکذیب‌کنندگان قرآن و منکرین معاد حظ و بهره خود را از قرآن این قرار داده‌اید که     <code class="page" rel="19,240"/> آن را تکذیب کنید، با اینکه می‌توانستید آن را در موقعیتی که دارد، قرار دهید، و خیر بسیاری از آن عایدتان گردد. </p> <p>بعضی<span class="footnote" rel="1" title="و نباید هم بداند، برای اینکه افراد مستضعف یا اصلا نیروی درک حقیقت را ندارند، چون افرادی بسیار ساده لوح و عامی هستند، و یا کسانی هستند که اگر دارای چنین نیرویی هم بوده‌اند کسی نبوده که آنان را رشد فکری بدهد، و بغیر از تقلید از آداب و رسوم خانوادگی مربی دیگری نداشته‌اند، چنین مردمی دارای ضلالت هستند، و در عین حال دوزخی هم نیستند &lt;em&gt;مترجم&lt;/em&gt; ">*</span> دیگر گفته‌اند: مراد از رزق بودن قرآن این است که: خدای تعالی قرآن را روزیشان کرد، و معنای آیه این است که: آیا شما این رزقی را که خدا روزیتان کرده با تکذیب معاوضه می‌کنید؟. </p> <p>و بعضی<span class="footnote" rel="2" title="باید اول فهماند استدلالی که می‌کنید عین گمراهی است، و نادرست و باطل است، بعد فهماند که این دلیل شما را به انکار معاد وا نداشته، بلکه واقع مطلب این است که شما خوی دشمنی با حق را دارید &lt;em&gt;مترجم&lt;/em&gt; ">*</span> گفته‌اند: در کلام چیزی که مضاف بر رزق است، و کلمه رزق مضاف الیه آن است حذف شده، و تقدیر کلام و تجعلون شکر رزقکم انکم تکذبون است، یعنی خداوند به شما نعمتی ارزانی داشت، و شما به جای اینکه شکر آن را به جای آرید شکر آن را این قرار دادید که تکذیبش کنید، خلاصه تکذیب را به جای شکر بکار بستید. </p> <h3> <span class="title" rel="56_83 56_87 56_57 56_58 56_59 56_60 56_61 56_62 56_63 56_64 56_65 56_66 56_67 56_68 56_69 56_70 56_71 56_72 56_73 56_74 56_75 56_76 56_77 56_78 56_79 56_80 56_81 56_82 56_84 56_85 56_86 56_88 56_89 56_90 56_91 56_92 56_93 56_94 56_95 56_96">اگر قیامتی در کار نیست پس چرا جان به گلوگاه رسیده را بر نمی‌گردانید؟ !</span> </h3> <p> <span class="aya" rel="56_83" data-words="1-5">فلو لا إذا بلغت الحلقوم</span>... <span class="aya" rel="56_87" data-words="4-4">صادقین</span> در اینجا با بکار بردن <em>فاء</em> تفریع می‌فهماند که به اول گفتار برگشته، می‌فرماید: اگر شما در نفی بعث راه صحیحی رفته‌اید، و در انکار این قرآن که شما را از بعث خبر می‌دهد روش درستی دارید، جان محتضری را که دارد می‌میرد و تا حلقوم او رسیده، به او برگردانید، مگر جز این است که می‌گویید مرگ به تقدیر خدای تعالی نیست؟ و مگر معنای این گفتارتان این نیست که مساله مرگ و میر امری تصادفی و اتفاقی است، پس باید بتوانید برای یک بار هم که شده جان یک محتضر را به او برگردانید، چون امر تصادفی همانطور که پیش آمدنش تصادفی است، برگشتنش هم تصادفی است، و می‌شود با چاره‌جویی آن را برگردانید، و از تحققش جلوگیری کرد، و اگر نمی‌توانید بگیرید، پس بدانید که مرگ مساله‌ای است حساب شده و مقدر از ناحیه خدا، تا جانها را به وسیله آن به سوی بعث و جزا سوق دهد. </p> <p><span class="phrase">بنا بر این بیان، جمله‌ <span class="aya" rel="56_83" data-words="1-5">فلو لا إذا بلغت الحلقوم</span> تفریع بر تکذیب کفار به قرآن است، و به آنچه قرآن از آن خبر داده، که یکی از آنها مساله بعث و جزا است، و کلمه <em>لو لا</em>  تحریک را می‌رساند،  (نظیر کلمه <em>پس چرا</em> در فارسی)، البته تحریک به کاری که شنونده از عهده آن بر نمی‌آید، تا به این وسیله او را وادار به تسلیم در برابر ادعای خود کنی، و ضمیر مؤنث در جمله <em rel="fa_56_83_4-4" data-sentence="416:69">بلغت</em> به نفس برمی‌گردد، و رسیدن جان به حلقوم کنایه است از مشرف شدن به مرگ.</span> </p> <p><code class="aya" rel="56_84"/>و معنای اینکه فرمود: <span class="aya" rel="56_84" data-words="1-4">و أنتم حینئذ تنظرون</span> این است که: شما محتضر را تماشا   <code class="page" rel="19,241"/> می‌کنید که دارد از دستتان می‌رود و پیش رویتان می‌میرد، و شما هیچ کاری نمی‌توانید بکنید، <code class="aya" rel="56_85"/>و معنای اینکه فرمود: <span class="aya" rel="56_85" data-words="1-9">و نحن أقرب إلیه منکم و لکن لا تبصرون</span> این است که: شما او را تماشا می‌کنید، در حالی که ما از شما به وی نزدیک‌تریم، چون ما به سراسر وجود او احاطه داریم، و فرستادگان ما که مامور قبض روح او هستند نیز از شما به وی نزدیک‌ترند، اما شما نه ما را می‌بینید و نه فرستادگان ما را. </p> <p>و اینکه مساله قبض روح را هم به خدا نسبت دادیم و هم به فرستادگان او، به خاطر این است که قرآن کریم این کار را کرده، یک جا مساله قبض روح را به خدا نسبت داده، می‌فرماید: <span class="aya" rel="39_42" data-words="1-5">الله یتوفی الأنفس حین موتها</span><span class="footnote" rel="1" title="مجمع البیان، ج ۹، ص ۲۲۳">*</span>، و در جای دیگر آن را به ملک الموت نسبت داده، و فرموده: <span class="aya" rel="32_11" data-words="1-7">قل یتوفاکم ملک الموت الذی وکل بکم</span><span class="footnote" rel="2" title="الدر المنثور، ج ۶، ص ۱۶۱">*</span>، و جای دیگر آن را به رسولان خدا نسبت داده می‌فرماید: <span class="aya" rel="6_61" data-words="10-16">حتی إذا جاء أحدکم الموت توفته رسلنا</span><span class="footnote" rel="3" title="نور الثقلین، ج ۵، ص ۲۲۴ به نقل از تفسیر قمی">*</span>. </p> <p><code class="aya" rel="56_86"/>و <span class="phrase">جمله <span class="aya" rel="56_86" data-words="1-6">فلو لا إن کنتم غیر مدینین</span> <em>تکرار همان</em> لولا ای است که گذشت، و این تکرار به خاطر تاکید است، و کلمه <em rel="fa_56_86_6-6" data-sentence="164:215">مدینین</em> به معنای مجزیین-جزا داده‌شدگان <em> است، از ماده</em> دان-یدین <em>است، که معنای</em> جزی-یجزی را می‌دهد، می‌فرماید: پس چرا او را بر نمی‌گردانید اگر جزایی در کار نیست و شما جزا داده نمی‌شوید، و ثواب و عقابی ندارید.</span> </p> <p><code class="aya" rel="56_87"/> <span class="aya" rel="56_87" data-words="1-4">ترجعونها إن کنتم صادقین</span> <span class="phrase">-یعنی اگر راست می‌گویید و در ادعای خود که بعث و جزایی نیست، صادقید، چرا او را بر نمی‌گردانید؟ پس معلوم شد که در واقع جمله <em rel="fa_56_87_1-1" data-sentence="122:167">ترجعونها</em>  مدخول <em>لولا</em> است، و تقدیر کلام چنین است: فلولا ترجعونها اذا بلغت الحلقوم، ان کنتم صادقین-اگر راست می‌گویید پس چرا جان او را که به حلقوم رسیده بر نمی‌گردانید .</span> </p> <h3> <span class="title" rel="56_57 56_58 56_59 56_60 56_61 56_62 56_63 56_64 56_65 56_66 56_67 56_68 56_69 56_70 56_71 56_72 56_73 56_74 56_75 56_76 56_77 56_78 56_79 56_80 56_81 56_82 56_83 56_84 56_85 56_86 56_87 56_88 56_89 56_90 56_91 56_92 56_93 56_94 56_95 56_96">وضع طوائف سه گانه (مقربون، اصحاب الیمین و اصحاب الشمال) در حال مرگ و پس از مرگ</span> </h3> <p> <code class="aya" rel="56_88"/><code class="aya" rel="56_89"/> <span class="aya" rel="56_88-89" data-words="1-11">فأما إن کان من المقربین، فروح و ریحان و جنة نعیم</span> در اینجا به بیان حال طوایف سه‌گانه که در اول سوره به طور اجمال و تفصیل گذشت برگشته، وضع آنان در حال مرگ و بعد از مرگ را بیان می‌کند. و <span class="phrase">ضمیر <em>کان</em> به شخص محتضر بر می‌گردد، که بعد از حالت احتضار می‌میرد، و مردنش از سیاق کلام فهمیده       <code class="page" rel="19,242"/> می‌شود، و مراد از مقربین همان سابقون مقربون است که در اول سوره در باره آنان می‌فرمود: <span class="aya" rel="56_10-11" data-words="1-5">و السابقون السابقون، أولئک المقربون</span> و کلمه <em rel="fa_56_89_1-1" data-sentence="334:55">روح</em> به معنای راحت، و کلمه <em rel="fa_56_89_3-3" data-sentence="411:18">ریحان</em> به معنای رزق است.</span> </p> <p>بعضی<span class="footnote" rel="1" title="الدر المنثور، ج ۶، ص ۱۶۸">*</span> گفته‌اند: ریحان به معنای همان گیاه خوشبو است، اما بهشتی آن، که در هنگام مرگ آن را برای مقربین می‌آورند همین که آن را بویید از دنیا می‌رود. </p> <p>و معنای آیه این است که: اما آن محتضر اگر از مقربین باشد جزای خوبیهایش این است که از هر هم و غمی و درد و المی راحت است، و رزقی از رزق‌های بهشتی دارد، و بعد از مردن هم جنت نعیم را دارد. </p> <p><code class="aya" rel="56_90"/><code class="aya" rel="56_91"/> <span class="aya" rel="56_90-91" data-words="1-12">و أما إن کان من أصحاب الیمین، فسلام لک من أصحاب الیمین</span> <span class="phrase">در باره <em>لام</em> در کلمه <em>لک</em> چند احتمال هست، یکی اینکه لام اختصاص ملکی باشد، و معنای جمله <em rel="fa_56_91_1-2" data-sentence="102:131">سلام لک</em> این باشد که: تو در میان اصحاب یمین که همه قرینان تو و رفقای تو هستند دارای سلامت هستی، و از آنان به تو جز خیر و سلامت نخواهد رسید.</span> </p> <p>احتمال دوم که بعضی<span class="footnote" rel="2" title="الدر المنثور، ج ۶، ص ۱۶۱">*</span> داده‌اند این است که: لام به معنای علی باشد، و معنای جمله این باشد که: اصحاب یمین بر تو سلام می‌فرستند، احتمالات دیگری داده‌اند که از نقلش صرفنظر می‌کنیم. </p> <p>در این آیه التفاتی از غیبت به خطاب بکار رفته، چون تا اینجا خطاب به منکرین معاد بود، و رسول خدا (ص) گویا غایب حساب شده بود، و در اینجا روی سخن به شخص آن جناب کرد، برای اینکه می‌خواست سلام اصحاب یمین را برای او نقل کند، و بفرماید: سلام لک من‌اصحاب الیمین  <code class="aya" rel="56_92"/><code class="aya" rel="56_93"/><code class="aya" rel="56_94"/> <span class="aya" rel="56_92-94" data-words="1-13">و أما إن کان من المکذبین الضالین، فنزل من حمیم، و تصلیة جحیم</span>  <em>تصلیه آتش</em> به معنای آن است که چیزی را در آتش داخل کنی. </p> <p>بعضی<span class="footnote" rel="3" title="تفسیر قمی، ج ۲، ص ۳۴۹">*</span> گفته‌اند: به معنای چشیدن حرارت و عذاب آن است. </p> <p>و معنای آیه این است که: و اما اگر چنانچه آن مرده از اهل تکذیب و ضلالت باشد، پذیرایی و ضیافتی از آب سخت داغ و نوش جانی از حرارت آتش خواهد داشت، خدای تعالی دوزخیان را به مکذبین و ضالین توصیف کرده، و تکذیب را جلوتر از ضلالت ذکر فرموده، و این بدان جهت است که عذابی که می‌چشند همه به خاطر تکذیب و عنادشان با حق بود،     <code class="page" rel="19,243"/> چون اگر تنها دچار ضلالت بودند، و هیچ تکذیبی نسبت به حق نمی‌داشتند، عذاب نداشتند، برای اینکه چنین مردمی در حقیقت مستضعف هستند، که قرآن آنان را دوزخی نمی‌داند<span class="footnote" rel="1" title="مجمع البیان، ج ۹، ص ۲۲۶">*</span>. و <span class="phrase">اگر در آیات قبل فرمود: <span class="aya" rel="56_51" data-words="1-5">ثم إنکم أیها الضالون المکذبون</span> و کلمه <em>ضالون</em> را جلوتر از کلمه <em rel="fa_56_82_5-5" data-sentence="146:435">مکذبون</em> ذکر کرد، از جهت مقام و موقعیت آیه بود، چون آیه مذکور در مقام رد گفته کفار است که می‌گفتند: <span class="aya" rel="56_47" data-words="4-14">أ إذا متنا و کنا ترابا و عظاما أ إنا لمبعوثون...</span> یعنی آیا وقتی مردیم و خاک شدیم، دوباره ما مبعوث می‌شویم؟ هرگز چنین چیزی ممکن نیست، و در چنین مقامی مناسب‌تر آن است که اول ضلالت آنان به میان آورده شود، بعد تکذیبشان<span class="footnote" rel="2" title="فروع کافی، ج ۳، ص ۱۰۶، ح ۵">*</span>.</span> </p> <p><code class="aya" rel="56_95"/> <span class="aya" rel="56_95" data-words="1-5">إن هذا لهو حق الیقین</span> <span class="phrase">کلمه <em>حق</em> به معنای علم است، اما نه تنها علم، بلکه علم به چیزی از آن جهت که علم با خارج و واقعیت مطابق است،  (پس هر علمی حق نیست، آن علمی حق است که معلوم آن با واقعیت خارجی مطابق باشد، مانند علم به اینکه واحد نصف دو تا است) و <em rel="fa_56_95_5-5" data-sentence="232:374">یقین</em>  عبارت است از علمی که در آن نقطه ابهام و تردیدی نباشد،  (بسا می‌شود افرادی ساده لوح به چیزی علم پیدا می‌کنند، و لیکن با مختصر تشکیک و وسوسه می‌توان علمشان را مبدل به شک کرد، چنین علمی علم الیقین نیست) پس اینکه در آیه شریفه کلمه <em>حق</em> را اضافه کرد به کلمه <em rel="fa_56_95_5-5" data-sentence="550:99">یقین</em> این اضافه به حسب اصطلاح اضافه بیانیه است، که خاصیت تاکید را دارد، و می‌خواهد وضع مضاف را بیان کند.</span> </p> <p>و معنای آیه این است که: این بیانی که ما در باره حال طوایف سه‌گانه مردم کردیم حقی است که هیچ نقطه ابهام و تردیدی در آن نیست، و علمی است که با هیچ دلیل و بیانی نمی‌توان آن را مبدل به شک و تردید کرد. </p> <p><code class="aya" rel="56_96"/> <span class="aya" rel="56_96" data-words="1-4">فسبح باسم ربک العظیم</span> تفسیر این جمله گذشت، چون در چند آیه قبل هم عین این عبارت آمده بود، تنها     <code class="page" rel="19,244"/> چیزی که در اینجا باید گفت نکته‌ای است که حرف <em>فاء</em> آن را می‌رساند، و می‌فهماند این جمله تفریع و نتیجه‌گیری از بیان سابق است، که در باره قرآن و شرح حال طوایف سه‌گانه در قیامت داشتیم. </p> <p>و معنایش این است که: وقتی قرآن دارای چنین صفاتی بود، و در آنچه از حال مردم بعد از مرگشان خبر می‌داد صادق بود، پس پروردگارت را که چنین کتابی بر تو نازل کرده تسبیح گوی، و او را از هر عیبی منزه بدار، در حالی که از نام او استقامت بجویی، و یا مظهر نام او باشی، و از عقیده و ادعایی که این مکذبین و ضالین دارند اعراض نمایی. </p> <h3>بحث روایتی‌ <span class="title" rel="56_75 56_73 56_69 56_64 56_74 56_77 56_78 56_79 56_57 56_58 56_59 56_60 56_61 56_62 56_63 56_65 56_66 56_67 56_68 56_70 56_71 56_72 56_76 56_80 56_81 56_82 56_83 56_84 56_85 56_86 56_87 56_88 56_89 56_90 56_91 56_92 56_93 56_94 56_95 56_96"> (روایاتی در ذیل برخی آیات گذشته) </span> </h3> <p> در مجمع البیان در ذیل آیه‌ <span class="aya" rel="56_64" data-words="1-6">أ أنتم تزرعونه أم نحن الزارعون</span> می‌گوید: از رسول خدا  (ص) روایت شده که فرمود: هیچ وقت نگویید من زراعت کردم، بلکه بگویید من حرث کردم<span class="footnote" rel="1" title="مجمع البیان، ج ۹، ص ۲۲۴">*</span>. </p> <p>مؤلف: این روایت را الدر المنثور هم از عده‌ای از صاحبان کتب حدیث از ابو هریره از آن جناب نقل کرده<span class="footnote" rel="2" title="الدر المنثور، ج ۶، ص ۱۶۳">*</span>. </p> <p>و <span class="phrase">در تفسیر قمی در ذیل آیه‌ <span class="aya" rel="56_69" data-words="1-5">أ أنتم أنزلتموه من المزن</span> می‌گوید: از معصوم روایت شده که فرمود: <em rel="fa_56_69_4-4" data-sentence="142:323">مزن</em> ابر است و در ذیل جمله‌ <span class="aya" rel="56_73" data-words="1-3">نحن جعلناها تذکرة</span> فرمود: یعنی آتش را وسیله یادآوری آتش روز قیامت کردیم، <span class="aya" rel="56_73" data-words="4-6">و متاعا للمقوین</span> فرمود یعنی وسیله زندگی محتاجان<span class="footnote" rel="3" title="روح المعانی، ج ۲۷، ص ۱۵۲">*</span>.</span> </p> <p>و در مجمع البیان در ذیل آیه شریفه‌ <span class="aya" rel="56_74" data-words="1-4">فسبح باسم ربک العظیم</span> می‌گوید: در روایتی صحیح از رسول خدا (ص) آمده که وقتی این آیه نازل شد، فرمود: همین آیه را ذکر رکوع خود کنید (و بگویید سبحان ربی العظیم)<span class="footnote" rel="4" title="الدر المنثور، ج ۶، ص ۱۶۲">*</span>. </p> <p>مؤلف: این روایت را کتاب فقیه<span class="footnote" rel="5" title="فقیه، ج ۱، ص ۲۰۷، ح ۱۷">*</span> نیز به طور مرسل، یعنی بدون ذکر سند آورده، و           <code class="page" rel="19,245"/> الدر المنثور هم آن را از جهنی از رسول خدا (ص) نقل کرده است<span class="footnote" rel="1" title="الدر المنثور، ج ۶، ص ۱۶۶">*</span>. </p> <p>و در الدر المنثور است که نسایی و ابن جریر و محمد بن نصر و حاکم (وی حدیث را صحیح دانسته) و ابن مردویه و بیهقی (در کتاب شعب الایمان) از ابن عباس روایت کرده‌اند که گفت: قرآن کریم در شب قدر از آسمان بالا به آسمان دنیا یکباره نازل شد، و پس از آن  (در طول بیست و سه سال) تکه تکه نازل گردید. و در عبارتی دگر آمده که گفت: ثم نزل من السماء الدنیا الی الأرض نجوما ثم قرء <span class="aya" rel="56_75" data-words="1-4">فلا أقسم بمواقع النجوم</span> -سپس از آسمان دنیا تکه تکه بر زمین نازل گردید ، آن گاه این آیه را قرائت کرد: <span class="aya" rel="56_75" data-words="1-4">فلا أقسم بمواقع النجوم</span><span class="footnote" rel="2" title="الدر المنثور، ج ۶، ص ۱۶۷">*</span>. </p> <p>مؤلف: ظاهر این روایت این است که: ابن عباس خواسته است مواقع نجوم را به اوقات نزول تکه تکه‌های قرآن تفسیر کند، چون در گفتارش داشت: ثم نزل من السماء الدنیا الی الأرض نجوما-سپس از آسمان دنیا نازل شد به زمین نجوما یعنی قطعه قطعه . </p> <p>و در تفسیر قمی در ذیل آیه‌ <span class="aya" rel="56_75" data-words="1-4">فلا أقسم بمواقع النجوم</span> از امام (ع) نقل کرده که فرمود: معنای <em>لا اقسم</em>  <em>اقسم</em> است، و کلمه لا به معنای نفی نیست<span class="footnote" rel="3" title="روح المعانی، ج ۲۷، ص ۱۵۴">*</span>. </p> <p>و در الدر المنثور است که: ابن مردویه به سند خود از ابن عباس از رسول خدا (ص) روایت کرده که گفت: رسول خدا (ص) در معنای آیه‌ <span class="aya" rel="56_77-78" data-words="1-6">إنه لقرآن کریم، فی کتاب مکنون</span> فرمود: قرآن نزد خدا در مصحفی مطهر بود، و در معنای آیه‌ <span class="aya" rel="56_79" data-words="1-4">لا یمسه إلا المطهرون</span> فرمود: کسی به جز مقربین با آن تماس ندارد<span class="footnote" rel="4" title="روح المعانی، ج ۲۷، ص ۱۵۴">*</span>. </p> <p>مؤلف: تفسیر مطهرون به مقربین مؤید همان بیان گذشته ما است، و ما در تفسیر آیه شریفه‌ <span class="aya" rel="45_29" data-words="1-5">هذا کتابنا ینطق علیکم بالحق...</span><span class="footnote" rel="5" title="سوره جاثیه، آیه ۲۹">*</span> حدیثی از امام صادق (ع) در معرفی کتاب مکنون نقل کرده‌ایم<span class="footnote" rel="6" title="تفسیر قمی، ج ۲، ص ۲۹۵">*</span>. </p> <h3> <span class="title" rel="56_82 56_87 56_75 56_79 56_86 56_89 56_91 56_57 56_58 56_59 56_60 56_61 56_62 56_63 56_64 56_65 56_66 56_67 56_68 56_69 56_70 56_71 56_72 56_73 56_74 56_76 56_77 56_78 56_80 56_81 56_83 56_84 56_85 56_88 56_90 56_92 56_93 56_94 56_95 56_96">چند روایت در باره نهی از مس قرآن بدون طهارت</span> </h3> <p> و در مجمع البیان در ذیل آیه‌ <span class="aya" rel="56_79" data-words="1-4">لا یمسه إلا المطهرون</span> گفته است: علما گفته‌اند که برای شخص جنب و زن حائض و کسی که حدثی از او سر زده (یعنی یکی از چیزهایی که وضو را باطل می‌کند از او سر زده، و بعد از آن وضو نگرفته) نباید با خطوط قرآن تماس بگیرد،             <code class="page" rel="19,246"/> (نقل از محمد بن علی (ع)<span class="footnote" rel="1" title="روح المعانی، ج ۲۷، ص ۱۵۲">*</span>. </p> <p>مؤلف: منظور از تماس مصحف به دلیل روایاتی دیگر تماس کتابت و خطوط مصحف است. </p> <p>و در کافی به سند خود از داوود بن فرقد از امام صادق (ع) روایت کرده که گفت: از آن جناب از تعویذ (حرز) پرسیدم: که حائض بر خود آویزان کرده آیا جائز است؟ فرمود: عیبی ندارد، و اضافه کرد که حتی می‌تواند قرآن را بخواند و یا بنویسد، و دست به آن نکشد<span class="footnote" rel="2" title="روح المعانی، ج ۲۷، ص ۱۵۲">*</span>. </p> <p>و در الدر المنثور است که: عبد الرزاق و ابن ابی داود و ابن منذر، از عبد اللَّه بن ابو بکر از پدرش ابو بکر روایت کرده‌اند که گفت: در نامه‌ای که رسول خدا (ص) به عمرو بن حزم نوشته آمده است: قرآن را مس نکن مگر با داشتن طهارت<span class="footnote" rel="3" title="الدر المنثور، ج ۶، ص ۱۶۲">*</span>. </p> <p>مؤلف: روایات در این باب هم از طرق شیعه و هم از طرق اهل سنت بسیار است. </p> <p>و باز در الدر المنثور است که مسلم و ابن منذر و ابن مردویه از ابن عباس روایت کرده‌اند که در عهد رسول خدا (ص) بارانی آمد حضرت فرمود مردم دو دسته‌اند بعضی شاکر و بعضی کافر، آنها که نعمت خدای را کفران کردند گفتند این باران لطفی است که فلان ستاره به ما کرده در اینجا بود که آیات‌ <span class="aya" rel="56_75" data-words="1-4">فلا أقسم بمواقع النجوم...</span> <span class="aya" rel="56_82" data-words="1-5">و تجعلون رزقکم أنکم تکذبون</span> نازل شد<span class="footnote" rel="4" title="الدر المنثور، ج ۶، ص ۱۶۲">*</span>. </p> <p>مؤلف: این حدیث به طرق زیادی از طرق اهل سنت نقل شده، و به اصطلاح علمای حدیث مستفیض است، و در همه آنها آمده که این آیات در باره <em>انواء</em><span class="footnote" rel="5" title="قبل از اسلام در بین عرب جاهلیت این اعتقاد رواج داشت که حوادث جوی از قبیل باران و باد و حرارت و سردی هوا را به ستارگانی نسبت می‌دادند و بیست و هشت ستاره به نامهایی معین می‌شناختند که هر یک از آنها سیزده شب در آسمان بوده و در شب چهاردهمش غروب می‌کرد و در همان ساعت ستاره دوم از مشرق طلوع نموده سر بر می‌آورد می‌گفتند نوء فلان غروب کرد و نوء فلان سر بر آورد و معتقد بودند حوادث جوی در همین هنگام یعنی در هنگام غروب یک نوء و طلوع دیگری رخ می‌دهد در نتیجه اگر باران می‌آید می‌گفتند ستاره فلانی به ما باران داد و همچنین حوادث دیگر را به یکی از آن انواء نسبت می‌دادند و نیز معتقد بودند که ماه هر شب در یکی از آن بیست و هشت منزل قرار دارد و هر منزلی را هم به نامی مسمی کرده بودند زجاج در امالی خود نقل کرده که رسول خدا (ص) فرمود: هر کس بگوید به وسیله ستاره باران آمد و ما مشروب شدیم به ستاره ایمان آورده و به خدای تعالی کافر شده است و کسی که بگوید خدا مشروبمان کرد به خدا ایمان آورده و به ستاره کفر ورزیده">*</span> نازل شده، گو اینکه       </p> <p>لسان العرب، ماده <em>نوء</em> ، ص 176.  <code class="page" rel="19,247"/> ظاهر آیات این است که: در مدینه نازل شده باشد، الا اینکه سیاق آیاتش با این معنا سازگار نیست، هم چنان که در اول سوره گفتیم که سیاق آیات آن شهادت می‌دهد بر اینکه در مکه نازل شده باشد. </p> <p>و در مجمع البیان آمده که در قرائت علی (ع) و ابن عباس و در روایتی که از رسول خدا (ص) نقل شده به جای‌ <span class="aya" rel="56_82" data-words="1-3">و تجعلون رزقکم</span> آمده <em>و تجعلون شکرکم</em><span class="footnote" rel="1" title="روح المعانی، ج ۲۷، ص ۱۵۶ و ۱۵۷">*</span>. </p> <p>مؤلف: این روایتی را که مجمع البیان اشاره کرده الدر المنثور از رسول خدا (ص) و از علی (ع) نقل کرده است<span class="footnote" rel="2" title="روح المعانی، ج ۲۷، ص ۱۵۶ و ۱۵۷">*</span>. </p> <p>و <span class="phrase">در تفسیر قمی در ذیل جمله‌ <span class="aya" rel="56_86" data-words="5-6">غیر مدینین</span> امام فرموده معنایش این است که: اگر شما در برابر اعمالتان جزا داده نمی‌شوید <em rel="fa_56_87_1-1" data-sentence="166:220">ترجعونها</em> آن را یعنی روحی را که تا حلقوم آمده به بدن برگردانید، <span class="aya" rel="56_87" data-words="2-4">إن کنتم صادقین</span> اگر در عقیده خود راستگویید<span class="footnote" rel="3" title="تفسیر قمی، ج ۲، ص ۳۵۰">*</span>.</span> </p> <p>و نیز در همان کتاب به سند خود از ابو بصیر روایت کرده که گفت: از امام صادق  (ع) شنیدم می‌فرمود: منظور از روح و ریحان در آیه‌ <span class="aya" rel="56_89" data-words="1-3">فروح و ریحان</span> روح و ریحان در قبر است، ولی جنت نعیم در آخرت است<span class="footnote" rel="4" title="تفسیر قمی، ج ۲، ص ۳۵۰">*</span>. </p> <p>و در الدر المنثور است که: قاسم بن منده در کتاب الاحوال و الایمان بالسؤال عن سلمان گفته: رسول خدا (ص) فرمود: اولین بشارتی که به مؤمن می‌دهند این است که: در دم مرگش او را به روح و ریحان و جنت نعیم بشارت می‌گویند، و اولین چیزی که مؤمن در قبرش بشارت داده می‌شود این است که: به او می‌گویند: مژده باد تو را که خدا از تو راضی است، و مژده باد تو را در بهشت آمدی و چه خوش آمدی، خدا همه آنهایی را که تا قبرت مشایعتت کردند بیامرزید، و شهادت همه آنهایی را که به خوبی تو شهادت دادند، پذیرفت، و دعای همه کسانی را که برای تو طلب مغفرت نمودند مستجاب       <code class="page" rel="19,248"/> کرد<span class="footnote" rel="1" title="روح المعانی، ج ۲۷، ص ۱۶۰">*</span>. </p> <p>و در همان کتاب است که ابن جریر و ابن منذر از ابن عباس روایت کرده که در ذیل آیه‌ <span class="aya" rel="56_91" data-words="1-5">فسلام لک من أصحاب الیمین</span> گفته: ملائکه نزد او می‌آیند، و با سلامی از ناحیه خدا می‌آیند، سلام خدا را به او می‌رسانند، و به او خبر می‌دهند که جزو اصحاب یمین است<span class="footnote" rel="2" title="روح المعانی، ج ۲۷، ص ۱۶۰">*</span>. </p> <p>مؤلف: این معنایی که ابن عباس برای آیه کرده مبنی بر این است که آیه شریفه حکایت و نقل کلام ملائکه باشد، و تقدیر آیه چنین باشد قالت الملائکه سلام لک حالکونک من اصحاب الیمین-ملائکه گفتند سلام بر تو در حالی که از اصحاب یمین هستی در این صورت آیه شریفه هم سلام ملائکه است و هم بشارت. </p> 
