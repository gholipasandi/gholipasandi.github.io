<h3 class="ayas">سوره البقرة آیه‌های ۲۰۴ تا ۲۰۷</h3><code class="section" rel="2_204-207"/><h3>ترجمه آیات</h3> <p> <span class="trans" rel="2_204">و پاره‌ای از مردم، منافق و سالوسند که وقتی سخن از دین و صلاح و اصلاح می‌کنند تو را به شگفت می‌آورند و خدا را گواه می‌گیرند که آنچه می‌گویند مطابق آن چیزی است که در دل دارند و حال آنکه سرسخت‌ترین دشمنان دین و حقند.  «۲۰۴» </span><span class="trans" rel="2_205"> به شهادت اینکه وقتی بر می‌گردند و یا وقتی به ولایت و ریاستی می‌رسند با تمام نیرو در گستردن فساد در زمین می‌کوشند و به مال و جانها دست می‌اندازند با اینکه خدا فساد را دوست نمی‌دارد.  «۲۰۵» </span><span class="trans" rel="2_206">و وقتی به ایشان گفته می‌شود از خدا بترس دستخوش آن غروری می‌شوند که گناه در دلشان ایجاد کرده و<code class="page" rel="2,143"/> تنها درمان دردشان جهنم است که بد قرارگاهی است.  «۲۰۶» </span><span class="trans" rel="2_207">و بعضی دیگرند که جان خود را در برابر خوشنودی‌های خدا می‌فروشند و خدا نسبت به بندگان رؤوف است «۲۰۷» </span></p>     <h3>بیان آیات</h3> <h3> <span class="title" rel="2_204 2_205 2_206 2_207">تقسیم مردم از نظر صفات و ذکر احوال و خصائص منافق</span> </h3> <p> این آیات مشتمل بر تقسیمی دیگر است یعنی مردم را از حیث نتایج صفاتشان تقسیم می‌کند، هم چنان که آیات قبلی یعنی از آیه: <span class="aya" rel="2_200" data-words="11-16">فمن الناس من یقول ربنا آتنا</span>... به بعد مردم را از حیث اصل صفاتشان تقسیم می‌کرد، که یا طالب دنیایند، و یا طالب آخرت، و آیات مورد بحث از حیث نتیجه دنیاطلبی و عقبی‌طلبی که در اولی نفاق و در دومی خلوص در ایمان است تقسیم می‌کند، و تناسب این آیات با مساله حج تمتع بر کسی پوشیده نیست. </p> <p> <span class="aya" rel="2_204" data-words="1-9">و من الناس من یعجبک قوله فی الحیاة الدنیا</span>...  کلمه اعجاب‌ به معنای خرسند کردن است، و جمله: <span class="aya" rel="2_204" data-words="7-9">فی الحیاة الدنیا</span> متعلق است به جمله:  یعجبک و معنای مجموع آیه چنین می‌شود:  خرسندی و مسرت در دنیا از این جهت که دنیاست و نوعی زندگی است منشاش ظاهربینی و حکم کردن بر طبق ظاهر است، و اما باطن و سریره در زیر پرده و پشت حجاب نهان است، انسان تا زمانی که بستگی و تعلق به حیات دنیا دارد، نمی‌تواند حقایق پشت پرده را ببیند و درک کند، مگر اینکه از طریق تفکر در آثار مختصری از امر باطن را کشف کند و بهمین مناسبت است که دنبالش فرموده: <span class="aya" rel="2_204" data-words="10-16">و یشهد الله علی ما فی قلبه</span>... ، و معنای مجموع کلام این است که بعضی از مردمند که وقتی با تو سخن می‌گویند، طوری وانمود می‌کنند که افرادی حق‌پرستند، جانب حق را رعایت می‌کنند، و به صلاح خلق عنایت دارند، و پیشرفت دین و امت را می‌خواهند، در حالی که دشمن‌ترین مردم نسبت به حقند، و دشمنیشان با حق از هر دشمن دیگر شدیدتر است. </p> <p>و کلمه الد أفعل تفضیل از ماده ل-د-د است، لد، و لدود، هر دو به معنای شدت خصومت است. </p> <p>و کلمه خصام جمع خصم است، مانند صعب که جمعش صعاب و کعب که جمعش کعاب است. </p> <p>بعضی هم گفته‌اند: خصام مصدر است: و جمله ألد الخصام به معنای اشد خصومة می‌باشد. </p> <p><code class="aya" rel="2_205"/> <span class="aya" rel="2_205" data-words="1-8">و إذا تولی سعی فی الأرض لیفسد فیها</span>...  کلمه تولی به معنای دارای ولایت و سلطنت شدن و تملک آن است، و مؤید این معنا<code class="page" rel="2,144"/> جمله‌ <span class="aya" rel="2_206" data-words="7-9">أخذته العزة بالإثم</span> گرفتار غروری می‌شود که گناه در دل ایجاد می‌کند در آیه بعدی است، که می‌فهماند عزتی که دچارش شده به خاطر گناهانی بوده که مرتکب شده، و قلب مخالف با زبانش را، بیمار کرده است. </p> <p>و سعی به معنای عمل و هم به معنای سرعت در راه رفتن است، در نتیجه معنای آیه چنین است، که این منافق شدید الخصومه وقتی دستش برسد، و دارای قدرتی شود و ریاستی به دست آرد، سعی می‌کند فساد را در زمین بگستراند و ممکن است کلمه تولی به معنای اعراض از روبرو شدن، و گفتگو کردن باشد و معنا چنین باشد که چون از نزد تو بیرون می‌شود، وضعش غیر آن وضعی می‌شود که در حضور تو داشت، در حضور تو دم از صلاح و اصلاح و خیر می‌زد، و می‌گفت در این راه سعی خواهد کرد، ولی چون بیرون می‌شود در راه فساد و افساد سعی می‌کند. </p> <p> <span class="aya" rel="2_205" data-words="9-13">و یهلک الحرث و النسل</span> از ظاهر این عبارت بر می‌آید که می‌خواهد جمله قبلی یعنی فساد در زمین را بیان کند، و بفرماید فساد و افسادش به این است که حرث و نسل را نابود کند، و اگر نابود کردن حرث و نسل را بیان فساد قرار داده برای این است که قوام نوع انسانی در بقای حیاتش به غذا و تولید مثل است اگر غذا نخورد می‌میرد، و اگر تولید مثل نکند نسلش قطع می‌شود، و انسان در تامین غذایش به حرث یعنی زراعت نیازمند است چون غذای او یا حیوانی است و یا نباتی، و حیوان هم در زندگی و نموش به نبات نیازمند است پس حرث که همان نبات باشد اصل در زندگی بشر است، و بدین جهت فساد در زمین را با اهلاک حرث و نسل بیان کرد، پس معنای این آیه این شد: که او از راه نابود کردن حرث و نسل در زمین فساد می‌انگیزد، و در نابودی انسان می‌کوشد. </p> <p> <span class="aya" rel="2_205" data-words="14-18">و الله لا یحب الفساد</span> مراد از فساد، فساد تکوینی و آنچه در گردش زمان فاسد می‌شود نیست‌چون پاره‌ای از فسادها هست که دست کسی در آن دخالت ندارد عالم عالم کون و فساد، و نشاه تنازع در بقا است، هیچ موجودی پدید نمی‌آید، مگر بعد از آنکه موجودی دیگر تباه می‌شود، و هیچ جانداری متحقق نمی‌شود، مگر بعد از آنکه جاندارانی بمیرند و این کون و فساد و حیات و موت در این موجودات طبیعی، و در این نشاه طبیعت زنجیروار و از پشت سرهم قرار دارند، و این مستند به خود خدای تعالی است، و حاشا بر خدا که چیزی را که خودش مقدر فرموده مبغوض بدارد. </p> <p>بلکه مراد از این فساد، فسادهای تشریعی است، یعنی آن فسادی که دست بشر پدید<code class="page" rel="2,145"/> می‌آورد، آری خدای عز و جل آنچه از دین که تشریع کرد به منظور اصلاح اعمال بندگان بوده، تا با عمل صالح روزمره و تمرین مستمر، ملکات فاضله را در نفوس آنان پدید آورد، و اختلافشان را اصلاح کند، و در نتیجه حال انسانیت و جامعه بشریت حالی معتدل شود، در این هنگام است که زندگیشان هم در دنیا و هم در آخرت عین سعادت می‌شود، که به زودی در تفسیر آیه‌ <span class="aya" rel="2_213" data-words="1-4">کان الناس أمة واحدة</span> بیانش خواهد آمد ان شاء اللَّه تعالی. </p> <p>و آن کسی که در آیه اول فرمود ظاهر قولش با باطن قلبش مخالف است، وقتی در زمین سعی به فساد می‌کند، به نحوی نمی‌کند که ظاهر آن فساد باشد، بلکه به شکلی انجام می‌دهد که ظاهرش اصلاح باشد، یعنی کلمات را از جای خود تحریف می‌کند، و حکم خدا را از آنچه که هست تغییر می‌دهد، و در تعالیم دینی دخل و تصرف می‌کند، تصرفی که منجر به فساد اخلاق و اختلاف کلمه شود، و معلوم است که در فساد اخلاق و اختلاف کلمه مرگ دین و فنای انسانیت و فساد دنیا حتمی است. </p> <p>آنچه که در این آیات آمده، مورد تصدیق تاریخ قرار گرفته، چون مردانی در امت اسلام آمدند، و بر دوش این امت سوار شده، در امر دین و دنیا تصرفاتی کردند که نتیجه مستقیمش و بال برای دین، و انحطاط برای مسلمین، و اختلاف در امت بود و کار دین را به جایی کشانید که بازیچه دست هر بازیگر شد، و انسانیت امت لقمه، هر چپاولگر گردید، و نتیجه این سعی و خودکامگیها فساد زمین شد، اولا بخاطر نابود شدن دین، و ثانیا به خاطر هلاک انسانیت و بهمین جهت است که می‌بینیم در بعضی از روایات هلاکت حرث و نسل به هلاکت دین و انسانیت تفسیر شده که ان شاء اللَّه روایاتش خواهد آمد. </p> <p><code class="aya" rel="2_206"/> <span class="aya" rel="2_206" data-words="1-14">و إذا قیل له اتق الله أخذته العزة بالإثم فحسبه جهنم و لبئس المهاد</span> <span class="phrase">مفاد کلمه عزت معروف است و معنای کلمه <em rel="fa_2_206_14-14" data-sentence="37:266">مهاد</em> فرش و هر گستردنی است، و از ظاهر کلام بر می‌آید که کلمه بالاثم متعلق است به <em rel="fa_2_206_8-8" data-sentence="170:176">العزة</em> معنای آیه این است: او وقتی مامور به تقوا می‌شود و کسی نصیحتش می‌کند که از خدا بترس، در اثر آن عزتی که با اثم و نفاق کسب کرده، و دل خود را بیمار ساخته، دچار نخوت و غرور می‌شود.</span> </p> <p>بی خبر از اینکه عزت مطلق که در تحت تاثیر هیچ عاملی از بین نرود تنها از ناحیه خدای سبحان است، هم چنان که فرموده: <span class="aya" rel="3_26" data-words="15-21">تعز من تشاء، و تذل من تشاء</span><span class="footnote" rel="1" title="تو هر که رای بخواهی عزت می‌دهی، و هر که رای بخواهی ذلیل می‌کنی سوره آل عمران، آیه ۲۶&quot;">*</span> و نیز فرموده:   <code class="page" rel="2,146"/> <span class="aya" rel="63_8" data-words="10-16">و لله العزة و لرسوله و للمؤمنین</span><span class="footnote" rel="1" title="عزت مخصوص خدا و رسول و مؤمنین است سوره منافقون آیه ۸۰&quot;">*</span> و نیز فرموده: <span class="aya" rel="4_139" data-words="8-15">أ یبتغون عندهم العزة، فإن العزة لله جمیعا</span><span class="footnote" rel="2" title="چگونه عزت را از پیش خود می‌خواهند، و جستجو می‌کنند؟ با اینکه عزت همه‌اش از خداست">*</span>. </p> <p>و حاشا بر خدای تعالی اینکه چیزی را که مخصوص خود او است، و تنها او به بندگان می‌دهد به بنده‌ای بدهد، و باعث گناه و شر او گردد، پس معلوم می‌شود عزت مورد بحث در این آیه عزت خدایی نیست، بلکه اصلا عزت نیست، بلکه غروری است که اشخاص جاهل و ظاهر بین آن را عزت می‌پندارند. </p> <p>و از اینجا این معنا روشن می‌شود که جمله بالاثم متعلق به جمله:  أخذته... نیست، تا در نتیجه حرف با در آن باء تعدیه، و معنا چنین باشد:  عزت او را وادار به گناه و به این می‌کند که امر به تقوا را به عکس العملی ناخوشایند پاسخ دهد و یا باء سببیت و معنا چنین باشد:  عزت و مناعت، به سبب اثم و گناه در او پیدا شد که مرتکب گردید. </p> <p><span class="phrase">چرا با تعدیه و سببیت نیست؟ برای اینکه مستلزم آن است که در این دو صورت خدای تعالی حالت نفسانی آن مغرور را عزت دانسته باشد، و عزت بودن این رذیله را امضاء فرموده باشد، در حالی که گفتیم: این حالت درونی که مورد بحث است، عزت حقیقی نیست، و اما اگر کلمه بالاثم را متعلق به <em rel="fa_2_206_8-8" data-sentence="265:116">العزة</em> بدانیم، همانطور که دانستیم، دیگر این اشکال وارد نمی‌شود، چون آن حالت درونی را عزت ندانسته، بلکه عزت باثم شمرده است.</span> </p> <p>و اما اینکه در سوره‌ص آیه دوم فرموده: <span class="aya" rel="38_2-3" data-words="1-18">بل الذین کفروا فی عزة و شقاق، کم أهلکنا من قبلهم من قرن فنادوا و لات حین مناص</span><span class="footnote" rel="3" title="بلکه آنها که کافر شدند در عزت و شقاق و دشمنی هستند، و ما چه بسا از امتهای قبل از ایشان را هلاک کردیم و در حین هلاکت فریاد برآوردند، ولی دیگر هنگام فریاد نبود، و فرصت فراری نمانده بود">*</span>. </p> <p>این تعبیر از باب نام‌گذاری و امضا نیست، و در این آیه حالت کفر و طغیان کفار را عزت نامیده، و عزت بودن آن را امضا نفرموده، چون کلمه عزت را نکره آورده، و آیه را با جمله: <span class="aya" rel="38_3" data-words="1-2">کم أهلکنا</span> ختم نموده تا بفهماند عزت نامبرده عزتی صوری و ناپایدار بوده، نه عزت اصلی که به هیچ وجه از بین رفتنی نیست. </p> <h3> <span class="title" rel="2_207 2_204 2_205 2_206">دسته‌ای دیگر از مردم در مقابل منافق </span> </h3> <p>  <span class="aya" rel="2_207" data-words="1-9">و من الناس من یشری نفسه ابتغاء مرضات الله</span>...  این آیه در مقابل آیه اول از آیات مورد بحث است، که آنجا هم می‌فرمود: <span class="aya" rel="2_204" data-words="1-3">و من الناس</span>   </p> <p> سوره نساء آیه 138" </p> <p> سوره ص آیه 2" <code class="page" rel="2,147"/>، و از این مقابله فهمیده می‌شود که وصف در این جمله نیز در مقابل وصف آن جمله است یعنی همانطور که مراد از جمله: <span class="aya" rel="2_204" data-words="1-5">و من الناس من یعجبک</span> بیان این معنا است که در آن عصر و آن ایام مردی وجود داشته که به گناهان خود افتخار می‌کرده، و عزت می‌فروخته، و از خودش خوشش می‌آمده، و به ظاهر دم از صلاح می‌زده، در حالی که در دل نقشه دشمنی می‌کشیده، مردی بوده که از رفتارش چیزی جز فساد و هلاک عاید دین و انسانیت نمی‌شده. </p> <p>همچنین از جمله: <span class="aya" rel="2_207" data-words="1-6">و من الناس من یشری نفسه</span>... ، نیز فهمیده می‌شود در آن روز مردی وجود داشته که جز به پروردگار خود نمی‌بالیده، و جز به دست آوردن رضای خدای تعالی هیچ هدفی را دنبال نمی‌کرده، مردی بوده که رفتارش امر دین و دنیا را اصلاح می‌کرده، و به وسیله او حق احقاق می‌شده، و عیش انسانها پاکیزه می‌شده، و بشر از برکات اسلام برخوردار می‌شد. </p> <p>با این بیان ارتباط ذیل آیه با صدر آن به خوبی روشن می‌گردد، و معلوم می‌شود که چرا در ذیل آیه فرموده: <span class="aya" rel="2_207" data-words="10-13">و الله رؤف بالعباد</span>، خدا نسبت به بندگان رؤوف است ؟ چون وجود چنین فردی در میان انسانها خود رأفتی است از خدای سبحان به بندگانش آری اگر مردانی دارای این صفات بین مردم و در مقابل آن دسته دیگر از مردان منافق و مفسده‌جو وجود نداشتند، ارکان دین منهدم می‌شد، و در بنای صلاح رشاد سنگی روی سنگ قرار نمی‌گرفت. </p> <p>اما خدای تعالی همواره آن باطل‌ها را به وسیله این حق‌ها از بین برده، و افساد دشمنان دین را به وسیله اصلاح اولیااش تلافی و تدارک می‌کند، هم چنان که خودش فرموده: <span class="aya" rel="22_40" data-words="12-32">و لو لا دفع الله الناس بعضهم ببعض لهدمت صوامع و بیع و صلوات و مساجد یذکر فیها اسم الله کثیرا</span><span class="footnote" rel="1" title="و اگر نبود که خدای تعالی شر بعضی از مردم رای به وسیله بعضی دیگر دفع می‌کرد، هر آینه نه صومعه‌ای به جای می‌ماند و نه کلیسا و نه مساجدی که نام خدا در آنها زیاد برده می‌شود سوره حج آیه ۴۰&quot;">*</span>، و نیز فرموده: <span class="aya" rel="6_89" data-words="9-19">فإن یکفر بها هؤلاء فقد وکلنا بها قوما لیسوا بها بکافرین</span><span class="footnote" rel="2" title="اگر اینان به اسلام کفر بورزند باکی نیست چون ما مردمی رای برانگیخته‌ایم، که هرگز به آن کفر نمی‌ورزند سوره انعام آیه ۸۹&quot;">*</span>. </p> <p>پس فسادی که در دین و دنیا راه پیدا می‌کند، از ناحیه عده‌ای از افراد است که جز خودپرستی هوای دیگری بر سر ندارند، و این فساد و شکافی که اینان در دین ایجاد می‌کنند جز باصلاح و اصلاح آن دسته دیگر که خود را به خدای سبحان فروخته و در دل جز به پروردگار خود نمی‌اندیشند پر نمی‌شود، و زمین و زمینیان به صلاح نمی‌گرایند، و خدای تعالی این معامله سودمند خود را در آیه شریفه:     <code class="page" rel="2,148"/> <span class="aya" rel="9_111" data-words="1-38">إن الله اشتری من المؤمنین أنفسهم و أموالهم بأن لهم الجنة، یقاتلون فی سبیل الله فیقتلون و یقتلون، وعدا علیه حقا فی التوراة و الإنجیل و القرآن، و من أوفی بعهده من الله فاستبشروا ببیعکم الذی بایعتم به</span><span class="footnote" rel="1" title="خداوند از مؤمنین جان و مالشان رای خریده در مقابل اینکه بهشت از آن آنان باشد، و این مؤمنین در راه خدا جهاد می‌کنند می‌کشند و کشته می‌شوند، و این وعده‌ای است که وفای به آن حق است، و عده‌ای است که هم در تورات آمده، و هم در انجیل، و هم در قرآن و چه کسی باوفاتر به عهد است از خدا، پس شما مؤمنین رای بشارت باد به این فروشی که خریدارتان در آن خداست سوره توبه آیه ۱۱۲&quot;">*</span> و این موضوع در آیات دیگری نیز خاطرنشان گردیده است. </p> <h3>بحث روایتی‌ <span class="title" rel="2_204 2_205 2_207 2_206"> شامل روایاتی در باره شان نزول آیات یاد شده </span> </h3> <p> در الدر المنثور از <em>سدی</em> روایت آورده در تفسیر آیه <span class="aya" rel="2_204" data-words="1-6">و من الناس من یعجبک قوله</span>...  گفته است: این آیه در باره أخنس بن شریق ثقفی، هم پیمان بنی زهره نازل شد، که وی در مدینه به خدمت رسول خدا ص رسید، و عرضه داشت: آمده‌ام تا اسلام بیاورم، و خدا می‌داند که من در دعویم راستگویم، رسول خدا ص خوشش آمد، و بهمین جهت خدای تعالی فرمود: <span class="aya" rel="2_204" data-words="10-16">و یشهد الله علی ما فی قلبه</span>. </p> <p>أخنس از حضور رسول خدا ص بیرون شد و به زراعتی از مسلمانان و شترانی از ایشان برخورد زراعت را آتش زد، و شتران را پی کرد، و بدین جهت خدای سبحان فرمود: <span class="aya" rel="2_205" data-words="1-6">و إذا تولی سعی فی الأرض</span>...<span class="footnote" rel="2" title="الدر المنثور ج ۱ ص ۲۳۸">*</span>. </p> <p>و در مجمع از ابن عباس نقل کرده که گفت: این آیات سه‌گانه در باره همه ریاکاران نازل شده، که در ظاهر چیزهایی را اظهار می‌کنند که خلاف باطنشان است و صاحب مجمع اضافه کرده که این معنا از امام صادق ع روایت شده.<span class="footnote" rel="3" title="مجمع البیان ج ۲ ص ۳۰۰">*</span> مؤلف: و لیکن این روایت با ظاهر آیات منطبق نیست. </p> <p>و در بعضی از روایات ائمه اهل بیت ع آمده: که آیات نازله در باره دشمنان ایشان نازل شده است. </p> <p>و در مجمع از امام صادق ع روایت آورده که در ذیل جمله:       <code class="page" rel="2,149"/> <span class="aya" rel="2_205" data-words="9-13">و یهلک الحرث و النسل</span> فرموده: مراد از حرث در اینجا دین، و مراد از نسل انسان است.<span class="footnote" rel="1" title="مجمع البیان ج ۲ ص ۳۰۰">*</span> مؤلف: بیان این روایت گذشت و این نیز روایت شده که مراد از حرث ذریه و زراعت هر دو است، و به هر حال مساله تطبیق آیه بر مصداق امری است آسان.<span class="footnote" rel="2" title="مجمع البیان ج ۲ ص ۳۰۰">*</span> و در امالی شیخ از علی بن الحسین ع روایت آمده که در ذیل جمله: <span class="aya" rel="2_207" data-words="1-6">و من الناس من یشرینفسه</span>... ، فرموده: این جمله در باره علی ع نازل شده، که در شب هجرت در بستر رسول خدا ص خوابید.<span class="footnote" rel="3" title="امالی شیخ طوسی ص ۱۸۵ طبع قدیم">*</span> مؤلف: روایات از طرق شیعه و سنی بسیار آمده که آیه نامبرده در باره شب فراش نازل شده، که تفسیر برهان به پنج طریق آن را از ثعلبی و دیگران نقل کرده است.<span class="footnote" rel="4" title="تفسیر برهان ج ۱ ص ۲۰۶،۲۰۷">*</span> و در الدر المنثور است که ابن مردویه از صهیب روایت کرده که گفت: وقتی می‌خواستم از مکه به سوی رسول خدا ص هجرت کنم قریش به من گفتند ای صهیب تو آن روز که به شهر ما آمدی دست خالی بودی، و حال که می‌خواهی کوچ کنی اموالت را هم می‌بری و این به خدا سوگند ممکن نیست، و هرگز نمی‌گذاریم آنها را با خود ببری، من به ایشان گفتم: آیا اگر اموالم را به شما واگذار کنم دست از من بر می‌دارید؟ گفتند: بله به ناچار اموالم را به طرفشان پرتاب کردم و آزاد شدم، و از مکه بیرون آمده به مدینه رسیدم، این خبر به رسول خدا ص رسید، دو بار، فرمود: صهیب در معامله‌اش سود برد.<span class="footnote" rel="5" title="الدر المنثور ج ۱ ص ۲۳۹">*</span> مؤلف: در المنثور این قصه را به چند طریق دیگر روایت کرده، که در بعضی از آنها آمده: آیه <span class="aya" rel="2_207" data-words="1-5">و من الناس من یشری</span>... نیز در این قصه نازل شده، و در بعضی دیگر آمده آیه نامبرده در باره ابی ذر و صهیب نازل شده که هر دو جان خود را با مال خود خریدند، ولی ما در سابق هم گفتیم که آیه شریفه با این احتمال که شراء به معنای خریدن باشد نمی‌سازد،  بلکه شراء که در لغت هم به معنای خریدن است و هم فروختن. در آیه شریفه به معنای فروختن است، و تنها با معامله علی ع در لیلة المبیت قابل انطباق است. </p> <p>و در مجمع روایتی از علی ع نقل کرده که فرمود: مراد از این آیه کسی است که به خاطر امر به معروف و نهی از منکر کشته شود.<span class="footnote" rel="6" title="مجمع البیان ج ۲ ص ۳۰۱">*</span> مؤلف: این بیان عموم آیه شریفه است پس منافات ندارد که شان نزول خاصی داشته باشد. </p> 
