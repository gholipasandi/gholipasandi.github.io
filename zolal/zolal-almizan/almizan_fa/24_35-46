<h3 class="ayas">سوره النور آیه‌های ۳۵ تا ۴۶</h3><code class="section" rel="24_35-46"/><h3>ترجمه آیات</h3> <p> <span class="trans" rel="24_35">خدا نور آسمانها و زمین است نو را و همچون محفظه‌ای است که در آن چراغی باشد، و چراغ در شیشه‌ای، شیشه‌ای که گویی ستاره‌ای است درخشان، و آن چراغ با روغن زیتی صاف روشن باشد که از درخت پر برکت زیتون (سر زمین مقدس) گرفته شده باشد نه زیتون شرقی و نه غربی، در نتیجه آن چنان صاف و قابل احتراق باشد که نزدیک است خود به خود بسوزد هر چند که آتش بدان نرسد، و معلوم است که چنین چراغی نورش دو چندان و نوری بالای نور است، خدا هر که را خواهد به نور خویش هدایت کند و این مثلها را خدا برای مردمی می‌زند که خدا به همه چیز دانا است.  «۳۵» </span><span class="trans" rel="24_36">در خانه‌هایی که خدا اجازه داده همواره محترم و با عظمت باشند و نام وی در هر بامداد و پسین در آن یاد شود.  «۳۶» </span><span class="trans" rel="24_37">مردانی هستند که تجارت و معامله، از یاد خدا و نماز خواندن و زکات دادن غافلشان نمی‌کند. و از روزی که در اثنای آن روز دلها و دیدگان زیر و رو شود بیم دارند.  «۳۷» </span><span class="trans" rel="24_38">تا خدا بهتر از آنچه کردند پاداششان دهد و از کرم خویش افزونشان کند و خدا هر که را بخواهد بی حساب روزی می‌دهد.  «۳۸» </span><span class="trans" rel="24_39">کسانی که کافرند اعمالشان چون سرابی است در بیابانی که تشنه کام آن بیابان آن را آب پندارد و چون بدان رسد چیزی نیابد، و خدا را نزد آن یابد که حساب او را تمام و به کمال بدهد و خدا تند حساب است.  «۳۹» </span><span class="trans" rel="24_40">یا چون ظلماتی است به دریایی ژرف که موجی آن را گرفته و بالای آن موجی دیگر و بالاتر از آن ابری قرار دارد که در چنین فرضی ظلمتها روی هم قرار گرفته و چون گرفتار این ظلمتها دست خویش را تا برابر چشم خود بلند کند نزدیک نیست که آن را ببیند، آری هر کس که خدا به وی نوری نداده نوری ندارد.  «۴۰» </span><span class="trans" rel="24_41">مگر ندانی هر چه در آسمانها و زمین هست با مرغان گشوده بال تسبیح خدا می‌کنند همه دعا و<code class="page" rel="15,167"/> تسبیح خویش دانند و خدا داند که چه می‌کنند.  «۴۱» </span><span class="trans" rel="24_42">فرمانروایی آسمانها و زمین مخصوص او است و بازگشت همه به سوی خدا است.  «۴۲» </span><span class="trans" rel="24_43">مگر ندانی که خدا ابری براند و سپس میان آن پیوستگی دهد و سپس آن را فشرده کند و باران را بینی که از خلال آن برون شود و از کوه‌هایی که در آسمان هست تگرگی نازل کند و آن را به هر دیاری که بخواهد می‌رساند و از هر دیاری که بخواهد دور می‌کند و نزدیک باشد که شعاع برق آن چشم‌ها را بزند.  «۴۳» </span><span class="trans" rel="24_44">خدا شب و روز را به هم بدل می‌کند که در این برای اهل بصیرت عبرتی هست.  «۴۴» </span><span class="trans" rel="24_45">خدا همه جنبندگان را از آبی آفریده بعضی از آنها با شکم خویش و بعضی با دو پا و بعضی با چهار پا راه می‌روند خدا هر چه بخواهد خلق می‌کند که خدا به همه چیز توانا است.  «۴۵» </span><span class="trans" rel="24_46">آیه‌هایی روشن نازل کرده‌ایم و خدا هر که را بخواهد به راه راست هدایت می‌کند.  «۴۶» </span></p>                     <h3>بیان آیات‌ <span class="title" rel="24_35">معنا و مفادی که آیات: <span class="aya" rel="24_35" data-words="1-5">الله نور السماوات و الأرض...</span> متضمن آنست</span> </h3> <p> این آیات متضمن مقایسه مؤمنین به حقیقت ایمان با کفار است، مؤمنین را به داشتن این امتیازات معرفی می‌کند که به وسیله اعمال صالح هدایت یافته، و به نوری از ناحیه پروردگارشان راه یافته‌اند که ثمره‌اش معرفت خدای سبحان، و سلوک و راه‌یابی به بهترین پاداش، و نیز به فضل خدای تعالی است، در روزی که پرده از روی دلها و دیده‌هایشان کنار می‌رود. </p> <p>به خلاف کفار که اعمالشان ایشان را جز به سرایی بدون حقیقت راه نمی‌نماید، و در ظلماتی چند طبقه و بعضی روی بعض قرار دارند، و خدا برای آنان نوری قرار نداده، نور دیگری هم نیست که با آن روشن شوند. </p> <p>این حقیقت را به این بیان ارائه داده که خدای تعالی دارای نوری است عمومی، که با آن آسمان و زمین نورانی شده، و در نتیجه به وسیله آن نور، در عالم وجود، حقایقی ظهور نموده که ظاهر نبود. و باید هم این چنین باشد، چون ظهور هر چیز اگر به وسیله چیز دیگری باشد باید آن وسیله خودش به خودی خود ظاهر باشد، تا دیگران را ظهور دهد، و تنها چیزی که در عالم به ذات خود ظاهر و برای غیر خود مظهر باشد همان نور است. </p> <p>پس خدای تعالی نوری است که آسمانها و زمین با اشراق او بر آنها ظهور یافته‌اند، هم چنان که انوار حسی نیز این طورند، یعنی خود آنها ظاهرند و با تابیدن به اجسام ظلمانی و<code class="page" rel="15,168"/> کدر، آنها را روشن می‌کنند، با این تفاوت که ظهور اشیاء به نور الهی عین وجود یافتن آنها است، ولی ظهور اجسام کثیف به وسیله انوار حسی غیر از اصل وجود آنها است. </p> <p>در این میان نور خاصی هست که تنها مؤمنین با آن روشن می‌شوند، و به وسیله آن به سوی اعمال صالح راه می‌یابند و آن نور معرفت است که دلها و دیده‌های مؤمنین در روزی که دلها و دیده‌ها زیر و رو می‌شود، به آن روشن می‌گردد، و در نتیجه به سوی سعادت جاودانه خود هدایت می‌شوند، و آنچه در دنیا برایشان غیب بود در آن روز برایشان عیان می‌شود. </p> <p>خدای تعالی این نور را به چراغی مثل زده که در شیشه‌ای قرار داشته باشد و با روغن زیتونی در غایت صفا بسوزد و چون شیشه چراغ نیز صاف است، مانند کوکب دری بدرخشد، و صفای این با صفای آن، نور علی نور تشکیل دهد، و این چراغ در خانه‌های عبادت آویخته باشد، خانه‌هایی که در آنها مردانی مؤمن، خدای را تسبیح کنند، مردانی که تجارت و بیع ایشان را از یاد پروردگارشان و از عبادت خدا باز نمی‌دارد. </p> <p>این مثال، صفت نور معرفتی است که خدای تعالی مؤمنین را با آن گرامی داشته، نوری که دنبالش سعادت همیشگی است، و کفار را از آن محروم کرده، و ایشان را در ظلماتی قرار داده که هیچ نمی‌بینند. پس کسی که مشغول با پروردگار خویش باشد و از متاع حیات دنیا اعراض کند به نوری از ناحیه خدا اختصاص می‌یابد، و خدا هر چه بخواهد می‌کند، ملک از آن او است، و باز گشت به سوی او است، و هر حکمی بخواهد می‌راند، قطره باران و تگرگ را از یک ابر می‌بارد، و شب و روز را جابجا می‌کند، گروهی از حیوانات را طوری قرار داده که با شکم راه بروند، و گروهی دیگر با دو پا و گروه سوم با چهار پا، با اینکه همه آنها را از آب آفریده. </p> <p>این آیات چنان نیست که به کلی با آیات قبلی اجنبی باشد، بلکه وجه اتصالی با آنها دارد، چون آیات قبل که احکام و شرایع را بیان می‌کرد بدینجا خاتمه یافت که‌ <span class="aya" rel="24_34" data-words="1-16">و لقد أنزلنا إلیکم آیات مبینات و مثلا من الذین خلوا من قبلکم و موعظة للمتقین</span> که در آن گفتگو از <em>بیان</em> شد، و معلوم است که بیان به معنای اظهار حقایق معارف، و در نتیجه تنویری است الهی. </p> <p><span class="phrase">علاوه بر این در آیه مذکور کلمه <em rel="fa_24_46_3-3" data-sentence="31:266">آیات</em> آمده بود، و آیات همان قرآن است که خدای تعالی در چند جا آن را نور خوانده، مانند آیه‌ <span class="aya" rel="4_174" data-words="9-13">و أنزلنا إلیکم نورا مبینا</span><span class="footnote" rel="1" title="به سوی شما نازل کردیم نوری آشکارا سوره نساء، آیه ۱۷۴">*</span>.</span> </p> <p>   <code class="page" rel="15,169"/> <span class="aya" rel="24_35" data-words="1-5">الله نور السماوات و الأرض...</span> <span class="phrase">کلمه <em rel="fa_24_35_8-8" data-sentence="5:312">مشکاة</em> به طوری که راغب<span class="footnote" rel="1" title="مفردات راغب، ماده &lt;em&gt;شکا&lt;/em&gt; ">*</span> و دیگران گفته‌اند طاقچه و شکاف بدون منفذ و روزنه‌ای است که در دیوار خانه می‌سازند، تا اثاث خانه و از آن جمله چراغ را در آن بگذارند، و این غیر از فانوس است،  (چون فانوس جا چراغی منقول و متحرک را می‌گویند).</span> </p> <p>و <span class="phrase">کلمه <em rel="fa_24_35_16-17" data-sentence="5:198">کوکب دری</em> به معنای ستاره پر نور است که در آسمان چند عدد انگشت شمار از آنها دیده می‌شود، و کلمه <em>ایقاد</em> به معنای روشن کردن چراغ یا آتش است، و کلمه  <em rel="fa_24_35_29-29" data-sentence="210:41">زیت</em> به معنای روغنی است که از زیتون می‌گیرند.</span> </p> <h3> <span class="title" rel="24_35 24_41 24_36 24_37 24_38 24_39 24_40 24_42 24_43 24_44 24_45 24_46">معنای <em>نور</em> و توضیح مراد از اینکه فرمود: خدا نور آسمان‌ها و زمین است"169</span> </h3> <p> و کلمه <em>نور</em> معنایی معروف دارد، و آن عبارت است از چیزی که اجسام کثیف و تیره را برای دیدن ما روشن می‌کند و هر چیزی به وسیله آن ظاهر و هویدا می‌گردد، ولی خود نور برای ما به نفس ذاتش مکشوف و هویدا است، چیز دیگری آن را ظاهر نمی‌کند. پس نور عبارت است از چیزی که ظاهر بالذات و مظهر غیر است، مظهر اجسام قابل دیدن می‌باشد. </p> <p>این اولین معنایی است که کلمه نور را برای آن وضع کردند و بعدا به نحو استعاره یا حقیقت ثانوی به طور کلی در هر چیزی که محسوسات را مکشوف می‌سازد استعمال نمودند، در نتیجه خود حواس ظاهر ما را نیز نور یا دارای نور که محسوسات به آن ظاهر می‌گردد خواندند، مانند حس سامعه و شامه و ذائقه و لامسه و سپس از این هم عمومی ترش کرده شامل غیر محسوسش هم نمودند، در نتیجه عقل را نوری خواندند که معقولات را ظاهر می‌کند، و همه این اطلاقات با تحلیلی در معنای نور است، که گفتیم معنایش عبارت است از ظاهر بنفسه و مظهر غیر. </p> <p>و چون وجود و هستی هر چیزی باعث ظهور آن چیز برای دیگران است، مصداق تام نور می‌باشد، و از سوی دیگر چون موجودات امکانی، وجودشان به ایجاد خدای تعالی است، پس خدای تعالی کامل‌ترین مصداق نور می‌باشد، او است که ظاهر بالذات و مظهر ما سوای خویش است، و هر موجودی به وسیله او ظهور می‌یابد و موجود می‌شود. </p> <p>پس خدای سبحان نوری است که به وسیله او آسمانها و زمین ظهور یافته‌اند، این است مراد جمله‌ <span class="aya" rel="24_35" data-words="1-5">الله نور السماوات و الأرض</span>، چون نور را اضافه کرده به آسمانها و زمین، و آن گاه آن را حمل کرده بر اسم جلاله <em>اللَّه</em> و فرموده نور آسمان و زمین اللَّه است، ناچار منظور آن کسی هم که آیه را معنا کرده به اللَّه منور السماوات و الارض-خدا نورانی کننده آسمانها و   <code class="page" rel="15,170"/> زمین است همین است، و منظور عمده‌اش این بوده که کسی خیال نکند که خدا عبارت از نور عاریتی قائم به آسمانها و زمین است، و یا به عبارت دیگر از وجودی که بر آنها حمل می‌شود و گفته می‌شود: آسمان وجود دارد، زمین وجود دارد، این سخن بسیار باطل است و خدا بزرگ‌تر از اینها است. </p> <p>از اینجا استفاده می‌شود که خدای تعالی برای هیچ موجودی مجهول نیست، چون ظهور تمامی اشیاء برای خود و یا برای غیر، ناشی از اظهار خدا است، اگر خدا چیزی را اظهار نمی‌کرد و هستی نمی‌بخشید ظهوری نمی‌یافت. پس قبل از هر چیز ظاهر بالذات خدا است. </p> <p>و به این حقیقت اشاره کرده و بعد از دو آیه فرموده: <span class="aya" rel="24_41" data-words="1-21">أ لم تر أن الله یسبح له من فی السماوات و الأرض و الطیر صافات کل قد علم صلاته و تسبیحه</span> مگر نمی‌بینی که برای خدا تسبیح می‌کند هر کس که در آسمانها و زمین است، و مرغ در حالی که بدون بال زدن پرواز می‌کند، و هر یک از آنها نماز و تسبیح خود را می‌داند، برای اینکه این آیه برای تمامی موجودات تسبیح اثبات می‌کند، و لازمه آن این است که تمامی موجودات خدا را بشناسند، چون تسبیح و صلات از کسی صحیح است که بداند چه کسی را تسبیح می‌کند، و برای چه کسی عبادت می‌کند، پس این آیه نظیر آیه‌ <span class="aya" rel="17_44" data-words="10-21">و إن من شیء إلا یسبح بحمده و لکن لا تفقهون تسبیحهم</span><span class="footnote" rel="1" title="هیچ چیز نیست مگر آنکه خدای را حمد و تسبیح می‌گوید ولی شما تسبیح آنها را نمی‌فهمید">*</span> می‌باشد که به زودی بحث آن خواهد آمد-ان شاء اللَّه تعالی. </p> <p>پس تا اینجا این معنا به دست آمد که مراد از نور در جمله خدا نور آسمانها و زمین است نور خداست، که از آن، نور عام عالمی نشات می‌گیرد، نوری که هر چیزی به وسیله آن روشن می‌شود، و با وجود هر چیزی مساوی است، و عبارت اخرای آن است و این همان رحمت عام الهی است. </p> <p> <span class="phrase"><em rel="fa_24_35_6-7" data-sentence="0:481">مثل نوره</em> -این آیه شریفه، نور خدا را توصیف می‌کند، و اگر کلمه <em>نور</em> را اضافه به ضمیر خدا کرده، و فرموده <em>نور او</em> -با در نظر گرفتن اینکه اضافه مذکور، لامیه است و معنایش نوری که مال اوست می‌باشد-خود دلیل بر این است که مراد وصف آن نور که خود خداست نیست، بلکه مراد وصف آن نوری است که خدا آن را افاضه می‌کند، البته باز مراد از آن، نور عامی که افاضه‌اش کرده، و به وسیله آن هر چیزی ظهور یافته و عبارت است از وجودی که هر چیزی به آن وصف می‌گردد نیست به دلیل اینکه بعد از تتمیم مثل فوق،</span> </p> <p>سوره اسراء، آیه 44.  <code class="page" rel="15,171"/> فرموده: خدا هر که را بخواهد به سوی نور خود هدایت می‌کند <em>و اگر مقصود</em> وجود بود که همه موجودات به آن رسیده‌اند، دیگر به موجود خاصی اختصاص نداشت، بلکه مراد از آن نور، نوری است خاص که خدای تعالی آن را تنها به مؤمنین اختصاص داده و آن به طوری که از کلام استفاده می‌شود حقیقت ایمان است. هم چنان که در سایر موارد قرآن کریم می‌بینیم خدای سبحان این نور خاص را به خود نسبت داده، مثلا فرموده: <span class="aya" rel="61_8" data-words="1-9">یریدون لیطفؤا نور الله بأفواههم و الله متم نوره</span><span class="footnote" rel="1" title="می‌خواهند نور خدای را با دهنهایشان خاموش کنند، ولی خدا نور خود را تمام و تکمیل خواهد کرد سوره صف، آیه ۸">*</span> و نیز فرموده: <span class="aya" rel="6_122" data-words="1-21">أ و من کان میتا فأحییناه و جعلنا له نورا یمشی به فی الناس کمن مثله فی الظلمات لیس بخارج منها</span><span class="footnote" rel="2" title="آیا کسی که مرده بود، و ما او را زنده کردیم، و برایش نوری قرار دادیم، که با آن نور در میان مردم مشی می‌کند، مثلش مثل کسی است که در ظلمتهایی باشد که از آن بیرون شدنی نباشد سوره انعام، آیه ۱۲۲">*</span> و نیز فرموده: <span class="aya" rel="57_28" data-words="10-19">یؤتکم کفلین من رحمته و یجعل لکم نورا تمشون به</span><span class="footnote" rel="3" title="تا به شما دو برابر از رحمت خود دهد، و برای شما نوری قرار دهد که با آن زندگی کنید سوره حدید، آیه ۲۸">*</span> و نیز فرموده: <span class="aya" rel="39_22" data-words="1-11">أ فمن شرح الله صدره للإسلام فهو علی نور من ربه *</span> و این نور همان نور ایمان و معرفت است که گفتیم خداوند به مؤمنین اختصاص داده تا در راه به سوی پروردگارشان از آن استفاده کنند. </p> <p>و مراد از آن قرآن نیست، هم چنان که بعضی<span class="footnote" rel="5" title="مجمع البیان، ج ۷، ص ۱۴۲ به نقل از ابن عباس">*</span> پنداشته‌اند برای اینکه آیه، در مقام توصیف عموم مؤمنین است که قبل از نزول قرآن چه وضعی داشتند و بعد از آن چه وضعی به خود گرفتند، علاوه بر این در چند جای قرآن صریحا این نور را وصف مؤمنین خوانده از آن جمله فرموده: <span class="aya" rel="57_19" data-words="14-17">لهم أجرهم و نورهم</span><span class="footnote" rel="6" title="سوره حدید، آیه ۱۹">*</span> و نیز فرموده‌ <span class="aya" rel="66_8" data-words="38-42">یقولون ربنا أتمم لنا نورنا</span><span class="footnote" rel="7" title="پروردگارا نور ما را تکمیل و تمام کن سوره تحریم، آیه ۸۰">*</span> و معنا ندارد که قرآن وصف مؤمنین باشد، و اگر به اعتبار معارفی که قرآن برای آنان کشف می‌کند در نظر گرفته شود، باز به همان معنایی که ما گفتیم بر می‌گردد. </p> <h3> <span class="title" rel="24_35">تمثیل نور خدا به نور چراغ‌ <span class="aya" rel="24_35" data-words="6-8">مثل نوره کمشکاة...</span> برای بیان تابش نور ایمان و معرفت بر قلوب مؤمنین</span> </h3> <p> <span class="aya" rel="24_35" data-words="8-13">کمشکاة فیها مصباح المصباح فی زجاجة</span> -آنچه تشبیه به مشکات شده، به مشکات و همه خصوصیاتی که در آیه برای آن آمده تشبیه شده، نه تنها به کلمه مشکات، یعنی <span class="aya" rel="24_35" data-words="9-13">فیها مصباح المصباح فی زجاجة...</span> همه در این تشبیه دخالت دارند، چون اگر تنها به مشکات تشبیه شده باشد معنا فاسد می‌شود، و این در تمثیلات قرآن نظایر زیادی دارد. </p> <p> <span class="aya" rel="24_35" data-words="14-17">الزجاجة کأنها کوکب دری</span> <span class="phrase">-تشبیه <em>زجاجه</em> به <em rel="fa_24_35_16-17" data-sentence="25:205">کوکب دری</em> به خاطر شدت و بسیاری لمعان نور مصباح و تابش آن است، معمولا وقتی شیشه را روی چراغ بگذارند بهتر می‌سوزد، و دیگر با وزش باد نوسان و اضطراب پیدا نمی‌کند و در نتیجه مانند کوکب دری می‌درخشد و درخشش آن ثابت است.</span> </p> <p> <span class="aya" rel="24_35" data-words="18-35">یوقد من شجرة مبارکة زیتونة، لا شرقیة و لا غربیة یکاد زیتها یضیء، و لو لم تمسسه نار</span> -این آیه خبر بعد از خبر است برای مصباح، یعنی مصباح می‌سوزد در حالی که اشتعال خود را از درخت مبارک زیتونی گرفته که نه غربی است و نه شرقی، یعنی اشتعالش از روغن است که از درخت زیتون گرفته می‌شود. و مقصود از اینکه فرمود آن درخت نه شرقی است و نه غربی این است که نه در جانب مشرق روییده و نه در جانب مغرب، تا در نتیجه سایه آن در جانب مخالف بیفتد، و میوه‌اش به خوبی نرسد و روغنش صاف و زلال نشود، بلکه در وسط قرار دارد و میوه‌اش به خوبی می‌رسد و روغنش زلال می‌شود. </p> <p>دلیل بر این معنا، جمله‌ <span class="aya" rel="24_35" data-words="28-35">یکاد زیتها یضیء، و لو لم تمسسه نار</span> است، چون ظاهر سیاق این است که مراد از آن، صفا و زلالی روغن و کمال استعداد آن برای اشتعال است و این صفای روغن از درختی حاصل می‌شود که دارای آن دو صفت نه شرقی و نه غربی باشد. </p> <p>و اما گفتار بعضی<span class="footnote" rel="1" title="مجمع البیان، ج ۷، ص ۱۴۳ به نقل از حسن">*</span> از مفسرین که گفته‌اند: مراد از جمله‌ <span class="aya" rel="24_35" data-words="23-27">لا شرقیة و لا غربیة</span> این است که درخت مذکور درخت دنیایی نیست تا در مشرق و یا در مغرب بروید بلکه درخت بهشتی است و همچنین گفتار بعضی<span class="footnote" rel="2" title="مجمع البیان، ج ۷، ص ۱۴۳ به نقل از ابن زید">*</span> دیگر که گفته‌اند: مراد این است که این درخت از درختان مشرق معمور و مغرب معمور دنیا نیست، بلکه از درختان شام است در میان مشرق و مغرب قرار دارد که زیت آن بهترین زیت است، قابل قبول نیست، چون از سیاق فهمیده نمی‌شود. </p> <p> <span class="aya" rel="24_35" data-words="36-38">نور علی نور</span> -این جمله خبر است برای مبتدای حذف شده و آن مبتدا ضمیری     <code class="page" rel="15,173"/> است که به نور زجاجه بر می‌گردد، و نور زجاجه از سیاق فهمیده می‌شود و معنایش این است که نور زجاجه مذکور نوری است عظیم بالای نور عظیمی دیگر، یعنی نوری در کمال تلمع و درخشش. </p> <p>و مراد از بودن نور بالای نور به طوری که بعضی<span class="footnote" rel="1" title="کشاف، ج ۳، ص ۲۴۱">*</span> گفته‌اند: دو چندان بودن و شدت آن است نه تعددش. پس مراد این نیست که نور معین یا غیر معینی است بالای نوری دیگر نظیر آن، و نیز مراد این نیست که آن نور مجمع دو نور است، بلکه مراد این است که آن نوری است متضاعف و دو چندان، بدون اینکه هر یک از دیگری متمایز باشد، و این گونه تعبیرات در کلام شایع است. </p> <p>و این معنا خالی از جودت و زیبایی نیست و هر چند که مراد از آن را تعدد نور بدانیم باز خالی از لطف و دقت نمی‌باشد، چون همانطور که نور صادر از مصباح نسبتی به مصباح دارد، هم چنین نسبتی هم به شیشه لوله دارد که باعث درخشش آن شده، چیزی که هست نسبتش به مصباح بالاصالة و بالحقیقه است، و نسبتش به زجاجه به مجاز و استعاره و در عین اینکه نور با تعدد و تغایر دو نسبت، متعدد می‌شود، در عین حال به حسب حقیقت یک نور بیش نیست و زجاجه خودش نور ندارد. پس زجاجه از نظر تعدد نسبت، نوری دارد غیر از نور چراغ، ولی نور او قائم به نور چراغ است و از آن استمداد جسته است. </p> <p>و این اعتبار بعینه در نور خدای تعالی که ممثل له این مثال است جریان دارد، چون نور ایمان و معرفت در دلهای مؤمنین نوری است عاریتی و مقتبس از نور خدا و قائم به آن و مستمد از آن است. </p> <p>پس تا اینجا این مطلب به دست آمد که <em>ممثل له</em> عبارت است از نور خدا که به دلهای مؤمنین تابیده و <em>مثل</em> عبارت است از نور تابیده از لوله شیشه چراغ، چراغی که از روغنی پاک و زلال می‌سوزد، و در شیشه قرار دارد، زیرا نور چراغ که از زجاجه (لوله شیشه‌ای) به بیرون می‌تابد تابش آن بهتر و قویتر می‌باشد، چون آن شیشه و مشکات نور را جمع‌آوری نموده و به کسانی که طالب نورند منعکس می‌کند. </p> <p>پس آوردن قید مشکات برای این است که بر اجتماع نور در شکم آن، و انعکاسش به جو خانه دلالت کند، و قید روغن آن هم از درخت زیتونی نه شرقی و نه غربی برای این است که بر صفا و زلالی روغن، و جودت آن، و در نتیجه صفای نور آن به خاطر خوش‌سوزیش   <code class="page" rel="15,174"/> دلالت کند، چون دنبالش می‌فرماید، روغنی است که تو گویی بدون کبریت هم می‌خواهد مشتعل شود،  (اینقدر شدت احتراق دارد). </p> <p>و وصف‌ <span class="aya" rel="24_35" data-words="36-38">نور علی نور</span> برای دلالت بر دو برابری نور، و یا به آن احتمال دیگر بر استمداد نور زجاج از نور مصباح است. </p> <p> <span class="aya" rel="24_35" data-words="39-43">یهدی الله لنوره من یشاء</span> -این جمله اول مطلب است، و اختصاص به مؤمنین را به نور ایمان و معرفت و محرومیت کفار را از آن، تعلیل می‌کند و از سیاق چنین معلوم می‌شود که مراد از من یشاء-هر که را بخواهد همان مردمی هستند که در آیه‌ <span class="aya" rel="24_37" data-words="1-10">رجال لا تلهیهم تجارة و لا بیع عن ذکر الله...</span> یادشان کرده است، و خلاصه مؤمنینی هستند که دارای کمال ایمان باشند. </p> <p>و معنای آیه این است که خدای تعالی به سوی نور خود هدایت می‌کند کسانی را که دارای کمال ایمان باشند، نه کسانی را که متصف به کفر باشند، -که به زودی درباره ایشان سخن می‌گوید-و این به خاطر صرف مشیت او است. </p> <p>و معنای آیه این نیست که خدا به مشیت خود بعضی افراد را به سوی نورش هدایت می‌کند و بعضی را هدایت نمی‌کند، تا در تعمیم آن محتاج شویم به اینکه بگوییم وقتی هدایت بعضی مورد مشیت و خواست او قرار می‌گیرد که محل مستعد برای قبول هدایت باشد، یعنی حسن سریره و عمل داشته باشد، و این محل تنها دلهای اهل ایمان است، نه اهل کفر،  (دقت بفرمایید). </p> <p>دلیل بر اینکه معنای آیه همان است که ما گفتیم نه معنی دیگری، جمله‌ <span class="aya" rel="24_42" data-words="1-6">و لله ملک السماوات و الأرض...</span> است به بیانی که-ان شاء اللَّه-خواهد آمد. </p> <p> <span class="aya" rel="24_35" data-words="44-53">و یضرب الله الأمثال للناس و الله بکل شیء علیم</span> -این جمله اشاره است به اینکه در باطن مثلی که زده شد اسراری از علم نهفته است، اگر به عنوان مثل آورده شد برای این بود که از آسان‌ترین طرق، آن حقایق و دقایق را رسانده باشد، تا عالم و عامی هر دو آن را بفهمند، و هر یک نصیب خود را از آن بگیرد، هم چنان که فرموده: <span class="aya" rel="29_43" data-words="1-10">و تلک الأمثال نضربها للناس و ما یعقلها إلا العالمون</span><span class="footnote" rel="1" title="و آن مثلها را برای مردم می‌زنیم ولی جز عالمان آن را به طور کامل نمی‌فهمند سوره عنکبوت، آیه ۴۳">*</span>. </p> <p><code class="aya" rel="24_36"/> <span class="aya" rel="24_36" data-words="1-10">فی بیوت أذن الله أن ترفع و یذکر فیها اسمه</span>  <span class="phrase"><em rel="fa_24_36_3-3" data-sentence="0:66">اذن</em> در هر چیز، به معنای اعلام این معنا است که مانعی از انجام آن نیست.</span> و   <code class="page" rel="15,175"/> مراد از <em>رفع بیوت</em> رفع قدر و منزلت و تعظیم آنهاست و چون عظمت و علو خاص خدای تعالی است و احدی شریک او نیست، مگر آنکه باز منتسب به او باشد که به مقدار انتسابش به او، از آن بهره‌مند می‌شود، پس اذن خدا به اینکه این بیوت رفیع المقام باشند به خاطر این است که این بیوت منتسب به خود اویند. </p> <p>از اینجا معلوم می‌گردد که علت رفعت این خانه‌ها همان <span class="aya" rel="24_36" data-words="8-10">یذکر فیها اسمه</span> است، یعنی همین است که در آن بیوت نام خدا برده می‌شود. و چون از سیاق بر می‌آید که این ذکر نام خدا استمراری است، و یا حد اقل آماده آن هست، لذا برگشت معنا به این می‌شود که: اهل این خانه‌ها همواره نام خدا را می‌برند، و در نتیجه قدر و منزلت آن خانه‌ها بزرگ و رفیع می‌شود. </p> <p>و <span class="phrase">کلمه <em rel="fa_24_36_1-2" data-sentence="5:165">فی بیوت</em> متعلق به جمله <em rel="fa_24_35_8-8" data-sentence="77:135">کمشکاة</em> در آیه قبلی است و یا متعلق به کلمه <span class="aya" rel="24_35" data-words="39-40">یهدی الله...</span> است، و برگشت هر دو به یکی است.</span> از مصادیق یقینی این بیوت مساجد است که آماده هستند تا ذکر خدا در آنها گفته شود، و صرفا برای این کار ساخته شده‌اند، هم چنان که فرموده: <span class="aya" rel="22_40" data-words="26-32">و مساجد یذکر فیها اسم الله کثیرا</span><span class="footnote" rel="1" title="مساجدی که نام خدا در آنها بسیار برده می‌شود سوره حج، آیه ۴۰">*</span>. </p> <h3> <span class="title" rel="24_35 24_36 24_37 24_38 24_39 24_40 24_41 24_42 24_43 24_44 24_45 24_46">وصف حال کسانی که در پرتو نور ایمان و معرفت، هیچ باز دارنده مستمر و موقتی آنان را از یاد مستمر و موقت خدا باز نمی‌دارد و... </span> </h3> <p> <code class="aya" rel="24_37"/> <span class="aya" rel="24_36-37" data-words="11-17">یسبح له فیها بالغدو و الآصال، رجال...</span>  <em>تسبیح خدا</em> به معنای تنزیه او از هر چیزی است که لایق به ساحت قدس او نیست. و <span class="phrase">کلمه <em rel="fa_24_36_14-14" data-sentence="5:27">غدو</em> جمع غداة به معنای صبح است.</span> و <span class="phrase">کلمه <em rel="fa_24_36_16-16" data-sentence="5:27">آصال</em> جمع اصیل به معنای عصر است.</span> و کلمه <em>الهاء</em> به معنای بازداشتن کسی است از راهی که می‌خواست برود یا کار مهمی که می‌خواست انجام دهد. و <span class="phrase">کلمه <em rel="fa_24_37_4-4" data-sentence="5:252">تجارة</em> به طوری که راغب گفته به معنای تصرف در رأس المال و سرمایه است به منظور فایده، می‌گوید: در کلام عرب هیچ لغتی نیست که در آن جیم بعد از تاء آمده باشد مگر این لغت<span class="footnote" rel="2" title="مفردات راغب، ماده &lt;em&gt;تجارة&lt;/em&gt; ">*</span>.</span> </p> <p>و <span class="phrase">کلمه <em rel="fa_24_37_7-7" data-sentence="5:620">بیع</em> باز به طوری که او می‌گوید به معنای دادن کالا و گرفتن بهای آن است<span class="footnote" rel="3" title="مفردات راغب، ماده &lt;em&gt;بیع&lt;/em&gt; ">*</span>، و کلمه <em>قلب</em> به طوری که وی گفته به معنای برگرداندن چیزی از این رو به آن رو است<span class="footnote" rel="4" title="مفردات راغب، ماده &lt;em&gt;قلب&lt;/em&gt; ">*</span>، و چون به باب تفعیل برود مبالغه در این عمل را می‌رساند، پس تقلیب یعنی بسیار زیر و رو کردن یک چیزی، و تقلب هم قبول همان تقلیب است پس تقلب قلوب و ابصار          <code class="page" rel="15,176"/> عبارت است از برگشتن دلها و دیده‌ها از وجهه ادراکی که باید داشته باشند به وجهه‌ای دیگر.</span> </p> <p>جمله مورد بحث، صفت بیوت و یا جمله‌ای است استینافیه و نو، که جمله‌ <span class="aya" rel="24_36" data-words="8-10">یذکر فیها اسمه</span> را بیان می‌کند، که چگونه نام خدا را می‌برند. و در صبح و شام بودن تسبیح اشاره و کنایه است از استمرار ایشان در این کار، نه اینکه این تسبیح را تنها در این دو هنگام می‌گویند و در غیر این دو وقت اصلا تسبیح نمی‌گویند، و اگر تنها نام تسبیح را برد و از تحمید اسمی نبرد، برای اینکه خدا با جمیع صفاتش برای همه روشن است و هیچ پرده و حجابی ندارد، چون نور است و نور چیزی است که ظاهر به ذات و مظهر غیر است، پس خلوص در معرفت تنها محتاج به این است که آدمی نقائص را از او نفی نموده و او را منزه از آنها بداند، یعنی تسبیح او گوید، همین که تسبیح کامل شددیگر معرفت تمام می‌شود و چون معرفت خدا تمام شد، آن وقت حمد و ثنا در جای خود واقع می‌گیرد. </p> <p>و کوتاه سخن اینکه جای توصیف به صفات کمال که همان حمد است بعد از حصول معرفت می‌باشد هم چنان که فرموده: <span class="aya" rel="37_159-160" data-words="1-8">سبحان الله عما یصفون، إلا عباد الله المخلصین</span><span class="footnote" rel="1" title="ذات پاک خدا از آنچه که به او نسبت می‌دهند منزه است، جز بندگان پاک با اخلاص">*</span> که خدای را از توصیف خلق منزه نموده، مگر توصیف آنهایی که خدا ایشان را خالص برای خود کرده است. و معنای حمد در تفسیر سوره حمد گذشت. </p> <h3> <span class="title" rel="24_37 24_35 24_36 24_38 24_39 24_40 24_41 24_42 24_43 24_44 24_45 24_46">اشاره به اینکه تسبیح خدا مقدمه حصول معرفت، و حمد خدا بعد از حصول معرفت اوست جل و علا</span> </h3> <p> و به بیانی دیگر: حمد خدای تعالی عبارت است از ثنای او به صفات کمال، و این مساوق و هم زمان است با حصول معرفت، ولی تسبیح که تنزیه خدا است از آنچه لایق او نیست مقدمه برای حصول معرفت است، و آیه شریفه در مقام بیان خصالی از مؤمنین است که خاصیت آنها هدایت مؤمنین به سوی نور خدا است، به همین جهت در این مقام تنها به ذکر تسبیح قناعت کرده که جنبه مقدمه برای آن دارد،  (دقت بفرمایید). </p> <p> <span class="aya" rel="24_37" data-words="1-7">رجال لا تلهیهم تجارة و لا بیع</span> <span class="phrase">-کلمه <em rel="fa_24_37_4-4" data-sentence="6:139">تجارة</em> وقتی در مقابل کلمه <em rel="fa_24_37_7-7" data-sentence="81:107">بیع</em>  استعمال شود، از نظر عرف استمرار در کسب از آن فهمیده می‌شود، ولی از بیع، فروختن برای یک بار فهمیده می‌شود.</span> پس فرق بین این دو کلمه فرق بین یک دفعه و استمرار است. بنا بر این معنای نفی بیع بعد از نفی تجارت با اینکه با نفی تجارت بیع هم نفی می‌شود این است که اهل این خانه‌ها نه تنها تجارت استمراری از خدا بی خبرشان نمی‌کند، بلکه تک تک معاملات هم ایشان را بی خبر نمی‌کند. </p>   <p>سوره صافات، آیه 160.  <code class="page" rel="15,177"/> </p><h3> <span class="title" rel="24_37">وجه اینکه در جمله: <span class="aya" rel="24_37" data-words="1-13">رجال لا تلهیهم تجارة و لا بیع عن ذکر الله و إقام الصلاة</span> هم الهاء تجارت و هم الهاء بیع نفی گردیده و بین ذکر خدا و اقامه نماز مقابله انداخته شده است</span> </h3> <p> بعضی<span class="footnote" rel="1" title="روح المعانی، ج ۱۸، ص ۱۷۷">*</span> از مفسرین گفته‌اند: وجه اینکه بعد از نفی <em>الهاء تجارة</em> ، <em>الهاء بیع</em> را هم نفی کرده، این است که سود و ربح معامله در بیع، نقدی و چشم‌گیر است، ولی در تجارت دو هوا و مشکوک است، بنا بر این اگر تجارت از خدا بی خبرشان نکند، لازمه‌اش این نیست که بیع هم از خدا بی خبرشان نکند، چون ربح بیع نقدی است و در بی خبر کردن انسان از خدا مؤثرتر است، لذا بعد از آنکه فرمود تجارت ایشان را از خدا بی خبر نمی‌کند، فرمود بیع هم از خدا بی خبرشان نمی‌کند، و به همین جهت کلمه <em>لا</em> را تکرار کرد، تا نفی را بهتر یادآوری نماید و مطلب را تاکید کند، و این وجه وجه خوبی است. </p> <p> <span class="aya" rel="24_37" data-words="8-16">عن ذکر الله و إقام الصلاة و إیتاء الزکاة</span> <span class="phrase">-کلمه <em rel="fa_24_37_12-12" data-sentence="6:49">اقام</em> همان اقامه است که تای آن به منظور تخفیف حذف شده.</span> و مراد از اقامه نماز و ایتاء زکات، آوردن همه اعمال صالح است که خدای تعالی بندگان را بدانها مامور کرده که در زندگی دنیایشان انجام دهند. اقامه نماز وظایف عبودیت بنده را برای خدای سبحان ممثل می‌کند، و ایتاء زکات وظایف او را نسبت به خلق ممثل می‌سازد، چون نماز و زکات هر یک در باب خود رکنی هستند. </p> <p>و اینکه بین ذکر خدا و بین اقامه نماز و دادن زکات مقابله انداخته با در نظر گرفتن اینکه این دو-و مخصوصا نماز-از مصادیق ذکر خدایند این معنا را می‌رساند که مراد از <span class="aya" rel="24_37" data-words="9-10">ذکر الله</span> ذکر قلبی است، که مقابل فراموشی و غفلت از یاد خدا است، و خلاصه مراد از آن ذکر علمی و مراد از نماز و زکات ذکر عملی است. </p> <p>پس مقابله مذکور این معنا را می‌رساند که مراد از جمله‌ <span class="aya" rel="24_37" data-words="8-16">عن ذکر الله و إقام الصلاة و إیتاء الزکاة</span> این است که اهل این خانه‌ها از یاد مستمری خدا در دلهایشان و ذکر موقت به اعمالشان از نماز و زکات منصرف نشده و به هیچ چیز دیگری نمی‌پردازند، اینجا است که خواننده درک می‌کند که تقابل بین تجارت و بیع و بین ذکر خدا و اقامه نماز و دادن زکات چقدر زیبا است، چون این تقابل این معنا را می‌رساند که اهل این خانه را ملهی مستمر و موقت از یاد مستمر و موقت باز نمی‌دارد،  (دقت فرمایید). </p> <p> <span class="aya" rel="24_37" data-words="17-23">یخافون یوما تتقلب فیه القلوب و الأبصار</span> -منظور از این روز، روز قیامت است. و مراد از <em>قلوب</em> و <em>ابصار</em> دلها و دیدگان عموم مردم-اعم از مؤمن و کافر-است، برای اینکه این دو کلمه در آیه شریفه به صیغه جمع، و با الف و لام آمده که افاده عموم می‌کند. </p> <h3> <span class="title" rel="24_37">مقصود از اینکه درباره قیامت فرمود: <span class="aya" rel="24_37" data-words="19-21">تتقلب فیه القلوب</span> </span> </h3> <p>و اما علت تقلب قلوب و ابصار، از آیاتی که در وصف روز قیامت آمده بر می‌آید که   <code class="page" rel="15,178"/> این تقلب به خاطر ظهور حقیقت و کنار رفتن پرده‌ها از روی حقایق است، مانند آیه‌ <span class="aya" rel="50_22" data-words="7-12">فکشفنا عنک غطاءک فبصرک الیوم حدید</span><span class="footnote" rel="1" title="پرده‌ات را از جلوت برداشتیم به همین جهت امروز دیده‌ات نیز می‌بیند سوره ق، آیه ۲۲">*</span> و آیه‌ <span class="aya" rel="39_47" data-words="20-28">و بدا لهم من الله ما لم یکونوا یحتسبون</span><span class="footnote" rel="2" title="از ناحیه خدا حقایقی بر ایشان کشف شد که هیچ احتمالش را نمی‌دادند، سوره زمر، آیه ۴۷">*</span> و آیاتی دیگر. </p> <p>در نتیجه این تقلب دلها و دیدگان در آن روز از مشاهده و رؤیت دنیایی که خاصیتش غفلت از خدا و حق و حقیقت است به سوی سنخ دیگری از مشاهده و رویت متصرف می‌شود، و آن عبارت است از رؤیت به نور ایمان و معرفت که مؤمن آن روز با نور پروردگارش بینا می‌گردد، در نتیجه چشمش به کرامت‌های خدا می‌افتد، بر خلاف کفار که آن روز از جهت این نور کورند. و جز آنچه مایه بدبختی ایشان است نمی‌بینند، هم چنان که درباره آن روز فرموده: <span class="aya" rel="39_69" data-words="1-5">و أشرقت الأرض بنور ربها</span><span class="footnote" rel="3" title="سوره زمر، آیه ۶۹">*</span> و نیز فرموده: <span class="aya" rel="57_12" data-words="1-11">یوم تری المؤمنین و المؤمنات یسعی نورهم بین أیدیهم و بأیمانهم</span><span class="footnote" rel="4" title="روزی که مؤمنین را می‌بینی در حالی راه می‌روند که نورشان از پیش رو و دستشان در حرکت است سوره حدید، آیه ۱۲">*</span> و نیز فرموده: <span class="aya" rel="17_72" data-words="1-10">و من کان فی هذه أعمی فهو فی الآخرة أعمی</span><span class="footnote" rel="5" title="آنکه در این سرا کور است در آخرت هم کور است سوره اسراء، آیه ۷۲">*</span> و همچنین فرموده: <span class="aya" rel="75_22-23" data-words="1-6">وجوه یومئذ ناضرة، إلی ربها ناظرة</span><span class="footnote" rel="6" title="و دلهایی که در این روز خرم و به سوی پروردگارشان نظر افکنند سوره قیامت، آیات ۲۲ و ۲۳">*</span> و نیز فرموده: <span class="aya" rel="83_15" data-words="1-6">کلا إنهم عن ربهم یومئذ لمحجوبون</span><span class="footnote" rel="7" title="حاشا که ایشان در امروز از دیدن پروردگارشان در پرده‌اند سوره مطففین، آیه ۱۵">*</span>. </p> <p>از آنچه گذشت چند نکته روشن گردید: اول، علت اینکه در میان همه اوصاف قیامت، صفت تقلب قلوب و ابصار را ذکر فرمود این است که منظور آیه بیان آن وسیله‌ای است که باید با آن، به سوی هدایت خدا به‌نورش که همان نور ایمان و معرفت و نور مخصوص به روز قیامت و بینایی در آن روز است توسل جست، و معلوم است که در چنین مقامی از میان صفات قیامت مناسب‌تر همان تقلب قلوب و ابصار می‌باشد. </p> <p>دوم اینکه: مراد از قلوب و ابصار جانها و بصیرتها است. </p> <p>سوم اینکه: توصیف روز قیامت به دو صفت <em>تقلب قلوب</em> و <em>تقلب ابصار</em> به منظور               <code class="page" rel="15,179"/>بیان علت خوف است، زیرا اهل این خانه از این نظر از روز قیامت می‌ترسند که در آن روز دلها و دیده‌ها زیر و رو می‌گردد و از این تقلب بیم دارند، چون یکی از دو طرف محروم شدن از نور خدا و از نظر به کرامت او است، که خود شقاوت دائمی و عذاب جاودانی است. پس اهل این خانه در حقیقت از خودشان می‌ترسند. </p> <h3> <span class="title" rel="24_38">توضیح سه فراز این آیه مبارکه راجع به پاداش مؤمنان: <span class="aya" rel="24_38" data-words="1-16">لیجزیهم الله أحسن ما عملوا-و یزیدهم من فضله-و الله یرزق من یشاء بغیر حساب</span> </span> </h3> <p> <code class="aya" rel="24_38"/> <span class="aya" rel="24_38" data-words="1-16">لیجزیهم الله أحسن ما عملوا و یزیدهم من فضله و الله یرزق من یشاء بغیر حساب</span> <span class="phrase">ظاهرا لام در جمله <em rel="fa_24_38_1-1" data-sentence="18:587">لیجزیهم</em> لام غایت باشد، و آنچه در خلال کلام ذکر کرده اعمال صالح و اجر جمیل بر هر عمل صالح است، اعمال صالحی که قرآن کریم آنها را توصیه کرده، و بنا بر این معنی جمله‌ <span class="aya" rel="24_38" data-words="1-5">لیجزیهم الله أحسن ما عملوا</span> این است که خدای تعالی به ایشان در مقابل هر عمل صالحی که در هر باب کرده‌اند پاداش بهترین عمل در آن باب را می‌دهد، و برگشت این حرف به این می‌شود که خدا عمل ایشان را پاک می‌کند، تا بهترین عمل شود و بهترین پاداش را داشته باشد، به عبارتی دیگر در اعمال صالح ایشان خرده‌گیری نمی‌کند، تا باعث نقص عمل و انحطاط ارزش آن شود، در نتیجه عمل حسن ایشان احسن می‌شود.</span> </p> <p>مؤید این معنا جمله ذیل آیه است که می‌فرماید: <span class="aya" rel="24_38" data-words="10-16">و الله یرزق من یشاء بغیر حساب</span> برای اینکه ظاهر این جمله این است که خدای تعالی در حساب حسنات ایشان سخت‌گیری و دقت نمی‌کند، و از جهات نقصی که ممکن است داشته باشد صرف نظر می‌نماید، و حسن را ملحق به احسن می‌کند. </p> <p>کلمه فضل در جمله‌ <span class="aya" rel="24_38" data-words="6-9">و یزیدهم من فضله</span> به معنای عطاء است، و این خود نص در این است که خدای تعالی از فضل خودش آن قدر می‌دهد که در برابر اعمال صالح قرار نمی‌گیرد، بلکه بیشتر از آن است، از این آیه روشن‌تر آیه دیگری است که در جای دیگر آمده و می‌فرماید: <span class="aya" rel="50_35" data-words="1-7">لهم ما یشاؤن فیها و لدینا مزید</span><span class="footnote" rel="1" title="ایشان رای است در آن سرا هر چه که بخواهند، و نزد ما بیش از این هم هست سوره ق، آیه ۳۵">*</span> چون ظاهر آن این است که آن بیشتری امری است ما ورای خواسته آنان، و ما فوق آنچه که ایشان هوس آن کنند. </p> <p>این نکته را هم بگوییم که در قرآن کریم در موارد متعددی اجر صالحان را منوط به خواسته خود آنان کرده، از آن جمله مثلا می‌فرماید: <span class="aya" rel="39_33-34" data-words="8-18">أولئک هم المتقون، لهم ما یشاؤن عند ربهم ذلک جزاء المحسنین</span><span class="footnote" rel="2" title="ایشانند متقیان و نزد خدا است برای ایشان هر چه که بخواهند، و پاداش نیکوکاران این طور است سوره زمر، آیات ۳۳ و ۳۴">*</span> و نیز فرموده:     <code class="page" rel="15,180"/> <span class="aya" rel="25_15-16" data-words="5-20">أم جنة الخلد التی وعد المتقون کانت لهم جزاء و مصیرا، لهم فیها ما یشاؤن خالدین</span><span class="footnote" rel="1" title="یا جنت خلد که پرهیزگاران وعده داده شدند، و پاداش و بازگشت‌گاه ایشان است، برای ایشان است آنچه بخواهند جاودانه سوره فرقان، آیات ۱۵ و ۱۶">*</span> و نیز فرموده: <span class="aya" rel="16_31" data-words="8-15">لهم فیها ما یشاؤن کذلک یجزی الله المتقین</span><span class="footnote" rel="2" title="برای ایشان است در آنجا هر چه که بخواهند، خدا متقین را این چنین پاداش می‌دهد سوره نحل، آیه ۳۱">*</span>. </p> <p>پس این پاداش زیادی غیر از پاداش اعمال است و از آن عالی‌تر و عظیم‌تر است، چون چیزی نیست که خواسته انسان به آن تعلق گیرد و یا با سعی و کوشش به دستش آورد، و این عجیب‌ترین وعده‌ای است که خدا به مؤمنین داده، و ایشان را به آن بشارت می‌دهد، پس شما خواننده عزیز هم در آن دقت بیشتری بکنید. </p> <p> <span class="aya" rel="24_38" data-words="10-16">و الله یرزق من یشاء بغیر حساب</span> -این جمله استینافی یعنی ابتدایی و اول کلام می‌باشد، و برگشت آن به تعلیل دو جمله قبل است به مشیت خدا، نظیر جمله‌ <span class="aya" rel="24_35" data-words="39-43">یهدی الله لنوره من یشاء</span> که در سابق بیانش گذشت. </p> <p>و حاصلش این است که ایشان اعمال صالحی انجام دادند و اجری که دارند برابر عملشان است، هم چنان که ظاهر آیه‌ <span class="aya" rel="16_111" data-words="8-13">و توفی کل نفس ما عملت</span><span class="footnote" rel="3" title="هر نفسی در برابر آنچه کرده پاداش می‌گیرد سوره نحل، آیه ۱۱۱">*</span> و آیات دیگری نظیر آن همین است و لیکن خدای تعالی در برابر هر عملی از اعمال حسنه‌شان که کرده‌اند پاداش بهترین عملی که در آن باب هست به ایشان می‌دهد، بدون اینکه در حسابشان مداقه‌ای بکند، و این موهبت فضلی است از ناحیه خدا (بدون اینکه بنده مستحق آن باشد) تازه از این بالاتر هم می‌دهد، و آن چیزی است که آن قدر اعلی و ارفع است که درک و شعور بشری از تصور آن عاجز است، اصلا تصورش را هم نمی‌تواند بکند، و در نتیجه آن را نمی‌خواهد، و این نیز موهبتی و رزقی است حساب نشده. </p> <p>و رزق از ناحیه خدا صرف موهبت است، بدون اینکه بنده مرزوق، چیزی از آن را مالک باشد، و یا مستحق و طلبکار از خدا باشد، این خدا است که می‌تواند به هر کس هر چه بخواهد از آن رزق ارزانی بدارد. </p> <p>چیزی که هست خدا خودش وعده داده، و بر انجاز وعده‌اش سوگند هم خورده و فرموده: <span class="aya" rel="51_23" data-words="1-7">فو رب السماء و الأرض إنه لحق</span><span class="footnote" rel="4" title="پس به پروردگار آسمان و زمین سوگند که آن حق است سوره ذاریات، آیه ۲۳">*</span> و با این وعده مؤکد ایشان را مالک استحقاق اصل زرق کرده، یعنی همان مقداری که پاداش اعمالشان باشد و اما بیشتر از آن را تملیک ایشان         <code class="page" rel="15,181"/> نکرده، لذا می‌تواند و اختیار دارد که آن زاید را به هر کس بخواهد اختصاص دهد، بنا بر این هیچ علتی جز مشیت او برای آن نیست، و این بحث تتمه‌ای دارد که به زودی در بحث مستقلی بدان می‌رسیم-ان شاء اللَّه. </p> <h3> <span class="title" rel="24_35 24_36 24_37 24_38 24_39 24_40 24_41 24_42 24_43 24_44 24_45 24_46">تشبیه اعمال غیر مؤمنین به سرابی که تشنه آن را آب می‌پندارد و نکاتی که این تشبیه افاده می‌کند</span> </h3> <p> <code class="aya" rel="24_39"/> <span class="aya" rel="24_39" data-words="1-9">و الذین کفروا أعمالهم کسراب بقیعة یحسبه الظمآن ماء...</span> <span class="phrase">کلمه <em rel="fa_24_39_5-5" data-sentence="5:111">سراب</em> به معنای لمعان و برقی است که در بیابانها از دور به شکل لمعان آب به نظر می‌رسد، ولی حقیقتی ندارد، یعنی آب نیست.</span> و کلمه <em>قیع و قاع</em> به معنای سر زمین‌های مسطح است، و مفرد آنها قیعه و قاعه است، مانند کلمات تینه و تمره، که مفرد تین و تمرند. و <span class="phrase">کلمه <em rel="fa_24_39_8-8" data-sentence="5:20">ظمآن</em> به معنای عطشان است.</span> </p> <p>بعد از آنکه خدای سبحان نام مؤمنین را برد و ایشان را توصیف کرد به اینکه در خانه‌هایی معظم ذکر خدا می‌کنند و تجارت و بیع، ایشان را از یاد خدا غافل نمی‌سازد، و خدا که نور آسمانها و زمین است ایشان را به این خاطر، به نور خود هدایت می‌کند و به نور معرفت خود گرامی می‌دارد اینک در این آیه نقطه مقابل مؤمنین یعنی کفار را یادآوری کرده، اعمالشان را یک بار به سراب تشبیه می‌کند که هیچ حقیقتی نداشته و غایت و هدفی که بدان منتهی شود ندارد، و بار دیگر توصیف می‌کند به اینکه همچون ظلمت‌های روی هم افتاده است، به طوری که هیچ راه برای نور در آنها نیست، به کلی جلو نور را می‌گیرد، آیه مورد بحث در بردارنده وصف اول و آیه بعدی‌اش متضمن وصف دوم است. </p> <p>پس اینکه فرمود <span class="aya" rel="24_39" data-words="1-15">و الذین کفروا أعمالهم کسراب بقیعة یحسبه الظمآن ماء حتی إذا جاءه لم یجده شیئا</span> اعمال ایشان را تشبیه کرده‌به سرابی در زمین هموار که انسان آن را آب می‌پندارد، ولی حقیقتی ندارد، و آثاری که بر آب مترتب است بر آن مترتب نیست، رفع عطش نمی‌کند، و آثار دیگر آب را ندارد، اعمال ایشان هم از قربانیها که پیشکش بتها می‌کنند، و اذکار و اورادی که می‌خوانند، و عبادتی که در برابر بتها می‌کنند، حقیقت ندارد، و آثار عبادت بر آن مترتب نیست. </p> <p>و اگر فرمود: تشنه آن را آب می‌پندارد با اینکه سراب از دور به نظر هر کسی آب می‌آید چه تشنه و چه سیراب، برای این بود که هدف در این آیه بیان رفتن به سوی سراب است، و جز اشخاص تشنه کسی به دنبال سراب نمی‌رود، او است که از شدت تشنگی به این امید به راه می‌افتد که شاید در آنجا آبی که رفع عطشش کند به دست آورد، و هم چنان می‌رود ولی آبی نمی‌بیند. </p> <p>و اگر نفرمود هم چنان می‌رود تا به آن برسد بلکه فرمود: تا نزد آن سراب بیاید، <code class="page" rel="15,182"/> برای اشاره به این نکته است که گویا در آن جا کسی انتظار آمدن او را می‌کشد، و می‌خواهد که بیاید، و او خدای سبحان است، و به همین جهت در ردیف آن فرمود: <span class="aya" rel="24_39" data-words="16-21">و وجد الله عنده، فوفاه حسابه</span> -خدا را نزد آن سراب می‌یابد، خدا هم حسابش را تمام و کامل می‌دهد . </p> <p>و نتیجه این تعبیر این شده که این کفار هدفشان از اعمالشان این است که به آن غایتی برسند که فطرت و جبلتشان ایشان را به سوی آن روانه می‌کند، آری هر انسانی هر عملی که می‌کند به حکم فطرت و جبلت هدفش سعادت است، ولی ایشان را اعمالشان به چنین هدفی نمی‌رساند. و آن آلهه هم که اینان با پرستش آنها پاداش نیکی می‌جویند حقیقت ندارند، بلکه آن اله که اعمال ایشان به او منتهی می‌شود، و او به اعمال ایشان احاطه داشته و جزا می‌دهد خدای سبحان است، و بس، و حساب اعمالشان را به ایشان می‌دهد. و اینکه در آیه فرمود: <em>فوفیه</em> توفیه حساب کنایه از جزای مطابق عمل است، جزایی که عمل آن را ایجاب می‌کند، و رساندن آن به صاحب عمل به آن مقدار که مستحق آن است. </p> <p>بنا بر این در آیه شریفه اعمال تشبیه شده به سراب، و صاحبان اعمال تشبیه شده‌اند به تشنه‌ای که نزد خود، آب گوارا دارد، ولی از آن روی گردانیده دنبال آب می‌گردد، هر چه مولایش به او می‌گوید: آب حقیقی که اثر آب دارد این است، بخور تا عطشت رفع شود، و او را نصیحت می‌کند قبول نمی‌کند و در عوض در پی سراب می‌رود و نیز رسیدن مرگ و رفتن به لقاء خدا تشبیه شده به رسیدن به سراب، در حالی که مولایش را هم آنجا می‌یابد، همان مولا که او را نصیحت می‌کرد، و به نوشیدن آب گوارا دعوت می‌نمود. </p> <p>پس مردمان کفر پیشه از یاد پروردگارشان غافل شدند، و اعمال صالح را که رهنمای به سوی نور او است، و ثمره آن سعادت ایشان است، از یاد بردند و پنداشتند که سعادتشان در نزد غیر خدا، و آلهه‌ای است که به غیر خدا می‌خوانند، و در سایه اعمالی است که خیال می‌کردند ایشان را به بت‌ها تقرب می‌بخشد، و به همین وسیله سعادتمند می‌گردند، و به خاطر همین پندار غلط سرگرم آن اعمال سرابی شدند، و نهایت قدرت خود را در انجام آن گونه اعمال به کار زده، عمر خود را به پایان رساندند، تا اجلهایشان فرا رسید، و مشرف به خانه آخرت شدند، آن وقت که چشم گشودند هیچ اثری از اعمال خود که امید آن آثار را در سر می‌پروراندند ندیدند، و کمترین خبری از الوهیت آلهه پنداری خود نیافتند، و خدا حسابشان را کف دستشان نهاد، و خدا سریع الحساب است. </p> <p> <span class="aya" rel="24_39" data-words="22-25">و الله سریع الحساب</span> -این به خاطر این است که احاطه علم او به قلیل و کثیر، حقیر و خطیر، دقیق و جلیل، متقدم و متاخر به طور مساوی است. <code class="page" rel="15,183"/> این را هم باید از نظر خواننده دور نداریم که آیه شریفه هر چند ظاهرش بیان حال کفار از اهل هر ملت و مخصوصا مشرکین از وثنی‌ها است، و لیکن بیانی که دارد در دیگران هم که منکر صانع هستند جریان دارد، برای اینکه انسان هر کس که باشد برای زندگی خود هدف و سعادتی قائل است. و هیچ تردیدی ندارد که رسیدن به هدفش به وسیله سعی و عملش صورت می‌گیرد، اگر معتقد به وجود صانعی برای عالم باشد، و او را به وجهی از وجوه مؤثر در سعادت خود بداند، قهرا برای تحصیل رضای او و رستگاری خویش و رسیدن به آن سعادتی که صانع برایش تقدیر نموده، متوسل به اعمال صالح می‌گردد. </p> <p>و اما اگر قائل به وجود صانع نباشد و غیر او را مؤثر در عالم بداند، ناگزیر عمل خود را برای چیزی انجام می‌دهد که او را مؤثر می‌داند. که یاد هراست یا طبیعت و یا ماده، تا آن را متوجه سعادت دنیوی خود کند، دنیایی که به اعتقاد او دیگر ما ورایی ندارد. </p> <p>پس این دسته مؤثر در سعادت حیات دنیای خویش را غیر خدا می‌دانند (در حالی که غیر از او مؤثری نیست) و معتقدند که مساعی دنیایی ایشان را به سعادتشان می‌رساند، در حالی که آن سعادت جز سرابی نیست، و هیچ حقیقت ندارد، و ایشان هم چنان سعی می‌کنند و عمل انجام می‌دهند تا آنچه از اعمال برایشان مقدر شده تمام شود، یعنی اجلشان فرا رسد، آن وقت است که هیچ یک از اعمال خویش را نمی‌یابند و بر عکس به عیان می‌یابند که آنچه از اعمال خود امید می‌داشتند جز تصوری خیالی یا رؤیایی پریشان نبود. آن وقت است که خدا حسابشان را می‌دهد، و خدا سریع الحساب است. </p> <h3> <span class="title" rel="24_35 24_36 24_37 24_38 24_39 24_40 24_41 24_42 24_43 24_44 24_45 24_46">تشبیهی دیگر: اعمال کفار چون ظلمات متراکم و مضاعفی است که دست خود را در آن نتوانند دید</span> </h3> <p> <code class="aya" rel="24_40"/> <span class="aya" rel="24_40" data-words="1-13">أو کظلمات فی بحر لجی یغشاه موج من فوقه موج من فوقه سحاب...</span> در این آیه اعمال کفار را تشبیه دیگری کرده تا معلوم شود که آن اعمال، حجابهایی متراکم و ظلمتهایی است بر روی دلهایشان که نمی‌گذارد نور معرفت به دلها رخنه کند. و این مساله که کفار در ظلمتها قرار دارند در قرآن کریم مکرر آمده، مانند آیه‌ <span class="aya" rel="2_257" data-words="10-19">و الذین کفروا أولیاؤهم الطاغوت یخرجونهم من النور إلی الظلمات</span><span class="footnote" rel="1" title="و کسانی که کفر ورزیدند سرپرستشان طاغوت است که همواره از نور به سوی ظلمت بیرونشان می‌کند سوره بقره، آیه ۲۵۷">*</span> و آیه‌ <span class="aya" rel="6_122" data-words="15-21">کمن مثله فی الظلمات لیس بخارج منها</span><span class="footnote" rel="2" title="مانند کسی که در مثل در ظلمتهایی قرار دارد که بیرون شدن برایش نیست، سوره انعام، آیه ۱۲۲">*</span> و آیه‌ <span class="aya" rel="83_14-15" data-words="1-14">کلا بل ران علی قلوبهم ما کانوا یکسبون، کلا إنهم عن ربهم یومئذ لمحجوبون</span><span class="footnote" rel="3" title="نه، بلکه آنچه می‌کردند در دلهایشان اثر گذاشت نه، ایشان آن روز از پروردگارشان در پرده‌اند سوره مطففین، آیات ۱۴ و ۱۵">*</span>. </p> <p>       <code class="page" rel="15,184"/> <span class="phrase">جمله: <span class="aya" rel="24_40" data-words="1-5">أو کظلمات فی بحر لجی</span> عطف است بر کلمه <em rel="fa_24_39_5-5" data-sentence="97:159">سراب</em> که در آیه قبلی بود، و کلمه <em rel="fa_24_40_4-5" data-sentence="180:115">بحر لجی</em> به معنای دریای پر موجی است که امواجش همواره در آمد و شد است و لجی منسوب به لجه دریا است که همان تردد امواج آن است.</span> و معنای جمله این است که اعمال کفار چون ظلمتهایی است که در دریای مواج قرار داشته باشد. </p> <p> <span class="aya" rel="24_40" data-words="6-13">یغشاه موج من فوقه موج من فوقه سحاب</span> -این جمله نیز صفت آن دریا است، و بدان منظور است که ظلمت دریای مفروض را بیان می‌کند، و بیانش این است که بالای آن ظلمت موجی و بالای آن موج، موج دیگری‌و بالای آن ابری تیره قرار دارد، که همه آنها دست به دست هم داده و نمی‌گذارند آن تیره روز از نور آفتاب و ماه و ستارگان استفاده کند. </p> <p> <span class="aya" rel="24_40" data-words="14-17">ظلمات بعضها فوق بعض</span> -مراد از <em>ظلمات</em> ظلمت‌های روی هم قرار گرفته است، نه چند ظلمت از هم جدا. و برای تاکید همین مطلب فرموده: <span class="aya" rel="24_40" data-words="18-23">إذا أخرج یده لم یکد یراها</span> آن قدر ظلمت‌ها روی هم متراکم است که اگر فرضا دست خود را از ظلمت اولی در آورد آن را نمی‌بیند. و وجه این تاکید این است که هیچ چیزی به انسان نزدیک‌تر از دست خود انسان نیست، و او اگر بتواند چیزی را ببیند دست خود را بهتر از سایر اعضایش می‌تواند ببیند، چون هر عضو دیگری را بخواهد ببیند باید خم شود، ولی دست را تا برابر چشم بلند می‌کند، می‌بیند، با این حال اگر کسی در ظلمتی قرار داشته باشد که حتی دست خود را نبیند، معلوم می‌شود که آن ظلمت منتها درجه ظلمت است. </p> <p>پس این کفار که به سوی خدا راه می‌پیمایند و بازگشتشان به سوی او است، از نظر عمل مانند کسی هستند که سوار بر دریای مواج شده باشد، که بالای سرش موجی و بالای آن موج دیگری و بالای آن ابری تیره باشد، چنین کسی در ظلمت‌هایی متراکم قرار دارد که دیگر ما فوقی برای آن ظلمت نیست، و به هیچ وجه نوری ندارد که از آن روشن شده، راه به سوی ساحل نجات پیدا کند. </p> <p> <span class="aya" rel="24_40" data-words="24-34">و من لم یجعل الله له نورا فما له من نور</span> -در این جمله <em>نور</em> را از ایشان اینگونه نفی کرده که چطور می‌توانند نور داشته باشند؟ و حال آنکه دهنده نور، خدا است که نور هر چیزی است، و اگر او برای چیزی نور قرار ندهد نور نخواهد داشت، چون غیر از خدا نور دهنده دیگری نیست. </p> <p><code class="aya" rel="24_41"/> <span class="aya" rel="24_41" data-words="1-15">أ لم تر أن الله یسبح له من فی السماوات و الأرض و الطیر صافات...</span> بعد از آنکه خدای سبحان خود را نوری خواند که آسمان و زمین از آن نور می‌گیرند و<code class="page" rel="15,185"/> اینکه او مؤمنین را به نور زایدی اختصاص می‌دهد، و کفار از این نور بهره‌ای ندارند، اینک در این آیه و چهار آیه بعد شروع کرده به استدلال و احتجاج بر این مدعا. </p> <p>اما دلیل نور آسمان و زمین بودن خدا این است که آنچه در آسمانها و زمین است وجود خود را از پیش خود نیاورده، و از کس دیگری هم که در داخل آن دو است نگرفته‌اند، چون آنچه در داخل آسمانها و زمین است در فاقه و احتیاج مثل خود می‌باشد، پس وجود آنچه در آسمانها و زمین است از خدایی است که همه احتیاجات به درگاه او منتهی می‌شود. </p> <p>بنا بر این وجود آنچه در آن دو است همانطور که خود را نشان می‌دهد نشان دهنده موجد خویش نیز هست. </p> <p>پس وجود وی نوری است که هر چیز به وسیله آن نور می‌گیرد، و در عین حال دلالت بر منور خویش هم دارد، پس در این عالم نوری هست که همه چیز از او نور می‌گیرد، پس هر چیزی که در این عالم است دلالت می‌کند بر اینکه در ما ورایش چیزی است که منزه از ظلمت است، آن ظلمتی که خود آن چیز داشت، و منزه از حاجت و فاقه‌ای است که در خود آن هست و منزه از نقص است که از خود منفک شدنی نیست. </p> <p>این زبان حال و مقال تمامی موجودات عالم است و همان تسبیحی است که خدای تعالی به آسمان و زمین و آنچه در آن است نسبت می‌دهد، و لازمه آن نفی استقلال از تمامی موجودات غیر از خدا، و نفی هر اله و مدبر و ربی غیر از خدا است. </p> <h3> <span class="title" rel="24_41">استدلال بر اینکه خدا نور آسمان‌ها و زمین است و در آیه: <span class="aya" rel="24_41" data-words="1-12">أ لم تر أن الله یسبح له من فی السماوات و الأرض...</span> و نکات و لطائفی که در این استدلال هست</span> </h3> <p> و به همین معنا اشاره می‌کند که می‌فرماید: <span class="aya" rel="24_41" data-words="1-21">أ لم تر أن الله یسبح له من فی السماوات و الأرض و الطیر صافات کل قد علم صلاته و تسبیحه</span>، و با آن احتجاج می‌کند بر اینکه خدا نور آسمانها و زمین است، چون نور-همان طور که مکرر گفته شد-چیزی است که هر شی‌ء محتاج و گیرنده نوری را روشن می‌کند، و سپس با ظهور خود دلالت می‌کند بر مظهرش، و خدای تعالی هم اشیاء را با ایجاد خود وجود و ظهور می‌دهد و سپس بر ظهور وجود خود دلالت می‌کند. آیه شریفه بیان خود را با اشاره به لطایفی تکمیل می‌کند: اول اینکه: عقلای آسمانها و زمین و مرغان صف زن در فضا را که همه دارای روحند نام برده، با اینکه تسبیح خدا اختصاص به آنان نداشت، و به حکم‌ <span class="aya" rel="17_44" data-words="10-16">و إن من شیء إلا یسبح بحمده</span> عموم موجودات تسبیح‌گوی خدایند. </p> <p>و بعید نیست که این اختصاص به ذکر، از باب انتخاب عجائب خلقت باشد، چون ظهور موجود عاقل که لفظ <em>من</em> بر آن دلالت دارد، از عجایب خلقت است، آن چنان که عقل<code class="page" rel="15,186"/> هر خردمندی را به دهشت می‌اندازد، هم چنان که صفیف مرغان صافات در جو، از عجایب کارهای حیوانات دارای شعور است. </p> <p>و از بعضی<span class="footnote" rel="1" title="مجمع البیان، ج ۷، ص ۱۴۸">*</span> از مفسرین بر می‌آید که مراد از جمله‌ <span class="aya" rel="24_41" data-words="8-10">من فی السماوات...</span> همه موجودات است-چه دارای عقل و چه بی عقل-و اگر به لفظ عقلا آورده به این مناسبت بوده که اصولا تسبیح از شؤون و وظایف دارندگان عقل است و یا برای این خاطر بوده که بر قوت آن دلالت، اشاره کرده باشد، از باب تشبیه زبان حال به زبان قال. </p> <p>ولی این نظر با اسناد علم به غیر ذوی العقول نمی‌سازد، چون در همین آیه به صاحبان تسبیح و نماز نسبت علم داده و فرموده: همه به تسبیح نماز خود علم دارند . </p> <p>دوم اینکه: کلام را با جمله <em>ا لم تر</em> آغاز کرد، و این دلالت دارد بر ظهور تسبیح موجودات و وضوح دلالت موجودات عالم بر منزه بودن خدا، دلالت روشنی که هیچ خردمندی در آن تردید نمی‌کند، چون بسیار می‌شود که علم قطعی را به رؤیت تعبیر می‌کنند، هم چنان که در قرآن فرموده: <span class="aya" rel="14_19" data-words="1-9">أ لم تر أن الله خلق السماوات و الأرض</span><span class="footnote" rel="2" title="آیا نمی‌بینی که خدا آسمانها و زمین رای خلق کرده سوره ابراهیم، آیه ۱۹">*</span> که معنایش <em>آیا نمی‌دانی</em>  است و خطاب در آن به عموم صاحبان عقل است، هر چند از نظر لفظ مخصوص رسول خدا  (ص) است. </p> <p>ممکن هم هست خطاب، خاص به آن جناب باشد و خداوند تسبیح موجودات در آسمانها و زمین و مرغان صف زن را به آن جناب نشان داده باشد، چون خدا ملکوت آسمانها و زمین را به او نشان داده، و چنین کرامتی از کسی که بنا به روایات معتبره تسبیح سنگریزه را در کف خود به مردم نشان می‌دهد، هیچ بعدی ندارد. </p> <p>سوم اینکه: آیه شریفه علم را به تمامی نامبردگان یعنی همه کسانی که در آسمان‌ها و زمینند و مرغان صف زن عمومیت داده برای حیوانات هم علم قائل شده است، و در تفسیر آیه <span class="aya" rel="17_44" data-words="10-21">و إن من شیء إلا یسبح بحمده و لکن لا تفقهون تسبیحهم</span><span class="footnote" rel="3" title="سوره اسراء، آیه ۴۴">*</span> بحثی در این باره گذشت و تتمه گفتار در این بحث در تفسیر سوره حم سجده به زودی خواهد آمد ان شاء اللَّه. </p> <p>و اینکه بعضی<span class="footnote" rel="4" title="مجمع البیان، ج ۷، ص ۱۴۸">*</span> گفته‌اند که: ضمیر در جمله‌ <span class="aya" rel="24_41" data-words="17-18">قد علم</span> به خدا بر می‌گردد نه به نامبردگان در آیه صحیح نیست، زیرا سیاق و مخصوصا جمله بعد از آن که می‌فرماید:         <code class="page" rel="15,187"/> <span class="aya" rel="24_41" data-words="22-26">و الله علیم بما یفعلون</span> -و خدا دانا است به آنچه می‌کنند با این نظریه نمی‌سازد. </p> <p>نظیر این حرف در نادرستی، قول بعضی<span class="footnote" rel="1" title="روح المعانی، ج ۱۸، ص ۱۸۸">*</span> دیگر است که گفته‌اند: اگر علم را به همه نامبردگان در آیه نسبت داده از باب مجاز، و غیر عالم را به منزله عالم گرفتن است، به خاطر اینکه بیشتر دلالت کند بر تسبیح و تنزیه خدا. </p> <p>چهارم اینکه: در آیه شریفه تنها تسبیح را که از صفات جلال خدا است ذکر کرده، با اینکه موجودات عالم تنها به منزه بودن خدا دلالت ندارند، بلکه به همه صفات کمالیه‌اش نیز دلالت دارند، و در نتیجه جا داشت تحمید را هم ذکر می‌کرد، هم چنان که در آیه <span class="aya" rel="17_44" data-words="10-16">و إن من شیء إلا یسبح بحمده</span> هم تسبیح را که مربوط به جلال خدا است و هم حمد را که مربوط به کمال او است ذکر کرده. </p> <p>و شاید وجه این اختصاص این باشد که سیاق آیات مورد بحث سیاق توحید، و نفی شرکاء است، و این با تنزیه بیشتر سروکار دارد، زیرا کسانی که غیر از خدا معبودهایی می‌خوانند، و یا به نوعی به غیر خدا رکون و اعتماد می‌کنند، از این نظر کافرند که خصوصیات وجودی آن معبودها را برای خدای تعالی نیز اثبات می‌کنند و نفی و رد این اعتقاد تنها با تنزیه خدا انجام می‌شود، و حاجتی به ذکر حمد او نیست،  (دقت بفرمایید). </p> <p>و اما مراد از نماز در جمله‌ <span class="aya" rel="24_41" data-words="16-21">کل قد علم صلاته و تسبیحه</span> دعای موجودات است، چون دعا عبارت است از اینکه داعی مدعو را متوجه حاجت خود کند، حاجتی که مدعو بی نیاز از آن است بنا بر این، این کلمه بر تنزیه خدا بیشتر دلالت دارد تا بر تحمید و ثنای او. </p> <h3> <span class="title" rel="24_41 24_35 24_36 24_37 24_38 24_39 24_40 24_42 24_43 24_44 24_45 24_46">اشاره به اینکه خداوند دو نور افاضه فرموده، یکی عام و شامل همه موجودات و دیگری خاص مؤمنین، آن چنان که او را دو رحمت است: عام و خاص</span> </h3> <p> پنجم اینکه: این آیه شریفه تسبیح را به عموم ساکنان زمین نسبت می‌دهد، چه کافر و چه مؤمن و از این تعبیر معلوم می‌شود که در این میان دو نور است، یکی عمومی است که شامل همه چیز می‌شود و آیات دیگری از قرآن مانند آیه ذر نیز به همین معنا دلالت دارد، و آن آیه این است: <span class="aya" rel="7_172" data-words="11-29">و أشهدهم علی أنفسهم أ لست بربکم قالوا بلی شهدنا أن تقولوا یوم القیامة إنا کنا عن هذا غافلین</span><span class="footnote" rel="2" title="پروردگار از ذریه آدم پیمان گرفت، و خود ایشان را علیه خودشان گواه ساخت، که آیا من پروردگار شما نیستم؟ گفتند چرا شهادت می‌دهیم، و ما این کار را کردیم تا اینکه روز قیامت بهانه نیاورند که پروردگارا ما از این غافل بودیم سوره اعراف، آیه ۱۷۲">*</span> و همچنین آیه: <span class="aya" rel="50_22" data-words="7-12">فکشفنا عنک غطاءک فبصرک الیوم حدید</span><span class="footnote" rel="3" title="ما پرده از برابرت برداشتیم در نتیجه امروز چشمت تیز بین شده سوره ق، آیه ۲۲">*</span> و آیات دیگر که روی سخن در آنها به عموم انسانها است، از عموم آنان بر ربوبیت خود و حقانیت       <code class="page" rel="15,188"/> قیامت پیمان گرفته-چه مؤمن و چه کافر-و یک نوری دیگر دارد که آن خاص است و آیات مورد بحث به آن نظر دارد، و آن نور مختص اولیایش از مؤمنین است. </p> <p>پس نوری که خدای تعالی با آن خلق خود را نورانی می‌کند مانند رحمتی است که با آن به ایشان رحم می‌کند، که آن نیز دو قسم است، یکی عمومی، دیگری خصوصی، درباره رحمت عمومی‌اش فرموده: <span class="aya" rel="7_156" data-words="20-24">و رحمتی وسعت کل شیء</span><span class="footnote" rel="1" title="سوره اعراف، آیه ۱۵۶">*</span> و درباره رحمت خصوصی‌اش فرموده: <span class="aya" rel="45_30" data-words="1-10">فأما الذین آمنوا و عملوا الصالحات فیدخلهم ربهم فی رحمته</span><span class="footnote" rel="2" title="اما کسانی که ایمان آورده و عمل صالح کردند خدا ایشان را داخل رحمت خود می‌کند سوره جاثیه، آیه ۳۰">*</span> و هر دو را یک جا جمع کرده و فرموده: <span class="aya" rel="57_28" data-words="1-17">یا أیها الذین آمنوا اتقوا الله و آمنوا برسوله یؤتکم کفلین من رحمته و یجعل لکم نورا</span><span class="footnote" rel="3" title="ای کسانی که ایمان آورده‌اید بترسید از خدا و به رسول او ایمان آورید، تا از رحمت خود دو سهم به شما بدهد، و برایتان نوری قرار دهد سوره حدید، آیه ۲۸">*</span> و نوری که در این آیه آمده فقط در مقابل رحمت دوم از دو سهم رحمت است، که همان نور علی نور در آیات قبل باشد، نه در مقابل هر دو سهم. </p> <p> <span class="aya" rel="24_41" data-words="22-26">و الله علیم بما یفعلون</span> -یعنی خدا به آنچه می‌کنند دانا است، و مراد از <em>آنچه می‌کنند</em> همان تسبیح ایشان است، زیرا هر چند تسبیح موجودات در بعضی از مراحل همان وجود آنها است و لیکن به همان اعتبار که تسبیح آنها نامیده می‌شود، فعل آنها هم خوانده می‌شود. </p> <p>و اینکه بعد از ذکر تسبیح موجودات، علم خود را به آنچه می‌کنند ذکر کرده، خواسته است تا مؤمنین را ترغیب نموده و از عملشان تشکر کند، که خیال نکنند پروردگارشان نسبت به تسبیح ایشان بی تفاوت است، نه، بلکه تسبیح ایشان را می‌بیند و می‌شنود، و به زودی به ایشان پاداش حسن می‌دهد و نیز اعلام به تمامیت حجت علیه کافران است، چون یکی از مراتب علم او همان نامه‌های اعمال و کتاب مبین است، که اعمال در آن ثبت می‌شود، تسبیح کفار به زبان حالشان و انکار زبانیشان هر دو در آن درج می‌گردد. </p> <h3> <span class="title" rel="24_35 24_36 24_37 24_38 24_39 24_40 24_41 24_42 24_43 24_44 24_45 24_46">ذکر مواردی از خلقت و تدبیر خداوند برای بیان اینکه مبدأ و مرجع امور مشیت خدای سبحان است</span> </h3> <p> <code class="aya" rel="24_42"/> <span class="aya" rel="24_42" data-words="1-10">و لله ملک السماوات و الأرض و إلی الله المصیر</span>. </p> <p>سیاق آیه با در نظر داشتن اینکه ما بین آیه‌ <span class="aya" rel="24_41" data-words="1-7">أ لم تر أن الله یسبح له...</span> که احتجاج بر شمول نور او به تمامی موجودات است، و آیه‌ <span class="aya" rel="24_43" data-words="1-6">أ لم تر أن الله یزجی...</span> و آیات بعدش که در مقام احتجاج بر اختصاص نور خاص او به مؤمنین است قرار گرفته، این معنا را افاده می‌کند       <code class="page" rel="15,189"/> که مالکیت خدا دلیل بر هر دو قسم نور می‌باشد یعنی اینکه او مالک آسمانها و زمین است و بازگشت هر چه به سوی او است هم دلیل بر عمومیت نور عام او است و هم دلیل بر اختصاص نور خاص او به مؤمنین است یفعل ما یشاء و یحکم ما یرید . </p> <p>پس اینکه فرمود: <span class="aya" rel="24_42" data-words="1-6">و لله ملک السماوات و الأرض</span> ملک را مختص و منحصر به خدای تعالی می‌کند و نتیجه می‌دهد که پس او هر چه بخواهد می‌کند، و هر حکم بخواهد می‌راند، و کسی نیست که از او بازخواست کند، بلکه همه مسئول اویند، و لازمه انحصار ملک برای خدا این است که او بازگشت‌گاه همه باشد، و چون مالکی و بازگشت‌گاهی غیر او نیست پس او هر چه بخواهد می‌کند، و هر حکم بخواهد می‌راند. </p> <p>از اینجا معلوم می‌شود (و خدا داناتر است) که مراد از جمله‌ <span class="aya" rel="24_42" data-words="7-10">و إلی الله المصیر</span> مرجعیت خدا در امور است نه بازگشت در معاد، نظیر آیه‌ <span class="aya" rel="42_53" data-words="12-16">ألا إلی الله تصیر الأمور</span><span class="footnote" rel="1" title="آگاه باش که مرجع همه امور خدا است سوره شوری، آیه ۵۶">*</span>. </p> <p><code class="aya" rel="24_43"/> <span class="aya" rel="24_43" data-words="1-18">أ لم تر أن الله یزجی سحابا ثم یؤلف بینه ثم یجعله رکاما فتری الودق یخرج من خلاله...</span>. </p> <p><span class="phrase">کلمه <em rel="fa_24_43_5-5" data-sentence="5:59">یزجی</em> مضارع از مصدر <em>ازجاء</em> است که به معنای دفع کردن است.</span> و کلمه <em>رکام</em> به معنای متراکم و انباشته بر روی هم است. و <span class="phrase">کلمه <em rel="fa_24_43_14-14" data-sentence="5:79">ودق</em> به معنای باران، و  <em rel="fa_24_43_17-17" data-sentence="79:46">خلال</em> جمع خلل است، که شکاف در میان دو چیز را گویند.</span> </p> <p>خطاب در این آیه به رسول خدا (ص) است، البته به عنوان یک شنونده. پس در حقیقت خطاب به هر شنونده‌ای است و معنایش این است که آیا تو و هر بیننده دیگر نمی‌بینید که خدا با بادها ابرهای متفرق و از هم جدا را می‌راند، و آنها را با هم جمع می‌کند، و سپس روی هم انباشته می‌سازد، پس می‌بینی که باران از خلال و شکاف آنها بیرون می‌آید و به زمین می‌ریزد؟. </p> <p> <span class="aya" rel="24_43" data-words="19-41">و ینزل من السماء من جبال فیها من برد فیصیب به من یشاء و یصرفه عن من یشاء یکاد سنا برقه یذهب بالأبصار</span> <span class="phrase">-کلمه <em rel="fa_24_43_21-21" data-sentence="6:126">سماء</em> به معنای جهت علو، و بالا است، و جمله <span class="aya" rel="24_43" data-words="23-25">من جبال فیها</span> بیان همان سماء است.</span> و <span class="phrase"><em rel="fa_24_43_23-23" data-sentence="0:183">جبال</em> جمع جبل (کوه) است، و جمله <em rel="fa_24_43_25-26" data-sentence="83:141">من برد</em> بیان جبال است، و کلمه <em rel="fa_24_43_26-26" data-sentence="165:106">برد</em> قطعات یخی (تگرگ) است که از آسمان می‌آید، و اگر آن را جبال در آسمان خوانده کنایه است از بسیاری و تراکم آن.</span> و <span class="phrase">کلمه <em rel="fa_24_43_37-37" data-sentence="5:31">سنا</em>  (بدون مد) به معنای روشنی است.</span> </p> <p>   <code class="page" rel="15,190"/> <span class="phrase">این گفتار عطف است بر جمله <em rel="fa_24_43_5-5" data-sentence="26:336">یزجی</em> و معنای آن این است که آیا نمی‌بینی که خدا از آسمان تگرگ متراکم و انبوه نازل می‌کند، به کوه‌ها و به هر سرزمینی که بخواهد می‌فرستد، و زراعتها و بستانها را تباه می‌کند، و چه بسا نفوس و حیوانات را هم هلاک می‌نماید و از هر کس بخواهد بر می‌گرداند، و در نتیجه از شر آن ایمن می‌شود، برف و تگرگی است که روشنی برق آن نزدیک است چشمها را کور سازد.</span> </p> <p>و این آیه-به طوری که سیاق می‌رساند-در مقام تعلیل مطلب گذشته است که نور خدا را به مؤمنین اختصاص می‌داد، و معنایش این است که مساله مذکور منوط به مشیت خدای تعالی است، هم چنان که می‌بینی که او وقتی بخواهد از آسمان بارانی می‌فرستد که در آن منافعی برای خود مردم و حیوانات و زراعتها و بستانهای ایشان است و چون بخواهد تگرگی می‌فرستد که در هر سرزمینی که بخواهد نازل می‌کند، و از هر سرزمینی که بخواهد شر آن را بر می‌گرداند. </p> <p><code class="aya" rel="24_44"/> <span class="aya" rel="24_44" data-words="1-11">یقلب الله اللیل و النهار إن فی ذلک لعبرة لأولی الأبصار</span> این آیه بیان دیگری است برای برگشت امر به مشیت خدای تعالی و بس و معنای تقلیب لیل و نهار جابجا کردن شب و روز است و معنای آیه روشن است. </p> <p><code class="aya" rel="24_45"/> <span class="aya" rel="24_45" data-words="1-24">و الله خلق کل دابة من ماء فمنهم من یمشی علی بطنه و منهم من یمشی علی رجلین و منهم من یمشی علی أربع</span>. </p> <p>این نیز بیان دیگری است برای رجوع امر به مشیت خدای تعالی و بس، چون او تمامی جانداران را از آبی خلق می‌کند، و در عین حال وضع هر حیوانی با حیوان دیگر مختلف است، بعضی‌ها با شکم راه می‌روند، مانند مارها و کرمها، و بعضی دیگر با دو پا راه می‌روند مانند آدمیان و مرغان، و بعضی دیگر با چهار پا راه می‌روند، چون چهارپایان و درندگان، و اگر به ذکر این سه نوع اکتفاء فرموده برای اختصار بوده، و غرض هم با ذکر همین‌ها تامین می‌شده (و گرنه اختلاف از حد شمار بیرون است). </p> <p>و جمله‌ <span class="aya" rel="24_45" data-words="25-28">یخلق الله ما یشاء</span> تعلیل همین اختلافی است که در جانداران هست که چرا با یک ماده این همه اختلاف پدید آمد، می‌فرماید که: امر این اختلاف بسته به مشیت خدا است و بس، او اختیار دارد و می‌تواند فیض خود راعمومیت دهد تا مانند نور عام و رحمت عام همه خلق از آن بهره‌مند شوند و می‌تواند که آن را به بعضی از خلایق خود اختصاص دهد، تا چون نور و رحمت خاص، بعضی از افراد از آن بهره‌مند شوند. </p> <p>جمله‌ <span class="aya" rel="24_45" data-words="29-34">إن الله علی کل شیء قدیر</span> تعلیلی است برای جمله‌ <span class="aya" rel="24_45" data-words="25-28">یخلق الله ما یشاء</span> <code class="page" rel="15,191"/> چون قدرت وقتی مطلق شد و شامل هر مقدوری گردید، دیگر هیچ ممکنی از ممکنات در به وجود آمدنش جز مشیت او به هیچ چیز دیگری متوقف نیست و اگر متوقف به چیزی باشد قدرت او مشروط بوجود آمدن آن چیز خواهد بود و این خلاف فرض است، چون فرض مساله مطلق بودن قدرت بود، و این بابی دقیق از توحید است که ان شاء اللَّه در بحث آتی مقداری روشن می‌گردد. </p> <h3>بحث فلسفی‌ <span class="title" rel="24_45 24_35 24_36 24_37 24_38 24_39 24_40 24_41 24_42 24_43 24_44 24_46"> (در بیان اینکه خداوند علت تامه همه موجودات است-یخلق ما یشاء...) </span> </h3> <p> هیچ شک و تردیدی نداریم در اینکه آنچه از موجودات که در عالم هست همه معلول خدا و منتهی به واجب تعالی است و اینکه بسیاری از آنها-و مخصوصا مادیات-در موجود شدنش متوقف به وجود شرایطی است که اگر آنها قبلا وجود نداشته باشند، این گونه موجودات نیز وجود نخواهند یافت، مانند انسانی که فرزند انسانی دیگر است، او در موجود شدنش متوقف بر این است که قبلا پدر و مادرش موجود شده باشند، و نیز متوقف است بر اینکه بسیاری دیگر از شرایط زمانی و مکانی تحقق یافته باشد، تا دست به دست هم داده زمینه برای پیدایش یک فرزند انسان فراهم گردد، و این هم از ضروریات است که هر یک از این شرایط جزئی از اجزای علت تامه است، نتیجه می‌گیریم که خدای تعالی جزئی از اجزای علت تامه وجود یک انسان است. </p> <p>بله!خدای تعالی خودش به تنهایی علت تامه مجموع عالم است، چون مجموع عالم جز به خدا به هیچ چیز دیگری احتیاج و توقف ندارد، و همچنین علت تامه است برای صادر اول یعنی اولین موجودی که از حق صدور یافت و خلق شد و بقیه اجزای این مجموع، تابع آن است. </p> <p>و اما سایر اجزای عالم، خدای تعالی نسبت به هر یک، جزء علت تامه است، چون واضح است که یک موجود احتیاج به موجودات دیگر دارد، که قبل از اویند، و جنبه شرایط و معدات برای این موجود دارند. </p> <p>این در صورتی است که هر موجودی را تک تک و جداگانه در نظر گرفته و به تنهایی به خدای تعالی نسبت دهیم. </p> <p>البته در این باره نظریه‌ای دقیق‌تر هست، و آن این است که بدون هیچ شکی می‌بینیم که در میان تمامی موجودات هستی یک ارتباط وجودی هست، چون بعضی علت بعض دیگرند، و بعضی شرط و یا معد بعضی دیگرند، و ارتباط در میان علت و معلول، شرط و<code class="page" rel="15,192"/> مشروط، و معد و مستعد قابل انکار نیست، و این ارتباط باعث شده یک نوع اتحاد و اتصال در میان موجودات برقرار شود، در نتیجه دست بر سر هر موجودی بگذاریم با اینکه او را جدای از سایر موجودات می‌بینیم، ولی می‌دانیم که این جدایی به طور مطلق و از هر جهت نیست، بلکه اگر وجود متعین او را در نظر بگیریم می‌بینیم که در تعینش مقید به تمامی موجوداتی است که دست به دست هم داده، و او را متعین کرده. </p> <p>مثلا انسان که در مثال گذشته او را فرزند فرض کردیم از نظر وجه قبلی موجودی بود مستقل و مطلق ولی موجودی شد متوقف بر علل و شرایط بسیار، که خدای تعالی یکی از آنها است، پس از نظر این وجه هویتی است مقید به تمامی موجوداتی که در تعین او دخالت دارند، مثلا حقیقت زید که پسر پدری به نام جواد، و مادری به نام فاطمه است، و در فلان روز از تاریخ و در فلان نقطه از کره زمین به دنیا آمده، و چند خواهر و برادر قبل از او بوده‌اند، و چند تن دیگر بعد از او متولد شده‌اند، و چه کسانی مقارن وجود او به وجود آمده‌اند، همه این نامبردگان و آنچه نام برده نشد، و در تعین این فرد از انسان دخالت دارند در تشکیل حقیقت زید دست دارند. </p> <p>پس حقیقت زید عبارت است از چنین چیزی، و این هم از بدیهیات است که چیزی که چنین حقیقتی دارد جز به واجب به هیچ چیز دیگری توقف ندارد، و چون چنین است پس خدای تعالی علت تامه او است، و علت تامه هم چیزی است که توقفی بر غیر خود و احتیاجی به غیر مشیت خود ندارد، و قدرت او تبارک و تعالی نسبت به وی مطلق است، و مشروط و مقید به چیزی نیست و این همان حقیقتی است که آیه شریفه‌ <span class="aya" rel="24_45" data-words="25-34">یخلق الله ما یشاء إن الله علی کل شیء قدیر</span> به آن اشاره می‌کند. </p> <p><code class="aya" rel="24_46"/> <span class="aya" rel="24_46" data-words="1-12">لقد أنزلنا آیات مبینات و الله یهدی من یشاء إلی صراط مستقیم</span> منظور از این آیات مبینات همان آیه نور و آیات بعد از آن است، که صفت نور خدای تعالی را بیان می‌کرد، و صراط مستقیم آن راهی است که غضب خدا و ضلالت شامل راهروان آن نمی‌شود، هم چنان که فرمود: <span class="aya" rel="1_6-7" data-words="1-13">اهدنا الصراط المستقیم، صراط الذین أنعمت علیهم غیر المغضوب علیهم و لا الضالین</span><span class="footnote" rel="1" title="سوره حمد، آیه ۷">*</span>، که سخن در تفسیر آن در سوره حمد گذشت. </p> <p>و اینکه در آخر آیه فرمود: <span class="aya" rel="24_46" data-words="5-12">و الله یهدی من یشاء إلی صراط مستقیم</span> سبب شد که جمله‌ <span class="aya" rel="24_46" data-words="1-4">لقد أنزلنا آیات مبینات</span> را مقید به قید <em>الیکم</em> نکرد، چون می‌خواست دنبال آن   <code class="page" rel="15,193"/> مشیت مطلق خود را نسبت به هدایت هر کس (نه تنها مخاطبین عصر نزول)، بیان کند، به خلاف چند آیه که فرمود: <span class="aya" rel="24_34" data-words="2-16">لقد أنزلنا إلیکم آیات مبینات و مثلا من الذین خلوا من قبلکم و موعظة للمتقین</span>. </p> <p>چون اگر در آیه مورد بحث می‌فرمود: لقد انزلنا الیکم آیات مبینات و اللَّه یهدی  چنین به ذهن می‌رسید که این بیان لفظی همان هدایت به سوی صراط مستقیم است و عموم مخاطبین به صرف شنیدن آیات قرآنی به سوی صراط مستقیم هدایت شده‌اند، با اینکه در میان آن شنوندگان، منافقین و کسانی که دلهایی بیمار داشتند بودند (و خدا داناتر است). </p> <h3>بحث روایتی‌ <span class="title" rel="24_35">روایاتی در ذیل آیه نور <span class="aya" rel="24_35" data-words="1-5">الله نور السماوات و الأرض...</span> و مفردات و جملات آن</span> </h3> <p> در کتاب توحید به سند خود از عباس بن هلال روایت کرده که گفت: از حضرت رضا (ع) معنای آیه‌ <span class="aya" rel="24_35" data-words="1-5">الله نور السماوات و الأرض</span> را پرسیدم، فرمود: یعنی هادی اهل آسمانها و هادی اهل زمین است<span class="footnote" rel="1" title="تفسیر قمی، ج ۲، ص ۱۰۳">*</span>. </p> <p>و در روایت برقی فرمود: منظور هدایت کسانی است که در آسمانها و زمینند<span class="footnote" rel="2" title="روضه کافی، ج ۸، ص ۳۷۹، ح ۵۷۴">*</span>. </p> <p>مؤلف: اگر مراد از این هدایت، هدایت خاص باشد که گفتیم به سوی سعادت دینی است‌که در این صورت کلام امام تفسیر آیه است به مرتبه‌ای از معنا، و اگر مراد از آن هدایت عام باشد که به معنای رساندن هر موجودی است به کمال لایق آن، در این صورت با مطالب گذشته ما منطبق می‌شود. </p> <p>و در کافی به سند خود از اسحاق بن جریر روایت کرده که گفت. زنی از من درخواست کرد که او را نزد امام صادق (ع) ببرم، من از آن جناب برایش اجازه خواستم، اجازه داد و زن وارد شد، در حالی که کنیز آزاد شده‌اش نیز با او بود، پرسید یا ابا عبد اللَّه اینکه خدای تعالی فرموده: <span class="aya" rel="24_35" data-words="22-27">زیتونة لا شرقیة و لا غربیة</span> منظورش چیست؟ فرمود: ای زن!خدای تعالی این مثل را برای درخت نزده بلکه برای بنی آدم زده<span class="footnote" rel="3" title="کافی، ج ۳، ص ۹۱">*</span>. </p> <p>و در تفسیر قمی به سند خود از طلحة بن زید از جعفر بن محمد از پدرش (ع) روایت کرده که در تفسیر این آیه فرمود: ابتدا نور خود را ذکر کرد و فرمود: <span class="aya" rel="24_35" data-words="6-7">مثل نوره</span> یعنی     <code class="page" rel="15,194"/> هدایتش در قلب مؤمن، <span class="aya" rel="24_35" data-words="8-10">کمشکاة فیها مصباح</span> و مصباح جوف مؤمن است و قندیل قلب او و مصباح نوری است که خدا در قلب مؤمن نهاده. </p> <p> <span class="aya" rel="24_35" data-words="18-21">یوقد من شجرة مبارکة</span> فرمود: شجره خود مؤمن است‌ <span class="aya" rel="24_35" data-words="22-27">زیتونة لا شرقیة و لا غربیة</span> فرمود: بالای کوه که لا غربیه یعنی شرق ندارد، و لا شرقیه یعنی غربی برایش نیست، چون وقتی آفتاب طلوع کند از بالای آن طلوع می‌کند، و چون غروب می‌کند باز از بالای آن غروب می‌کند <span class="aya" rel="24_35" data-words="28-30">یکاد زیتها یضیء</span> نزدیک است که نور دل او خودش روشن شود، بدون اینکه کسی با او سخنی بگوید (و او را هدایت کند). </p> <p> <span class="aya" rel="24_35" data-words="36-38">نور علی نور</span> واجبی بالای واجبی دیگر و سنتی بالای سنتی دیگر، <span class="aya" rel="24_35" data-words="39-43">یهدی الله لنوره من یشاء</span> خدا هر که را بخواهد به واجبات و سنت‌های خود هدایت می‌کند، <span class="aya" rel="24_35" data-words="44-48">و یضرب الله الأمثال للناس</span> که یکی همین مثلی است که برای مؤمن زده. </p> <p>آن گاه فرمود: پس مؤمن در پنج نور قرار دارد و در آنها آمد و شد می‌کند، مدخلش نور، مخرجش نور، علمش نور، کلامش نور و مصیرش در روز قیامت به سوی بهشت نور است، من عرضه داشتم: اینها می‌گویند این مثل، مثل برای نور خدا است، فرمود: سبحان اللَّه، خدا که مثل ندارد، مگر خودش نفرموده: <span class="aya" rel="16_74" data-words="1-4">فلا تضربوا لله الأمثال</span> -برای خدا مثل نزنید ؟<span class="footnote" rel="1" title="توحید صدوق، ص ۱۵۷، ح ۲">*</span>. </p> <p>مؤلف: این حدیث مؤید بیان قبلی ما است که در تفسیر آیه گذراندیم، و امام  (ع) در تفسیر آیه به بیان بعضی از فقرات آن اکتفاء کرده به این که پاره‌ای از مصادیق برایش آورده، مثل مصادیقی که در ذیل جمله‌ <span class="aya" rel="24_35" data-words="28-30">یکاد زیتها یضیء</span> و ذیل جمله‌ <span class="aya" rel="24_35" data-words="36-38">نور علی نور</span> بیان داشت. </p> <p>و اما اینکه از در تعجب فرمود: سبحان اللَّه خدا مثل ندارد، منظور امام این بوده که مثل در آیه، مثل برای نور خداکه اسم خدا است و بر او حمل می‌شود نیست، چون اگر مثل برای او باشد، لازم می‌آید که درباره خدا قائل به حلول و یا انقلاب شویم،  (چون معنای آیه این می‌شود که خدا که نور است در آسمان و زمین حلول کرد و یا اصلا خود آسمان و زمین شده) و خدا منزه از این معانی است بلکه مثل مذکور مثل نوری است که خدا به آسمانها و زمین افاضه کرده، و اما ضمیر در جمله‌ <span class="aya" rel="24_35" data-words="6-7">مثل نوره</span> اشکالی پدید نمی‌آورد، چون هیچ عیبی ندارد که ضمیر مذکور به خود خدای تعالی بر گردد و در عین حال معنای صحیح هم محفوظ باشد. </p> <p>   <code class="page" rel="15,195"/> و در توحید است که از امام صادق (ع) روایت شده که از آیه‌ <span class="aya" rel="24_35" data-words="1-10">الله نور السماوات و الأرض مثل نوره کمشکاة فیها مصباح</span> سؤال شد، حضرت فرمود: این مثلی است که خدا برای ما اهل بیت زده که پیغمبر و ائمه ( ص) از ادله خدا و آیات اویند، آیاتی که مردم به وسیله آن به سوی توحید و مصالح دین و شرایع اسلام و سنن و فرائض هدایت می‌شوند و لا قوة الا باللَّه العلی العظیم<span class="footnote" rel="1" title="توحید، ص ۱۵۸، ح ۴">*</span>. </p> <h3> <span class="title" rel="24_35 24_36 24_37 24_38 24_39 24_40 24_41 24_42 24_43 24_44 24_45 24_46">بیان اینکه مضمون روایاتی که مفردات آیه نور را به رسول خدا و اهل بیت (علیهم الصلاة و السلام) تطبیق می‌کنند صرفا تطبیق است نه تفسیر</span> </h3> <p> مؤلف: این روایت از قبیل اشاره به بعضی مصادیق است و آن افضل مصادیق است که رسول خدا (ص) و طاهرین از اهل بیت آن جنابند، و گرنه آیه شریفه به ظاهرش شامل غیر ایشان نیز می‌شود و انبیاء و اوصیاء و اولیاء همه را شامل می‌گردد. </p> <p>بله، عمومیت آیه این قدر هم نیست که همه مؤمنین را هم شامل شود، چون در وصف مصادیق صفاتی را قید کرده که شامل همه نمی‌شود، مانند اینکه بیع و تجارت ایشان را از یاد خدا غافل نمی‌سازد و معلوم است که غیر نام بردگان هر قدر هم ایمانشان کامل باشد باز دچار غفلت می‌شوند. </p> <p><span class="phrase">روایات متعددی هم از طرق شیعه وارد شده که مفردات آیه نور را به رسول خدا  (ص) و اهل بیت او تطبیق می‌کند و این البته صرف تطبیق است نه تفسیر، دلیل اینکه تطبیق است نه تفسیر، اختلاف این روایات است، مثلا در روایت کلینی در روضه کافی که به سند خود از جابر از ابی جعفر (ع) آورده، آمده که <em rel="fa_24_35_8-8" data-sentence="278:443">مشکاة</em> قلب رسول خدا (ص) و <em>مصباح</em> نوری است که علم در آن است و <em>زجاجه</em> علی و یا قلب علی (ع) و شجره مبارکه زیتونه -که نه شرقی است و نه غربی-ابراهیم خلیل (ع) است، که نه یهودی بود و نه نصرانی، و جمله‌ <span class="aya" rel="24_35" data-words="28-30">یکاد زیتها یضیء</span> را معنا کرده که نزدیک است اولاد ایشان به نبوت سخن گویند، و لو فرشته وحیی به ایشان نازل نشود<span class="footnote" rel="2" title="اصول کافی، ج ۱، ص ۱۵۱، ح ۵">*</span>.</span> </p> <p>ولی <span class="phrase">در روایتی که توحید به سند خود از عیسی بن راشد از امام باقر (ع) آورده، آمده است که <em rel="fa_24_35_8-8" data-sentence="82:486">مشکاة</em> نور علم در سینه رسول خدا (ص) و <em>زجاجه</em> سینه علی (ع) است که‌ <span class="aya" rel="24_35" data-words="28-35">یکاد زیتها یضیء و لو لم تمسسه نار</span> نزدیک است عالم از آل محمد به علم تکلم کند قبل از آنکه سؤال شود، <span class="aya" rel="24_35" data-words="36-38">نور علی نور</span> امامی است که مؤید به نور علم     <code class="page" rel="15,196"/> و حکمت است که بعد از امامی دیگر از آل محمد ( ع) قرار دارد<span class="footnote" rel="1" title="نهج البلاغه ص ۶۴۴">*</span>.</span> </p> <p>و <span class="phrase">در روایت کافی به سند خود از صالح بن سهل همدانی، از امام صادق  (ع) آمده که <em rel="fa_24_35_8-8" data-sentence="74:462">مشکاة</em> فاطمه (ع) و مصباح حسن و <em>زجاجه</em> حسین  (ع) و <em rel="fa_24_35_20-21" data-sentence="182:390">شجره مبارکه</em> ابراهیم خلیل (ع) و نه شرقی و نه غربی  یهودی و نصرانی نبودن آن حضرت، و <span class="aya" rel="24_35" data-words="36-38">نور علی نور</span> امامی بعد از امام دیگر است، و <span class="aya" rel="24_35" data-words="39-43">یهدی الله لنوره من یشاء</span> معنایش این است که خدا هر که را بخواهد به سوی این ائمه راهنمایی می‌کند<span class="footnote" rel="2" title="مجمع البیان، ج ۷، ص ۱۴۵">*</span>.</span> </p> <p>و در الدر المنثور است که ابن مردویه از ابی هریره از رسول خدا (ص) روایت کرده که در معنای‌ <span class="aya" rel="24_35" data-words="22-27">زیتونة لا شرقیة و لا غربیة</span> فرمود: قلب ابراهیم است که نه یهودی بود و نه نصرانی<span class="footnote" rel="3" title="الدر المنثور، ج ۵، ص ۴۹">*</span>. </p> <p>مؤلف: این نیز از باب ذکر بعضی مصادیق است که نظیرش از طرق شیعه از بعضی ائمه اهل بیت (ع) گذشت. </p> <p>و در همان کتاب است که ابن مردویه از انس بن مالک و بریده روایت کرده که گفتند: رسول خدا (ص) وقتی آیه‌ <span class="aya" rel="24_36" data-words="1-6">فی بیوت أذن الله أن ترفع</span> را خواند، مردی برخاست و پرسید: یا رسول اللَّه (ص) !این کدام بیوت است؟ فرمود: بیوت انبیاء. پس ابو بکر برخاست و گفت: یا رسول اللَّه!لا بد یکی از این بیتها بیت علی و فاطمه است؟ فرمود: بله، از بهترین آن بیوت است<span class="footnote" rel="4" title="الدر المنثور، ج ۵، ص ۵۰">*</span>. </p> <p>مؤلف: این روایت را صاحب مجمع البیان نیز به طور مرسل از آن جناب نقل کرده<span class="footnote" rel="5" title="مجمع البیان، ج ۷، ص ۱۴۴">*</span>. </p> <p>و همین معنا را قمی در تفسیر خود به سند خویش از جابر از امام باقر (ع) به این عبارت آورده: منظور از این بیوت، بیوت انبیاء است، که بیت علی (ع) نیز یکی از آنها است<span class="footnote" rel="6" title="تفسیر قمی، ج ۲، ص ۱۰۴">*</span> و به هر حال این روایت و آن روایت همه از قبیل ذکر بعضی مصادیق است، چنانچه گذشت. </p> <h3> <span class="title" rel="24_37">چند روایت در باره: <span class="aya" rel="24_37" data-words="1-7">رجال لا تلهیهم تجارة و لا بیع...</span> </span> </h3> <p> و در نهج البلاغه از کلام علی (ع) آمده که وقتی آیه‌ <span class="aya" rel="24_37" data-words="1-10">رجال لا تلهیهم تجارة و لا بیع عن ذکر الله</span> را تلاوت کرد، فرمود: و برای ذکر، اهلی است که از دنیای خود به جای هر چیز دیگری ذکر را بر گزیدند، آن چنان که هیچ تجارت و بیعی ایشان را در طول زندگی از آن باز نمی‌دارد، ایشان همواره سایرین را نیز بدان دعوت نموده و با تذکر کلمات و اندرزهایی که از محارم خدا نهی می‌کند غافلان را اندرز می‌دهند، امر به عدل و قسط می‌کنند و خود قبل از هر کس فرمانبر آن چیزی هستند که به آن امر می‌کنند و از آنچه دیگران را نهی می‌کنند باز می‌ایستند. گویی راه دنیا به سوی آخرت را طی کرده، و به ما ورای دنیا رسیده و آن را مشاهده کرده‌اند، و گویی که به غیب‌های اهل برزخ در تمام مدتی که در آن ماندگار می‌باشد مشرف هستند و آنها را می‌بینند، و قیامت عذاب خود را بر آنان محقق ساخته، و لذا پرده آن را برای اهل دنیا کنار می‌زنند، حتی گویی آنان می‌بینند چیزهایی را که مردم نمی‌بینند، و می‌شنوند چیزهایی را که مردم نمی‌شنوند<span class="footnote" rel="1" title="مجمع البیان، ج ۷، ص ۱۴۶">*</span>. </p> <p>و در مجمع البیان در ذیل آیه‌ <span class="aya" rel="24_37" data-words="1-7">رجال لا تلهیهم تجارة و لا بیع</span> گفته که: از ابی جعفر و ابی عبد اللَّه (ع) روایت شده که این رجال مردمی هستند که وقتی موقع نماز می‌رسد تجارت را رها کرده به سوی نماز روانه می‌شوند، و اینها اجرشان عظیم‌تر است از کسانی که اصلا تجارت نمی‌کنند<span class="footnote" rel="2" title="روضه کافی، ج ۸، ص ۲۰۰، ح ۳۲۶">*</span>. </p> <p>مؤلف: یعنی تجارت نمی‌کنند، و مشغول ذکر خدایند، هم چنان که در روایات دیگر نیز این طور آمده. </p> <p>و در الدر المنثور است که ابن مردویه و غیر او از ابو هریره و از ابو سعید خدری از رسول خدا (ص) روایت کرده که در ذیل آیه‌ <span class="aya" rel="24_37" data-words="1-10">رجال لا تلهیهم تجارة و لا بیع عن ذکر الله</span> فرموده: اینان کسانیند که در زمین به طلب رزق و فضل خدا سفر می‌کنند<span class="footnote" rel="3" title="تفسیر قمی، ج ۲، ص ۱۰۷">*</span>. </p> <p>مؤلف: گویا روایت ناقص نقل شده، و تمام آن در نقلی است که از ابن عباس روایت شده که گفت: رسول خدا (ص) فرمود: مردمی بودند که در جستجوی فضل خدا مشغول خرید و فروش بودند، و چون می‌شنیدند که ندای نماز را در دادند آنچه در دست داشتند می‌انداختند، و به سوی مسجد از جابر خاسته نماز می‌خواندند<span class="footnote" rel="4" title="الدر المنثور، ج ۵، ص ۵۲">*</span>. </p> <p>و در مجمع در ذیل جمله‌ <span class="aya" rel="24_39" data-words="22-25">و الله سریع الحساب</span> روایت کرده که از امیر المؤمنین       <code class="page" rel="15,198"/> (علیه افضل الصلاة و السلام) پرسیدند: چگونه خدا در یک حال به حساب همه مردم می‌رسد؟ فرمود همان طور که در آن واحد رزق همه را می‌دهد<span class="footnote" rel="1" title="توحید صدوق، ص ۱۵۵، ح ۱">*</span>. </p> <p>و در روضه کافی به سند خود از مسعدة بن صدقه از امام صادق (ع) از پدرش از امیر مؤمنان (ع) روایت کرده که رسول خدا (ص) فرمود: خدای تعالی ابرها را غربال باران قرار داد، و ابر تگرگ را آب می‌کند، تا به هر چیز و هر کس می‌رسد صدمه نزند، و آنچه به صورت تگرگ و صاعقه می‌آید عذاب خدا است، که به هر قومی بخواهد می‌فرستد<span class="footnote" rel="2" title="توحید صدوق، ص ۱۵۵، ح ۱">*</span>. </p> <p>و در تفسیر قمی در ذیل آیه‌ <span class="aya" rel="24_45" data-words="8-24">فمنهم من یمشی علی بطنه و منهم من یمشی علی رجلین و منهم من یمشی علی أربع</span> از امام (ع) نقل کرده که فرمود: آنکه با دو پا می‌رود انسان است، و آنچه با شکم می‌رود مارهایند، و آنچه با چهار پا می‌روند چهار پایانند، و امام صادق (ع) اضافه فرمود که: بعضی دیگر هستند که با بیش از چهار پا راه می‌روند<span class="footnote" rel="3" title="الدر المنثور، ج ۵، ص ۵۲">*</span>. </p> 
