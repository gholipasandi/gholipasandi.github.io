<h3 class="ayas">سوره القیامة آیه‌های ۱۶ تا ۴۰</h3><code class="section" rel="75_16-40"/><h3>ترجمه آیات</h3> <p> <span class="trans" rel="75_16"> (ای رسول!) با شتاب و عجله زبان به قرائت (قرآن) مگشای.  «۱۶» </span><span class="trans" rel="75_17">که ما خود آن را مجموع و محفوظ داشته و بر تو فراخوانیم.  «۱۷» </span><span class="trans" rel="75_18">و آن گاه که آن را خواندیم تو از آن پیروی کن (و به تعلیم امت بکوش).  «۱۸» </span><span class="trans" rel="75_19">پس از آن بر ماست که حقایق آن را بر تو بیان کنیم (و احکام آن را بر قلبت مشروح سازیم). <code class="page" rel="20,173"/> «۱۹» </span><span class="trans" rel="75_20"> هرگز چنین نیست که شما می‌پندارید (و دلایل معاد را مخفی شمارید) بلکه شما دنیای زودگذر را دوست دارید.  «۲۰» </span><span class="trans" rel="75_21">و به کلی کار آخرت و نشانه قیامت را رها می‌کنید.  «۲۱» </span><span class="trans" rel="75_22">آن روز رخسار طایفه‌ای از شادی برافروخته و نورانی است.  «۲۲» </span><span class="trans" rel="75_23">و با چشم قلب جمال حق را مشاهده می‌کنند.  «۲۳» </span><span class="trans" rel="75_24">و رخسار گروهی دیگر عبوس و غمگین است.  «۲۴» </span><span class="trans" rel="75_25">که می‌دانند حادثه ناگواری در پیش است که پشت آنها را می‌شکند.  «۲۵» </span><span class="trans" rel="75_26">چنین نیست که منکران قیامت پنداشتند، باش تا جانشان به گلو رسد.  «۲۶» </span><span class="trans" rel="75_27">و (اهلش) گویند کیست که درد این بیمار را علاج کند (و او را از مرگ نجات دهد) ؟.  «۲۷» </span><span class="trans" rel="75_28">و بیمار خود یقین به مفارقت از دنیا کند (که ملک الموت را به چشم ببیند).  «۲۸» </span><span class="trans" rel="75_29">و ساقهای پا (از شدت غم عقبی و حسرت دنیا) به هم در پیچد.  «۲۹» </span><span class="trans" rel="75_30">در آن روز خلق را به سوی خدا خواهند کشید.  «۳۰» </span><span class="trans" rel="75_31"> (آن روز وای بر آنکه چون ابو جهل) حق را تصدیق نکرد و نماز و طاعتش را بجا نیاورد.  «۳۱» </span><span class="trans" rel="75_32">بلکه خدا را تکذیب کرد و از حکمش رو بگردانید.  «۳۲» </span><span class="trans" rel="75_33">و آن گاه با تکبر و نخوت به سوی اهل خویش روی آورد.  «۳۳» </span><span class="trans" rel="75_34">عذاب الهی برای تو شایسته‌تر است، شایسته‌تر.  «۳۴» </span><span class="trans" rel="75_35">سپس عذاب الهی بر تو شایسته‌تر است، شایسته‌تر.  «۳۵» </span><span class="trans" rel="75_36">آیا آدمی پندارد که او را مهمل از تکلیف و ثواب و عقاب گذارند (و غرضی در خلقتش منظور ندارند).  «۳۶» </span><span class="trans" rel="75_37">آیا در اول، قطره آب منی نبود؟.  «۳۷» </span><span class="trans" rel="75_38">و پس از آن، خون بسته و آن گاه (به این صورت زیبای حیرت انگیز) آفریده و آراسته گردید.  «۳۸» </span><span class="trans" rel="75_39">پس آن گاه از او دو صنف نر و ماده پدید آورد.  «۳۹» </span><span class="trans" rel="75_40">آیا چنین خدای با قدرت و حکمت (که اول او را از قطره آبی آفریده) دگر بار نمی‌تواند پس از مرگش زنده‌اش گرداند؟.  «۴۰» </span></p>                                             <h3>بیان آیات</h3> <p> این آیات تتمه صفات روز قیامت است، البته از این نظر که مردم در آن روز چه حالی<code class="page" rel="20,174"/> دارند، و اینکه مردم در آن روز دو طایفه‌اند، طایفه‌ای که چهره‌ای شکفته و دلی شاد دارند، و طایفه‌ای دیگر که چهره‌ای درهم کشیده و دلی نومید از نجات دارند، و اشاره می‌کند به اینکه آغاز این تقسیم از زمان احتضار شروع می‌شود. و سپس اشاره می‌کند به اینکه انسان را آزاد و رها نمی‌گذارند، همان خدایی که او را در آغاز آفرید قادر است بار دیگر او را زنده کند و در اینجا سوره ختم می‌شود. </p> <h3> <span class="title" rel="75_16 75_17">مقصود از نهی: <span class="aya" rel="75_16" data-words="1-6">لا تحرک به لسانک لتعجل به</span> و مراد از <span class="aya" rel="75_17" data-words="1-5">إن علینا جمعه و قرآنه</span> </span> </h3> <p> <span class="aya" rel="75_16" data-words="1-6">لا تحرک به لسانک لتعجل به</span>... <span class="aya" rel="75_19" data-words="1-4">ثم إن علینا بیانه</span> آنچه از سیاق آیات چهارگانه به ضمیمه آیات قبل و بعد که روز قیامت را توصیف می‌کند بر می‌آید، این است که این چهار آیه در بین آیات قبل و بعدش جملات معترضه‌ای است که با ارائه ادب الهی، رسول خدا (ص) را تکلف می‌کند به اینکه در هنگام گرفتن آنچه به وی وحی می‌شود رعایت آن ادب را نموده، قبل از آنکه وحی تمام شود آیاتی را که هنوز بطور کامل وحی نشده نخواند، و زبان خود را بخواندن آن حرکت ندهد، پس این آیات در معنای آیه زیر است که می‌فرماید: <span class="aya" rel="20_114" data-words="5-14">و لا تعجل بالقرآن من قبل أن یقضی إلیک وحیه</span><span class="footnote" rel="1" title="مجمع البیان، ج ۱۰، ص ۳۹۷">*</span>. </p> <p>بنا بر این، گفتار در آیات مورد بحث به منزله سفارش یک گوینده از ما آدمیان است، که در ضمن سخنی که با شنونده خود می‌گوییم، و شنونده بخواهد با یک کلمه و دو کلمه سخن ما را تکمیل کند، و قبل از اینکه ما آن را به زبان بیاوریم او به زبان بیاورد، و ما احساس کنیم که این عمل وی نمی‌گذارد به طور کامل سخن ما را بفهمد، سخنش را قطع می‌کنیم و به وی می‌گوییم در سخن من عجله مکن، و هیچ مگو تا سخن مرا بهتر بفهمی، بعد از این تذکر، مجددا به سخن خود ادامه می‌دهیم. </p> <p>پس در این جمله که فرموده: <span class="aya" rel="75_16" data-words="1-4">لا تحرک به لسانک</span> خطاب به رسول خدا (ص) است، و دو ضمیر <em>به</em> به قرآنی که به او وحی شده و یا به وحی بر می‌گردد، و معنای آن این است که: زبان خود را به وحی حرکت مده، تا به عجله وحی را گرفته باشی، و چیزی را که هنوز ما نخوانده‌ایم در خواندنش از ما پیشی گرفته باشی. و این همانطور که گفتیم آن مضمونی است که آیه زیر آن را می‌رساند: <span class="aya" rel="20_114" data-words="5-14">و لا تعجل بالقرآن من قبل أن یقضی إلیک وحیه</span><span class="footnote" rel="2" title="سوره طه، آیه ۱۱۴">*</span>. </p> <p><code class="aya" rel="75_17"/> <span class="aya" rel="75_17" data-words="1-5">إن علینا جمعه و قرآنه</span> -کلمه <em>قرآن</em> در این جمله نام کتاب آسمانی اسلام   <code class="page" rel="20,175"/> نیست، بلکه مانند فرقان و رجحان مصدر و به معنای خواندن است، و ضمیر در آن به وحی بر می‌گردد، و معنای جمله این است که به قرآن عجله مکن، چون جمع کردن آنچه به تو وحی می‌شود و پیوسته کردن اجزای آن به یکدیگر، و قرائت آن بر تو به عهده ماست، و هیچ یک از اینها از ما فوت نمی‌شود تا تو عجله کنی و قبل از خواندن ما آن را بخوانی. </p> <p>بعضی<span class="footnote" rel="1" title="مجمع البیان، ج ۱۰، ص ۳۹۷">*</span> گفته‌اند: معنایش این است که بر ماست که قرآن را در سینه تو جمع کنیم، به طوری که چیزی از معانی آن از دلت محو نشود، و نیز بر ماست که قرائت آن را هم بر زبانت جاری سازیم، به طوری که هر وقت خواستی بخوانی به زبانت جاری گردد. لیکن این معنایی دور از فهم است. </p> <h3> <span class="title" rel="75_18 75_19">وجوهی در معنای آیه: <span class="aya" rel="75_18" data-words="1-4">فإذا قرأناه فاتبع قرآنه</span> و آیه: <span class="aya" rel="75_19" data-words="1-4">ثم إن علینا بیانه</span> </span> </h3> <p> <code class="aya" rel="75_18"/> <span class="aya" rel="75_18" data-words="1-4">فإذا قرأناه فاتبع قرآنه</span> -یعنی وقتی قرائت وحی آن را تمام کردیم، و خلاصه وحی ما تمام شد، آن وقت خواندن ما را پیروی کن، و بعد از تمام شدن کار ما تو شروع به خواندن کن. </p> <p>بعضی<span class="footnote" rel="2" title="و خداوند از آنها استقبال می‌کند در حالی که شادمان و مسرورند سوره دهر، آیه ۱۱">*</span> گفته‌اند: منظور از پیروی قرآن وحی، پیروی ذهنی آن است، به اینکه اولا سکوت کند، و ثانیا به طور کامل توجه نماید. این معنای بدی نیست. </p> <p>بعضی<span class="footnote" rel="3" title="روح المعانی، ج ۲۹، ص ۱۴۴">*</span> دیگر گفته‌اند: مراد این است که پیروی کن اوامر و نواهی قرآن وحی را. </p> <p>بعضی<span class="footnote" rel="4" title="سوره نجم، آیه ۱۱">*</span> دیگر گفته‌اند: منظور از اتباع تکرار قرائت قرآن است، تا آنجا که در ذهن رسوخ کند. ولی این دو معنا از ظاهر آیه بعید است. </p> <p><code class="aya" rel="75_19"/> <span class="aya" rel="75_19" data-words="1-4">ثم إن علینا بیانه</span> -یعنی ایضاح آن برای تو به عهده ماست، ما همانطور که جمع و قرآن وحی را به عهده گرفته‌ایم، بعد از جمع و قرائتش برای تو بیان هم می‌کنیم، و بنا بر این، کلمه <em>ثم</em> برای افاده تاخیر است، البته نه تاخیر زمانی، بلکه تاخیر رتبی، چون معلوم است که رتبه بیان وحی بعد از جمع و قرائت قرار دارد. </p> <p>بعضی<span class="footnote" rel="5" title="سوره نمل، آیه ۸۹">*</span> گفته‌اند: معنایش این است که بیان قرآن برای مردم به عهده ما است، ما آن را با زبان تو برایشان بیان می‌کنیم، نخست آن را در ذهن تو از فراموشی و دگرگون شدن حفظ نموده، و سپس با زبانت برای مردم می‌خوانیم و بیان می‌کنیم. </p> <p>بعضی<span class="footnote" rel="6" title="توحید صدوق، ص ۱۱۶، ح ۱۹، چاپ جامعه مدرسین">*</span> از مفسرین در معنای این آیات گفته‌اند: رسول خدا (ص) هنگامی که آیاتی از قرآن به او وحی می‌شد، زبان خود را به خواندن آنچه شنیده بود       <code class="page" rel="20,176"/> حرکت می‌داد، چون می‌ترسید فراموش کند خداوند در این آیات آن جناب را از این کار نهی کرد و دستور داد سکوت کند تا وحی تمام شود. بنا به گفته این مفسر ضمیر <em>به</em> در <span class="aya" rel="75_16" data-words="1-3">لا تحرک به</span> به قرآن و یا به وحی خوانده نشده و تمام نشده بر می‌گردد. ولی این معنا با سیاق آیات آن طور که باید سازگاری ندارد، چون در این آیات از عجله نهی شده، و به اتباع قرآن بعد از خواندن خدای تعالی امر شده، می‌فرماید تو بعد از خواندن خدا بخوان. و نیز با جمله جمع و قرآن به عهده ماست نمی‌سازد، و شما خواننده عزیز برای بیشتر روشن شدن این معنا به بیانی که در آیاتی که در این معنا گذشت مراجعه نمایید. </p> <h3> <span class="title" rel="75_16">دو وجه دیگری که در باره مفاد آیات: <span class="aya" rel="75_16" data-words="1-6">لا تحرک به لسانک لتعجل به...</span> گفته شده است</span> </h3> <p> و از بعضی<span class="footnote" rel="1" title="در چهره‌هایشان خرمی نعمت را می‌بینی سوره مطففین، آیه ۲۴">*</span> از مفسرین نقل شده که در معنای این آیات این احتمال را اختیار کرده‌اند که منظور خواندن قرآن نیست، بلکه خواندن نامه اعمال در روز قیامت است، چون آیات قبل و بعد هم بر این معنا دلالت دارد، و در خود آیات مورد بحث هم هیچ دلیلی که دلالت کند بر اینکه منظور قرآن و یا حکمی از احکام دنیا باشد وجود ندارد. </p> <p>و می‌خواهد ایشان را سرزنش کند به اینکه عجله هیچ سودی ندارد، می‌فرماید زبانت را بدانچه از نامه اعمالت می‌خوانی و به اعمالت در آن برمی‌خوری حرکت مده، و خلاصه نامه عملت را بخوان و عجله مکن، چون خواننده نامه همان کسی است که بصیر به وضع خویش است، وقتی گناهان خود را می‌بیند جزع و عجله می‌کند، و از در توبیخ به او می‌گویند عجله مکن و خود را کنترل کن، تا بدانی چه حجتی علیه تو داریم، چون ما آن را برای تو جمع کرده‌ایم، وقتی همه را خواندی آن وقت نسبت به حکم یک یک آنها تسلیم شده، و تبعات آنها را بپذیر، چون به هیچ وجه نمی‌توانی آن را انکار کنی، و بر فرض که منکر شوی بیان آن به عهده ماست. </p> <p>لیکن اشکال زیر آن را باطل می‌کند، و آن این است که گفتیم آیات مورد بحث جمله معترضه است، و جمله معترضه در تمامیت معنایش احتیاج به این ندارد که ما قبل و ما بعدش هم بر آن دلالت کند. علاوه بر این شباهت آیه‌ <span class="aya" rel="20_114" data-words="5-14">و لا تعجل بالقرآن من قبل أن یقضی إلیک وحیه</span><span class="footnote" rel="2" title="روح المعانی، ج ۲۹، ص ۱۴۶">*</span> با این آیات در سیاق، خود مؤید شباهت این آیات است با آن آیه، و اینها نیز همان معنا را افاده می‌کنند. </p> <p>و <span class="phrase">از بعضی<span class="footnote" rel="3" title="سوره اعراف، آیه ۱۴۳">*</span> دیگر از مفسرین حکایت شده که گفته است: این آیات چهارگانه متصل       <code class="page" rel="20,177"/> است به داستان روز قیامت که قبلا ذکر شده بود، و خطاب در آن که می‌فرماید: <em rel="fa_75_16_1-2" data-sentence="254:790">لا تحرک</em>  به رسول خدا (ص) است، و ضمیر <em>به</em> به روز قیامت بر می‌گردد، و معنایش این است که: ای پیامبر!زنهار، که زبان خود را به سؤال از وقت قیامت حرکت مده، هر چند که تو نه منکر قیامتی، و نه آن را استهزا می‌کنی، <em rel="fa_75_16_5-6" data-sentence="519:567">لتعجل به</em> لیکن داعیت بر این سؤال عجله در تشخیص آن است‌ <span class="aya" rel="75_17" data-words="1-5">إن علینا جمعه و قرآنه</span>، یعنی به حکم حکمت ما واجب است که مردم را در آن روز جمع کنیم، و شرح اوصاف آن را در قرآن به سوی تو وحی می‌کنیم، <span class="aya" rel="75_18" data-words="1-4">فإذا قرأناه فاتبع قرآنه</span> یعنی وقتی آیات راجع به قیامت را می‌خوانیم، با اعمالی که مقتضای ایمان به قیامت است خواندن ما را پیروی کن، و مستعد آن روز بشو، <span class="aya" rel="75_19" data-words="1-4">ثم إن علینا بیانه</span>، یعنی بعد از بیان آن در قرآن با نفخه صور آن را بیان می‌کنیم.</span> این بود خلاصه تفسیر آن مفسر، که خواننده خود به نادرستی آن واقف است. </p> <p>و ما در تفسیر جمله‌ <span class="aya" rel="20_114" data-words="5-8">و لا تعجل بالقرآن</span> گفتیم این نهی از عجله به قرآن مؤید مطلبی است که در روایات آمده که فرموده‌اند: نزول دفعی همه قرآن بر قلب نازنین رسول خدا (ص) غیر نزول تدریجی آن است. </p> <p><code class="aya" rel="75_20"/> <span class="aya" rel="75_20-21" data-words="1-7">کلا بل تحبون العاجلة، و تذرون الآخرة</span> <span class="phrase">خطاب در این آیه به همه مردم است، و از باب تعمیم خطاب قبلی است که به رسول خدا (ص) می‌فرمود: <em rel="fa_75_16_1-2" data-sentence="91:101">لا تحرک</em> ، برای اینکه خطاب در <em rel="fa_75_16_1-2" data-sentence="171:63">لا تحرک</em>  خطابی است معترضه، و هیچ ارتباطی به ما قبل و ما بعد خود ندارد.</span> </p> <p>و کلمه <em>کلا</em> ردعی است از کلام سابق که می‌فرمود: <span class="aya" rel="75_3" data-words="1-6">أ یحسب الإنسان ألن نجمع عظامه</span>، و می‌فرمود: <span class="aya" rel="75_20" data-words="2-4">بل تحبون العاجلة</span> -یعنی زندگی عاجله که همان زندگی دنیا است- <code class="aya" rel="75_21"/> <span class="aya" rel="75_21" data-words="1-3">و تذرون الآخرة</span> یعنی زندگی آخرت را ترک می‌کنید، و کلمه <em>بل</em> از این پندار که بعد از مرگ، احیاء و بعثی نباشد، اعراض کرده، نظیر اعراضی که همین کلمه در جمله <span class="aya" rel="75_5" data-words="1-5">بل یرید الإنسان لیفجر أمامه</span> کرده است. </p> <p><code class="aya" rel="75_22"/> <span class="aya" rel="75_22-23" data-words="1-6">وجوه یومئذ ناضرة، إلی ربها ناظرة</span> <span class="phrase">این دو جمله وصف روز قیامت است که چهره‌های مردم را دو قسم می‌کند، یکی  <em rel="fa_75_22_3-3" data-sentence="70:758">ناضره</em> و دیگری <em rel="fa_75_24_4-4" data-sentence="135:735">باسرة</em> و نضره و نضارت چهره و درخت و امثال آن به معنای خرمی و زیبایی و بهجت آنها است: و معنای دو جمله مورد بحث با در نظر گرفتن اینکه در مقابل <span class="aya" rel="75_24" data-words="2-4">وجوه یومئذ باسرة...</span> قرار گرفته چنین می‌شود که وجوهی در آن روز که قیامت بپا می‌شود زیبا و خرم است، و مسرت و بشاشت درونی از چهره‌ها نمایان است، هم چنان که در جای<code class="page" rel="20,178"/> دیگر در باره این وجوه فرموده: <span class="aya" rel="83_24" data-words="1-5">تعرف فی وجوههم نضرة النعیم</span><span class="footnote" rel="1" title="روح المعانی، ج ۲۹، ص ۱۴۵">*</span> و نیز فرموده: <span class="aya" rel="76_11" data-words="6-10">و لقاهم نضرة و سرورا</span><span class="footnote" rel="2" title="تفسیر فخر رازی، ج ۳۰، ص ۲۳۱">*</span></span> </p><h3> <span class="title" rel="75_23">وصف حال طائفه‌ای که در قیامت گشاده رویند و توصیفی در مورد انحصار مستفاد از آیه: <span class="aya" rel="75_23" data-words="1-3">إلی ربها ناظرة</span> </span> </h3> <p> <code class="aya" rel="75_23"/>و <span class="phrase">جمله‌ <span class="aya" rel="75_23" data-words="1-3">إلی ربها ناظرة</span> خبری است بعد از خبر برای مبتدا (وجوه)، و <em rel="fa_75_23_1-2" data-sentence="116:147">الی ربها</em>  متعلق است به کلمه <em rel="fa_75_23_3-3" data-sentence="196:113">ناظرة</em> ، که به خاطر افاده حصر، و یا رساندن اهمیت مطلب از خود آن جلوتر آمده، و گر نه می‌فرمود: <em>ناظرة الی ربها</em> .</span> </p> <p>و مراد از نظر کردن به خدای تعالی نظر کردن حسی که با چشم سرانجام می‌شود نیست، چون برهان قاطع قائم است بر محال بودن دیده شدن خدای تعالی، بلکه مراد نظر قلبی و دیدن قلب به وسیله حقیقت ایمان است، همانطور که براهین عقلی هم همین را می‌گوید، و اخبار رسیده از اهل بیت عصمت (ع) هم بر همین دلالت دارد، و ما پاره‌ای از آن اخبار را در ذیل تفسیر آیه شریفه‌ <span class="aya" rel="7_143" data-words="9-13">قال رب أرنی أنظر إلیک</span><span class="footnote" rel="3" title="تفسیر فخر رازی، ج ۳۰، ص ۲۳۰">*</span> و آیه‌ <span class="aya" rel="53_11" data-words="1-5">ما کذب الفؤاد ما رأی</span><span class="footnote" rel="4" title="روح البیان، ج ۱۰، ص ۲۵۷">*</span> ایراد کردیم. </p> <p>پس این طایفه دلهایشان متوجه پروردگارشان است، و هیچ سببی از اسباب دلهایشان را از یاد خدا به خود مشغول نمی‌کند، چون آن روز همه سبب‌ها از سببیت ساقطند، و در هیچ موقفی از مواقف آن روز نمی‌ایستند، و هیچ مرحله‌ای از مراحل آنجا را طی نمی‌کنند، مگر آنکه رحمت الهی شامل حالشان است، و از فزع آن روز ایمنند <span class="aya" rel="27_89" data-words="7-12">و هم من فزع یومئذ آمنون</span><span class="footnote" rel="5" title="روح المعانی، ج ۲۹، ص ۱۴۹">*</span>، و هیچ مشهدی از مشاهد جنت را شهود نمی‌کنند، و به هیچ نعمتی از نعمت‌هایش متنعم نمی‌شوند، مگر آنکه در همان حال پروردگار خود را مشاهده می‌کنند، چون نظر به هیچ چیز نمی‌کنند، و هیچ چیزی را نمی‌بینند، مگر از این دریچه که آیت خدای سبحان است، و معلوم است که نظر کردن به آیت از آن جهت که آیت است عینا نظر کردن به صاحب آیت یعنی خدای سبحان است. </p> <p>با این بیان جواب از ایرادی که به انحصار مستفاد از تقدم <em>الی</em> ربها <em>بر کلمه </em> ناظرة شده، روشن می‌شود، و آن اشکال این است که از این تقدم استفاده می‌شود که این طایفه غیر از پروردگار خود چیزی را نمی‌بینند، با اینکه مسلما نعمت‌های بهشتی را می‌بینند،           <code class="page" rel="20,179"/> جوابش این شد که اینان به خاطر آنکه محجوب از پروردگار خود نیستند، نظرشان به هر چیزی به عنوان آیت خداست، و آیت بدان جهت که آیت است محجوب از صاحب آیت نیست، و خودش بین ناظر و او حاجب نمی‌شود، پس نظر کردن به آیت عینا نظر کردن به صاحب آیت است، و این طایفه در حقیقت جز به پروردگار خود نظر نمی‌کنند. </p> <p>مفسرین دیگر از این اشکال جواب دیگری داده‌اند<span class="footnote" rel="1" title="پس چرا هنگامی که جان به گلوگاه می‌رسد (توانایی باز گرداندن آن را ندارید) ؟ !سوره واقعه، آیه ۸۳">*</span> و آن این است که: مقدم آمدن <span class="aya" rel="75_23" data-words="1-2">إلی ربها</span> برای افاده حصر نیست بلکه تنها برای رعایت قافیه آخر آیات است، و بر فرض هم که برای افاده حصر باشد، نظر کردن به غیر خدا در جنب نظر کردن به خدا نظر شمرده نمی‌شود، و بر فرض هم که شمرده شود منظور آیه نظر کردن به خدای تعالی در بعضی از احوال است، نه در همه احوال، و این جواب خالی از تکلف نیست، چون بدون هیچ دلیلی آیه را تقیید کرده. علاوه بر این، پاسخ این معنا نمی‌شود که آیه شریفه رؤیت و نظر را به وجه نسبت داده، نه به دیدگان، و نفرمود: عیون-و یا ابصار-الی ربها ناظرة ، از این هم که بگذریم نفرموده: وجوه اهل بهشت گاهی ناظر به خداست، و گاهی به نعمت‌های بهشتی، بلکه وجوه آنان دائما به سوی خدای تعالی است. </p> <p><code class="aya" rel="75_24"/> <span class="aya" rel="75_24-25" data-words="1-9">و وجوه یومئذ باسرة، تظن أن یفعل بها فاقرة</span> <span class="phrase">مفسرین<span class="footnote" rel="2" title="وقتی سوره‌ای محکم نازل می‌شود، و در آن سخن از قتال می‌رود، کسانی را که در دل بیمارند می‌بینی که به تو آن چنان نظر می‌کنند که محتضر از شدت مرگ به اطراف نگاه می‌کند &lt;span class=&quot;aya&quot; rel=&quot;۴۷_۲۰&quot; data-words=&quot;۲۹-۳۰&quot;&gt; &lt;em&gt;فَأَوْلی لَهُمْ&lt;/em&gt; &lt;/span&gt; به همین حال بمانند سوره محمد، آیه ۲۰">*</span> مصدر <em rel="fa_75_24_4-4" data-sentence="366:271">بسور</em> را به شدت‌ خشم و عبوس تفسیر کرده‌اند، <code class="aya" rel="75_25"/>و در اینجا <em>ظن</em>  به معنای علم است، و کلمه <em rel="fa_75_25_5-5" data-sentence="547:132">فاقره</em> صفتی است که موصوفش حذف شده، تقدیرش <em>فعلة فاقرة</em> است، و فاقره از ماده <em rel="fa_75_25_5-5" data-sentence="681:43">فقر</em> است، که به معنای آسیب دیدن ستون فقرات است.</span> </p> <p>و بعضی<span class="footnote" rel="3" title="روح المعانی، ج ۲۹، ص ۱۴۹">*</span> گفته‌اند: از باب <em>فقرت البعیر</em> است، یعنی بینی شتر را با آتش داغ نهاد. </p> <p>و معنای آیه این است که: وجوهی در آن روز به سختی عبوس است، می‌داند که با آنان رفتاری می‌شود که پشتشان شکسته شود، و یا دماغشان به آتش داغ شود. <span class="phrase">احتمال هم دارد کلمه <em rel="fa_75_25_1-1" data-sentence="20:94">تظن</em> خطاب به رسول خدا (ص) بوده باشد بدان جهت که فردی شنونده است و ظن هم به همان معنای معروفش باشد.</span> </p> <p><code class="aya" rel="75_26"/> <span class="aya" rel="75_26" data-words="1-4">کلا إذا بلغت التراقی</span> این جمله رد از این عمل ایشان است که زندگی دنیای عاجله را دوست می‌دارند و آن را مقدم بر زندگی آخرت می‌دارند، گویا فرموده: از این رفتارتان دست بردارید که این زندگی       <code class="page" rel="20,180"/> و این طرز فکر برای شما دوام ندارد، و به زودی مرگ بر شما نازل گشته، به سوی پروردگارتان روانه می‌شوید. </p> <p><span class="phrase">در این جمله فاعل فعل <em rel="fa_75_26_3-3" data-sentence="21:409">بلغت</em> حذف شده، چون سیاق بر آن دلالت می‌کرده، هم چنان که در آیه‌ <span class="aya" rel="56_83" data-words="1-5">فلو لا إذا بلغت الحلقوم</span><span class="footnote" rel="1" title="مجمع البیان، ج ۱۰، ص ۴۰۰">*</span> نیز فاعل حذف شده، و در هر دو جمله تقدیر کلام <em>بلغت النفس</em> است، و کلمه <em rel="fa_75_26_4-4" data-sentence="362:109">تراقی</em> جمع <em>ترقوه</em> است که به معنای استخوانهای اطراف گردن است، که از طرف چپ و راست گردن را در میان گرفته‌اند.</span> و معنای آیه روشن است. </p> <p><code class="aya" rel="75_27"/> <span class="aya" rel="75_27" data-words="1-4">و قیل من راق</span> <span class="phrase">کلمه <em>راق-راقی</em> اسم فاعل از مصدر <em rel="fa_75_26_4-4" data-sentence="40:197">رقی</em> است، که به معنای افسون کردن و شفا دادن است، می‌فرماید: چه کسی از اهل و عیال و دوستانش در آنچه که پیرامون اویند می‌تواند او را شفا دهد و دردش را دوا کند؟ و این جمله را در هنگام نومیدی بکار می‌برند.</span> </p> <p>بعضی<span class="footnote" rel="2" title="من به خاطر آن وعده‌ای که داده‌ای منتظر توام، آن طور که یک فقیر منتظر توانگری دست باز است">*</span> از مفسرین گفته‌اند: معنایش این است که بعضی از ملائکه از بعضی دیگر که روح او را بالا می‌برند می‌پرسند: شما ملائکه عذابید یا ملائکه رحمت،  (کیست بالا برنده) ؟ </p><h3> <span class="title" rel="75_29">حکایت حال احتضار طائفه‌ای دیگر که در قیامت گرفته رویند، و مراد از جمله‌ <span class="aya" rel="75_29" data-words="1-4">و التفت الساق بالساق</span> </span> </h3> <p> <code class="aya" rel="75_28"/> <span class="aya" rel="75_28" data-words="1-4">و ظن أنه الفراق</span> یعنی انسان محتضر وقتی این احوال را مشاهده می‌کند، یقین می‌کند که دیگر باید از زندگی عاجله دنیا که علاقمند بدان بود، و بر آخرت ترجیحش می‌داد جدا شود. </p> <p><code class="aya" rel="75_29"/> <span class="aya" rel="75_29" data-words="1-4">و التفت الساق بالساق</span> ظاهر این عبارت این است که مراد از آن پیچیدن ساقهای پای محتضر در یکدیگر است، چون وقتی روح به گلوگاه می‌رسد حیات ساری در اطراف بدن باطل گشته، دیگر تعادلی بین اعضا نمی‌ماند. </p> <p>بعضی<span class="footnote" rel="3" title="تفسیر کشاف، ج ۴، ص ۶۶۴">*</span> گفته‌اند: مراد از این جمله پیچیدن شدت امر آخرت به امر دنیا است. </p> <p>بعضی<span class="footnote" rel="4" title="تفسیر قمی، ج ۲، ص ۳۹۷">*</span> دیگر گفته‌اند: منظور درهم شدن حال جاندادن با حال زندگی است. </p> <p>و بعضی<span class="footnote" rel="5" title="عیون، ج ۱، ص ۱۱۴، ط قم">*</span> گفته‌اند: پیچیدن ساق دنیا که همان سختی جان دادن است، به ساق       <code class="page" rel="20,181"/> آخرت یعنی شدت هول مطلع است. </p> <p>ولی در الفاظ آیه هیچ دلیلی بر هیچ یک از این معانی وجود ندارد، بله این مقدار را می‌توان گفت که آیه می‌خواهد با تعبیر پیچیدن ساق به ساق از احاطه شدائد و ورود پی در پی آنها خبر دهد، چون از دم مرگ تا روز قیامت شدائد یکی پس از دیگری روی می‌آورد، و این معنا با معناهایی که نقل کردیم منطبق می‌شود. </p> <h3> <span class="title" rel="75_16 75_17 75_18 75_19 75_20 75_21 75_22 75_23 75_24 75_25 75_26 75_27 75_28 75_29 75_30 75_31 75_32 75_33 75_34 75_35 75_36 75_37 75_38 75_39 75_40">مراد از اینکه در قیامت <em>مساق</em> به سوی پروردگار است</span> </h3> <p> <code class="aya" rel="75_30"/> <span class="aya" rel="75_30" data-words="1-4">إلی ربک یومئذ المساق</span> کلمه <em>مساق</em> مصدر میمی است، که همان معنای مصدر (سوق) را می‌دهد، و مراد از اینکه در قیامت یا در روز مرگ سوق به سوی خدای تعالی است، این است که بازگشت به سوی اوست، و اگر از بازگشت، به مساق تعبیر آورد، برای اشاره به این بود که آدمی در این بازگشت، اختیاری از خود ندارد، مانند حیوانی که دیگری او را می‌راند، آدمی را هم دیگری به سوی این سرنوشت می‌برد، و او خود هیچ چاره‌ای از آن ندارد، پس او به حکم <span class="aya" rel="75_30" data-words="1-4">إلی ربک یومئذ المساق</span> از روز مرگش به سوی پروردگارش رانده می‌شود، تا به حکم <span class="aya" rel="75_12" data-words="1-4">إلی ربک یومئذ المستقر</span> در قیامت بر او وارد شود. و <span class="phrase">اگر در باره اینکه چرا جمله <em rel="fa_75_30_1-2" data-sentence="27:201">الی ربک</em> جلوتر از جمله <span class="aya" rel="75_30" data-words="3-4">یومئذ المساق</span> ذکر شده؟ بگوییم به منظور افاده حصر بوده، آن وقت آیه شریفه می‌فهماند که غایت و نقطه نهایی هستی برگشتن به خدای تعالی است.</span> </p> <p><span class="phrase">بعضی<span class="footnote" rel="1" title="هر وقت از چون تو ملکی چشم احسان داشتم که دریا به وسعت سخایت نمی‌رسد، نعمتی جدید عایدم شد">*</span> گفته‌اند: مضافی از کلام حذف شده، و جلوتر آمدن جمله <em rel="fa_75_30_1-2" data-sentence="192:220">الی ربک</em> برای افاده حصر است، و تقدیر کلام الی حکم ربک یومئذ المساق است، یعنی در آن روز او را می‌رانند تا خدای تعالی درباره‌اش به حکم خود حکم فرماید، و یا تقدیرش <em>الی موعد ربک</em>  است، و موعد پروردگار یا بهشت است، و یا دوزخ.</span> </p> <p>بعضی<span class="footnote" rel="2" title="تفسیر قمی، ج ۲، ص ۳۹۷">*</span> دیگر گفته‌اند: منظور از اینکه فرموده <em>مساق</em> به سوی خدای تعالی است، این است که سائق و راننده تنها خدای تعالی است و لا غیر. و لیکن وجه صحیح همان است که گذشت. </p> <p><code class="aya" rel="75_31"/><code class="aya" rel="75_32"/><code class="aya" rel="75_33"/> <span class="aya" rel="75_31-33" data-words="1-15">فلا صدق و لا صلی، و لکن کذب و تولی، ثم ذهب إلی أهله یتمطی</span> همه ضمیرها به انسان نامبرده در جمله‌ <span class="aya" rel="75_3" data-words="1-3">أ یحسب الإنسان...</span> بر می‌گردد، و مراد از اینکه فرمود: نه تصدیق کرد و نه نماز خواند ، تصدیق دعوت حقی است که قرآن کریم متضمن آن است، و مراد از <em>نماز نخواندن</em> این است توجه بندگی و عبادت که همان نماز و   <code class="page" rel="20,182"/> عمود دین است به خدای تعالی نکرد. </p> <p>و <em>تمطی</em> -به طوری که در مجمع البیان آمده-<span class="footnote" rel="1" title="الدر المنثور، ج ۶، ص ۲۹۰">*</span> به معنای تمدد بدن از کسالت است، و اصل آن به این معنا بوده که آدمی پشت و کمر خود را تاب دهد، و تمطی در حال رفتن استعاره است از راه رفتن با تکبر و تبختر. و معنای آیه این است که: انسان دعوت حقه اسلام و معارف آن را تصدیق نکرد، و برای پروردگارش نماز نگذاشت، و خلاصه نه اصول دعوت را پذیرفت و نه فروع آن را که رکن آن فروع نماز است، و لیکن آن را تکذیب نموده، از قبولش اعراض نمود، و تازه وقتی به طرف اهلش می‌رفت (مثل کسی که فتحی نمایان کرده) باد به دماغش انداخته، با تکبر می‌رفت. </p> <h3> <span class="title" rel="75_34 75_35">وجوه مختلف در باره معنای آیه: <span class="aya" rel="75_34-35" data-words="1-7">أولی لک فأولی، ثم أولی لک فأولی</span> </span> </h3> <p> <code class="aya" rel="75_34"/><code class="aya" rel="75_35"/> <span class="aya" rel="75_34-35" data-words="1-7">أولی لک فأولی، ثم أولی لک فأولی</span> در اینکه این جمله کلمه تهدید است حرفی نیست، و اگر مکرر شده، به منظور تاکید بوده. و بعید نیست-و خدا داناتر است-که جمله‌ <span class="aya" rel="75_34" data-words="1-2">أولی لک</span> خبری باشد برای مبتدایی که حذف شده، و آن ضمیری است که به حال انسان که قبلا ذکر شده بود برگردد، و بخواهد همان حال (نخواندن نماز و تصدیق نکردن و تکذیب کردن و با حال تبختر برگشتن) را برای انسان نامبرده اثبات کند، تا کنایه باشد از اثبات تبعات و عواقب سوء آن حال. </p> <p>در نتیجه کلام مذکور فرمان و نفرینی باشد از ناحیه خدای تعالی علیه این انسان، تا با همین فرمان مهر بر دلش بزند، و ایمان و تقوی را بر او حرام کند، و بنویسد که این شخص از اهل آتش است، و آن گاه دو آیه مورد بحث به وجهی شبیه می‌شود به آیه‌ <span class="aya" rel="47_20" data-words="9-30">فإذا أنزلت سورة محکمة و ذکر فیها القتال رأیت الذین فی قلوبهم مرض ینظرون إلیک نظر المغشی علیه من الموت فأولی لهم</span><span class="footnote" rel="2" title="مجمع البیان، ج ۱۰، ص ۴۰۱">*</span>. </p> <p>و معنای آیه این است: این حال که تو داری برایت بهتر و بهتر است، آری برای تو بهتر آن است که وبال أمر خود را بچشی، و عذابی که برایت آماده کرده‌اند تو را بگیرد. </p> <p>ولی بعضی<span class="footnote" rel="3" title="مجمع البیان، ج ۱۰، ص ۳۹۷">*</span> گفته‌اند: جمله‌ <span class="aya" rel="75_34" data-words="1-2">أولی لک</span> اسم فعل و مبنی است، یعنی اعراب نمی‌پذیرد، و معنایش این است که بدبختیتان پشت سر هم باد. </p> <p>       <code class="page" rel="20,183"/> بعضی<span class="footnote" rel="1" title="عیون، ج ۲، ص ۳۹">*</span> دیگر گفته‌اند: کلمه <em>اولی</em> فعل ماضی دعائی، و از ماده <em>ولی</em> است، که به معنای نزدیکی است، و فاعل این فعل ماضی، ضمیر مستتری است که به هلاک بر می‌گردد، و لام در کلمه <em>لک</em> زایده است، و معنایش <em>اولاک الهلاک</em> است، یعنی هلاکتت نزدیک باد. </p> <p>بعضی<span class="footnote" rel="2" title="الدر المنثور، ج ۶، ص ۲۹۶">*</span> دیگر گفته‌اند: فاعل آن ضمیری است که به خدای تعالی بر می‌گردد، و لام زایده است و معنایش این است که خدای تعالی نزدیک کند آنچه را که مکروه تو است، ممکن هم هست آن را غیر زاید بگیریم، و چنین معنا کنیم: خداوند برایت نزدیک کند آنچه را که مایه کراهت تو است. </p> <p>بعضی<span class="footnote" rel="3" title="تفسیر کشاف، ج ۴، ص ۶۶۲">*</span> دیگر گفته‌اند: معنایش این است که مذمت کردن تو سزاوارتر از نکردن است، و چون این کلام زیاد استعمال می‌شده زوایدش حذف شده، و آنچه باقی مانده مشابه  <em>ویل لک</em> شده، به طوری که محذوف آن از محذوف‌هایی شده که اظهارش جایز نیست. </p> <p>بعضی<span class="footnote" rel="4" title="الدر المنثور، ج ۶، ص ۲۹۰">*</span> دیگر گفته‌اند: معنایش این است که خدا تو را هلاک کند، به هلاکتی که از هر شر و هلاکت دیگری نزدیک‌تر باشد. </p> <p>بعضی<span class="footnote" rel="5" title="علل الشرائع، ص ۱۱، ح ۵، چاپ نجف">*</span> دیگر گفته‌اند: کلمه <em>أولی</em> افعل تفضیل، و به معنای <em>احری-سزاوارتر</em>  است، و این کلمه خبر است برای مبتدایی که حذف شده، تقدیر کلام چیزی است که لایق مقام چنان کس باشد، مثلا تقدیرش این است که اینجا آتش برای تو بهتر است، یعنی تو سزاوارتر به آتشی و اهلیت آن را داری، پس همان برایت بهتر است ، البته در این میان وجوه سست دیگری هم هست که خالی از تکلف نیست، و وجه اخیر قریب به همان وجهی است که ما ذکر کردیم، ولی عین آن نیست. </p> <p><code class="aya" rel="75_36"/> <span class="aya" rel="75_36" data-words="1-6">أ یحسب الإنسان أن یترک سدی</span> <span class="phrase">در این آیه به مساله مورد بحث اول سوره بازگشت شده، که همان مساله رد بر منکرین قیامت است، آنجا هم می‌فرمود: <span class="aya" rel="75_3" data-words="1-6">أ یحسب الإنسان ألن نجمع عظامه</span> و استفهام در آن توبیخی است، و کلمه <em rel="fa_75_36_5-5" data-sentence="224:560">سدی</em> به معنای مهمل است، و معنای آیه این است که: آیا انسان چنین می‌پندارد که ما او را مهمل رها می‌کنیم و اعتنایی به او نداریم،         <code class="page" rel="20,184"/> و چون نداریم بعث و قیامتی هم نیست، و بعد از مردن دیگر زنده‌اش نمی‌کنیم، و در نتیجه تکلیف و جزایی در کار نیست؟ <code class="aya" rel="75_37"/> <span class="aya" rel="75_37" data-words="1-7">أ لم یک نطفة من منی یمنی</span> اسم <em>کان</em> ضمیری است که به انسان بر می‌گردد، <em>و امناء منی</em> به معنای ریختن آن در رحم است، می‌فرماید: مگر او نطفه‌ای نبود از منی‌ای که در رحمش می‌ریزند.</span> </p> <p><code class="aya" rel="75_38"/> <span class="aya" rel="75_38" data-words="1-5">ثم کان علقة فخلق فسوی</span>  (آری او همین نطفه بود) و سپس آن انسان و یا آن منی قطعه‌ای لخته خون بود که خدای تعالی با تعدیل و تکمیل، اندازه‌گیری و سپس صورتگریش کرد. </p> <p><code class="aya" rel="75_39"/> <span class="aya" rel="75_39" data-words="1-6">فجعل منه الزوجین الذکر و الأنثی</span> یعنی از انسان دو صنف درست کرد، یکی نر و دیگری ماده. </p> <p><code class="aya" rel="75_40"/> <span class="aya" rel="75_40" data-words="1-8">أ لیس ذلک بقادر علی أن یحیی الموتی</span> در این آیه بر مساله بعث که مورد انکار کفار است، و آن را بعید می‌شمارند استدلال شده، و دلیل آن را عموم قدرت خدای تعالی و ثبوتش در خلقت ابتدایی دانسته، فرموده خدای تعالی قادر بر خلقت بار دوم انسان است، به دلیل اینکه بر خلقت نخستین او قادر بود، و خلقت دوم اگر آسان‌تر از خلقت اول نباشد دشوارتر نیست، که ما تقریب این استدلال را در تفسیر آیاتی که متعرض آن شده گذراندیم. </p> <h3>بحث روایتی‌ <span class="title" rel="75_16">چند روایت در باره نزول آیات: <span class="aya" rel="75_16" data-words="1-4">لا تحرک به لسانک...</span> </span> </h3> <p> در الدر المنثور است که طیالسی، احمد، عبد بن حمید، بخاری، مسلم، ترمذی، نسایی، ابن جریر، ابن منذر، ابن ابی حاتم، ابن انباری (در کتاب مصاحف)، طبرانی، ابن مردویه، ابو نعیم، و بیهقی (هر دو در کتاب دلائل خود) از ابن عباس روایت کرده‌اند که گفت: رسول خدا (ص) هر بار که وحی بر او نازل می‌شد دچار ناراحتی می‌گشت، و لب و زبان خود را به وحی حرکت می‌داد، چون می‌ترسید در ذهنش نماند، و می‌خواست آن را حفظ کند، لذا خدای تعالی این آیه را نازل فرمود: <span class="aya" rel="75_16-17" data-words="1-11">لا تحرک به لسانک لتعجل به، إن علینا جمعه و قرآنه</span> ابن عباس اضافه کرد خدای تعالی می‌فرماید: این به عهده ما است که قرآن را در سینه تو جمع کنیم، و سپس قرائت نماییم، <span class="aya" rel="75_18" data-words="1-2">فإذا قرأناه</span> پس همین که آن را بر تو نازل کردیم، <span class="aya" rel="75_18" data-words="3-4">فاتبع قرآنه</span>، یعنی آن را گوش بده و بشنو، <span class="aya" rel="75_19" data-words="1-4">ثم إن علینا بیانه</span> بر ما<code class="page" rel="20,185"/> است که آن را با زبان تو بیان کنیم. و در عبارتی دیگر آمده بر ما است که آن را بر تو بخوانیم ، و لذا رسول خدا (ص) از آن به بعد هر وقت جبرئیل می‌آمد، سر به زیر می‌انداخت. و در روایتی دیگر آمده-هر وقت جبرئیل می‌رفت طبق وعده‌ای که خدا داده بود شروع به خواندن می‌کرد<span class="footnote" rel="1" title="مجمع البیان، ج ۱۰، ص ۴۰۲">*</span>. </p> <p>و در همان کتاب است که ابن منذر و ابن مردویه، از ابن عباس روایت کرده‌اند که گفت: رسول خدا (ص) چنین بود که هر وقت (آیاتی از) قرآن بر او نازل می‌شد، در خواندنش عجله می‌کرد، تا آن را حفظ کند، پس این آیه نازل شد که‌ <span class="aya" rel="75_16" data-words="1-4">لا تحرک به لسانک</span>، و رسول خدا (ص) نمی‌دانست چه وقت سوره‌ای که نازل شده تمام می‌شود، تا آنکه آیه‌ <span class="aya" rel="1_1" data-words="1-4">بسم الله الرحمن الرحیم</span> نازل می‌شد، آن وقت می‌فهمید سوره قبلی تمام، و سوره بعدی شروع شده است<span class="footnote" rel="2" title="قبل از آنکه وحی بر تو تمام شود در باره قرآن عجله مکن سوره طه، آیه ۱۱۴">*</span>. </p> <p>مؤلف: در معنای اول حدیث در مجمع البیان روایاتی از ابن جبیر و در معنای همه روایت روایاتی دیگر وارد شده<span class="footnote" rel="3" title="فروع کافی، ج ۳، ص ۲۵۹">*</span>، و ما در سابق گفتیم که انطباق این معنا با آیات مورد بحث روشن نیست. </p> <h3> <span class="title" rel="75_23 75_22 75_27 75_28">روایاتی در معنای آیه: <span class="aya" rel="75_23" data-words="1-3">إلی ربها ناظرة</span> </span> </h3> <p> و در تفسیر قمی در ذیل آیه‌ <span class="aya" rel="75_20" data-words="1-4">کلا بل تحبون العاجلة</span> آمده که معصوم فرمود: عاجله همین دنیای حاضر است و <span class="aya" rel="75_21" data-words="1-3">و تذرون الآخرة</span>، یعنی رها می‌کنید آخرت را. و <span class="phrase">فرموده <em rel="fa_75_22_3-3" data-sentence="7:291">ناضرة</em>  در <span class="aya" rel="75_22" data-words="1-3">وجوه یومئذ ناضرة</span>، یعنی نورانی و معنای نظر کردن به وجه اللَّه در <span class="aya" rel="75_23" data-words="1-3">إلی ربها ناظرة</span> نظر کردن به رحمت و نعمت خداست<span class="footnote" rel="4" title="تفسیر قمی، ج ۲، ص ۳۹۷">*</span>.</span> </p> <p>و در عیون در باب آنچه از اخبار توحید از حضرت رضا رسیده به سندی که به ابراهیم بن ابی محمود دارد، روایت کرده که گفت: علی بن موسی الرضا (ع) در معنای آیه‌ <span class="aya" rel="75_22-23" data-words="1-6">وجوه یومئذ ناضرة، إلی ربها ناظرة</span> فرمود: یعنی چهره‌هایی که در آن روز نورانی است، و منتظر ثواب پروردگارش است<span class="footnote" rel="5" title="مجمع البیان، ج ۱۰، ص ۳۹۷">*</span>. </p> <p>مؤلف: این روایت در کتاب توحید<span class="footnote" rel="6" title="مجمع البیان، ج ۱۰، ص ۳۹۷">*</span> و احتجاج<span class="footnote" rel="7" title="احتجاج، ج ۲، ص ۴۰۹، ط بیروت">*</span> و مجمع<span class="footnote" rel="8" title="مجمع البیان، ج ۱۰، ص ۳۹۸">*</span> از علی (ع) نقل               <code class="page" rel="20,186"/> شده، و بعضی به آن اعتراض کرده‌اند که چطور ناظره را به معنای منتظره گرفته، با اینکه انتظار هیچ وقت با حرف <em>الی</em> متعدی نمی‌شود، بلکه خودش به خودی خود متعدی است؟ و صاحب مجمع پاسخ داده که: ماده نظر به معنای انتظار می‌آید، و استشهاد کرده به شعر شاعر که گفته است: <span class="poem">و اذا نظرت الیک من ملک‌ / و البحر دونک جدتنی نعما<span class="footnote" rel="1" title="قبل از آنکه وحی بر تو تمام شود در باره قرآن عجله مکن سوره طه، آیه ۱۱۴">*</span> </span> و به شعری دیگر که گفته: <span class="poem">انی الیک لما وعدت لناظر / نظر الفقیر الی الغنی الموسر<span class="footnote" rel="2" title="تفسیر روح المعانی، ج ۲۹، ص ۱۴۲">*</span> </span> و در کشاف استعمال نظر در آیه را در معنای انتظار، استعمالی کفایی دانسته، و این سخن خوبی است<span class="footnote" rel="3" title="الدر المنثور، ج ۶، ص ۲۹۶">*</span>. </p> <p>و در الدر المنثور است که ابن ابی شیبه، عبد بن حمید، ترمذی، ابن جریر، ابن منذر، آجری در کتاب <em>شریعت</em> ، دارقطنی در کتاب <em>رؤیت</em> ، حاکم، ابن مردویه، لالکائی در کتاب <em>السنة</em> ، و بیهقی، از ابن عمر روایت کرده‌اند که گفت: رسول خدا (ص) فرمود: پست‌ترین منازل بهشت منزل کسی است که همه نظرش به بهشت خود و همسران و نعیم و خدمتگزاران و میز و صندلی‌های خویش است، که به مسافت هزار سال راه طول دارد، و گرامی‌ترین اهل بهشت و محترم‌ترین آنان نزد خدا کسی است که صبح و شام به روی خدا نظر می‌کند. </p> <p>آن گاه آیه زیر را تلاوت فرمود: <span class="aya" rel="75_22" data-words="1-3">وجوه یومئذ ناضرة</span>، یعنی صورت‌هایی که در آن روز سفید و با صفا است، <span class="aya" rel="75_23" data-words="1-3">إلی ربها ناظرة</span> یعنی همه روزه به روی خدا نظر می‌کند<span class="footnote" rel="4" title="تفسیر قمی، ج ۲، ص ۳۹۷">*</span>. </p> <p>مؤلف: این روایت با بیانی که ما در تفسیر آیه آوردیم، قابل انطباق است، و با صرفنظر از آن بیان، می‌توان بر رحمت و فضل و کرم و سایر صفات فعلی خدا حملش کرد، چون وجه هر چیز آن جهتی است که رو به غیر خودش قرار دارد، و آن جهتی که خدای تعالی با آن جهت رو به خلق و خلق رو به او دارند، صفات کریمه اوست، پس نظر کردن به رحمت         <code class="page" rel="20,187"/> خدا و فضل و کرم و سایر صفات کریمه او نظر کردن به وجه کریم او است. </p> <p>و در همان کتاب است که ابن مردویه از انس بن مالک روایت کرده که گفت: رسول خدا (ص) در معنای آیه‌ <span class="aya" rel="75_22-23" data-words="1-6">وجوه یومئذ ناضرة، إلی ربها ناظرة</span> فرمود: به پروردگار خود نظر می‌کنند، اما نه با کیفیت و حدی محدود، و نه صفتی معلوم<span class="footnote" rel="1" title="روح المعانی، ج ۲۹، ص ۱۴۸">*</span>. </p> <p>مؤلف: این روایت بیان گذشته ما در تفسیر آیه را تایید می‌کند که گفتیم منظور از آن نظر کردن به قلب و رؤیت قلبی است، نه رؤیت حسی و با چشم سر و این روایت مضمون برخی از روایات را که از طرق اهل سنت آمده، و از ظاهرش تشبیه خدا به خلق استفاده می‌شود، تفسیر می‌کند، چون در این روایت آمده رؤیت خدا رؤیتی است که محدودیت در آن نیست، و رؤیت حسی بدون محدودیت تصور ندارد. </p> <p>و در تفسیر قمی در ذیل آیه‌ <span class="aya" rel="75_26" data-words="1-4">کلا إذا بلغت التراقی</span> آمده که امام فرمود: یعنی وقتی که جان به <em>ترقوه</em> برسد، <span class="aya" rel="75_27" data-words="1-4">و قیل من راق</span>، به او گفته می‌شود کیست که تو را با افسون خود نجات دهد؟ <span class="aya" rel="75_28" data-words="1-4">و ظن أنه الفراق</span>، یقین می‌کند که فراق از دنیا رسیده است<span class="footnote" rel="2" title="روح المعانی، ج ۲۹، ص ۱۴۸">*</span>. </p> <p>در کافی به سند خود از جابر روایت کرده که گفت از امام باقر (ع) معنای آیه‌ <span class="aya" rel="75_27-28" data-words="1-8">و قیل من راق، و ظن أنه الفراق</span> را پرسیدم، فرمود آخر وقتی مرگ آدمی فرا می‌رسد می‌گوید: آیا طبیبی نیست که مرا نجات دهد؟ لذا خدای تعالی می‌فرماید: <span class="aya" rel="75_27" data-words="1-4">و قیل من راق</span> و وقتی می‌فهمد پای مردن در بین است‌ <span class="aya" rel="75_28" data-words="2-4">ظن أنه الفراق</span> یقین می‌کند که باید از أحباب خود مفارقت کند <span class="aya" rel="75_29" data-words="1-4">و التفت الساق بالساق</span> در آن لحظه آخرین لحظات دنیا و اولین لحظات آخرت درهم می‌شود <span class="aya" rel="75_30" data-words="1-4">إلی ربک یومئذ المساق</span> فرمود: یعنی مسیر در امروز به سوی رب العالمین است<span class="footnote" rel="3" title="نور الثقلین، ج ۵، ص ۴۶۷ به نقل از عیون">*</span>. </p> <p>و در تفسیر قمی در ذیل آیه‌ <span class="aya" rel="75_29" data-words="1-4">و التفت الساق بالساق</span> آمده که امام فرمود: یعنی دنیا با آخرت درهم می‌شود. و در معنای جمله‌ <span class="aya" rel="75_30" data-words="1-4">إلی ربک یومئذ المساق</span> فرمود: یعنی به سوی خدا رانده می‌شوند<span class="footnote" rel="4" title="تفسیر روح المعانی، ج ۲۹، ص ۱۴۲">*</span>. </p> <h3> <span class="title" rel="75_34">روایاتی در توضیح آیات مربوط به دم مرگ ، <span class="aya" rel="75_34" data-words="1-3">أولی لک فأولی...</span>، ا یحسب الانسان ان یترک سدی و قدرت خداوند بر احیاء اموات</span> </h3> <p> و در عیون به سند خود از عبد العظیم حسنی روایت کرده که گفت: از امام جواد محمد بن علی الرضا (ع) از معنای آیه‌ <span class="aya" rel="75_34-35" data-words="1-7">أولی لک فأولی، ثم أولی لک فأولی</span> پرسش         <code class="page" rel="20,188"/> نمودم، فرمود: نفرین خدای تعالی است، می‌فرماید از خیر دنیا دور باشی، و از خیر آخرت دور باشی<span class="footnote" rel="1" title="روح المعانی، ج ۲۹، ص ۱۴۹">*</span>. </p> <p>مؤلف: ممکن است این روایت را به همان معنایی که ما برای دو آیه کردیم ارجاع داد، هم چنان که ممکن است به بعضی از وجوهی که دیگران گفته‌اند ارجاع داد. </p> <p>و در مجمع البیان است که در روایت آمده: روزی رسول خدا (ص) دست ابو جهل را گرفت و به او فرمود: <span class="aya" rel="75_34-35" data-words="1-7">أولی لک فأولی، ثم أولی لک فأولی</span> ابو جهل پرسید: به چه چیز تهدیدم می‌کنی؟ نه تو می‌توانی به من کاری کنی و نه پروردگارت، من عزیزترین فرد این سرزمینم. به دنبال گفتار او خدای تعالی همان کلام رسول خدا (ص) را نازل کرد<span class="footnote" rel="2" title="روح المعانی، ج ۲۹، ص ۱۴۹">*</span>. </p> <p>مؤلف: در این معنا صاحب الدر المنثور از عده‌ای از راویان از قتاده روایتی آورده، و در آن آمده که رسول خدا (ص) خودش این جریان را برای ما نقل کرد<span class="footnote" rel="3" title="تفسیر روح المعانی، ج ۲۹، ص ۱۴۲">*</span>. </p> <p>و در تفسیر قمی در ذیل آیه‌ <span class="aya" rel="75_36" data-words="1-6">أ یحسب الإنسان أن یترک سدی</span> آمده که امام فرمود: یعنی آیا انسان گمان می‌کند به حسابش نمی‌رسند و عذاب نمی‌شود و از او بازخواست نمی‌کنند؟<span class="footnote" rel="4" title="مجمع البیان، ج ۱۰، ص ۴۰">*</span>. </p> <p>و در علل به سند خود از مسعدة بن زیاد روایت آورده که گفت: مردی به امام صادق عرض کرد: یا ابا عبد اللَّه (من معتقدم) که خلقت عالم تعجب انگیز است. فرمود: این چه حرفی است که می‌گویی؟ عرضه داشت: آخر خلقتی که آخرش فنا است شگفت‌انگیز نیست؟ فرمود: ای برادر زاده، ما برای فنا خلق نشده‌ایم، بلکه باقی هستیم، و چگونه فانی می‌شود بهشتی که فساد نمی‌پذیرد و دوزخی که خاموشی ندارد؟ پس مرگ را فنا مخوان، بلکه بگو از خانه‌ای به خانه‌ای دیگر متحول می‌شویم<span class="footnote" rel="5" title="مجمع البیان، ج ۱۰، ص ۴۰">*</span>. </p> <p>و در مجمع البیان می‌گوید: در حدیث منقول از براء بن عازب آمده که گفت: وقتی آیه‌ <span class="aya" rel="75_40" data-words="1-8">أ لیس ذلک بقادر علی أن یحیی الموتی</span> نازل شد، رسول خدا (ص) عرضه داشت: سبحانک اللهم، بله تو قادری که مردگان را زنده کنی. و این مضمون از امام           <code class="page" rel="20,189"/> باقر و امام صادق (ع) نیز نقل شده<span class="footnote" rel="1" title="الدر المنثور، ج ۶، ص ۲۸۹">*</span>. </p> <p>مؤلف: در الدر المنثور از ابو هریره و غیر او روایت شده که رسول خدا (ص) وقتی این آیه را می‌خواند عرضه می‌داشت: منزهی تو ای خدا، بلی قادر هستی<span class="footnote" rel="2" title="الدر المنثور، ج ۶، ص ۲۸۹">*</span>. </p> <p>و همچنین در عیون<span class="footnote" rel="3" title="مجمع البیان، ج ۱۰، ص ۴۰">*</span> از حضرت رضا (ع) روایت شده که وقتی این سوره را می‌خواند و فارغ می‌شد عرضه می‌داشت: سبحانک اللهم، بلی تو قادر هستی. </p> 
