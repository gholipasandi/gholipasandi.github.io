<h2 class="sura">سوره تکویر مکی است و بیست و نه آیه دارد </h2><h3 class="ayas">سوره التكویر آیه‌های ۱ تا ۱۴</h3><code class="section" rel="81_1-14"/><h3>ترجمه آیات</h3> <p> <span class="trans" rel="81_0">به نام خداوند بخشنده بخشایشگر.  </span><span class="trans" rel="81_1">زمانی که آفتاب درهم پیچیده می‌شود.  «۱» </span><span class="trans" rel="81_2">و آن روز که ستارگان سقوط می‌کنند.  «۲» </span><span class="trans" rel="81_3">و وقتی که کوه‌ها از شدت زلزله به راه می‌افتند.  «۳» </span><span class="trans" rel="81_4">و هنگامی که نفیس‌ترین اموال بی‌صاحب می‌ماند.  «۴» </span><span class="trans" rel="81_5">و روزگاری که وحشی‌ها هم مانند انسانها زنده می‌شوند.  «۵» </span><span class="trans" rel="81_6">و زمانی که دریاها افروخته گردند.  «۶» </span><span class="trans" rel="81_7">و آن وقت که نفوس هر یک به جفت مناسب و لایق خود می‌رسد.  «۷» </span><span class="trans" rel="81_8">و روزی که از دختران زنده به گور شده سؤال شود.  «۸» </span><span class="trans" rel="81_9">که به کدامین گناه کشته شدند؟.  «۹» </span><span class="trans" rel="81_10">و روزی که نامه‌های اعمال برای حساب باز می‌شود.  «۱۰» </span><span class="trans" rel="81_11">و روزی که آسمان چون طومار پیچیده می‌شود. <code class="page" rel="20,348"/> «۱۱» </span><span class="trans" rel="81_12"> و روزی که دوزخ را می‌افروزند.  «۱۲» </span><span class="trans" rel="81_13">و زمانی که بهشت را به اهلش نزدیک می‌سازند.  «۱۳» </span><span class="trans" rel="81_14">در چنین روزی هر کس می‌فهمد که چه کرده است.  «۱۴» </span></p>                       <h3>بیان آیات‌ <span class="title" rel="81_1 81_2 81_3 81_4 81_5 81_6 81_7 81_8 81_9 81_10 81_11 81_12 81_13 81_14">حوادث و وقایع زمان وقوع قیامت</span> </h3> <p> این سوره روز قیامت را با ذکر پاره‌ای از مقدمات و نشانیهای آن و پاره‌ای از آنچه در آن روز واقع می‌شود متذکر و یادآور می‌شود و آن روز را چنین توصیف می‌کند که: روزی است که در آن عمل انسان هر چه باشد کشف می‌گردد، و سپس قرآن را توصیف می‌کند به اینکه از القائاتی است که رسولی آسمانی که فرشته وحی است آن را به رسول خدا (ص) القاء کرده، و از القائات شیطانی نیست، و رسول خدا (ص) هم دیوانه نیست، که شیطانها او را دست انداخته باشند. </p> <p>و چنین به نظر می‌رسد که این سوره از سوره‌های قدیمی باشد که در اوائل بعثت نازل شده، هم چنان که در متن خود سوره شاهدی بر این معنا دیده می‌شود، و آن این است که خدای تعالی رسول گرامیش را از آنچه که دشمنان در باره‌اش می‌گفتند-مثلا دیوانه‌اش می‌خواندند- منزه می‌دارد، و معلوم است که اتهام‌ها مربوط به اوائل دعوت آن جناب است، هم چنان که سوره نون هم که مشتمل بر تنزیه آن جناب از این تهمت‌ها است در اوائل بعثت نازل شده، پس سوره بدون هیچ حرف و تردیدی در مکه نازل شده است. </p> <p><code class="aya" rel="81_1"/> <span class="aya" rel="81_1" data-words="1-3">إذا الشمس کورت</span> <span class="phrase">کلمه <em>تکویر</em> که مصدر فعل <em rel="fa_81_1_3-3" data-sentence="32:164">کورت</em> است به معنای پیچیدن چیزی، و به شکل مدور در آوردن آن است، نظیر پیچیدن عمامه بر سر، و شاید تکویر خورشید استعاره باشد از اینکه تاریکی بر جرم خورشید احاطه پیدا می‌کند.</span> </p> <p><code class="aya" rel="81_2"/> <span class="aya" rel="81_2" data-words="1-4">و إذا النجوم انکدرت</span> <span class="phrase">مصدر <em rel="fa_81_2_4-4" data-sentence="5:463">انکدار</em> به معنای سقوط است، و انکدار مرغ از هوا، به معنای آمدنش به طرف زمین است، و بنا بر این مراد از این جمله این است که در آن روز ستارگان می‌ریزند، هم چنان که آیه‌ <span class="aya" rel="82_2" data-words="1-4">و إذا الکواکب انتثرت</span><span class="footnote" rel="1" title="و آن زمان که ستارگان پراکنده شوند و فرو ریزند سوره انفطار، آیه ۲">*</span> نیز همین را می‌رساند، البته ممکن هم هست از باب کدورت و تیرگی باشد، و مراد این باشد که در آن روز ستارگان بی‌نور می‌شوند.</span> </p> <p>   <code class="page" rel="20,349"/><code class="aya" rel="81_3"/> <span class="aya" rel="81_3" data-words="1-4">و إذا الجبال سیرت</span> روزی که از شدت زلزله آن، کوه‌ها به راه می‌افتند، مندک و متلاشی می‌شوند، غباری پراکنده می‌گردند، سرابی (خالی از حقیقت کوهی) می‌شوند، همه اینها تعبیرهایی است که در قرآن درباره وضع کوه‌ها در آن روز آمده. </p> <h3> <span class="title" rel="81_4 81_5">مراد از اینکه در باره قیامت فرمود: <span class="aya" rel="81_4-5" data-words="1-8">و إذا العشار عطلت، و إذا الوحوش حشرت...</span> </span> </h3> <p> <code class="aya" rel="81_4"/> <span class="aya" rel="81_4" data-words="1-4">و إذا العشار عطلت</span> بعضی<span class="footnote" rel="1" title="تفسیر کشاف، ج ۴، ص ۷۰۷">*</span> گفته‌اند: عشار جمع عشراء است هم چنان که نفاس جمع نفساء-زن زائو- است، و عشراء به معنای ماده شتر حامله‌ای است که ده ماه از حملش گذشته باشد، و هم چنان عشرائش می‌نامند تا وقتی که بچه‌اش را بزاید، و چه بسا که بعد از زائیدن هم آن را عشراء بخوانند، چون چنین شتری از نفیس‌ترین اموال عرب به شمار می‌رود، و معنای تعطیل شدن عشراء این است که در آن روز عرب چنین مال نفیسی را رها می‌کند، و هیچ چوپان و دشتبانی که آن را حفظ کند بر آن نمی‌گمارد، و گویا در این جمله اشاره‌ای بطور کنایه به این معنا باشد که همین اموال نفیسی که مردم در دنیا بر سر آن پنجه به روی هم می‌کشند، آن روز بی‌صاحب می‌ماند، کسی نیست که از آنها استفاده کند، برای اینکه مردم آن روز آن قدر به خود مشغولند که از هیچ چیز دیگری یاد نمی‌کنند، هم چنان که در جای دیگر فرمود: <span class="aya" rel="80_37" data-words="1-6">لکل امرئ منهم یومئذ شأن یغنیه</span><span class="footnote" rel="2" title="سوره عبس، آیه ۲۷">*</span>. </p> <p><code class="aya" rel="81_5"/> <span class="aya" rel="81_5" data-words="1-4">و إذا الوحوش حشرت</span> کلمه وحوش جمع وحش است، و این کلمه به معنای حیوانی است که هرگز با انسانها انس نمی‌گیرد، مانند درندگان و امثال آن. </p> <p>و ظاهر آیه از این جهت که در سیاق آیاتی قرار دارد که روز قیامت را توصیف می‌کند، این است که وحشی‌ها هم در روز قیامت مانند انسانها محشور می‌شوند، آیه شریفه <span class="aya" rel="6_38" data-words="1-24">و ما من دابة فی الأرض و لا طائر یطیر بجناحیه إلا أمم أمثالکم ما فرطنا فی الکتاب من شیء ثم إلی ربهم یحشرون</span><span class="footnote" rel="3" title="هیچ جنبنده‌ای در زمین و مرغی در هوا که با دو بال می‌پرد نیست، مگر آنکه آنها هم مانند شما امت‌هایی هستند، ما در کتاب از گفتن هیچ حقیقتی دریغ ننمودیم، و سپس همه آنها بسوی پروردگارشان محشور می‌شوند سوره انعام، آیه ۳۸">*</span>، نیز این احتمال را تایید می‌کند. </p> <p>و اما اینکه وحشیان بعد از محشور شدن چه وضعی دارند، و سرانجام کارشان چه       <code class="page" rel="20,350"/> می‌شود؟ در کلام خدای تعالی و در اخباری که قابل اعتماد باشد چیزی که از این اسرار پرده بردارد نیامده، بله چه بسا بتوان از آیه سوره انعام آنجا که می‌فرماید: <span class="aya" rel="6_38" data-words="13-14">أمم أمثالکم</span> و نیز آنجا که می‌فرماید: <span class="aya" rel="6_38" data-words="15-20">ما فرطنا فی الکتاب من شیء</span>، پاره‌ای رمزها که فی الجمله وضع را روشن کند استفاده نمود، و آن رموز بر اهل دقت و تدبر پوشیده نیست. و چه بسا بعضی<span class="footnote" rel="1" title="تفسیر قاسمی، ج ۱۷، ص ۶۴">*</span> گفته باشند که: محشور شدن وحشی‌ها مربوط به روز قیامت نیست، بلکه از نشانه‌های قبل از قیامت است، و منظور از آن این است که قبل از قیامت (در اثر زلزله‌های پی در پی) همه وحشی‌ها از بیشه خود بیرون بجهند. </p> <p><code class="aya" rel="81_6"/> <span class="aya" rel="81_6" data-words="1-4">و إذا البحار سجرت</span> تسجیر و افروختن دریاها، به دو معنا تفسیر شده، یکی افروختن دریایی از آتش و دوم پر شدن دریاها از آتش، و معنای آیه بنا به تفسیر اول این است که روز قیامت دریاها آتشی افروخته می‌شود، و بنا بر دوم این می‌شود که دریاها پر از آتش می‌شود. </p> <p><code class="aya" rel="81_7"/> <span class="aya" rel="81_7" data-words="1-4">و إذا النفوس زوجت</span> اما نفوس سعیده با زنان بهشت تزویج می‌شوند، هم چنان که فرمود: <span class="aya" rel="2_25" data-words="32-35">لهم فیها أزواج مطهرة</span><span class="footnote" rel="2" title="آنان در بهشت همسرانی پاک دارند سوره نساء، آیه ۵۷">*</span>، و نیز فرمود: <span class="aya" rel="44_54" data-words="2-5">و زوجناهم بحور عین</span><span class="footnote" rel="3" title="و آنها را با &lt;em&gt;حور العین&lt;/em&gt; تزویج می‌کنیم سوره دخان، آیه ۵۴">*</span>، و اما نفوس اشقیاء با قرین‌های شیطانیشان ازدواج می‌کنند، هم چنان که فرمود: <span class="aya" rel="37_22" data-words="1-9">احشروا الذین ظلموا و أزواجهم و ما کانوا یعبدون</span><span class="footnote" rel="4" title="محشور کنید کسانی را که ستم کردند با همسرانشان و آنچه را که می‌پرستیدند سوره صافات، آیه ۲۲">*</span>، و نیز فرموده: <span class="aya" rel="43_36" data-words="1-12">و من یعش عن ذکر الرحمن نقیض له شیطانا فهو له قرین</span><span class="footnote" rel="5" title="و هر کس از یاد خدای رحمان اعراض کند شیطانی را بر او می‌گماریم تا قرین همیشگی او باشد سوره زخرف، آیه ۳۶">*</span>. </p> <h3> <span class="title" rel="81_9">وجه اینکه فرمود از دختران زنده به گور شده پرسیده می‌شود: <span class="aya" rel="81_9" data-words="1-3">بأی ذنب قتلت</span> </span> </h3> <p> <code class="aya" rel="81_8"/><code class="aya" rel="81_9"/> <span class="aya" rel="81_8-9" data-words="1-7">و إذا الموؤدة سئلت، بأی ذنب قتلت</span> کلمه <em>موءودة</em> به معنای آن دختری است که زنده زنده در گور شده، و این مربوط به رسم عرب است که دختران را از ترس اینکه ننگ به بار آورند زنده زنده در گور می‌کردند، هم چنان که آیه زیر هم به آن اشاره دارد و می‌فرماید: <span class="aya" rel="16_58-59" data-words="1-27">و إذا بشر أحدهم بالأنثی ظل وجهه مسودا و هو کظیم، یتواری من القوم من سوء ما بشر به أ یمسکه علی هون أم یدسه فی التراب</span><span class="footnote" rel="6" title="وقتی به یکی از ایشان مژده می‌رسید که زنت دختر آورده، از شدت خشم رویش سیاه می‌شد، و خود را از مردم از خجالت این مژده پنهان می‌کرد، و فکر می‌کرد آیا این ننگ را به خود بخرد و دختر را زنده نگه دارد، و یا در زیر خاکش دفن کند سوره نحل، آیه ۵۹ و ۵۸">*</span>. </p> <p>             <code class="page" rel="20,351"/> و در حقیقت مسئول قتل این دختر پدر او است تا انتقام وی را از او بگیرند، لیکن در آیه، مسئول را خود آن دختر دانسته و می‌فرماید از خود او می‌پرسند به چه جرمی کشته شد؟ این هم نوعی تعریض و توبیخی است از قاتل آن دختر و هم زمینه چینی است برای اینکه آن دختر جرأت کند و از خدای تعالی بخواهد که انتقام خون او را بگیرد، و آن گاه خدای تعالی از قاتل او سبب قتل او را بپرسد، و سپس انتقامش را بگیرد، در نتیجه می‌توان گفت اسلوب کلام در این آیه نظیر اسلوب در آیه زیر است، که می‌فرماید: <span class="aya" rel="5_116" data-words="1-19">و إذ قال الله یا عیسی ابن مریم أ أنت قلت للناس اتخذونی و أمی إلهین من دون الله</span><span class="footnote" rel="1" title="و آن زمان را که خدای تعالی فرمود: ای عیسی بن مریم آیا تو به مردم گفته‌ای که من و مادرم را دو معبود برای خود بگیرید؟ سوره مائده، آیه ۱۱۶">*</span>. </p> <p>و بعضی<span class="footnote" rel="2" title="تفسیر مجمع البیان، ج ۱۰، ص ۴۴۴">*</span> گفته‌اند اگر نسبت مسئولیت را به خود موءودة داده از باب مجاز عقلی است، و مراد این است که: از وضع او پرسش می‌شود، نظیر مجازی که در آیه <span class="aya" rel="17_34" data-words="16-19">إن العهد کان مسؤلا</span><span class="footnote" rel="3" title="همانا از عهد سؤال می‌شود سوره اسراء، آیه ۳۴">*</span> بکار رفته. </p> <p><code class="aya" rel="81_10"/> <span class="aya" rel="81_10" data-words="1-4">و إذا الصحف نشرت</span> یعنی روزی که نامه‌های اعمال برای حساب باز می‌شود. </p> <p><code class="aya" rel="81_11"/> <span class="aya" rel="81_11" data-words="1-4">و إذا السماء کشطت</span> <span class="phrase">در مجمع البیان گفته: کلمه <em rel="fa_81_11_4-4" data-sentence="26:166">کشط</em> به معنای قلع و کندن چیزی است که سخت به چیز دیگر چسبیده، و قهرا کندنش نیز به شدت انجام می‌شود<span class="footnote" rel="4" title="مجمع البیان، ج ۱۰، ص ۴۴۳">*</span>.</span> و کشط آسمان قهرا با آیه‌ <span class="aya" rel="39_67" data-words="13-16">و السماوات مطویات بیمینه</span><span class="footnote" rel="5" title="و آسمانها پیچیده در دست او است سوره زمر، آیه ۶۷">*</span>، و آیه‌ <span class="aya" rel="25_25" data-words="1-9">و یوم تشقق السماء بالغمام و نزل الملائکة تنزیلا</span><span class="footnote" rel="6" title="و به خاطر آور روزی را که آسمان با ابرها از هم شکافته می‌شود و فرشتگان نازل می‌گردند">*</span> و سایر آیات مربوطه به این معنا منطبق می‌شود. </p> <p><code class="aya" rel="81_12"/> <span class="aya" rel="81_12" data-words="1-4">و إذا الجحیم سعرت</span> <span class="phrase">مصدر <em>تسعیر</em> که فعل <em rel="fa_81_12_4-4" data-sentence="27:42">سعرت</em> مشتق از آن است به معنای شعله‌ور ساختن آتش</span>           </p> <p>سوره فرقان، آیه 25.  <code class="page" rel="20,352"/> است، بطوری که زبانه بکشد. </p> <p><code class="aya" rel="81_13"/> <span class="aya" rel="81_13" data-words="1-4">و إذا الجنة أزلفت</span> <span class="phrase">مصدر <em rel="fa_81_13_4-4" data-sentence="5:144">ازلاف</em> که فعل مجهول <em rel="fa_81_13_4-4" data-sentence="74:116">ازلفت</em> از آن گرفته شده، به معنای نزدیک آوردن است، منظور این است که در قیامت بهشت را به اهل آن نزدیک می‌کنند تا داخلش شوند.</span> </p> <p><code class="aya" rel="81_14"/> <span class="aya" rel="81_14" data-words="1-4">علمت نفس ما أحضرت</span> این جمله جواب کلمه <em>اذا</em> است، که در دوازده آیه تکرار شده بود، و منظور از کلمه  <em>نفس</em> جنس آدمیان است، و مراد از جمله‌ <span class="aya" rel="81_14" data-words="3-4">ما أحضرت</span> اعمالی است که هر فردی در دنیا انجام داده، وقتی گفته می‌شود: <em>احضرت الشی‌ء</em> معنایش این است که: من آن چیز را حاضر یافتم، هم چنان که وقتی گفته می‌شود: <em>احمدت الشی‌ء</em> معنایش این است که من آن چیز را محمود و پسندیده یافتم. </p> <p>بنا بر این، آیه مورد بحث در معنای آیه زیر است که می‌فرماید: <span class="aya" rel="3_30" data-words="1-14">یوم تجد کل نفس ما عملت من خیر محضرا و ما عملت من سوء</span><span class="footnote" rel="1" title="روزی که هر نفسی آنچه را که از خیر و شر کرده حاضر می‌یابد سوره آل عمران، آیه ۳۰">*</span>. </p> <h3>بحث روایتی‌ <span class="title" rel="81_7 81_1 81_2 81_3 81_4 81_6 81_10 81_11 81_5 81_8 81_9 81_12 81_13 81_14"> (روایاتی در معنای آیات گذشته) </span> </h3> <p> در تفسیر قمی در ذیل آیه‌ <span class="aya" rel="81_1" data-words="1-3">إذا الشمس کورت</span> فرموده: یعنی خورشید سیاه و تاریک می‌شود، و در معنای آیه‌ <span class="aya" rel="81_2" data-words="1-4">و إذا النجوم انکدرت</span> فرموده: یعنی نورش از بین می‌رود، و در <span class="aya" rel="81_3" data-words="1-4">و إذا الجبال سیرت</span> فرموده: حرکت می‌کند این همان است که در آیه <span class="aya" rel="27_88" data-words="4-10">تحسبها جامدة و هی تمر مر السحاب</span> -کوه‌ها را جامد می‌پنداری و حال آنکه مانند ابرها در حرکتند فرمود. و در آیه <span class="aya" rel="81_4" data-words="1-4">و إذا العشار عطلت</span> فرموده اشتران وقتی که همه خلق مردند بی‌صاحب می‌مانند، کسی نیست شیر آنها را بدوشد، و در جمله‌ <span class="aya" rel="81_6" data-words="1-4">و إذا البحار سجرت</span> فرمود: دریاهایی که پیرامون کره زمین هستند همه آتش می‌شوند، و در جمله‌ <span class="aya" rel="81_7" data-words="1-4">و إذا النفوس زوجت</span> فرمود: یعنی با حور العین تزویج می‌کنند<span class="footnote" rel="2" title="تفسیر قمی، ج ۲، ص ۴۰۷">*</span>. </p> <p>و نیز در آن کتاب در روایت ابی الجارود از امام باقر (ع) آمده که در معنای آیه‌ <span class="aya" rel="81_7" data-words="1-4">و إذا النفوس زوجت</span> فرموده: اما اهل بهشت با خیرات حسان (حور العین) ازدواج می‌کنند، و اما اهل دوزخ، باید دانست که با هر انسانی از دوزخیان شیطانی است، یعنی هر     <code class="page" rel="20,353"/> یک از آن کفار و منافقین با شیطان خود که قرین اوست ازدواج می‌کند<span class="footnote" rel="1" title="تفسیر قمی، ج ۲، ص ۴۰۷">*</span>. </p> <p>مؤلف: ظاهرا از کلمه <em>یعنی تا آخر</em> روایت، جزو کلام راوی باشد. </p> <p>و در الدر المنثور است که ابن ابی حاتم و دیلمی از ابی مریم روایت کرده‌اند که رسول خدا (ص) در معنای آیه‌ <span class="aya" rel="81_1" data-words="1-3">إذا الشمس کورت</span> فرمود: در جهنم تکویر می‌شود ، و در معنای آیه‌ <span class="aya" rel="81_2" data-words="1-4">و إذا النجوم انکدرت</span> نیز فرمود: در جهنم منکدر می‌شود ، و هر چیزی و کسی که به جای خدای تعالی پرستیده شود در جهنم خواهد بود، به جز عیسی بن مریم و مادرش که معبود واقع شدند، ولی داخل جهنم نمی‌شوند، آنان نیز اگر به این پرستش راضی می‌بودند داخل جهنم می‌شدند<span class="footnote" rel="2" title="الدر المنثور، ج ۶، ص ۳۱۸">*</span>. </p> <p>و در تفسیر قمی در ذیل آیه‌ <span class="aya" rel="81_10" data-words="1-4">و إذا الصحف نشرت</span> فرموده: منظور صحف اعمال است، و در معنای آیه‌ <span class="aya" rel="81_11" data-words="1-4">و إذا السماء کشطت</span> فرموده یعنی باطل شود<span class="footnote" rel="3" title="تفسیر قمی، ج ۲، ص ۴۰۷">*</span>. </p> <p>و در الدر المنثور است که ابن مردویه از نعمان بن بشیر روایت کرده که گفت: من از رسول خدا (ص) شنیدم که در معنای آیه‌ <span class="aya" rel="81_7" data-words="1-4">و إذا النفوس زوجت</span> می‌فرمود: منظور هر دو نفری است که به شرکت کاری خیر و یا گناهی را انجام می‌دهند، که با هم داخل بهشت و یا آتش می‌شوند<span class="footnote" rel="4" title="الدر المنثور، ج ۶، ص ۳۱۹">*</span>. </p> 
