<h3 class="ayas">سوره الإسراء آیه‌های ۲۳ تا ۳۹</h3><code class="section" rel="17_23-39"/><h3>ترجمه آیات</h3> <p> <span class="trans" rel="17_23">پروردگارت حکم قطعی کرده که غیر او را نپرستید و به والدین احسان کنید، و اگر یکی از آن دو در حیات تو به حد پیری رسید، و یا هر دوی آنان سالخورده گشتند زنهار کلمه‌ای که رنجیده خاطر شوند مگو و کمترین آزار به آنها مرسان و با ایشان به اکرام و احترام سخن بگو.  «۲۳» </span><span class="trans" rel="17_24">از در رحمت پر و بال مسکنت بر ایشان بگستر و بگو پروردگارا این دو را رحم کن همانطور که مرا در کوچکیم تربیت کردند.  «۲۴» </span><span class="trans" rel="17_25">پروردگار شما، به آنچه در دلهای شما است آگاه است اگر صالح باشید خداوند برای توبه‌گزاران غفور است.  «۲۵» </span><span class="trans" rel="17_26">حق خویشاوند و مسکین و راه مانده را بده، و اسراف و زیاده‌روی هم مکن.  «۲۶» </span><span class="trans" rel="17_27">چه اسرافکاران برادران شیطانهایند، و شیطان کفران پروردگار خود کرد.  «۲۷» </span><span class="trans" rel="17_28">و چنانچه از ارحام و فقیران ذوی الحقوق مذکور چون فعلا نادار هستی ولی در آتیه به لطف خدا امیدواری، اکنون اعراض می‌کنی و توجه به حقوقشان نتوانی کرد باز به گفتار خوش و زبان شیرین آنها را از خود دلشاد کن.  «۲۸» </span><span class="trans" rel="17_29"> (در انفاق به محتاجان زیاده روی مکن) نه بخل بورز که گویی دستت را به گردنت بسته‌اند و نه آن چنان باز کن که چیزی (برای روز مبادا) نزد خود نگذاری آن وقت تهی‌دست بنشینی و خود را ملامت کنی.  «۲۹» </span><span class="trans" rel="17_30">که پروردگار تو رزق را برای هر که بخواهد توسعه می‌دهد و برای هر که بخواهد تنگ می‌گیرد.  «۳۰» </span><span class="trans" rel="17_31">و فرزندان خود را از ترس فقر مکشید، ما آنان را و خود شما را روزی می‌دهیم، و کشتن آنان خطایی بزرگ است.  «۳۱» </span><span class="trans" rel="17_32">و نزدیک زنا مشوید که زنا همیشه فاحشه بوده و روشی زشت است.  «۳۲» </span><span class="trans" rel="17_33">و خونی را که خدا محترم شمرده مریزید، مگر آنکه کشتن او حق باشد، و کسی که بی‌گناهی را بکشد ما برای ولی او سلطنت و قدرت قانونی قرار داده‌ایم (که می‌تواند قاتل را بکشد) پس نباید کسی در<code class="page" rel="13,107"/> خونریزی از حد تجاوز کند که کشته بی‌گناه به وسیله قانون یاری شده.  «۳۳» </span><span class="trans" rel="17_34">به مال یتیم هم نزدیک مشوید مگر بنحوی که تصرف در آن بهتر باشد برای یتیم از تصرف نکردن،  (و هم چنان مال او را نگه دارید) تا به حد رشد برسد، و (نیز) به عهد خود وفا کنید، که از عهدها نیز بازخواست خواهید شد.  «۳۴» </span><span class="trans" rel="17_35">و چون ترازوداری می‌کنید کیل تمام بدهید و با وزنی مستقیم و یکسان بدهید و بستانید این هم  (برای دنیایتان) خوبست و هم در آخرت عاقبت بهتری دارد.  «۳۵» </span><span class="trans" rel="17_36">دنبال چیزی را که بدان علم نداری مگیر که گوش و چشم و دل در باره همه اینها روزی مورد بازخواست قرار خواهی گرفت.  «۳۶» </span><span class="trans" rel="17_37">در زمین با نخوت و غرور قدم مزن تو نه می‌توانی زمین را بشکافی و نه به بلندی کوه‌ها می‌رسی  (خلاصه نمی‌توانی هر چه بخواهی بکنی).  «۳۷» </span><span class="trans" rel="17_38">همه اینها گناهش نزد پروردگارت کیفر بد دارد.  «۳۸» </span><span class="trans" rel="17_39">اینها از جمله وحی‌هایی است که پروردگارت از حکمت بسویت فرستاد و (نیز) با خدای تعالی خدایانی دیگر مگیر تا ملامت زده و رانده از رحمت خدا به جهنم نیفتی.  «۳۹» </span></p>               <p>آری او به (صلاح) بندگان خود آگاه و بینا است (30). </p>                 <h3>بیان آیات‌ <span class="title" rel="17_23 17_24 17_25 17_26 17_27 17_28 17_29 17_30 17_31 17_32 17_33 17_34 17_35 17_36 17_37 17_38 17_39">قضاء تشریعی خداوند به نپرستیدن جز او</span> </h3> <p> این آیات بعضی از کلیات دین را ذکر می‌کند، و در حقیقت دنباله آیه شریفه‌ <span class="aya" rel="17_9" data-words="1-7">إن هذا القرآن یهدی للتی هی أقوم...</span> است. </p> <p> <span class="aya" rel="17_23" data-words="1-7">و قضی ربک ألا تعبدوا إلا إیاه</span>. </p> <p>جمله‌ <span class="aya" rel="17_23" data-words="4-7">ألا تعبدوا إلا إیاه</span> نفی و استثناء و کلمه <em>أن</em> مصدریه است، ممکن هم هست بگوئیم <em>لا تعبدوا</em> نهی و استثناء و کلمه <em>أن</em> مصدریه و یا مفسره است و به هر حال مجموع مستثنی و مستثنی منه به دو جمله تقسیم می‌شود، نظیر اینکه بگوئیم <em>او را بپرستید</em> و غیر او را نپرستید و به وجه دیگر، برگشت هر دو جمله به یک حکم است، و آن اینکه باید او را با اخلاص بپرستید . </p> <p>و این جمله چه برگشت به دو جمله کند و چه به یک جمله، در هر حال چیزی است که قضای الهی متعلق بدان شده است، البته قضای تشریعی خدا که متعلق به احکام و مسائل تشریعی می‌شود، و معنای یک طرفی کردن و حکم قاطع مولوی نمودن را می‌رساند، و این قضاء همانطور که شامل اوامر خدا می‌شود شامل نواهی او نیز می‌گردد، همانطور که احکام مثبته را<code class="page" rel="13,108"/> یک طرفی می‌کند احکام منفیه را نیز یک طرفی می‌کند، به همین جهت فرمود: <span class="aya" rel="17_23" data-words="1-3">و قضی ربک</span> زیرا اگر فرموده بود: و أمر ربک ان لا تعبدوا... صحیح نبود زیرا معنایش این می‌شد که خدا امر کرده جز او را نپرستید و حال آنکه نهی کرده از اینکه غیر او را نپرستند و محتاج به نوعی تاویل و تجوز می‌شد. </p> <p>مساله امر به اخلاص در پرستش بزرگترین اوامر دینی، و اخلاص در عبادت از واجب‌ترین واجبات شرعی است، هم چنان که در مقابل، شرک ورزیدن به خدای عز و جل بزرگترین گناه است، و به همین جهت فرمود: خدا نمی‌آمرزد این گناه را که بدو شرک بورزند، و پائین‌تر از آن را از هر که بخواهد می‌آمرزد . </p> <p>و ما اگر یک یک معاصی را تحلیل و تجزیه کنیم خواهیم دید که برگشت تمامی گناهان به شرک است، زیرا اگر انسان غیر خدا یعنی شیطان‌های جنی و انسی و یا هوای نفس و یا جهل را اطاعت نکند هرگز اقدام به هیچ معصیتی نمی‌کند، و هیچ امر و نهیی را از خدا نافرمانی نمی‌کند، پس هر گناهی اطاعت از غیر خدا است، و اطاعت هم خود یک نوع عبادت است، هم چنان که در آیات زیر اطاعت شیطان را پرستش وی خوانده و فرمود: <span class="aya" rel="36_60" data-words="1-11">أ لم أعهد إلیکم یا بنی آدم أن لا تعبدوا الشیطان</span><span class="footnote" rel="1" title="مگر با شما عهد نکردم که شیطان را پرستش نکنید؟ سوره یس، آیه ۶۰">*</span> و نیز فرمود: <span class="aya" rel="45_23" data-words="1-6">أ فرأیت من اتخذ إلهه هواه</span><span class="footnote" rel="2" title="آیا می‌بینی کسی را که هوای خود را معبود خود کرد سوره جاثیه، آیه ۲۳">*</span>. </p> <p>حتی کافری که منکر صانع است نیز مشرک است، زیرا با اینکه فطرت ساده‌اش حکم می‌کند بر اینکه برای عالم صانعی است مع ذلک امر تدبیر عالم را به دست ماده و یا طبیعت و یا دهر می‌داند. </p> <p>و چون مساله همانطور که گفتیم مساله مهمی بود، لذا آن را قبل از سایر احکام ذکر کرد، با اینکه آن احکام هم هر یک در جای خود بسیار اهمیت دارند، مانند عقوق والدین و ندادن حقوق واجب مالی و اسراف و تبذیر و فرزندکشی و زنا و قتل نفس و خوردن مال یتیم و عهدشکنی و کم‌فروشی و پیروی غیر علم و تکبر ورزیدن، و با اینکه مساله اخلاص در عبادت را بر اینها مقدم داشت در آخر و بعد از شمردن اینها مجددا همین اخلاص را خاطر نشان ساخته و از شرک نهی فرمود. </p> <p> <span class="aya" rel="17_23" data-words="8-10">و بالوالدین إحسانا</span>. </p> <p>این جمله عطف است بر جمله قبلی و معنایش چنین است پروردگارت چنین حکم     <code class="page" rel="13,109"/> رانده که: تحسنوا بالوالدین احسانا و احسان در فعل، مقابل بدی و آزار است. </p> <h3> <span class="title" rel="17_23 17_24 17_25 17_26 17_27 17_28 17_29 17_30 17_31 17_32 17_33 17_34 17_35 17_36 17_37 17_38 17_39">نیکی کردن به والدین، از مهمترین واجبات بعد از توحید</span> </h3> <p> معلوم می‌شود مساله احسان به پدر و مادر بعد از مساله توحید خدا واجب‌ترین واجبات است هم چنان که مساله عقوق بعد از شرک‌ ورزیدن به خدا از بزرگترین گناهان کبیره است، و به همین جهت این مساله را بعد از مساله توحید و قبل از سایر احکام اسم برده و این نکته را نه تنها در این آیات متذکر شده، بلکه در موارد متعددی از کلام خود همین ترتیب را به کار بسته. </p> <p>در سوره انعام پیرامون تفسیر آیه 151 که شبیه به آیه مورد بحث است گذشت که گفتیم رابطه عاطفی میان پدر و مادر از یک طرف و میان فرزندان از طرف دیگر از بزرگترین روابط اجتماعی است که قوام و استواری جامعه انسانی بدانها است، و همین وسیله‌ای است طبیعی که زن و شوهر را به حال اجتماع نگهداشته و نمی‌گذارد از هم جدا شوند، بنا بر این از نظر سنت اجتماعی و به حکم فطرت، لازم است آدمی پدر و مادر خود را احترام کند و به ایشان احسان نماید زیرا که اگر این حکم در اجتماع جریان نیابد و فرزندان با پدر و مادر خود معامله یک بیگانه را بکنند قطعا آن عاطفه از بین رفته و شیرازه اجتماع به کلی از هم گسیخته می‌گردد. </p> <p> <span class="aya" rel="17_23" data-words="11-29">إما یبلغن عندک الکبر أحدهما أو کلاهما فلا تقل لهما أف و لا تنهرهما و قل لهما قولا کریما</span>. </p> <p>کلمه <em>اما</em> مرکب است از <em>ان</em> شرطیه و <em>مای</em> زائده، و اگر این ما، زائده نبود جائز نبود که نون تاکید ثقیله در آخر فعل شرط که <em>یبلغ</em> باشد، در آید، اثر ماء زائده این است که چنین کاری را تجویز می‌کند. </p> <p><span class="phrase">کلمه <em rel="fa_17_23_14-14" data-sentence="5:774">کبر</em> به معنای بزرگسالی است، و کلمه <em>اف</em> مانند کلمه <em>آخ</em> در فارسی، انزجار را می‌رساند، و کلمه <em rel="fa_17_23_24-24" data-sentence="163:659">نهر</em> به معنای رنجاندن است که یا با داد زدن به روی کسی انجام می‌گیرد و یا با درشت حرف زدن، اگر حکم را اختصاص به دوران پیری پدر و مادر داده از این جهت بوده که پدر و مادر، در آن دوران سخت‌ترین حالات را دارند، و بیشتر احساس احتیاج به کمک فرزند می‌نمایند، زیرا از بسیاری از واجبات زندگی خود ناتوانند، و همین معنا یکی از آمال پدر و مادر است که همواره از فرزندان خود آرزو می‌کنند، آری روزگاری که پرستاری از فرزند را می‌کردند و روزگار دیگری که مشقات آنان را تحمل می‌نمودند، و باز در روزگاری که زحمت تربیت آنها را به دوش می‌کشیدند، در همه این ادوار که فرزند از تامین واجبات خود عاجز بود آنها این آرزو را در سر می‌پروراندند که در روزگار پیری از دستگیری فرزند برخوردار شوند.</span> <code class="page" rel="13,110"/> پس آیه شریفه نمی‌خواهد حکم را منحصر در دوران پیری پدر و مادر کند، بلکه می‌خواهد وجوب احترام پدر و مادر و رعایت احترام تام در معاشرت و سخن گفتن با ایشان را بفهماند، حال چه در هنگام احتیاجشان به مساعدت فرزند و چه در هر حال دیگر، و معنای آیه روشن است. </p> <p><code class="aya" rel="17_24"/> <span class="aya" rel="17_24" data-words="1-14">و اخفض لهما جناح الذل من الرحمة و قل رب ارحمهما کما ربیانی صغیرا</span>. </p> <p>کلمه <em>خفض جناح</em>  (پر و بال گستردن) کنایه است از مبالغه در تواضع و خضوع زبانی و عملی، و این معنا از همان صحنه‌ای گرفته شده که جوجه بال و پر خود را باز می‌کند تا مهر و محبت مادر را تحریک نموده و او را به فراهم ساختن غذا وادار سازد، و به همین جهت کلمه جناح را مقید به ذلت کرده و فرمود: <span class="aya" rel="17_24" data-words="4-5">جناح الذل</span> و معنای آیه این است که:  انسان باید در معاشرت و گفتگوی با پدر و مادر طوری روبرو شود که پدر و مادر تواضع و خضوع او را احساس کنند، و بفهمند که او خود را در برابر ایشان خوار می‌دارد، و نسبت به ایشان مهر و رحمت دارد . </p> <p>این در صورتی است که <em>ذل</em> به معنای خواری باشد، و اگر به معنای مطاوعه باشد از گستردن بال مرغان جوجه‌دار ماخوذ شده که از در مهر و محبت بال خود را برای جوجه‌های خود باز می‌کنند تا آنها را زیر پر خود جمع آوری نمایند، و از سرما و شکار شدن حفظ کنند. </p> <p>و در اینکه فرمود: و بگو پروردگارا ایشان را رحم کن آن چنان که ایشان مرا در کوچکیم تربیت کردند دوران کوچکی و ناتوانی فرزند را به یادش می‌آورد، و به او خاطرنشان می‌سازد، در این دوره که پدر و مادر ناتوان شده تو بیاد دوره ناتوانی خود باش و از خدا بخواه که خدای سبحان ایشان را رحم کند، آن چنان که ایشان تو را رحم نموده و در کوچکیت تربیت کردند. </p> <p>در مجمع البیان می‌گوید: این آیه دلالت دارد بر اینکه دعای فرزند برای پدر و مادرش که از دنیا رفته‌اند مسموع است، زیرا اگر مسموع نبود و برای آنها اثری نداشت معنا نداشت که در این آیه امر به دعا کند<span class="footnote" rel="1" title="مجمع البیان، ج ۶، ص ۴۱۰">*</span>. </p> <p>مؤلف: لیکن آیه بیش از این دلالت ندارد که دعای فرزند در مظنه اجابت است و چنین دعائی بی‌خاصیت نیست، زیرا هم گفتیم که ممکن است به اجابت رسد و هم اینکه ادبی است دینی که فرزند از آن استفاده می‌برد، و لو در موردی مستجاب نشود، و پدر و مادر از   <code class="page" rel="13,111"/> آن بهره‌مند نگردند، علاوه بر این، مرحوم طبرسی دعا را مختص به حال بعد از مرگ پدر و مادر دانسته، و حال آنکه آیه شریفه مطلق است. <code class="aya" rel="17_25"/> <span class="aya" rel="17_25" data-words="1-12">ربکم أعلم بما فی نفوسکم إن تکونوا صالحین فإنه کان للأوابین غفورا</span>. </p> <p>سیاق آیات حکم می‌کند که این آیه نیز متعلق به مطالب آیات قبل (در باره پدر و مادر) باشد، بنا بر این باید گفت این آیه، متعرض آن حالی است که احیانا از فرزند حرکت ناگواری سرزده که پدر و مادر از وی رنجیده و متاذی شده‌اند، و اگر صریحا اسم فرزند را نیاورده و اسم آن عمل را هم نبرده، برای این بوده است که بفهماند همانطور که مرتکب شدن به این اعمال سزاوار نیست، بیان آن نیز مصلحت نبوده و نباید بازگو شود. </p> <p>پس اینکه فرمود: <span class="aya" rel="17_25" data-words="1-5">ربکم أعلم بما فی نفوسکم</span> معنایش این است که پروردگار شما از خود شما بهتر می‌داند که چه حرکتی کردید و این مقدمه است برای بعدش که می‌فرماید: <span class="aya" rel="17_25" data-words="6-8">إن تکونوا صالحین</span> و مجموعا معنایش این می‌شود که اگر شما صالح باشید و خداوند هم این صلاح را در نفوس و ارواح شما ببیند، او نسبت به توبه‌کاران آمرزنده است. </p> <p>و <span class="phrase">در جمله‌ <span class="aya" rel="17_25" data-words="9-12">فإنه کان للأوابین غفورا</span> کلمه <em rel="fa_17_25_11-11" data-sentence="93:108">اوابین</em> به معنای برگشت کنندگان به سوی خداست که در هر گناهی که می‌خواهند انجام دهند به یاد خدا افتاده و بر می‌گردند.</span> و این تعبیر از قبیل بیان عام در مورد خاص است. </p> <p>و معنایش این است که اگر شما صالح باشید و خداوند هم این صلاح را در روح شما ببیند و شما در یک لغزشی که نسبت به والدین خود مرتکب شدید به سوی خدا بازگشت کرده و توبه نمودید، خداوند شما را می‌آمرزد، برای اینکه او همواره در باره اوابین (و بازگشت کنندگان) غفور و بخشنده بوده است. </p> <p><code class="aya" rel="17_26"/> <span class="aya" rel="17_26" data-words="1-10">و آت ذا القربی حقه و المسکین و ابن السبیل</span>. </p> <p>در مباحث گذشته در نظائر این آیه شریفه مطالب مربوط به آن گذشت، و از همین آیه معلوم می‌شود که انفاق به ذی القربی و مسکینان و در راه ماندگان از احکامی است که قبل از هجرت واجب شده است، برای اینکه این آیه مکی است و در سوره مکی قرار دارد. </p> <p><code class="aya" rel="17_27"/> <span class="aya" rel="17_26-27" data-words="11-24">و لا تبذر تبذیرا، إن المبذرین کانوا إخوان الشیاطین و کان الشیطان لربه کفورا</span>. </p> <p><span class="phrase">صاحب مجمع البیان فرموده است <em rel="fa_17_26_14-14" data-sentence="28:374">تبذیر</em> به معنای پاشیدن با اسراف است، و در واقع از بذر افشانی گرفته شده است، منتهی فرقی که با آن دارد این است که افشاندن در آنجا به منظور استفاده است و در اسراف به منظور افساد، و به همین جهت در هر جا که به منظور<code class="page" rel="13,112"/>اصلاح باشد <em rel="fa_17_26_14-14" data-sentence="340:106">تبذیر</em> گفته نمی‌شود، هر چند که زیاد باشد<span class="footnote" rel="1" title="مجمع البیان، ج ۶، ص ۴۱۰">*</span>.</span> </p> <h3> <span class="title" rel="17_27 17_23 17_24 17_25 17_26 17_28 17_29 17_30 17_31 17_32 17_33 17_34 17_35 17_36 17_37 17_38 17_39">اشاره به وجه اینکه فرمود: اسرافکاران برادران شیاطین هستند</span> </h3> <p> و جمله‌ <span class="aya" rel="17_27" data-words="1-5">إن المبذرین کانوا إخوان الشیاطین</span> تعلیلی است بر نهی از تبذیر، و معنایش این است که اسراف مکن زیرا که اگر اسراف کنی از مبذرین-که برادران شیطانند -خواهی شد. </p> <p>و گویا وجه برادری مبذرین و اسراف کنندگان با شیطانها این باشد که اسراف کاران و شیطان از نظر سنخیت و ملازمت مانند دو برادر مهربان هستند که همیشه با همند، و ریشه و اصلشان هم یک پدر و مادر است هم چنان که آیه شریفه‌ <span class="aya" rel="41_25" data-words="1-4">و قیضنا لهم قرناء</span><span class="footnote" rel="2" title="مبعوث می‌کنیم برای آنها قرین‌هایی از شیطانها سوره حم سجده، آیه ۲۵">*</span>، و آیه <span class="aya" rel="37_22" data-words="1-5">احشروا الذین ظلموا و أزواجهم</span><span class="footnote" rel="3" title="بیاورید کسانی را که ظلم کردند و همزادهایشان را سوره صافات، آیه ۲۲">*</span> (که مقصود از ازواج در اینجا همان قرناء در آیه قبلی است) و آیه‌ <span class="aya" rel="7_202" data-words="1-8">و إخوانهم یمدونهم فی الغی ثم لا یقصرون</span><span class="footnote" rel="4" title="و (شیاطین انس و جن) برادرانشان را (یعنی مردم فاسق هواپرست را) براه ضلالت و گمراهی می‌کشند و در گمراه کردن بدکاران هیچ کوتاهی نمی‌کنند سوره اعراف، آیه ۲۰۲">*</span> همین معنا را می‌رساند. </p> <p>و از همین جا معلوم می‌شود که تفسیر آن مفسر<span class="footnote" rel="5" title="مجمع البیان، ج ۹، ص ۱۰">*</span> که آیه را به قرین و دوستان شیطانها، تفسیر کرده بهتر است از تفسیری<span class="footnote" rel="6" title="روح المعانی، ج ۱۶، ص ۱۱۸">*</span> که دیگری به معنای اتباع و پیروان شیطان گرفته است. </p> <p>و <span class="phrase">مراد از کلمه شیطان در جمله‌ <span class="aya" rel="17_27" data-words="6-10">و کان الشیطان لربه کفورا</span> همان ابلیس است که پدر شیطانها است، و شیطانها ذریه و قوم و قبیله او هستند، بنا بر این، لام <em rel="fa_17_27_8-8" data-sentence="198:364">شیطان</em> لام عهد ذهنی است و همچنین می‌شود لام را لام جنس بگیریم که مراد از شیطان، جنس شیطان باشد و به هر حال کفر ورزیدن شیطان نسبت به پروردگار خود از این جهت است که او نعمتهای خدا را کفران نموده و آنچه از قوه و قدرت و ابزار بندگی از جانب خدا به او داده شده، همه را در راه اغواء و فریب بندگان خدا و وادار کردن آنان به نافرمانی و دعوتشان به خطاکاری و کفران نعمت مصرف می‌کند.</span> </p> <p>و از آنچه گذشت این معنا روشن گردید که چرا اول شیطان را به صیغه جمع  (شیاطین) و بعدا به صیغه مفرد (شیطان) آورد، آیه کریمه ابتدا خواسته بفهماند که هر اسراف کننده‌ای برادر شیطان خویش است، پس همه اسراف‌کاران برادران شیطانهایند. و اما در             <code class="page" rel="13,113"/> تعبیر دوم که مفرد آورد، گفتیم مقصود از آن یا پدر شیطانها است که نامش ابلیس است و یا مقصود جنس شیطان است. </p> <p><code class="aya" rel="17_28"/> <span class="aya" rel="17_28" data-words="1-13">و إما تعرضن عنهم ابتغاء رحمة من ربک ترجوها فقل لهم قولا میسورا</span>. </p> <p><span class="phrase">جمله‌ <span class="aya" rel="17_28" data-words="2-3">إما تعرضن</span> در اصل <em>ان تعرض</em> بوده و <em>مای</em> زائده بر سر <em>ان</em> شرطی در آمد تا نون تاکید بتواند بر سر <em rel="fa_17_28_3-3" data-sentence="176:8">تعرض</em> در آید.</span> </p> <p>شهادت سیاق دلیل بر این است که گفتار در باره انفاق مالی بوده، پس مراد از جمله <span class="aya" rel="17_28" data-words="2-4">إما تعرضن عنهم</span> اعراض از کسی است که مالی درخواست کرده تا در سد جوع و رفع حاجتش مصرف کند، و مقصود از آن، هر اعراضی آنهم به هر صورت که باشد نیست، بلکه تنها آن قسم اعراضی است که دستش تهی است و نمی‌تواند مساعدتی به وی بکند، ولی مایوس هم نیست، احتمال می‌دهد که بعدا پولدار شود، و وی را کمک کند، به دلیل اینکه دنبالش می‌فرماید: <span class="aya" rel="17_28" data-words="5-9">ابتغاء رحمة من ربک ترجوها</span> یعنی اینکه تو از ایشان اعراض می‌کنی نه از این بابست که مال داری و نمی‌خواهی بدهی، و نه از این باب که نداری و از به دست آمدن آن هم مایوسی، بلکه از این بابست که الآن نداری ولی امیدوار هستی که به دستت بیاید، و به ایشان بدهی، و در طلب رحمت پروردگار خود هستی. </p> <p>و اینکه فرمود: <span class="aya" rel="17_28" data-words="10-13">فقل لهم قولا میسورا</span> بدین معنی است که با ایشان به نرمی حرف بزن، سخن درشت و خشن مگو و این سفارش را در جایی دیگر به بیانی دیگر فرموده: <span class="aya" rel="93_10" data-words="1-5">و أما السائل فلا تنهر</span><span class="footnote" rel="1" title="سائل و فقیر را نرنجان بلکه با زبان نرم او را راه بینداز سوره ضحی، آیه ۱۰">*</span>. </p> <p>در کشاف گفته: جمله‌ <span class="aya" rel="17_28" data-words="5-8">ابتغاء رحمة من ربک</span> یا متعلق به جواب شرطیست که مقدم بر خود شرط می‌باشد، و تقدیرش این است که: با آنان به آسانی و نرمی سخن بگو و با وعده‌های نیک دلشان را خوش کن، و با اینگونه رحمت‌ها که به ایشان می‌کنی رحمت پروردگارت را برای خود بدست آور ، و یا آنکه متعلق است به خود شرط، و معنایش این است که: و اگر به خاطر نرسیدن آن مالی که امیدوار رسیدنش بودی از ایشان اعراض کردی که از رزق تعبیر به رحمت شده باشد-در اینصورت ایشان را به نرمی و خوبی برگردان . </p> <p><span class="phrase">بنا بر این معنا، کلمه <em rel="fa_17_28_5-5" data-sentence="22:321">ابتغاء</em> به جای فقر و تهی دستی و نرسیدن مال به کار رفته، به این عنایت که شخص بی روزی همیشه در طلب روزی است، پس <em>نداشتن</em> همیشه سبب درخواست و ابتغاء است و ابتغاء مسبب فقد می‌باشد، و در این آیه مسبب به جای سبب   <code class="page" rel="13,114"/> آمده است<span class="footnote" rel="1" title="کشاف، ج ۲، ص ۶۶۲">*</span>.</span> </p> <h3> <span class="title" rel="17_23 17_24 17_25 17_26 17_27 17_28 17_29 17_30 17_31 17_32 17_33 17_34 17_35 17_36 17_37 17_38 17_39">نهی از افراط و تفریط در انفاق</span> </h3> <p> <code class="aya" rel="17_29"/> <span class="aya" rel="17_29" data-words="1-15">و لا تجعل یدک مغلولة إلی عنقک و لا تبسطها کل البسط فتقعد ملوما محسورا</span>. </p> <p> دست به گردن بستن کنایه است از خرج نکردن و خسیس بودن و خودداری از بخشش نمودن، درست مقابل <em>بسط ید</em> است که کنایه از بذل و بخشش می‌باشد و این که هر چه به دستش آید از دست خود فرو بریزد، بطوری که هیچ چیز برای خود باقی نمی‌گذارد، مانند کسی که کاملا دست خود را در مقابل باران گشوده و حتی قطره‌ای از آن در دست وی باقی نمی‌ماند، و این تعبیر بلیغ‌ترین و رساترین تعبیر در مورد نهی از افراط و تفریط در انفاق است. </p> <p>و <span class="phrase">جمله <span class="aya" rel="17_29" data-words="13-15">فتقعد ملوما محسورا</span> فرع جمله‌ <span class="aya" rel="17_29" data-words="8-10">و لا تبسطها...</span> است، و کلمه <em rel="fa_17_29_15-15" data-sentence="172:280">محسورا</em> از ماده <em rel="fa_17_29_15-15" data-sentence="241:259">حسر</em> است که به معنای انقطاع و یا عریان شدن است و در این آیه این معنا را می‌رساند که دست خویش تا به آخر مگشای و بیش از حد دست و دلباز نباش که ممکن است روزی زانوی غم بغل کرده و دستت از همه جا بریده شود و دیگر نتوانی خود را در اجتماع ظاهر ساخته و با مردم معاشرت کنی.</span> </p> <p>بعضی<span class="footnote" rel="2" title="مجمع البیان، ج ۶، ص ۴۱۱">*</span> گفته‌اند که جمله‌ <span class="aya" rel="17_29" data-words="13-15">فتقعد ملوما محسورا</span> متفرع است بر هر دو جمله (<span class="aya" rel="17_29" data-words="1-4">و لا تجعل یدک...</span> و <span class="aya" rel="17_29" data-words="8-12">و لا تبسطها کل البسط</span>) نه تنها به جمله آخری‌ <span class="aya" rel="17_29" data-words="8-12">و لا تبسطها کل البسط</span> و معنایش این است که اگر از خرج کردن خودداری کنی و بخل بورزی سرانجام ملامت و مذمت شده و در گوشه‌ای خواهی نشست، و اگر زیاده روی کنی حسرت خورده و مغموم و پشیمان خواهی شد. </p> <p><span class="phrase">اشکال این حرف این است که معلوم نیست جمله‌ <span class="aya" rel="17_29" data-words="8-10">و لا تبسطها...</span> در مقام نهی از تبذیر و اسراف باشد، و حتی معلوم نیست دادن تمامی اموال در راه خدا اسراف باشد، هر چند که با همین آیه از آن نهی شده باشد، زیرا قبلا هم گفتیم که در مفهوم <em rel="fa_17_26_14-14" data-sentence="277:164">تبذیر</em> ، <em>افساد</em>  نهفته است و اسراف در راه خدا افساد نیست، و معنی ندارد که چنین عملی که نه خودش فاسد می‌شود و نه چیزی را فاسد می‌کند حسرت و اندوه در پی داشته باشد.</span> </p> <p><code class="aya" rel="17_30"/> <span class="aya" rel="17_30" data-words="1-13">إن ربک یبسط الرزق لمن یشاء و یقدر إنه کان بعباده خبیرا بصیرا</span>. </p> <p>از ظاهر سیاق بر می‌آید که این آیه در مقام تعلیل مطالب آیه قبل است که از افراط و     <code class="page" rel="13,115"/> تفریط در انفاق نهی می‌کرد. </p> <p>و معنایش این است که این دأب و سنت پروردگار است که بر هر کس بخواهد روزی دهد فراخ و گشایش دهد و برای هر که نخواهد، تنگ بگیرد و سنت او چنین نیست که بی‌حساب و بی‌اندازه فراخ سازد و یا بکلی قطع کند، آری او مصلحت بندگان را رعایت می‌کند، چرا که او به حال بندگان خود خبیر و بینا است، تو نیز سزاوار است چنین کنی و متخلق به اخلاق خدا گردی و راه وسط و اعتدال را پیش گرفته از افراط و تفریط بپرهیزی. </p> <p>بعضی<span class="footnote" rel="1" title="روح المعانی، ج ۱۵، ص ۶۶">*</span> از مفسرین گفته‌اند که آیه مورد بحث، آیه قبل را بدین نحو تعلیل می‌کند که  <em>بسط رزق</em> و <em>قبض آن</em> کار خداست، و تو نباید چنین کاری کنی، چرا که این کار از شؤون الوهیت و مختص به ذات پروردگار است، و اما تو باید میانه‌روی کنی بدون این که از راه اعتدال به سوی افراط و یا تفریط بگرایی. </p> <p>بعضی دیگر در معنای تعلیل مذکور حرفهای دیگری زده‌اند که وجوهی بعید از اعتبار است. </p> <p><code class="aya" rel="17_31"/> <span class="aya" rel="17_31" data-words="1-15">و لا تقتلوا أولادکم خشیة إملاق نحن نرزقهم و إیاکم إن قتلهم کان خطأ کبیرا</span>. </p> <p> <span class="phrase"><em rel="fa_17_31_6-6" data-sentence="0:290">املاق</em> به معنای فقر و نداری است، و در مفردات گفته است که <em>خطاة</em> به معنای انحراف از جهت است و این چند قسم تصور می‌شود: 1-تصمیم به کاری بگیرد که اراده و انجامش شایسته نیست و بلکه زشت می‌باشد، خلاصه تصمیم و اراده خطاء باشد، و این بارزترین مصداق خطاء است که آدمی بدان مرتکب شده و دچار می‌گردد.</span> و در تعبیر چنین خطایی گفته می‌شود: <em>خطأ یخطا و خطا</em> و آیات زیر به همین معنا است‌ <span class="aya" rel="17_31" data-words="11-15">إن قتلهم کان خطأ کبیرا</span> و <span class="aya" rel="12_91" data-words="7-10">و إن کنا لخاطئین</span>. </p> <p>2-قسم دیگر خطاء این است که: آدمی کاری را اراده کند که انجامش خوبست، و لیکن آن طور که می‌خواسته انجام نشده باشد، و بر خلاف اراده‌اش از آب درآید، در تعبیر اینگونه خطاء می‌گویند: <em>اخطا اخطاء</em> و آن شخص را می‌گویند <em>مخطئ</em> ، پس چنین کسی در اراده‌اش اشتباه نکرده عملش هم خطاء نبوده، لیکن خطاء از آب در آمده، در آیه شریفه <span class="aya" rel="4_92" data-words="10-16">و من قتل مؤمنا خطأ فتحریر رقبة</span> این معنی مقصود است. </p> <p>3-قسم بعدی خطاء، آنست که مانند قسم اول در اراده خطاء شود و ناشایسته را اراده   <code class="page" rel="13,116"/> کند، ولی اتفاقا خلاف آن از آب در آمده و کار نیکی انجام شود، چنین کسی در اراده‌اش  <em>مخطی</em> و در عملش <em>مصیب</em> است، و او را برای اراده عمل زشت مذمت کرده و عمل نیکش را ستایش نمی‌کنند. </p> <p>و خلاصه سخن آنکه اگر کسی چیزی را اراده کند و خلاف آن را انجام دهد می‌گویند <em>اخطا</em> و اگر همان چیزی را که اراده کرده، انجام دهد می‌گویند <em>اصاب</em>  گاهی هم به کسی که کار بدی کرده و یا اراده بدی کرده می‌گویند <em>اخطا</em> و تعبیر معروف  اصاب الخطا و اخطا الصواب و اصاب الصواب و اخطا الخطا از همین باب است، و این لفظ مشترکی است که بطوری که ملاحظه می‌کنید مردد میان چند معنا است، و این بر عهده دانشمند اهل تحقیق است که در هر مورد کاملا جستجو نموده و معنای این کلمه را معلوم نماید<span class="footnote" rel="1" title="مفردات راغب، ماده &lt;em&gt;خطا&lt;/em&gt; ">*</span>. </p> <h3> <span class="title" rel="17_31 17_23 17_24 17_25 17_26 17_27 17_28 17_29 17_30 17_32 17_33 17_34 17_35 17_36 17_37 17_38 17_39">نهی از فرزند کشی (چه دختر و چه پسر) از بیم فقر و گرسنگی که در عرب رسم بوده</span> </h3> <p> و در آیه شریفه از کشتن اولاد به جهت ترس از فقر و احتیاج، شدیدا نهی شده است و جمله‌ <span class="aya" rel="17_31" data-words="7-10">نحن نرزقهم و إیاکم</span> تعلیل همان نهی و در مقام مقدمه چینی برای جمله بعدی است که فرمود: <span class="aya" rel="17_31" data-words="11-15">إن قتلهم کان خطأ کبیرا</span>. </p> <p>و معنای آیه این است که فرزندان خود را از ترس این که مبادا دچار فقر و هلاکت شوید و به خاطر ایشان تن به ذلت گدایی دهید به قتل نرسانید، و دختران خود را از ترس اینکه گرفتار داماد ناجوری شوید و یا به جهت‌های دیگری مایه آبروریزی شما شود مکشید زیرا این شما نیستید که روزی اولادتان را می‌دهید، تا در هنگام فقر و تنگدستی دیگر نتوانید روزی ایشان را برسانید، بلکه مائیم که هم ایشان و هم شما را روزی می‌دهیم، آری کشتن فرزندان خطایی است بزرگ. </p> <p>مساله نهی از فرزندکشی در قرآن کریم مکرر آمده، و این عمل شنیع در حالی که یکی از مصادیق آدم‌کشی است، چرا فقط این مصداق ذکر گردیده؟ می‌توان گفت که چون فرزندکشی از زشت‌ترین مصادیق شقاوت و سنگدلی است و جهت دیگرش هم این است که اعراب در سرزمینی زندگی می‌کردند که بسیار دچار قحطی می‌شد، و از همین جهت همین که نشانه‌های قحطی را می‌دیدند اول کاری که می‌کردند به اصطلاح برای حفظ آبرو و عزت و احترام خود!!فرزندان خود را می‌کشتند. </p> <p>و در کشاف گفته: مقصود از فرزندکشی همان دخترکشی است که در عرب مرسوم   <code class="page" rel="13,117"/> بوده<span class="footnote" rel="1" title="کشاف، ج ۲، ص ۶۶۴">*</span> و لیکن ظاهرا این حرف صحیح نباشد، زیرا مساله دخترکشی یک عنوان مستقلی است که آیات مستقل دیگری مخصوص نهی از آن و حرمت آن آمده، مانند آیه: <span class="aya" rel="81_8-9" data-words="1-7">و إذا الموؤدة سئلت، بأی ذنب قتلت</span><span class="footnote" rel="2" title="و روزی که از دختر زنده به گور بازخواست می‌شود که به چه گناهی کشته شد سوره تکویر، آیه ۹">*</span>، و آیه‌ <span class="aya" rel="16_58-59" data-words="1-31">و إذا بشر أحدهم بالأنثی ظل وجهه مسودا و هو کظیم، یتواری من القوم من سوء ما بشر به أ یمسکه علی هون أم یدسه فی التراب ألا ساء ما یحکمون</span><span class="footnote" rel="3" title="چون یکی از آنان را به فرزند دختری مژده آید از شدت غم و حسرت رخسارش سیاه شده و سخت دلتنگ می‌شود و از این عار روی از قوم خود پنهان می‌دارد و بفکر افتد که آیا آن دختر را با ذلت و خواری نگهدارد و یا زنده به خاک گور کند (عاقلان) آگاه باشید که آنها بسیار بد حکم می‌کنند سوره نحل، آیه ۵۸ و ۵۹">*</span>. </p> <p>و اما آیه مورد بحث و امثال آن، به طور کلی از کشتن اولاد از ترس فقر و نداری نهی می‌کند، و داعی نداریم که اولاد را حمل بر خصوص دختران کنیم با اینکه اعم از دختر و پسر است، و نیز هیچ موجبی نیست که جمله‌ <span class="aya" rel="16_59" data-words="9-12">أ یمسکه علی هون</span> را حمل بر ترس از فقر و فاقه کنیم، با اینکه می‌دانیم هون با فقر در معنا متغایرند. </p> <p>پس حق مطلب همین است که بگوئیم از آیه مورد بحث کشف می‌شود که عرب غیر از مساله دخترکشی (وأد) یک سنت دیگری داشته که به خیال خود با آن عمل هون و خواری خود را حفظ می‌کردند، و آن این بوده است که از ترس خواری و فقر و فاقه فرزند خود را-چه دختر و چه پسر-می‌کشته، و آیه مورد بحث و نظائر آن از این عمل نهی کرده است. </p> <h3> <span class="title" rel="17_23 17_24 17_25 17_26 17_27 17_28 17_29 17_30 17_31 17_32 17_33 17_34 17_35 17_36 17_37 17_38 17_39">نهی شدید از زنا کاری</span> </h3> <p> <code class="aya" rel="17_32"/> <span class="aya" rel="17_32" data-words="1-10">و لا تقربوا الزنی إنه کان فاحشة و ساء سبیلا</span>. </p> <p>این آیه از زنا نهی می‌کند و در حرمت آن مبالغه کرده است، چون نفرموده اینکار را نکنید، بلکه فرموده نزدیکش هم نشوید، و این نهی را چنین تعلیل کرده که این عمل فاحشه است، و زشتی و فحش آن صفت لا ینفک و جدایی ناپذیر آن است، به طوری که در هیچ فرضی از آن جدا نمی‌شود، و با تعلیل دیگر که فرمود: <span class="aya" rel="17_32" data-words="8-10">و ساء سبیلا</span> فهماند که این روش روش زشتی است که به فساد جامعه، آن هم فساد همه شؤون اجتماع منجر می‌شود، و به کلی نظام اجتماع را مختل ساخته و انسانیت را به نابودی تهدید می‌کند، و در آیه‌ای دیگر در عذاب مرتکبین آن مبالغه نموده و در ضمن صفات مؤمنین فرموده‌ <span class="aya" rel="25_68-70" data-words="18-44">و لا یزنون و من یفعل ذلک یلق أثاما، یضاعف له العذاب یوم القیامة و یخلد فیه مهانا، إلا من تاب و آمن و عمل عملا صالحا</span><span class="footnote" rel="4" title="سوره فرقان، آیه ۶۸">*</span>. </p> <h3> گفتاری پیرامون حرمت زنا <span class="title" rel="17_23 17_24 17_25 17_26 17_27 17_28 17_29 17_30 17_31 17_32 17_33 17_34 17_35 17_36 17_37 17_38 17_39">بحث قرآنی و اجتماعی پیرامون حرمت زنا</span> </h3> <p> این بحثی که عنوان می‌کنیم هم بحثی است قرآنی و هم اجتماعی. </p> <p>همه می‌دانیم که هر یک از جنس <em>نر</em> و <em>ماده</em> نوع بشر وقتی به حد رشد رسید-در صورتی که دارای بنیه‌ای سالم باشد-در خود میلی غریزی نسبت به طرف دیگر احساس می‌کند، و البته این مساله غریزی منحصر در افراد انسان نیست، بلکه در تمامی حیوانات نیز این میل غریزی را مشاهده می‌کنیم. </p> <p>علاوه بر این همچنین مشاهده می‌کنیم که هر یک از این دو طرف مجهز به جهاز و اعضاء و قوایی است که او را برای نزدیک شدن به طرف مقابلش وادار می‌کند. </p> <p>اگر در نوع جهاز تناسلی این دو طرف به دقت مطالعه و بررسی کنیم جای هیچ تردیدی باقی نمی‌ماند که این شهوت غریزی بوده و وسیله‌ای است برای توالد و تناسل که خود مایه بقاء نوع است. </p> <p>علاوه بر جهاز تناسلی، انواع حیوانات از آن جمله انسان به جهازهای دیگری نیز مجهز است که باز دلالت دارند بر اینکه غرض از خلقت جهاز تناسلی همان بقاء نوع است، یکی از آنها محبت و علاقه به فرزند است، و یکی دیگر مجهز بودن ماده هر حیوان پستاندار به جهاز شیرساز است تا طفل خود را برای مدتی که بتواند خودش غذا را بجود و فرو ببرد و هضم کند شیر بدهد و از گرسنگی حفظ نماید، همه اینها تسخیرهایی است الهی که به منظور بقاء نوع جنس نر را مسخر ماده و ماده را مسخر نر کرده جهاز تناسلی طرفین را مسخر و دلهای آنان را و و و همه را مسخر کرده تا این غرض تامین شود. </p> <p>و به همین جهت می‌بینیم انواع حیوانات با اینکه مانند انسان مجبور به تشکیل اجتماع و مدنیت نیستند و به خاطر این که زندگیشان ساده و حوائجشان مختصر است، و هیچ احتیاجی به یکدیگر ندارند معذلک گاه گاهی غریزه جنسی وادارشان می‌کند که نر و ماده با هم اجتماع کرده و عمل مقاربت را انجام دهند، و نه تنها انجام بدهند و هر یک دنبال زندگی خویش را بگیرند، بلکه به لوازم این عمل هم ملتزم شوند، و هر دو در تکفل طفل و یا جوجه خود و غذا دادن و تربیت آن پای‌بند باشند، تا طفل و یا جوجه‌شان به حد رشد برسد، و به اداره چرخ زندگی خویش مستقل گردد. </p> <p>و نیز به همین جهت است که می‌بینیم از روزی که تاریخ، زندگی بشریت و سیره و<code class="page" rel="13,119"/> سنت او را سراغ می‌دهد سنت ازدواج را هم که خود یک نوع اختصاص و رابطه میان زن و شوهر است سراغ می‌دهد، همه اینها ادله مدعای ما است، زیرا اگر غریزه، تناسل بشر را به اینکار وا نمی‌داشت باید تاریخ سراغ دهد که در فلان عصر نظامی در میان زن و شوهرها نبوده، آری مساله اختصاص یک زن به شوهر خود، اصلی طبیعی است که مایه انعقاد جامعه انسانی می‌گردد، و جای هیچ تردید نیست که ملت‌های گوناگون بشری در گذشته هر چند هم که دارای افراد فراوان بوده‌اند بالأخره به مجتمعات کوچکی به نام خانواده منتهی می‌شدند. </p> <p>همین اختصاص باعث شده که مردان، زنان خود را مال خود بدانند، و عینا مانند اموال خود از آن دفاع کنند، و جلوگیری از تجاوز دیگران را فریضه خود بدانند همانطور که دفاع از جان خود را فریضه می‌دانند، بلکه دفاع از عرض را واجب‌تر دانسته گاهی جان خود را هم بر سر عرض و ناموس خود از دست بدهند. </p> <p>و همین غریزه دفاع از اغیار است که در هنگام هیجان و فورانش غیرتش می‌نامند و به کسی که نمی‌گذارد به ناموسش تجاوز شود غیرتمند می‌گویند، و نمی‌گویند مردی است بخیل. </p> <p>باز به همین جهت است که می‌بینیم در همه اعصار نوع بشر نکاح و ازدواج را مدح کرده و آن را سنت حسنه دانسته، و زنا را نکوهش نموده فی الجمله آن را عملی شنیع معرفی کرده‌اند و گناهی اجتماعی و عملی زشت دانسته‌اند، بطوری که خود مرتکب نیز آن را علنی ارتکاب نمی‌کند، هر چند بطوری که در تاریخ امم و اقوام دیده می‌شود در بعضی از اقوام وحشی آنهم در پاره‌ای از اوقات و در تحت شرائطی خاص در میان دختران و پسران و یا بین کنیزان معمول بوده است. </p> <p>پس اینکه می‌بینیم تمامی اقوام و ملل در همه اعصار این عمل را زشت و فاحشه خوانده‌اند برای این بوده که می‌فهمیدند این عمل باعث فساد انساب و شجره‌های خانوادگی و قطع نسل و ظهور و بروز مرضهای گوناگون تناسلی گشته و همچنین علاوه بر این باعث بسیاری از جنایات اجتماعی از قبیل آدم‌کشی و چاقوکشی و سرقت و جنایت و امثال آن می‌گردد، و نیز باعث می‌شود عفت و حیاء و غیرت و مودت و رحمت در میان افراد اجتماع جای خود را به بی‌عفتی و بی‌شرمی و بی‌غیرتی و دشمنی و شقاوت بدهد. </p> <p>با همه اینها، تمدنی که ممالک غربی در این اعصار به وجود آورده‌اند، از آنجایی که صرفا بر اساس لذت‌جویی و عیاشی کامل و برخورداری از مزایای زندگی مادی و نیز آزادی افراد در همه چیز بنا نهاده شده و آزادی را جز در آن اموری که مورد اعتنای قوانین مدنی است سلب نکرده و حتی کار را به جایی رسانده‌اند که تمامی آداب قومی و مرزهای دینی و<code class="page" rel="13,120"/> اخلاقی و شرافت انسانی را کنار گذاشته افراد را در هر چیز که میل داشته باشند و در هر عملی-هر چه هم که شنیع باشد-آزاد گذاشته‌اند و گذشته از بعضی شرائط جزئی که در پاره‌ای موارد مخصوص، اعتبار کرده‌اند دیگر هیچ اعتنایی به آثار سوء این آزادی بی‌قید و شرط افراد ندارند، و قوانین اجتماعی را هم بر طبق خواسته اکثر مردم تدوین می‌کنند. </p> <p>نتیجه چنین تمدنی اشاعه فحشاء میان مردان و زنان شده و حتی تا داخل خانه‌ها در میان مردان صاحب زن و زنان صاحب شوهر و حتی نسبت به محارم سرایت نموده و شاید دیگر کسی دیده نشود که از آثار شوم این تمدن، سالم مانده باشد، بلکه به سرعت اکثریت را با خود همراه کرده است، و یکی از آثار شومش این است که صفات کریمه‌ای که هر انسان طبیعی، متصف بدان است و آن را برای خود می‌پسندد و همه آنها از قبیل عفت و غیرت و حیاء آدمی را به سنت ازدواج سوق می‌دهد، رفته رفته ضعیف گشته است، تا آنجا که بعضی از فضائل مسخره شده است، و اگر نقل پاره‌ای از کارهای زشت خودش شنیع و زشت نبود، و اگر بحث ما قرآنی و تفسیر نبود آماری را که پاره‌ای از جراید منتشر کرده‌اند اینجا نقل می‌کردیم تا مدعای ما ثابت گردد، که آثار شوم این تمدن تا چند درصد افراد بشر را آلوده کرده است. </p> <p>و اما شریعت‌های آسمانی بطوری که قرآن کریم بدان اشاره می‌کند و تفسیر آیات آن در سوره انعام آیه 151 تا آیه 153 گذشت، همه از عمل زشت زنا به شدیدترین وجه نهی می‌کرده‌اند، در میان یهود قدغن بوده، از انجیل‌ها هم برمی‌آید که در بین نصاری نیز حرام بوده است، در اسلام هم مورد نهی قرار گرفته و جزء گناهان کبیره شمرده شده است، و البته حرمتش در محارم چون مادر و دختر و خواهر و عمه و خاله شدیدتر است، و همچنین در صورت احصان یعنی در مورد مردی که زن داشته و زنی که شوهر داشته باشد حرمتش بیشتر است و در غیر صورت احصان حدود سبک‌تری دارد مثلا اگر بار اول باشد صد تازیانه است و در نوبت سوم و چهارم یعنی اگر دو یا سه بار حد خدایی بر او جاری شده باشد و باز هم مرتکب شود حدش اعدام است، و اما در صورت محصنه بودن در همان نوبت اول باید سنگسار شود. </p> <p>و در آیه مورد بحث، به حکمت حرمت آن اشاره نموده و در ضمن نهی از آن، فرموده  به زنا نزدیک نشوید که آن فاحشه و راه بدی است اولا آن را فاحشه خوانده، و در ثانی به راه بد توصیفش کرده که مراد از آن-و خدا داناتر است-سبیل بقاء است، هم چنان که از آیه <span class="aya" rel="29_29" data-words="1-7">أ إنکم لتأتون الرجال و تقطعون السبیل</span><span class="footnote" rel="1" title="آیا با مردان جفت می‌شوید؟ و راه را قطع می‌کنید؟ سوره عنکبوت، آیه ۲۹">*</span> نیز برمی‌آید که مقصود از راه همان راه بقاء نسل   <code class="page" rel="13,121"/> است، و معنایش این است که آیا شما در آمیختن با زنان را که راه بقای نسل می‌باشد و نظام جامعه خانوادگی را که محکم‌ترین وسیله است برای بقای مجتمع مدنی به وجود می‌آورد از هم می‌گسلید؟. </p> <p>آری با باز شدن راه زنا روز به روز میل و رغبت افراد به ازدواج کمتر می‌شود، چون با اینکه می‌تواند از راه زنا حاجت جنسی خود را برآورد داعی ندارد اگر مرد است محنت و مشقت نفقه عیال و اگر زن است زحمت حمل جنین و تربیت او را تحمل نموده و با محافظت و قیام به واجبات زندگیش، جانش به لب برسد، با اینکه غریزه جنسی که محرک و باعث همه اینها است از راه دیگر هم اقناع می‌شود، بدون اینکه کمترین مشکل و تعبی تحمل کند، هم چنان که می‌بینیم دختر و پسر جوان غربی همین کار را می‌کند، و حتی به بعضی از جوانهای غربی گفته‌اند که چرا ازدواج نمی‌کنی؟ در پاسخ گفته است: چکار به ازدواج دارم، تمام زنهای این شهر از آن من می‌باشد!دیگر ازدواج چه نتیجه‌ای دارد؟ تنها خاصیت آن مشارکت و همکاری در کارهای جزئی خانه است که آن هم مانند سایر شرکتها است که با اندک بهانه‌ای منجر به جدایی شریکها از همدیگر می‌شود و این مساله امروزه بخوبی در جوامع غربی مشهود است. </p> <p>و اینجاست که می‌بینیم ازدواج را به یک شرکت تشبیه کرده‌اند که بین زن و شوهر منعقد می‌شود و آن را تنها غرض و هدف ازدواج می‌شمارند، بدون اینکه حسابی برای تولید نسل و یا برآوردن‌ خواسته‌های غریزه باز کنند، بلکه اینها را از آثار مترتبه و فرع بر شرکت در زندگی می‌دانند، در نتیجه اگر توافق در این شرکت ادامه یافت که هیچ و گرنه از اولاد و مساله غریزه طبیعی صرفنظر می‌کنند. </p> <p>همه اینها انحرافهایی است از راه فطرت، و ما اگر در اوضاع و احوال حیوانات و انواع مختلف آنها دقت کنیم خواهیم دید که حیوانات غرض اصلی و بالذات از ازدواج را، ارضاء غریزه تحریک شده، و پدید آوردن نسل و ذریه می‌دانند. </p> <p>هم چنان که دقت در وضع انسان در اولین باری که این تمایل را در خود احساس می‌کند ما را به این حقیقت می‌رساند که هدف اصلی و تقدمی که او را به این عمل دعوت می‌کند همان ارضاء غریزه است، که مساله تولید نسل دنبال آن است. </p> <p>و اگر محرک انسان به این سنت طبیعی، مساله شرکت در زندگی و تعاون در ضروریات حیات، از خوراک و پوشاک و آشیانه و امثال آن بود، ممکن بود مرد این شرکت را با مردی مثل خود، و زن با زنی مثل خود برقرار کند، و اگر چنین چیزی ممکن بود و دعوت<code class="page" rel="13,122"/> غریزه را ارضاء می‌کرد باید در میان جوامع بشری گسترش می‌یافت و یا حد اقل برای نمونه هم که شده، در طول تاریخ در میان یکی از جوامع بشری صورت می‌گرفت و میان دو مرد و دو زن حتی احیانا چنین شرکتی برقرار می‌شد و در تمام طول تاریخ و در همه جوامع مختلف بشری به یک و تیره (طریقه، راه و روش) جریان نمی‌یافت و اصلا چنین رابطه‌ای میان دو طبقه اجتماع یعنی طبقه مردان از یک طرف و زنان از طرف دیگر برقرار نمی‌شد. </p> <p>و از طرفی دیگر اگر این روش غربی‌ها ادامه پیدا نموده و روز به روز به عدد فرزندان نامشروع اضافه شود، مساله مودت و محبت و عواطفی که میان پدران و فرزندان است به تدریج از بین رفته و باعث می‌شود که این رابطه معنوی از میان پدران نسبت به فرزندان رخت بربندد، و وقتی چنین رابطه‌ای باقی نماند قهرا سنت ازدواج از میان جامعه بشر کنار رفته و بشر رو به انقراض خواهد نهاد، همه اینها که گفتیم نمونه‌هایش در جامعه‌های اروپایی خودنمایی می‌کند. </p> <p>یکی از تصورات باطل این است که کسی تصور کند که کار بشر در اثر پیشرفتهای فنی به زودی به جایی برسد که چرخ زندگی اجتماعی خود را با اصول فنی و طرق علمی بچرخاند، بدون اینکه محتاج به کمک غریزه جنسی شود، یعنی فرزندان را به وجود آورد بدون اینکه اصلا احتیاجی به رابطه به اصطلاح معنوی و محبت پدری و مادری باشد، مثل اینکه جائزه‌هایی مقرر کنند برای کسانی که تولید نسل کنند و پدران به خاطر رسیدن به آن جوائز فرزند تحویل دهند!هم چنان که در بعضی از ممالک امروز معمول شده است، غافل از اینکه جائزه قرار دادن و یا هر قانون و سنت دیگری ما دام که در نفوس بشر ضامن اجراء نداشته باشد دوام پیدا نمی‌کند، قوانین در بقای خود از قوا و غرائز طبیعی انسان کمک می‌گیرند، نه به عکس که غرائز از قوانین استمداد نماید و قوانین بتوانند غرائز را به کلی باطل کنند، آری اگر غرائز باطل شد نظام اجتماع باطل می‌شود. </p> <p>هیات اجتماع قائم بافراد اجتماع است، و قوام قوانین جاری بر این است که افراد آن را بپذیرند و بدان رضایت دهند، و آن قوانین بتواند پاسخگوی جامعه باشد، با این حال چگونه ممکن است قوانینی در جامعه‌ای جریان یابد و دوام پیدا کند که قریحه جامعه خواستار آن نبوده و دلها پذیرایش نباشد. </p> <p>پس حاصل کلام این شد که باطل شدن غریزه طبیعی و غفلت اجتماع بشری از غایت و هدف اصلی آن، انسانیت را تهدید به نابودی می‌کند، و به زودی هم کارش را بدینجا خواهد کشانید، و اگر هنوز چنین‌ خطری کاملا محسوس نشده برای این است که هنوز<code class="page" rel="13,123"/> عمومیت پیدا نکرده است. </p> <p>علاوه بر مطالب مذکور این عمل زشت و پست اثر دیگری هم از نظر شریعت اسلامی دارد، و آن بر هم زدن انساب و رشته خانوادگی است، که با گسترش زنا، دیگر جایی برای احکام نکاح و ارث باقی نمی‌ماند. </p> <p><code class="aya" rel="17_33"/> <span class="aya" rel="17_33" data-words="1-9">و لا تقتلوا النفس التی حرم الله إلا بالحق</span>. </p> <p>این آیه از کشتن نفس محترمه نهی می‌کند، مگر در صورتی که بحق باشد، به این معنا که طرف مستحق کشته شدن باشد، مثل اینکه کسی را کشته باشد یا مرتد شده باشد (و حرمت دینی را در جامعه بشکند) و امثال اینها که در قوانین شرع مضبوط است. </p> <p>و شاید از اینکه نفس را توصیف کرد به‌ <span class="aya" rel="17_33" data-words="6-7">حرم الله</span> و نفرمود حرم اللَّه فی الاسلام  اشاره به این باشد که حرمت قتل نفس مختص به اسلام نیست، در همه شرایع آسمانی حرام بوده و این حکم از شرایع عمومی است، هم چنان که در تفسیر آیه 151 و 135 سوره انعام هم بدان اشاره شد. </p> <h3> <span class="title" rel="17_23 17_24 17_25 17_26 17_27 17_28 17_29 17_30 17_31 17_32 17_33 17_34 17_35 17_36 17_37 17_38 17_39">بیان آیه</span> </h3> <h3> <span class="title" rel="17_33">معنای جمله: <span class="aya" rel="17_33" data-words="18-24">فلا یسرف فی القتل إنه کان منصورا</span> </span> </h3> <p> <span class="aya" rel="17_33" data-words="10-24">و من قتل مظلوما فقد جعلنا لولیه سلطانا فلا یسرف فی القتل إنه کان منصورا</span>. </p> <p>مقصود از اینکه فرمود: ما برای ولی مقتول سلطانی قرار دادیم همین است که او را در قصاص از قاتل سلطنت و اختیار داده‌ایم، و ضمیری که در <span class="aya" rel="17_33" data-words="18-19">فلا یسرف</span> و در <em>انه</em> هست به ولی برمی‌گردد و مقصود از <em>منصور بودن او</em> همان مسلط بودن قانونی بر کشتن قاتل است. </p> <p>و معنای آیه این است که کسی که مظلوم کشته شده باشد ما به حسب شرع برای صاحب خون او سلطنت قرار دادیم، تا اگر خواست قاتل را قصاص کند، و اگر خواست خونبها بگیرد، و اگر هم خواست عفو کند، حال صاحب خون هم باید در کشتن اسراف نکند، و غیر قاتل را نکشد، و یا بیش از یک نفر را به قتل نرساند، و بداند که ما یاریش کرده‌ایم و به هیچ وجه قاتل از چنگ او فرار نمی‌کند، پس عجله به خرج ندهد و به غیر قاتل نپردازد . </p> <p>بعضی<span class="footnote" rel="1" title="تفسیر فخر رازی، ج ۲۰، ص ۲۰۲">*</span> دیگر از مفسرین احتمال داده‌اند که ضمیر در <span class="aya" rel="17_33" data-words="18-19">فلا یسرف</span> به قاتل برگردد، هر چند کلمه قاتل در آیه نیامده ولی سیاق بر آن دلالت دارد، و ضمیر <em>انه</em> به <em>من</em> برگردد در نتیجه معنا چنین باشد: قاتلها بدانند که ما برای صاحبان مقتول که مظلوم کشته شده‌اند تسلط قرار دادیم، پس در آدم‌کشی اسراف نکنند، و به ظلم کسی را نکشند زیرا کسی که به   <code class="page" rel="13,124"/>ظلم کشته شود از ناحیه ما یاری شده است، چون ما صاحب خون او را تسلط قانونی داده‌ایم ، لیکن این معنا از سیاق آیه بعید است علاوه بر این، لازمه‌اش این است که تنها ضمیر <em>انه</em> به مقتول برگردد. </p> <p>و اما راجع به قصاص از آنجایی که در جلد اول این کتاب در ذیل آیه‌ <span class="aya" rel="2_179" data-words="1-5">و لکم فی القصاص حیاة</span><span class="footnote" rel="1" title="و برای شما در قصاص، زندگی می‌باشد سوره بقره، آیه ۱۷۹">*</span> فصلی در باره آن گذراندیم در اینجا دیگر بحث نمی‌کنیم. </p> <h3> <span class="title" rel="17_23 17_24 17_25 17_26 17_27 17_28 17_29 17_30 17_31 17_32 17_33 17_34 17_35 17_36 17_37 17_38 17_39">نهی از تصرف در مال یتیم و امر به وفاء به عهد</span> </h3> <p> <code class="aya" rel="17_34"/> <span class="aya" rel="17_34" data-words="1-12">و لا تقربوا مال الیتیم إلا بالتی هی أحسن حتی یبلغ أشده</span>. </p> <p>این آیه از خوردن مال یتیم نهی می‌کند که خود یکی از کبائری است که خداوند وعده آتش به مرتکبین آن داده و فرموده است: <span class="aya" rel="4_10" data-words="1-14">إن الذین یأکلون أموال الیتامی ظلما إنما یأکلون فی بطونهم نارا و سیصلون سعیرا</span><span class="footnote" rel="2" title="بدرستی که آنان که می‌خورند اموال یتیمان را به ستم نمی‌خورند در شکمهای خود مگر آتش را و بزودی انداخته می‌شوند در آتش سوزان سوره نساء، آیه ۱۰">*</span> و اگر به جای <em>نهی از خوردن آن</em> از <em>نزدیک شدن به آن</em> نهی کرد برای این بود که شدت حرمت آن را بفهماند، و معنای جمله‌ <span class="aya" rel="17_34" data-words="6-9">إلا بالتی هی أحسن</span> این است که در صورتی که تصرف در مال یتیم به نحوی باشد که از تصرف نکردن بهتر باشد به این معنا که تصرف در آن به مصلحت یتیم و باعث زیاد شدن مال باشد عیب ندارد و حرام نیست، و بلوغ اشد در جمله‌ <span class="aya" rel="17_34" data-words="10-12">حتی یبلغ أشده</span> اوان و آغاز این بلوغ و رشد است که در این هنگام حکم یتیمی از یتیم برداشته می‌شود، و دیگر او را یتیم نمی‌گویند، پس اینکه فرمود: نزدیک مال یتیم نشوید تا بالغ شود به این معنا است که مال یتیم را حفظ کنید تا بالغ شود، و چون بالغ شد به دستش بسپارید، و به عبارت دیگر به این معنا است که نزدیک مال یتیم ما دام که یتیم است نشوید، در سوره انعام آیه 152 نیز مطالبی که مربوط به این مقام است گذشت. </p> <p> <span class="aya" rel="17_34" data-words="13-19">و أوفوا بالعهد إن العهد کان مسؤلا</span>. </p> <p>مسئول در اینجا به معنای <em>مسئول عنه</em> است، یعنی از آن بازخواست می‌شوید، و این از باب حذف و ایصالی است که در کلام عرب جائز شمرده شده، بعضی<span class="footnote" rel="3" title="مجمع البیان، ج ۶، ص ۴۱۴">*</span> هم گفته‌اند منظور این است که از خود <em>عهد</em> می‌پرسند که فلانی با تو چه معامله‌ای کرد، آن دیگری چه کرد و... و همچنین، چون ممکن است عهد را که یکی از اعمال است در روز قیامت مجسم سازند تا به له و یا علیه مردم گواهی دهد، یکی را شفاعت و با یکی مخاصمه کند. </p> <h3> <span class="title" rel="17_35"><span class="phrase">امر به مراعات عدالت و وفا در کیل و وزن و بیان  <em rel="fa_17_35_11-11" data-sentence="47:78">خیر</em> و <span class="aya" rel="17_35" data-words="13-14">أحسن تأویلا</span> بودن آن</span></span> </h3> <p> <span class="aya" rel="17_35" data-words="1-14">و أوفوا الکیل إذا کلتم و زنوا بالقسطاس المستقیم ذلک خیر و أحسن تأویلا</span>. </p> <p><span class="phrase">کلمه <em>فسطاس</em>  (به کسر قاف و هم به ضم آن) به معنای <em>ترازو و میزان</em> است، بعضی<span class="footnote" rel="1" title="تفسیر فخر رازی، ج ۲۰، ص ۲۰۸">*</span> گفته‌اند کلمه‌ای است رومی که داخل زبان عرب شده و بعضی<span class="footnote" rel="2" title="مجمع البیان، ج ۶، ص ۴۱۵">*</span> دیگر گفته‌اند که عربی است، و بعضی<span class="footnote" rel="3" title="اصول کافی، ج ۲، ص ۱۵۷، ح ۱">*</span> آن را مرکب از <em>قسط</em> که به معنای عدالت است و <em>طاس</em> که به معنای کفه ترازو دانسته‌اند و <em rel="fa_17_35_8-9" data-sentence="497:54">قسطاس مستقیم</em> به معنای ترازوی عدل است که هرگز در وزن خیانت نمی‌کند.</span> </p> <p><span class="phrase">کلمه <em rel="fa_17_35_11-11" data-sentence="5:343">خیر</em> به معنای آن چیزی است که وقتی امر دایر شد بین آن و یک چیز دیگر آدمی باید آن را اختیار کند، و کلمه <em>تاویل</em> هر چیز به معنای حقیقتی است که امر آن چیز بدان منتهی گردد، و اینکه می‌فرماید: ایفاء کیل و وزن و دادن آن به قسطاس مستقیم بهتر است، برای این است که اولا کم‌فروشی یک نوع دزدی ناجوانمردانه است و ثانیا وثوق و اطمینان را بهتر جلب می‌کند.</span> </p> <p>و <span class="aya" rel="17_35" data-words="13-14">أحسن تأویلا</span> بودن این دو عمل از این جهت است که اگر مردم این دو وظیفه را عمل کنند، کم نفروشند و زیاد نخرند رشد و استقامت در تقدیر معیشت را رعایت کرده‌اند، چون قوام معیشت مردم در استفاده از اجناس مورد حاجت بر دو اصل اساسی است، یکی به دست آوردن جنس مرغوب و سالم و بدردخور <em>و دیگری</em> مبادله مقدار زائد بر حاجت است با اجناس دیگری که مورد احتیاج است آری هر کسی در زندگی خود حساب و اندازه‌گیری دارد که چه چیزهایی و از هر جنسی چه مقدار نیاز دارد و چه چیزهایی بیش از نیاز او است، چه مقدار از آن را باید بفروشد و با قیمت آن اجناس دیگر مورد حاجت خود را تحصیل کند و اگر پای کم‌فروشی به میان آید حساب زندگی بشر از هر دو طرف اختلاف پیدا کرده و امنیت عمومی از میان می‌رود. </p> <p>و اما اگر کیل و وزن به طور عادلانه جریان یابد زندگی و اقتصادشان رشد و استقامت یافته و هر کس هر چه را احتیاج دارد، همان را به مقدار نیازش به دست می‌آورد، و علاوه بر آن، نسبت به همه سوداگران وثوق پیدا کرده و امنیت عمومی برقرار می‌شود. </p> <p> <span class="aya" rel="17_36" data-words="1-19">و لا تقف ما لیس لک به علم إن السمع و البصر و الفؤاد کل أولئک کان عنه مسؤلا</span>. </p> <p><span class="phrase">بنا به قرائت معروف: <em rel="fa_17_36_2-3" data-sentence="20:251">لا تقف</em>  (به سکون قاف و ضمه فاء) از ماده قفا-یقفو-   <code class="page" rel="13,126"/> <code class="aya" rel="17_36"/>قفوا و به معنای متابعت است، قافیه شعر را هم از این جهت قافیه می‌گویند که آخر هر مصراع با آخر مصراعهای قبل از خودش متابعت می‌کند.</span> </p> <p>و <span class="phrase">بنا به قرائت غیر معروف که <em rel="fa_17_36_2-3" data-sentence="26:358">لا تقف</em>  (با ضمه قاف و سکون فاء) قرائت کرده‌اند از ماده <em>قاف</em> گرفته‌اند که به همان معنای متابعت است، و لذا از بعضی اهل لغت نقل شده که گفته‌اند: ماده دومی از ماده اولی قلب شده، مانند لغت <em>جبذ</em> که از ماده <em>جذب</em> قلب شده و هر دو به یک معنا است، و لذا علم قیافه‌شناسی را از این نظر قیافه گفته‌اند که دنبال جای پا را گرفته و به مقصود راهنمایی می‌شود.</span> </p> <h3> <span class="title" rel="17_36">نهی از متابعت از غیر علم‌ <span class="aya" rel="17_36" data-words="2-8">لا تقف ما لیس لک به علم</span> و اشاره به حکم فطرت به لزوم پیروی از علم یا پیروی از ظن به استناد حجت علمی و عقلی</span> </h3> <p> این آیه از پیروی و متابعت هر چیزی که بدان علم و یقین نداریم نهی می‌کند، و چون مطلق و بدون قید و شرط است پیروی اعتقاد غیر علمی و همچنین عمل غیر علمی را شامل گشته و معنایش چنین می‌شود: به چیزی که علم به صحت آن نداری معتقد مشو، و چیزی را که نمی‌دانی مگو، و کاری را که علم بدان نداری مکن، زیرا همه اینها پیروی از غیر علم است، پیروی نکردن از چیزی که بدان علم نداریم و همچنین پیروی از علم در حقیقت حکمی است که فطرت خود بشر آن را امضاء می‌کند. </p> <p>آری انسان فطرتا در مسیر زندگیش-در اعتقاد و عملش-جز رسیدن به واقع و متن خارج، هدفی ندارد، او می‌خواهد اعتقاد و علمی داشته باشد که بتواند قاطعانه بگوید واقع و حقیقت همین است و بس، و این تنها با پیروی از علم محقق می‌شود، گمان و شک و وهم چنین خاصیتی ندارد، به مظنون و مشکوک و موهوم نمی‌توان گفت که عین واقع است. </p> <p>انسانی که سلامت فطرت را از دست نداده و در اعتقاد خود پیرو آن چیزی است که آن را حق و واقع در خارج می‌یابد، و در عملش هم آن عملی را می‌کند که خود را در تشخیص آن محق و مصیب می‌بیند، چیزی که هست در آنچه که خودش قادر بر تحصیل علم هست علم خود را پیروی می‌کند، و در آنچه که خود قادر نیست مانند پاره‌ای از فروع اعتقادی نسبت به بعضی از مردم و غالب مسائل عملی نسبت به غالب مردم از اهل خبره آن مسائل تقلید می‌کند، آری همان فطرت سالم او را به تقلید از علم عالم و متخصص آن فن، وا می‌دارد و علم آن عالم را علم خود می‌داند، و پیروی از او را در حقیقت پیروی از علم خود می‌شمارد، شاهد این مدعا همان اعمال فطری و ارتکازی مردم است، می‌بینیم که شخصی که راهی را بلد نیست به قول راهنما اعتماد نموده و به راه می‌افتد، مریضی که درد و درمان خود را نمی‌شناسد کورکورانه به دستور طبیب عمل می‌کند، و ارباب حاجت به اهل فن صنعت مورد احتیاج خود، اعتماد نموده و به ایشان مراجعه می‌کنند، البته این در صورتی است که به علم و<code class="page" rel="13,127"/> معرفت آن راهنما و آن طبیب و آن مهندس و مکانیسین اعتماد داشته باشد. </p> <p>از اینجا نتیجه می‌گیریم که انسان سلیم الفطرة در مسیر زندگیش هیچوقت از پیروی علم منحرف نمی‌شود، و دنبال ظن و شک و وهم نمی‌رود، چیزی که هست یا در مسائل مورد حاجت زندگیش شخصا علم و تخصص دارد که همان را پیروی می‌کند، و یا علم کسی را پیروی می‌کند که وثوق و اطمینان و یقین به صحت گفته‌های وی دارد، هر چند اینچنین یقین را در اصطلاح برهان منطقی، علم نمی‌گویند. </p> <p>پس در هر مرحله‌ای از زندگی وقتی مساله‌ای برای انسان پیش می‌آید به آن علم دارد، یا علم به خود مساله و یا علم به وجوب عمل، بر طبق دلیل علمی که در دست دارد، بنا بر این باید آیه شریفه‌ <span class="aya" rel="17_36" data-words="1-8">و لا تقف ما لیس لک به علم</span> را به چنین معنایی ناظر دانست، پس اگر دلیل علمی قائم شد بر وجوب پیروی از ظنی مخصوص، پیروی آن ظن هم پیروی از علم خواهد بود. </p> <p>در نتیجه معنای آیه این می‌شود که: در هر اعتقاد یا عملی که تحصیل علم ممکن است، پیروی از غیر علم حرام است، و در اعتقاد و عملی که نمی‌شود به آن علم پیدا کرد زمانی اقدام و ارتکاب جائز است که دلیل علمی آن را تجویز نماید، مانند اخذ احکام از پیغمبر و پیروی و اطاعت آن جناب در اوامر و نواهی که از ناحیه پروردگارش دارد، و عمل کردن مریض طبق دستوری که طبیب می‌دهد، و مراجعه به صاحبان صنایع در مسائلی که باید به ایشان مراجعه شود، زیرا در همه این موارد، دلیل علمی داریم بر اینکه آنچه اینان می‌گویند مطابق با واقع است. ادله عصمت انبیاء (ع) دلیل علمی هستند بر اینکه آنچه رسول خدا دستور می‌دهد-چه اوامرش و چه نواهیش-همه‌اش مطابق با واقع است، و هر کس که دستورات وی را عمل نماید به واقع رسیده است، و همچنین دلیل علمی که بر خبره بودن و حاذقیت طبیب و یا صاحبان صنایع در صنعتشان به دست آورده‌ایم خود حجتی است علمی بر اینکه هر کس به ایشان مراجعه نموده و به دستوراتشان عمل نماید به واقع رسیده است. </p> <p>و اگر اقدام بر عمل، بر طبق حجت علمی که اقدام را واجب کند اقدام و پیروی علم نبود آیه شریفه از دلالت بر مدلول خود به کلی قاصر بود، برای اینکه ما مفاد خود آیه را با یک دلیل علمی درک می‌کنیم که خود آن ظنی بیش نیست، و آن ظهور لفظی است که بیش از ظن و گمان را نمی‌رساند، و لیکن دلیل قطعی داریم بر اینکه پیروی این ظن واجب است، و آن دلیل قطعی عبارت است از بنای عقلا بر حجیت ظهور، پس اگر پیروی از علم تنها به آن معنا بود که در هر مساله خود انسان علم پیدا کند، پیروی ما از ظاهر آیه پیروی علم نبود، زیرا<code class="page" rel="13,128"/> یقین نداریم که مقصود واقعی از آن همان معنایی است که از ظاهرش استفاده می‌شود، احتمال می‌دهیم شاید مقصود واقعی آیه، غیر از معنای ظاهرش باشد، و خود آیه می‌گوید پیروی از ظن و گمان نکن، پس باید از آیه پیروی نکنیم که در این صورت خود آیه ناقض و مخالف خودش خواهد بود. </p> <p>و از همین جا صحیح نبودن قول بعضی<span class="footnote" rel="1" title="کشاف، ج ۲، ص ۶۶۷">*</span> از مفسرین مانند رازی مشخص می‌شود که گفته‌اند: عمل به ظن در فروع بسیار زیاد است، و بعد از تخصیص زدن آیه به مواردی که متابعت جائز است جز موارد انگشت‌شماری از پیروی ظن غیر معتبر باقی نمی‌ماند و چنین عامی نسبت به موارد باقی مانده، بیش از ظن افاده نمی‌کند، و حال آنکه خودش از پیروی ظن نهی کرده و دلیل صحیح نبودن آن این است که: این آیه بدون هیچ تردیدی دلالت بر  عدم جواز پیروی از غیر علم دارد، چیزی که هست مواردی از عمل به ظن-که به قول ایشان بسیار هم زیاد است-از آنجایی که با دلیل علمی تجویز شده در حقیقت استثناء نشده و عمل کردن در آن موارد عمل به آن دلیل‌های علمی است، پس آیه شریفه هیچ تخصیص نخورده تا عام مخصص باشد. </p> <p>و به فرض هم که تسلیم شویم و بگوئیم همین هم تخصیص و استثناء است، تازه نتیجه می‌گیریم که عمل کردن به عام در ما بقی افراد که در تحت عام باقی مانده عمل به حجت عقلائیه است و با عام غیر مخصص هیچ تفاوتی ندارد. </p> <p>نظیر این اشکال، اشکال دیگری نیز در آیه شریفه به نظر می‌رسد، و آن این است که طریق و راه رسیدن به مقصد و فهم مراد از آیه، همان ظهور آن است و بس، و ظهور هم طریقی است ظنی، پس اگر آیه دلالت کند بر حرمت پیروی از غیر علم، مسلما دلالت خواهد کرد بر حرمت عمل و اخذ به ظهور خودش. </p> <p>و لیکن قبلا هم گفتیم که عمل به ظهور هر چند خودش ظنی است ولی همین عمل به ظن پیروی از حجتی است علمی و عقلایی، به این معنا که بنای عقلا بر این است که ظن ظهور را حجت بدانند، پس پیروی آن، پیروی غیر علم نیست. </p> <p> <span class="aya" rel="17_36" data-words="9-19">إن السمع و البصر و الفؤاد کل أولئک کان عنه مسؤلا</span>. </p> <p><span class="phrase">این قسمت از آیه، علت نهی پیروی از غیر علم را بیان می‌کند و آنچه که بر حسب ظاهر به چشم می‌خورد و به ذهن انسان تبادر دارد این است که ضمیر در <em>کان</em> و در   <code class="page" rel="13,129"/> <em rel="fa_17_36_18-18" data-sentence="199:1167">عنه</em> هر دو به کلمه <em>کل</em> برمی‌گردد، کلمه <em rel="fa_17_36_18-18" data-sentence="300:1112">عنه</em> نائب فاعل است برای اسم مفعول  (مسئولا) که به گفته زمخشری در کشاف بر آن مقدم شده است، و یا آنکه قائم مقام نایب فاعل است، و کلمه: <em rel="fa_17_36_16-16" data-sentence="487:969">اولئک</em> اشاره است به گوش و چشم و قلب<span class="footnote" rel="1" title="تا چون همه بر دوزخ رسند آن هنگام گوش و چشمها و پوست بدنها بر جرم و گناه آنها گواهی دهند و آنها به اعضاء بدن گویند چگونه بر اعمال ما شهادت دادید؟ آن اعضاء جواب گویند خدایی که همه موجودات را به نطق آورد ما را نیز گویا گردانید و او شما را نخستین بار بیافرید و باز به سوی او بر می‌گردید و شما که اعمال زشت خود را پنهان می‌داشتید برای این نبود که گوش و چشمهای شما و پوست بدنهایتان امروز شهادت ندهند و لیکن گناه را پنهان می‌کردید به گمانتان که اکثر اعمال زشتی که می‌کنید از خدا هم پنهان است و بر آن آگاه نیست ولی همان گمان باطل شما در باره خدا موجب هلاکت شما گردید و امروز همه از زیانکاران شدید سوره فصلت، آیات ۱۹-۲۳">*</span>، و اگر با این کلمه که مخصوص اشاره به صاحبان عقل است اشاره به آنها کرده از این جهت بوده که در این لحاظ که لحاظ مسئول عنه واقع شدن آنها است به منزله عقلا اعتبار می‌شوند، و نظائر آن در قرآن کریم بسیار است که اشاره و یا موصول مخصوص صاحبان عقل در موردی که فاقد عقل است به کار رفته باشد.</span> </p> <p>ولی <span class="phrase">بعضی‌ها گفته‌اند: که اصلا قبول نداریم کلمه <em rel="fa_17_36_16-16" data-sentence="43:312">اولئک</em> مخصوص صاحبان عقل باشد، برای اینکه در کلمات اساتید زبان عرب دیده شده که در غیر ذوی العقول هم به کار رفته است، مثلا جریر شاعر گفته: <span class="poem"> ذم المنازل بعد منزلة اللوی‌ / و العیش بعد اولئک الأیام </span>  یعنی نکوهیده شد منزلها بعد از منزل لوای معهود و نیز نکوهیده و سرزنش گشت زندگی بعد از آن چند روز .</span> </p> <p>بنا بر این ادعا، <em>مسئول</em> و سؤال شده خود <em>گوش</em> ، <em>چشم</em> و <em>قلب</em> خواهد بود که از خود آنها پرسش می‌شود، و آنها هم به نفع و یا ضرر آدمی شهادت می‌دهند هم چنان که خود قرآن فرمود: <span class="aya" rel="36_65" data-words="5-13">و تکلمنا أیدیهم و تشهد أرجلهم بما کانوا یکسبون</span><span class="footnote" rel="2" title="تفسیر عیاشی، ج ۲، ص ۲۸۵، ح ۳۹">*</span>. </p> <p><span class="phrase">بعضی<span class="footnote" rel="3" title="تفسیر قمی، ج ۲، ص ۱۹">*</span> دیگر چنین به نظرشان رسیده که ضمیر <em rel="fa_17_36_18-18" data-sentence="107:382">عنه</em> به <em>کل</em> برگشته و بقیه ضمیرها به متابعت کننده غیر علم  (که سیاق بر آن دلالت دارد) برگشته است، در نتیجه مسئول همان <em>متابعت کننده</em> باشد که از او می‌پرسند که چشم و گوش و فؤادش را چگونه استعمال کرد و در چه کارهایی به کار برد، و بنا بر این معنا، در آیه شریفه التفات و توجهی از خطاب به غیبت به کار رفته و می‌باید گفته شود <em>کنت عنه مسئولا</em> و به هر حال معنای بعیدی است.</span> </p> <p>و معنای صحیح همان است که ما از نظر خواننده گذراندیم، و حاصلش این است که: دنبال روی از چیزهایی که علم به آنها نداری نکن، زیرا خدای سبحان به زودی از گوش و چشم و فؤاد که وسائل تحصیل علمند بازخواست می‌فرماید، و حاصل تعلیل آن طور که     <code class="page" rel="13,130"/> با مورد بسازد این است که گوش و چشم و فؤاد نعمتهایی هستند که خداوند ارزانی داشته است تا انسان به وسیله آنها حق را از باطل تمیز داده و خود را به واقع برساند، و به وسیله آنها اعتقاد و عمل حق تحصیل نماید، و به زودی از یک یک آنها بازخواست می‌شود که آیا در آنچه که کار بستی علمی به دست آوردی یا نه، و اگر به دست آوردی پیروی هم کردی یا خیر؟. </p> <p>مثلا از گوش می‌پرسند آیا آنچه شنیدی از معلومها و یقینها بود یا هر کس هر چه گفت گوش دادی؟ و از چشم می‌پرسند آیا آنچه تماشا می‌کردی واضح و یقینی بود یا خیر؟ و از قلب می‌پرسند آنچه که اندیشیدی و یا بدان حکم کردی به آن یقین داشتی یا نه؟ گوش و چشم و قلب ناگزیرند که حق را اعتراف نمایند، و این اعضاء هم ناگزیرند حق را بگویند، و به آنچه که واقع شده گواهی دهند، بنا بر این بر هر فردی لازم است که از پیروی کردن غیر علم بپرهیزد، زیرا اعضاء و ابزاری که وسیله تحصیل علمند به زودی علیه آدمی گواهی می‌دهند، و می‌پرسند آیا چشم و گوش و قلب را در علم پیروی کردی یا در غیر علم؟ اگر در غیر علم پیروی کردی چرا کردی؟ و آدمی در آن روز عذر موجهی نخواهد داشت. </p> <h3> <span class="title" rel="17_36">تعلیل نهی از پیروی از غیر علم به: <span class="aya" rel="17_36" data-words="9-19">إن السمع و البصر و الفؤاد کل أولئک کان عنه مسؤلا</span> </span> </h3> <p> و برگشت این معنا به این است که بگوئیم لا تقف ما لیس لک به علم فانه محفوظ علیک فی سمعک و بصرک و فؤادک-پیروی مکن چیزی را که علم به صحتش نداری زیرا گوش و چشم و دل تو علیه تو شهادت خواهند داد و بنا بر این، آیه شریفه در معنای آیه‌ <span class="aya" rel="41_20" data-words="1-14">حتی إذا ما جاؤها شهد علیهم سمعهم و أبصارهم و جلودهم بما کانوا یعملون</span>... <span class="aya" rel="41_22-23" data-words="1-34">و ما کنتم تستترون أن یشهد علیکم سمعکم و لا أبصارکم و لا جلودکم و لکن ظننتم أن الله لا یعلم کثیرا مما تعملون، و ذلکم ظنکم الذی ظننتم بربکم أرداکم فأصبحتم من الخاسرین</span><span class="footnote" rel="1" title="امروز است که بر دهان آن کافران مهر خموشی می‌نهیم و دستهایشان با ما سخن می‌گویند و پاهایشان به آنچه کرده‌اند گواهی دهند سوره یس، آیه ۶۵">*</span> خواهد بود با این تفاوت که آیه مورد بحث، فؤاد را هم اضافه کرده و جزو گواهان علیه آدمی معرفی نموده، چون فؤاد همان است که انسان هر چه را درک می‌کند به وسیله آن درک می‌کند و این از   <code class="page" rel="13,131"/> عجیب‌ترین مطالبی است که انسان از آیات راجع به محشر استفاده می‌کند، که خدای تعالی نفس انسانی انسان را مورد بازخواست قرار دهد و از او از آنچه که در زندگی دنیا درک نموده بپرسد، و او علیه انسان که همان خود اوست شهادت دهد. </p> <p>پس کاملا روشن شد که آیه شریفه از اقدام بر هر امری که علم به آن نداریم نهی می‌فرماید، چه اینکه اعتقاد ما جهل باشد و یا عملی باشد که نسبت به جواز آن و وجه صحتش جاهل باشد، و چه اینکه ترتیب اثر به گفته‌ای داده که علم به درستی آن گفتار نداشته باشد. </p> <p>آن وقت ذیل آیه، مطلب را چنین تعلیل نموده که چون خداوند تعالی از گوش و چشم و قلب پرسش می‌کند، در اینجا جای سؤالی باقی می‌ماند که چطور پرسش از این اعضاء را منحصر به صورتی کرده که آدمی دنبال غیر علم را بگیرد و حال آنکه از آیه شریفه‌ <span class="aya" rel="36_65" data-words="1-13">الیوم نختم علی أفواههم و تکلمنا أیدیهم و تشهد أرجلهم بما کانوا یکسبون</span><span class="footnote" rel="1" title="و شما را در زمین آرامگاه و آسایشی خواهد بود تا روز مرگ سوره بقره، آیه ۳۶">*</span> برمی‌آید که اعضاء و جوارح آدمی، همه به زبان می‌آیند. چه در آن عقاید و اعمالی که پیروی از علم شده باشد، و چه در آنها که پیروی غیر علم شده باشد. </p> <p>در پاسخ می‌گوئیم علت اعم آوردن برای تقلیل یک امری اخص ضرر ندارد، و در آیه مورد بحث می‌خواهد بفرماید گوش و چشم و فؤاد تنها در صورت پیروی غیر علم مورد بازخواست قرار می‌گیرند. </p> <p>و در مجمع البیان در معنای جمله‌ <span class="aya" rel="17_36" data-words="1-8">و لا تقف ما لیس لک به علم</span> گفته است: یعنی چیزی را که نشنیدی به دروغ نگو شنیدم، و چیزی را که ندیده‌ای مگو دیده‌ام، و چیزی را که علم نداری مگو اطلاع دارم (نقل از ابن عباس و قتاده) و بعضی گفته‌اند: یعنی دنبال سر دیگران حرفی نزن وقتی اشخاص از نزد شما می‌گذرند بدگوئیشان مکن (نقل از حسن) و بعضی گفته‌اند یعنی شهادت دروغ مده (نقل از محمد بن حنفیه). </p> <p>لیکن مطلب این است که آیه شریفه، عام است و شامل هر گفتار و یا کردار و یا تصمیمی که بدون علم باشد می‌شود، گویی اینکه خدای سبحان فرموده است هیچ حرفی مزن مگر اینکه علم داشته باشی که زدنش جائز است، و هیچ عملی انجام مده مگر آنکه علم داشته باشی که انجام آن جائز است، و هیچ عقیده‌ای را معتقد مشو مگر بعد از آنکه یقین کنی که اعتقاد به آن جایز است<span class="footnote" rel="2" title="تفسیر عیاشی، ج ۲، ص ۲۸۸، ح ۴">*</span>. </p> <p>     <code class="page" rel="13,132"/> مؤلف: لیکن این حرف اشکال دارد، زیرا عمومیتش بیش از مفاد آیه است، آیه از پیروی چیزی نهی می‌کند که بدان علم نداشته باشیم، نه اینکه پیروی از هر گفتار و کردار و اعتقاد را نهی کرده باشد مگر تنها در صورتی که علم به آن داشته باشیم، و معلوم است که دومی اعم از اولی است. </p> <p>و اما آن معانی و وجوهی که در آغاز کلام خود از ابن عباس و قتاده نقل کرد، جا داشت آن را در تفسیر <span class="aya" rel="17_36" data-words="9-14">إن السمع و البصر و الفؤاد...</span> نقل کند نه در تفسیر <span class="aya" rel="17_36" data-words="2-8">لا تقف ما لیس لک به علم</span> که معلل است، تا به پاره‌ای از مصادیق تعلیل اشاره بشود. <code class="aya" rel="17_37"/> </p><h3> <span class="title" rel="17_37 17_23 17_24 17_25 17_26 17_27 17_28 17_29 17_30 17_31 17_32 17_33 17_34 17_35 17_36 17_38 17_39">نهی از تکبر و گردن فرازی کردن</span> </h3> <p> <span class="aya" rel="17_37" data-words="1-15">و لا تمش فی الأرض مرحا إنک لن تخرق الأرض و لن تبلغ الجبال طولا</span> کلمه: <em>مرح</em> به طوری که گفته‌اند به معنای برای باطل، زیاد خوشحالی کردن  است، و شاید قید باطل برای این باشد که بفهماند خوشحالی بیرون از حد اعتدال مرح است، زیرا خوشحالی به حق آن است که از باب شکر خدا در برابر نعمتی از نعمتهای او صورت گیرد، و چنین خوشحالی هرگز از حد اعتدال تجاوز نمی‌کند، و اما اگر بحدی شدت یافت که عقل را سبک نموده و آثار سبکی عقل در افعال و گفته‌ها و نشست و برخاستنش و مخصوصا در راه رفتنش نمودار شد چنین فرحی، فرح به باطل است، و جمله‌ <span class="aya" rel="17_37" data-words="2-6">لا تمش فی الأرض مرحا</span> نهی است از اینکه انسان به خاطر تکبر خود را بیش از آنچه هست بزرگ بداند، و اگر مساله راه رفتن به مرح را مورد نهی قرار داد، برای این بود که اثر همه آن انحرافها در راه رفتن نمودارتر می‌شود، و جمله‌ <span class="aya" rel="17_37" data-words="7-15">إنک لن تخرق الأرض و لن تبلغ الجبال طولا</span> کنایه است که این ژست و قیافه‌ای که به منظور اظهار قدرت و نیرو و عظمت به خود می‌گیری وهمی بیش نیست، چون اگر دستخوش واهمه نمی‌شدی می‌دیدی که از تو بزرگتر و نیرومندتر وجود دارد که تو با چنین راه رفتنی نمی‌توانی آن را بشکافی و آن زمین است که زیر پای تو است. و از تو بلندتر هم هست و آن کوه‌های بلند است که خیلی از تو رشیدتر و بلندترند، آن وقت اعتراف می‌کردی که خیلی خوار و بی‌مقداری و انسان هیچ چیز را، ملک و عزت و سلطنت و قدرت و آقایی و مال و نه چیزهای دیگر در این نشاه به دست نمی‌آورد، و با داشتن آن به خود نمی‌بالد و تنها چیزی که به دست می‌آورد اموری هستند موهوم و خالی از حقیقت که در خارج از درک و واهمه آدمی ذره‌ای واقعیت ندارند، بلکه این خدای سبحان است که دلهای بشر را مسخر کرده که اینگونه موهومات را واقعت بپندارند، و در عمل خود بر آنها اعتماد کنند، تا کار این دنیا به سامان برسد، و اگر این اوهام نبود، و بشر اسیر آن نمی‌شد آدمی در دنیا زندگی نمی‌کرد، و نقشه پروردگار عالم به کرسی نمی‌نشست و حال آنکه او خواسته است تا غرض خود را به<code class="page" rel="13,133"/> کرسی بنشاند، و فرموده است‌ <span class="aya" rel="2_36" data-words="14-22">و لکم فی الأرض مستقر و متاع إلی حین</span><span class="footnote" rel="1" title="احتجاج، ج ۲، ص ۱۹۸، ط نجف">*</span>. </p> <p><code class="aya" rel="17_38"/> <span class="aya" rel="17_38" data-words="1-7">کل ذلک کان سیئه عند ربک مکروها</span>. </p> <p><span class="phrase">کلمه <em>ذلک</em> به طوری که گفته‌اند اشاره است به واجبات و محرماتی که قبلا گفته شد، و ضمیر در <em rel="fa_17_38_4-4" data-sentence="95:182">سیئه</em> به همین کلمه، یعنی به <em>ذلک</em> برمی‌گردد، و معنایش این است که  همه اینها که گفته شد-یعنی همه آنچه که مورد نهی واقع شد-گناهش نزد پروردگارت مکروه است، و خداوند آن را نخواسته است .</span> </p> <p>و <span class="phrase">بنا به قرائتی که <em>همزه</em> را به صدای بالا و <em>هاء</em> را <em>تاء</em> و کلمه را به صورت  <em rel="fa_17_38_4-4" data-sentence="97:115">سیئة</em> خوانده‌اند کلمه مزبور خبر <em>کان</em> خواهد بود، و معنایش چنین می‌شود: همه اینها نزد پروردگارت سیئه و مکروه است .</span> </p> <p><code class="aya" rel="17_39"/> <span class="aya" rel="17_39" data-words="1-7">ذلک مما أوحی إلیک ربک من الحکمة</span>. </p> <p>کلمه <em>ذلک</em> اشاره است به تکالیفی که قبلا ذکر فرمود، و اگر در این آیه احکام فرعی دین را حکمت نامیده، از این جهت بوده است که هر یک مشتمل بر مصالحی است که اجمالا از سابقه کلام فهمیده می‌شد. </p> <p> <span class="aya" rel="17_39" data-words="8-19">و لا تجعل مع الله إلها آخر فتلقی فی جهنم ملوما مدحورا</span>. </p> <p>خدای سبحان از آن جهت نهی از شرک را تکرار نمود-چون قبلا هم از آن نهی کرده بود-که خواست عظمت امر توحید را برساند، علاوه بر این نهی دومی به منزله پیوندی است که آخر کلام را به اول آن وصل می‌کند، و معنای آیه روشن و واضح است. </p> <h3>بحث روایتی</h3> <p> در احتجاج از یزید بن عمیر بن معاویه شامی از حضرت رضا (ع) نقل کرده که در ضمن حدیثی که در آن مساله جبر و تفویض و امر بین امرین را ذکر فرموده گفته است:  عرض کردم آیا خدای تعالی‌ در کار بندگان اراده و مشیتی دارد ؟ فرمود: اما در اطاعتها اراده و مشیت خدا همان امری است که خدا در باره آنها فرموده و خشنودی است که نسبت به انجام آنها دارد و کمک و توفیقی است که به فاعل آنها ارزانی می‌دارد، و اما در معصیت‌ها اراده و مشیتش همان نهیی است که از آنها کرده و سخطی است که نسبت به مرتکبین آنها   <code class="page" rel="13,134"/> دارد، و سنگینی بار ایشان است<span class="footnote" rel="1" title="مجمع البیان، ج ۶، ص ۴۱۰">*</span>. </p> <h3> <span class="title" rel="17_23">روایاتی در ذیل جمله: <span class="aya" rel="17_23" data-words="8-10">و بالوالدین إحسانا</span> در باره نیکی کردن به پدر و مادر</span> </h3> <p> و در تفسیر عیاشی از ابی ولاد الحناط روایت کرده که گفت: از امام صادق معنای آیه‌ <span class="aya" rel="17_23" data-words="8-10">و بالوالدین إحسانا</span> را پرسیدم، فرمود: یعنی با پدر و مادر نیکو معاشرت کنی و وادارشان مکنی که مجبور شوند در حوائجشان از تو چیزی بخواهند (بلکه قبلا برایشان فراهم کنی) هر چند که خود بی نیاز از آن باشند مگر نشنیدی که خدای تعالی فرموده: <span class="aya" rel="3_92" data-words="1-7">لن تنالوا البر حتی تنفقوا مما تحبون</span> به خیر و احسان نمی‌رسید مگر زمانی که از آنچه که دوست می‌دارید انفاق کنید آن گاه امام (ع) فرمود: اما اینکه فرمود: <span class="aya" rel="17_23" data-words="11-21">إما یبلغن عندک الکبر أحدهما أو کلاهما فلا تقل لهما أف</span> معنایش این است که اگر خسته‌ات کردند به ایشان اف نگویی و اگر تو را زدند <span class="aya" rel="17_23" data-words="22-24">و لا تنهرهما</span> ایشان را نرنجانی‌ <span class="aya" rel="17_23" data-words="25-29">و قل لهما قولا کریما</span> یعنی در عوض بگویی خدا شما را بیامرزد، این است قول کریم تو، <span class="aya" rel="17_24" data-words="1-7">و اخفض لهما جناح الذل من الرحمة</span> یعنی دیدگان خود از نگاه پر مکنی مگر به نگاه از رحمت و رقت، و صدای خود بلندتر از صدای ایشان و دست خود ما فوق دست ایشان بلند مکنی و در راه از ایشان جلو نیفتی<span class="footnote" rel="2" title="تفسیر عیاشی، ج ۲، ص ۲۸۹، ح ۶۰، با اختلاف در سند">*</span>. </p> <p>مؤلف: این روایت را کلینی نیز در کافی به سند خود از ابی ولاد الحناط از آن جناب نقل کرده است<span class="footnote" rel="3" title="تفسیر عیاشی، ج ۲، ص ۲۸۹، ح ۶۳">*</span>. </p> <p>و در کافی به سند خود از حدید بن حکیم از امام صادق (ع) روایت کرده که فرمود: کمترین عقوق والدین <em>اف گفتن</em> است، و اگر خدای تعالی از این کمتر را سراغ داشت از آن نیز نهی می‌کرد<span class="footnote" rel="4" title="اصول کافی، ج ۲ ص ۳۴۸، ح ۱">*</span>. </p> <p>مؤلف: همچنین این روایت را به سند دیگر از امام صادق (ع) نقل کرده و نیز همین معنا را به سند خود از ابی البلاد از آن حضرت روایت کرده است<span class="footnote" rel="5" title="اصول کافی، ج ۲، ص ۳۴۹، ح ۷-۹">*</span>، و عیاشی هم همان را در تفسیر خود از حریز از آن جناب نقل نموده، و طبرسی در مجمع البیان از حضرت رضا (ع) و آن حضرت از پدرش و پدرش از آن جناب امام صادق (ع) نقل کرده است<span class="footnote" rel="6" title="مجمع البیان، ج ۶، ص ۴۰۹">*</span>، و روایات در نیکی به پدر و مادر و حرمت عقوق چه در زندگی ایشان             <code class="page" rel="13,135"/> و چه بعد از مرگشان چه از طرق عامه از رسول خدا (ص) و از طرق خاصه از آن حضرت، و از امامان اهل بیت (ع) بیش از آن است که بتوان شمرد. </p> <h3> <span class="title" rel="17_25 17_26"><span class="phrase">چند روایت در معنای <em rel="fa_17_25_11-11" data-sentence="19:0">اوابین</em></span> </span> </h3> <p> و در مجمع از ابی عبد اللَّه (ع) در باره معنای <em>اواب</em> روایت کرده که فرمود: اواب به معنای کسی است که بسیار توبه می‌کند، و متعبدی است که همواره از گناه به سوی خدا باز می‌گردد<span class="footnote" rel="1" title="تفسیر عیاشی، ج ۲، ص ۲۸۸، ح ۵۵">*</span>. </p> <p>و در تفسیر عیاشی از ابی بصیر از امام صادق (ع) آورده که فرمود: ای ابا محمد بر شما باد به ورع و اجتهاد و ادای امانت و راستگویی و حسن معاشرت با هر کس که با شما همنشین است و طول دادن سجده، که اینها از سنت‌ها و روش توابین اوابین است، آن گاه ابو بصیر اضافه کرد که اوابین همان توابین‌اند<span class="footnote" rel="2" title="تفسیر عیاشی، ج ۲، ص ۲۹۰، ح ۶۶">*</span>. </p> <p>مؤلف: و نیز از ابو بصیر از آن حضرت روایت شده که در تفسیر آیه فرموده: توابین- عبادت‌پیشگانند<span class="footnote" rel="3" title="الدر المنثور، ج ۴، ص ۱۸۱">*</span>. </p> <p>و در الدر المنثور است که ابن ابی شیبه و حناد از علی بن ابی طالب (ع) روایت کرده که گفت: وقتی که سایه میل کرد و ارواح به استراحت پرداختند (یعنی هنگام عصر) حوائج خود به درگاه خدای تعالی ببرید که آن ساعت، ساعت اوابین است، آن گاه خواند <span class="aya" rel="17_25" data-words="9-12">فإنه کان للأوابین غفورا</span><span class="footnote" rel="4" title="فروع کافی، ج ۴، ص ۵۵، ح ۷">*</span>. </p> <p>و نیز در همان کتاب آمده که ابن حریز از علی بن الحسین (رضی اللَّه عنه) روایت کرده که به مردی از اهل شام فرمود: آیا قرآن خوانده‌ای؟ عرض کرد: بلی، فرمود: آیا در باره بنی اسرائیل نخوانده‌ای که فرمود <span class="aya" rel="17_26" data-words="1-5">و آت ذا القربی حقه</span>؟ مرد گفت: مگر شما از آنهائید که خدا امر کرده حقشان داده شود؟ فرمود: آری<span class="footnote" rel="5" title="تفسیر عیاشی، ج ۲، ص ۲۸۹، ح ۵۹">*</span>. </p> <p>مؤلف: این روایت را تفسیر برهان از صدوق و او به سند خود از امام (ع) و ثعلبی در تفسیر خود از سدی از ابن دیلمی از آن جناب آورده‌اند<span class="footnote" rel="6" title="تفسیر برهان، ج ۲، ص ۴۱۵، ح ۳ و ۴">*</span>. </p> <p>و در تفسیر عیاشی از عبد الرحمن بن حجاج نقل کرده که گفت: من از امام صادق  (ع) در باره این آیه پرسیدم که می‌فرماید: <span class="aya" rel="17_26" data-words="11-14">و لا تبذر تبذیرا</span> در جوابم فرمود: هر کس هر خرجی در غیر اطاعت خدا کند مبذر است، و هر خرجی که در راه خدا کند در آن         <code class="page" rel="13,136"/> خرج اقتصاد و میانه روی را رعایت کرده است<span class="footnote" rel="1" title="فروع کافی، ج ۵، ص ۶۷، ح ۱">*</span>. </p> <p>و <span class="phrase">در همان کتاب از ابی بصیر از آن جناب روایت کرده که در تفسیر این جمله فرموده است: <em rel="fa_17_26_14-14" data-sentence="80:203">تبذیر</em> آن است که انسان هر چه دارد بدهد آن وقت خودش دست روی دست بگذارد و محتاج گردد، پرسیدم این تبذیر تبذیر در حلال نیست؟ فرمود: چرا<span class="footnote" rel="2" title="تفسیر عیاشی، ج ۲، ص ۲۹۳، ح ۷۷">*</span>.</span> </p> <p>و <span class="phrase">در تفسیر قمی می‌گوید: امام صادق (ع) فرمود: <em rel="fa_17_29_15-15" data-sentence="43:101">محسورا</em> به معنای برهنه و عریان است<span class="footnote" rel="3" title="اصول کافی، ج ۲، ص ۳۳، ح ۱">*</span>.</span> </p> <h3> <span class="title" rel="17_29">روایاتی در باره اجتناب از افراط و تفریط در انفاق در ذیل آیه: <span class="aya" rel="17_29" data-words="1-7">و لا تجعل یدک مغلولة إلی عنقک...</span> </span> </h3> <p> و در کافی به سند خود از عجلان روایت می‌کند که گفت وقتی در حضور حضرت صادق (ع) بودم، سائلی آمد حضرت برخاست و از ظرفی که خرما داخل آن بود دو مشتش را پر کرد و به سائل داد، چیزی نگذشت که سائل دیگری آمد، دو مشتی هم به او داد، آن گاه سومی آمد به او ندا داد و فرمود: اللَّه رازقنا و ایاکم-خدا روزی ده ما و شما است . </p> <p><span class="phrase">آن گاه فرمود: رسول خدا چنین بود که احدی از او چیزی از مال دنیا نمی‌خواست مگر آنکه به او می‌داد، زنی فرزند خود را نزد آن جناب فرستاد و به او سپرد اگر رسول خدا (ص) گفت چیزی ندارم بگو پیراهنت را بده که ما در خانه چیزی نداریم، حضرت پیراهنش را در آورد و به سویش انداخت، و در نسخه دیگری آمده، به او داد، و خدا آن حضرت را این چنین تادیب کرد که‌ <span class="aya" rel="17_29" data-words="2-15">لا تجعل یدک مغلولة إلی عنقک و لا تبسطها کل البسط فتقعد ملوما محسورا</span> آن گاه حضرت فرمود: <em rel="fa_17_29_15-15" data-sentence="480:98">احسار</em> به معنای فقر و نداری است<span class="footnote" rel="4" title="الدر المنثور، ج ۴، ص ۱۷۹">*</span>.</span> </p> <p>مؤلف: این روایت را عیاشی هم در تفسیر خود از عجلان از آن جناب نقل کرده<span class="footnote" rel="5" title="تفسیر قمی، ج ۲، ص ۱۹">*</span> و داستان رسول خدا (ص) را قمی هم در تفسیر خود<span class="footnote" rel="6" title="تفسیر قمی، ج ۲، ص ۱۸">*</span> و همچنین در المنثور<span class="footnote" rel="7" title="الدر المنثور، ج ۴، ص ۱۷۸">*</span> از ابن ابی حاتم از منهال بن عمرو و از ابن جریر طبری از ابن مسعود آورده‌اند. </p> <p>و در کافی به سند خود از مسعدة بن صدقه از ابی عبد اللَّه (ع) روایت کرده که فرمود: خداوند در این آیه رسول خدا را تعلیم می‌دهد که چطور باید انفاق کند، و داستانش               <code class="page" rel="13,137"/> این است که چند وقیه پول طلا نزدش مانده بود دلش نمی‌خواست شب آنها را نزد خود نگهدارد لذا همه را صدقه داد، و چون صبح شد چیزی در دست نداشت، و اتفاقا سائلی مراجعه نموده و چیزی خواست، و وقتی فهمید چیزی ندارد آن جناب را ملامت کرده و حضرت غمناک شد، زیرا از یک سو چیزی در دست نداشت و از سوی دیگر چون دلسوز و رقیق القلب بود، از وضع مرد متاثر شد، لذا خدای تعالی وی را به وسیله این آیه مؤدب نمود که: <span class="aya" rel="17_29" data-words="2-5">لا تجعل یدک مغلولة...</span> خاطر نشانش کرد که چه بسا مردم از تو درخواستی کنند که اگر عذر بیاوری عذرت را نپذیرند، پس هیچوقت نباید همه آنچه را که در دست داری به یک نفر بدهی و دست خالی بمانی<span class="footnote" rel="1" title="فروع کافی، ج ۷، ص ۳۷۰، ح ۷">*</span>. </p> <p>و در تفسیر عیاشی از ابن سنان از امام صادق (ع) روایت کرده که در تفسیر: <span class="aya" rel="17_29" data-words="1-7">و لا تجعل یدک مغلولة إلی عنقک</span> دستها را در هم قفل کرد و فرمود یعنی اینطور (و دست خود به گردن حلقه کرد) و در ذیل جمله‌ <span class="aya" rel="17_29" data-words="8-12">و لا تبسطها کل البسط</span> کف دست خود را باز نموده و فرمود یعنی اینچنین<span class="footnote" rel="2" title="تهذیب، ج ۱، ص ۱۱۶، ح ۳۶">*</span>. </p> <p>و <span class="phrase">در تفسیر عیاشی از ابن سنان از امام صادق (ع) روایت کرده که در ضمن حدیثی می‌گوید: خدمت آن حضرت عرض کردم: <em rel="fa_17_31_6-6" data-sentence="103:109">املاق</em> چیست؟ فرمود: املاق به معنای افلاس است<span class="footnote" rel="3" title="کافی، ج ۶، ص ۴۳۲، ح ۱۰">*</span>.</span> </p> <p>و در الدر المنثور است که ابن ابی حاتم از قتاده و او از حسن روایت کرده که در ذیل آیه‌ <span class="aya" rel="17_32" data-words="1-7">و لا تقربوا الزنی إنه کان فاحشة</span> گفته است: رسول خدا (ص) بارها می‌فرمود: بنده خدا در حینی که زنا می‌کند ایمان به خدا ندارد، و در حینی که بهتان می‌زند ایمان به خدا ندارد، و در حینی که دزدی می‌کند ایمان به خدا ندارد، و در حینی که شراب می‌خورد ایمان به خدا ندارد، و در حینی که خیانت می‌کند ایمان به خدا ندارد  پرسیدند: یا رسول اللَّه به خدا سوگند ما خیال می‌کردیم این کارها با ایمان سازگار هست، رسول خدا (ص) فرمود اگر یکی از این کارها از آدمی سر بزند ایمان از قلبش بیرون می‌رود، و اگر توبه کند توبه‌اش قبول می‌شود<span class="footnote" rel="4" title="تفسیر عیاشی، ج ۲، ص ۲۹۲، ح ۷۵">*</span>. </p> <p>مؤلف: این حدیث به طرق دیگری از عایشه و ابی هریرة نیز روایت شده، و از طرق         <code class="page" rel="13,138"/> اهل بیت (ع) هم چنین مضمونی رسیده که روح ایمان در حین معصیت از آدمی جدا می‌شود. </p> <h3> <span class="title" rel="17_33">چند روایت در ذیل آیه: <span class="aya" rel="17_33" data-words="10-17">و من قتل مظلوما فقد جعلنا لولیه سلطانا...</span> </span> </h3> <p> و در کافی به سند خود از اسحاق بن عمار روایت کرده که گفت: به حضرت ابی الحسن (ع) عرض کردم خدای عز و جل می‌فرماید: <span class="aya" rel="17_33" data-words="10-24">و من قتل مظلوما فقد جعلنا لولیه سلطانا فلا یسرف فی القتل إنه کان منصورا</span> مقصود از این اسراف چیست که خدا از آن نهی می‌کند؟ فرمود: مقصود این است که‌ به جای قاتل شخص بی‌گناهی را بکشی و یا قاتل را مثله کنی، عرض کردم، پس معنای جمله: <span class="aya" rel="17_33" data-words="22-24">إنه کان منصورا</span> چیست؟ فرمود: چه نصرتی بالاتر از این که قاتل را دست بسته در اختیار اولیای مقتول بگذارند تا اگر خواستند به قتل برسانند البته این در صورتی است که پیامد و تالی فاسدی در بین نباشد، و اثر سوء دینی و یا دنیایی به بار نیاورد<span class="footnote" rel="1" title="تفسیر قمی، ج ۲، ص ۱۹">*</span>. </p> <p>و در تفسیر عیاشی از ابی العباس روایت کرده که گفت: از امام صادق (ع) پیرامون دو نفر که شخصی را به شرکت کشته بودند سؤال کردم فرمود: صاحب خون یعنی اولیای مقتول می‌توانند یکی از آن دو نفر را بکشند، و هر یک را کشتند نصف دیه او را آن دیگری به ورثه‌اش می‌دهد و همچنین اگر مردی زنی را کشت اگر اولیای مقتول قبول کردند که خونبها بگیرند هیچ و اگر جز کشتن قاتل را رضا ندادند می‌توانند قاتل را بکشند و نصف دیه‌اش را هم به ورثه‌اش بپردازند، این است معنای کلام خدای تعالی که می‌فرماید: <span class="aya" rel="17_33" data-words="14-21">فقد جعلنا لولیه سلطانا فلا یسرف فی القتل</span><span class="footnote" rel="2" title="روح المعانی، ج ۱۵، ص ۷۲">*</span>. </p> <p>مؤلف: و در معنای این دو روایت روایات دیگری نیز هست، مثلا الدر المنثور از بیهقی نقل کرده که او در سنن خود از زید بن اسلم روایت کرده که گفت: مردم را در جاهلیت رسم چنین بود که اگر مردی از یک فامیلی کسی را می‌کشت از آن قوم و قبیله راضی نمی‌شدند، مگر بعد از آنکه یکی از بزرگان و رؤسای ایشان را بکشند، البته این در صورتی بود که قاتل خودش از رؤساء نباشد، خدای تعالی در این آیه ایشان را اندرز نموده و می‌فرماید <span class="aya" rel="17_33" data-words="1-3">و لا تقتلوا</span> -تا آنجا که می‌فرماید- <span class="aya" rel="17_33" data-words="18-21">فلا یسرف فی القتل</span><span class="footnote" rel="3" title="روح المعانی، ج ۱۵، ص ۷۲">*</span>. </p> <p>و <span class="phrase">در تفسیر قمی در ذیل آیه شریفه‌ <span class="aya" rel="17_35" data-words="6-9">و زنوا بالقسطاس المستقیم</span> گفته: که در روایت ابی الجارود نقل شده که امام ابی جعفر (ع) در معنای قسطاس مستقیم       <code class="page" rel="13,139"/> فرموده که: <em rel="fa_17_35_8-9" data-sentence="248:124">قسطاس مستقیم</em> آن میزانی را گویند که زبانه (شاهین) داشته باشد<span class="footnote" rel="1" title="تفسیر عیاشی، ج ۲، ص ۲۹۲ ح ۷۶">*</span>.</span> </p> <p>مؤلف: مقصود از ذکر زبانه این است که استقامت را برساند که معمولا ترازوهای دو کفه‌ای این حال را دارند. </p> <h3> <span class="title" rel="17_36">روایاتی در باره پیروی نکردن از غیر علم و تقسیم شدن ایمان، بر اعضاء و جوارح‌ <span class="aya" rel="17_36" data-words="9-12">إن السمع و البصر...</span> </span> </h3> <p> و در تفسیر عیاشی از ابی عمر و زبیری از امام صادق (ع) نقل کرده که فرمود: خدای تبارک و تعالی ایمان را بر همه اعضاء و جوارح آدمی واجب کرده و بر همه تقسیم نموده است، پس هیچ عضوی نیست مگر آنکه موظف است به ایمانی مخصوص به خود، غیر از آن ایمانی که عضو دیگر موظف بر آن است، یک عضو آدمی دو چشم او است که با آن می‌بیند و یکی دو پای او است که با آن راه می‌رود. </p> <p>بر چشم واجب کرده که به آنچه حرام است ننگرد، و آنچه را که خدا نهی کرده و حلال نیست نبیند این عمل ایمان چشم است، و فرموده: <span class="aya" rel="17_36" data-words="2-19">لا تقف ما لیس لک به علم إن السمع و البصر و الفؤاد کل أولئک کان عنه مسؤلا</span> این وظیفه چشم و ایمان او است... </p> <p>و همچنین بر دو پای آدمی واجب کرده که به سوی معاصی الهی نرود، و به سوی آنچه که خدا واجب کرده حرکت کند، و فرموده‌ <span class="aya" rel="17_37" data-words="2-15">لا تمش فی الأرض مرحا إنک لن تخرق الأرض و لن تبلغ الجبال طولا</span> و نیز فرموده‌ <span class="aya" rel="31_19" data-words="1-13">و اقصد فی مشیک و اغضض من صوتک إن أنکر الأصوات لصوت الحمیر</span><span class="footnote" rel="2" title="مجمع البیان، ج ۶، ص ۴۱۵">*</span>. </p> <p>مؤلف: این روایت را کافی هم به سند خود از ابی عمر و زبیری از آن جناب در ضمن حدیث مفصلی نقل کرده<span class="footnote" rel="3" title="مجمع البیان، ج ۶، ص ۴۱۵">*</span>. </p> <p>و در همان کتاب از ابی جعفر روایت کرده که گفت: نزد امام صادق (ع) بودم که مردی خدمت آن حضرت عرض کرد: پدر و مادرم فدای تو باد، من کنیفی دارم و وارد آن کنیف (مستراح) می‌شوم تا رفع حاجت کنم، در همسایگی ما اشخاصی هستند که کنیزان آوازه‌خوان دارند، آواز می‌خوانند و موسیقی می‌نوازند، و چه بسا می‌شود من نشستن در آنجا را طول می‌دهم تا صدای آنها را بشنوم، این عمل چطور است؟ فرمود: اینکار را مکن عرض کرد به خدا قسم من هرگز به سراغ آنها نرفته‌ام و نمی‌روم، بلکه صدایی است که از ایشان می‌شنوم، فرمود: مگر کلام خدای را نشنیدی که می‌فرماید: <span class="aya" rel="17_36" data-words="9-19">إن السمع و البصر و الفؤاد کل أولئک کان عنه مسؤلا</span>؟. </p> <p>       <code class="page" rel="13,140"/> عرض کرد: نه به خدا سوگند، مثل اینکه تا کنون این آیه را از کتاب خدا نشنیده بودم نه از عجم و نه از عرب، دیگر چنین عملی را تکرار نمی‌کنم ان شاء اللَّه، و نسبت به گذشته هم استغفار می‌کنم. </p> <p>فرمود: برخیز و غسل کن و آنچه می‌توانی نماز بخوان، چون تا کنون در کار بزرگی مشغول بوده‌ای و چقدر حال بدی داشتی اگر بر این حال می‌مردی، شکر می‌کنم خدا را که متوجه شدی و از او درخواست می‌کنم که از هر بدی که از تو دیده صرفنظر کند. آری خدای تعالی کراهت ندارد مگر از هر کار زشت تو، کارهای زشت را بگذار برای اهلش، چون هر چیزی در عالم اهلی دارد<span class="footnote" rel="1" title="روح المعانی، ج ۱۵، ص ۷۲">*</span>. </p> <p>مؤلف: این روایت را شیخ طوسی رضوان اللَّه علیه در کتاب تهذیب<span class="footnote" rel="2" title="تفسیر عیاشی، ج ۲، ص ۲۸۶، ح ۴۴ و ۴۲">*</span> از آن جناب و کلینی در کافی از مسعدة بن زیاد از آن جناب نقل کرده‌اند<span class="footnote" rel="3" title="تفسیر عیاشی، ج ۲، ص ۲۸۶، ح ۴۴ و ۴۲">*</span>. </p> <p>و نیز در همان کتاب از حسین بن هارون از امام صادق (ع) روایت کرده که در ذیل جمله‌ <span class="aya" rel="17_36" data-words="9-14">إن السمع و البصر و الفؤاد...</span> فرمود: خدای تعالی از گوش می‌پرسد که چه شنیدی و از چشم سؤال می‌کند که به چه چیز نگریستی و از قلب پرسش می‌کند که بر چه چیزهایی معتقد شدی<span class="footnote" rel="4" title="الدر المنثور، ج ۴، ص ۱۷۶">*</span>. </p> <p>و در تفسیر قمی در ذیل آیه‌ <span class="aya" rel="17_36" data-words="1-8">و لا تقف ما لیس لک به علم...</span> گفته است: معصوم  (ع) فرموده احدی را از آنچه که به آن علم نداری پیروی مکن، که رسول خدا (ص) فرمود: هر کس به مردی مؤمن و یا زنی مؤمنه تهمت بزند خداوند او را در طینت خبال نگه می‌دارد تا از عهده آنچه گفته برآید<span class="footnote" rel="5" title="الدر المنثور، ج ۴، ص ۱۷۶">*</span>. </p> <p>مؤلف: طینت خبال در روایت ابن ابی یعفور از امام صادق (ع) به نقل از کافی، به چرکی تفسیر شده که از عورت زنان بدکار بیرون می‌آید، و از طرق اهل سنت از ابو ذر و انس از رسول خدا (ص) معنایی نظیر آن روایت شده است. </p> <p>و روایات-بطوری که ملاحظه می‌کنید-بعضیها مفسر مورد آیه به خصوص است، و بعضی دیگرش مفسر عموم تعلیل آیه است، هم چنان که در بیان گذشته هم اشاره شده. </p> 
