<h3 class="ayas">سوره فاطر آیه‌های ۲۷ تا ۳۸</h3><code class="section" rel="35_27-38"/><h3>ترجمه آیات</h3> <p> <span class="trans" rel="35_27">آیا ندیدی که خدا از آسمان، آبی فرستاد پس با آن میوه‌هایی از زمین بیرون کردیم که رنگهای مختلف دارد، و نیز از کوه‌ها راههای سفید و سرخ با رنگهای مختلف و سیاهی‌های غلیظ پدید آوردیم.  «۲۷» </span><span class="trans" rel="35_28">و همچنین آدمیان و جانوران و چارپایان را به رنگهای مختلف (پدید کردیم) از جمله بندگان خدا تنها دانایان از او بیم دارند و خدا نیرومند و آمرزنده است.  «۲۸» </span><span class="trans" rel="35_29">کسانی که کتاب خدا را می‌خوانند و نماز به پا می‌دارند و از آنچه روزیشان داده‌ایم نهان و عیان انفاق می‌کنند به تجارتی که نابودی ندارد امیدوارند.  «۲۹» </span><span class="trans" rel="35_30">خدا پاداش ایشان را تمام دهد و از کرم خویش افزونشان کند که آمرزنده و شکور است.  «۳۰» </span><span class="trans" rel="35_31">آنچه از این قرآن به تو وحی کردیم حق است و مصدق کتابهای پیش است، که خدا به کار بندگانش آگاه و بینا است.  «۳۱» </span><span class="trans" rel="35_32">آن گاه این کتاب را به آن کسانی که از بندگان خود که انتخابشان کرده‌ایم به میراث دادیم، پس بعضی از ایشان ستمگر خویشند و بعضی معتدلند، و بعضی از ایشان به اذن خدا به سوی نعمت‌ها می‌شتابند و کرم بزرگ این است.  «۳۲» </span><span class="trans" rel="35_33">بهشت‌های جاوید که وارد آن شوند و در آنجا با دستبندهایی از طلا و مروارید زیور کنند و لباسشان در آنجا حریر است.  «۳۳» </span><span class="trans" rel="35_34">و گویند ستایش خدایی را که غم و اندوه را از ما ببرد که پروردگارمان آمرزنده و شکور است.  «۳۴» </span><span class="trans" rel="35_35">همان خدایی که از کرم خویش ما را به این سرای دائم درآورد که در اینجا رنج و ملالی به ما نرسد.  «۳۵» </span><span class="trans" rel="35_36">و کسانی که کافرند برای آنان آتش جهنم است نه مرگشان دهند تا بمیرند و نه عذاب جهنم را از آنها سبک کنند همه کفرپیشگان را چنین سزا دهیم.  «۳۶» </span><span class="trans" rel="35_37">و آنها در جهنم فریاد زنند پروردگارا بیرونمان کن تا کار شایسته‌ای جز آنچه می‌کرده‌ایم بکنیم  (خطاب شود) مگر آن قدر عمرتان ندادیم که هر که پند گرفتنی بود در طی آن پند گیرد و بیم‌رسان نیز برایتان آمد (اینک عذاب را) بچشید که ستمگران یاری ندارند.  «۳۷» </span><span class="trans" rel="35_38">خدا دانای نهفته آسمانها و زمین است و همانا او دانای به مکنونات و اسرار سینه‌هاست «۳۸» </span></p>                     <h3>بیان آیات</h3> <p> در این آیات دوباره به مساله توحید برگشته، آیت‌هایی دیگر که دلالت بر توحید می‌کند برمی‌شمارد، و در ضمن به داستان کتاب منتقل شده، در باره حقانیت آن، و اینکه از ناحیه خدا نازل شده، سخن گفته است، و چون در فصل قبلی رشته کلام به مساله نبوت و کتاب کشیده شده بود، و فرموده بود: <span class="aya" rel="35_24" data-words="1-6">إنا أرسلناک بالحق بشیرا و نذیرا</span> و نیز در باره کتاب فرموده بود: <span class="aya" rel="35_25" data-words="9-16">جاءتهم رسلهم بالبینات و بالزبر و بالکتاب المنیر</span> جا داشت که متعرض آثار و خصوصیات کتاب بشود، و لذا فرمود: </p><h3> <span class="title" rel="35_27 35_28 35_29 35_30 35_31 35_32 35_33 35_34 35_35 35_36 35_37 35_38">توضیح دلالت اختلاف الوان ثمرات و... بر توحید</span> </h3> <p> <span class="aya" rel="35_27" data-words="1-14">أ لم تر أن الله أنزل من السماء ماء فأخرجنا به ثمرات مختلفا ألوانها...</span> این آیه حجت دیگری است بر مساله توحید، به این بیان که خدای سبحان آب را بوسیله بارانها از آسمان نازل می‌کند و این خود قوی‌ترین عامل برای روییدن نباتات و میوه‌هاست، و اگر بیرون آمدن میوه‌ها از مقتضای همین آمدن باران بود، باید همه میوه‌ها به یک رنگ باشند، چون آب باران یکی است، و حال اینکه می‌بینیم الوان مختلفی دارند، پس همین اختلاف الوان دلالت می‌کند بر اینکه تدبیر الهی دست اندر کار این رنگ‌آمیزی است. </p> <p>و اما اینکه گفته‌اند: این رنگ‌آمیزیها منوط به اختلاف عواملی است که در آنها مؤثر است، و از آن جمله اختلاف عناصر موجود در آنهاست، که از نظر نوع و مقدار و ترکیب مختلف هستند حرف صحیحی نیست، برای اینکه ما سؤال خود را از این که این رنگهای مختلف از کجا آمد، برداشته، و به اینجا منتقل می‌کنیم که این اختلاف عوامل از کجا آمد، با اینکه تمامی این عوامل منتهی می‌شود به‌عامل ماده، که در همه هست. پس اختلاف عناصری که موجودات از آنها ترکیب می‌شوند، خود دلیل بر این است که عامل دیگری ما ورای ماده هست که ماده را به سوی صورت‌های گوناگون سوق می‌دهد. </p> <p>و ظاهرا مراد از اختلاف الوان میوه‌ها، اختلاف خود الوان است، ولی لازمه‌اش اختلافهای دیگری از جهت طعم و بو و خاصیت نیز می‌باشد. </p> <p>بعضی<span class="footnote" rel="1" title="تفسیر روح المعانی، ج ۲۲، ص ۱۸۹">*</span> از مفسرین گفته‌اند: اصلا منظور از اختلاف الوان، اختلاف انواع موجودات است، چون بسیار می‌شود که کلمه <em>الوان</em> بر انواع فواکه و انواع طعامها اطلاق می‌شود، مثلا   <code class="page" rel="17,58"/> می‌گویند: فلانی در میهمانی‌اش الوانی از طعام و میوه حاضر کرده بود. پس در حقیقت تعبیر به <em>الوان</em> تعبیری است کنایه‌ای. ولی جمله‌ <span class="aya" rel="35_27" data-words="15-21">و من الجبال جدد بیض و حمر</span> تا اندازه‌ای وجه اول را تایید می‌کند که مراد خود رنگها باشد نه طعم و خاصیت، چون در کوه‌ها اختلاف انواع نیست تنها اختلاف الوان است. </p> <p>و در جمله‌ <span class="aya" rel="35_27" data-words="10-11">فأخرجنا به...</span> التفاتی از غیبت (خدا از آسمان آبی فرو فرستاد)، به تکلم (پس به وسیله آن میوه‌هایی بیرون کردیم)، به کار رفته. و بعضی<span class="footnote" rel="1" title="تفسیر روح المعانی، ج ۲۲، ص ۱۹۲">*</span> از مفسرین در وجه آن گفته‌اند: این التفات بدان جهت بوده که کمال اعتنای به این عمل را برساند، چون از نظر صنع بسیار بدیع و حیرت‌انگیز است، و از کمال قدرت و حکمت صانعش خبر می‌دهد . </p> <p>نظیر این وجه در جمله قبلی هم که می‌فرمود: <span class="aya" rel="35_24" data-words="1-6">إنا أرسلناک بالحق بشیرا و نذیرا</span> می‌آید. و اما التفاتی که در آیه قبل از آن می‌فرمود: <span class="aya" rel="35_26" data-words="1-7">ثم أخذت الذین کفروا فکیف کان نکیر</span> بعید نیست وجهش این باشد که خواسته باشد با این التفات بفهماند امر کفار به دست خود من است، و بین من و ایشان احدی نمی‌تواند حائل شود. پس کسی نمی‌تواند شفاعت و یا یاری آنان کند، و در نتیجه از عذاب من نجات یابند. </p> <p> <span class="aya" rel="35_27" data-words="15-26">و من الجبال جدد بیض و حمر مختلف ألوانها و غرابیب سود</span> <span class="phrase">-کلمه <em rel="fa_35_27_17-17" data-sentence="6:75">جدد</em> -به ضمه جیم و فتحه دال-جمع جده-به ضمه جیم-است، که به معنای جاده و راه است.</span> و <span class="phrase">دو کلمه <em rel="fa_35_27_18-18" data-sentence="8:74">بیض</em> و <em rel="fa_35_27_20-20" data-sentence="65:59">حمر</em> جمع <em rel="fa_35_27_18-18" data-sentence="125:41">ابیض</em> و <em rel="fa_35_27_20-20" data-sentence="185:25">احمر</em> به معنای سفید و سرخ است.</span> و <span class="phrase">ظاهرا کلمه <em>مختلف</em> صفت جدد، و کلمه <em rel="fa_35_27_13-13" data-sentence="42:213">الوانها</em> فاعل <em>مختلف</em> است، چون-به قول بعضی<span class="footnote" rel="2" title="هر کس حسنه‌ای بیاورد ده برابر آن اجر دارد سوره انعام، آیه ۱۶۰">*</span> -اگر جمله مبتدا و خبر بود، می‌فرمود: <em rel="fa_35_27_12-13" data-sentence="290:2">مختلفة الوانها</em> .</span> و <span class="phrase">کلمه <em rel="fa_35_27_24-24" data-sentence="5:95">غرابیب</em> جمع <em>غریب</em> به معنای سیاهی شدید است، و غراب (کلاغ سیاه) را هم به همین جهت غراب می‌گویند.</span> و <span class="phrase">کلمه <em rel="fa_35_27_25-25" data-sentence="5:35">سود</em> بدل و یا عطف بیان است برای غرابیب.</span> </p> <p>و معنای آیه این است که: آیا نمی‌بینی که در بعضی از کوه‌ها راههایی سفید و سرخ و سیاه، و با رنگهای مختلف هست؟ و مراد از این راهها، یا راههایی است که در کوه‌ها قرار دارد و دارای الوانی مختلف است، و یا مراد خود کوه‌ها است، که به صورت خطوطی کشیده شده در روی کره زمین قرار دارد، بعضی از این سلسله جبال به رنگ سفیدند، بعضی سرخ، بعضی سیاه، و بعضی دیگر چند رنگ هستند. </p> <p>   <code class="page" rel="17,59"/><code class="aya" rel="35_28"/> <span class="aya" rel="35_28" data-words="1-10">و من الناس و الدواب و الأنعام مختلف ألوانه کذلک</span> یعنی بعضی از انسانها و حیوانات نیز مثل کوه‌ها و میوه‌ها دارای رنگهای مختلف هستند، بعضی سفید، بعضی سرخ، بعضی سیاهند. و <span class="phrase">کلمه <em rel="fa_35_28_5-5" data-sentence="5:49">دواب</em> به معنای هر جنبده‌ای است که در زمین حرکت می‌کند.</span> و <span class="phrase">کلمه <em rel="fa_35_28_7-7" data-sentence="5:33">انعام</em> به معنای شتر و گوسفند و گاو است.</span> </p> <p>بعضی<span class="footnote" rel="1" title="مثل کسانی که اموال خود رای در راه خدا انفاق می‌کنند، مثل دانه گندمی است که هفت سنبل می‌رویاند، و در هر سنبلی صد دانه باشد، و خدا برای هر کس که بخواهد مضاعف هم می‌کند">*</span> از مفسرین گفته‌اند: <em>کلمه</em> کذلک خبری است برای مبتدای محذوف، و تقدیر آن الامر کذلک-امر چنین است می‌باشد، و این جمله تقریری است اجمالی برای بیان تفصیلی قبل، که اختلاف الوان ثمرات و کوه‌ها و انسانها و جنبندگان چهارپایان را بیان می‌کرد . </p> <p><span class="phrase">بعضی<span class="footnote" rel="2" title="ایشان آنچه رای بخواهند در اختیار دارند، و نزد ما بیش از آن هست سوره ق، آیه ۳۵">*</span> دیگر گفته‌اند: کلمه <em>کذلک</em> مربوط است به کلمه <em rel="fa_35_28_12-12" data-sentence="182:258">یخشی</em> در جمله <span class="aya" rel="35_28" data-words="11-16">إنما یخشی الله من عباده العلماء</span> و اشاره است، به عبرت‌گیری از ثمرات و کوه‌ها و سایر موارد مذکور، و معنایش این است که: تنها کسانی از خدا خشیت دارند و این چنین از آیات عبرت می‌گیرند که عالم باشند.</span> ولی این وجه، هم از نظر لفظ بعید است و هم از نظر معنا. </p> <p> <span class="aya" rel="35_28" data-words="11-16">إنما یخشی الله من عباده العلماء</span> این جمله جمله‌ای است از نو که توضیح می‌دهد چگونه و چه کسانی از این آیات عبرت می‌گیرند، و این آیات اثر خود را که ایمان حقیقی به خدا و خشیت از او به تمام معنای کلمه می‌باشد، تنها در علما می‌بخشد، نه جهال. </p> <p>در سابق هم گذشت که انذار تنها در علما نتیجه بخش است، چون در آنجا فرمود: <span class="aya" rel="35_18" data-words="22-30">إنما تنذر الذین یخشون ربهم بالغیب و أقاموا الصلاة</span>. پس در حقیقت آیه مورد بحث، بیانگر معنای آن آیه است، و روشن می‌سازد که خشیت به معنی حقیقی کلمه، تنها در علما یافت می‌شود. </p> <p>و <span class="phrase">مراد از <em rel="fa_35_38_3-3" data-sentence="8:247">علما</em> ، علمای باللَّه است، یعنی کسانی که خدای سبحان را به اسماء و صفات و افعالش می‌شناسند، شناسایی تامی که دلهایشان به وسیله آن آرامش می‌یابد، و لکه‌های شک و دو دلی از نفوسشان زایل گشته، و آثار آن در اعمالشان هویدا می‌گردد، و فعلشان مصدق قولشان می‌شود.</span> و مراد از <em>خشیت</em> در چنین زمینه‌ای، همان خشیت حقیقی است که به دنبالش خشوع باطنی و خضوع در ظاهر پیدا می‌شود، این آن معنایی است که از سیاق آیه برمی‌آید. </p> <p>   <code class="page" rel="17,60"/> و جمله‌ <span class="aya" rel="35_28" data-words="17-20">إن الله عزیز غفور</span> معنای تعلیل را افاده می‌کند. و می‌رساند که خدا به علت اینکه عزیز است، یعنی قاهری غیر مقهور، و غالبی غیر مغلوب از هر جهت است، لذا عارفان از او خشیت دارند، و نیز به علت اینکه غفور یعنی نسبت به گناهان و خطاها، بسیار آمرزنده است، لذا عارفان به او ایمان می‌آورند، و به درگاهش تقرب می‌جویند، و مشتاق لقای او هستند. </p> <p><code class="aya" rel="35_29"/> <span class="aya" rel="35_29" data-words="1-19">إن الذین یتلون کتاب الله و أقاموا الصلاة و أنفقوا مما رزقناهم سرا و علانیة یرجون تجارة لن تبور</span>  <em>تلاوت کتاب</em> به معنای خواندن قرآن است، که خدای سبحان آن را ستوده. و  <em>اقامه نماز</em> به معنای ادامه برآوردن آن و محافظت از ترک نشدن آن است. و انفاق از رزق در سر و علانیه به معنای این است که: از مال خود به فقراء می‌دهند، و چون در انفاق‌های مستحبی می‌ترسند جنبه خودنمایی به خود بگیرد، و خلوص آن از بین برود، لذا آن را پنهانی می‌دهند، و در انفاقهای واجب برای اینکه اطاعت خدا در بین مردم شایع شود و دیگران هم تشویق شوند، علنی می‌دهند. </p> <p> <span class="aya" rel="35_29" data-words="16-19">یرجون تجارة لن تبور</span> -یعنی تجارتی را امیدوارند که به هیچ وجه ضرر نمی‌آورد، بعضی<span class="footnote" rel="1" title="ما به موسی هدایت دادیم، و آن کتاب را به بنی اسرائیل سپردیم، تا هدایت و مایه تذکر خردمندان باشد سوره مؤمن، آیه ۵۳ و ۵۴">*</span> از مفسرین گفته‌اند: <em>جمله</em> یرجون... خبر است برای کلمه <em>ان</em> که در اول آیه است . و نزد بعضی دیگر خبر <em>ان</em> مقدر است. و جمله‌ <span class="aya" rel="35_30" data-words="1-1">لیوفیهم...</span> متعلق به آن است و معنایش این است که: اگر کردند آنچه را که کردند، برای این بود که خدا پاداشهایشان را بدهد. </p> <p><code class="aya" rel="35_30"/> <span class="aya" rel="35_30" data-words="1-9">لیوفیهم أجورهم و یزیدهم من فضله إنه غفور شکور</span> <span class="phrase">کلمه <em rel="fa_35_30_1-1" data-sentence="5:282">لیوفیهم</em> متعلق است به جمله <em rel="fa_35_29_3-3" data-sentence="81:249">یتلون</em> و آنچه که در آیه سابق، بر آن عطف شده بود، و معنایش این است که: آنان که کتاب خدا را تلاوت می‌کنند، و نماز را به استمرار انجام می‌دهند، هر چه می‌کنند به این منظور می‌کنند که خدا پاداشهایشان را به طور کامل بدهد، و چیزی از ثواب اعمال از ایشان فوت نشود.</span> </p> <p> <span class="aya" rel="35_30" data-words="3-6">و یزیدهم من فضله</span> -ممکن است مراد از این فضل و زیادت، دو چندانی ثواب باشد، هم چنان که فرموده: <span class="aya" rel="6_160" data-words="1-6">من جاء بالحسنة فله عشر أمثالها</span><span class="footnote" rel="2" title="ما تورات را که در آن هدایت و نور است نازل کردیم، تا انبیا که اسلام آورده‌اند، و همچنین ربانیین و احبار در بین یهودیان به آنچه از کتاب خدا برایشان حفظ شده حکم کنند سوره مائده، آیه ۴۴">*</span> و نیز فرموده:     <code class="page" rel="17,61"/> <span class="aya" rel="2_261" data-words="1-22">مثل الذین ینفقون أموالهم فی سبیل الله کمثل حبة أنبتت سبع سنابل فی کل سنبلة مائة حبة و الله یضاعف لمن یشاء</span><span class="footnote" rel="1" title="ما کتاب را به بنی اسرائیل ارث دادیم سوره مؤمن، آیه ۵۴">*</span>. </p> <p>و ممکن هم هست مراد از آن زیادتی باشد از غیر سنخ ثواب اعمال، هم چنان که می‌دانیم در آیه‌ <span class="aya" rel="50_35" data-words="1-7">لهم ما یشاؤن فیها و لدینا مزید</span><span class="footnote" rel="2" title="آنان که در ایمان بر همه پیشی یافتند آنان مقربند سوره واقعه، آیه ۱۱">*</span> منظور غیر از ثواب است. </p> <p>و جمله‌ <span class="aya" rel="35_30" data-words="7-9">إنه غفور شکور</span> مضمون آیه و زیادتی ثواب، یا غیر ثواب را تعلیل می‌کند، و معنایش این است که: اگر گفتیم: خداوند لغزشهای آنان را نادیده می‌گیرد، برای این است که خدا غفور است، و اگر گفتیم ایشان را به بیش از آن ثوابی که مستحقند پاداش می‌دهد، برای این است که او شکور است. </p> <p><code class="aya" rel="35_31"/> <span class="aya" rel="35_31" data-words="1-8">و الذی أوحینا إلیک من الکتاب هو الحق</span> ضمیر فصل و الف و لام در جمله‌ <span class="aya" rel="35_31" data-words="7-8">هو الحق</span> برای تاکید حقانیت کتاب است، نه برای انحصار، به عبارت ساده‌تر اینکه: این کتاب حقی است که به هیچ وجه باطل در آن راه ندارد، نه اینکه این کتاب به تنهایی حق است. </p> <h3> <span class="title" rel="35_32">مراد از <em>کتاب</em> و وراثت آن در آیه: <span class="aya" rel="35_32" data-words="1-7">ثم أورثنا الکتاب الذین اصطفینا من عبادنا...</span> </span> </h3> <p> <code class="aya" rel="35_32"/> <span class="aya" rel="35_32" data-words="1-7">ثم أورثنا الکتاب الذین اصطفینا من عبادنا...</span> وقتی می‌گویند: <em>اورثهم مالا کذا</em> معنایش این است که: فلانی فلان مال را به ارث برای آنان باقی گذاشت تا ایشان بعد از مرگ وی به امر آن مال قیام کنند، با اینکه تا خودش زنده بود خودش قائم به امر آن مال و متصرف در آن بود، و به همین معنا است ارث دادن علم و جاه و امثال آن، که وارث بعد از مرگ صاحب علم و جاه، به امر آن دو قیام می‌کند، بعد از آنکه قبلا نزد دیگری بود و دیگری صاحبش بود و از آن بهره می‌گرفت. </p> <p>بنا بر این معنای ارث دادن کتاب به قوم و مردمی، این است که: کتاب را نزد ایشان بگذارد تا نسل به نسل و از سلف به خلف دست به دست بگردد، و همه از آن برخوردار شوند. </p> <p>بنا بر این، این نسبت مزبور صحیح است، هر چند که قائم به امر کتاب، بعضی از قومند نه همه آنان، و به همین جهت می‌بینیم همه جا دادن کتاب را به همه قوم نسبت می‌دهد مثلا می‌فرماید: </p> <p>سوره بقره، آیه 261.    <code class="page" rel="17,62"/> <span class="aya" rel="40_53-54" data-words="1-15">و لقد آتینا موسی الهدی و أورثنا بنی إسرائیل الکتاب، هدی و ذکری لأولی الألباب</span><span class="footnote" rel="1" title="مجمع البیان، ج ۸، ص ۴۰۹">*</span>. </p> <p>و نیز فرموده: <span class="aya" rel="5_44" data-words="1-23">إنا أنزلنا التوراة فیها هدی و نور یحکم بها النبیون الذین أسلموا للذین هادوا و الربانیون و الأحبار بما استحفظوا من کتاب الله</span><span class="footnote" rel="2" title="مجمع البیان، ج ۸، ص ۴۰۸">*</span>. </p> <p>و نیز فرموده: <span class="aya" rel="42_14" data-words="24-34">و إن الذین أورثوا الکتاب من بعدهم لفی شک منه مریب</span><span class="footnote" rel="3" title="و همانا آنهایی که کتاب را بعد از آنان ارث بردند، هر آینه از آن در شکی ریب آورند سوره شوری، آیه ۱۴">*</span> که در این چند آیه نسبت ارث بردن تورات را به همه بنی اسرائیل داده، با اینکه متصدیان امر تورات، بعضی از بنی اسرائیل بودند نه همه. </p> <p>و مراد از <em>کتاب</em> در آیه مورد بحث-به طوری که از سیاق برمی‌آید-قرآن کریم است، و غیر از این هم نمی‌تواند باشد، برای اینکه در آیه قبلی بدان تصریح کرده، فرمود <span class="aya" rel="35_31" data-words="1-6">و الذی أوحینا إلیک من الکتاب</span>. بنا بر این <em>الف و لام</em> در الکتاب الف و لام‌عهد خواهد بود،  (و معنای الکتاب همان کتاب خواهد بود)، نه الف و لام جنس (به معنای همه کتابها). </p> <p>بنا بر این دیگر نباید به گفته کسی<span class="footnote" rel="4" title="روح المعانی، ج ۲۲، ص ۱۹۵">*</span> که گفته: الف و لام برای جنس است، و مراد از کتاب مطلق کتابهای آسمانی است که بر انبیاء نازل شده اعتناء کرد. </p> <p>و کلمه <em>اصطفاء</em> از ماده <em>صفو</em> گرفته شده که معنایش قریب به معنای اختیار است، با این تفاوت که اختیار به معنای انتخاب یک چیز از بین چند چیز است که بهترین آنها است و اصطفاء نیز انتخاب یکی از چند چیز است، اما یکی که از بین همه صفوه و خالص باشد. </p> <p> <span class="aya" rel="35_32" data-words="6-7">من عبادنا</span> -احتمال دارد کلمه <em>من</em> برای بیان باشد، احتمال هم دارد برای ابتدا، یا تبعیض باشد. ولی آنچه به ذهن قریب‌تر است این است که بیانیه باشد، چون در آیه <span class="aya" rel="27_59" data-words="4-9">و سلام علی عباده الذین اصطفی</span><span class="footnote" rel="5" title="سوره نمل، آیه ۵۹">*</span> هم سلام را بر همه بندگان خالص فرستاده، نه بر بعضی از ایشان. </p> <h3> <span class="title" rel="35_32">مقصود از بندگان خاص‌ <span class="aya" rel="35_32" data-words="4-5">الذین اصطفینا</span> که خداوند کتاب را به ایشان به ارث رساند</span> </h3> <p> مفسرین در اینکه منظور از این بندگان خاص چه کسانی هستند اختلاف کرده‌اند، بعضی<span class="footnote" rel="1" title="روح المعانی، ج ۲۲، ص ۱۹۹">*</span> گفته‌اند: <em>انبیا هستند</em> . بعضی<span class="footnote" rel="2" title="تفسیر مجمع البیان، ج ۷ و ۸، ص ۴۰۹">*</span> دیگر گفته‌اند: بنی اسرائیلند، که جزو مشمولین آیه‌ <span class="aya" rel="3_33" data-words="1-14">إن الله اصطفی آدم و نوحا و آل إبراهیم و آل عمران علی العالمین</span><span class="footnote" rel="3" title="خدا آدم و نوح و آل ابراهیم و آل عمران را از بین همه عالمیان برگزیده است سوره آل عمران، آیه ۳۳">*</span> هستند . </p> <p>و بعضی<span class="footnote" rel="4" title="مفردات راغب، ماده &lt;em&gt;سور&lt;/em&gt; ">*</span> دیگر گفته‌اند: امت محمد (ص) هستند که قرآن را از پیغمبر خود ارث برده، و نیز به سوی او بازگشت می‌کنند، و علمایشان بدون واسطه و بقیه امت به واسطه علما از قرآن بهره‌مند می‌شوند . و بعضی<span class="footnote" rel="5" title="مجمع البیان، ج ۸، ص ۴۰۹">*</span> دیگر گفته‌اند: تنها علمای امت محمد (ص) هستند . </p> <p>بعضی<span class="footnote" rel="6" title="مجمع البیان، ج ۸، ص ۴۱۰">*</span> دیگر-که روایات بسیار زیادی از امام باقر و صادق (ع) بر طبق گفته آنان هست-گفته‌اند: مراد از این کسان که اصطفاء شده‌اند، ذریه رسول خدا (ص) از اولاد فاطمه (ع) هستند، که جزو آل ابراهیم و مشمول آیه <span class="aya" rel="3_33" data-words="1-14">إن الله اصطفی آدم و نوحا و آل إبراهیم و آل عمران علی العالمین</span> نیز هستند. و رسول خدا (ص) هم تصریح فرموده، به اینکه: آنان عالم به قرآن هستند، و نظر ایشان در باره قرآن صائب است. </p> <p>و در روایت انی تارک فیکم الثقلین کتاب اللَّه و عترتی اهل بیتی لن یفترقا حتی یردا علی الحوض<span class="footnote" rel="7" title="من دو چیز گرانبها در پیش شما می‌گذارم و می‌روم، یکی کتاب خدا و دیگری عترتم و اهل بیتم و از هم جدا نمی‌شوند تا در کنار حوض مرا دیدار کنند سفینة البحار، ج ۱، ص ۱۳۲ و المراجعات، ص ۴۱">*</span> -که متواتر و مورد اتفاق دو طایفه شیعه و سنی است-فرموده: آنان ملازم قرآنند. </p> <p>پس بنا بر این، معنای آیه چنین می‌شود: بعد از آنکه ما قرآن را به تو وحی کردیم -چون کلمه <em>ثم</em> معنای تاخیر رتبه را افاده می‌کند-آن را به ذریه تو ارث دادیم، البته آن ذریه‌ات که ما اصطفایشان کردیم، و از بین همه بندگان آنان را در همان روزی که آل ابراهیم را برمی‌گزیدیم انتخاب کردیم، و اضافه شدن کلمه <em>عباد</em> به کلمه <em>نا</em> که نون عظمت است اضافه تشریفی است، و می‌خواهد به شرافت ذریه اشاره کند. </p> <p>         <code class="page" rel="17,64"/> <span class="aya" rel="35_32" data-words="8-17">فمنهم ظالم لنفسه و منهم مقتصد و منهم سابق بالخیرات</span> -احتمال دارد ضمیر در  <em>منهم</em> به همان برگزیده شدگان برگردد، که در نتیجه هر سه طایفه یعنی ظالم به نفس، مقتصد، و سابق به خیرات، در وراثت شریکند، چیزی که هست وارث حقیقی همان عالم به کتاب، و حافظ کتاب است، که عبارت است از سابق به خیرات. </p> <p>احتمال هم دارد ضمیر مزبور به کلمه <em>عبادنا</em> برگردد، البته در صورتی که اضافه عباد به کلمه <em>نا</em> شرافتی به عباد ندهد، آن وقت کلمه <em>فمنهم</em> تعلیل را می‌رساند، و چنین معنا می‌دهد: ما تنها کتاب را به بعضی از بندگان خود ارث دادیم، و آنان عبارتند از عده‌ای که ما ایشان را برگزیدیم، نه همه بندگان، برای اینکه بعضی از بندگان ما ظالم به نفس خود بودند، و بعضی هم میانه رو بودند، و بعضی سابق به خیرات بودند، و همه این سه طایفه صلاحیت وراثت کتاب را نداشتند. </p> <p>ممکن است وجه اول را تایید کرد به اینکه چه مانعی دارد وراثت را به همه نسبت دهیم، در حالی که قائمین واقعی به امر وراثت بعضی از افراد باشند، هم چنان که نظیر اینگونه نسبت را در آیه‌ <span class="aya" rel="40_53" data-words="6-10">و أورثنا بنی إسرائیل الکتاب</span><span class="footnote" rel="1" title="مجمع البیان، ج ۸، ص ۴۱۰">*</span> می‌بینیم. </p> <p>و از اینکه در آیه شریفه بین سه طایفه ظالم به نفس، مقتصد، و سابق به سوی خیرات، مقابله انداخته، فهمیده می‌شود که مراد از ظالم به نفس کسی است که گناهی به گردن داشته باشد، و این عنوان شامل هر مسلمانی از اهل قرآن می‌شود، چون اهل قرآن است که عنوان اصطفاء و وارث قرآن بر او صادق است. </p> <p>و <span class="phrase">مراد از <em rel="fa_35_32_13-13" data-sentence="8:71">مقتصد</em> که به معنای متوسط است، آن کسی است که: در وسط راه، و بین طریق واقع است.</span> و مراد از سابق به سوی خیرات به اذن خدا، آن کسی است که: از دسته اول یعنی ظالم به نفس، و از دسته دوم، یعنی میانه‌روها، به درجات قرب نزدیک‌تر است، و این طایفه به اذن خدا نسبت به آن دو طایفه دیگر، به خاطر فعل خیرات، امامت دارند، هم چنان که خدای تعالی می‌فرماید: <span class="aya" rel="56_10-11" data-words="1-5">و السابقون السابقون، أولئک المقربون</span><span class="footnote" rel="2" title="چه اینکه آنچه را در باطن نهفته دارید، اظهار کنید و چه پنهان بدارید، خدا بر طبق آن شما را محاسبه می‌کند سوره بقره، آیه ۲۸۴">*</span>. </p> <p> <span class="aya" rel="35_32" data-words="20-23">ذلک هو الفضل الکبیر</span> -یعنی اینکه قبلا گفتیم کتاب را ارث دادیم، خود فضلی است بزرگ، از ناحیه خدا، که فعالیت و کوشش کسی در آن دخالت ندارد، و چنان نیست که کسی از راه عمل به وظایف، به آن فضل برسد. </p> <p>     <code class="page" rel="17,65"/> این آن معنایی است که سیاق آیه و نیز روایاتی که در معنای آیه وارد شده، آن را افاده می‌کند. </p> <h3> <span class="title" rel="35_32 35_31 35_27 35_28 35_29 35_30 35_33 35_34 35_35 35_36 35_37 35_38">اقوال مختلف مفسرین در تفسیر آیه فوق</span> </h3> <p> اما مفسرین در تفسیر آیه اختلافهای عجیبی به راه انداخته‌اند، اختلافی در معنای کلمه <em>ثم</em> کرده‌اند که بعضی<span class="footnote" rel="1" title="مجمع البیان، ج ۸، ص ۴۰۸">*</span> گفته‌اند: این کلمه برای تراخی است، یعنی بعدیت در خبر دادن را می‌رساند . بعضی<span class="footnote" rel="2" title="روضه کافی، ج ۸، ص ۱۴، ح ۲">*</span> دیگر گفته‌اند: برای تراخی و افاده بعدیت رتبی است . بعضی<span class="footnote" rel="3" title="روح المعانی، ج ۲۲، ص ۱۹۶">*</span> گفته‌اند: برای افاده بعدیت زمانی است . </p> <p>و در عطف کردن این کلمه نیز اختلاف است. <span class="phrase">بعضی<span class="footnote" rel="4" title="مجمع البیان، ج ۸، ص ۴۰۷">*</span> گفته‌اند: آیه عطف است بر جمله <em rel="fa_35_31_3-3" data-sentence="106:2">اوحینا</em> .</span> بعضی<span class="footnote" rel="5" title="اصول کافی، ج ۱، ص ۲۱۵، ح ۳">*</span> دیگر گفته‌اند: عطف است بر جمله‌ <span class="aya" rel="35_31" data-words="2-3">الذی أوحینا</span>. </p> <p><span class="phrase">باز در معنای جمله <em rel="fa_35_32_2-2" data-sentence="18:163">اورثنا</em> اختلاف کرده‌اند که بعضی<span class="footnote" rel="6" title="مجمع البیان، ج ۸، ص ۴۰۸ منهج الصادقین، ج ۷، ص ۴۴۸">*</span> گفته‌اند: مراد همان معنای ظاهر جمله است .</span> بعضی<span class="footnote" rel="7" title="روح المعانی، ج ۲۲، ص ۱۹۴">*</span> دیگر گفته‌اند: معنایش این است که: ما حکم کردیم و مقدر نمودیم به اینکه کتاب به ایشان ارث برسد . </p> <p>و نیز در معنای کتاب اختلاف کرده‌اند که بعضی<span class="footnote" rel="8" title="مجمع البیان، ج ۸، ص ۴۰۸">*</span> گفته‌اند: مراد از آن، قرآن است. </p> <p>بعضی<span class="footnote" rel="9" title="الدر المنثور، ج ۵، ص ۲۵۴">*</span> دیگر گفته‌اند: جنس کتابهای آسمانی، و همه آنها است . </p> <p>و در معنای جمله‌ <span class="aya" rel="35_32" data-words="4-5">الذین اصطفینا</span> اختلاف کرده‌اند. بعضی<span class="footnote" rel="10" title="مجمع البیان، ج ۸، ص ۴۰۸">*</span> گفته‌اند: مراد از آن انبیاء (ع) می‌باشند . بعضی<span class="footnote" rel="11" title="مجمع البیان، ج ۸، ص ۴۰۸">*</span> دیگر گفته‌اند: مراد بنی اسرائیل است . </p> <p>و بعضی<span class="footnote" rel="12" title="مجمع البیان، ج ۸، ص ۴۰۸">*</span> دیگر مراد از آن را امت محمد (ص) دانسته‌اند. بعضی<span class="footnote" rel="13" title="مجمع البیان، ج ۸، ص ۴۰۸">*</span> دیگر علمای امت. و بعضی<span class="footnote" rel="14" title="مجمع البیان، ج ۸، ص ۴۰۸">*</span> دیگر ذریه رسول خدا (ص) از فرزندان فاطمه (ع) دانسته‌اند. </p> <p>و در معنای کلمه <em>من</em> در جمله‌ <span class="aya" rel="35_32" data-words="6-7">من عبادنا</span> اختلاف کرده‌اند، بعضی<span class="footnote" rel="15" title="مجمع البیان، ج ۸، ص ۴۰۸">*</span> گفته‌اند: برای تبعیض است. بعضی دیگر آن را برای ابتداء، و بعضی دیگر برای بیان دانسته‌اند. البته به خاطر اختلاف مزبور در معنای <em>من</em> معنای عباد نیز مختلف می‌شود، و همچنین اضافه کلمه <em>عباد</em> به کلمه <em>نا</em> اختلاف پیدا می‌کند، بنا به بعضی از وجوه اضافه تشریفی می‌شود، و بنا به بعضی دیگر غیر تشریفی. </p> <p>و نیز در مرجع ضمیر <em>منهم</em> اختلاف کرده‌اند، بعضی گفته‌اند: کلمه <em>الذین</em>  است. بعضی دیگر گفته‌اند: کلمه <em>عبادنا</em> است. </p> <p>       <code class="page" rel="17,66"/> و در معنای ظالم به نفس و مقتصد و سابق نیز اختلاف کرده‌اند، بعضی<span class="footnote" rel="1" title="سعد السعود، ص ۷۹، به مضمون حدیث قبل آمده است">*</span> گفته‌اند: ظالم، کسی است که ظاهرش از باطنش بهتر باشد و مقتصد، آن کسی است که ظاهر و باطنش یکسان باشد، و سابق، آن کسی است که باطنش از ظاهرش بهتر باشد. بعضی<span class="footnote" rel="2" title="معانی الاخبار، ص ۱۰۴، ح ۱">*</span> دیگر گفته‌اند: مراد از سابق آن کسانی هستند که در عهد رسول خدا (ص) اسلام آوردند، یعنی صحابه آن جناب، و مقتصد کسانی هستند که پا به جای پای اصحاب آن جناب گذاشته باشند، و ظالم به نفس سایر مردمند. بعضی<span class="footnote" rel="3" title="روزی که نهانی‌ها آشکار می‌شود سوره طارق، آیه ۹">*</span> دیگر گفته‌اند: ظالم به نفس کسی است که گناه بر او غلبه کرده باشد، و مقتصد آن کسی است که گناه و ثوابش یکسان، و خلاصه متوسط الحال باشد، و سابق آن کسی است که به درگاه خدا تقرب جسته، و در درجات قرب از دیگران پیشی گرفته باشد. </p> <p>البته در این بین اقوال متفرق دیگری هست که ذکر نکردیم، و اگر احتمالات مذکور را در یکدیگر ضرب کنیم از هزار احتمال بالاتر می‌شود. </p> <p><code class="aya" rel="35_33"/> <span class="aya" rel="35_33" data-words="1-15">جنات عدن یدخلونها یحلون فیها من أساور من ذهب و لؤلؤا و لباسهم فیها حریر</span> <span class="phrase">کلمه <em rel="fa_35_33_4-4" data-sentence="5:90">یحلون</em> مضارع مجهول از باب تفعیل است و مصدر آن تحلیه است و <em>تحلیه</em>  به معنای خودآرایی است.</span> و <span class="phrase">کلمه <em rel="fa_35_33_7-7" data-sentence="5:230">اساور</em> جمع أسوره و <em>أسوره</em> هم جمع سوار-به کسره سین-است، راغب گفته: سوار زن، دستواره آن است (النگو) و این کلمه فارسی است، که بعد از عربی شدن به صورت سوار درآمده<span class="footnote" rel="4" title="تفسیر قمی، ج ۲، ص ۲۰۹">*</span>.</span> </p> <p> <span class="phrase"><em rel="fa_35_33_1-2" data-sentence="0:41">جنات عدن</em> -ظاهرا این جمله بیان همان فضل کبیر باشد.</span> <span class="phrase">در مجمع البیان گفته: این جمله تفسیر فضل است گویا شخصی پرسیده: این فضل کبیر چیست؟ در پاسخ فرموده: بهشتهایی است که تقدیرش یا پاداش جنات است، یا دخول جنات، و ممکن هم هست کلمه  <em rel="fa_35_33_1-1" data-sentence="173:145">جنات</em> بدل از فضل باشد، گویا فرموده: ذلک دخول جنات-آن داخل شدن بهشت است<span class="footnote" rel="5" title="نهج البلاغه، صبحی الصالح، ص ۵۳۲">*</span>.</span> و بقیه الفاظ آیه روشن است. </p> <p>           <code class="page" rel="17,67"/><code class="aya" rel="35_34"/> <span class="aya" rel="35_34" data-words="1-12">و قالوا الحمد لله الذی أذهب عنا الحزن إن ربنا لغفور شکور</span> <span class="phrase">بعضی<span class="footnote" rel="1" title="الدر المنثور، ج ۵، ص ۲۵۱">*</span> از مفسرین گفته‌اند: مراد از <em rel="fa_35_34_8-8" data-sentence="105:152">حزن</em> -که خدا را، به خاطر اینکه ایشان را با بردن در بهشت از آن <em rel="fa_35_34_8-8" data-sentence="218:82">حزن</em> نجات داده، حمد گفته‌اند-آن شدائد و مصائب و اندوهی است که اهل بهشت در دنیا داشتند.</span> </p> <p>بعضی<span class="footnote" rel="2" title="مجمع البیان، ج ۸، ص ۴۰۸">*</span> دیگر گفته‌اند: مراد از آن اندوهی است که بعد از رحلت از دنیا و قبل از دخول به بهشت به ایشان احاطه می‌کند، اندوهی که منشاش ترس از گناهان است . </p> <p>بنا بر این، می‌توان گفت آیه شریفه حکایت کلام دسته اول از آن سه طایفه است، یعنی ظالم به نفس و یا کلام آن دسته و دسته دوم، یعنی مقتصدین است، و اما طایفه سوم که سابق به خیراتند گناهی در صحیفه اعمال ندارند، تا از عذاب آن بترسند. و این وجه دوم با آخر گفتار آنان که گفتند: <span class="aya" rel="35_34" data-words="9-12">إن ربنا لغفور شکور</span> مناسب‌تر است. </p> <p><code class="aya" rel="35_35"/> <span class="aya" rel="35_35" data-words="1-15">الذی أحلنا دار المقامة من فضله لا یمسنا فیها نصب و لا یمسنا فیها لغوب</span> <span class="phrase">کلمه <em rel="fa_35_35_4-4" data-sentence="5:118">مقامة</em> به معنای اقامه است، و <em rel="fa_35_35_3-4" data-sentence="83:75">دار المقامه</em> آن منزلی است که کسی از آن بیرون نمی‌رود و از آنجا به جای دیگر کوچ نمی‌کند.</span> و <span class="phrase">کلمه <em rel="fa_35_35_10-10" data-sentence="5:44">نصب</em> به فتحه نون و صاد -به معنای تعب و مشقت است.</span> و <span class="phrase">کلمه <em rel="fa_35_35_15-15" data-sentence="5:59">لغوب</em> -به ضمه لام-به معنای خستگی و تعب در طلب معاش و غیر آن است.</span> </p> <p>و معنایش این است که: آن خدایی که ما را به فضل خودش و بدون اینکه استحقاقی داشته باشیم در خانه جاودانه داخل کرد، بهشتی که نه در آن مشقتی هست و نه تعبی، و نه ما در آنجا در طلب آنچه می‌خواهیم دچار خستگی و کندی می‌شویم، چون هر چه بخواهیم در آن هست. </p> <p>و کلمه <em>من فضله</em> مناسبت خاصی با جمله سابق، یعنی جمله: <span class="aya" rel="35_32" data-words="20-23">ذلک هو الفضل الکبیر</span> دارد. </p> <p><code class="aya" rel="35_36"/> <span class="aya" rel="35_36" data-words="1-6">و الذین کفروا لهم نار جهنم...</span> لام در <em>لهم</em> لام اختصاص است، و می‌فهماند که آتش جزایی است خاص ایشان و از ایشان جدا شدنی نیست. و جمله‌ <span class="aya" rel="35_36" data-words="7-10">لا یقضی علیهم فیموتوا</span>، معنایش این است که: حکم نمی‌شود بر آنان به مرگ، تا بمیرند، در نتیجه در آن شدت عذاب همواره زنده‌اند، و عذاب آتش از ایشان تخفیف نمی‌پذیرد، این چنین ما هر کفرانگر را که کفرانش یا شدید است و یا     <code class="page" rel="17,68"/> بسیار، کیفر می‌دهیم. </p> <p><code class="aya" rel="35_37"/> <span class="aya" rel="35_37" data-words="1-6">و هم یصطرخون فیها ربنا أخرجنا...</span> در مجمع البیان گفته: کلمه <em>اصطراخ</em> به معنای شیون و فریاد و استغاثه است، و این کلمه از باب افتعال از ماده <em>صراخ-ناله</em> است<span class="footnote" rel="1" title="مجمع البیان، ج ۸، ص ۴۱۰">*</span>. </p> <p>و جمله‌ <span class="aya" rel="35_37" data-words="5-6">ربنا أخرجنا</span> بیان همان شیون و فریاد است. و جمله‌ <span class="aya" rel="35_37" data-words="13-21">أ و لم نعمرکم ما یتذکر فیه من تذکر</span> پاسخ آن فریاد است. و جمله <em>فذوقوا</em> و جمله‌ <span class="aya" rel="35_37" data-words="26-29">فما للظالمین من نصیر</span> هر یک نتیجه جمله ما قبل خودش است. </p> <p>و معنای آیه این است که: این کفار که در آتشند، شیون و فریاد می‌کنند، و استغاثه می‌نمایند، در حالی که فریادشان این است که: پروردگارا ما را از آتش بدر آور، تا عمل صالح کنیم غیر از آن عمل زشت که می‌کردیم، در پاسخ به ایشان گفته می‌شود: نه، هرگز، مگر ما آن قدر عمر به شما ندادیم که هر کس می‌خواست متذکر شود مجال آن را داشته باشد؟ ما این مقدار عمر را به شما دادیم، پیامبران بیم‌رسان هم نزد شما آمدند، و از این عذاب بیمتان دادند، ولی متذکر نشدید و ایمان نیاوردید، حال عذاب را بچشید که ستمکاران را یاوری نباشد، تا به یاری آنان برخیزند و از عذاب خلاصشان کنند. </p> <p><code class="aya" rel="35_38"/> <span class="aya" rel="35_38" data-words="1-11">إن الله عالم غیب السماوات و الأرض إنه علیم بذات الصدور</span> خدا عالم غیب آسمان‌ها و زمین است، و او به آنچه در سینه‌ها پنهان است داناست، با شما بر طبق آنچه در باطن نهفته دارید، از عقاید و آثار اعمال معامله می‌کند، و بر طبق آن محاسبه می‌نماید، چه اینکه ظاهرتان با باطن مطابق باشد و چه مخالف، هم چنان که در جای دیگر فرموده: <span class="aya" rel="2_284" data-words="10-19">إن تبدوا ما فی أنفسکم أو تخفوه یحاسبکم به الله</span><span class="footnote" rel="2" title="من لا یحضره الفقیه، ج ۱، ص ۱۱۸، ح ۳">*</span> و نیز فرموده: <span class="aya" rel="86_9" data-words="1-3">یوم تبلی السرائر</span><span class="footnote" rel="3" title="الدر المنثور، ج ۵، ص ۲۵۰">*</span>. </p> <h3>بحث روایتی‌ <span class="title" rel="35_32 35_28"><span class="phrase">چند روایت در ذیل جمله‌ <span class="aya" rel="35_28" data-words="11-16">إنما یخشی الله من عباده العلماء</span> و در باره مراد از <em rel="fa_35_32_9-10" data-sentence="129:139">ظالم لنفسه</em>  ، <em rel="fa_35_32_13-13" data-sentence="196:121">مقتصد</em> و <em rel="fa_35_32_16-17" data-sentence="258:96">سابق بالخیرات</em> در آیه: <span class="aya" rel="35_32" data-words="1-5">ثم أورثنا الکتاب الذین اصطفینا...</span></span> </span> </h3> <p> در مجمع البیان در ذیل جمله‌ <span class="aya" rel="35_28" data-words="11-16">إنما یخشی الله من عباده العلماء...</span> می‌گوید: از امام       <code class="page" rel="17,69"/> صادق (ع) روایت شده که فرمود: منظور خدای تعالی از علما، آن کسی است که عملش مصدق قولش باشد، کسی که عملش مصدق قولش نباشد، او عالم نیست، و نیز در حدیثی آمده که فرمودند: از همه شما عالم‌تر به خدا، ترسنده‌تر از خدا است<span class="footnote" rel="1" title="تفسیر روح المعانی، ج ۲۲، ص ۱۸۹">*</span>. </p> <p>مؤلف: و در روضه کافی به سند خود از ابی حمزه، از علی بن الحسین (ع) روایتی در این معنا آورده<span class="footnote" rel="2" title="تفسیر روح المعانی، ج ۲۲، ص ۱۸۹">*</span>. </p> <p>و در الدر المنثور است که ابن ابی شیبه، ترمذی، و حاکم، از حسن روایت کرده‌اند که گفت رسول خدا (ص) فرمود: علم دو قسم است، یکی آن علمی است که در قلب است، و علم نافع هم همان است، و دیگری علمی است که بر زبان است، و آن حجتی است برای خدا، علیه خلق، که خدا با همان علم علیه صاحبش احتجاج می‌کند<span class="footnote" rel="3" title="الدر المنثور، ج ۵، ص ۲۵۲">*</span>. </p> <p>و در مجمع البیان می‌گوید: ابن مسعود از رسول خدا (ص) روایت کرده که در تفسیر جمله: <span class="aya" rel="35_30" data-words="3-6">و یزیدهم من فضله</span> گفته: منظور از این فضل شفاعت است، شفاعت برای کسی که آتش بر او واجب شده، از جانب کسی که آن شخص دوزخی در دنیا به وی احسانی کرده<span class="footnote" rel="4" title="مجمع البیان، ج ۸، ص ۴۰۸ منهج الصادقین، ج ۷، ص ۴۴۸">*</span>. </p> <p>و در کافی به سند خود از ابن عمر روایت کرده که گفت: من از حضرت ابو الحسن رضا (ع) از این کلام خدای عز و جل پرسیدم که می‌فرماید: <span class="aya" rel="35_32" data-words="1-7">ثم أورثنا الکتاب الذین اصطفینا من عبادنا...</span> می‌گوید: امام فرمود: منظور فرزندان فاطمه (ع) می‌باشند. </p> <p>و <span class="phrase">منظور از <em>سابق به خیرات</em> امام است، و منظور از <em rel="fa_35_32_13-13" data-sentence="53:175">مقتصد</em> عارف به امام، و مقصود از  <em>ظالم به نفس</em> کسی است که امام خود را نشناسد<span class="footnote" rel="5" title="مجمع البیان، ج ۸، ص ۴۰۸ منهج الصادقین، ج ۷، ص ۴۴۸">*</span>.</span> </p> <p>و <span class="phrase">از کتاب سعد السعود ابن طاووس روایت شده که ابو اسحاق سبیعی، از امام باقر  (ع) در تفسیر آیه مزبور حدیثی نقل کرده که فرمود: ای ابا اسحاق این آیه مخصوص ما است، اما سابق به خیرات علی ابن ابی طالب، و حسن و حسین، و شهیدانی از ما هستند و اما <em rel="fa_35_32_13-13" data-sentence="234:264">مقتصد</em> آن کسی است که روزها روزه بدارد و شب‌ها به نماز بگذارند، و اما ظلم به           <code class="page" rel="17,70"/> نفس در او همان است که در سایر مردم است، و او بالأخره آمرزیده می‌شود<span class="footnote" rel="1" title="روح المعانی، ج ۲۱ و ۲۲، ص ۱۹۱">*</span>.</span> </p> <p>مؤلف: مراد از شهید، به قرینه روایات دیگر امام است. </p> <p>و در معانی الاخبار با ذکر سند از امام صادق (ع) نقل شده که در تفسیر آیه مذکور فرمود: الظالم یحوم حوم نفسه و المقتصد یحوم حوم قلبه و السابق بالخیرات یحوم حوم ربه-ظالم همواره پیرامون خواسته‌های نفس خویش است، و مقتصد همواره پیرامون آن است که قلب خود را اصلاح کند، و سابق به خیرات آن کسی است که همواره متوجه به پروردگار خویش است<span class="footnote" rel="2" title="روح المعانی، ج ۲۱ و ۲۲، ص ۱۹۱">*</span>. </p> <p>مؤلف: کلمه <em>حوم</em> که در این روایت آمده و همچنین کلمه <em>حومان</em> به معنای دوران است، و اینکه فرمود: <em>ظالم به نفس</em> همواره پیرامون نفسش دوران دارد، مراد این است که: او همیشه گرفتار خواهش‌های نفس است، و همه کوشش او برای آن است که نفس را راضی کند، و مقتصد پیرامون قلبش دوران دارد، یعنی همواره در این مقام است که قلب خود را تزکیه کند، و آن را به وسیله زهد و عبادت پاک نگه دارد، و دوران سابق به خیرات پیرامون پروردگار خود به این معنا است که او همواره در صدد این است که خود را برای خدا خالص کند، همواره به یاد او باشد، و غیر از او را از یاد ببرد، جز به او به کسی دیگر امید نداشته باشد، و جز او را قصد نکند. </p> <p>و بدان که روایات از طرق شیعه از ائمه اهل بیت (ع) در اینکه آیه شریفه خاص فرزندان فاطمه (ع) است بسیار زیاد است. </p> <p>و در الدر المنثور است که: فاریابی، احمد، عبد بن حمید، ابن جریر، ابن منذر، ابن ابی حاتم، طبرانی، حاکم، ابن مردویه، و بیهقی از ابی درداء روایت کرده‌اند که گفت: از رسول خدا (ص) شنیدم در تفسیر آیه‌ <span class="aya" rel="35_32" data-words="1-19">ثم أورثنا الکتاب الذین اصطفینا من عبادنا فمنهم ظالم لنفسه و منهم مقتصد و منهم سابق بالخیرات بإذن الله</span> می‌فرمود: اما طایفه سوم که گوی سبقت را در خیرات می‌ربودند، بدون حساب داخل بهشت می‌شوند، و اما طایفه دوم که میانه‌رو بودند، آنها هستند که قرآن در باره‌شان می‌فرماید حسابی آسان پس می‌دهند. و اما طایفه اول که ظالم به نفس هستند، آنها در تمامی طول مدتی که محشر برپا است مشغول پس دادن حسابند، و آن گاه همانهایند که خدا را با رحمتش دیدار می‌کنند. پس همین ظالمان به     <code class="page" rel="17,71"/> نفس هستند که می‌گویند: <span class="aya" rel="35_34-35" data-words="3-27">الحمد لله الذی أذهب عنا الحزن إن ربنا لغفور شکور، الذی أحلنا دار المقامة من فضله لا یمسنا فیها نصب و لا یمسنا فیها لغوب</span>.<span class="footnote" rel="1" title="مجمع البیان، ج ۸، ص ۴۰۸">*</span> مؤلف: این روایت را صاحب مجمع<span class="footnote" rel="2" title="مجمع البیان، ج ۸، ص ۴۰۸">*</span> نیز از ابی درداء از رسول خدا (ص) نقل کرده، و در معنای آن احادیث دیگری نیز هست، و در مقابل، احادیث دیگری هست که مخالف با اینها است، از آن جمله در مجمع البیان از ابن مردویه از عمر از رسول خدا  (ص) روایت آورده که در تفسیر جمله‌ <span class="aya" rel="35_32" data-words="8-10">فمنهم ظالم لنفسه</span> فرمود: منظور کافر است<span class="footnote" rel="3" title="روح المعانی، ج ۲۲، ص ۱۹۴">*</span>. لیکن به این احادیث نباید اعتناء کرد. </p> <p>و <span class="phrase">در تفسیر قمی در ذیل جمله‌ <span class="aya" rel="35_35" data-words="7-15">لا یمسنا فیها نصب و لا یمسنا فیها لغوب</span> از امام نقل کرده که فرمود: <em rel="fa_35_35_10-10" data-sentence="147:129">نصب</em> به معنای خستگی و <em rel="fa_35_35_15-15" data-sentence="222:98">لغوب</em> به معنای کسالت و ضجر است<span class="footnote" rel="4" title="روح المعانی، ج ۲۲، ص ۱۹۴">*</span>.</span> </p> <h3> <span class="title" rel="35_37">چند روایت در باره مقدار عمری که سپری شدن آن جای عذری برای آدمی نمی‌ماند (<span class="aya" rel="35_37" data-words="13-21">أ و لم نعمرکم ما یتذکر فیه من تذکر</span>) </span> </h3> <p> و در نهج البلاغه از امیر المؤمنین (ع) نقل کرده که فرمود: آن عمری که اگر خدا به آدمی بدهد جای عذری برایش باقی نمی‌گذارد، شصت سال است<span class="footnote" rel="5" title="روح المعانی، ج ۲۲، ص ۱۹۴">*</span>. </p> <p>مؤلف: همین روایت را صاحب مجمع البیان نیز از آن جناب نقل کرده<span class="footnote" rel="6" title="روح المعانی، ج ۲۲، ص ۱۹۴">*</span>. و نیز الدر المنثور هم آن را از ابن جریر از آن جناب روایت کرده است<span class="footnote" rel="7" title="الدر المنثور، ج ۵، ص ۲۵۴">*</span>. </p> <p>و در الدر المنثور است که حکیم ترمذی در نوادر الاصول، بیهقی در سنن، ابن جریر، ابن منذر، ابن ابی حاتم، طبرانی، ابن مردویه، و بیهقی (در شعب الایمان) همگی از ابن عباس روایت کرده‌اند که گفت رسول خدا (ص) فرمود: چون روز قیامت برسد، صدا می‌زنند شصت‌ساله‌ها کجایند؟ و این شصت ساله همان معمری است‌که خدای تعالی در آیه‌ <span class="aya" rel="35_37" data-words="13-21">أ و لم نعمرکم ما یتذکر فیه من تذکر</span> در باره‌اش سخن گفته<span class="footnote" rel="8" title="الدر المنثور، ج ۵، ص ۲۵۴">*</span>. </p> <p>مؤلف: این معنا به طرق دیگری از سهل بن سعد و ابو هریره از آن جناب روایت شده<span class="footnote" rel="9" title="مجمع البیان، ج ۸، ص ۴۰۸">*</span>. </p> <p>                 <code class="page" rel="17,72"/> و در مجمع البیان است که: بعضی گفته‌اند: این آیه توبیخ کسانی است که به سن هجده سالگی رسیده باشند. و این معنی از امام باقر (ع) نیز روایت شده<span class="footnote" rel="1" title="روح المعانی، ج ۲۲، ص ۱۹۴">*</span>. </p> <p>مؤلف: این روایت را فقیه از امام باقر (ع) به تعبیر مضمر (آن جناب فرمود) روایت کرده<span class="footnote" rel="2" title="روح المعانی، ج ۲۲، ص ۱۹۴">*</span>. </p> 
