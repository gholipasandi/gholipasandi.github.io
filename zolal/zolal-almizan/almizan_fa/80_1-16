<h2 class="sura">سوره عبس مکی است و چهل و دو آیه دارد </h2><h3 class="ayas">سوره عبس آیه‌های ۱ تا ۱۶</h3><code class="section" rel="80_1-16"/><h3>ترجمه آیات</h3> <p> <span class="trans" rel="80_0">به نام خداوند بخشنده مهربان </span><span class="trans" rel="80_1"> چهره درهم کشید و روی بگردانید.  «۱» </span><span class="trans" rel="80_2">که چرا آن کور نزد وی آمد.  «۲» </span><span class="trans" rel="80_3">تو چه دانی شاید او در پی پاک شدن باشد.  «۳» </span><span class="trans" rel="80_4">و یا در برخورد ناگهان متذکر شده در پی پاک شدن بیفتد.  «۴» </span><span class="trans" rel="80_5">اما آنکه توانگری را به رخ مردم می‌کشد.  «۵» </span><span class="trans" rel="80_6">تو به او روی خوش نشان می‌دهی.  «۶» </span><span class="trans" rel="80_7">فکر می‌کنی اگر هم پاک نشود مسئول نیستی.  «۷» </span><span class="trans" rel="80_8">و اما آنکه شتابان نزد تو آمده.  «۸» </span><span class="trans" rel="80_9">در حالی که از خدا می‌ترسد.  «۹» </span><span class="trans" rel="80_10">تو از او تغافل می‌کنی. <code class="page" rel="20,324"/> «۱۰» </span><span class="trans" rel="80_11"> چنین مکن که این قرآن یک تذکر و یادآوری است.  «۱۱» </span><span class="trans" rel="80_12">هر کس بخواهد از آن پند گیرد.  «۱۲» </span><span class="trans" rel="80_13">تذکاری است در صحیفه‌هایی ارجمند.  «۱۳» </span><span class="trans" rel="80_14">والا و پاکیزه است.  «۱۴» </span><span class="trans" rel="80_15">که بدست سفیرانی نوشته شده.  «۱۵» </span><span class="trans" rel="80_16">گرامی و نیکو.  «۱۶» </span></p>                           <h3>بیان آیات‌ <span class="title" rel="80_1 80_2 80_3 80_4 80_5 80_6 80_7 80_8 80_9 80_10 80_11 80_12 80_13 80_14 80_15 80_16">اشاره به شان نزول این آیات و غرض سوره که عبارتست از عتاب هر کس که ثروتمندان را بر ضعفاء و مساکین مقدم می‌دارد</span> </h3> <p> روایاتی از طرق اهل سنت وارد شده که این آیات درباره داستان ابن ام مکتوم نابینا نازل شد، که روزی بر رسول خدا (ص) وارد شد در حالی که جمعی از مستکبرین قریش نزد آن جناب بودند و با ایشان در باره اسلام سخنان سری داشتند، رسول خدا  (ص) از آمدن ابن ام مکتوم چهره در هم کشید، و خدای تعالی او را مورد عتاب قرار داد که چرا از یک مردی تهی‌دست چهره در هم کردی؟<span class="footnote" rel="1" title="الدر المنثور، ج ۶، ص ۳۱۴">*</span>. </p> <p>از طرق شیعه هم روایاتی به این معنا اشاره دارد<span class="footnote" rel="2" title="تفسیر نور الثقلین، ج ۵، ص ۵۰۹">*</span>. </p> <p>ولی در بعضی<span class="footnote" rel="3" title="تفسیر قمی، ج ۲، ص ۴۰۴">*</span> دیگر از روایات شیعه آمده که مردی از بنی امیه نزد آن جناب بوده، و او از آمدن ابن ام مکتوم چهره درهم کشید، و آیات، در عتاب او نازل شد، که-ان شاء اللَّه- بحث مفصل این معنا در بحث روایتی آینده از نظرتان خواهد گذشت. </p> <p>و به هر حال غرض سوره، عتاب هر کسی است که ثروتمندان را بر ضعفاء و مساکین از مؤمنین مقدم می‌دارد، اهل دنیا را احترام می‌کند و اهل آخرت را خوار می‌شمارد، بعد از این عتاب رشته کلام به اشاره به خواری و بی‌مقداری انسان در خلقتش و اینکه در تدبیر امورش سراپا حاجت است و با این حال به نعمت پروردگار و تدبیر عظیم او کفران می‌کند کشیده شده، و در آخر سخن را با ذکر قیامت و جزاء و تهدید مردم خاتمه می‌دهد، و این سوره بدون هیچ تردیدی در مکه نازل شده است. </p> <p>       <code class="page" rel="20,325"/><code class="aya" rel="80_1"/> <span class="aya" rel="80_1" data-words="1-3">عبس و تولی</span> یعنی چهره در هم کشید و روی بگردانید. </p> <p><code class="aya" rel="80_2"/> <span class="aya" rel="80_2" data-words="1-3">أن جاءه الأعمی</span> این جمله علت عبوس شدن را بیان می‌کند، و لام تعلیل در تقدیر است و تقدیر آن  <em>لان جاءه الاعمی</em> است. </p> <p><code class="aya" rel="80_3"/><code class="aya" rel="80_4"/> <span class="aya" rel="80_3-4" data-words="1-9">و ما یدریک لعله یزکی، أو یذکر فتنفعه الذکری</span> این آیه حال از فاعل فعل‌ <span class="aya" rel="80_1" data-words="1-3">عبس و تولی</span> است، و کلمه تزکی به معنای در پی پاک شدن از راه عمل صالح است. <span class="phrase">که بعد از تذکر یعنی پندپذیری و بیداری و پذیرفتن عقائد حقه دست می‌دهد، چون <em rel="fa_80_4_3-4" data-sentence="74:76">نفع ذکری</em> همین است که آدمی را به تزکی دعوت می‌کند، یعنی به ایمان و عمل صالح می‌خواند.</span> </p> <p>و حاصل معنا این است که آن شخص چهره در هم کشید، و از آن شخص نابینا که نزدش آمده بود روی بگردانید، با اینکه او خبر نداشت آیا مرد نابینا مردی صالح بود، و با اعمال صالح ناشی از ایمان خود را پاکیزه کرده بود یا نه، شاید کرده بود، و یا آمده تا با تذکر و اتعاظش به مواعظ رسول خدا (ص) بهره‌مند شده، در نتیجه به تطهیر خود موفق گردد. </p> <h3> <span class="title" rel="80_1 80_5 80_6 80_2 80_3 80_4 80_7 80_8 80_9 80_10 80_11 80_12 80_13 80_14 80_15 80_16">خبری عتاب آمیز حاکی از روی گرداندن از یک مرد نابینا و عنایت و توجه به توانگران</span> </h3> <p> در این آیات چهارگانه عتاب شدیدی بکار رفته، و این شدت از این جهت بیشتر می‌شود که دو آیه اول در سیاق غیبت آمده، که می‌فهماند خدا از او روی گردانیده، رو در رو با او سخن نگفته، و دو آیه اخیر را در سیاق خطاب آورده، چون توبیخ در مخاطبه حضوری بیشتر است، و حجت و استدلال هم وقتی رو در رو گفته شود الزام‌آورتر است، آن هم بعد از روی‌گردانی، و مخصوصا با سرکوبی خود خدا و بدون واسطه غیر. </p> <p>و در اینکه از آن شخص تعبیر به اعمی-کور-کرد توبیخی بیشتر استفاده می‌شود، برای اینکه محتاجی که به انسان مراجعه می‌کند اگر نابینا باشد و حاجتش هم حاجتی دینی باشد، و خلاصه ترس از خدا او را وادار کرده باشد که با نداشتن چشم به ما مراجعه کند، ما بیش از سایر مراجعه کنندگان باید به او ترحم کنیم، و بیشتر به او روی آورده مورد عطوفتش قرار دهیم، نه اینکه چهره در هم بکشیم و روی از او برتابیم. </p> <p>بعضی<span class="footnote" rel="1" title="روح المعانی، ج ۳۰، ص ۳۹">*</span> گفته‌اند: بنا بر اینکه شخص مورد عتاب رسول خدا (ص)   <code class="page" rel="20,326"/> باشد تعبیر از آن جناب به ضمیر غایب برای این بوده که به قداست ساحت آن جناب اشاره کند، و بطور کنایه بفهماند گویا آن کسی که چنین عملی کرده رسول خدا (ص) نبوده، چون مثل چنین عملی از مثل آن جناب سر نمی‌زند، و در نوبت دوم که از آن جناب به ضمیر خطاب تعبیر کرده نیز قداست ساحت آن حضرت منظور بوده، چون همیشه اقبال بعد از اعراض، اجلال و احترامی از طرف است. </p> <p>و لیکن این حرف درست نیست، چون با خطاب‌ <span class="aya" rel="80_5-6" data-words="1-6">أما من استغنی، فأنت له تصدی...</span> نمی‌سازد، و توبیخ در آن از توبیخ در آیه‌ <span class="aya" rel="80_1" data-words="1-3">عبس و تولی</span> بیشتر است، و بطور قطع هیچ ایناسی هم در آن نیست. </p> <p><code class="aya" rel="80_5"/><code class="aya" rel="80_6"/> <span class="aya" rel="80_5-7" data-words="1-11">أما من استغنی، فأنت له تصدی، و ما علیک ألا یزکی</span> <span class="phrase">کلمات <em rel="fa_80_5_3-3" data-sentence="6:183">غنی</em> و <em>استغناء</em> و <em rel="fa_80_5_3-3" data-sentence="80:148">تغنی</em> و <em rel="fa_80_5_3-3" data-sentence="137:131">تغانی</em> بطوری که راغب گفته به یک معنی می‌باشند<span class="footnote" rel="1" title="مفردات راغب، ماده &lt;em&gt;غنی&lt;/em&gt; ">*</span>.</span> پس مراد از <span class="aya" rel="80_5" data-words="2-3">من استغنی</span> کسی است که خود را توانگر نشان دهد، و ثروت خود را به رخ مردم بکشد. و <span class="phrase">لازمه این عمل این است که بخواهد از سایرین سر و گردنی بلندتر باشد، و ریاست و عظمتی در چشم مردم داشته باشد، و از پیروی حق عارش بیاید، هم چنان که در جای دیگر فرمود: <span class="aya" rel="96_6-7" data-words="2-7">إن الإنسان لیطغی، أن رآه استغنی</span><span class="footnote" rel="2" title="انسان هر گاه خود را بی‌نیاز احساس کند طغیان می‌کند سوره علق، آیه ۷">*</span> و کلمه <em rel="fa_80_6_3-3" data-sentence="370:63">تصدی</em> به معنای متعرض شدن و روی آوردن به چیزی و اهتمام در امر آن است.</span> </p> <p>در این آیه و شش آیه بعدش اشاره مفصلی است به اینکه ملاک در آن عبوس شدن و پشت کردن چه بوده، که به خاطر آن مستوجب عتاب شده، حاصل آن این است که: تو خیلی به وضع مستکبران و اعراض کنندگان از پیروی حق می‌پردازی، و زیاد به وضع آنها اعتناء می‌کنی، در حالی که اگر او نخواهد خود را پاک کند بر تو تکلیفی نیست، و بر عکس از وضع آن کس که خود را پاک کرده و از خدا می‌ترسد بی‌اعتنایی می‌کنی. </p> <p><code class="aya" rel="80_7"/> <span class="aya" rel="80_7" data-words="1-5">و ما علیک ألا یزکی</span> -بعضی<span class="footnote" rel="3" title="و به زودی آنها که از خدا می‌ترسند متذکر می‌شوند، سوره اعلی، آیه ۱۰">*</span> گفته‌اند: کلمه <em>ما</em> نافیه است، و معنایش این است که: اگر او نخواست خود را تزکیه کند حرج و مسئولیتی بر تو نیست، تا رهایی از آن مسئولیت تو را حریص کند به مسلمان شدن او، و غفلت ورزیدن از آنهایی که قبلا به طیب خاطر مسلمان شده‌اند. </p> <p>بعضی<span class="footnote" rel="4" title="نه در حال نزول مشتمل بر باطل است، و نه بعدها چیزی از معارفش باطل می‌شود سوره فصلت، آیه ۴۲">*</span> گفته‌اند: کلمه <em>ما</em> استفهام انکاری است، و به آیه چنین معنا می‌دهد:       <code class="page" rel="20,327"/> چه چیز و چه مسئولیت و ضرری متوجه تو می‌شود اگر او نخواهد خود را از کفر و فجور پاک کند؟ تو یک رسول بیشتر نیستی، و جز ابلاغ رسالت مسئولیتی نداری . </p> <p>بعضی<span class="footnote" rel="1" title="تفسیر فخر رازی، ج ۳۱، ص ۱۶">*</span> دیگر گفته‌اند: کلمه <em>ما</em> به معنای <em>لا</em> ی نافیه است، و معنایش این است که: از عدم تزکیه او از کفر و فجور باکی به خود راه نمی‌دهی ، و این معنا با سیاق عتابی که قبل از این آیه و قبل از قبل این آیه بود سازگارتر است. </p> <p><code class="aya" rel="80_8"/> <span class="aya" rel="80_8-10" data-words="1-11">و أما من جاءک یسعی، و هو یخشی، فأنت عنه تلهی</span> کلمه <em>سعی</em> به معنای سرعت در دویدن است، پس معنای آیه به حسب آنچه مقام دست می‌دهد این است که: آن کس که به شتاب نزدت می‌آید تا بوسیله معارف دین و مواعظی که از تو می‌شنود خود را پاک کند، <code class="aya" rel="80_9"/> <span class="aya" rel="80_9" data-words="1-3">و هو یخشی</span> در حالی که از خدا می‌ترسد، و خشیت خود آیت و نشانه آن است که او بوسیله قرآن متذکر شده است، هم چنان که فرمود: <span class="aya" rel="20_2-3" data-words="1-9">ما أنزلنا علیک القرآن لتشقی، إلا تذکرة لمن یخشی</span><span class="footnote" rel="2" title="ما قرآن را بر تو نازل نکردیم که خود را به زحمت بیفکنی بلکه آن را برای یادآوری کسانی که  (از خدا) می‌ترسند نازل ساختیم سوره طه، آیه ۲ و ۳">*</span>، و نیز فرموده: <span class="aya" rel="87_10" data-words="1-3">سیذکر من یخشی</span><span class="footnote" rel="3" title="تفسیر روح المعانی، ج ۳۰، ص ۴۲">*</span>. </p> <p><code class="aya" rel="80_10"/> <span class="aya" rel="80_10" data-words="1-3">فأنت عنه تلهی</span> <span class="phrase">-اصل کلمه <em rel="fa_80_10_3-3" data-sentence="10:333">تلهی</em>  <em rel="fa_80_10_3-3" data-sentence="67:317">تتلهی</em> بوده، یعنی خود را بکار دیگر می‌زنی، و از چنین مردی که آمده که به راستی خود را اصلاح کند غافل می‌مانی، و اگر ضمیر <em>انت</em> را در این آیه و در آیه‌ <span class="aya" rel="80_6" data-words="1-3">فأنت له تصدی</span> و ضمیر <em>له</em> و <em rel="fa_80_10_2-2" data-sentence="361:67">عنه</em> را در آن دو مقدم بر فعل آورده، همه برای تاکید در عتاب و تنبیه است.</span> </p> <p><code class="aya" rel="80_11"/> <span class="aya" rel="80_11-12" data-words="1-6">کلا إنها تذکرة، فمن شاء ذکره</span> <span class="phrase">کلمه <em rel="fa_80_11_1-1" data-sentence="5:173">کلا</em> باز داشتن از همان عملی است که به خاطر آن عتابش فرمود یعنی عبوس کردن قیافه و روی‌گردانی از کسی که از خدا می‌ترسد، و مشغول شدن و پرداختن به کسی است که خود را بی‌نیاز می‌داند.</span> </p> <p>و ضمیر در جمله‌ <span class="aya" rel="80_11" data-words="2-3">إنها تذکرة</span> به آیات قرآنی و یا به قرآن بر می‌گردد، و اگر آن را مؤنث آورده برای این بود که خبر آن <em>تذکرة</em> مؤنث بوده، و معنای آن این است که: آیات قرآنی-و یا قرآن-تذکره است، یعنی موعظه‌ای است که هر پند پذیری از آن متعظ می‌شود، و یا تذکر دهنده‌ای است که اعتقاد حق و عمل حق را تذکر می‌دهد. </p> <p><code class="aya" rel="80_12"/> <span class="aya" rel="80_12" data-words="1-3">فمن شاء ذکره</span> -این قسمت، جمله‌ای معترضه است، و ضمیر به قرآن و یا آنچه که       <code class="page" rel="20,328"/> قرآن تذکر می‌دهد بر می‌گردد، و معنایش این است که: هر کس خواست می‌تواند بیاد قرآن و یا معارفی که قرآن تذکر می‌دهد بوده باشد، و قرآن این را تذکر می‌دهد که مردم بدانچه فطرت به سوی آن هدایت می‌کند منتقل شوند، و آن، عقائد و اعمال حقه‌ای است که در لوح فطرت محفوظ است. </p> <p>و در اینکه تعبیر فرمود به‌ <span class="aya" rel="80_12" data-words="1-3">فمن شاء ذکره</span> اشاره است به اینکه در دعوت قرآن به تذکر، هیچ اکراه و اجباری نیست، و داعی اسلام که این دعوت را می‌کند برای این نیست که نفعی عاید خودش شود، تنها و تنها نفع آن عاید خود متذکر می‌شود، حال اختیار با خود او است. </p> <h3> <span class="title" rel="80_13">مقصود از اینکه در باره قرآن فرمود: <span class="aya" rel="80_13" data-words="1-3">فی صحف مکرمة...</span> </span> </h3> <p> <code class="aya" rel="80_13"/> <span class="aya" rel="80_13-14" data-words="1-5">فی صحف مکرمة، مرفوعة مطهرة</span> <span class="phrase">در مجمع البیان گفته: کلمه <em rel="fa_80_13_2-2" data-sentence="26:226">صحف</em> جمع صحیفه است، و عرب هر چیزی را که در آن مطلبی نوشته شده باشد صحیفه می‌نامد، هم چنان که کتابش هم می‌خواند، حال چه اینکه ورقه و کاغذی باشد و یا چیز دیگری<span class="footnote" rel="1" title="مجمع البیان، ج ۱۰، ص ۴۳۶">*</span>.</span> </p> <p>و <span class="phrase">جمله <em rel="fa_80_13_1-2" data-sentence="5:115">فی صحف</em> خبری است بعد از خبر برای کلمه <em>ان</em> ، و ظاهر آن این است که: قرآن به دست ملائکه در صحفی متعدد نوشته شده بوده.</span> و این ظاهر، سخن آن مفسر<span class="footnote" rel="2" title="تفسیر روح المعانی، ج ۳۰، ص ۴۲">*</span> را که گفته: مراد از صحف لوح محفوظ است ضعیف می‌سازد، چون در کلام خدای تعالی در هیچ موردی از لوح محفوظ به صیغه جمع از قبیل صحف و کتب و الواح تعبیر نشده. نظیر این قول در بی‌اعتباری سخن آن مفسر<span class="footnote" rel="3" title="روح الامین، آن را بر قلب تو نازل کرد سوره شعراء، آیه ۱۹۴">*</span> دیگر است که گفته: مراد از صحف، کتب انبیای گذشته است. چون این معنا با تعبیر <span class="aya" rel="80_15" data-words="1-2">بأیدی سفرة...</span> نمی‌سازد، زیرا ظاهر این تعبیر این است که صفت صحف باشد. </p> <p> <em>مکرمة</em> یعنی معظم، <code class="aya" rel="80_14"/> <span class="aya" rel="80_14" data-words="1-1">مرفوعة</span> یعنی رفیع القدر نزد خدا، <span class="aya" rel="80_14" data-words="2-2">مطهرة</span> یعنی پاکیزه از قذارت باطل و سخن بیهوده و شک و تناقض، هم چنان که در جای دیگر فرمود: <span class="aya" rel="41_42" data-words="1-10">لا یأتیه الباطل من بین یدیه و لا من خلفه</span><span class="footnote" rel="4" title="این قرآن قول رسولی کریم است، و دارای قوتی است که نزد صاحب عرش مکانتی دارد، و دستوراتش مطاع و در آنجا امین خوانده می‌شود سوره تکویر، آیه ۲۱">*</span>، و نیز در اینکه مشتمل بر سخن بیهوده نیست فرموده: <span class="aya" rel="86_13-14" data-words="1-7">إنه لقول فصل، و ما هو بالهزل</span><span class="footnote" rel="5" title="که این سخن حق است و شوخی نیست سوره طارق، آیه ۱۳ و ۱۴">*</span>، و در اینکه مشتمل بر مطلب مورد شکی نیست، فرموده:           <code class="page" rel="20,329"/> <span class="aya" rel="2_2" data-words="1-5">ذلک الکتاب لا ریب فیه</span><span class="footnote" rel="1" title="این کتاب با عظمتی است که شک در آن راه ندارد سوره بقره، آیه ۲">*</span> و در اینکه مشتمل بر مطالب متناقض نیست فرموده: <span class="aya" rel="4_82" data-words="5-15">و لو کان من عند غیر الله لوجدوا فیه اختلافا کثیرا</span><span class="footnote" rel="2" title="اگر (قرآن) از ناحیه غیر خدا بود اختلافات فراوانی در آن می‌یافتند سوره نساء، آیه ۸۲">*</span>. </p> <h3> <span class="title" rel="80_1 80_2 80_3 80_4 80_5 80_6 80_7 80_8 80_9 80_10 80_11 80_12 80_13 80_14 80_15 80_16">اشاره به اینکه ملائکه‌ای مخصوص، سفرای وحی و-تحت امر جبرئیل-متصدی حمل و ابلاغ آن به پیامبران بوده‌اند</span> </h3> <p> <code class="aya" rel="80_15"/><code class="aya" rel="80_16"/> <span class="aya" rel="80_15-16" data-words="1-4">بأیدی سفرة، کرام بررة</span> <span class="phrase">این دو جمله دو صفت بعد از صفت هستند برای صحف، و کلمه <em rel="fa_80_15_2-2" data-sentence="53:207">سفرة</em> جمع سفیر است، و سفیر به معنای رسول است، و کلمه <em>کرام</em> صفت آن رسولان است، به اعتبار ذاتشان و <em rel="fa_80_16_2-2" data-sentence="208:94">بررة</em> صفت ایشان است به اعتبار عملشان، می‌فرماید: ذاتا افرادی بزرگوارند، و از نظر عمل دارای احسانند.</span> </p> <p>و معنای این چند آیه این است که: قرآن تذکره‌ای است که در صحف متعددی نوشته شده بود صحفی معظم و رفیع القدر، و پاکیزه از هر پلیدی و از هر باطل و لغو و شک و تناقض، و به دست سفیرانی نوشته شده که ذاتا نزد پروردگارشان بزرگوار، و در عمل هم نیکوکارند. </p> <p>و از این آیات بر می‌آید که برای وحی، ملائکه مخصوصی است، که متصدی حمل صحف آن و نیز رساندن آن به پیامبرانند، پس می‌توان گفت این ملائکه اعوان و یاران جبرئیلند، و تحت أمر او کار می‌کنند، و اگر نسبت القای وحی را به ایشان داده، منافات ندارد با اینکه در جای دیگر آن را به جبرئیل نسبت دهد، و بفرماید: <span class="aya" rel="26_193-194" data-words="1-6">نزل به الروح الأمین، علی قلبک</span><span class="footnote" rel="3" title="الدر المنثور، ج ۶، ص ۳۱۴ و ۳۱۵">*</span>، و در جای دیگر در تعریف جبرئیل بفرماید: <span class="aya" rel="81_19-21" data-words="1-13">إنه لقول رسول کریم، ذی قوة عند ذی العرش مکین، مطاع ثم أمین</span><span class="footnote" rel="4" title="روح المعانی، ج ۳۰، ص ۴۱">*</span>، بلکه همین آیه مؤید مطلب ما است، که می‌فرماید دستوراتش مطاع است، معلوم می‌شود جبرئیل برای رساندن وحی به انبیاء، کارکنانی از ملائکه تحت فرمان دارد، پس وحی رساندن آن ملائکه هم وحی رساندن جبرئیل است، هم چنان که عمل جبرئیل و اعوانش روی هم فعل خدای تعالی نیز هست، و این انتساب وحی به چند مقام نظیر مساله توفی و قبض ارواح است، که یک جا به اعوان ملک الموت نسبت داده، و یک جا به خود او، و یک جا به خود خدای تعالی که بحث آن مکرر گذشت. </p> <p>ولی <span class="phrase">بعضی<span class="footnote" rel="5" title="تفسیر روح المعانی، ج ۳۰، ص ۴۲">*</span> از مفسرین گفته‌اند: مراد از کلمه <em rel="fa_80_15_2-2" data-sentence="115:25">سفرة</em> نویسندگان از ملائکه‌اند.</span> </p> <p>           <code class="page" rel="20,330"/> لیکن، معنایی که گذشت روشن‌تر است. </p> <p>و بعضی<span class="footnote" rel="1" title="تفسیر روح المعانی، ج ۳۰، ص ۴۲">*</span> دیگر گفته‌اند: قاریان قرآنند، که آن را می‌نویسند و می‌خوانند، که خواننده محترم به نادرستی آن واقف است. </p> <h3>بحث روایتی‌ <span class="title" rel="80_1">روایاتی حاکی از اعراض پیامبر (صلی اللَّه علیه و آله و سلم) از ابن ام مکتوم و نزول آیات: <span class="aya" rel="80_1" data-words="1-3">عبس و تولی...</span> </span> </h3> <p> در مجمع البیان است که بعضی گفته‌اند: این آیات در باره عبد اللَّه ابن ام مکتوم فرزند شریح بن مالک بن ربیعه فهری یکی از بنی عامر بن لوی نازل شده. </p> <p>و جریان چنین بوده که: وی روزی بر رسول خدا (ص) وارد شد، در حالی که آن جناب با عتبة بن ربیعه و ابو جهل بن هشام و عباس بن عبد المطلب و ابی و امیة بن خلف جلسه کرده بود، و ایشان را به دین توحید دعوت می‌کرد، به امید اینکه اسلام بیاورند، ابن ام مکتوم عرضه داشت: یا رسول اللَّه (ص) از قرآن برایم بخوان تا حفظ کنم، و (چون نابینا بود) مکرر آن جناب را صدا می‌زد، و متوجه نبود که آن جناب با آن چند نفر مشغول صحبت است، و تکرار او باعث شد که کراهت و ناراحتی در سیمای آن جناب هویدا گردید، چون ابن ام مکتوم مرتب کلام آن جناب را قطع می‌کرد، و رسول خدا (ص) در دل خود فکر می‌کرد که حالا این چند نفر که از بزرگان قریشند، می‌گویند پیروان او همه از قبیل ابن ام مکتوم یا کورند و یا برده‌اند، لذا از او روی بگردانید، و رو به آن صنادید کرد، در اینجا بود که این آیات در عتاب و سرزنش آن جناب نازل شد. </p> <p>و از آن به بعد رسول خدا (ص) همواره ابن ام مکتوم را احترام می‌کرد، هر وقت به او بر می‌خورد می‌فرمود: مرحبا به کسی که خدای تعالی به خاطر او مرا عتاب فرمود، و آن گاه می‌پرسید: آیا کار و حاجتی داری؟ و دو نوبت او را در مدینه جانشین خود کرد و خود به جنگ رفت<span class="footnote" rel="2" title="مجمع البیان، ج ۱۰، ص ۴۳۷">*</span>. </p> <p>مؤلف: سیوطی در تفسیر الدر المنثور این قصه را از عایشه و انس و ابن عباس-البته با مختصر اختلافی-نقل کرده<span class="footnote" rel="3" title="روح المعانی، ج ۳۰، ص ۴۱">*</span>، و آنچه صاحب مجمع البیان نقل کرده خلاصه‌ای از آن روایات       <code class="page" rel="20,331"/> مختلف است. </p> <h3> <span class="title" rel="80_1 80_2 80_3 80_4 80_5 80_6 80_7 80_8 80_9 80_10 80_11 80_12 80_13 80_14 80_15 80_16">بیان اینکه آیات عتاب به روشنی متوجه پیامبر (صلی اللَّه علیه و آله و سلم) نیست و نزول آن در مورد روی گرداندن آن حضرت از ابن ام مکتوم از جهات مختلف مخدوش و مردود است</span> </h3> <p> لیکن آیات سوره مورد بحث دلالت روشنی ندارد بر اینکه مراد از شخص مورد عتاب رسول خدا (ص) است، بلکه صرفا خبری می‌دهد و انگشت روی صاحب خبر نمی‌گذارد، از این بالاتر اینکه در این آیات شواهدی هست که دلالت دارد بر اینکه منظور، غیر رسول خدا (ص) است، چون همه می‌دانیم که صفت عبوس از صفات رسول خدا (ص) نبوده، و آن جناب حتی با کفار عبوس نمی‌کرده، تا چه رسد به مؤمنین رشد یافته، از این که بگذریم اشکال سید مرتضی رحمة اللَّه علیه بر این روایات وارد است، که می‌گوید اصولا از اخلاق رسول خدا (ص) نبوده، و در طول حیات شریفش سابقه نداشته که دل اغنیاء را به دست آورد و از فقراء رو بگرداند. </p> <p>و با اینکه خود خدای تعالی خلق آن جناب را عظیم شمرده، و قبل از نزول سوره مورد بحث، در سوره <em>نون</em> که به اتفاق روایات وارده در ترتیب نزول سوره‌های قرآن، بعد از سوره <span class="aya" rel="96_1" data-words="1-3">اقرأ باسم ربک</span> نازل شده فرموده: <span class="aya" rel="68_4" data-words="1-5">و إنک لعلی خلق عظیم</span>، چطور تصور دارد که در اول بعثتش خلقی عظیم (آن هم بطور مطلق) داشته باشد، و خدای تعالی به این صفت او را بطور مطلق بستاید، بعدا برگردد و بخاطر پاره‌ای اعمال خلقی، او را مذمت کند، و چنین خلق نکوهیده‌ای را به او نسبت دهد که تو به اغنیاء متمایل هستی، هر چند کافر باشند، و برای به دست آوردن دل آنان از فقراء روی می‌گردانی، هر چند که مؤمن و رشد یافته باشند؟ علاوه بر همه اینها مگر خدای تعالی در یکی از سوره‌های مکی یعنی در سوره شعراء به آن جناب نفرموده بود: <span class="aya" rel="26_214-215" data-words="1-11">و أنذر عشیرتک الأقربین، و اخفض جناحک لمن اتبعک من المؤمنین</span><span class="footnote" rel="1" title="خویشاوندان نزدیکت را انذار کن و بال و پر خود را برای مؤمنانی که از تو پیروی می‌کنند بگستر سوره شعرا، آیه ۲۷">*</span>، و اتفاقا این آیه در سیاق آیه‌ <span class="aya" rel="26_214" data-words="1-4">و أنذر عشیرتک الأقربین</span> است، که در اوائل دعوت نازل شده. </p> <p>از این هم که بگذریم مگر به آن جناب نفرموده بود: <span class="aya" rel="15_88" data-words="1-17">لا تمدن عینیک إلی ما متعنا به أزواجا منهم و لا تحزن علیهم و اخفض جناحک للمؤمنین</span><span class="footnote" rel="2" title="هرگز چشم خود را به نعمتهایی که به گروه‌هایی از آنها (کفار) دادیم میفکن و به خاطر آنچه آنها دارند غمگین مباش و بال و پر خود را برای مؤمنین فرود آر سوره حجر، آیه ۸۸">*</span>، پس چطور ممکن است در سوره حجر که در اول دعوت علنی اسلام نازل شده به آن جناب دستور دهد اعتنایی به زرق و برق     <code class="page" rel="20,332"/> زندگی دنیاداران نکند، و در عوض در مقابل مؤمنین تواضع کند، و در همین سوره و در همین سیاق او را مامور سازد که از مشرکین اعراض کند، و بفرماید: <span class="aya" rel="15_94" data-words="1-7">فاصدع بما تؤمر و أعرض عن المشرکین</span><span class="footnote" rel="1" title="سوره حجر، آیه ۹۴">*</span> آن وقت خبر دهد که آن جناب بجای اعراض از مشرکین، از مؤمنین اعراض نموده، و به جای تواضع در برابر مؤمنین در برابر مشرکین تواضع کرده است! علاوه بر این زشتی عمل مذکور چیزی است که عقل به زشتی آن حکم می‌کند، و هر عاقلی از آن متنفر است، تا چه رسد به خاتم انبیاء ( ص)، و چنین قبیح عقلی احتیاج به نهی لفظی ندارد، چون هر عاقلی تشخیص می‌دهد که دارایی و ثروت به هیچ وجه ملاک فضیلت نیست، و ترجیح دادن جانب یک ثروتمند بخاطر ثروتش بر جانب فقیر، و دل او را به دست آوردن، و به این رو ترش کردن رفتاری زشت و ناستوده است. </p> <p>با در نظر گرفتن این اشکالها جواب از گفتار بعضی<span class="footnote" rel="2" title="مجمع البیان، ج ۱۰، ص ۴۳۷">*</span> از مفسرین روشن می‌شود که گفته‌اند: خدای تعالی آن جناب را از این رفتار نهی نکرده مگر در این مورد، پس این کار معصیت نبوده مگر بعد از نهی اما قبل از آن، آن جناب می‌توانسته چنین رفتاری داشته باشد. </p> <p>وجه نادرستی این سخن این است که: اولا به چه دلیل آن جناب نهی نشده مگر در آن هنگام، نه بعدش و نه قبلش؟ و ثانیا گفتیم این رفتار به حکم عقل ناستوده است، و صدورش از شخصی کریم الخلق که خدایش قبلا او را به خلق عظیم ستوده محال است، آن هم با بیانی مطلق و بدون قید وی را ستوده و فرموده: <span class="aya" rel="68_4" data-words="1-5">و إنک لعلی خلق عظیم</span>، علاوه بر این کلمه <em>خلق</em> به معنای ملکه راسخه در دل است، و کسی که دارای چنین ملکه‌ای است عملی منافی با آن انجام نمی‌دهد. </p> <h3> <span class="title" rel="80_1 80_2 80_3 80_4 80_5 80_6 80_7 80_8 80_9 80_10 80_11 80_12 80_13 80_14 80_15 80_16">روایتی دیگر حاکی از نزول آیات عتاب در مورد مردی از بنی امیه</span> </h3> <p> و در مجمع البیان، از امام صادق (ع) روایت آورده که فرموده است این آیات در باره مردی از بنی امیه نازل شده که در حضور رسول خدا (ص) نشسته بود، ابن ام مکتوم آمد، مرد اموی وقتی او را دید قیافه‌اش را در هم کشید، و او را کثیف پنداشته، دامن خود را از او جمع کرد، و چهره خود را عبوس نموده رویش را از او گردانید، و خدای تعالی داستانش را در این آیات حکایت نموده عملش را توبیخ نمود<span class="footnote" rel="3" title="مجمع البیان، ج ۱۰، ص ۴۳۷">*</span>. </p> <p>و نیز در مجمع البیان است که از امام صادق (ع) روایت شده که فرموده: رسول خدا (ص) هر وقت ابن ام مکتوم را ملاقات می‌کرد می‌فرمود:     <code class="page" rel="20,333"/> مرحبا مرحبا، به خدا سوگند خدای تعالی ابدا مرا در مورد تو عتاب نخواهد کرد، و این سخن را از در لطف به او می‌گفت، و او از این همه لطف شرمنده می‌شد، حتی کان یکف النبی  ( ص) مما یفعل به-حتی بسیار می‌شد که به همین خاطر از آمدن به خدمت آن جناب خودداری می‌کرد<span class="footnote" rel="1" title="مجمع البیان، ج ۱۰، ص ۴۳۷">*</span>. </p> <p>مؤلف: اشکالی که به این حدیث وارد است همان اشکالی است که به حدیث قبل وارد بود، و معنای اینکه فرمود: حتی انه کان یکف... این است که: ابن ام مکتوم از حضور در نزد آن جناب خودداری می‌کرد، چون آن حضرت این سخن را بسیار می‌گفت، و او سخت شرمنده می‌شد و خجالت می‌کشید. </p> 
