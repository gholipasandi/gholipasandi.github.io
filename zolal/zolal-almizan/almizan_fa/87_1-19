<h2 class="sura">سوره اعلی مکی است و نوزده آیه دارد </h2><h3 class="ayas">سوره الأعلی آیه‌های ۱ تا ۱۹</h3><code class="section" rel="87_1-19"/><h3>ترجمه آیات</h3> <p> <span class="trans" rel="87_0">بنام خدای رحمان و رحیم،  </span><span class="trans" rel="87_1">نام پروردگار بلند مرتبه خود را منزه بدار (و در ردیف نامهای دیگرش قرار مده).  «۱» </span><span class="trans" rel="87_2">پروردگاری که اجزای عالم را از عدم به وجود آورد و هر یک را در جایی قرار داد که باید قرار می‌داد.  «۲» </span><span class="trans" rel="87_3">و پروردگاری که هر چیزی را دارای حدود و اندازه‌ای کرد به طوری که برای رسیدنش به هدف نهایی از خلقتش مجهز باشد.  «۳» </span><span class="trans" rel="87_4">و پروردگاری که چراگاه‌ها از زمین رویانید. <code class="page" rel="20,438"/> «۴» </span><span class="trans" rel="87_5"> و دوباره خزانش کرد و به صورت خاشاکی سیاه در آورد.  «۵» </span><span class="trans" rel="87_6">از نظر حفظ قرآن دلواپس مباش اینقدر برایت می‌خوانیم که دیگر از یادش نبری.  «۶» </span><span class="trans" rel="87_7">البته به اذن ما از یاد نبری و گر نه هر چه را که بخواهد از یاد خواهی برد که خدا دانای به آشکار و نهان است.  «۷» </span><span class="trans" rel="87_8">و ما در سر هر دو راهی تو را به راه آسان‌تر دعوت، سوق می‌دهیم و انتخاب آن را به فطرت پاکت الهام می‌کنیم.  «۸» </span><span class="trans" rel="87_9">پس تو به کار تذکر دادنت بپرداز البته جایی که تذکر مفید باشد.  «۹» </span><span class="trans" rel="87_10">که به زودی آنها که از خدا می‌ترسند متذکر می‌شوند.  «۱۰» </span><span class="trans" rel="87_11">ولی بدبخت‌ترین افراد از تذکر تو اعراض می‌کنند.  «۱۱» </span><span class="trans" rel="87_12">بدبخت‌هایی که در آتش خواهند سوخت آتشی که از آتش دنیا سوزنده‌تر است.  «۱۲» </span><span class="trans" rel="87_13">چون در آن مرگ و حیاتی نیست.  «۱۳» </span><span class="trans" rel="87_14">محققا هر کس که خود را تزکیه کند رستگار می‌شود.  «۱۴» </span><span class="trans" rel="87_15">و هر وقت نام خدا را به یاد آورد بلافاصله به نماز بایستد.  «۱۵» </span><span class="trans" rel="87_16">ولی شما ای مردم!زندگی دنیا را بر آن رستگاری مقدم می‌دارید.  «۱۶» </span><span class="trans" rel="87_17">با اینکه زندگی آخرت خیر محض و فنا ناپذیر است.  «۱۷» </span><span class="trans" rel="87_18">این سفارش‌ها در صحف قدیم نیز بود.  «۱۸» </span><span class="trans" rel="87_19">یعنی صحف ابراهیم و موسی.  «۱۹» </span></p>                                 <h3>بیان آیات</h3> <p> در این آیات به توحید خدای تعالی امر شده، توحیدی که لایق به ساحت مقدس او باشد، و نیز به تنزیه ذات متعالیه‌اش از اینکه نام مقدسش با نامی دیگر ذکر شود، و یا چیزی که باید به او مستند شود بغیر او نسبت دهند، مثلا کسی دیگر را در خلقت و تدبیر و رزق شریک او بدانند، و به رسول خدا (ص) وعده تایید می‌دهد، تایید به وسیله علم و حفظ، و نیز وعده می‌دهد که او را از آسان‌ترین طریق و مناسب‌ترین راه موفق به تبلیغ و دعوت بفرماید. </p> <p>و <span class="phrase">سیاق آیات اول سوره سیاق آیات مکی است، و اما ذیل سوره یعنی از جمله‌ <span class="aya" rel="87_14" data-words="1-4">قد أفلح من تزکی...</span> مورد تردید است برای اینکه از طرق ائمه اهل بیت و همچنین از طرق اهل سنت<code class="page" rel="20,439"/> روایاتی رسیده که منظور از <em rel="fa_87_14_4-4" data-sentence="275:373">تزکی</em> دادن زکات فطره و خواندن نماز عید است، و این را هم می‌دانیم که روزه و توابعش که یکی زکات فطره است و همچنین نماز عید، بعد از هجرت در مدینه تشریع شده نتیجه می‌گیریم که آیات ذیل سوره در مدینه نازل شده، پس سوره مورد بحث مشتمل است بر آیات مکی و مدنی هر دو، و این با روایاتی که می‌گوید این سوره مکی است منافاتی ندارد، برای اینکه می‌توان آن را حمل کرد به اینکه منظور صدر سوره است.</span> </p> <h3> <span class="title" rel="87_1">توضیح معنای اینکه فرمود: <span class="aya" rel="87_1" data-words="1-3">سبح اسم ربک</span> -نام پروردگارت را تنزیه کن  و اقوال مختلف در این باره</span> </h3> <p> <span class="aya" rel="87_1" data-words="1-4">سبح اسم ربک الأعلی</span> در این آیه به رسول خدا (ص) دستور می‌دهد اسم پروردگار خود را تقدیس و تنزیه کند، و از اینکه نفرمود پروردگارت را تنزیه کن، فرمود اسم پروردگارت را تنزیه کن-و ظاهر لفظ <em>اسم</em> کلمه‌ای است که بر مسمی دلالت کند-و کلمه هم جایش در زبان است، می‌فهمیم که منظور این است که: هر وقت نام پروردگارت را به زبان می‌آوری نام چیز دیگری از قبیل آلهه و شرکا و شفعا که خدا از آن منزه است با آن کلمه به زبان میار، و نسبت ربوبیت به آنها مده یعنی اموری که از شؤون ربوبیت است و مختص به خدای تعالی است، از قبیل خلقت، ایجاد، رزق، احیاء، اماته، و امثال آن را بغیر خدا نسبت مده. </p> <p>و یا معنایش این است که: اموری که لایق ساحت مقدس خدای تعالی نیست از قبیل عجز، جهل، ظلم، غفلت و نظائر آن از هر صفت نقص و عیب را به خدا منسوب مکن. </p> <p>و کوتاه سخن اینکه: تنزیه نام خدا این است که وقتی سخن از خدا می‌رود باید کلام از ذکر اموری که مناسب با ذکر او نیست خالی باشد، این تنزیه خدا در مرحله زبان و سخن است که باید با تنزیه او در مرحله عمل موافق باشد و لازمه این تنزیه توحید کامل و نفی شرک جلی است، و شرک جلی درست عکس توحید است، و شخص مشرک نه تنها خدای تعالی را منزه از نواقص مذکور نمی‌داند، بلکه از شنیدن نام خدا به تنهایی ناراحت می‌شود، و دو آیه زیر بر این معنا ناطق است: <span class="aya" rel="39_45" data-words="1-20">و إذا ذکر الله وحده اشمأزت قلوب الذین لا یؤمنون بالآخرة و إذا ذکر الذین من دونه إذا هم یستبشرون</span><span class="footnote" rel="1" title="و چون خدا به تنهایی نامش برده می‌شود آنهایی که به آخرت ایمان ندارند دلهایشان متنفر می‌شود، و چون نام خدایانی که به جای خدای تعالی می‌پرستند برده شود بشاش و خشنود می‌گردند سوره زمر، آیه ۴۵">*</span>، <span class="aya" rel="17_46" data-words="12-22">و إذا ذکرت ربک فی القرآن وحده ولوا علی أدبارهم نفورا</span><span class="footnote" rel="2" title="و چون نام پروردگارت به تنهایی در قرآن برده می‌شود از شدت تنفر پشت می‌کنند و می‌روند">*</span>. </p>   <p>سوره اسری، آیه 46.  <code class="page" rel="20,440"/> و در اینکه اسم را اضافه کرد به کلمه <em>رب</em> و رب را اضافه کرد به کاف خطاب نکته‌ای است که بیان قبلی ما را تایید می‌کند، چون معنای آن چنین می‌شود: منزه بدار نام پروردگارت را که تو او را پروردگار خود گرفته‌ای، و مردم را به ربوبیت و الوهیت او می‌خوانی، پس دیگر در کلام خود آنجا که نام او را به ربوبیت می‌بری، نباید نام غیر او به طوری ذکر شود که با ربوبیت خدای تعالی که خودش نیز خود را بدان نامیده منافات داشته باشد. </p> <p><span class="phrase">کلمه <em rel="fa_87_1_4-4" data-sentence="5:284">الاعلی</em> -به معنای کسی است که بر فراز هر بلندی که تصور شود در آمده، و بر هر چیزی قاهر و چیره باشد، و این کلمه صفت <em rel="fa_87_1_3-3" data-sentence="166:166">ربک</em> است، نه صفت <em>اسم</em> ، و همین صفت حکم آیه را تعلیل می‌کند، و می‌فهماند که چرا گفتیم نام پروردگارت را منزه بدار، برای اینکه او از هر علوی که تصور شود عالی‌تر است.</span> </p> <p>مفسرین در باره این جمله چهار قول دارند: بعضی<span class="footnote" rel="1" title="و هیچ چیز نیست مگر آنکه خزینه‌هایش نزد ما است، و ما نازلش نمی‌کنیم مگر به اندازه‌ای معلوم سوره حجر، آیه ۲۱">*</span> گفته‌اند: معنای‌ <span class="aya" rel="87_1" data-words="1-4">سبح اسم ربک الأعلی</span> این است که: باید بگویی  سبحان ربی الاعلی ، نقل از ابن عباس. البته این نسبت را هم به وی داده‌اند که گفته معنایش این است که نماز بخوان. </p> <p>بعضی<span class="footnote" rel="2" title="سپس راه را برایش آسان و فراهم کرد، سوره عبس، آیه ۲۰">*</span> گفته‌اند: مراد از کلمه <em>اسم</em> ، مسمی، یعنی خود خدای تعالی است، و معنای آیه این است که: خدا را از هر فعل و صفتی که لایق به ساحت قدس او نیست منزه بدار. </p> <p>بعضی<span class="footnote" rel="3" title="برای هر یک هدفی است که بدان سو روان است سوره بقره، آیه ۱۴۸">*</span> گفته‌اند: منظور از آوردن کلمه <em>اسم</em> تعظیم مسمی است، و استشهاد شده به گفته لبید شاعر که گفته است:  الی الحول ثم اسم السلام علیکما-تا سر یک سال و سپس اسم سلام بر شما دو نفر باد ، یعنی سلام بر شما باد، در اینجا هم معنایش: <em>سبح ربک الاعلی</em> است. </p> <p>و <span class="phrase">بعضی<span class="footnote" rel="4" title="روح المعانی، ج ۳۰، ص ۱۰۲">*</span> گفته‌اند: مراد تنزیه اسمای خدای تعالی است از هر رفتاری که لایق به ساحت قدس او نباشد، مثلا اگر لفظی از اسمای خدا عمومی باشد، هم به خدای تعالی اطلاق شود، هم به غیر او، مانند عالم و قادر و امثال آن، در مورد خدای تعالی آن را تاویل نکند (و با اسمای خدا بازی ننماید) و اگر لفظی باشد که معنای اصلی و لغوی آن در مورد خدای تعالی     <code class="page" rel="20,441"/> صادق نباشد، کلمه را بر معنای اصلیش باقی نگذارد، و آن را تاویل نماید مانند <span class="aya" rel="89_22" data-words="1-3">و جاء ربک</span> -پروردگار تو آمد که حتما باید تاویل شود، و اگر کلمه‌ای است که جز در مورد خدای تعالی اطلاق نمی‌شود، مانند کلمه <em rel="fa_87_7_4-4" data-sentence="689:149">اللَّه</em> باید آن را بر غیر خدای تعالی اطلاق نکند، و در جاهای نامناسب از قبیل مستراح آن را به زبان نیاورد، و به همین قیاس رعایت ادب را در باره اسم خدا بنماید.</span> </p> <p>و لیکن معنایی که ما ارائه دادیم هم عمومی‌تر و وسیع‌تر است، و هم با سیاق آیات بعدی که می‌فرماید: <span class="aya" rel="87_6" data-words="1-3">سنقرئک فلا تنسی</span> و <span class="aya" rel="87_8-9" data-words="2-4">نیسرک للیسری، فذکر</span> مناسب‌تر است، چون سیاق این آیات سیاق تحریک و تشویق به تبلیغ رسالت، و تذکر دادن و بیدار کردن مردم است، و لذا نخست دستور می‌دهد که آن جناب کلام خود را اصلاح کند و از هر چیزی که بویی از شرک جلی و یا شرک خفی دارد پاک نماید، و اسم پروردگارش را منزه بدارد، و در مرحله دوم او را وعده می‌دهد به اینکه آن قدر وحی را برایش بخواند که دیگر چیزی از آن را فراموش نکند، و در مرحله سوم وعده‌اش می‌دهد که طریقه تبلیغ را بر او آسان سازد، و در آخر دستور می‌دهد مردم را تذکر دهد و تبلیغ کند،  (دقت بفرمایید). </p> <h3> <span class="title" rel="87_1 87_2 87_3 87_4 87_5 87_6 87_7 87_8 87_9 87_10 87_11 87_12 87_13 87_14 87_15 87_16 87_17 87_18 87_19">مظاهر تدبیر الهی: خلقت، تسویه، تقدیر، هدایت و... </span> </h3> <p> <code class="aya" rel="87_2"/> <span class="aya" rel="87_2" data-words="1-3">الذی خلق فسوی</span>  <em>خلقت هر چیزی</em> به معنای گردآوری اجزای آن است، و <em>تسویه‌اش</em> به معنای روی هم نهادن آن اجزا به نحوی است که هر جزئی در جایی قرار گیرد که جایی بهتر از آن برایش تصور نشود، و علاوه بر آن جایی قرار گیرد که اثر مطلوب را از هر جای دیگری بهتر بدهد، مثلا در مورد انسان چشم را در جایی و گوش را در جایی و هر عضو دیگر را در جایی قرار دهد که بهتر از آن تصور نشود، و حقش ادا شود. </p> <p>و <span class="phrase">این دو کلمه یعنی <em rel="fa_87_2_2-2" data-sentence="17:240">خلقت</em> و <em>تسویه</em> هر چند در آیه شریفه مطلق آمده، لیکن تنها شامل مخلوقاتی می‌شود که یا در آن ترکیب باشد، و یا شایبه‌ای از ترکیب داشته باشد، و آیه مورد بحث تا چهار آیه بعد در مقام توصیف تدبیر الهی است، و این خود برهانی است بر ربوبیت مطلقه او.</span> </p> <p><code class="aya" rel="87_3"/> <span class="aya" rel="87_3" data-words="1-4">و الذی قدر فهدی</span> یعنی آنچه را خلق کرده با اندازه مخصوص و حدود معین خلق کرده، هم در ذاتش و هم در صفاتش و هم در کارش، و نیز آن را با جهازی مجهز کرده که با آن اندازه‌ها متناسب باشد، و بوسیله همان جهاز او را به سوی آنچه تقدیر کرده هدایت فرموده، پس هر موجودی به سوی آنچه برایش مقدر شده و با هدایتی ربانی و تکوینی در حرکت است، مانند طفل که از<code class="page" rel="20,442"/> همان اولین روز تولدش راه پستان مادر را می‌شناسد، و جوجه کبوتر می‌داند که باید منقار در دهان مادر و پدرش کند، و هر حیوان نری به سوی ماده‌اش هدایت و هر ذی نفعی به سوی نفع خود هدایت شده است، و بر همین قیاس هر موجودی به سوی کمال وجودیش هدایت شده. </p> <p>و خدای تعالی در این معانی فرموده: <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="1" title="مجمع البیان، ج ۱۰، ص ۴۷۴">*</span> و نیز فرموده: <span class="aya" rel="80_20" data-words="1-3">ثم السبیل یسره</span><span class="footnote" rel="2" title="و اما کسانی که سعادت داده شده‌اند در بهشتند، در حالی که جاودان در آنند، ما دام که آسمان و زمین بر جا است، مگر آنچه که پروردگارت بخواهد، عطایی غیر مقطوع سوره هود، آیه ۱۰۸">*</span>، و نیز فرموده: <span class="aya" rel="2_148" data-words="2-5">لکل وجهة هو مولیها</span><span class="footnote" rel="3" title="به قرآن عجله مکن و قبل از تمام شدن وحیش به سوی تو آن را مخوان، و بگو پروردگارا علمم را بیشتر کن سوره طه، آیه ۱۱۴">*</span>. </p> <p><code class="aya" rel="87_4"/> <span class="aya" rel="87_4" data-words="1-4">و الذی أخرج المرعی</span> <span class="phrase">کلمه <em rel="fa_87_4_4-4" data-sentence="5:116">مرعی</em> به معنای چرایی است که علف‌خواران آن را می‌چرند، و کسی که آن را از زمین خارج می‌کند و می‌رویاند همان خدای سبحان است.</span> </p> <p><code class="aya" rel="87_5"/> <span class="aya" rel="87_5" data-words="1-3">فجعله غثاء أحوی</span> <span class="phrase">کلمه <em rel="fa_87_5_2-2" data-sentence="5:195">غثاء</em> به معنای گیاه خار و خاشاکی است که سیل به کنار بیابان می‌ریزد، و منظور از آن در اینجا-به طوری که گفته‌اند<span class="footnote" rel="4" title="روح المعانی، ج ۳۰، ص ۱۰۴">*</span> -گیاه خشکیده است.</span> و <span class="phrase">کلمه <em rel="fa_87_5_3-3" data-sentence="5:23">احوی</em> به معنای سیاه شده است.</span> </p> <p>و منظور از بیرون کردن مرعی برای آذوقه حیوان و سپس خاشاک سیاه کردنش، ارائه نمونه‌ای از تدبیر ربوبی و دلائل ربوبیت خدا است، هم چنان که خلقت و تسویه و تقدیر و هدایت نمونه دیگری از آن است. </p> <p><code class="aya" rel="87_6"/> <span class="aya" rel="87_6-7" data-words="1-13">سنقرئک فلا تنسی، إلا ما شاء الله إنه یعلم الجهر و ما یخفی</span> راغب در مفردات گفته کلمه <em>قرائت</em> به معنای ضمیمه کردن حروف برای به وجود آوردن کلمه، و ردیف کردن کلمات برای به وجود آوردن جمله است در حال خواندن، پس این ماده در هر ضمیمه کردنی استعمال نمی‌شود، مثلا وقتی می‌خواهی بفهمانی من مردم محل را گردهم جمع کردم، نمی‌توانی بگویی: <em>قرات القوم</em> ، و باز به همین دلیل به یک حرف که از دهان در آید قرائت گفته نمی‌شود<span class="footnote" rel="5" title="مفردات راغب، ماده &lt;em&gt;قرأ&lt;/em&gt; ">*</span>. </p> <h3> <span class="title" rel="87_6 87_7">معنای <em>اقراء</em> در <span class="aya" rel="87_6" data-words="1-3">سنقرئک فلا تنسی</span> و مفاد استثناء <span class="aya" rel="87_7" data-words="1-4">إلا ما شاء الله...</span> </span> </h3> <p> و <span class="phrase">در مجمع البیان گفته کلمه <em>اقراء</em> که فعل <em rel="fa_87_6_1-1" data-sentence="47:243">نقرئک</em> مشتق از آن است به معنای           <code class="page" rel="20,443"/> تحویل گرفتن قرائت قاری است، به منظور غلط گیری و تصحیح قرائت وی، و قاری به معنای خود خواننده است<span class="footnote" rel="1" title="مجمع البیان، ج ۱۰، ص ۴۷۵">*</span>.</span> </p> <p>البته باید توجه داشت که در مورد بحث که می‌فرماید ما به زودی تو را اقراء می‌کنیم، به معنای اقرای معمول در بین خود افراد معلولی نیست، که استاد گوش بدهد و غلطهای شاگرد را تصحیح کند، و یا جایی که خوب نخوانده خوب خواندن را به او بیاموزد، چون چنین چیزی از رسول خدا (ص) سابقه نداشته، و معهود نیست که چیزی از قرآن را خوانده باشد، و چون به علت فراموشی خوب نخوانده و یا به غلط خوانده، خدای تعالی فرموده باشد تو بخوان و من گوش می‌دهم، تا درست خواندن را به تو یاد دهم، بلکه منظور از اقراء در خصوص مورد، این است که ما چنین قدرتی به تو می‌دهیم که درست بخوانی و خوب بخوانی، و آن طور که نازل شده و بدون کم و کاست و غلط و تحریف بخوانی، و خلاصه آنچه را که نازل شده فراموش نکنی. </p> <p>و جمله‌ <span class="aya" rel="87_6" data-words="1-3">سنقرئک فلا تنسی</span> وعده‌ای است از خدای تعالی به پیامبرش، به اینکه علم به قرآن و حفظ قرآن را در اختیارش بگذارد، به طوری که قرآن را آن طور که نازل شده همواره حافظ باشد، و هرگز دچار نسیان نگردد، و همانطور که نازل شده قرائتش کند، و ملاک در تبلیغ رسالت و وحی به همانطور که وحی شده همین است. </p> <p><code class="aya" rel="87_7"/>و جمله‌ <span class="aya" rel="87_7" data-words="1-4">إلا ما شاء الله</span> استثنایی است که تنها به منظور بقای قدرت الهی بر اطلاقش آورده شده، می‌خواهد بفهماند چنین نیست که خدای تعالی بعد از دادن چنین عطیه‌ای دیگر قادر نباشد تو را گرفتار فراموشی کند، نه، بعد از اعطاء هم باز به قدرت مطلقه خود باقی است، و این استثنایی نظیر استثنایی است که در آیه شریفه: <span class="aya" rel="11_108" data-words="1-20">و أما الذین سعدوا ففی الجنة خالدین فیها ما دامت السماوات و الأرض إلا ما شاء ربک عطاء غیر مجذوذ</span><span class="footnote" rel="2" title="زبانت را از شتابزدگی بخواندن قرآن حرکت مده، که جمع قرآن به عهده ما است، همین که ما آن را خواندیم تو دنبال ما بخوان، و آن گاه بیانش را هم خود ما شرح می‌دهیم سوره قیامت، آیات ۱۶-۱۹">*</span> می‌باشد، که توضیحش در همان سوره گذشت. </p> <p>پس در این استثنا نمی‌خواهد بعضی از مصادیق نسیان را از عموم <em>لا تنسی</em> خارج کند و بفرماید به زودی علم قرآن را به تو می‌دهیم به طوری که هیچ چیز از قرآن را فراموش نکنی، مگر آنچه را که او خواسته است فراموش کنی، برای اینکه اگر معنا چنین باشد اختصاص به رسول خدا (ص) ندارد، همه مردم اینطورند، و از هر چیزی و     <code class="page" rel="20,444"/> هر محفوظی آن مقداری را فراموش می‌کنند که خدا خواسته باشد، و از اشیا مقداری را حفظ می‌کنند و مقداری را فراموش می‌نمایند، پس این چه منتی است که بر شخص رسول خدا  (ص) نهاده؟ با اینکه عطیه، عطیه‌ای است عمومی و مشترک بین آن جناب و عموم مردم. پس وجه درست همان است که ما بیان کردیم. </p> <p>و آیه شریفه با سیاقی که دارد خالی از تایید گفتار بعضی<span class="footnote" rel="1" title="امر مرا برای من آسان کن سوره طه، آیه ۲۶">*</span> از مفسرین نیست که گفته‌اند: رسول خدا (ص) هر وقت جبرئیل بر او نازل می‌شد قرآن را می‌خواند تا مبادا چیزی از آن را فراموش کرده باشد، به طوری که هیچ گاه نمی‌شد که جبرئیل وحی را به آخر برساند، و آن جناب شروع به خواندن از اولش نکرده باشد، ولی همین که این آیه نازل شد رسول خدا (ص) از این دلواپسی در آمد، و چیزی را فراموش نکرد. </p> <p>و این معنا به ذهن نزدیک می‌رسد که بگوییم آیه شریفه مورد بحث یعنی آیه <span class="aya" rel="87_6" data-words="1-3">سنقرئک فلا تنسی</span> قبل از آیه‌ <span class="aya" rel="75_16-19" data-words="1-19">لا تحرک به لسانک لتعجل به، إن علینا جمعه و قرآنه، فإذا قرأناه فاتبع قرآنه، ثم إن علینا بیانه</span><span class="footnote" rel="2" title="مجمع البیان، ج ۱۰، ص ۴۷۴">*</span>، و این آیه قبل از آیه‌ <span class="aya" rel="20_114" data-words="5-19">و لا تعجل بالقرآن من قبل أن یقضی إلیک وحیه و قل رب زدنی علما</span><span class="footnote" rel="3" title="خصال، ج ۲، ص ۵۲۵">*</span>، نازل شده باشد. </p> <p> <span class="aya" rel="87_7" data-words="5-10">إنه یعلم الجهر و ما یخفی</span> <span class="phrase">-کلمه <em rel="fa_87_7_7-7" data-sentence="6:287">جهر</em> به معنای ظهور هر چیزی در حد کمال برای حاسه‌ای از حواس آدمی است، یا حاسه باصره که در آیه‌ <span class="aya" rel="4_153" data-words="16-19">فقالوا أرنا الله جهرة</span><span class="footnote" rel="4" title="خدا را در کمال هویدایی نشان ما بده سوره نساء، آیه ۱۵۳">*</span>، به این معنا آمده.</span> و یا حاسه سامعه که در آیه‌ <span class="aya" rel="21_110" data-words="1-5">إنه یعلم الجهر من القول</span><span class="footnote" rel="5" title="او سخن جهر و فاش را می‌داند سوره انبیاء، آیه ۱۱۰">*</span>، منظور شده است، این بود معنای جهر. و اما در آیه مورد بحث که سخنی از دیدن و شنیدن نرفته منظور مطلق هر چیزی است که برای ادراک ظاهر باشد، به قرینه مقابل آن یعنی جمله <em>و ما یخفی</em> که آن را نیز مقید به سمع و بصر نکرده. </p> <p>و این جمله در مقام تعلیل برای مضمون جمله‌ <span class="aya" rel="87_6" data-words="1-3">سنقرئک فلا تنسی</span> است، و معنایش           <code class="page" rel="20,445"/> این است که ما به زودی خاطرت را در تلقی وحی و حفظ آن آسوده می‌کنیم، به علت اینکه ما هم به ظاهر اشیا آگهی داریم، و هم به باطن آنها، در مورد تو نیز هم از ظاهر حالت خبر داریم و هم از باطنت، و می‌دانیم که در دل چقدر اهتمام به امر وحی داری، و تا چه حد بر اطاعت پروردگارت در آنچه دستورت می‌دهد حریصی. </p> <p>و <span class="phrase">در جمله‌ <span class="aya" rel="87_7" data-words="1-6">إلا ما شاء الله إنه یعلم...</span> التفاتی از تکلم مع الغیر ما به زودی چنین و چنان می‌کنیم به غیبت (مگر آنچه خدا بخواهد)، بکار رفته، و نکته آن اشاره به حجت و دلیل استثنا است، می‌فهماند که اگر گفتیم ما که به پیامبر (ص) علم و حفظ قرآن را افاضه می‌کنیم، قدرت بر خلاف آن را از خود سلب نمی‌کنیم، علتش این است که خدای تعالی مستجمع جمیع صفات کمال است، که یکی از آنها قدرت مطلقه است، و عین این علت در جمله <em rel="fa_87_7_5-6" data-sentence="453:80">انه یعلم</em> نیز جریان دارد، یعنی اگر در آن هم التفات بکار رفته برای اشاره به علت مذکور است.</span> </p> <h3> <span class="title" rel="87_8">معنای اینکه خطاب به پیامبر (صلی اللَّه علیه و آله و سلم) فرمود:  <span class="aya" rel="87_8" data-words="1-3">و نیسرک للیسری</span> -تو را برای یسری آسان می‌کنیم و نکته‌ای که این تعبیر متضمن است</span> </h3> <p> <code class="aya" rel="87_8"/> <span class="aya" rel="87_8" data-words="1-3">و نیسرک للیسری</span> <span class="phrase">کلمه <em rel="fa_87_8_3-3" data-sentence="5:415">یسری</em> مؤنث <em>ایسر</em> است، و مصدر <em>تیسیر</em> که فعل <em>نیسر</em> از آن مشتق شده به معنای آسان کردن است، و در این جمله کلمه <em rel="fa_87_8_3-3" data-sentence="184:276">یسری</em> صفتی است که در جای موصوف محذوف خود نشسته، تقدیر کلام و نیسرک للطریقة الیسری است، می‌فرماید ما تو را آن چنان رهنمون می‌شویم که همواره برای دعوت و تبلیغ زبانی و عملیت آسان‌ترین طرق را اتخاذ کنی، عده‌ای را هدایت کنی، و عده‌ای دیگر را اتمام حجت نمایی، و در برابر آزارشان صبر کنی.</span> </p> <p>مقتضای ظاهر کلام این بود که بفرماید: و نیسر لک الیسری طریقه آسان را برای تو فراهم می‌کنیم، هم چنان که موسی (ع) در دعایش گفت: <span class="aya" rel="20_26" data-words="1-4">و یسر لی أمری</span><span class="footnote" rel="1" title="سزاوار است بر اینکه به خدا نسبت ندهم مگر حق را سوره اعراف، آیه ۱۰۵">*</span>، نه اینکه بفرماید تو را برای یسری آسان می‌کنیم، حال باید دید چرا اینطور تعبیر کرد؟ در جواب می‌گوییم: در آیه شریفه سخن از این معنا رفته که نفس شریف پیامبر (ص) را مجهز به الهامهایی می‌کند که بتواند وظیفه رسالت خود را به آسانی و به بهترین طریق انجام دهد، اگر فرموده بود: و نیسر لک الیسری نفس شریف رسول خدا (ص) را در این موهبت هیچکاره معرفی کرده بود، و با دگرگون کردن تعبیر فهمانده که کاری می‌کنیم که خود تو بهترین طریقه را انتخاب کنی. </p> <p>   <code class="page" rel="20,446"/> علاوه بر این اگر اینطور که گفتیم تعبیر آورده بود نوعی تحصیل حاصل مرتکب شده بود، برای اینکه معنایش چنین می‌شد: ما آسان را برای تو آسان می‌کنیم ، آن وقت اشکال تحصیل حاصل و اینکه آسان کردن آسان معنا ندارد، جوابی نداشت. </p> <p>پس مراد از آسان کردن، آسان کردن خود رسول خدا (ص) است، و منظور این است که فطرت آن جناب را آن چنان صاف کند، که جز طریقه آسان را انتخاب نکند، طریقه‌ای را که همان طریقه‌ فطرت است از سایر طرق تشخیص دهد، پس آیه شریفه در معنای آیه زیر است که از موسی حکایت می‌کند که گفت‌ <span class="aya" rel="7_105" data-words="1-9">حقیق علی أن لا أقول علی الله إلا الحق</span><span class="footnote" rel="1" title="از کسی که از ذکر ما روی‌گردان است و جز حیات دنیا را نمی‌خواهد اعراض کن سوره نجم، آیه ۲۹">*</span>. </p> <h3> <span class="title" rel="87_9">سبب و مفاد اینکه امر به تذکر دادن را مشروط نمود به اینکه: اگر تذکر سود به بخشد <span class="aya" rel="87_9" data-words="1-4">فذکر إن نفعت الذکری</span> </span> </h3> <p> <code class="aya" rel="87_9"/> <span class="aya" rel="87_9" data-words="1-4">فذکر إن نفعت الذکری</span> این آیه شریفه به دلیل اینکه حرف <em>فاء</em> بر سرش آمده، نتیجه‌گیری از مطالب قبل است که رسول خدا (ص) را دستور می‌داد تا نام پروردگارش را منزه بدارد، و وعده‌اش می‌داد که وحی را آن قدر اقراء کند که به هیچ وجه فراموشش نکند، و فطرتش را آن قدر صاف کند که طریقه سهل را از میان همه طریقه‌ها تشخیص دهد، و همه اینها از شرایط ضروری یک دعوت دینی است، و دعوت دینی بدون آنها به ثمر نمی‌رسد و مؤثر واقع نمی‌شود. </p> <p>و معنای آیه مورد بحث با در نظر داشتن این مطالب چنین می‌شود: حال که همه وسایل امتثال امر خود را برایت فراهم نمودیم و تو را اقراء کردیم تا فراموش نکنی، و تشخیص طریقه سهل را برایت فراهم ساختیم، پس تو هم هر جا که دیدی تذکر ثمربخش است تذکر بده. </p> <p>در این جمله امر به تذکره را مشروط کرده به موردی که تشخیص دهد، تذکره سودمند است، و این شرطی است بر اساس حقیقت، چون وقتی تشخیص دهد تذکره سودی ندارد کار لغوی (نظیر ایجاد قنات با آب دستی) می‌شود، و خدای تعالی أجل از آن است که رسول گرامی خود را امر کند به اینکه کار بیهوده کند، پس تذکره در موردی باید استعمال شود که در خود طرف زمینه‌ای برای تذکر باشد که در این مورد تذکره در نوبت اول دل او را متمایل به حق می‌سازد و قهرا تذکره نافع واقع می‌شود، و همچنین در نوبت‌های بعدی هم تمایل او را بیشتر می‌سازد، هم چنان که فرمود: <span class="aya" rel="87_10" data-words="1-3">سیذکر من یخشی</span> و در موردی که طرف هیچ زمینه‌ای برای نرم شدن دل ندارد، نوبت اول حجت را بر او تمام می‌کند، این نیز نافع است، چون   <code class="page" rel="20,447"/> باعث می‌شود طرف از حق دوری کند، هم چنان که فرمود: <span class="aya" rel="87_11" data-words="1-3">و یتجنبها الأشقی</span> و اما تذکره نوبت دوم او به خاطر اینکه نه خاصیت نرم کردن دل دارد، و نه اثر اتمام حجت، کاری لغو خواهد بود، و به همین جهت در اینجا فرمان خود را مشروط کرد به صورتی که تذکره مفید باشد، و در آیه زیر صریحا فرموده: <span class="aya" rel="53_29" data-words="1-12">فأعرض عن من تولی عن ذکرنا و لم یرد إلا الحیاة الدنیا</span><span class="footnote" rel="1" title="روح المعانی، ج ۳۰، ص ۱۰۸">*</span>. </p> <p>بعضی<span class="footnote" rel="2" title="تفسیر قرطبی، ج ۲۰، ص ۲۱">*</span> از مفسرین گفته‌اند: این شرط صوری است نه حقیقی، می‌خواهد بفرماید تذکره همیشه نافع است، در بعضی موارد باعث اطاعت بیشتر، و در بعضی دوری از معصیت می‌شود، هم چنان که خود ما به طرف مقابل بگوییم از فلانی بپرس اگر پرسیدن فایده دارد، و به همین جهت بعضی<span class="footnote" rel="3" title="مجمع البیان، ج ۱۰، ص ۴۷۶">*</span> ها گفته‌اند: کلمه <em>ان</em> در آیه شریفه به معنای معروفش <em>اگر</em>  نیست، بلکه به معنای <em>قد-به تحقیق</em> است، و بعضی<span class="footnote" rel="4" title="الدر المنثور، ج ۶، ص ۳۴۱">*</span> دیگر گفته‌اند: به معنای <em>اذ- زیرا</em> است، می‌فرماید تذکر بده زیرا تذکر نافع است. </p> <p>ولی این حرف صحیح نیست، برای اینکه می‌بینیم که تذکر همه جا و حتی در مورد معاندین که حجت بر آنان تمام شده نافع نیست، و چگونه می‌توان چنین ادعایی کرد با اینکه قرآن در باره آن دسته از مردم فرموده: <span class="aya" rel="2_6-7" data-words="4-23">سواء علیهم أ أنذرتهم أم لم تنذرهم لا یؤمنون، ختم الله علی قلوبهم و علی سمعهم و علی أبصارهم غشاوة</span><span class="footnote" rel="5" title="برای آنان هیچ تفاوتی نمی‌کند چه انذارشان بکنی و چه نکنی ایمان نخواهند آورد، خدای تعالی بر دلهایشان مهر زده، و بر گوش و چشمشان پرده افتاده است سوره بقره، آیه ۷">*</span>. </p> <p>بعضی<span class="footnote" rel="6" title="مجمع البیان، ج ۱۰، ص ۴۷۵">*</span> دیگر گفته‌اند: در کلام به منظور اختصار گویی چیزی حذف شده، و تقدیر کلام این است: فذکر ان نفعت الذکری و ان لم تنفع-تو تذکر بده چه تذکرت سود داشته باشد و چه نداشته باشد ، و بر گفته خود چنین استدلال کرده‌اند که رسول خدا (ص) برای تذکره مبعوث شده، تا عذر برای احدی باقی نگذارد، او مقید به نافع بودن تذکره نیست، رسالت خود را انجام می‌دهد چه نافع باشد و چه نباشد، و در حقیقت آیه مورد بحث با جمله حذف شده‌اش نظیر آیه‌ <span class="aya" rel="16_81" data-words="14-19">و جعل لکم سرابیل تقیکم الحر</span><span class="footnote" rel="7" title="و برای شما پیراهن‌هایی درست کرد تا از گرما حفظتان کند سوره نحل، آیه ۸۱">*</span> می‌باشد که             <code class="page" rel="20,448"/> تقدیرش الحر و البرد-گرما و سرما است. </p> <p>این وجه هم درست نیست، برای اینکه قبول نداریم که آن جناب موظف به تذکره بوده، چه در مواردی که نافع باشد و چه آنجا که نباشد. </p> <p>بعضی<span class="footnote" rel="1" title="مجمع البیان، ج ۱۰، ص ۴۷۶">*</span> دیگر گفته‌اند: شرط (اگر سودمند باشد) را برای این آورده که اشاره کند به اینکه نافع واقع شدن تذکر در دل نامبردگان، امر بعیدی است، و این یک پیشگویی است در مورد آنان، گویا فرموده تو وظیفه خودت را انجام بده، که اجرت را می‌بری، هر چند که بعید است در آنان مؤثر افتد. </p> <p>این وجه هم درست نیست، به دلیل اینکه دنبال آیه بلافاصله می‌فرماید: <span class="aya" rel="87_10" data-words="1-3">سیذکر من یخشی</span> و با اینکه خودش می‌فرماید افراد بیمناک از آخرت به زودی متذکر می‌شوند، چگونه ممکن است بفرماید: تذکر بده هر چند بعید است که مفید واقع شود؟ ! <code class="aya" rel="87_10"/> <span class="aya" rel="87_10" data-words="1-3">سیذکر من یخشی</span> یعنی به زودی افرادی که در قلب چیزی از خشیت خدا و ترس از عقاب او دارند بوسیله قرآن متذکر شده، اندرز می‌گیرند. </p> <p><code class="aya" rel="87_11"/> <span class="aya" rel="87_11" data-words="1-3">و یتجنبها الأشقی</span> <span class="phrase">ضمیر <em>هاء</em> به کلمه <em rel="fa_87_9_4-4" data-sentence="26:223">ذکری</em> بر می‌گردد، و منظور از کلمه <em rel="fa_87_11_3-3" data-sentence="109:181">اشقی</em> به قرینه مقابله‌اش با جمله <em rel="fa_87_10_2-3" data-sentence="193:137">من یخشی</em> کسی است که در دل هیچ دلواپسی و خشیتی از عذاب خدا نداشته باشد، و اما فعل <em rel="fa_87_11_2-2" data-sentence="325:50">یتجنب</em> از مصدر تجنب است که به معنای دور شدن از چیزی است.</span> </p> <p>و <span class="phrase">معنای آیه این است که: به زودی همانطور که <em rel="fa_87_10_2-3" data-sentence="41:86">من یخشی</em> از تذکره تو متذکر می‌شود <em rel="fa_87_11_3-3" data-sentence="124:47">اشقی</em> هم که از خدا نمی‌ترسد از تذکره تو دور می‌گردد.</span> </p> <p><code class="aya" rel="87_12"/> <span class="aya" rel="87_12" data-words="1-4">الذی یصلی النار الکبری</span> از ظاهر آیه بر می‌آید که مراد از <em>آتش کبری</em> آتش دوزخ باشد، که معلوم است در مقایسه با آتش دنیا آتشی است بزرگتر و سوزنده‌تر. </p> <p>ولی بعضی<span class="footnote" rel="2" title="الدر المنثور، ج ۶، ص ۳۳۸">*</span> گفته‌اند: مراد از آن، پایین‌ترین درکات دوزخ است که عذابش از هر جای دیگر دوزخ سخت‌تر است. </p> <p>     <code class="page" rel="20,449"/><code class="aya" rel="87_13"/> <span class="aya" rel="87_13" data-words="1-7">ثم لا یموت فیها و لا یحیی</span> کلمه <em>ثم</em> که برای تاخر چیزی از چیز دیگر استعمال می‌شود، در اینجا برای تاخر رتبی کلام است، و مراد از نمردن و زنده نشدن در آتش این است که: بفهماند تا ابد کسی از آن نجات نمی‌یابد، چون نجات به معنای قطع شدن عذاب به یکی از دو راه است، یا اینکه شخص معذب بمیرد و هستیش فانی شود، و یا زندگی شقا و بدبختیش را مبدل به سعادت و عذابش را مبدل براحتی کند. پس منظور از حیات در خصوص این آیه حیات طیبه و سعادتمندانه است، و آیه شریفه نظیر تعبیری است که خود ما در باره بیمارمان می‌گوییم نه زنده است که آدم امیدی به وی داشته باشد، و نه مرده که امیدش قطع شود و فراموش گردد. </p> <h3> <span class="title" rel="87_14">معنای اینکه شقی دوزخی در آتش نه می‌میرد و نه زنده می‌شود، و مراد از تزکی در: <span class="aya" rel="87_14" data-words="1-4">قد أفلح من تزکی</span> </span> </h3> <p> <code class="aya" rel="87_14"/> <span class="aya" rel="87_14-15" data-words="1-9">قد أفلح من تزکی، و ذکر اسم ربه فصلی</span> <span class="phrase">کلمه <em rel="fa_87_14_4-4" data-sentence="5:593">تزکی</em> به معنای در پی پاک شدن است، و در اینجا منظور پاک شدن از لوث تعلقات مادی دنیوی است که آدمی را از امر آخرت منصرف و مشغول می‌کند به دلیل اینکه دنبالش فرموده: <span class="aya" rel="87_16" data-words="1-4">بل تؤثرون الحیاة الدنیا...</span> و نیز منظور از تزکی برگشتن به خدای تعالی و توبه کردن است، چون یکی از وسایل که دل انسان را از فرورفتگی در مادیات حفظ می‌کند توبه است، و نیز انفاق در راه خدا است که باز دل را از لوث تعلقات مالی پاک می‌کند، و حتی اگر دستور داده‌اند، در حقیقت خواسته‌اند طهارت از قذارتهایی که صورت و دست و پای انسان در اشتغال به امور دنیا به خود می‌گیرد مجسم و ممثل کرده باشند.</span> </p> <p><code class="aya" rel="87_15"/> <span class="aya" rel="87_15" data-words="1-5">و ذکر اسم ربه فصلی</span> -ظاهرا مراد از <em>ذکر نام خدا</em> ، ذکر زبانی و مراد از  <em>صلاة</em> همان نماز معمولی و توجه خاص عبودی است که در اسلام تشریع شده. </p> <p>و این دو آیه به حسب ظاهر مدلولی که دارند نسبت به همه مصادیق طهارت که برایت شمردیم عمومیت دارد، ولی از نظر روایات وارده از ائمه اهل بیت (علیهم السلام) تنها در باره زکات فطره و نماز عید نازل شده، روایات وارده از طرق اهل سنت هم همین را می‌گوید. </p> <p><code class="aya" rel="87_16"/> <span class="aya" rel="87_16" data-words="1-4">بل تؤثرون الحیاة الدنیا</span> <span class="phrase">مصدر <em>ایثار</em> که فعل <em rel="fa_87_16_2-2" data-sentence="27:64">تؤثرون</em> از آن مشتق است به معنای برگزیدن و انتخاب کردن و ترجیح دادن است.</span> در این آیه از مطلب قبلی اعراض و خطاب را به عموم بشر نموده، می‌فرماید حقیقت همان است که گفتیم که رستگاری در تزکی و یاد پروردگار است، و لیکن شما انسانها در پی پاک شدن نیستید، و بر اساس دعوتی که طبع بشری شما دارد شما را به تعلق تام به دنیا و اشتغال به تعمیر آن و ترجیح آن بر زندگی آخرت می‌خواند. <code class="page" rel="20,450"/> بعضی<span class="footnote" rel="1" title="نور الثقلین، ج ۵، ص ۵۵۴ به نقل از عیاشی">*</span> از مفسرین گفته‌اند: خطاب در آیه به خصوص کفار است، و به هر حال چه به عموم بشر باشد و چه به خصوص کفار، سیاق کلام، سیاق عتاب است، و التفات از غیبت  (هر کس تزکی کند رستگار می‌شود) به خطاب (شما چنین و چنان می‌کنید) برای تاکید به مطلب، و رو در رو سخن گفتن است. </p> <p><code class="aya" rel="87_17"/> <span class="aya" rel="87_17" data-words="1-5">و الآخرة خیر و أبقی</span> کلمه <em>ابقی-باقی‌تر</em> معمولا در مقایسه بین دو چیز استعمال می‌شود که عمر یکی بلندتر از دیگری باشد، می‌گویند این باقی‌تر و با دوام‌تر است، و زندگی آخرت چنین نیست که از زندگی دنیا با دوام‌تر باشد، بلکه زندگی آخرت الی الابد باقی است، پس این سؤال پیش می‌آید که چرا در این آیه فرموده زندگی آخرت باقی‌تر و بهتر است. جواب این است که: مقام آیه مقام ترجیح دادن یکی از دو زندگی دنیا و آخرت بر دیگری است، و در این ترجیح همین مقدار کافی است که آخرت خوب‌تر و باقی‌تر نسبت به دنیا باشد، و برای ترجیح لازم نیست که زندگی آخرت ابدی هم باشد، هر چند که ابدی و باقی هم هست. </p> <p><code class="aya" rel="87_18"/><code class="aya" rel="87_19"/> <span class="aya" rel="87_18-19" data-words="1-9">إن هذا لفی الصحف الأولی، صحف إبراهیم و موسی</span> <span class="phrase">کلمه <em rel="fa_87_18_2-2" data-sentence="5:180">هذا</em> اشاره است به مطلبی که از آیه‌ <span class="aya" rel="87_14" data-words="1-4">قد أفلح من تزکی</span> تا تمام چهار آیه بیان می‌کرد، می‌فرماید آنچه گفته شد در صحف اولی هم گفته بودیم.</span> </p> <p>ولی بعضی<span class="footnote" rel="2" title="سوره اعراف، آیه ۱۵۴">*</span> از مفسرین گفته‌اند کلمه مذکور اشاره است به مضمون آیه اخری که می‌فرمود: آخرت بهتر و باقی‌تر است . </p> <p>بعضی<span class="footnote" rel="3" title="مجمع البیان، ج ۱۰، ص ۴۷۴">*</span> از مفسرین در این آیه گفته‌اند قرآن کریم نخست فرموده این مطالب در صحف اولی بود، و بعد آن را بیان نموده، می‌فرماید: منظورم صحف ابراهیم و موسی است، و اینکه این اجمال و تفصیل احترام و بزرگداشتی از آن صحف است بر کسی پوشیده نیست. </p> <h3>بحث روایتی‌ <span class="title" rel="87_14 87_1 87_6 87_15"> (روایاتی در ذیل آیات: <span class="aya" rel="87_1" data-words="1-4">سبح اسم ربک الأعلی</span>، <span class="aya" rel="87_6" data-words="1-3">سنقرئک فلا تنسی</span>، <span class="aya" rel="87_14" data-words="1-4">قد أفلح من تزکی</span> و در باره صحف اولی) </span> </h3> <p> در تفسیر عیاشی از عقبة بن عامر جهنی روایت آورده که گفت: وقتی آیه‌ <span class="aya" rel="56_74" data-words="1-4">فسبح باسم ربک العظیم</span> نازل شد، رسول خدا (ص) فرمود: این ذکر را در     <code class="page" rel="20,451"/> رکوع خود بگویید، و چون آیه‌ <span class="aya" rel="87_1" data-words="1-4">سبح اسم ربک الأعلی</span> نازل شد فرمود: این ذکر را در سجده خود بگویید<span class="footnote" rel="1" title="سوره اعراف، آیه ۱۵۰">*</span>. </p> <p>مؤلف: این روایت را سیوطی هم در الدر المنثور از احمد و ابی داوود و ابن ماجه و ابن منذر و ابن مردویه، از عقبه از آن جناب نقل کرده است<span class="footnote" rel="2" title="مجمع البیان، ج ۱۰، ص ۴۷۴">*</span>. </p> <p>و در تفسیر قمی فرموده: <span class="aya" rel="87_1" data-words="1-4">سبح اسم ربک الأعلی</span> یعنی بگو سبحان ربی الاعلی و در ذیل آیه‌ <span class="aya" rel="87_2-3" data-words="1-7">الذی خلق فسوی، و الذی قدر فهدی</span> فرموده: مقدر فرموده اشیاء را با تقدیر اول، سپس هدایت کرده بسویش هر که را می‌خواهد<span class="footnote" rel="3" title="تفسیر قرطبی، ج ۲۰، ص ۲۰">*</span>. </p> <p>و در تفسیر قمی در ذیل آیه شریفه‌ <span class="aya" rel="87_4" data-words="1-4">و الذی أخرج المرعی</span> آمده که منظور از مرعی نبات است، و منظور از جمله‌ <span class="aya" rel="87_5" data-words="2-3">غثاء أحوی</span> این است که همان نیات بعد از رسیدن به حد بلوغش خشک و سیاه می‌شود<span class="footnote" rel="4" title="تفسیر قرطبی، ج ۲۰، ص ۲۰">*</span>. </p> <p>و در الدر المنثور آمده که ابن مردویه از ابن عباس روایت کرده که گفت: رسول خدا  (ص) دائما قرآن را بیاد می‌آورد، از ترس اینکه مبادا فراموشش کند، تا آنکه به او وعده دادند که ما حل این مشکلت را عهده‌دار شدیم، و این آیه نازل شد: <em>سنقرئک فلا تنسی</em><span class="footnote" rel="5" title="الدر المنثور، ج ۶، ص ۳۳۹">*</span>. </p> <p>و در کتاب فقیه آمده که شخصی از امام صادق (ع) پرسید معنای آیه‌ <span class="aya" rel="87_14" data-words="1-4">قد أفلح من تزکی</span> چیست؟ فرمود: این است که هر کس زکات فطره بدهد رستگار می‌شود. </p> <p>پرسید معنای آیه‌ <span class="aya" rel="87_15" data-words="1-5">و ذکر اسم ربه فصلی</span> چیست؟ فرمود این است که (برای نماز عید) به سوی <em>جبانه</em> برود و نماز بخواند<span class="footnote" rel="6" title="فقیه، ج ۱، ص ۳۲۳">*</span> و منظور از جبانه، صحرا است. </p> <p>این معنا از حماد از جریر از ابو بصیر و زراره از آن جناب نیز نقل شده<span class="footnote" rel="7" title="فقیه، ج ۲، ص ۱۱۹، ح ۲۵">*</span>. و قمی آن را بدون ذکر سند و بدون نام آن جناب بلکه به تعبیر <em>از آن جناب</em> آورده است<span class="footnote" rel="8" title="تفسیر قمی، ج ۲، ص ۴۱۷">*</span>. </p> <p>و در الدر المنثور است که ابن مردویه از ابو سعید خدری روایت کرده که گفت:               <code class="page" rel="20,452"/> رسول خدا (ص) همواره در روزهای عید فطر قبل از رفتن به مصلی فطره را تقسیم می‌کرد و این آیه را می‌خواند: <span class="aya" rel="87_14-15" data-words="1-9">قد أفلح من تزکی، و ذکر اسم ربه فصلی</span><span class="footnote" rel="1" title="مجمع البیان، ج ۱۰، ص ۴۷۴">*</span>. </p> <p>مؤلف: و نیز در این معنا که دو آیه مورد بحث درباره زکات فطره و نماز عید نازل شد به دو طریق از ابو سعید روایت شده، البته روایتی موقوف به این معنی که نام معصوم در آن ذکر نشده است. و همچنین به دو طریق از ابن عمر، و به دو طریق از نائلة بن أصقع، و به دو طریق از ابی العالیه، و به دو طریق از عطاء، و به دو طریق از محمد بن سیرین، و به دو طریق از ابراهیم نخعی روایت آورده، و همچنین از عمرو بن عوف از رسول خدا (ص) روایت کرده<span class="footnote" rel="2" title="روح المعانی، ج ۳۰، ص ۱۱۱">*</span>. </p> <p>و در خصال از عتبة بن عمرو لیثی از ابو ذر روایت کرده که در ضمن حدیثی گفت از رسول خدا (ص) پرسیدم: یا رسول اللَّه (ص) از آنچه خدای تعالی درباره دنیا بر تو نازل کرده کدامش در صحف ابراهیم و موسی بوده، فرمود: ای أبا ذر بخوان‌ <span class="aya" rel="87_14-19" data-words="1-27">قد أفلح من تزکی، و ذکر اسم ربه فصلی، بل تؤثرون الحیاة الدنیا، و الآخرة خیر و أبقی، إن هذا لفی الصحف الأولی، صحف إبراهیم و موسی</span>، و خلاصه آنچه در صحف ابراهیم و موسی بوده مضمون همین چهار آیه قبل بوده که می‌فرماید: هر کس زکات دهد و نماز بخواند رستگار شده است، ولی شما مردم زندگی دنیا را بر آخرت ترجیح می‌دهید، با اینکه آخرت بهتر و باقی‌تر است<span class="footnote" rel="3" title="روح المعانی، ج ۳۰، ص ۱۱۱">*</span>. </p> <p><span class="phrase">مؤلف: همین حدیث مؤید گفته ما است، که گفتیم کلمه <em rel="fa_87_18_2-2" data-sentence="48:29">هذا</em> اشاره است به مجموع چهار آیه.</span> </p> <p>و در بصائر به سند خود از ابو بصیر روایت کرده که گفت: امام صادق (ع) فرمود آن صحفی که خدای تعالی در آیه‌ <span class="aya" rel="87_19" data-words="1-4">صحف إبراهیم و موسی</span> نام می‌برد، نزد ما است، پرسید: آیا صحف نامبرده به صورت الواح است؟ فرمود: آری<span class="footnote" rel="4" title="تفسیر قمی، ج ۲، ص ۴۱۶">*</span>. </p> <p>مؤلف: این روایت را به طریقی دیگر از ابو بصیر از آن جناب نقل کرده<span class="footnote" rel="5" title="بصائر الدرجات، ص ۱۳۶، ح ۵، و ص ۱۳۷، ح ۸">*</span>. و ظاهرا مراد از ألواح بودن صحف این باشد که صحف نامبرده همان تورات باشد که قرآن کریم در چند جا از آن تعبیر به الواح کرده نظیر آیه‌ <span class="aya" rel="7_145" data-words="1-8">و کتبنا له فی الألواح من کل شیء</span><span class="footnote" rel="6" title="برای موسی در الواح از هر چیزی مقداری رای نوشتیم سوره اعراف، آیه ۱۴۵">*</span>، و نیز آیه         <code class="page" rel="20,453"/> <span class="aya" rel="7_150" data-words="18-20">و ألقی الألواح</span><span class="footnote" rel="1" title="الدر المنثور، ج ۶، ص ۳۴۰">*</span>، و آیه‌ <span class="aya" rel="7_154" data-words="7-8">أخذ الألواح</span><span class="footnote" rel="2" title="الدر المنثور، ج ۶، ص ۳۴۰">*</span>. </p> <p>و در مجمع البیان است که از ابو ذر روایت شده که گفت: به رسول خدا (ص) عرضه داشتم: یا رسول اللَّه (ص) انبیاء چند تن بودند؟ فرمود: صد و بیست و چهار هزار تن، عرضه داشتم مرسلین از آنان چند تن بودند؟ فرمود سیصد و سیزده تن، و بقیه آنان انبیاء بودند. پرسیدم: آدم نبی بود؟ فرمود: آری خداوند با وی سخن گفت و او را به دست قدرت خود بیافرید. </p> <p>ای أبا ذر!چهار تن از انبیا، عرب بودند هود و صالح و شعیب، و پیامبر خودت. عرضه داشتم یا رسول اللَّه خدای تعالی چند کتاب نازل کرده؟ فرمود: صد و چهار کتاب، که ده صحیفه از آن بر آدم، و پنجاه صحیفه بر شیث، و سی صحیفه بر اخنوخ، که همان ادریس است، و او اولین کسی است که با قلم خط نوشت، و ده صحیفه بر ابراهیم، و چهار صحیفه باقی تورات و انجیل و زبور و فرقان است<span class="footnote" rel="3" title="تفسیر قمی، ج ۲، ص ۴۱۶">*</span>. </p> <p>مؤلف: این معنا را سیوطی هم در الدر المنثور از عبد بن حمید، و ابن مردویه و ابن عساکر، از ابو ذر نقل کرده، با این تفاوت که در نقل آنان صحف آدم را نشمرده، و به جایش قبل از ذکر تورات ده صحیفه برای موسی شمرده است<span class="footnote" rel="4" title="بصائر الدرجات، ص ۱۳۶، ح ۵، و ص ۱۳۷، ح ۸">*</span>. </p> 
