<h3 class="ayas">سوره الذاریات آیه‌های ۲۰ تا ۵۱</h3><code class="section" rel="51_20-51"/><h3>ترجمه آیات</h3> <p> <span class="trans" rel="51_20">هم در زمین آیاتی هست برای اهل یقین.  «۲۰» </span><span class="trans" rel="51_21">و هم در درون وجود خودتان چرا آن آیات را نمی‌بینید.  «۲۱» </span><span class="trans" rel="51_22">و در آسمان، هم رزق شما هست و هم آنچه که وعده داده شده‌اید.  «۲۲» </span><span class="trans" rel="51_23">پس به رب آسمانها و زمین سوگند که آنچه وعده داده شده‌اید عینا مثل اینکه شما سخن می‌گویید حق است.  «۲۳» </span><span class="trans" rel="51_24">آیا هیچ داستان میهمانان محترم ابراهیم را شنیده‌ای؟.  «۲۴» </span><span class="trans" rel="51_25">آن گاه که بر او وارد شده سلام کردند و او هم سلام گفت در حالی که زیر لب می‌گفت: ناشناسند.  «۲۵» </span><span class="trans" rel="51_26">و سپس محرمانه نزد اهل خود شده گوساله‌ای چاق و بریان حاضر کرد.  «۲۶» </span><span class="trans" rel="51_27">گوساله را نزدیک آنان گذاشت و وقتی دید نمی‌خورند پرسید چرا نمی‌خورید.  «۲۷» </span><span class="trans" rel="51_28">در اینجا بود که در باطن احساس ترس کرد. گفتند مترس، و او را به فرزندی دانا بشارت دادند.  «۲۸» </span><span class="trans" rel="51_29">همسرش در حالی که جمعی با او بودند نزدیک آمد و به روی خود می‌زد و می‌گفت: آیا من بچه‌دار می‌شوم در حالی که عجوزی نازا هستم.  «۲۹» </span><span class="trans" rel="51_30">گفتند: آری، پروردگارت این چنین خواسته و او حکیم و علیم است.  «۳۰» </span><span class="trans" rel="51_31">ابراهیم پرسید برای چه مهمی آمده‌اید ای فرستاده شدگان؟.  «۳۱» </span><span class="trans" rel="51_32">گفتند ما به سوی قومی مجرم فرستاده شده‌ایم.  «۳۲» </span><span class="trans" rel="51_33">تا سنگی از گل بر سر آنان رها کنیم.  «۳۳» </span><span class="trans" rel="51_34">سنگهایی که همه نزد پروردگارت برای اسرافگران نشان شده.  «۳۴» </span><span class="trans" rel="51_35">پس ما از مؤمنین هر که در آنجا بود بیرون کردیم.  «۳۵» </span><span class="trans" rel="51_36">و به غیر از یک خانوار مسلمان کسی در آنجا نیافتیم. <code class="page" rel="18,559"/> «۳۶» </span><span class="trans" rel="51_37"> و از آن قریه چیزی باقی نگذاشتیم مگر نشانه‌ای، تا آنها که از عذاب الیم می‌ترسند از آن عبرت گیرند.  «۳۷» </span><span class="trans" rel="51_38">و در موسی هم آیتی است آن وقت که با برهانی محکم او را به سوی فرعون فرستادیم.  «۳۸» </span><span class="trans" rel="51_39">فرعون که همه اعتمادش به لشکرش بود گفت وی یا ساحر است یا جن زده.  «۳۹» </span><span class="trans" rel="51_40">پس او و لشکریانش را گرفتیم و در دریا پرت کردیم در حالی که خود را ملامت می‌کرد.  «۴۰» </span><span class="trans" rel="51_41">و در عاد نیز آیتی است آن وقت که بادی خشک و بی فایده به سویشان روانه کردیم.  «۴۱» </span><span class="trans" rel="51_42">هیچ چیزی سر راه خود نیافت مگر آنکه چون جسمی پوسیده به صورت پودر درآورد.  «۴۲» </span><span class="trans" rel="51_43">و در ثمود هم آیتی است آن زمان که به ایشان گفته شد تنها چند روز دیگر مهلت خوشگذرانی دارید.  «۴۳» </span><span class="trans" rel="51_44">در آن چند روز هم به سوی پروردگار خود برنگشتند و هم چنان از امر پروردگارشان طغیان ورزیدند پس صاعقه ایشان را گرفت در حالی که خود تماشا می‌کردند.  «۴۴» </span><span class="trans" rel="51_45">حتی نتوانستند از آنجا که نشسته بودند برخیزند و کسی را هم نیافتند که به یاری خویش بطلبند.  «۴۵» </span><span class="trans" rel="51_46">و در قوم نوح هم که قبل از همه نامبردگان بودند آیتی است و آنان مردمی فاسق بودند.  «۴۶» </span><span class="trans" rel="51_47">در آسمان هم آیتی است که ما با قدرت خود بنایش کردیم و روز بروز وسعتش می‌دهیم.  «۴۷» </span><span class="trans" rel="51_48">و در زمین آیتی است که آن را گسترده و قابل زیست کردیم.  «۴۸» </span><span class="trans" rel="51_49">و از هر چیزی جفت خلق کردیم باشد که شما متذکر شوید.  «۴۹» </span><span class="trans" rel="51_50">پس به سوی خدا بگریزید که من شما را بیم‌رسانی روشنگرم.  «۵۰» </span><span class="trans" rel="51_51">و با اللَّه هیچ اله دیگری مگیرید که من برای شما نذیری آشکارم.  «۵۱» </span></p>                                                           <h3>بیان آیات</h3> <p> این آیات به تعدادی از نشانه‌های دلالت کننده بر وحدانیت خدای تعالی در ربوبیت، و نیز برگشت امر تدبیر در آسمان و زمین و مردم و ارزاق آنان به خدای سبحان، اشاره می‌کند که لازمه آن این است که چنین خدایی می‌تواند از طریق رسالت، دینی را بفرستد، و نه تنها می‌تواند بلکه واجب است که بفرستد. و لازمه این وجوب آن است که بر خلایق هم لازم است که دعوت نبوی را در آنچه که دین او متضمن آن است از وعده بعث و جزا تصدیق کنند، و قبول کنند که آنچه آن حضرات وعده می‌دهند صدق است. و دین که همان روز جزا است<code class="page" rel="18,560"/> واقع شدنی است. در سابق هم گفتیم که خصوصیت این سوره همین است که در سلوک احتجاج بر اثبات معاد، به توحید نیز می‌پردازد. </p> <p> <span class="aya" rel="51_20" data-words="1-5">و فی الأرض آیات للموقنین</span> از نتیجه‌ای که در آخر این آیات یعنی در آیه‌ <span class="aya" rel="51_50" data-words="1-3">ففروا إلی الله</span>... <span class="aya" rel="51_51" data-words="1-7">و لا تجعلوا مع الله إلها آخر</span> گرفته، فهمیده می‌شود که اصلا سیاق این آیات و دلائلی که در آنها برای اثبات وحدانیت خدای تعالی آمده، همه برای اثبات یکتایی او در ربوبیت است، نه اینکه بخواهد با آن ادله اصل وجود خدای تعالی را اثبات نموده و یا خلقت عالم را منتهی به او بداند، و یا چیزی نظیر این از مسائل توحید را اثبات کند. </p> <p>و در آیه مورد بحث اشاره‌ای است به آن عجائب و نشانه‌های روشنی که در زمین هست، و بر یکتایی تدبیر دلالت می‌کند، و معلوم است که یکتایی تدبیر، قائم به یکتایی مدبر است. پس مدبر در خشکی و دریا و کوه‌ها و تلها و چشمه‌ها و نهرها و معادن و منافعی که دارند یکی است، منافعی که به یکدیگر متصل و به نحوی با هم سازگارند، که منافعی که موجودات جاندار، از نبات و حیوان گرفته (تا انسان) از آن بهره‌مند می‌شوند، نظامی که هم چنان ادامه دارد و به صرف تصادف و اتفاق پدید نیامده، و آثار قدرت و علم و حکمت از سراپایش هویداست، و می‌فهماند که خلقت و تدبیر امرش منتهی به خالقی است مدبر و قادر و علیم و حکیم. </p> <p>پس به هر سو از جوانب عالم که توجه کنیم، و به هر حیث از جهات تدبیر عام جاری در آن روی آوریم، می‌بینیم آیتی است روشن و برهانی است قاطع بر وحدانیت رب آن، و اینکه رب عالم شریکی ندارد. برهانی که در آن حق و حقیقت برای اهل یقین جلوه می‌کند، پس در این عالم آیاتی است برای اهل یقین. </p> <h3> <span class="title" rel="51_20 51_21 51_22 51_23 51_24 51_25 51_26 51_27 51_28 51_29 51_30 51_31 51_32 51_33 51_34 51_35 51_36 51_37 51_38 51_39 51_40 51_41 51_42 51_43 51_44 51_45 51_46 51_47 51_48 51_49 51_50 51_51">اقسام آیاتی که در انفس انسان‌ها هست و بر یکتایی خداوند در ربوبیت دلالت می‌کند</span> </h3> <p> <code class="aya" rel="51_21"/> <span class="aya" rel="51_21" data-words="1-6">و فی أنفسکم أ فلا تبصرون</span> <span class="phrase">این جمله عطف است بر جمله <em rel="fa_51_20_2-3" data-sentence="25:111">فی الارض</em> می‌فرماید: و در انفس خود شما آیات روشنی است برای کسی که آن را ببیند و به نظر دقت در آن بنگرد، آیا نمی‌بینید؟ !</span> و آیات و نشانه‌هایی که در نفوس خود بشر هست چند جور است. یک عده آیات موجود در خلقت انسان مربوط به طرز ترکیب‌بندی اعضای بدن، و قسمتهای مختلف اجزای آن اعضا و اجزای اجزا است، تا برسد به عناصر بسیط آن. و نیز آیاتی در افعال و آثار آن اعضا است که در همه آن اجزا با همه کثرتش اتحاد دارد، و در عین اتحادش احوال مختلفی در بدن پدید می‌آورد. بدن انسان یک روز جنین است، روز دیگر طفل، یک روز نورس، و روزی دیگر<code class="page" rel="18,561"/> جوان، و روز آخر پیر می‌شود. </p> <p>آیاتی دیگر در تعلق نفس، یعنی تعلق روح به بدن است که یکی از آن آیات پدید آمدن حواس پنجگانه بینایی و شنوایی و چشایی و لامسه و بویایی است که اولین رابطه‌ای است که انسان را به محیط خارج خود آگاه می‌سازد، و به وسیله این حواس خیر را از شر و نافع را از مضر تمیز می‌دهد، تا پس از تمیز به سوی آنچه که کمالش در آن است به حرکت افتاده آن کمال خود را به دست آورد، و از آنچه شر و مضر است دور شود. </p> <p>تازه در هر یک از این حواس پنجگانه نظامی حیرت انگیز و وسیع است، نظامی که ذاتا هیچ ربطی به نظام دیگری ندارد. چشم، هیچ خبری از نظام گوش و طرز عمل او ندارد، و گوش هیچ اطلاعی از نظام موجود در چشایی و عمل کرد او ندارد، و همچنین سایر حواس، با اینکه این حواس پنجگانه بیگانه از هم در عین اینکه جدای از همند، در تحت یک تدبیر اداره می‌شوند، و مدبر همه آنها یکی است، آنهم نفس آدمی است، و خدای تعالی در ورای نفس محیط به آن و به عملکرد آن است. </p> <p>و بعضی دیگر از آیات نفوس، که آن نیز از قبیل آیات قبلی است، سایر قوایی است که از نفوس منبعث می‌شوند، و در بدنها خود را نشان می‌دهند، مانند قوه غضب و نیروی شهوت و لواحق و فروع این دو نیرو، که این قوا و فروع آنها هم هر یک با دیگری از نظر نظامی که دارد جدا است، در عین اینکه هر دو قوا در تحت یک تدبیر اداره می‌شوند، و فروع هر یک دست به دست هم می‌دهند، تا خدمتگزاران آن نیرو باشند. </p> <p>و این نظام تدبیر که برای هر یک از این قوا هست از همان اولین روزی که وجود یافت موجود بود، بدون حتی یک لحظه فاصله، و چنین نبود که در آغاز وجودش آن نظام را نداشته و بعدا بر حسب سلیقه خودش برای خود ایجاد کرده باشد، یا خودش به تنهایی نشسته و فکر کرده باشد که چگونه خودم را اداره کنم، و یا با کمک دیگری این کار را کرده باشد. </p> <p>پس، از اینجا می‌فهمیم و یقین می‌کنیم که نظام تدبیر هر یک از این قوا، همانند خود آن قوا، از صنع صانع او است، و نظام عام او و تدبیرش اقتضاء می‌کرده که چنین نظامی به این قوا بدهد. </p> <p>و یک دسته آیات نفوس، آیات روحی است که کسانی به آن اطلاع می‌یابند که به نفوس مراجعه نموده، آیاتی را که خدای سبحان در آنها قرار داده آیاتی که هیچ زبانی نمی‌تواند آن را وصف کند، ببینند، آن وقت است که باب یقین برایشان گشوده می‌شود، و چنین کسانی در زمره اهل یقین قرار می‌گیرند، آنان که ملکوت آسمانها و زمین را خواهند دید، و خدای تعالی<code class="page" rel="18,562"/> در باره یکی از آنان، یعنی ابراهیم (ع) می‌فرماید: <span class="aya" rel="6_75" data-words="1-12">و کذلک نری إبراهیم ملکوت السماوات و الأرض و لیکون من الموقنین</span><span class="footnote" rel="1" title="و ما این چنین ملکوت آسمانها و زمین را به ابراهیم نشان دادیم (تا چنین و چنان شود) و تا وی از موقنین گردد سوره انعام، آیه ۷۵">*</span>. </p> <h3> <span class="title" rel="51_22">وجوه مختلف در معنای اینکه فرمود: <span class="aya" rel="51_22" data-words="1-7">و فی السماء رزقکم و ما توعدون</span> </span> </h3> <p> <code class="aya" rel="51_22"/> <span class="aya" rel="51_22" data-words="1-7">و فی السماء رزقکم و ما توعدون</span> بعضی از مفسرین گفته‌اند: مراد از کلمه <em>سماء</em> جهت بالا است، چون هر چیزی که بالای سر ما باشد و ما را در زیر پوشش خود قرار داده چنین چیزی را در لغت عرب <em>سماء</em>  می‌گویند. و مراد از رزق، باران است که خدای تعالی آن را از آسمان یعنی از جهت بالای سر ما بر زمین نازل می‌کند، و به وسیله آن انواع گیاهانی که در مصرف غذا و لباس و سایر انتفاعات ما صرف می‌شود بیرون می‌آورد. هم چنان که فرموده: <span class="aya" rel="45_5" data-words="6-18">و ما أنزل الله من السماء من رزق فأحیا به الأرض بعد موتها</span><span class="footnote" rel="2" title="و آنچه از رزق که خدا از آسمان نازل کرده، و به وسیله آن رزق زمین را بعد از مردنش زنده کرده است سوره جاثیه، آیه ۵">*</span> به طوری که ملاحظه می‌فرمایید همان باران را نیز رزق خوانده. پس مراد از رزق در این آیه هم که می‌فرماید رزق شما از آسمان است سبب رزق است، البته ممکن است همین کلمه سبب را در تقدیر گرفته گفت مضاف رزق از آیه حذف شده، و تقدیر آن و فی السماء سبب رزقکم است. </p> <p>بعضی<span class="footnote" rel="3" title="هیچ چیز در عالم نیست جز آنکه منبع و خزینه آن نزد ما است و ما از آن (به عالم خلق) نمی‌فرستیم مگر به مقدار معلوم سوره حجر، آیه ۲۱">*</span> هم گفته‌اند: منظور از رزق مذکور در آسمان، باران نیست بلکه سایر اسباب رزق است، یعنی خورشید و ماه و ستارگان و اختلافی که در طول سال در نقطه‌های طلوع و غروب آنها هست، که همین اختلاف باعث پدید آمدن فصول چهارگانه و پشت سر هم قرار گرفتن شب و روز است، و همه اینها اسباب رزقند. پس در آیه شریفه یا مضاف کلمه رزق حذف شده که تقدیر آن و فی السماء اسباب رزقکم است و یا مجاز گویی شده، بدین معنی که وجود سبب رزق در آسمان را وجود خود رزق خوانده. </p> <p>بعضی<span class="footnote" rel="4" title="سوره نجم، آیه ۱۵">*</span> دیگر گفته‌اند: منظور از اینکه فرمود رزق شما در آسمانست این است که اندازه‌گیری رزق شما در آسمان می‌شود، در آنجا است که معین می‌کنند هر کسی چقدر رزق دارد. و یا منظور این است که ارزاق شما در آسمان یعنی در لوح محفوظ که در آسمان است نوشته شده. </p> <p>ممکن هم هست بگوییم اصلا منظور از آسمان معنای لغوی کلمه-که جهت بالا       <code class="page" rel="18,563"/> باشد-نیست، بلکه منظور از آن، عالم غیب باشد، چون همه اشیاء از عالم غیب به عالم شهود می‌آیند، که یکی از آنها رزق است که از ناحیه خدای سبحان نازل می‌شود. مؤید این معنا آیات زیر است که همه موجودات را نازل شده از ناحیه خدا می‌داند: <span class="aya" rel="39_6" data-words="9-15">و أنزل لکم من الأنعام ثمانیة أزواج</span><span class="footnote" rel="1" title="از چارپایان هشت جفت برایتان نازل کرد سوره زمر، آیه ۶">*</span> و <span class="aya" rel="57_25" data-words="14-19">و أنزلنا الحدید فیه بأس شدید</span><span class="footnote" rel="2" title="ما آهن را که در آن قوتی شدید است نازل کردیم سوره حدید، آیه ۲۵">*</span>، و آیه‌ <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="3" title="این مرد محققا ساحری زبردست است سوره شعراء، آیه ۳۴">*</span> که به طور کلی همه موجودات را نازل شده از ناحیه خدا می‌داند. و مراد از رزق هم تمامی موجوداتی است که انسان در بقائش بدانها محتاج و از آنها بهره‌مند است، از خوردنیها و نوشیدنیها و پوشیدنیها و مصالح ساختمانی و همسران و فرزندان و علم و قوت و سایر اینها از فضائل نفسانی. </p> <p> <span class="aya" rel="51_22" data-words="5-7">و ما توعدون</span> <span class="phrase">-این جمله عطف است به کلمه <em rel="fa_51_22_4-4" data-sentence="26:52">رزقکم</em> ، یعنی: آنچه که وعده داده شده‌اید نیز در آسمان است.</span> حال ببینیم منظور از آن چیست؟ ظاهرا مراد از آن، بهشتی است که به انسانها وعده‌اش را داده، و فرموده‌ <span class="aya" rel="53_15" data-words="1-3">عندها جنة المأوی</span><span class="footnote" rel="4" title="تفسیر قمی، ج ۲، ص ۳۳۰">*</span> و اینکه بعضی<span class="footnote" rel="5" title="مجمع البیان، ج ۹، ص ۱۵۶">*</span> گفته‌اند که مراد از آن، بهشت و دوزخ و ثواب و عقاب هر دو است، با آیه شریفه‌ <span class="aya" rel="7_40" data-words="1-22">إن الذین کذبوا بآیاتنا و استکبروا عنها لا تفتح لهم أبواب السماء و لا یدخلون الجنة حتی یلج الجمل فی سم الخیاط</span><span class="footnote" rel="6" title="کسانی که آیات ما را تکذیب کردند، و از پذیرفتن آن استکبار ورزیدند، چنین کسانی درهای بهشت به رویشان گشوده نمی‌شود، و داخل شدنشان در بهشت، امری است مانند رد شدن طناب از سوراخ سوزن سوره اعراف، آیه ۴۰">*</span> نمی‌سازد،  (چون می‌فرماید: چنین کسانی درهای آسمانی برویشان گشوده نمی‌شود، پس معلوم می‌شود جهنم در آسمانها نیست). </p> <p>بله، در قرآن کریم مکرر نازل شدن عذاب دنیوی را، به آسمان نسبت داده و مثلا فرموده: <span class="aya" rel="2_59" data-words="9-15">فأنزلنا علی الذین ظلموا رجزا من السماء</span><span class="footnote" rel="7" title="پس ما بر آنان که ستم کردند عذابی از آسمان نازل کردیم سوره بقره، آیه ۵۹">*</span> و آیاتی دیگر نیز این معنا را می‌رساند. </p> <p>و <span class="phrase">از بعضی از مفسرین نقل شده که در ترکیب جمله‌ <span class="aya" rel="51_22" data-words="5-7">و ما توعدون</span> گفته‌اند: عطف               <code class="page" rel="18,564"/> به <em rel="fa_51_22_4-4" data-sentence="181:367">رزقکم</em> نیست، بلکه مبتدایی است که خبرش جمله‌ <span class="aya" rel="51_23" data-words="1-7">فو رب السماء و الأرض إنه لحق</span> است، و واو در اول جمله مورد بحث اصلا عاطفه نیست، بلکه استینافیه است که در آغاز جمله می‌آورند، هر چند جمله مربوط به ما قبل نباشد، و در نتیجه معنای جمله مورد بحث این می‌شود: و آنچه شما وعده داده شده‌اید، به پروردگار آسمان و زمین سوگند که آن حق است.</span> لیکن این توجیه دور از فهم است. </p> <p><code class="aya" rel="51_23"/> <span class="aya" rel="51_23" data-words="1-11">فو رب السماء و الأرض إنه لحق مثل ما أنکم تنطقون</span> <span class="phrase">کلمه <em rel="fa_51_23_11-11" data-sentence="5:30">نطق</em> به معنای تکلم و سخن گفتن است.</span> و ضمیر در <em>انه</em> به مطالب قبل بر می‌گردد که می‌فرمود رزق شما و آنچه وعده داده شده‌اید در آسمان است . و کلمه <em>حق</em>  به معنای ثابت و نیز به معنای قضایی است که خدای تعالی رانده، و آن را حتمی کرده باشد، نه اینکه امری تبعی و یا اتفاقی باشد. </p> <p>و معنای آیه این است که: پس به پروردگار آسمان و زمین سوگند که آنچه ما گفتیم که رزقتان است و آنچه که وعده داده شده‌اید که همان بهشت باشد-که خود رزقی دیگر است-در آسمان است. و این مطلبی است ثابت، و قضایی است حتمی، مثل حق بودن سخن گفتن خودتان، همان طور که در سخن گفتن خود شکی ندارید، در این گفته ما هم شک نداشته باشید. و اما اینکه گفتیم بهشت هم رزقی است، دلیلش قرآن کریم است که در آیه شریفه‌ <span class="aya" rel="8_74" data-words="20-24">لهم مغفرة و رزق کریم</span><span class="footnote" rel="1" title="سوره انفال، آیه ۷۴">*</span> بهشت را رزقی کریم خوانده. </p> <p><span class="phrase">بعضی از مفسرین<span class="footnote" rel="2" title="روح المعانی، ج ۲۷، ص ۱۰">*</span> احتمال داده‌اند که ضمیر در <em rel="fa_51_31_4-4" data-sentence="113:379">ایه</em> به جمله <em rel="fa_51_22_6-7" data-sentence="177:352">ما توعدون</em> به تنهایی، و یا به کلمه <em>رزق</em> به تنهایی، و یا به رسول خدا (ص)، و یا به قرآن، و یا به <em>دین</em> در جمله‌ <span class="aya" rel="51_6" data-words="1-4">و إن الدین لواقع</span>، و یا به کلمه <em>یوم</em> در جمله‌ <span class="aya" rel="51_12" data-words="2-4">أیان یوم الدین</span>، و یا به همه آنهایی که از اول سوره تا اینجا ذکر شده برمی‌گردد.</span> و به نظر ما همانطور که قبلا گفتیم بعید نیست که برگرداندن آن، به آنچه در جمله‌ <span class="aya" rel="51_22" data-words="1-7">و فی السماء رزقکم و ما توعدون</span> ذکر شده از سایر وجوه موجه‌تر باشد، و معنایش این است که: آنچه وعده داده شده‌اید حق است. </p> <h3>گفتاری در کافی بودن رزق برای روزی‌خواران</h3> <p> کلمه رزق (به معنای مصدری‌اش عبارت است از روزی دادن و به معنای اسم     <code class="page" rel="18,565"/> مصدریش) عبارت است از هر چیزی که موجودی دیگر را در بقای حیاتش کمک نماید، و در صورتی که آن رزق ضمیمه آن موجود و یا به هر صورتی ملحق به آن شود، بقائش امتداد می‌یابد، مانند غذایی که حیات بشر و بقائش به وسیله آن امتداد پیدا می‌کند که غذا داخل بدن آدمی شده و جزء بدن او می‌گردد. و نیز مانند همسر که در ارضاء غریزه جنسی آدمی او را کمک نموده و مایه بقاء نسل او می‌گردد. و به همین قیاس هر چیزی که دخالتی در بقاء موجودی داشته باشد رزق آن موجود شمرده می‌شود. </p> <p>و این معنا واضح است که موجودات مادی بعضی از بعضی دیگر ارتزاق می‌کنند، مثلا انسان با گوشت (و شیر حیوانات) و نیز با گیاهان ارتزاق می‌کند (و نیز حیوانات با گیاهان، و گیاهان با آب و هوا). پس آنچه از رزق که منتقل به مرزوق و ضمیمه آن می‌شود، و آن مقداری که در بقای آن دخالت دارد، و به صورت احوال و اشکال گوناگون آن موجود درمی‌آید، همانطور که اشکالی است از عالم کون که ملحق به مرزوق شده، و فعلا به او نسبت می‌دهیم، همچنین خود آن مرزوق نیز اشکالی از عالم کون است که لاحق به رزق و منسوب به آن می‌شود، هر چند که چه بسا اسماء تغییر کند. پس همان طور که انسان از راه خوردن غذا دارای اجزایی جدید در بدن خود می‌شود، همچنین آن غذا هم جزء جدیدی از بدن او می‌شود که نامش مثلا فلان چیز است. </p> <p>این نیز روشن است که قضایی که خدای تعالی در جهان رانده، محیط به عالم است و تمامی ذرات را فرا گرفته، و آنچه در هر موجودی جریان دارد، چه در خودش و چه در اشکال وجودش همه از آن قضاء است. و به عبارتی دیگر: سلسله حوادث عالم با نظام جاری در آن تالیف شده از علتهای تامه و معلولهایی است که از علل خود تخلف نمی‌کند. </p> <p>از اینجا روشن می‌شود که رزق و مرزوق دو امر متلازمند، که به هیچ وجه از هم جدا شدنی نیستند، پس معنا ندارد موجودی با انضمام و لاحق شدنش به وجود چیزی دیگر در وجودش شکلی جدید به خود بگیرد، و آن چیز منضم و لاحق در این شکل با او شرکت نداشته باشد. پس نه این فرض معنا دارد که مرزوقی باشد که در بقاء خود از رزقی استمداد جوید، ولی رزقی با آن مرزوق نباشد. و نه این فرض ممکن است که رزقی وجود داشته باشد ولی مرزوقی نباشد. و نه این فرض ممکن است که رزق مرزوقی از آنچه مورد حاجت او است زیادتر باشد، و نه این فرض ممکن است که مرزوقی بدون رزق بماند. پس رزق داخل در قضاء الهی است، و دخولش هم اولی و اصلی است، نه بالعرض و تبعی، و این معنای همین عبارت است که می‌گوییم <em>رزق حق است</em> . <code class="page" rel="18,566"/><code class="aya" rel="51_24"/> </p><h3> <span class="title" rel="51_24 51_20 51_21 51_22 51_23 51_25 51_26 51_27 51_28 51_29 51_30 51_31 51_32 51_33 51_34 51_35 51_36 51_37 51_38 51_39 51_40 51_41 51_42 51_43 51_44 51_45 51_46 51_47 51_48 51_49 51_50 51_51">بیان</span> </h3> <p> <span class="aya" rel="51_24" data-words="1-6">هل أتاک حدیث ضیف إبراهیم المکرمین</span> </p><h3> <span class="title" rel="51_24 51_20 51_21 51_22 51_23 51_25 51_26 51_27 51_28 51_29 51_30 51_31 51_32 51_33 51_34 51_35 51_36 51_37 51_38 51_39 51_40 51_41 51_42 51_43 51_44 51_45 51_46 51_47 51_48 51_49 51_50 51_51">داستان وارد شدن ملائکه مامور به هلاک ساختن قوم لوط بر ابراهیم (ع) و آنچه بین میزبان و میهمانان گذشت</span> </h3> <p> این آیه شریفه به داستان وارد شدن ملائکه بر ابراهیم اشاره می‌کند که بر آن جناب در آمدند، و او و همسرش را بشارتی داده گفتند: آمده‌ایم تا قوم لوط را هلاک کنیم. و در این داستان آیتی است بر وحدانیت خدای تعالی در ربوبیت، هم چنان که قبلا نیز اشاره‌ای به آن شد. </p> <p>و در جمله‌ <span class="aya" rel="51_24" data-words="1-3">هل أتاک حدیث</span> تعظیمی از امر این قصه شده است. و <span class="phrase">منظور از کلمه  <em rel="fa_51_24_6-6" data-sentence="15:85">مکرمین</em> ملائکه‌ای است که بر ابراهیم وارد شدند، و این کلمه، وصف است برای کلمه  <em rel="fa_51_24_4-4" data-sentence="142:2">ضیف</em> .</span> و <span class="phrase">اگر این کلمه را مفرد آورده، با اینکه میهمانان ابراهیم چند نفر بودند،  (به شهادت اینکه در وصف آنان فرمود <em rel="fa_51_24_6-6" data-sentence="104:91">مکرمین</em> یعنی محترمین) برای این است که در اصل کلمه <em rel="fa_51_24_4-4" data-sentence="204:36">ضیف</em> مصدر است، و مصدر تثنیه و جمع ندارد.</span> </p> <p><code class="aya" rel="51_25"/> <span class="aya" rel="51_25" data-words="1-9">إذ دخلوا علیه فقالوا سلاما قال سلام قوم منکرون</span> ظرف <em>اذ</em> متعلق به کلمه <em>حدیث- داستان</em> در آیه قبلی است. و <span class="phrase">کلمه <em rel="fa_51_25_5-5" data-sentence="5:92">سلاما</em>  مقول قول (حکایت سخن) ملائکه است، و عامل آن حذف شده و تقدیرش قالوا نسلم علیک سلاما می‌باشد.</span> </p> <p> <span class="aya" rel="51_25" data-words="6-7">قال سلام</span> -این کلام ابراهیم حکایت پاسخی است که وی به فرشتگان داد. و <span class="phrase">کلمه <em rel="fa_51_25_7-7" data-sentence="5:63">سلام</em> مبتدایی است که خبرش حذف شده، تقدیر آن <em>سلام علیکم</em> است.</span> و اگر ابراهیم پاسخ خود را در قالب جمله‌ای اسمیه آورد، برای این بود که پاسخ بهتری به آنان داده باشد، چون ملائکه سلام خود را در قالب جمله فعلیه آورده و گفتند <em>نسلم علیک سلاما</em> ، و جمله فعلیه تنها بر حدوث فعل دلالت دارد، و دیگر دوام و ثبوت آن را نمی‌رساند، به خلاف جمله اسمیه که دوام را می‌رساند. در حقیقت آنان گفته‌اند یک سلام بر تو، و وی فرموده همیشه سلام بر شما. </p> <p> <span class="aya" rel="51_25" data-words="8-9">قوم منکرون</span> -از ظاهر کلام برمی‌آید که این جمله نیز حکایت کلام ابراهیم  (ع) باشد، اما نه کلامی که به گوش میهمانان هم رسانده باشد، بلکه کلامی است که خودش با خود گفته، و معنایش این است که: وقتی ایشان را دید، به نظرش ناشناس آمد، در دل با خود گفت اینها چه کسانی هستند من اینها را نمی‌شناسم. و این با آیه هفتاد سوره هود که می‌فرماید <span class="aya" rel="11_70" data-words="1-7">فلما رأی أیدیهم لا تصل إلیه نکرهم</span> - و چون دید دست به سوی طعام دراز نمی‌کنند، فهمید غریبه و ناشناسند منافات ندارد تا بگویی در آیه مورد بحث فرموده: به محض دیدن، فهمید غریبه‌اند. و در آیه هود فرموده: در سر سفره فهمید غریبه‌اند و بدش آمد، <code class="page" rel="18,567"/> برای اینکه در آیه مورد بحث سخن دل او را حکایت می‌کند، و در آیه سوره هود آثار دلخوریش از ایشان را که در رخساره‌اش هویدا شده بود نقل می‌کند. </p> <p>و این توجیه ما بهتر از توجیهی است که جمعی از مفسرین<span class="footnote" rel="1" title="روح المعانی، ج ۲۷، ص ۱۰">*</span> کرده‌اند که جمله‌ <span class="aya" rel="51_25" data-words="8-9">قوم منکرون</span> سخن زبانی ابراهیم بوده، و تقدیر آیه چنین است: <em>انتم قوم منکرون</em>  (برای اینکه میزبان کریم و بزرگواری چون ابراهیم هرگز به میهمان تازه وارد خود نمی‌گوید: علیکم السلام شما مردمی ناشناخته هستید). </p> <p><code class="aya" rel="51_26"/> <span class="aya" rel="51_26" data-words="1-6">فراغ إلی أهله فجاء بعجل سمین</span> <span class="phrase">کلمه <em>روغ</em> که مصدر فعل ماضی <em rel="fa_51_26_1-1" data-sentence="35:222">راغ</em> است‌-به طوری که راغب گفته<span class="footnote" rel="2" title="مفردات راغب، ماده &lt;em&gt;روغ&lt;/em&gt; ">*</span> -به معنای این است که انسان طوری از حضور حاضران برود که نفهمند برای چه می‌رود، و خلاصه با نوعی حیله برود.</span> دیگران گفته‌اند به معنای رفتن پنهانی است. ولی برگشت معنای اولی هم به همان معنای دوم است. </p> <p>و <span class="phrase">مراد از <em rel="fa_51_26_5-6" data-sentence="8:228">عجل سمین</em> گوساله چاقی است که بریان کرده باشند، هر چند ظاهر- لفظ همان گوساله چاق است، چون دنبالش آمده‌ <span class="aya" rel="51_27" data-words="1-2">فقربه إلیهم</span> بعد از آنکه آن را نزد میهمانان آوردند، ابراهیم آن را نزدیک ایشان برد.</span> ممکن هم هست حرف <em>فاء</em> را فصیحه بگیریم و بگوییم تقدیر کلام فجاء بعجل سمین فذبحه و شواه و قربه الیهم است، یعنی پس گوساله‌ای چاق آورد، و آن را ذبح کرد، و سپس کباب نموده نزدیک میهمانان گذاشت. </p> <p><code class="aya" rel="51_27"/> <span class="aya" rel="51_27" data-words="1-6">فقربه إلیهم قال أ لا تأکلون</span> طعام را نزدیک ایشان برد، و گفت چرا نمی‌خورید. چون میهمانان را بشر پنداشته بود. </p> <p><code class="aya" rel="51_28"/> <span class="aya" rel="51_28" data-words="1-6">فأوجس منهم خیفة قالوا لا تخف...</span> <span class="phrase">در این جمله کلمه <em>فاء</em> فصیحه است، و از حذف جزئیاتی از کلام خبر می‌دهد و تقدیر کلام چنین است: فلم یمدوا الیه أیدیهم، فلما رأی ذلک نکرهم، و أوجس منهم خیفة- میهمانان دست به سوی آن طعام دراز نکردند، و ابراهیم چون این را بدید بدش آمد و از ایشان احساس ترس کرد <em>و کلمه</em> ایجاس که مصدر فعل ماضی <em rel="fa_51_28_1-1" data-sentence="300:40">اوجس</em> است به معنای احساس در باطن قلب می‌باشد.</span> و <span class="phrase">کلمه <em rel="fa_51_28_3-3" data-sentence="5:163">خیفة</em> به معنای نوعی ترس است، و معنای جمله این است     <code class="page" rel="18,568"/> که: ابراهیم در باطن خود احساس نوعی ترس کرد،  (که با ترسهای دیگر فرق داشت).</span> </p> <p> <span class="aya" rel="51_28" data-words="4-6">قالوا لا تخف</span> -این جمله بدون واو عاطفه آمده، و به اصطلاح ادبیات به فصل آمده نه وصل، و این بدان جهت است که در حقیقت در معنای جواب از سؤالی است تقدیری، گویا کسی پرسیده: خوب، بعد از آنکه احساس ترس کرد چه شد؟ در پاسخ می‌گوید: فرشتگان گفتند مترس، و او را به فرزندی دانا مژده دادند، و ترسش را مبدل به امنیت و سرور کردند. و مراد از <span class="aya" rel="51_28" data-words="9-10">بغلام علیم</span> اسماعیل و یا اسحاق است که اختلاف در آن در جلدهای دیگر این کتاب نقل شد. </p> <p><code class="aya" rel="51_29"/> <span class="aya" rel="51_29" data-words="1-10">فأقبلت امرأته فی صرة فصکت وجهها و قالت عجوز عقیم</span> <span class="phrase">در مجمع البیان می‌گوید: کلمه <em rel="fa_51_29_4-4" data-sentence="29:155">صرة</em> به معنای فریاد شدید است، و از <em>صریر</em>  دروازه گرفته شده، که هنگام باز و بسته شدن صدا می‌کند، و این کلمه در مورد جماعت هم به همین شکل استعمال می‌شود.</span> و کلمه <em>صک</em> زدن با اعتماد شدید است<span class="footnote" rel="1" title="مجمع البیان، ج ۹، ص ۱۵۶ و ۱۵۷">*</span>. </p> <p>و معنای آیه این است که:  (در این میان) همسر ابراهیم-که بشارت را شنیده بود-با فریاد و زاری آمد در حالی که سیلی به صورت خود می‌زد، و می‌گفت: آخر من پیر زنی هستم که در جوانی‌ام نازا بودم چگونه حالا که پیر شده‌ام بچه می‌آورم؟ و یا معنایش این است که: آیا هیچ سابقه دارد که زنی عجوز و عقیم بچه بزاید. </p> <p><span class="phrase">بعضی از مفسرین<span class="footnote" rel="2" title="روح المعانی، ج ۲۷، ص ۱۲">*</span> گفته‌اند: مراد از کلمه <em rel="fa_51_29_4-4" data-sentence="109:99">صرة</em> جماعت است، و همسر ابراهیم با جماعتی نزد فرشتگان آمد، و به صورت خود زده و گفته است آنچه را که گفته.</span> ولی معنای اول با سیاق موافقتر است. </p> <p><code class="aya" rel="51_30"/> <span class="aya" rel="51_30" data-words="1-8">قالوا کذلک قال ربک إنه هو الحکیم العلیم</span> <span class="phrase">اشاره با کلمه <em rel="fa_51_30_2-2" data-sentence="14:75">کذلک</em> اشاره است به بشارتی که ملائکه به این زن و شوهر با این وضعی که دارند دادند.</span> به زن و شوهری بشارت فرزنددار شدن دادند که زن آن وقتی که جوان بود زنی نازا بود، تا چه رسد به امروز که پیر هم شده. و مرد، پیر مردی است که کهولت و پیری بر او مسلط شده است. و پروردگار ابراهیم حکیم است، یعنی هیچ اراده‌ای نمی‌کند مگر بر طبق حکمت، و علیم است یعنی هیچ امری نیست که علت و یا جهتی از جهاتش بر او پوشیده باشد. </p> <p><code class="aya" rel="51_31"/><code class="aya" rel="51_32"/><code class="aya" rel="51_33"/><code class="aya" rel="51_34"/> <span class="aya" rel="51_31" data-words="1-5">قال فما خطبکم أیها المرسلون</span>... <span class="aya" rel="51_34" data-words="4-4">للمسرفین</span> کلمه <em>خطب</em> به معنای امری عظیم و مهم است. و کلمه‌ <span class="aya" rel="51_33" data-words="3-5">حجارة من طین</span> به     <code class="page" rel="18,569"/> معنای کلوخی که چون سنگ محکم شده باشد. و <span class="phrase">کلمه <em>تسویم</em> به معنای علامت نهادن بر هر چیز است، چون از مصدر <em rel="fa_51_34_1-1" data-sentence="68:37">سومة</em> اشتقاق یافته، که به معنای علامت است.</span> </p> <p>و معنای آیه این است که: <em>قال</em> ابراهیم گفت‌ <span class="aya" rel="51_31" data-words="2-3">فما خطبکم</span> پس بدنبال چه کار مهمی آمده‌اید <span class="aya" rel="51_31" data-words="4-5">أیها المرسلون</span> ای فرستاده شدگان خدا. <em>قالوا</em> ملائکه به ابراهیم گفتند: <span class="aya" rel="51_32" data-words="2-6">إنا أرسلنا إلی قوم مجرمین</span>، ما را به سوی مردمی مجرم فرستاده، که همان قوم لوط باشند، <span class="aya" rel="51_33" data-words="1-5">لنرسل علیهم حجارة من طین</span> تا رها کنیم بر سرشان سنگی از گل، گلی که چون سنگ سفت باشد. و خدای سبحان در کتاب مجیدش این گل را <em>سجیل</em> هم خوانده. <span class="phrase"><em rel="fa_51_34_1-1" data-sentence="0:94">مسومة</em> در حالی که آن سنگها، نزد پروردگارت نشان دارند، و برای نابود کردن همان قوم نشان‌گذاری شده‌اند.</span> و ظاهرا الف و لام در کلمه‌ <span class="aya" rel="51_31" data-words="5-5">المرسلون</span> الف و لام عهد باشد، و چنین معنا دهد  پس برای چه کاری آمده‌اید، ای کسانی که قبلا گفتید ما فرستاده شده‌ایم . <code class="aya" rel="51_35"/><code class="aya" rel="51_36"/><code class="aya" rel="51_37"/> <span class="aya" rel="51_35" data-words="1-6">فأخرجنا من کان فیها من المؤمنین</span>... <span class="aya" rel="51_37" data-words="7-8">العذاب الألیم</span> حرف <em>فاء</em> که بر سر آیه آمده، فصیحه است، یعنی می‌فهماند جزئیاتی از داستان در اینجا حذف شده، تا با اتکاء به فهم خواننده رعایت کوتاه گویی شده باشد، و آن جزئیات این است که: ملائکه بعد از بیرون شدن از محضر ابراهیم به سوی قوم لوط رفتند، و به خانه خود او درآمده. <span class="phrase">مردم لوط که جوانانی زیباروی دیده بودند، به خانه لوط حمله‌ور شدند، تا آنجا که فرشتگان، اهل خانه را از قریه بیرون بردند-تفصیل این داستان در چند جای قرآن آمده-  <em rel="fa_51_35_1-1" data-sentence="158:47">فاخرجنا</em> -ملائکه در این جمله مقدمات کار را شرح می‌دهند.</span> و ضمیر در کلمه  <em>فیها</em> به قریه برمی‌گردد، هر چند که کلمه <em>قریه</em> قبلا در آیه نیامده بود، و لیکن از مفهوم سیاق فهمیده می‌شود. و منظور از جمله‌ <span class="aya" rel="51_36" data-words="5-7">بیت من المسلمین</span> خانه لوط است که در آن قریه تنها این خانه مسلمان بودند. <span class="aya" rel="51_37" data-words="1-4">و ترکنا فیها آیة</span> بعد از بیرون کردن اهل آن یک خانه، یک آیت در آن قریه به جای گذاشتیم. و <span class="phrase">این جمله اشاره است به هلاکت همه اهل قریه و زیر و رو شدن سرزمینشان و مراد از جمله <em rel="fa_51_37_2-2" data-sentence="81:68">ترکنا</em> بطور کنایه این است که آثاری از این عذاب را در آن قریه باقی گذاشتیم.</span> </p> <h3> <span class="title" rel="51_37 51_35 51_36 51_20 51_21 51_22 51_23 51_24 51_25 51_26 51_27 51_28 51_29 51_30 51_31 51_32 51_33 51_34 51_38 51_39 51_40 51_41 51_42 51_43 51_44 51_45 51_46 51_47 51_48 51_49 51_50 51_51">آیتی که خداوند با عذاب قوم لوط و هلاکتشان بر جای گذاشت</span> </h3> <p> و معنای آیه این است که: وقتی فرشتگان به قریه لوط رسیدند، و آن حوادث در آنجا پیش آمد <span class="aya" rel="51_35" data-words="1-6">فأخرجنا من کان فیها من المؤمنین</span>. <span class="phrase">خواستیم هر چند نفری که دارای ایمان بودند از قریه بیرون کنیم، و غیر از یک خانوار <span class="aya" rel="51_36" data-words="6-7">من المسلمین</span> از مسلمانان در آنجا نیافتیم، و آن خانواده لوط پیغمبر بودند، <span class="aya" rel="51_37" data-words="1-3">و ترکنا فیها</span> و ما در سرزمین ایشان با زیر و رو کردن آن سرزمین، و نابود کردن مردم <em rel="fa_51_37_4-4" data-sentence="340:276">آیة</em> یک آیت و نشانه‌ای از ربوبیت خود و از بطلان شرکاء، در آنجا باقی گذاشتیم، یک آیت‌ <span class="aya" rel="51_37" data-words="5-8">للذین یخافون العذاب الألیم</span> برای مردمی که از عذاب الیم<code class="page" rel="18,570"/> بیمناکند، و ایشان را به ربوبیت ما رهنمون می‌شود.</span> </p> <p><code class="aya" rel="51_38"/> <span class="aya" rel="51_38" data-words="1-9">و فی موسی إذ أرسلناه إلی فرعون بسلطان مبین</span> این جمله عطف است بر جمله‌ <span class="aya" rel="51_37" data-words="1-4">و ترکنا فیها آیة</span> و تقدیر کلام چنین است و در داستان موسی هم آیتی است  (که ما او را از نظر ظاهر با دست خالی به سراغ فرعون فرستادیم) اما با سلطانی آشکار و برهانی قاطع، و معجزات خیره کننده. </p> <p><code class="aya" rel="51_39"/> <span class="aya" rel="51_39" data-words="1-7">فتولی برکنه و قال ساحر أو مجنون</span> <span class="phrase">کلمه <em rel="fa_51_39_1-1" data-sentence="5:50">تولی</em> از مصدر <em rel="fa_51_39_1-1" data-sentence="67:28">تولی</em> است، که به معنای اعراض است.</span> و <span class="phrase">حرف <em>باء</em> در جمله <em rel="fa_51_39_2-2" data-sentence="25:16">برکنه</em> بای مصاحبت است.</span> و منظور از <em>رکن فرعون</em> جنود او است، هم چنان که آیه بعدی نیز این معنا را تایید می‌کند. و معنای آیه این است که: فرعون با لشکریانش از موسی روی گردانده دعوتش را نپذیرفتند. <span class="phrase">بعضی<span class="footnote" rel="1" title="روح المعانی، ج ۲۷، ص ۱۳ و مجمع البیان، ج ۹، ص ۱۵۹">*</span> هم گفته‌اند: حرف باء در اینجا معنا نمی‌دهد، و تنها به منظور متعدی کردن فعل لازم آمده، چون <em rel="fa_51_39_1-1" data-sentence="192:155">تولی</em> فعل لازم است، حرف باء را آورده تا معنای واداری به اعراض را برساند، و در نتیجه معنای آیه چنین شود: فرعون لشکر خود را وادار کرد به اینکه از موسی اعراض کنند.</span> </p> <p> <span class="aya" rel="51_39" data-words="3-7">و قال ساحر أو مجنون</span> -یعنی فرعون یک بار گفت که موسی مجنون است، که حکایت این گفتارش در آیه‌ <span class="aya" rel="26_27" data-words="2-7">إن رسولکمالذی أرسل إلیکم لمجنون</span><span class="footnote" rel="2" title="این رسولی که به سوی شما ارسال شده قطعا دیوانه است سوره شعراء، آیه ۲۷">*</span> آمده، و یک بار دیگر گفت که وی ساحر است، و حکایت این تهمتش در آیه‌ <span class="aya" rel="26_34" data-words="4-7">إن هذا لساحر علیم</span><span class="footnote" rel="3" title="مفردات راغب، ماده &lt;em&gt;عتو&lt;/em&gt; ">*</span> آمده است. </p> <h3> <span class="title" rel="51_20 51_21 51_22 51_23 51_24 51_25 51_26 51_27 51_28 51_29 51_30 51_31 51_32 51_33 51_34 51_35 51_36 51_37 51_38 51_39 51_40 51_41 51_42 51_43 51_44 51_45 51_46 51_47 51_48 51_49 51_50 51_51">اشاره به هلاکت فرعون و لشکریانش و هلاکت عاد، ثمود و قوم نوح (ع) </span> </h3> <p> <code class="aya" rel="51_40"/> <span class="aya" rel="51_40" data-words="1-9">فأخذناه و جنوده فنبذناهم فی الیم و هو ملیم</span> <span class="phrase">کلمه <em rel="fa_51_40_4-4" data-sentence="5:124">نبذ</em> که فعل <em rel="fa_51_40_4-4" data-sentence="66:100">نبذناهم</em> از آن گرفته شده، به معنای پرت کردن و دور انداختن چیزی است به طوری که از بی‌اعتنایی به آن حکایت کند.</span> و کلمه <em>یم</em> به معنای دریا است. و کلمه <em>ملیم</em> به معنای ننگ‌آور، و یا به عبارت دیگر کسی است که کاری کند که مستحق ملامت شود، و این کلمه از کلمه <em>ألام</em> گرفته شده، مانند کلمه <em>أغرب</em>  که به معنای کسی است که امری غریب انجام دهد. </p> <p>و معنای آیه شریفه این است که: ما او و لشکریانش را که رکن و مایه اعتماد او بودند، گرفتیم و به دریا ریختیم، و این بعد از آن بود که وی از کفر و لجبازی و طغیان، به مرحله‌ای رسیده بود که مستحق ملامت بود. و اگر تنها فرعون را ملامت کرده با اینکه تمامی       <code class="page" rel="18,571"/> لشکریانش شریک با او بودند، بدین جهت است که فرعون امام و رهبر آنان به سوی هلاکت بود، هم چنان که در باره او صریحا فرموده: <span class="aya" rel="11_98" data-words="1-6">یقدم قومه یوم القیامة فأوردهم النار</span><span class="footnote" rel="1" title="فرعون قوم خود را در روز قیامت دنبال سر خود می‌آورد، تا همه را در داخل آتش کند سوره هود، آیه ۹۸">*</span>. </p> <p>و در این آیه اشاره‌ای به عظمت قدرت و هول‌انگیزی عذاب خدا نیز شده، می‌فهماند که خدا چگونه فرعون و لشکریانش را خوار کرد، و این اشاره بر کسی پوشیده نیست. </p> <p><code class="aya" rel="51_41"/> <span class="aya" rel="51_41" data-words="1-8">و فی عاد إذ أرسلنا علیهم الریح العقیم</span> این آیه شریفه عطف است بر ما قبل که می‌فرمود <em>و فی موسی</em> و معنایش این است که: در داستان قوم عاد هم آیتی است که ما بادی عقیم به سوی آنان رها کردیم،  (توجه داشته باشید که کلمه <em>أرسلنا</em> در این آیه به معنای رها کردن است). </p> <p>و باد عقیم-به طوری که می‌گویند-آن بادی است که از آوردن فایده‌ای که در بادها مطلوبست، مانند حرکت دادن ابرها، تلقیح درختان، باد دادن خرمنها، پرورش حیوانات و تصفیه هوا امتناع دارد و از آن عقیم است، و چنین بادی تنها اثرش هلاک کردن مردم است، هم چنان که آیه بعدی بدان اشاره دارد. </p> <p><code class="aya" rel="51_42"/> <span class="aya" rel="51_42" data-words="1-9">ما تذر من شیء أتت علیه إلا جعلته کالرمیم</span>  <span class="phrase"><em rel="fa_51_42_1-2" data-sentence="0:72">ما تذر</em> -یعنی هیچ چیز را رها نمی‌کند، مگر آنکه چون استخوان پوسیده آردش می‌سازد.</span> و کلمه <em>رمیم</em> به معنای هر چیزی است که هلاک و پوسیده شده باشد، مانند استخوان پوسیده پودر شده. و معنای آیه روشن است. </p> <p><code class="aya" rel="51_43"/><code class="aya" rel="51_44"/><code class="aya" rel="51_45"/> <span class="aya" rel="51_43" data-words="1-9">و فی ثمود إذ قیل لهم تمتعوا حتی حین</span>... <span class="aya" rel="51_45" data-words="8-8">منتصرین</span> این آیه شریفه نیز عطف است بر ما قبلش که می‌فرمود <em>و فی عاد</em> یعنی و در داستان قوم ثمود هم آیتی است که به ایشان گفته شد: تا چند روزی خوش باشید و گوینده این تهدید پیغمبرشان صالح (ع) بود که به ایشان فرمود: تا سه روز دیگر در خانه‌هایتان خوش باشید که این وعده‌ای است تکذیب ناشدنی<span class="footnote" rel="2" title="سوره هود، آیه ۶۵">*</span> و این تهدید را وقتی به ایشان گفت که ماده شتری را که به معجزه از شکم کوه بیرون شد کشتند. صالح (ع) سه روز مهلتشان داد، تا در این سه روز از کفر و طغیان خود برگردند، ولی این مهلت سودشان نبخشید، و کلمه عذاب بر آنان حتمی شد. </p> <p> <span class="aya" rel="51_44" data-words="1-9">فعتوا عن أمر ربهم فأخذتهم الصاعقة و هم ینظرون</span> -کلمه <em>عتو</em>  -به طوری که راغب گفته<span class="footnote" rel="3" title="توحید صدوق، ص ۲۸۹، ح ۸">*</span> -به معنای امتناع ورزیدن و شانه خالی کردن       <code class="page" rel="18,572"/> از اطاعت است که قهرا با تمرد منطبق می‌شود. و مراد از این تمرد و عتو، تمرد ازامر خدا و رجوع به سوی خدا در آن سه روزه مهلت است، پس اشکال نشود که تمردشان از امر خدا (به طوری که از تفصیل داستان برمی‌آید) مقدمه‌ای بود برای خوشگذرانی در ایام مهلت، و حال آنکه آیه شریفه بر عکس این دلالت دارد (تاریخ می‌گوید: تمرد قوم ثمود باعث آن تهدید شد که بیش از سه روز مهلت ندارند و آیه شریفه می‌فرماید در همان سه روز از بازگشت به سوی خدا تمرد کردند). </p> <p> <span class="aya" rel="51_44" data-words="5-9">فأخذتهم الصاعقة و هم ینظرون</span> -اینکه در اینجا عذاب قوم صالح را صاعقه خوانده، منافات با آیه شریفه‌ <span class="aya" rel="11_67" data-words="1-5">و أخذ الذین ظلموا الصیحة</span><span class="footnote" rel="1" title="سوره هود، آیه ۶۷">*</span> ندارد، که عذاب آن قوم را صیحه دانسته، برای اینکه ممکن است در عذاب آنان هم صاعقه دخالت داشته باشد و هم صیحه. </p> <p> <span class="aya" rel="51_45" data-words="1-8">فما استطاعوا من قیام و ما کانوا منتصرین</span> <span class="phrase">-بعید نیست که کلمه <em>استطاعوا</em> در اینجا متضمن معنای تمکن باشد، چون کلمه استطاعت برای گرفتن مفعول <em>من</em> نمی‌خواهد، و در اینجا با <em>من</em> مفعول گرفته، فرموده <em rel="fa_51_45_3-4" data-sentence="172:116">من قیام</em> پس معنایش این می‌شود که: متمکن از برخاستن از آنجا که نشسته بودند نشدند، و خلاصه مهلت نبود که از عذاب خدا فرار کنند.</span> و این تعبیر کنایه است از اینکه خداوند این قدر به ایشان مهلت نداد که از جای خود برخیزند. </p> <p> <span class="aya" rel="51_45" data-words="5-8">و ما کانوا منتصرین</span> -این جمله عطف است بر جمله‌ <span class="aya" rel="51_45" data-words="1-2">فما استطاعوا</span> و معنای دو جمله این است که: نه خودشان توانستند برخیزند، و نه کسی دیگر یاریشان کرد و عذاب را از ایشان برگردانید. </p> <p><code class="aya" rel="51_46"/> <span class="aya" rel="51_46" data-words="1-9">و قوم نوح من قبل إنهم کانوا قوما فاسقین</span> این جمله عطف است بر داستانهای سابق، و اگر کلمه <em>قوم</em> منصوب شده به خاطر این است که مفعول فعلی تقدیری است، که تقدیرش و أهلکنا قوم نوح است. می‌فرماید ما قبل از قوم عاد و ثمود، قوم نوح را هلاک کردیم که مردمی فاسق و روی‌گردان از امر خدا بودند. </p> <p>پس معلوم می‌شود که در زمان نوح هم امر و نهی از ناحیه خدای سبحان به مردم می‌شده، و مردم مکلف بودند دستورات خدا را که پروردگار ایشان و پروردگار هر موجودی است اطاعت کنند. خداوند مردم هر عصری را به زبان پیامبر آن عصر به سوی این حق دعوت می‌کرده، پس آنچه انبیاء گفته‌اند، حق و از ناحیه خداست، و یکی از گفته‌های آنان مساله وعده و وعید و پاداش و کیفر قیامت، و اصل قیامت است (و همین خود برهانی است بر مساله معاد، و حاجت به برهانی دیگر نیست). </p> <h3> <span class="title" rel="51_47">معنای آیه: <span class="aya" rel="51_47" data-words="1-7">و السماء بنیناها بأید و إنا لموسعون</span> </span> </h3> <p> <code class="aya" rel="51_47"/> <span class="aya" rel="51_47" data-words="1-7">و السماء بنیناها بأید و إنا لموسعون</span> از این آیه به بعد، به سیاق سابق سوره که می‌فرمود: <span class="aya" rel="51_20" data-words="1-5">و فی الأرض آیات للموقنین...</span>   <code class="page" rel="18,573"/> برگشته. و <span class="phrase">کلمه <em>اید</em> ، هم به معنای قدرت می‌آید و هم به معنای نعمت، ولی اگر به معنای قدرت باشد کلمه <em rel="fa_51_47_7-7" data-sentence="96:60">موسعون</em> یک معنا می‌دهد و اگر به معنای نعمت باشد معنایی دیگر می‌دهد.</span> </p> <p>بنا بر معنای اول آیه چنین می‌شود که: ما آسمان را با قدرتی بنا کردیم که با هیچ مقیاسی توصیف و اندازه‌گیری نمی‌شود، و ما دارای وسعتی در قدرت هستیم، که هیچ چیز آن قدرت را مبدل به عجز نمی‌کند. </p> <p>و بنا بر معنای دوم آیه چنین می‌شود که: ما آسمان را بنا کردیم در حالی که بنا کردنش مقارن با نعمتی بود که آن نعمت را با هیچ مقیاسی نمی‌توان تقدیر کرد، و ما دارای نعمتی واسع هستیم، و دارای غنائی مطلق می‌باشیم، و خزانه‌های ما با اعطاء و رزق دادن پایان نمی‌پذیرد، و از آسمان هر که را بخواهیم و به هر جور بخواهیم رزق می‌دهیم. </p> <p><span class="phrase">احتمال هم دارد که کلمه <em rel="fa_51_47_7-7" data-sentence="23:204">موسعون</em> از این اصطلاح گرفته شده باشد که می‌گویند:  فلان اوسع فی النفقة- فلانی در نفقه توسعه داد یعنی خیلی خرج کرد، در نتیجه منظور توسعه دادن به خلقت آسمان خواهد بود، که بحث‌های ریاضی امروز هم آن را تایید می‌کند.</span> </p> <p><code class="aya" rel="51_48"/> <span class="aya" rel="51_48" data-words="1-5">و الأرض فرشناها فنعم الماهدون</span> <span class="phrase">کلمه <em rel="fa_51_48_3-3" data-sentence="5:50">فرش</em> به معنای گستردن است، و همچنین کلمه <em>مهد</em> .</span> و معنای آیه این است که: ما زمین را گستردیم و مسطحش کردیم تا شما بتوانید روی آن قرار گیرید، و در آن ساکن شوید، پس ما چه خوب گسترنده‌ای هستیم. البته باید دانست که این مسطح کردن زمین با کروی بودن آن منافات ندارد. </p> <p><code class="aya" rel="51_49"/> <span class="aya" rel="51_49" data-words="1-8">و من کل شیء خلقنا زوجین لعلکم تذکرون</span> <span class="phrase">کلمه <em rel="fa_51_49_6-6" data-sentence="5:163">زوجین</em> به معنای هر دو چیزی است که مقابل هم باشند، یکی فاعل و مؤثر باشد، دیگری منفعل و متاثر، از آنکه فاعل است عملی سر زند، و بر آنکه منفعل است واقع شود، مانند زن و شوهر.</span> بعضی<span class="footnote" rel="1" title="تفسیر قمی، ج ۲، ص ۳۳۰">*</span> گفته‌اند: این کلمه به معنای مطلق هر دو چیز متقابل است، مانند زن و شوهر، زمین و آسمان، شب و روز، خشکی و دریا، و انس و جن. و بعضی<span class="footnote" rel="2" title="مجمع البیان، ج ۹، ص ۱۵۶">*</span> گفته‌اند: اصلا این کلمه به معنای زن و شوهر است نه به معنای دو چیز متقابل. </p> <p> <span class="aya" rel="51_49" data-words="7-8">لعلکم تذکرون</span> -یعنی اگر از هر چیزی جفت خلق کردیم برای این است که شاید شما متذکر شوید و بفهمید که خالق آن، خودش زوج ندارد و منزه از داشتن زوج و شریک است، بلکه واحدی است که سراسر جهان شاهد بر یکتایی او است. </p> <p><code class="aya" rel="51_50"/><code class="aya" rel="51_51"/> <span class="aya" rel="51_50-51" data-words="1-20">ففروا إلی الله إنی لکم منه نذیر مبین، و لا تجعلوا مع الله إلها آخر إنی لکم منه نذیر مبین</span>   <code class="page" rel="18,574"/> در این دو آیه تفریعی شده است بر حجتهایی که قبلا بر وحدانیت خدا در ربوبیت و الوهیت اقامه شده بود، و داستانهای متعددی از امت‌های گذشته که به خدا و رسولان او کفر می‌ورزیدند، و سرانجام کارشان به انقراض انجامید، در آن آمده بود. </p> <p>در این دو آیه نتیجه می‌گیرد: حال که چنین است پس به سوی خدا فرار کنید. و مراد از فرار کردن به سوی خدا، انقطاع به سوی او است به دست برداشتن از کفر، و گریزان بودن از عقابی که کفر به دنبال دارد، و متوسل شدن به ایمان به خدای تعالی به تنهایی، و اینکه او را یگانه معبودی بی شریک برای خود بگیرند. </p> <p>جمله‌ <span class="aya" rel="51_51" data-words="1-7">و لا تجعلوا مع الله إلها آخر</span> به منزله تفسیری است برای جمله <span class="aya" rel="51_50" data-words="1-3">ففروا إلی الله</span> و معنایش این است: این که گفتیم به سوی خدا بگریزید، و دست از غیر او بردارید، مرادمان این است که به خدای یکتا برگردید، به خدایی که شریکی در الوهیت و معبودیت ندارد. </p> <p>و خدای تعالی جمله‌ <span class="aya" rel="51_50" data-words="4-8">إنی لکم منه نذیر مبین</span> را مکرر آورده تا انذار را تاکید کند. </p> <p>و این دو جمله از زبان رسول خدا (ص) حکایت شده است. </p> <h3>بحث روایتی‌ <span class="title" rel="51_21 51_22 51_29 51_47 51_49 51_50 51_41 51_20 51_23 51_24 51_25 51_26 51_27 51_28 51_30 51_31 51_32 51_33 51_34 51_35 51_36 51_37 51_38 51_39 51_40 51_42 51_43 51_44 51_45 51_46 51_48 51_51"> (روایاتی در باره آیات انفسی، رزق، ید داشتن خدا، و خلق زوجین از هر چیز و...) </span> </h3> <p> در تفسیر قمی در ذیل آیه‌ <span class="aya" rel="51_21" data-words="1-6">و فی أنفسکم أ فلا تبصرون</span> می‌گوید: امام فرمود: آیتی که خدا در خود تو دارد، این است که تو را شنوا و بینا کرده، یک بار خشم می‌کنی و یک بار راضی می‌شوی، گاهی گرسنه می‌شوی و گاهی سیر، و همه اینها آیتهای خدا است<span class="footnote" rel="1" title="نور الثقلین، ج ۵، ص ۱۲۴ نقل از خصال">*</span>. </p> <p>مؤلف: در مجمع البیان این تفسیر را به امام صادق (ع) نسبت داده<span class="footnote" rel="2" title="توحید صدوق، ص ۳۴">*</span>. </p> <p>و در کتاب توحید به سند خود از هشام بن سالم روایت کرده که گفت: اشخاص از امام صادق سؤالاتی می‌کردند، از آن جمله شخصی پرسید: پروردگار خود را با چه چیزی شناختی؟ فرمود: به اینکه تصمیم قطعی بر عملی می‌گیرم، ولی چیزی نمی‌گذرد که تصمیم سست می‌شود، و بر کاری همت می‌گمارم ولی آن کار نمی‌شود، پس معلومم شد که من تصمیم می‌گیرم و او آن را فسخ می‌کند، من همت می‌گمارم و او آن را نقض می‌کند<span class="footnote" rel="3" title="مجمع البیان، ج ۹، ص ۱۶۰">*</span>. </p> <p>مؤلف: این روایت را صاحب خصال از آن جناب از پدر و جد بزرگوارش از امیر       <code class="page" rel="18,575"/> المؤمنین (ع) نقل کرده<span class="footnote" rel="1" title="توحید صدوق، ص ۱۵۳">*</span>. </p> <p>و در الدر المنثور است که خرائطی-در کتاب مساوی الاخلاق-از علی بن ابی طالب روایت آورده که در تفسیر جمله <span class="aya" rel="51_21" data-words="1-6">و فی أنفسکم أ فلا تبصرون</span> فرموده: آیتی که خدا در خود انسان قرار داده مجرای بول و غائط است<span class="footnote" rel="2" title="مجمع البیان، ج ۹، ص ۱۶۰">*</span>. </p> <p>مؤلف: این روایت مانند دو روایت قبلی در مقام بیان مصداقی از راه‌های معرفت است، نه اینکه آیت نفسی تنها اینها باشند. </p> <p>و نیز در آن کتاب آمده که ابن نقور و دیلمی از علی (ع) از رسول خدا (ص) روایت آورده که در ذیل آیه‌ <span class="aya" rel="51_22" data-words="1-7">و فی السماء رزقکم و ما توعدون</span> فرموده: منظور از این رزق که در آسمان است، باران می‌باشد<span class="footnote" rel="3" title="مجمع البیان، ج ۹، ص ۱۵۶">*</span>. </p> <p>مؤلف: نظیر این روایت را قمی هم در تفسیر خود بدون ذکر سند و بدون ذکر نام امام نقل کرده<span class="footnote" rel="4" title="نور الثقلین، ج ۵، ص ۱۳۰ به نقل از کافی">*</span> و در ارشاد مفید از علی (ع) روایت آمده، که در ضمن حدیثی فرمود: به طلب رزق برخیزید، که رزق تنها برای طالب رزق ضمانت شده<span class="footnote" rel="5" title="نور الثقلین، ج ۵، ص ۱۲۵، به نقل از ارشاد">*</span>. </p> <p>و در کتاب توحید به سند خود از ابی البختری روایت کرده که گفت: جعفر بن محمد از پدرش از جدش از علی بن ابی طالب (ع) برایم حدیث کرد که فرمود: رسول خدا  (ص) فرمود: یا علی به درستی که یقین این است که احدی را با خشم خدا خشنود نسازی، و احدی را به سبب آنچه خدا به تو داده نستایی، و احدی را به سبب آنچه که خدا به تو نداده مذمت نکنی، که رزق نه با حرص حریص به دست می‌آید، و نه کراهت اکراه کننده می‌تواند آن را برگرداند...<span class="footnote" rel="6" title="توحید صدوق، ص ۳۷۵، ح ۲۰">*</span>. </p> <p>و در مجمع البیان در ذیل جمله‌ <span class="aya" rel="51_29" data-words="1-4">فأقبلت امرأته فی صرة</span> گفته: بعضی گفته‌اند: یعنی با جماعتی آمد نقل از امام صادق (ع)<span class="footnote" rel="7" title="مجمع البیان، ج ۹، ص ۱۵۷">*</span>. </p> <p>و <span class="phrase">در الدر المنثور است که فاریابی و ابن منذر از علی بن ابی طالب (ع) روایت کرده‌اند که فرمود <em rel="fa_51_41_7-8" data-sentence="89:276">ریح عقیم</em> عبارت است از<span class="footnote" rel="8" title="الدر المنثور، ج ۶، ص ۱۱۵">*</span> نکباء<span class="footnote" rel="9" title="&lt;em&gt;نکباء&lt;/em&gt; بادی است که از جهت وزش بادهای چهارگانه منحرف شود و میان دو باد وزد و آن باعث هلاکت مواشی است  (لغتنامه دهخدا)">*</span>.</span> </p> <p>                 <code class="page" rel="18,576"/> و در کتاب توحید به سند خود از محمد بن مسلم روایت کرده که گفت: من از امام باقر (ع) پرسیدم: معنای اینکه خدای عز و جل فرموده: <span class="aya" rel="38_75" data-words="2-10">یا إبلیس ما منعک أن تسجد لما خلقت بیدی</span> چیست؟ فرمود: منظور از کلمه <em>ید</em> در کلام عرب نیرو و نعمت است، مثلا در آیه‌ <span class="aya" rel="38_17" data-words="5-10">و اذکر عبدنا داود ذا الأید</span> و آیه‌ <span class="aya" rel="51_47" data-words="1-4">و السماء بنیناهابأید</span> و آیه شریفه‌ <span class="aya" rel="58_22" data-words="30-33">و أیدهم بروح منه</span> به معنای قوت است. و در اینکه عرب می‌گوید: لفلان عندی ید بیضاء- فلانی نزد من دستی سفید دارد به معنای نعمت است<span class="footnote" rel="1" title="مجمع البیان، ج ۹، ص ۱۶۰">*</span>. </p> <p>و در توحید به سند خود از ابی الحسن، حضرت رضا (ع) روایت کرده که در خطبه‌ای طولانی فرمود: خدای تعالی با این که شعور را شعور کرد به این معنا شناخته شد که کسی او را دارای شعور نکرده، و با اینکه جوهرها را جوهر کرده شناخته شده به اینکه خودش جوهر ندارد، و با اینکه بین موجودات ضدیت برقرار کرد، شناخته شده به اینکه خودش ضد ندارد، و با اینکه بین بسیاری از موجودات مقارنه قرار داده شناخته شده به اینکه خود قرین ندارد. او بود که بین نور و ظلمت، خشکی و تری، خشونت و نرمی و سرد و گرم ضدیت برقرار کرد، و باز او بود که بین دو چیز ناسازگار الفت و بین دو چیز نزدیک به هم جدایی انداخت، و با همین جدایی انداختنها فهماند که جدا کننده‌ای در کار است، و با این الفت اندازیها فهماند که الفت دهنده‌ای در بین است، و در همین مقام فرموده: <span class="aya" rel="51_49" data-words="1-8">و من کل شیء خلقنا زوجین لعلکم تذکرون</span>. </p> <p>بین قبل و بعد جدایی انداخت تا معلوم شود خودش قبل و بعدی ندارد، غریزه‌هایی که در موجودات هست شهادت می‌دهد به اینکه پدید آورنده و سازنده غریزه‌ها، خود غریزه ندارد. و با اینکه وقت را وقت کرد فهمانید که وقت کننده وقت، خود وقت ندارد، و با اینکه بعضی از موجودات حجاب بعضی دیگر شد، فهماند بین خود او و خلقش حجابی نیست<span class="footnote" rel="2" title="الدر المنثور، ج ۶، ص ۱۱۴">*</span>. </p> <p>و در مجمع البیان در ذیل جمله‌ <span class="aya" rel="51_50" data-words="1-3">ففروا إلی الله</span> می‌گوید: بعضی گفته‌اند معنایش این است که: برای فرار از گناهان به حج بروید-نقل از امام صادق (ع)<span class="footnote" rel="3" title="الدر المنثور، ج ۶، ص ۱۱۴">*</span>. </p> <p>مؤلف: این روایت را کافی<span class="footnote" rel="4" title="مجمع البیان، ج ۹، ص ۱۵۶">*</span> و معانی الاخبار<span class="footnote" rel="5" title="معانی الاخبار، ط جامعه مدرسین قم، ص ۲۲۲">*</span> هم به سند خود از ابی الجارود از امام باقر (ع) نقل کرده‌اند، و بعید نیست که از باب تطبیق باشد. </p> 
