<h3 class="ayas">سوره الأنعام آیه‌های ۱۲۸ تا ۱۳۵</h3><code class="section" rel="6_128-135"/><h3>ترجمه آیات</h3> <p> <code class="aya" rel="6_128"/> <span class="trans" rel="6_128">روزی که همگی را محشور کند (و گوید) ای گروه جنیان از آدمیان که پیرو شما بودند بسیار یافتید. دوستان ایشان از آدمیان گویند: پروردگارا!ما از یکدیگر برخوردار شده و به اجلی که برای ما تعیین<code class="page" rel="7,484"/> کرده بودی رسیده‌ایم. گوید: جای شما جهنم است که در آن جاوید باشید مگر آنچه خدا خواهد که پروردگار تو فرزانه و دانا است «۱۲۸» </span><span class="trans" rel="6_129">بدینسان بعضی از ستمگران را بر بعض دیگر ولایت می‌دهیم به سزای اعمالی که (تابعین) می‌کرده‌اند «۱۲۹» </span><span class="trans" rel="6_130">ای گروه جنیان و آدمیان!مگر پیغمبرانی از خودتان به سوی شما نیامدند که آیه‌های ما را برای شما می‌خواندند و شما را به دیدار این روزتان بیم می‌دادند؟ گویند: علیه خویش گواهی می‌دهیم، زندگی دنیا فریب‌شان داده بود و علیه خویش گواهی دهند که کافر بوده‌اند «۱۳۰» </span><span class="trans" rel="6_131">آن به خاطر اینست که پروردگارت این دهکده‌ها را در آن حال که مردمش بی خبر بودند هلاک نمی‌کرد «۱۳۱» </span><span class="trans" rel="6_132">و همه را از آن عمل‌هایی که کرده‌اند رتبه‌هایی است و پروردگار تو از اعمالی که می‌کنند بی خبر نیست «۱۳۲» </span><span class="trans" rel="6_133">پروردگار تو بی نیاز و دارای رحمت است اگر خواهد شما را ببرد و از پی شما هر که را خواهد جانشینتان کند چنان که شما را از نژاد گروهی دیگر ایجاد کرد «۱۳۳» </span><span class="trans" rel="6_134">عذابی که به شما وعده می‌دهند آمدنی است و شما فرار نتوانید کرد «۱۳۴» </span><span class="trans" rel="6_135">بگو ای قوم!شما را هر چه در خور است و توانایی دارید عمل کنید که من نیز عمل می‌کنم، به زودی خواهید دانست که عاقبت آن سرای از آن کیست، که ستمگران رستگار نمی‌شوند.  «۱۳۵» </span></p><h3>بیان آیات</h3> <p> این آیات مربوط و متصل به آیات قبل است، و سرپرستی و ولایتی را که برخی از ستمگران بر برخی دیگر به اذن خدا دارند-مانند ولایت شیاطین بر کفار-تفسیر می‌کند، و بیان می‌کند که این کار از خدای تعالی ظلم نیست، به شهادت اینکه خود ستمگران و کفار به زودی‌در قیامت اعتراف می‌کنند به اینکه اگر معصیت کردند و یا به خداوند شرک ورزیدند به سوء اختیار خودشان بوده، و این خود آنان بودند که با شنیدن ندای الهی و هشدارش نسبت به عذاب قیامت، مغرور زندگی دنیا شدند و راه ظلم را پیش گرفتند، و ستمگران هم رستگار نخواهند شد. </p> <h3> <span class="title" rel="6_128 6_129 6_130 6_131 6_132 6_133 6_134 6_135">بین قضای الهی و اختیار انسان، مزاحمتی نیست</span> </h3> <p> و اینکه قضای الهی با کفر و ظلم آنان موافق است سبب نمی‌شود که کفر و ظلم‌شان به خودشان نسبت داده نشود. نه قضای الهی منافات با اختیار که مدار مؤاخذه و مجازات است دارد، و نه اختیار انسانی که مدار سعادت و شقاوت است مزاحم با قضای الهی است، چون قضای الهی بر این رانده شده که آنان اولیای خود را از شیاطین به اراده و اختیار خود متابعت<code class="page" rel="7,485"/> کنند، نه اینکه متابعت کنند چه اراده داشته باشند و چه نداشته باشند، تا بتوان گفت خداوند و یا شیاطین ایشان را مجبور به سلوک طریق شقاوت و انتخاب شرک و ارتکاب گناهان کرده، بلکه خدای سبحان غنی مطلق است و نیازی به آنچه در دست ایشان است ندارد تا به طمع آن به آنان ظلم کند، آری، خداوند همه آنان را به رحمت خود آفریده و به استفاده از رحمتش سفارش و تاکید فرموده، ولی ایشان راه ظلم را پیش گرفته و در نتیجه از رستگاری بازماندند. </p> <h3> <span class="title" rel="6_128 6_129 6_130 6_131 6_132 6_133 6_134 6_135">سلطه و ولایت شیاطین بر انسان، قهری نیست، بلکه به اعتراف کفار در قیامت، نتیجه معامله طرفینی است</span> </h3> <p> <span class="aya" rel="6_128" data-words="1-7">و یوم یحشرهم جمیعا یا معشر الجن</span>... <span class="aya" rel="6_128" data-words="25-26">أجلت لنا</span> وقتی در لغت عرب گفته می‌شود: <em>اکثر من الشی‌ء</em> و یا <em>اکثر من الفعل</em> و یا  <em>استکثر منه</em> معنایش این است که فلانی از فلان چیز زیاد آورده و یا فلان کار را بسیار انجام داده، و اینکه در آیه مورد بحث می‌فرماید: شما ای گروه جن زیاد از انسانها آورده‌اید، معنایش این نیست که افراد زیادی را آورده‌اید برای اینکه آورنده انسانها در دنیا و مبعوث کننده آنان در قیامت خود خدای تعالی است، بلکه معنایش این است که شما ای گروه شیاطین زیاد در انسانها اثر سوء گذاشتید و خیلی آنان را اغوا کردید. و این اغوا کردن شیطانها همانطوری که قبلا هم گفته شد به طور اجبار نیست. خلاصه اینکه، ولایت شیطانها بر آدمیان ولایت اجبار نیست بلکه از قبیل معامله طرفینی است، به این معنا که اگر انسانها شیطانها را متابعت می‌کنند به خاطر منافع و فوایدی است که در این کار تصور می‌کنند، و اگر شیطانها هم آنان را می‌فریبند بخاطر منافعی است که در ولایت بر آنان و اداره کردن شؤون ایشان می‌پندارند. </p> <p>آری، شیطانها از فریفتن انسانها و ولایت داشتن بر ایشان یک نوع لذتی می‌برند، انسانها هم از پیروی شیطانها و وسوسه‌های آنان یک نوع لذتی را احساس می‌کنند، چون به این وسیله به مادیات و تمتعات نفسانی می‌رسند، و این همان اعترافی است که اولیای شیطانها در قیامت خواهند کرد، و خواهند گفت: <span class="aya" rel="6_128" data-words="17-20">ربنا استمتع بعضنا ببعض</span> پروردگارا ما پیروان شیاطین و شیاطین، از یکدیگر استفاده کردیم ما از وسوسه و تسویلات آنها-که همان متاع دنیا و زخارف آن باشد-استفاده کردیم، و آنان از ولایتی که بر ما داشتند لذت بردند، و نتیجه‌اش این شد که می‌بینیم. </p> <p>از اینجا معلوم می‌شود که مراد از <em>أجل</em> در جمله‌ <span class="aya" rel="6_128" data-words="21-26">و بلغنا أجلنا الذی أجلت لنا</span> آن حدی است که خداوند برای وجود ایشان قرار داده. و آن درجه و پایه‌ای است که ایشان به وسیله اعمالی که کردند بدان رسیدند، نه اینکه معنایش سر رسیدن مدت زندگی باشد، سیاق آیه هم همین معنا را تایید می‌کند. روی این حساب برگشت معنای آیه به این است که: بعضی از ما به سوء اختیار و به عمل زشت خود بعض دیگر را پیروی کردیم، و این روش را تا آنجا که<code class="page" rel="7,486"/> تو مقدر کرده بودی ادامه دادیم، یعنی تا سر حد ظلم و کفر پیش رفتیم. </p> <p> <span class="aya" rel="6_128" data-words="1-4">و یوم یحشرهم جمیعا</span> و روزی که همه آنان را محشور می‌کند تا احتجاج علیه آنان به طور کامل انجام یابد، آن گاه به طایفه شیطانها می‌فرماید: <span class="aya" rel="6_128" data-words="5-11">یا معشر الجن قد استکثرتم من الإنس</span> ای گروه جن شما ولایت بر انسانها و گمراه نمودن آنان را از حد گذراندید <span class="aya" rel="6_128" data-words="12-16">و قال أولیاؤهم من الإنس</span> پیروان شیطانها به جای ایشان جواب داده به حقیقت اعتراف کرده و می‌گویند: <span class="aya" rel="6_128" data-words="17-20">ربنا استمتع بعضنا ببعض</span> پروردگارا ما گروه آدمیان خودمان دنبال شیطانها را گرفته و از تسویلات آنان از قبیل زخارف دنیا و هواپرستی لذت بردیم، و گروه جن هم از پیروی کردن ما و القای وسوسه به دلهای ما لذت بردند، ما دو طایفه این روش را ادامه دادیم تا آنکه: <span class="aya" rel="6_128" data-words="22-26">بلغنا أجلنا الذی أجلت لنا</span> رسیدیم به آن اندازه از زندگی نکبت‌بار و کارهای ناشایسته که فعلا داریم. </p> <p>به طوری که ملاحظه می‌کنید اعتراف دارند که این <em>اجل</em> را هر چند خداوند مقدر فرموده ولی ایشان با پیمودن راه بهره برداری از یکدیگر به اختیار خویش، به آن رسیده‌اند. و بنا بر آنچه گفته شد اگر بگوییم آیه شریفه ظهور دارد در اینکه مراد از <em>جن</em> شیاطین جنی است که در سینه‌ها وسوسه می‌کنند خیلی بیراهه نرفته‌ایم. </p> <p> <span class="aya" rel="6_128" data-words="27-35">قال النار مثواکم خالدین فیها إلا ما شاء الله...</span> این جمله حکایت جوابی است که خداوند به آنان می‌دهد، و در عین حال قضایی است که علیه آنان می‌راند، و متن آن قضا تنها جمله‌ <span class="aya" rel="6_128" data-words="28-29">النار مثواکم</span> است. کلمه <em>مثوی</em>  اسم مکان از ماده <em>ثوی یثوی ثواء</em> و به معنای محل اقامت با استقرار است، پس اینکه فرمود: <span class="aya" rel="6_128" data-words="28-29">النار مثواکم</span> معنایش این است که: آتش محل اقامتی است برای شما که در آن استقرار خواهید داشت، و بیرون شدن برایتان نیست، از این رو جمله‌ <span class="aya" rel="6_128" data-words="30-31">خالدین فیها</span> تاکید خواهد بود، و چون ممکن بود کسی خیال کند که خود خدای تعالی هم نمی‌تواند آنان را از آتش بیرون کند لذا فرمود <span class="aya" rel="6_128" data-words="32-35">إلا ما شاء الله</span> تا بفهماند که قدرت خدای تعالی بر نجات دادن آنان در عین حال بجای خود باقی است، گر چه نجات نمی‌دهد. </p> <p>و در آخر برای اینکه بیان آیه را تکمیل نموده و خطابی که به رسول خدا  (ص) شده تعلیل کرده باشد فرمود: <span class="aya" rel="6_83" data-words="12-15">إن ربک حکیم علیم</span>. </p> <p><code class="aya" rel="6_129"/> <span class="aya" rel="6_129" data-words="1-9">و کذلک نولی بعض الظالمین بعضا بما کانوا یکسبون</span> در این جمله این معنا را خاطرنشان می‌سازد که بعضی از ستمکاران را ولی بعضی دیگر قرار دادن به همان ملاکی است که در آیه قبلی ذکر شد، و آن این بود که تابع<code class="page" rel="7,487"/> (ستمگران) از تسویلات متبوع خود (شیطان) لذت برده از این راه گناهانی را مرتکب می‌شود، و این روش را آن قدر ادامه می‌دهد تا آنکه خداوند متبوع او را ولی او و او را در تحت ولایت آن متبوع قرار دهد. </p> <p>حرف <em>باء</em> در جمله‌ <span class="aya" rel="6_129" data-words="7-9">بما کانوا یکسبون</span> برای سببیت و یا مقابله است، و می‌رساند که قرار دادن این ولایت خود مجازاتی است که خداوند ستمگران را در قبال ظلمهایی که مرتکب شدند کیفر می‌دهد، نه اینکه مجازات ابتدایی و بدون گناه بوده باشد. و این همان معنایی است که آیه‌ <span class="aya" rel="2_26" data-words="31-43">یضل به کثیرا و یهدی به کثیرا و ما یضل به إلا الفاسقین</span> آن را بیان می‌کند<span class="footnote" rel="1" title="با آن (قرآن) بسیاری را گمراه می‌کند و بسیاری را هدایت می‌کند و به جز فاسقان کسی را با آن گمراه نمی‌کند سوره بقره آیه ۲۶">*</span>. </p> <p>در آیه مورد بحث از غیبت به تکلم التفات شده یعنی سیاق غیبت پیشین تبدیل به خطاب به رسول خدا شده تا اینکه بیان حقایق را اختصاص به رسول خدا داده باشد، چون قوم لایقی برای تلقی این گونه حقایق نبودند، و اگر به تکلم التفات شده و حال آنکه ممکن بود به نحو دیگر بشود برای این است که تکلم‌برای راز در میان نهادن مناسب‌تر است البته در آیات مورد بحث التفات‌های دیگری نیز به کار رفته که خواننده محترم خود می‌تواند با کمی دقت به نکات آنها پی برد. </p> <p><code class="aya" rel="6_130"/> <span class="aya" rel="6_130" data-words="1-10">یا معشر الجن و الإنس أ لم یأتکم رسل منکم...</span> در این خطاب اشکالی که ممکن بود متوجه حجت سابق شود دفع شده، و آن این است که اگر کفار اعتراف می‌کنند که پیروی‌شان از ولایت شیطان به سوء اختیارشان برده، به خاطر جهل و غفلتی که داشتند معذورند، زیرا ایشان هرگز خیال نمی‌کردند که ارتکاب معاصی و تمتع از لذات مادی آدمی را به تدریج به ولایت ظالمین و ولایت شیطان می‌کشاند، و در نتیجه دچار شقاوتی می‌کند که بعد از آن سعادتی نیست. گو اینکه فی الجمله زشتی هر گناه را می‌دانستند، و لیکن از چنین سرانجامی غافل بودند، و مؤاخذه غافل صحیح نیست. </p> <p>آیه مورد بحث این اشکال را دفع می‌کند، و از ایشان می‌پرسد آیا انبیا به سوی شما گسیل شدند یا نه؟ و آیا آیات خدای را به خاطرتان آوردند؟ و شما را از روز رستاخیز و سرانجام گناه و کفر خبر دادند یا خیر؟ و چون به همه اینها اقرار دارند قهرا حجت تمام است و دیگر محلی برای اشکال فوق باقی نیست. </p> <p>   <code class="page" rel="7,488"/> بنا بر این معنای آیه این می‌شود که: ما در قیامت همگی آنان را مخاطب قرار داده می‌پرسیم: ای گروه جن و انس!آیا پیغمبرانی از شما به سوی شما نیامدند؟ و آیات مرا بر شما نخواندند؟ و شما را به دین حق دعوت نکردند؟ و از عذاب امروز که روز قیامت است هشدارتان ندادند و به شما نگفتند: خداوند به زودی در موقف بازخواستتان بازداشته و به حساب اعمالتان رسیدگی نموده، به آنچه از نیک و بد کرده‌اید پاداش و کیفرتان می‌دهد؟ در جواب خواهند گفت: ما علیه خود گواهی می‌دهیم که پیغمبران آیات تو را بر ما خواندند و از رسیدن به چنین روزی انذارمان کردند، و ما به دین ایشان کفر ورزیده با علم به حقانیت آنان و بدون هیچ غفلتی ایشان را رد کردیم. </p> <p><span class="phrase">این معنا که ما برای آیه کردیم چند نکته را روشن می‌سازد: اول اینکه کلمه <em rel="fa_6_130_8-8" data-sentence="71:366">منکم</em>  بیش از این دلالت ندارد که پیغمبران از جنس مجموع و روی هم رفته همان جن و انسی بودند که به سوی ایشان مبعوث شدند، و خداوند پیغمبران را از جنس ملائکه قرار نداد تا امتان ایشان از دیدنشان وحشت نکنند، و کلام ایشان را که همان زبان مادری خودشان است بفهمند، و اما اینکه برای جن پیغمبرانی از جن و برای انس انبیایی از انس مبعوث کرده باشد آیه شریفه هیچ گونه دلالتی بر آن ندارد.</span> </p> <p>دوم اینکه تکرار کلمه شهادت در آیه مورد بحث به این جهت است که متعلق آن دو مختلف است مراد از شهادت اولی شهادت به آمدن انبیا و ابلاغ آیات خداوند و انذار از عذاب قیامت است و مقصود از شهادت دومی شهادت به کفر عمدی خود نسبت به دین انبیا  (ع) است. و اینکه بعضی‌ها گفته‌اند: مقصود از شهادت اولی شهادت به کفر و معصیت در حال تکلیف و مقصود از دومی شهادت در آخرت، بر کفر خود در دنیا است، صحیح نیست، برای اینکه بالأخره مرجع هر دو به همان کفر در دنیا است. و این توجیه، اشکال تکرار لفظ را حل نمی‌کند. </p> <p>سوم اینکه جمله‌ <span class="aya" rel="6_130" data-words="23-26">و غرتهم الحیاة الدنیا</span> جمله معترضه‌ای است که به منظور دفع توهمی در وسط کلام گنجانیده شده، و آن توهم این است که: چگونه می‌توان این معنا را قبول کرد که مردمی با اینکه از همدیگر بهره‌مند می‌شدند و پیغمبران خود را می‌شناختند و آن پیغمبران ایشان را از عذاب دوزخ انذار می‌کردند در عین حال با علم و اختیار خود را به هلاکت برسانند؟ جمله مزبور این توهم را دفع نموده جواب می‌دهد: زندگی مادی دنیا ایشان را مغرور نموده و در نتیجه هر وقت برقی از حق و حقیقت در دلشان جستن می‌کرد رذایل اخلاقی و هوای نفس پرده ظلمانی خود را به دلهایشان افکنده و بین آنان و دیدن حق حائل می‌شد. <code class="page" rel="7,489"/><code class="aya" rel="6_131"/> </p><h3> <span class="title" rel="6_131 6_128 6_129 6_130 6_132 6_133 6_134 6_135">سنت الهی چنان نیست که مردم بی خبر را (قبل از اتمام حجت) هلاک سازد</span> </h3> <p> <span class="aya" rel="6_131" data-words="1-11">ذلک أن لم یکن ربک مهلک القری بظلم و أهلها غافلون</span> از ظاهر سیاق چنین برمی‌آید که کلمه <em>ذلک</em> اشاره است به مضمون آیه قبلی و بر سر جمله <em>ان لم یکن</em> لام تعلیل مقدر است، و معنای آیه چنین است: آنچه که ما در خصوص ارسال رسل و ابلاغ آیات خدایی و انذار به عذاب روز قیامت بیان داشتیم برای این بود که بدانید سنت ما چنین نیست که اهل قری را قبل از آنکه خواسته خود را گوشزدشان کنیم و آنان مخالفت کنند هلاک نموده به غضب خود دچار سازیم، گو اینکه اینگونه اشخاص و اقوام به قضای الهی و اینکه خداوند ایشان را اولیای شیطانهایی از خود و از جن قرار داده بدبخت هستند، و لیکن چنین هم نیست که سلب قدرت و اختیار از آنان نموده باشد، بلکه این گروه شرک و معصیت را به اختیار خود برگزیدند سپس خداوند پیغمبرانی از جنس خودشان به سویشان گسیل داشت و آن پیغمبران آیات او را برایشان خوانده از لقای روز حساب انذارشان نمودند، آن گاه آنان به مقتضای همان بدبختی و شقاوت به انبیا کفر ورزیده از شقاوت و طغیان خود دست برنداشتند، خداوند هم به پاداشت این ولایت حکم کرد به اینکه آتش منزلگاهشان باشد. پس این خودشانند که از روی علم و اراده خواهان هلاکتند، و خداوند ایشان را در حال غفلت هلاک نکرده تا کسی بگوید خداوند به ایشان ظلم کرده است، بلکه این عمل از خداوند تبارک و تعالی عین عدالت است. </p> <p>پس معلوم شد اولا اینکه فرمود: <span class="aya" rel="6_131" data-words="3-5">لم یکن ربک</span> معنایش این است که سنت خداوند چنین نیست <em>نه اینکه</em> خداوند چنین نمی‌کند ، زیرا خداوند هر کاری را که می‌کند به مقتضای سنت جاری و صراط مستقیمی است که دارد، هم چنان که فرموده: <span class="aya" rel="11_56" data-words="15-19">إن ربی علی صراط مستقیم</span><span class="footnote" rel="1" title="به درستی که پروردگار من همواره بر راه و روش مستقیمی است سوره هود آیه ۵۶">*</span> و بطوری که ملاحظه می‌کنید این جمله به خوبی بر مدعای ما دلالت می‌کند. </p> <p>و ثانیا مقصود از هلاک ساختن اهل قری بطوری که از سیاق استفاده می‌شود عذاب دنیوی نیست، بلکه مقصود از آن شقاوت در دنیا و عذاب آخرت است. </p> <p>و ثالثا مراد از ظلمی که در آیه شریفه است ظلم خداوند و هلاک ساختن اهل قری است در صورتی که غافل باشند، نه ظلم اهل قری. </p> <p><code class="aya" rel="6_132"/> <span class="aya" rel="6_132" data-words="1-11">و لکل درجات مما عملوا و ما ربک بغافل عما یعملون</span> متعلق لفظ <em>کل</em> ضمیری است که به دو طایفه جن و انس برمی‌گردد و در آیه حذف   <code class="page" rel="7,490"/> شده، و معنای آیه این است که: برای هر یک از دو طایفه جن و انس درجاتی است از عمل، چون اعمال مختلف است و اختلاف اعمال باعث اختلاف درجات صاحبان اعمال است، و خداوند از آنچه که این دو طایفه می‌کنند غافل نیست. </p> <h3> <span class="title" rel="6_133">نفی جمیع انحاء ظلم از خدای متعال در جمله: <span class="aya" rel="6_133" data-words="1-5">و ربک الغنی ذو الرحمة</span> </span> </h3> <p> <span class="aya" rel="6_133" data-words="1-5">و ربک الغنی ذو الرحمة...</span> این جمله بیان عامی است برای نفی جمیع انحای ظلم در خلقت از خداوند. توضیح اینکه: ظلم که عبارت است از بکار بستن چیزی در غیر موردش و به عبارت دیگر تباه ساختن حقی، پیوسته برای یکی از دو منظور انجام می‌گیرد: یا برای احتیاجی است که ظالم به وجهی از وجوه داشته و با ظلم، آن احتیاج را رفع می‌کند، مثلا نفعی که یا خودش و یا دوستش به آن محتاج است به دست می‌آورد، و یا بدان وسیله ضرری از خودش و یا از کسی که دوستش می‌دارد دفع می‌کند. و یا به خاطر شقاوت و قساوت قلبی است که دارد، و از رنج مظلوم و مصیبت او متاثر نمی‌شود. و خدای سبحان از این هر دو صفت زشت منزه است نه احتیاج به ظلم دارد چون غنی بالذات است، و نه شقاوت و قساوت دارد چون دارای رحمت مطلقی است که همه موجودات هر کدام به مقدار قابلیت و لیاقت خود از رحمت او متنعمند، پس او به احدی ظلم نمی‌کند، این است آن معنایی که جمله: <span class="aya" rel="6_133" data-words="1-5">و ربک الغنی ذو الرحمة</span> بر آن دلالت می‌کند، پس معنای آیه این شد که: پروردگار تو آن کسی است که متصف است به غنای مطلقی که آمیخته به فقر و احتیاج نیست و نیز متصف است به رحمت مطلقی که تمامی موجودات را فرا گرفته است. </p> <p>و مقتضای آن این است که او به ملاک غنایی که دارد می‌تواند همه شما را از بین برده و به ملاک رحمتش هر مخلوق دیگری را که بخواهد بجای شما بنشاند، هم چنان که به رحمتش شما را از ذریه قوم دیگری آفرید و آن قوم را به ملاک غنایی که از آنان داشت از بین برد و منقرض ساخت. و در اینکه فرمود: ما یشاء: هر چه را بخواهد <em>و نفرمود: </em> من یشاء: هر که را بخواهد اشاره است به سعه قدرت او. </p> <p><code class="aya" rel="6_134"/> <span class="aya" rel="6_134" data-words="1-8">إن ما توعدون لآت و ما أنتم بمعجزین</span> یعنی امر خدا در باره بعث و جزا که همان وعده‌های از طریق وحی است آمدنی و محقق شدنی است و شما عاجز کننده خدا نیستید تا او رااز تحقق دادن امرش مانع شوید. </p> <p>بنا بر این، جمله مورد بحث تاکید آن وعده و وعیدی است که در جملات قبل بود. </p> <p><code class="aya" rel="6_135"/> <span class="aya" rel="6_135" data-words="1-8">قل یا قوم اعملوا علی مکانتکم إنی عامل...</span>  <em>مکانت</em> به معنای منزلت و آن حالتی است که صاحب منزلت در آن حال به سر<code class="page" rel="7,491"/> می‌برد. و <span class="phrase">کلمه <em rel="fa_6_135_13-13" data-sentence="5:619">عاقبت</em> به معنای سرانجام و منتهی الیه امر هر چیزی است، و این کلمه به طوری که می‌گویند در اصل مانند <em>عقبی</em> مصدر بوده، و اینکه گفته‌اند: <span class="aya" rel="6_135" data-words="12-15">تکون له عاقبة الدار</span> کنایه است از رسیدن به مقصد و به نتیجه سعی و کوشش، و در آیه مورد بحث برگشت به ابتدای کلام است، چون در چند آیه قبل که مطالب مورد بحث آغاز می‌شد فرموده بود: <span class="aya" rel="6_106" data-words="1-14">اتبع ما أوحی إلیک من ربک لا إله إلا هو و أعرض عن المشرکین</span> و اینک در این جمله نیز می‌فرماید: به ایشان بگو ادامه دهید به آنچه که می‌کردید به زودی خواهید دانست که کوشش کدامیک از دو فریق به نتیجه می‌رسد.</span> </p> <p>و اینکه فرمود: <em>ادامه دهید</em> تهدید به صورت امر است و معنایش این است که: شما ظلم خود را و من ایمان و دعوت به توحیدم را ادامه می‌دهیم و چیزی نمی‌گذرد که خواهید فهمید سعادتمند کیست و سعی کدامیک از من و شما به نتیجه می‌رسد، و به طور قطع بدانید که در این میان من پیروزم نه شما که با شرک و گناه ظلم کردید، چون هیچ وقت ستمکار در ستمی که می‌کند رستگار نمی‌شود. </p> <p>بعضی از مفسرین گفته‌اند: جمله: <span class="aya" rel="6_135" data-words="7-8">إنی عامل</span> حکایت کلام خود پروردگار است، و خدای تعالی است که می‌فرماید: من بعث و جزایی را که وعده داده‌ام عملی می‌کنم و لکن این معنا فاسد و دلیل فسادش در خود آیه است که می‌فرماید: <span class="aya" rel="6_135" data-words="9-15">فسوف تعلمون من تکون له عاقبة الدار</span>. </p> <h3>بحث روایتی‌ <span class="title" rel="6_129 6_134 6_128 6_130 6_131 6_132 6_133 6_135"> (چند روایت در باره محبت ظالم، انتقام از ظالم بدست ظالمی دیگر، آرزوی دراز) </span> </h3> <p> قمی در تفسیر خود در ذیل جمله‌ <span class="aya" rel="6_129" data-words="1-6">و کذلک نولی بعض الظالمین بعضا...</span> می‌گوید: امام در معنای اینجمله فرمود: هر کس اولیای ستمکاران را دوست بدارد ما او را در قیامت با ستمکاران محشور می‌کنیم<span class="footnote" rel="1" title="تفسیر قمی ج ۱ ص ۲۱۶">*</span>. </p> <p>و در کافی به سند خود از ابی بصیر از حضرت ابی جعفر (ع) روایت کرده که فرمود: خداوند هیچ وقت از ظالمی انتقام نکشیده مگر به دست ظالمی دیگر، و همین است معنای آیه‌ <span class="aya" rel="6_129" data-words="1-6">و کذلک نولی بعض الظالمین بعضا</span><span class="footnote" rel="2" title="کافی ج ۲ ص ۳۳۴ ح ۱۹">*</span>. </p> <p>     <code class="page" rel="7,492"/> مؤلف: دلالت آیه بر حصری که در روایت است روشن نیست. </p> <p>و در الدر المنثور است که ابن ابی الدنیا در کتاب امل و ابن ابی حاتم و بیهقی در کتاب شعب از ابی سعید خدری روایت کرده‌اند که گفت: اسامة بن زید غلام نوزادی را به نسیه به مدت یک ماه به صد دینار خرید و من خود شنیدم که رسول خدا (ص) می‌فرمود: آیا از اسامه عجب ندارید که نوزادی را به مدت یک ماه خریداری نموده؟ مگر او می‌داند که تا یک ماه دیگر زنده است، و می‌تواند بدهیش را بپردازد، راستی چه آرزوی درازی؟ سوگند به کسی که جان من در دست او است هیچ وقت نشده که من چشم باز کنم و خیال کنم که می‌توانم دوباره مژه بر هم نهم و قبل از بر هم نهادن پلک چشمم از دنیا نمی‌روم، و هیچ وقت نشده که به طرفی نگاه بیندازم و خیال کنم که می‌توانم چشمم را قبل از آنکه قبض روحم کنند بجای خود برگردانم، و هیچ نشده که لقمه‌ای در دهن بگذارم و پندارم که می‌توانم قبل از آنکه قبض روحم کنند آن را فروبرم. ای گروه بنی آدم!اگر خود را عاقل می‌دانید باید همیشه خود را میان مردگان ببینید، و خود را در زمره آنان به شمار آورید سوگند به کسی که جانم در دست قدرت اوست <span class="aya" rel="6_134" data-words="1-8">إن ما توعدون لآت و ما أنتم بمعجزین</span> -آنچه که بدان وعده داده شدید خواهد آمد و شما عاجز کننده و مانع کار خدا نیستید.<span class="footnote" rel="1" title="الدر المنثور ج ۳ ص ۴۷">*</span>   <code class="page" rel="7,493"/> </p>
