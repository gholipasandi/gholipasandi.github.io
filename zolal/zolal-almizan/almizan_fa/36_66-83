<h3 class="ayas">سوره یس آیه‌های ۶۶ تا ۸۳</h3><code class="section" rel="36_66-83"/><h3>ترجمه آیات</h3> <p> <span class="trans" rel="36_66">و اگر بخواهیم دیدگانشان را محو می‌کنیم آن وقت به سوی صراط می‌شتابند و سبقت می‌گیرند.  «۶۶» </span><span class="trans" rel="36_67">و اگر بخواهیم بر جایشان مسخشان می‌کنیم به طوری که دیگر نتوانند رفت و برگشت کنند.  «۶۷» </span><span class="trans" rel="36_68">و هر که را عمر طولانی دهیم خلقتش را دگرگون می‌کنیم آیا هنوز هم تعقل نمی‌کنند.  «۶۸» </span><span class="trans" rel="36_69">و ما پیغمبر را شعر نیاموخته‌ایم و شعر گفتن شان او و سزاوار او نیست آنچه بدو آموختیم جز پند و قرآنی هویدا نمی‌باشد.  «۶۹» </span><span class="trans" rel="36_70">تا هر که را زنده دل است بیم دهد و آنان هم که کافر و مرده دلند گفتار خدا در باره آنان محقق شود.  «۷۰» </span><span class="trans" rel="36_71">مگر نمی‌بینید که برای انسان از آنچه دست قدرت ما درست کرده حیواناتی آفریدیم که مالک آن شده‌اند.  «۷۱» </span><span class="trans" rel="36_72">و حیوانات را برای ایشان رام کرده‌ایم که هم مرکوبشان است و هم از آن می‌خورند.  «۷۲» </span><span class="trans" rel="36_73">و از آن سودها و نوشیدنی‌ها دارند، پس چرا باز هم سپاس نمی‌گزارند.  «۷۳» </span><span class="trans" rel="36_74">غیر از خدا خدایانی گرفتند تا شاید یاری شوند.  «۷۴» </span><span class="trans" rel="36_75">بت‌ها نتوانند ایشان را یاری کنند و ایشان سپاه احضار شده آنهایند.  «۷۵» </span><span class="trans" rel="36_76">گفتارشان تو را اندوهگین نکند چرا که ما آنچه را پنهان کنند و آنچه را عیان سازند می‌دانیم.  «۷۶» </span><span class="trans" rel="36_77">مگر انسان نمی‌بیند که ما او را از نطفه‌ای آفریدیم؟ چطور با وجود این دشمنی آشکار شده است.  «۷۷» </span><span class="trans" rel="36_78">برای ما مثلی زده و خلقت نخستین خود را فراموش کرده می‌گوید: چه کسی این استخوانهای پوسیده را در عین اینکه پوسیده است زنده می‌کند؟.  «۷۸» </span><span class="trans" rel="36_79">بگو همان خدایی که بار اول آن را بدون الگو ایجاد کرد دوباره زنده‌اش می‌کند و او به همه مخلوقات دانا است.  «۷۹» </span><span class="trans" rel="36_80">آن خدایی که برای شما از درخت سبز آتش پدید آورد پس شما از آن آتش می‌افروزید.  «۸۰» </span><span class="trans" rel="36_81">آیا کسی که آسمانها و زمین را آفریده نمی‌تواند مانند آن بیافریند؟ چرا، و او آفریدگار داناست. <code class="page" rel="17,159"/> «۸۱» </span><span class="trans" rel="36_82"> کار او وقتی چیزی را اراده کند فقط همین است که بدو بگوید: باش پس وجود یابد.  «۸۲» </span><span class="trans" rel="36_83">منزه است آنکه سلطنت همه چیز به دست اوست و به سوی او بازگشت می‌یابید.  «۸۳» </span></p> <p>اما نمی‌توانند، چون نمی‌بینند (66). </p>                               <h3>بیان آیات‌ <span class="title" rel="36_66 36_67 36_68 36_69 36_70 36_71 36_72 36_73 36_74 36_75 36_76 36_77 36_78 36_79 36_80 36_81 36_82 36_83">تهدید کفار به گرفتن چشمان و دگرگون ساختن خلقتشان</span> </h3> <p> این آیات خلاصه‌ای از معانی سابق است که در سیاقی دیگر بیان شده‌اند و در ضمن کفار را به عذاب تهدید نموده و به این نکته نیز اشاره می‌کند که پیامبر اسلام (ص) فرستاده خداست و کتاب او ذکر و قرآن است، نه او شاعر است، و نه کتابش شعر. و در آخر به خلقت چارپایان اشاره نموده، و با آن بر مساله توحید و معاد احتجاج می‌کند. </p> <p> <span class="aya" rel="36_66" data-words="1-10">و لو نشاء لطمسنا علی أعینهم فاستبقوا الصراط فأنی یبصرون</span> <span class="phrase">در مجمع البیان گفته: کلمه <em rel="fa_36_66_4-4" data-sentence="26:137">طمس</em> به معنای محو و نابود کردن چیزی است، به طوری که هیچ اثری از آن نماند، در نتیجه <em>طمس بر دیدگانت</em> مثل پاک کردن خطی است که نوشته شده.</span> و نظیر آن طمس بر مال است که به معنای از بین بردن آن است به طوری که دیگر به هیچ درکی ادراک نشود. و <em>کور مطموس</em> و <em>طمیس</em> آن کوری را گویند که اصلا شکاف بین دو پلک را نداشته باشد<span class="footnote" rel="1" title="مجمع البیان، ج ۸، ص ۴۳۱">*</span>. </p> <p>پس معنای جمله‌ <span class="aya" rel="36_66" data-words="1-6">و لو نشاء لطمسنا علی أعینهم</span> این است که: اگر ما می‌خواستیم هر آینه دیدگان ایشان را از بین می‌بردیم به طوری که هیچ اثری از آن نباشد و دیگر نه دیده‌ای داشته باشند، و نه دیدی. </p> <p>و معنای جمله‌ <span class="aya" rel="36_66" data-words="7-8">فاستبقوا الصراط</span> این است که: در طلب و خواست آن بودند که به سوی طریق حق و واضح سبقت گیرند، خواستند به آن طریقه‌ای سبقت گیرند که سالک آن گمراه نمی‌شود، ولی آن را ندیدند و هرگز هم نخواهند دید. پس استبعادی که از جمله‌ <span class="aya" rel="36_66" data-words="9-10">فأنی یبصرون</span> استفاده می‌شود، خود کنایه از این است که هرگز نخواهند دید. </p> <p>بعضی از مفسرین<span class="footnote" rel="2" title="روح المعانی، ج ۲۳، ص ۴۵">*</span> چنین معنا کرده‌اند که: به سوی صراط و راه حق سبقت می‌گیرند، ولی به سوی آن هدایت نمی‌شوند . اما این تفسیر خالی از بعد نیست. </p> <p><code class="aya" rel="36_67"/> <span class="aya" rel="36_67" data-words="1-12">و لو نشاء لمسخناهم علی مکانتهم فما استطاعوا مضیا و لا یرجعون</span> <span class="phrase">در مجمع البیان می‌گوید: کلمه <em rel="fa_36_67_4-4" data-sentence="29:161">مسخ</em> برگشتن آدمی به خلقتی زشت و بد منظره   <code class="page" rel="17,160"/> است، هم چنان که در داستان بنی اسرائیل جمعی از انسانها به صورت میمون و خوک برگشتند.</span> و <span class="phrase">نیز در معنای کلمه <em rel="fa_36_67_6-6" data-sentence="18:126">مکانت</em> می‌گوید: این کلمه و کلمه <em rel="fa_36_70_3-3" data-sentence="100:87">مکان</em> به یک معنا است<span class="footnote" rel="1" title="روح المعانی، ج ۲۳، ص ۵۰">*</span>.</span> </p> <p>و مراد از مسخ کفار بر مکانی که دارند این است که ما چنین قدرتی داریم که کفار را در همان جایی که فعلا نشسته‌اند بدون اینکه از جایشان تکان دهیم، و بدون اینکه خود را به زحمت اندازیم، به صرف مشیت خود مسخشان می‌کنیم. <span class="phrase">پس کلمه <em rel="fa_36_67_5-6" data-sentence="8:71">علی مکانتهم</em> کنایه از این است که این کار برای خدای تعالی آسان است و هیچ سختی ندارد.</span> </p> <p>معنای جمله‌ <span class="aya" rel="36_67" data-words="7-12">فما استطاعوا مضیا و لا یرجعون</span> این است که: نه می‌توانند به سوی عذاب روانه شوند و نه از عذاب برگردند و حالت قبل از عذاب خود را دریابند. <span class="phrase">پس کلمه  <em>مضی</em> و <em rel="fa_36_83_9-9" data-sentence="24:73">رجوع</em> کنایه هستند از برگشتن به حالت سلامت، و از باقی ماندن بر حالت عذاب و مسخ.</span> </p> <p>بعضی از مفسرین<span class="footnote" rel="2" title="اگر نعمت پروردگارم نبود من هم از احضار شدگان بودم سوره صافات، آیه ۵۷">*</span> گفته‌اند: مراد، رفتن به سوی مقاصدشان، و برگشتن به سوی خانه‌ها و زن و فرزندشان است. ولی این تفسیر خالی از بعد نیست. <code class="aya" rel="36_68"/> <span class="aya" rel="36_68" data-words="1-9">و من نعمره ننکسه فی الخلق أ فلا یعقلون</span> <span class="phrase">کلمه <em rel="fa_36_68_3-3" data-sentence="5:127">نعمره</em> از مصدر <em>تعمیر</em> است که به معنای طولانی کردن عمر است (تعبیر خانه را هم از این رو تعمیر گفته‌اند که باعث طول عمر آن است).</span> و <span class="phrase">کلمه <em rel="fa_36_68_4-4" data-sentence="5:149">ننکسه</em> از مصدر  <em>تنکیس</em> است که به معنای برگرداندن چیزی است به صورتی که بالایش پایین قرار گیرد و نیرویش مبدل به ضعف گردد، و زیادتش رو به نقصان گذارد.</span> و انسان در روزگار پیری همین طور می‌شود: قوتش مبدل به ضعف، و علمش مبدل به جهل، و یاد و هوشش مبدل به فراموشی می‌گردد. </p> <p>این آیه شریفه می‌خواهد برای امکان مضمون دو آیه قبل (که مساله مسخ و کور کردن را خاطرنشان می‌ساخت) استشهاد کند و بفرماید آن خدایی که خلقت انسان را در روزگار پیری‌اش تغییر می‌دهد، و هر چه داده می‌گیرد، قادر است بر اینکه چشم کفار را از آنها بگیرد و ایشان را در همان جایی که هستند مسخ کند. </p> <p>و در این جمله که فرمود: <span class="aya" rel="36_68" data-words="7-9">أ فلا یعقلون</span> کفار را به خاطر نداشتن تعقل توبیخ می‌کند و نیز تحریک می‌کند به اینکه به تدبر در این امور بپردازند، و از آن عبرت گیرند. </p> <h3> <span class="title" rel="36_69">توضیح اینکه فرمود: ما به پیامبر شعر نیاموختیم و شاعری شایسته او نیست‌ <span class="aya" rel="36_69" data-words="1-8">و ما علمناه الشعر و ما ینبغی له</span> </span> </h3> <p> <span class="aya" rel="36_69" data-words="1-15">و ما علمناه الشعر و ما ینبغی له إن هو إلا ذکر و قرآن مبین</span> این آیه شریفه عطف و برگشت به مطلبی است که در آغاز سوره آمده بود، و آن تصدیق رسالت رسول خدا (ص) است و اینکه کتابش از ناحیه خدای تعالی نازل شده. </p> <p>پس جمله‌ <span class="aya" rel="36_69" data-words="1-4">و ما علمناه الشعر</span> می‌خواهد بفرماید: ما به او شعر نیاموختیم. و لازمه این نفی آن است که آن جناب هیچ سررشته‌ای از شعر نداشته باشد، نه این که شعر بلد باشد ولی از گفتن شعر امتناع بورزد، برای این که مثلا خدا او را از این کار نهی کرده باشد، و نه این که بخواهد بفرماید قرآن شعر نیست، هر چند رسول اسلام (ص) شعر هم بلد باشد. </p> <p>با این بیان روشن می‌گردد که جمله‌ <span class="aya" rel="36_69" data-words="5-8">و ما ینبغی له</span> در مقام منت نهادن بر آن جناب است. و می‌خواهد بفرماید: خدای سبحان رسول اسلام را از گفتن شعر منزه داشته. </p> <p>پس جمله مزبور می‌خواهد جلو یک احتمالی را که ممکن است کسی بدهد بگیرد. و حاصل آن این است که: خیال نکنید این که ما به وی شعر نیاموخته‌ایم نقصی برای اوست، بلکه برای او کمال و مایه بلندی درجه، و نزاهت ساحت اوست، نزاهت از ننگی که متخصصین این فن دارند، که با الفاظ معانی را آرایش داده و با تخیلات شعری معانی را تزیین می‌کنند، آن هم تخیلات کاذب، که هر چه دروغش دقیق‌تر باشد، شعرش ملیح‌تر و دل‌پسندتر می‌شود. و نیز کلام خود را بر طبق آهنگ‌های موسیقی درمی‌آورند تا در گوش خوشتر آید، و چنین کاری شایسته مقام رسول خدا (ص) نیست. و چگونه می‌تواند شایسته او باشد، با اینکه او فرستاده خداست، و آیت رسالت و متن دعوتش قرآن است که کلامی است در بیان خود معجز و نیز ذکر است و قرآن مبین. </p> <p>و جمله‌ <span class="aya" rel="36_69" data-words="9-15">إن هو إلا ذکر و قرآن مبین</span> تفسیر و توضیحی است برای جمله‌ <span class="aya" rel="36_69" data-words="1-8">و ما علمناه الشعر و ما ینبغی له</span> به خاطر اینکه لازمه معنای آن این است که قرآن شعر نیست. پس انحصاری که ازجمله‌ <span class="aya" rel="36_69" data-words="9-12">إن هو إلا ذکر...</span> استفاده می‌شود، از باب قصر قلب است و معنایش این است که: قرآن شعر نیست، و قرآن چیزی نیست به جز ذکر و خواندنی آشکارا. و معنای ذکر و خواندنی بودن قرآن این است که قرآن ذکری خواندنی است، از طرف خدا که هم ذکر بودنش روشن است، و هم خواندنی بودنش و هم از ناحیه خدا بودنش. </p> <p><code class="aya" rel="36_70"/> <span class="aya" rel="36_70" data-words="1-9">لینذر من کان حیا و یحق القول علی الکافرین</span> این تعلیل مربوط است به جمله‌ <span class="aya" rel="36_69" data-words="1-4">و ما علمناه الشعر</span> و معنای مجموع آن دو چنین<code class="page" rel="17,162"/> می‌شود: ما به آن جناب شعر نیاموختیم، برای اینکه مردم زنده را با قرآن که منزه از خیالبافی‌های شعری است انذار کند. </p> <p>ممکن هم هست متعلق به جمله‌ <span class="aya" rel="36_69" data-words="9-12">إن هو إلا ذکر...</span> باشد، که در این صورت معنای مجموع آن دو چنین می‌شود: آنچه بر مردم می‌خواند چیزی به جز ذکر و قرآن مبین نیست که ما آن را به وی نازل کردیم تا انذار کند آن کسی را که زنده است. و به هر تقدیر برگشت هر دو احتمال به یک معنا است. </p> <p>این آیه-به طوری که ملاحظه می‌کنید-نتیجه ارسال رسول و انزال قرآن به رسول را عبارت دانسته از: یکی انذار کسی که زنده باشد، یعنی حق را تعقل بکند، و آن را بشنود، و دوم حقانیت قول و واجب شدن آن بر کفار. پس محاذی بودن این آیه در برابر آیات اول سوره در اینکه هر دو یک معنا را دنبال می‌کنند، به خوبی روشن گردید. </p> <p><code class="aya" rel="36_71"/> <span class="aya" rel="36_71" data-words="1-14">أ و لم یروا أنا خلقنا لهم مما عملت أیدینا أنعاما فهم لها مالکون</span> در این آیه یکی دیگر از آیات و دلائل یگانگی خدا در ربوبیت و تدبیر عالم انسانی را خاطرنشان می‌سازد. آیتی که نظیر آیات توحید در اول سوره است، که مساله زنده کردن زمین مرده، بیرون کردن دانه‌ها و میوه‌ها، و شکافتن چشمه‌ها را خاطرنشان می‌ساخت. </p> <p>و مراد از اینکه فرمود: چارپایان از چیزهایی است که دستهای خدا درستش کرده، این است که: کسی در خلقت آنها شرکت ندارد و خلقت آنها مختص به خداست. پس عبارت درست کردن با دستها کنایه از اختصاص است. </p> <h3> <span class="title" rel="36_71 36_72 36_66 36_67 36_68 36_69 36_70 36_73 36_74 36_75 36_76 36_77 36_78 36_79 36_80 36_81 36_82 36_83">مقصود از اینکه فرمود: انسان مالک چهار پایان است</span> </h3> <p> و جمله‌ <span class="aya" rel="36_71" data-words="12-14">فهم لها مالکون</span> تفریع و نتیجه‌گیری از جمله‌ <span class="aya" rel="36_71" data-words="6-7">خلقنا لهم</span> است، چون معنای‌ <span class="aya" rel="36_71" data-words="6-7">خلقنا لهم</span> این است که: ما چارپایان را به خاطر انسان خلق کرده‌ایم و لازمه آن اختصاص چارپایان به انسان است، و اختصاص هم بالأخره منتهی به ملکیت می‌شود، چون ملک اعتباری در اجتماع، خود یکی از شعب اختصاص است. </p> <p>با این بیان اشکالی که در کلام بعضی<span class="footnote" rel="1" title="تفسیر ابن کثیر، ج ۵، ص ۶۳">*</span> از مفسرین است روشن می‌گردد، چون گفته‌اند: نتیجه بودن جمله‌ <span class="aya" rel="36_71" data-words="12-14">فهم لها مالکون</span> برای جمله‌ <span class="aya" rel="36_71" data-words="6-7">خلقنا لهم</span> خیلی روشن نیست. </p> <p>ناچار باید گفت نتیجه آن مطلبی تقدیری است و تقدیر کلام چنین است: خلقناها لهم فهم لها مالکون . در حالی که خواننده عزیز توجه فرمود که هیچ خفایی در این نتیجه‌گیری نمی‌باشد و احتیاجی هم به تقدیر نیست. </p> <p>   <code class="page" rel="17,163"/> بعضی<span class="footnote" rel="1" title="قرار دادند بین خدا و جن قرابت و نسبتی با اینکه جنیان می‌دانند که به زودی احضار خواهند شد سوره صافات، آیه ۱۵۸">*</span> دیگر از مفسرین گفته‌اند: ملک در اینجا به معنای قدرت و قهر است  (و معنای آیه این است که: ما چارپایان را برای آنان خلق کردیم در نتیجه ایشان مسلط و قاهر بر آن چارپایان شدند) ولی این تفسیر صحیح نیست، زیرا معنای تسلط و قهر از جمله بعدش که می‌فرماید: <span class="aya" rel="36_72" data-words="1-3">و ذللناها لهم</span> استفاده می‌شود و بنا به گفته مفسر مزبور باید جمله مذکور تاکید باشد، و حال آنکه هر جا امر دائر شد بین این که جمله‌ای را تاکید بگیریم یا تاسیس، تاسیس بهتر است. </p> <p><code class="aya" rel="36_72"/> <span class="aya" rel="36_72" data-words="1-8">و ذللناها لهم فمنها رکوبهم و منها یأکلون</span>  <em>تذلیل</em> چارپایان برای انسان به این معنا است که خداوند این حیوانات را برای انسانها رام و فرمانبردار کرده. این همان تذلیل و تسخیر حیوان است برای انسان. و <span class="phrase">کلمه  <em rel="fa_36_72_5-5" data-sentence="6:72">رکوب</em> -به فتحه راء-به معنای مرکب است، مانند: گاو و شتر که بار آدمی را می‌برد.</span> </p> <p>و جمله‌ <span class="aya" rel="36_72" data-words="7-8">منها یأکلون</span> به معنای این است که: من لحمها یاکلون-از گوشتش می‌خورند . </p> <p><code class="aya" rel="36_73"/> <span class="aya" rel="36_73" data-words="1-9">و لهم فیها منافع و مشارب أ فلا یشکرون</span> <span class="phrase">مراد از <em rel="fa_36_73_4-4" data-sentence="8:76">منافع</em> هر انتفاعی است که آدمی از مو، کرک، پشم و پوست حیوان و سایر منافع آن می‌برد.</span> و <span class="phrase">کلمه <em rel="fa_36_73_6-6" data-sentence="5:67">مشارب</em> جمع <em rel="fa_36_73_6-6" data-sentence="64:49">مشرب</em> است که مصدر میمی و به معنای  <em rel="fa_36_73_6-6" data-sentence="148:5">مشروب</em> است.</span> و <span class="phrase">مراد از <em rel="fa_36_73_6-6" data-sentence="8:17">مشروب</em> شیر حیوانات است.</span> و سخن در جمله‌ <span class="aya" rel="36_73" data-words="7-9">أ فلا یشکرون</span> همان سخنی است که: در تفسیر جمله‌ <span class="aya" rel="36_35" data-words="4-10">و ما عملته أیدیهم أ فلا یشکرون</span> ایراد کردیم. </p> <p>و معنای آیات سه‌گانه این است که: آیا کفار نمی‌دانند که ما به خاطر ایشان و به منظور تدبیر امر زندگی ایشان در دنیا، چارپایانی از شتر و گاو و گوسفند خلق کردیم و نتیجه‌اش این شد که انسان مالک این حیوانات گردید، البته ملکیت به این معنا، که صحیح است برای او هر نوع تصرفی که خواست در این حیوانات بکند، و معارضی هم نداشته باشد. و ما این حیوانات را برای ایشان رام و منقاد و مسخر آنها نمودیم، به طوری که یارای عصیان و چموشی نداشته باشند. در نتیجه بعضی از آنها باربر و مرکب ایشان شد و بعضی دیگر ماکول ایشان گشت، یعنی از گوشت آنها استفاده می‌کنند و منافع دیگری هم از مو و پشم و پوست آنها می‌برند و از شیر آنها می‌نوشند، آیا باز هم شکر خدا نمی‌گزارند که چنین تدبیر کاملی در حق آنها به کار برده، تدبیری که کشف می‌کند که او پروردگار ایشان است و آیا باز هم از در شکر نعمت، او را عبادت نمی‌کنند؟   <code class="page" rel="17,164"/><code class="aya" rel="36_74"/> <span class="aya" rel="36_74" data-words="1-8">و اتخذوا من دون الله آلهة لعلهم ینصرون</span> هر چه ضمیر جمع در این آیه است به مشرکین برمی‌گردد، چون مشرکین بودند که به جای خدا خدایانی دیگر برای خود گرفتند به امید اینکه آن خدایان یاریشان کنند. و <span class="phrase">مراد از  <em rel="fa_36_74_6-6" data-sentence="9:351">آلهه</em> همان اصنام و یا شیاطین و یا فرعونهای بشری است، نه آن آلهه‌ای که از جنس ملائکه مقربین، و یا اولیائی از انسانها برای خود اتخاذ کرده بودند، برای اینکه با ذیل آیه که می‌فرماید: و هم لهم جند محضرون-و مشرکین برای آلهه لشکری هستند که در قیامت برای جزا حاضر می‌شوند نمی‌سازد، چون ملائکه مقرب خدا و اولیای او، در این جریان گناهی ندارند تا برای کیفر حاضر شوند.</span> </p> <p>و اینکه مشرکین خدایانی می‌گرفتند به این امید بوده که آن خدایان ایشان را یاری کنند چون عامه مشرکین این اعتقاد غلط را داشتند که تدبیر امورشان به این خدایان واگذار شده، و خیر و شرشان هر چه هست در دست خدایان قرار گرفته، در نتیجه آن خدایان را عبادت می‌کردند، تا با عبادت خود از خویشتن راضی‌شان کنند، و در نتیجه بر ایشان خشم نگیرند و نعمت را از ایشان قطع ننموده و یا بلا و نقمت نفرستند. </p> <p><code class="aya" rel="36_75"/> <span class="aya" rel="36_75" data-words="1-8">لا یستطیعون نصرهم و هم لهم جند محضرون</span> یعنی آن آلهه‌ای که مشرکین، خدای خود گرفته‌اند نمی‌توانند مشرکین را یاری دهند، برای اینکه هیچ خیر و شری را مالک نیستند. </p> <h3> <span class="title" rel="36_75">معنای جمله: <span class="aya" rel="36_75" data-words="4-8">و هم لهم جند محضرون</span> که در باره احضار مشرکین و آلهه شان در قیامت است</span> </h3> <p> و در جمله‌ <span class="aya" rel="36_75" data-words="4-8">و هم لهم جند محضرون</span> ظاهر عبارت می‌رساند که ضمیر اول به مشرکین، و ضمیر دوم به آلهه برمی‌گردد. و مراد این است که: مشرکین لشکریان آلهه هستند، چون از لوازم لشکری بودن، تبعیت و ملازمت است، و مشرکین خود را تابع آلهه می‌دانستند، نه آلهه را تابع خود. پس نمی‌شود گفت: آلهه برای مشرکین جند و لشکر هستند. </p> <p>و مراد از اینکه فرمود: محضرون-حاضر خواهند شد این است که: مشرکین را در روز قیامت حاضر خواهند کرد تا کیفر شرک خود را بچشند. هم چنان که خدای تعالی در جای دیگر همین معنا را فرموده: <span class="aya" rel="37_158" data-words="1-13">و جعلوا بینه و بین الجنة نسبا و لقد علمت الجنة إنهم لمحضرون</span><span class="footnote" rel="1" title="روح المعانی، ج ۲۳، ص ۵۱">*</span> و نیز فرموده: <span class="aya" rel="37_57" data-words="1-8">و لو لا نعمة ربی لکنت من المحضرین</span><span class="footnote" rel="2" title="سوره مؤمن، آیه ۵۷">*</span> و حاصل معنای آیه این می‌شود: آلهه‌ای که مشرکین برای خود، خدا گرفته‌اند نمی‌توانند ایشان را یاری کنند. این     <code class="page" rel="17,165"/> مشرکین تابع و پیرو آلهه شدند و مطیع آنها گشتند، و در نتیجه در قیامت که آلهه احضار می‌شوند آنها نیز احضار خواهند شد. </p> <p>اما اینکه بعضی<span class="footnote" rel="1" title="روح المعانی، ج ۲۳، ص ۵۵">*</span> گفته‌اند: معنایش این است که مشرکین خود را لشکر آلهه می‌دانند و در دنیا از آلهه دفاع می‌کنند. و یا آن که: آلهه برای مشرکین لشکریانی هستند که برای عذاب مشرکین در روز قیامت احضار می‌شوند، چون در آن روز آلهه آتشگیره آتشی هستند که مشرکین با آن عذاب می‌شوند، و یا چون باید به مشرکین فهمانده شود که این آلهه همانهایند که شما امید یاری از آنها داشتید و امروز هیچ قدرتی بر نصرت شما ندارند، و یا برای اینکه مشرکین را از شفاعت آلهه ناامید کنند، لذا آلهه را برای عذاب آنان احضار می‌کنند تا مشرکین بفهمند که آلهه قدرت بر یاری و شفاعت ندارند. معانی بیهوده‌ای است. </p> <p><code class="aya" rel="36_76"/> <span class="aya" rel="36_76" data-words="1-10">فلا یحزنک قولهم إنا نعلم ما یسرون و ما یعلنون</span> کلمه <em>فاء</em> که بر سر جمله‌ <span class="aya" rel="36_76" data-words="1-2">فلا یحزنک</span> درآمده فای تفریع است از نهی از اندوه بر حقیقت آلهه‌ای که اتخاذ کردند و آنها را پرستیدند به امید آن که یاریشان کنند، می‌فرماید: وقتی حقیقت حال مشرکین از این قرار بود که آن چیزهایی که برای خود یار فرض کردند ابدا قدرت بر یاری ایشان نداشتند، و از سوی دیگر، هم مشرکین و هم یاوران فرضیشان برای عذاب احضار می‌شوند، پس دیگر تو از شرک ایشان غمگین مباش، برای اینکه ما از کار آنها غافل نیستیم تا بتوانند غافلگیرمان نموده از عذاب ما فرار کنند. پس تو از سخنان ایشان محزون مشو، که ما از آنچه از سخنان خود را که پنهان دارند و یا آشکار گویند با خبریم. این بود آن مطالبی که در خصوص آیه مورد بحث به نظر ما رسید. البته دیگران وجوه دیگری در ترکیب آیه اظهار داشته‌اند که چون بیهوده بودند از نقلشان صرفنظر کردیم. </p> <p><code class="aya" rel="36_77"/> <span class="aya" rel="36_77" data-words="1-13">أ و لم یر الإنسان أنا خلقناه من نطفة فإذا هو خصیم مبین</span> در این آیه به مساله قیامت که در سابق خاطرنشان کرده بود برگشت نموده و به دنبال انکار مشرکین برای اثبات آن احتجاج می‌کند و بعید نیست که بیان تفصیلی مطالب مشرکین باشد که جمله‌ <span class="aya" rel="36_76" data-words="1-3">فلا یحزنک قولهم...</span> اشاره اجمالی بدانست. و مراد از <em>رؤیت-دیدن</em> علم قطعی است، نه دیدن به چشم. و <span class="phrase">معنایش این است که: آیا انسان علم قطعی ندارد به اینکه ما او را از نطفه‌ای خلق کردیم؟ و نکره آوردن <em rel="fa_36_77_8-8" data-sentence="97:23">نطفه</em> به منظور تحقیر آن است.</span> و <span class="phrase">کلمه  <em rel="fa_36_77_11-11" data-sentence="6:53">خصیم</em> به معنای دشمنی است که بر خصومت و جدال اصرار می‌ورزد.</span> و استفهام در آیه   <code class="page" rel="17,166"/> استفهام تعجبی است، و معنایش این است که: از عجائب این است که انسان می‌داند که ما او را از نطفه‌ای حقیر و پشیز آفریدیم، با این حال ناگهان دشمنی سرسخت برای خود ما می‌شود. </p> <h3> <span class="title" rel="36_66 36_67 36_68 36_69 36_70 36_71 36_72 36_73 36_74 36_75 36_76 36_77 36_78 36_79 36_80 36_81 36_82 36_83">استبعاد معاد توسط مشرکین و جواب خدای تعالی به این استبعاد</span> </h3> <p> <code class="aya" rel="36_78"/> <span class="aya" rel="36_78" data-words="1-14">و ضرب لنا مثلا و نسی خلقه قال من یحی العظام و هی رمیم</span> <span class="phrase">کلمه <em rel="fa_36_78_14-14" data-sentence="5:29">رمیم</em> به معنای استخوان پوسیده است.</span> و <span class="phrase">جمله‌ <span class="aya" rel="36_78" data-words="5-7">و نسی خلقه</span> حال از فاعل  <em rel="fa_36_78_2-2" data-sentence="84:9">ضرب</em> می‌باشد.</span> و جمله‌ <span class="aya" rel="36_78" data-words="8-14">قال من یحی العظام و هی رمیم</span> بیان آن مثلی است که انسان مذکور (در باره مساله معاد) زده، و به همین جهت‌بدون واو عاطفه آمده، چون کلام در معنای این است که کسی بپرسد: انسانها در انکار معاد چه مثلی زده‌اند؟ پس در جواب بفرماید: <span class="aya" rel="36_78" data-words="8-14">قال من یحی العظام و هی رمیم</span> و معنای آیه این است که: انسان برای ما مثلی زده و خلقت خود را فراموش کرده، که در بار اول از نطفه خلق شده، و اگر به یاد خلقت خود می‌بود، هرگز آن مثل را نمی‌زد، و آن مثل این است که: چه کسی این استخوانها را در حالی که پوسیده شده زنده می‌کند؟ آری، اگر خلقت بار اول خود را در نظر می‌داشت، خودش جواب این اشکال خود را می‌داد و کلام خود را رد می‌کرد، هم چنان که خدای تعالی این جواب را به رسول گرامی خود تلقین کرد، و آن این است که: <span class="aya" rel="36_79" data-words="1-3">قل یحییها الذی...</span>. </p> <p><code class="aya" rel="36_79"/> <span class="aya" rel="36_79" data-words="1-11">قل یحییها الذی أنشأها أول مرة و هو بکل خلق علیم</span> این همان جوابی است که: خدای تعالی به رسول گرامی خود تلقین کرده. کلمه  <em>انشاء</em> به معنای ایجاد ابتدایی است. و <span class="phrase">اگر فرموده: <em rel="fa_36_79_5-6" data-sentence="12:70">اول مرة</em> با اینکه کلمه <em>انشاء</em> آن را افاده می‌کرد، به منظور تاکید بوده.</span> و <span class="phrase">جمله‌ <span class="aya" rel="36_79" data-words="7-11">و هو بکل خلق علیم</span> اشاره است به اینکه خدای تعالی نه چیزی را فراموش می‌کند و نه نسبت به چیزی جاهل است، و وقتی او آفریننده این استخوانها در آغاز و در نوبت اول بود و در مدتی هم که این استخوان حیات داشت نسبت به هیچ حالی از احوال آن، جاهل نبود، و بعد از مردنش هم جاهل به آن نبود، دیگر چه اشکالی دارد که دوباره آن را زنده کند؟ با اینکه قدرت خدا نسبت به احیای این <em rel="fa_36_78_11-11" data-sentence="417:51">عظام</em>  ثابت است، و جهل و نسیانی هم در ساحت او راه ندارد.</span> </p> <p><code class="aya" rel="36_80"/> <span class="aya" rel="36_80" data-words="1-11">الذی جعل لکم من الشجر الأخضر نارا فإذا أنتم منه توقدون</span> این آیه شریفه بیان است برای جمله‌ <span class="aya" rel="36_79" data-words="3-6">الذی أنشأها أول مرة</span>. و <span class="phrase">کلمه <em rel="fa_36_80_11-11" data-sentence="5:61">توقدون</em>  مضارع <em>ایقاد</em> است که به معنای شعله‌ور ساختن آتش است.</span> و این آیه شریفه در این صدد است که استبعاد از زنده کردن استخوان مرده را برطرف کند. استبعاد از اینکه چگونه ممکن<code class="page" rel="17,167"/> است چیزی که مرده است زنده شود با اینکه مرگ و زندگی متنافیند؟ جواب می‌دهد: هیچ استبعادی در این نیست، برای اینکه آب و آتش هم با هم متنافیند، مع ذلک خدا از درخت تر و سبز آتش برای شما قرار داده و شما همان آتش را شعله‌ور می‌کنید. </p> <p>و <span class="phrase">مراد از <em rel="fa_36_80_5-5" data-sentence="8:741">شجر</em> -به طوری که در بین مفسرین<span class="footnote" rel="1" title="گفتند آیا پس از آنکه مردیم و تار و پودمان در زمین گم شد دوباره خلقتی جدید به خود می‌گیریم؟ اینان به لقای پروردگارشان ایمان ندارند در جوابشان بگو: آن ملک الموتی که موکل به شما شده است، شما رای بدون کم و کاست می‌گیرد، و آن گاه به سوی پروردگارتان رجوع می‌کنید سوره الم سجده، آیه ۱۱">*</span> معروف است درخت مرخ-به فتحه میم و سکون را و خا-و درخت عفار-به فتحه عین-است که این دو درخت، چنین وضعی دارند که هر گاه به یکدیگر ساییده شوند مشتعل می‌گردند و در قدیم مردم برای تهیه آتش قطعه‌ای از شاخه این درخت و قطعه‌ای دیگر از شاخه آن می‌گرفتند، و با اینکه سبز و تر بودند،  <em>عفار</em> را در زیر و <em>مرخ</em> را روی آن قرار داده و به یکدیگر می‌ساییدند، و هر دو به اذن خدا آتش می‌گرفتند.</span> پس مرده را زنده کردن، عجیب‌تر از مشتعل کردن آتش از چوب تر نیست، با اینکه آب و آتش دو چیز متضادند. </p> <p><code class="aya" rel="36_81"/> <span class="aya" rel="36_81" data-words="1-18">أ و لیس الذی خلق السماوات و الأرض بقادر علی أن یخلق مثلهم بلی و هو الخلاق العلیم</span> استفهام در آیه استفهام انکاری است، و آیه شریفه بیان همان حجت است که در سابق‌در جمله‌ <span class="aya" rel="36_79" data-words="1-6">قل یحییها الذی أنشأها أول مرة</span> آمده بود، چیزی که هست این بیان از بیان قبلی به ذهن نزدیکتر است، چون در بیان سابق ایجاد بار اول انسان را دلیل می‌گرفت بر اینکه قادر است بر زنده کردن ایشان در آخرت، ولی در این آیه خلقت آسمانها و زمین را که به حکم و جدان و به فرموده خود خدای تعالی‌ <span class="aya" rel="40_57" data-words="1-8">لخلق السماوات و الأرض أکبر من خلق الناس</span><span class="footnote" rel="2" title="سوره بقره، آیه ۱۱۷ سوره آل عمران، آیه ۴۷ سوره مریم، آیه ۳۵ و سوره مؤمن، آیه ۶۸">*</span> بزرگتر از خلقت انسانهاست، دلیل گرفته بر قدرت او. </p> <p>پس در حقیقت برگشت معنای آیه به این می‌شود که: چگونه ممکن است کسی این جرأت را به خود بدهد که بگوید خدایی که عالم آسمانها و زمین را با آن وسعتی که دارند خلق کرده، و آن نظام عام عجیب را در سراسر آن برقرار کرده، به طوری که تک تک نظامهای جزئی آن دهشت‌آور و محیر العقول است، و یک نمونه آن نظام‌های موجود در خصوص عالم انسانی است، نمی‌تواند مثل همین مردم را دوباره خلق کند؟ نه، هرگز چنین چیزی ممکن نیست، بلکه او قادر است، چون او خلاقی است علیم. و در اینکه مراد از خلق کردن مثل کفار در قیامت چیست اقوال مختلفی هست. </p> <h3> <span class="title" rel="36_81">اقوال مختلف در باره خلقت مثل در آیه: <span class="aya" rel="36_81" data-words="1-13">أ و لیس الذی خلق السماوات و الأرض بقادر علی أن یخلق مثلهم...</span> </span> </h3> <p> بعضی<span class="footnote" rel="1" title="آیا نفهمیدند که آن خدایی که آسمانها و زمین را خلق کرد و در خلقت آنها دچار خستگی هم نشد، قادر است که مردگان را زنده کند سوره احقاف، آیه ۳۳">*</span> گفته‌اند: مراد خلقت امثال کفار است یعنی اشخاص دیگر . </p> <p>ولی <span class="phrase">این معنا صحیح نیست، برای اینکه با معنای کلمه <em rel="fa_36_81_12-12" data-sentence="45:48">مثل</em> تا آنجا که از لغت و عرف شناخته شده مغایرت دارد.</span> </p> <p>بعضی<span class="footnote" rel="2" title="و امر خدا همواره حساب شده و مقدور بود سوره احزاب، آیه ۳۸">*</span> دیگر گفته‌اند: مراد از مثل کفار خود کفار است، می‌خواهد بفرماید خدا قادر است کفار را در قیامت زنده کند، و خلق فرماید، ولی به طور کنایه می‌فرماید: قادر است مثل ایشان را خلق کند، همانطوری که خود ما به مخاطب خود می‌گوییم: مثل تو شخصی از فلان چیز بی‌نیاز است، یعنی تو از آن بی‌نیازی . </p> <p>این معنا نیز به نظر ما درست نیست، برای اینکه اگر تعبیر مورد بحث کنایه بود، باید تصریح به آن نیز ممکن باشد، همانطور که در مثال مذکور می‌توانستیم به هر دو جور مقصود خود را تفهیم کنیم، یعنی هم بگوییم: مثل تو شخصی از فلان چیز بی‌نیاز است <em>و هم بگوییم: </em> تو از آن بی‌نیازی ولی در آیه مورد بحث نمی‌توانیم بگوییم آیا آن کسی که آسمانها و زمین را خلق کرده قادر نیست که ایشان را خلق کند؟ برای اینکه گفتگو در بعث ایشان در قیامت است، نه در خلقت ایشان، چون مشرکین در اینکه خالقشان خدای سبحان است، حرفی نداشتند. </p> <p>بعضی<span class="footnote" rel="3" title="ما هر دو سوی آسمانها و زمین را به ابراهیم نشان می‌دهیم برای اینکه از یقین‌داران باشد">*</span> دیگر گفته‌اند: <em>ضمیر در کلمه</em> مثلهم به آسمانها و زمین برمی‌گردد، به این اعتبار که عقلای عالم در آسمانها و زمین قرار دارند، و بدین جهت از باب تغلیب ضمیر عقلاء به همه آسمانها و زمین برگشته، و بنا بر این مراد از آیه این است که: خدا که خالق عالم است قادر است مثل این عالم را خلق کند . </p> <p>این وجه نیز به نظر درست نمی‌آید، برای اینکه مقام، مقام اثبات بعث و زنده کردن انسانها در قیامت است، نه مقام اثبات بعث آسمانها و زمین. علاوه بر این، گفتار در مساله اعاده موجودات قبلی است، نه خلق کردن مثل آنها، چون خلق مثل یک موجود، اعاده عین آن موجود نیست. </p> <p>پس حق مطلب این است که گفته شود: مراد از خلق کردن مثل کفار اعاده ایشان بعد از مردن است برای جزاء، هم چنان که از کلام طبرسی<span class="footnote" rel="4" title="چرا به هر دو سوی آسمانها و زمین نظر نمی‌کنند سوره اعراف، آیه ۱۸۵">*</span> (رحمة اللَّه علیه) در مجمع البیان نیز استفاده می‌شود. </p> <h3> <span class="title" rel="36_66 36_67 36_68 36_69 36_70 36_71 36_72 36_73 36_74 36_75 36_76 36_77 36_78 36_79 36_80 36_81 36_82 36_83">بیان اینکه منظور از خلقت مثل انسان‌ها در قیامت، اعاده آنها است، با توضیحی در مورد تغیر و تبدل متوالی بدن و عدم تغیر و تبدل نفس و روح</span> </h3> <p> و اما بیان اینکه چگونه منظور از خلقت مثل، اعاده است؟ این است که: انسان موجودی است مرکب از نفس و بدن، و بدن انسان در این نشاه دستخوش تحلیل رفتن و دگرگون شدن است، و پیوسته اجزای آن تغییر می‌کند، و از آنجا که هر مرکبی با نابودی یک جزءاش نابود می‌شود، در نتیجه انسان در هر آنی، غیر از انسان قبل است، و این شخص آن شخص نیست، در حالی که می‌بینیم شخصیتش هست، و این بدان جهت است که روح آدمی شخصیت انسان را در همه آنات حفظ می‌کند، چون روح آدمی مجرد است، و منزه از ماده و تغییرات عارض از طرف ماده است، و باز به همین جهت ایمن از مرگ و فنا است. </p> <p>از کلام خدای تعالی هم استفاده می‌شود که: نفس آدمی با مردن بدنش نمی‌میرد و هم چنان زنده و محفوظ است تا روزی که‌به سوی خدای تعالی برگردد، هم چنان که در سابق دیدید که این معنا را از آیه‌ <span class="aya" rel="32_10-11" data-words="1-28">و قالوا أ إذا ضللنا فی الأرض أ إنا لفی خلق جدید بل هم بلقاء ربهم کافرون، قل یتوفاکم ملک الموت الذی وکل بکم ثم إلی ربکم ترجعون</span><span class="footnote" rel="1" title="تفسیر روح المعانی، ج ۲۳، ص ۵۶">*</span> استفاده کردیم. </p> <p>پس بدنی که بعد از مرگ کالبد آدمی می‌شود، وقتی با بدن قبل از مرگش مقایسه شود مثل آن بدن خواهد بود، نه عین آن، ولی انسان صاحب بدن لاحق وقتی با انسان صاحب بدن سابق مقایسه شود عین آن خواهد بود نه مثل آن برای اینکه: آن روحی که وحدت بدن قبل از مرگ را در تمامی مدت عمر حفظ می‌کرد، همین روحی است که بعد از مرگ در کالبد لاحق درآمده (هم چنان که بدن‌های متعدد قبل از مرگ به خاطر یکی بودن روح یکی بود. </p> <p>بدن‌های بعد از مرگ و قبل از مرگ هم به جهت یکی بودن روح یکی هستند و عین همند). </p> <p>و چون استبعاد مشرکین از زنده شدن استخوانهای پوسیده برگشت می‌کند به استبعاد از خلقت بدنی جدید، نه از نفس و روحی جدید، به همین جهت خدای سبحان در پاسخ از آن استبعاد، امکان خلقت مثل آنان را ثابت کرد، و متعرض برگشتن عین آنان نشد، چون خلق شدن عین آنان بعد از مرگ، وقتی صورت می‌گیرد که روح ایشان که نزد خدا محفوظ است به بدنهای جدیدشان متعلق شود و یا تعلق مزبور عین انسانهای موجود در دنیا دوباره موجود می‌شوند، هم چنان که خدای تعالی فرموده:   <code class="page" rel="17,170"/> <span class="aya" rel="46_33" data-words="1-20">أ و لم یروا أن الله الذی خلق السماوات و الأرض و لم یعی بخلقهن بقادر علی أن یحیی الموتی</span><span class="footnote" rel="1" title="مثل عیسی نزد خدا مثل آدم است که او رای از خاک خلق فرمود و سپس بدو گفت باش پس می‌باشد سوره آل عمران، آیه ۵۹">*</span> و در این کلام شریفش احیا را به عین مردگان نسبت داد، نه به امثال آنها و فرمود: <span class="aya" rel="46_33" data-words="17-20">علی أن یحیی الموتی</span> و نفرمود: علی ان یحیی امثال الموتی . </p> <h3> <span class="title" rel="36_82">توضیح مفاد آیه شریفه: <span class="aya" rel="36_82" data-words="1-10">إنما أمره إذا أراد شیئا أن یقول له کن فیکون...</span> و بیان مراد از امر و قول در آن</span> </h3> <p> <code class="aya" rel="36_82"/> <span class="aya" rel="36_82" data-words="1-10">إنما أمره إذا أراد شیئا أن یقول له کن فیکون...</span> این آیه شریفه از آیات برجسته قرآن کریم است که کلمه ایجاد را توصیف می‌کند و می‌فرماید: خدای تعالی در ایجاد هر چیزی که ایجاد آن را اراده کند، بغیر از ذات متعالی خود به هیچ سببی دیگر نیازمند نیست، نه در اینکه آن سبب مستقلا آن چیز را ایجاد کند، و نه در اینکه خدا را در ایجاد آن کمک نماید، و یا مانعی را از سر راه خدا بردارد. </p> <p><span class="phrase">قرآن کریم تعبیراتش از این حقیقت، مختلف است در آیه مورد بحث فرموده: <em rel="fa_36_82_1-2" data-sentence="67:306">انما امره</em> و در سوره نحل، آیه 40"تعبیر به قول کرده و فرموده: <span class="aya" rel="16_40" data-words="1-10">إنما قولنا لشیء إذا أردناه أن نقول له کن فیکون</span> و در سوره <em>بقره</em> آیه"117"تعبیر به قضا کرده و فرموده: <span class="aya" rel="2_117" data-words="5-13">و إذا قضی أمرا فإنما یقول له کن فیکون</span>.</span> </p> <p>و <span class="phrase">ظاهرا مراد از کلمه <em rel="fa_36_82_2-2" data-sentence="19:412">امر</em> در آیه مورد بحث، شان باشد، یعنی می‌خواهد بفرماید: شان خدای تعالی در هنگام اراده خلقت موجودی از موجودات چنین است، نه اینکه مراد از آن، امر در مقابل نهی باشد، هر چند که آیه سوره نحل تایید می‌کند که به این معنا باشد، و لیکن تدبر و دقت در آیات این معنا را افاده می‌کند که غرض در سه آیه مزبور وصف شان الهی در هنگام اراده خلقت است، نه اینکه بخواهد بفهماند خدای تعالی وقتی می‌خواهد چیزی را خلق کند این کلام را می‌گوید.</span> <span class="phrase">پس وجه صحیح همان است که: ما کلمه <em>قول</em>  را بر <em rel="fa_36_82_2-2" data-sentence="53:337">امر</em> به معنای شان حمل کنیم به این معنا که بگوییم: این کلمه از آن جهت که خودش مصداقی از شان است در اینجا به کار رفته، نه اینکه <em rel="fa_36_82_2-2" data-sentence="229:203">امر</em> را بر <em>قول</em> در مقابل نهی حمل کنیم و معنای اینکه فرمود: <span class="aya" rel="36_82" data-words="3-5">إذا أراد شیئا</span> <em>این است که: </em> اذا اراد ایجاد شی‌ء-وقتی اراده کند ایجاد چیزی را .</span> و این معنا از سیاق آیه استفاده می‌شود. و در عده‌ای از آیات که متعرض این حقیقتند، به جای <em>اراده</em> کلمه <em>قضاء</em> آمده، مانند آیه‌ <span class="aya" rel="2_117" data-words="6-13">إذا قضی أمرا فإنما یقول له کن فیکون</span><span class="footnote" rel="2" title="الدر المنثور، ج ۵، ص ۲۲۹">*</span> و هیچ منافاتی هم ندارد، برای اینکه قضا به معنای حکم است، و حکم     <code class="page" rel="17,171"/> و قضا و اراده در خدای تعالی یک چیز است، برای اینکه اراده از صفات فعل و خارج از ذات خدای تعالی است، و از مقام فعل او انتزاع می‌شود، و معنایش این است که: هر چیز موجود را که در رابطه با اراده خدای سبحان فرض کنیم طوری است که هیچ چاره‌ای جز هست شدن ندارد. <span class="phrase">پس معنای جمله <em rel="fa_36_82_3-4" data-sentence="14:115">اذا اردناه</em> این است که: وقتی چیزی در موقف تعلق اراده خدا قرار بگیرد، شان خدا این است که به آن چیز بگوید باش و آن هم موجود شود.</span> </p> <p>و جمله‌ <span class="aya" rel="36_82" data-words="6-9">أن یقول له کن</span> خبر است برای کلمه‌ <span class="aya" rel="36_82" data-words="1-2">إنما أمره</span> و معنایش این است که: خداوند آن چیز را با کلمه <em>کن</em> مورد خطاب قرار می‌دهد و این هم واضح است که در این میان لفظی که خدا به آن تلفظ کند در کار نیست، و گر نه تسلسل لازم می‌آید، برای اینکه خود لفظ هم چیزی است که بعد از اراده کردن، تلفظ دیگری می‌خواهد باز آن تلفظ هم چیزی از چیزها است که محتاج به اراده و تلفظ دیگری است. </p> <p>و نیز در این میان مخاطبی هم که دارای گوش باشد و خطاب را با دو گوش خود بشنود و از در امتثال موجود شود، در کار نیست، برای اینکه اگر مخاطب وجود داشته باشد، دیگر احتیاج به ایجاد ندارد. پس کلام در آیه مورد بحث کلامی است تمثیلی، می‌خواهد بفرماید: افاضه وجود، از ناحیه خدا به هر چیزی که موجود می‌شود، به جز ذات متعالی خدا به هیچ چیز دیگر احتیاج ندارد، و چون ذات خداوندی اراده کند هستی آن را، بدون تخلف و درنگ موجود می‌شود. </p> <p>با این بیان، فساد گفتار بعضی<span class="footnote" rel="1" title="امر ما نیست مگر واحد و آن هم چون چشم بر هم زدن سوره قمر، آیه ۵۰">*</span> از مفسرین به خوبی روشن می‌گردد، که گفته‌اند:  از ظاهر آیه برمی‌آید که در ایجاد هر موجودی لفظی در کار است، و آن لفظ <em>کن</em> است که خدا آن را می‌گوید، و آن موجود هستی به خود می‌گیرد و بیشتر مفسرین سلف هم همین را گفته‌اند، و چون شؤون خدای تعالی ما ورای فهم بشری است، لذا توصیه می‌کنیم که اصلا در این مقوله سخنی نگویید و خصومت نکنید . </p> <p>وجه فساد آن این است که: درست است که شؤون خدای تعالی ما ورای فهم بشری است، و لیکن این حقیقت نباید باعث شود که به کلی حجت‌های عقلی و قطعی باطل گردد، برای اینکه اگر بنا باشد حجت‌های عقلی بی‌اعتبار شود، دیگر اعتباری برای اصول معارف دینی باقی نمی‌ماند و راهی نداریم برای اینکه به دست بیاوریم که قرآن کتابی آسمانی است، و معارفی که آورده همه صحیح و درست است. آیا جز این است که این مطالب همه با   <code class="page" rel="17,172"/> حجت‌های عقلی اثبات می‌شود؟ و مگر جز این است که حجیت خود کتاب و سنت و هر دلیل دیگر با عقل اثبات می‌شود؟ آن وقت چگونه ممکن است یک آیه از قرآن و یا یک حدیث حجیت عقل را که اثبات کننده حجیت آن است از کار بیندازد و بی‌اعتبار معرفی کند؟ هرگز ممکن نیست، چون در این صورت آن آیه و آن حدیث قبل از ابطال حجیت عقل، حجیت خودش را ابطال کرده. </p> <p>و این نیز واضح است که در مساله خلقت غیر از خدا و آن مخلوق پای چیز دیگری در میان نیست، و اگر علیت و سببیت خلقت را به اراده خدا نسبت می‌دهیم بعد از خلقت نسبت می‌دهیم چون گفتیم اراده صفتی است که از مقام فعل خدا انتزاع می‌شود. و گر نه سبب و علت اصلی خداست نه اراده او، و گر نه لازم می‌آید یک صفت انتزاعی باعث شود که اشیاء، دیگر حاجتی به خود خدای تعالی نداشته باشند، و بطلان این حرف واضح است. </p> <p>و نیز واضح است که در مساله ایجاد و خلقت چیزی به نام ایجاد و یا وجود از خدا جدا نمی‌شود و به مخلوق نمی‌چسبد، و افاضه او نظیر افاضه ما نیست که وقتی چیزی به کسی می‌دهیم، از خود جدا می‌کنیم و به او ملحق می‌سازیم. پس بعد از خدای تعالی چیز دیگری جز وجود اشیاء نیست. </p> <p>و از اینجا روشن می‌گردد که: کلمه <em>ایجاد</em> یعنی کلمه <em>کن</em> عبارت است از همان وجود چیزی که خدا ایجادش کرده البته بدان اعتبار که وجود منسوب به خدا و قائم به وجود خداست، و اما به این اعتبار که وجودش وجود خود اوست، موجود است نه ایجاد. و مخلوق است نه خلق. </p> <p>و نیز روشن می‌شود که: آنچه از ناحیه خدای تعالی افاضه می‌شود، قابل درنگ و مهلت نیست، و تبدل و دگرگونی را هم تحمل نمی‌کند، و تدریجیت نمی‌پذیرد، و آنچه تدریجیت و مهلت و درنگ که از موجودات مشاهده می‌کنیم، از ناحیه خود آنها است نه از آن ناحیه که رو به خدایند، و این خود بابی است که هزار باب از آن باز می‌شود. </p> <p>و در آیات، اشارات لطیفی به این حقایق شده، از آن جمله فرموده: <span class="aya" rel="3_59" data-words="6-15">کمثل آدم خلقه من تراب ثم قال له کن فیکون</span><span class="footnote" rel="1" title="تفسیر قمی، ج ۲، ص ۲۱۷">*</span> که کلمه <em>کن</em> را بعد از خلقت آورده و نیز مانند آیه   <code class="page" rel="17,173"/> <span class="aya" rel="54_50" data-words="1-7">و ما أمرنا إلا واحدة کلمح بالبصر</span><span class="footnote" rel="1" title="مجمع البیان، ج ۸، ص ۴۳۲">*</span> و نیز فرموده: <span class="aya" rel="33_38" data-words="18-23">و کان أمر الله قدرا مقدورا</span><span class="footnote" rel="2" title="شرح نهج البلاغه ابن ابی الحدید، ج ۱۳ و ۱۴، ص ۸۲ خطبه ۲۳۲">*</span> و آیاتی دیگر. </p> <p>و جمله‌ <span class="aya" rel="2_117" data-words="13-13">فیکون</span> بیانگر اطاعت آن شی‌ء است که مورد اراده خدا قرار گرفته، می‌خواهد بفرماید: همین که هست شدن چیزی مورد اراده خدا قرار گرفت، بدون درنگ لباس هستی می‌پوشد. </p> <h3> <span class="title" rel="36_83"><span class="phrase">معنای <em rel="fa_36_83_4-4" data-sentence="6:37">ملکوت</em> و اینکه ملکوت هر چیزی به دست خدا است</span></span> </h3> <p> <code class="aya" rel="36_83"/> <span class="aya" rel="36_83" data-words="1-9">فسبحان الذی بیده ملکوت کل شیء و إلیه ترجعون</span> <span class="phrase">کلمه <em rel="fa_36_83_4-4" data-sentence="5:110">ملکوت</em> مبالغه در معنای ملک است، مانند کلمه <em>رحموت</em> و کلمه  <em>رهبوت</em> که مبالغه در معنای رحمت و وحشت‌اند.</span> </p> <p><span class="phrase">با انضمام این آیه به ما قبلش این معنا به دست می‌آید که: مراد از <em rel="fa_36_83_4-4" data-sentence="64:102">ملکوت</em> آن جهت از هر چیزی است که رو به خداست، چون هر موجودی دو جهت دارد، یکی رو به خدا، و یکی دیگر رو به خلق.</span> ملکوت هر چیز آن جهتی است که رو به خدا است، و ملک آن سمت رو به خلق است ممکن هم هست بگوییم: ملکوت به معنای هر دو جهت هر موجود است، و آیات زیر هم بر همین معنا حمل می‌شود، <span class="aya" rel="6_75" data-words="1-12">و کذلک نری إبراهیم ملکوت السماوات و الأرض و لیکون من الموقنین</span><span class="footnote" rel="3" title="تفسیر قمی، ج ۲، ص ۲۱۷">*</span> و <span class="aya" rel="7_185" data-words="1-9">أ و لم ینظروا فی ملکوت السماوات و الأرض</span><span class="footnote" rel="4" title="الدر المنثور، ج ۵، ص ۲۶۸">*</span> و <span class="aya" rel="23_88" data-words="1-6">قل من بیده ملکوت کل شیء</span><span class="footnote" rel="5" title="بگو آن کیست که هر دو سوی هر چیز را به دست دارد سوره مؤمنون، آیه ۸۸">*</span>. </p> <p>و اگر فرموده ملکوت هر چیزی به دست خداست، برای این است که: دلالت کند بر اینکه خدای تعالی مسلط بر هر چیز است، و غیر از خدا کسی در این تسلط بهره و سهمی ندارد. </p> <p>و برگشت معنا در آیه‌ <span class="aya" rel="36_83" data-words="1-6">فسبحان الذی بیده ملکوت کل شیء</span> به این است که: خدا از استبعادی که مشرکین در مساله معاد می‌کنند، منزه است، چون مشرکین غافلند از اینکه ملکوت هر چیزی به دست خدا و در قبضه قدرت اوست. </p> <p>و جمله‌ <span class="aya" rel="36_83" data-words="7-9">و إلیه ترجعون</span> خطاب به عموم مردم است، چه مؤمن و چه مشرک، و هم بیان نتیجه‌ای است از بیان سابق بعد از تنزیه خدا. </p>   <p>سوره انعام، آیه 75.      <code class="page" rel="17,174"/> </p><h3>بحث روایتی‌ <span class="title" rel="36_69 36_70 36_74 36_78 36_79 36_66 36_67 36_68 36_71 36_72 36_73 36_75 36_76 36_77 36_80 36_81 36_82 36_83"> (روایاتی در باره بیگانه بودن پیامبر (صلی اللَّه علیه و آله) از شعر و شاعری، اعاده و احیاء اموات، و اراده قول خداوند) </span> </h3> <p> در تفسیر قمی در ذیل آیه‌ <span class="aya" rel="36_69" data-words="1-8">و ما علمناه الشعر و ما ینبغی له...</span> آمده که: قریش می‌گفتند: آنچه محمد می‌گوید شعر است، خدای سبحان در همین آیه سخن ایشان را رد نموده و فرموده: ما به او شعر نیاموخته‌ایم، و او سزاوار شعرگویی نیست، و آنچه آورده به جز ذکر و قرآنی مبین نمی‌باشد . و بدون شک رسول خدا (ص) در تمامی طول عمر شریفش حتی یک بار هم شعر نگفت<span class="footnote" rel="1" title="احتجاج، ج ۲، ص ۹۷">*</span>. </p> <p>در مجمع البیان آمده که از حسن روایت شده که رسول خدا (ص) وقتی به این بیت مثل می‌زد: کفی الشیب و الاسلام للمرء ناهیا این طور می‌خواند:  کفی الاسلام و الشیب للمرء ناهیا ابو بکر روزی به آن جناب عرضه داشت، شاعر گفته:  کفی الشیب و الاسلام... آن گاه اضافه کرد: من شهادت می‌دهم به اینکه تو فرستاده خدایی، و خدا شعر به تو نیاموخته، و سزاوار تو نیست که شعر بگویی<span class="footnote" rel="2" title="مجمع البیان، ج ۸، ص ۴۳۱">*</span>. </p> <p>و در همان کتاب آمده که عایشه گفت: رسول خدا (ص) هر گاه می‌خواست به شعر برادر بنی قیس مثل بزند که گفته بود: <span class="poem">ستبدی لک الایام ما کنت جاهلا / و یاتیک بالاخبار من لم تزود</span> شعر او را چنین می‌خواند و یاتیک من لم تزود بالاخبار و چون ابو بکر اعتراض می‌کرد که شعر این طور نیست، می‌فرمود: من شاعر نیستم، و سزاوار من شعر گفتن نیست<span class="footnote" rel="3" title="کافی، ج ۱، ص ۱۰۹، ح ۳">*</span>. </p> <p>مؤلف: در الدر المنثور هم این دو خبر از حسن و عایشه به همین عبارت که مجمع البیان آورده نقل شده. و صاحب الدر المنثور اخبار دیگری از تمثل‌های رسول خدا (ص) نقل کرده<span class="footnote" rel="4" title="تفسیر عیاشی، ج ۲، ص ۲۹۶، ح ۸۹، و تفسیر برهان، ج ۴، ص ۱۳، ح ۳">*</span>. </p> <p>و نیز در مجمع البیان آمده: و اما اینکه آن جناب <em>در میدان جنگ</em> رجز می‌خواند، و می‌فرمود: <span class="poem">انا النبی لا کذب‌ / انا ابن عبد المطلب</span> جمعی گفته‌اند که: اصلا این ارجوزه شعر نیست . بعضی دیگر گفته‌اند: این       <code class="page" rel="17,175"/> یک بیت اتفاقی از آن جناب سرزد، و نخواسته شعر بگوید<span class="footnote" rel="1" title="شرح نهج البلاغه ابن ابی الحدید، ج ۱۳، ص ۸۲ خطبه ۲۳۲">*</span>. </p> <p>این بیت از آن جناب نقل شده و در باره‌اش بحث زیادی کرده‌اند، و به نظر ما طرح روایت و نپذیرفتن آن آسان‌تر از آن است که شعر بودن آن را انکار کنیم، و یا بگوییم به طور اتفاق از آن جناب سرزده، و قصد شعر گفتن نداشته. </p> <p>و در الدر المنثور در تفسیر جمله‌ <span class="aya" rel="36_70" data-words="1-4">لینذر من کان حیا...</span> گفته: ممکن است مراد از  کسی که زنده باشد <em>، </em> کسی که عاقل باشد بوده باشد، هم چنان که از علی (ع) هم این معنا نقل شده<span class="footnote" rel="2" title="تفسیر روح المعانی، ج ۲۳، ص ۵۶">*</span>. </p> <p>و در تفسیر قمی در روایت ابی الجارود از حضرت ابی جعفر (ع) نقل شده که در تفسیر جمله‌ <span class="aya" rel="36_74" data-words="1-5">و اتخذوا من دون الله</span> <em>تا جمله</em> محضرون فرموده: خدایان مشرکین توانایی یاری مشرکین را ندارند، و مشرکین قشونی هستند برای آلهه که روزی احضار می‌شوند<span class="footnote" rel="3" title="مجمع البیان، ج ۸، ص ۴۳۵">*</span>. </p> <p>و از تفسیر عیاشی نقل شده که از حلبی از امام صادق (ع) روایت کرده که فرمود: ابی بن خلف استخوان پوسیده‌ای را از دیواری کند، و آن را با دست نرم کرد و با خود گفت: آیا بعد از آنکه استخوانی پوسیده شدیم، دوباره به خلقتی جدید خلق می‌شویم؟ خدای تعالی در پاسخش این آیه را فرستاد: <span class="aya" rel="36_78-79" data-words="8-25">قال من یحی العظام و هی رمیم، قل یحییها الذی أنشأها أول مرة و هو بکل خلق علیم</span><span class="footnote" rel="4" title="مجمع البیان، ج ۸، ص ۴۳۵">*</span>. </p> <p>مؤلف: الدر المنثور به طرقی بسیار نظیر این حدیث را از ابن عباس، عروة بن زبیر، قتاده، سدی، و عکرمه آورده، و نیز از ابن عباس روایت کرده که گفت: گوینده این سخن عاص بن وائل بوده و باز به طرقی دیگر از ابن عباس نقل کرده که گفت: گوینده آن عبد اللَّه بن ابی بوده است<span class="footnote" rel="5" title="الدر المنثور، ج ۵، ص ۲۶۹">*</span>. </p> <p>و در کتاب احتجاج در ضمن احتجاج امام صادق (ع) آمده که: سائل پرسید: آیا روح آدمی بعد از بیرون شدن از قالبش متلاشی می‌شود؟ و یا هم چنان باقی می‌ماند؟ امام (ع) فرمود: نه، بلکه تا روزی که در صور دمیده شود باقی می‌ماند، و           <code class="page" rel="17,176"/> بعد از آنکه در صور دمیده شد، همه چیز باطل و فانی می‌شود، دیگر نه حسی می‌ماند و نه محسوسی، آن گاه دوباره همه چیز به حال اول خود برمی‌گردد، همان طوری که مدبر آنها بار اول ایجاد کرده بود، و این بعد از گذشتن چهار صد سال سکون و آرامش خلق در فاصله بین دو نفخه است. </p> <p>سائل پرسید: چگونه می‌تواند دوباره مبعوث شود با اینکه بدنش پوسیده و اعضای آن متفرق شده، یک عضوش در یک شهری طعمه درندگان شده، و عضو دیگرش در شهری دیگر مورد حمله حشرات آنجا گشته، و عضو دیگرش خاک شده با خاک آن شهر به صورت دیوار در آمده؟ امام صادق (ع) فرمود: آن خدایی که بار نخست او را از هیچ آفرید و بدون هیچ الگویی صورتگری کرد، می‌تواند دوباره به همان وضع اول اعاده‌اش دهد. </p> <p>سائل عرضه داشت: این معنا را برایم بیشتر توضیح بده. فرمود: هر روحی در مکان مخصوص به خود مقیم است، روح نیکوکاران در مکانی روشن و فراخ و روح بدکاران در تنگنایی تاریک، و اما بدن‌ها خاک می‌شود، همان طور که اول هم از خاک خلق شده بود، و آنچه درندگان و حشرات از بدنها می‌خورند و دوباره بیرون می‌اندازند، در خاک هست و در پیشگاه خدا که هیچ چیز حتی موجودی ریز به اندازه ذره در ظلمات زمین از او غایب نیست، و عدد تمامی موجودات و وزن آنها را می‌داند، محفوظ است و خاک روحانیان به منزله طلا است در خاک. </p> <p>پس چون هنگام بعث می‌رسد باران نشوز به زمین می‌بارد، و زمین ورم می‌کند، پس خاک بشر نسبت به خاکهای دیگر، چون خاک طلایی که با آب شسته شود، مشخص می‌گردد و چون کره‌ای که از ماست بگیرند، جدا می‌شود. پس خاک هر قالبی به قالب خود درمی‌آید، و به اذن خدای قادر، بدانجا که روح او هست منتقل می‌شود، صورتها به اذن صورتگر به شکل اول خود برمی‌گردد و روح در آن دمیده می‌شود. و چون خلقت هر کسی تمام شد هیچ کس از خودش چیزی را ناشناخته نمی‌یابد<span class="footnote" rel="1" title="مجمع البیان، ج ۸، ص ۴۳۱">*</span>. </p> <p>و در نهج البلاغه می‌فرماید: چون خدا اراده می‌کند او را دوباره خلق کند، می‌گوید: باش و او بی‌درنگ خلق می‌شود، و این گفتن چون گفتن ما با صوت و آوازی که شنیده شود نیست، بلکه کلام خدای سبحان همان فعل اوست، که آن را ایجاد کرده است در   <code class="page" rel="17,177"/> حالی که مثل آن قبلا نبود، چون اگر می‌بود قدیم بود و خدای دوم می‌شد<span class="footnote" rel="1" title="تفسیر روح المعانی، ج ۲۳، ص ۵۶">*</span>. </p> <p>و نیز در نهج البلاغه است که: خدای سبحان می‌گوید، ولی نه با تلفظ، و اراده می‌کند، ولی نه با نیت و ضمیر<span class="footnote" rel="2" title="مجمع البیان، ج ۸، ص ۴۳۲">*</span>. </p> <p>و در کافی به سند خود از صفوان بن یحیی روایت آورده که گفت: به حضرت ابی الحسن (ع) عرضه داشتم: در باره اراده خدا و خلق کردنش، چیزی بفرما می‌گوید: آن جناب فرمودند: اراده در ما مخلوقات به معنای ضمیر و خواست باطنی است که به دنبال آن فعل از ما سرمی‌زند، و اما اراده در خدای تعالی به معنای ایجاد و احداث فعل است نه غیر آن، برای اینکه: خدای تعالی احتیاج به تروی و تفکر قبلی ندارد، او مثل ما نیست که قبل از هر کار نخست تصمیم بگیرد و سپس در طرز پیاده کردنش فکر کند این گونه صفات در خدای تعالی نیست و از خصایص مخلوقات است. </p> <p>پس اراده خدا همان فعل است نه غیر، به آن فعل می‌گوید: <em>باش</em> و آن فعل وجود پیدا می‌کند، اینهم که گفتیم <em>می‌گوید</em> گفتن با تلفظ و نطق به زبان نیست، و تصمیم و تفکر ندارد، و همان طور که خودش کیفیت ندارد، فعل او نیز کیفیت ندارد<span class="footnote" rel="3" title="مجمع البیان، ج ۸، ص ۴۳۲">*</span>. </p> <p>مؤلف: روایات وارده از ائمه اهل بیت (ع) در اینکه اراده خدا از صفات فعل است زیاد است، به طوری که به اصطلاح علمی به حد استفاضه می‌رسد. </p> 
