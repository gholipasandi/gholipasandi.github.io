<h3 class="ayas">سوره الصافات آیه‌های ۷۱ تا ۱۱۳</h3><code class="section" rel="37_71-113"/><h3>ترجمه آیات</h3> <p> <span class="trans" rel="37_71">قبل از ایشان هم بیشتر اقوام گذشته گمراه شدند.  «۷۱» </span><span class="trans" rel="37_72">و همانا ما در بین آنان انذارکنندگانی فرستادیم.  «۷۲» </span><span class="trans" rel="37_73">حال ببین عاقبت آن اقوام انذار شده چگونه بود.  «۷۳» </span><span class="trans" rel="37_74"> (همه محروم از سعادت و هلاک گشتند) مگر بندگان مخلص خدا.  «۷۴» </span><span class="trans" rel="37_75">از آن جمله نوح ما را ندا کرد و چه پاسخگوی خوبی بودیم برای او.  «۷۵» </span><span class="trans" rel="37_76">او و اهلش را از اندوه عظیم نجات دادیم.  «۷۶» </span><span class="trans" rel="37_77">و تنها ذریه او را در روی زمین باقی گذاشتیم.  «۷۷» </span><span class="trans" rel="37_78">و ذکر خیرش را در امت‌های بعد حفظ کردیم.  «۷۸» </span><span class="trans" rel="37_79">سلام بر نوح در همه عالمیان.  «۷۹» </span><span class="trans" rel="37_80">آری ما نیکوکاران را این طور جزا می‌دهیم.  «۸۰» </span><span class="trans" rel="37_81">آخر او از بندگان مؤمن ما بود.  «۸۱» </span><span class="trans" rel="37_82">او را باقی گذاشته و دیگران را غرق کردیم.  «۸۲» </span><span class="trans" rel="37_83">به درستی که ابراهیم یکی از پیروان اوست.  «۸۳» </span><span class="trans" rel="37_84">ابراهیمی که با دلی سالم به درگاه پروردگارش شتافت.  «۸۴» </span><span class="trans" rel="37_85">آن زمان که به پدر و همه بستگانش و مردم شهرش گفت: آخر این چیست که می‌پرستید؟.  «۸۵» </span><span class="trans" rel="37_86">آیا (سزاوار است) که از کوته‌بینی و افتراء به جای خدا مرید چیزهایی پست‌تر از خود شوید.  «۸۶» </span><span class="trans" rel="37_87">راستی شما در باره رب العالمین چه فکر می‌کنید؟.  «۸۷» </span><span class="trans" rel="37_88">در این هنگام نظر مخصوصی به ستارگان کرد. <code class="page" rel="17,218"/> «۸۸» </span><span class="trans" rel="37_89"> و گفت: من بیمارم.  «۸۹» </span><span class="trans" rel="37_90">مردم شهر به ناچار او را به حال خود گذاشته به بیرون شهر رفتند.  «۹۰» </span><span class="trans" rel="37_91">ابراهیم که شهر را خالی از اغیار دید به سوی خدایان ایشان رفت (و دید که بر حسب معمول هر عیدی، طعام پیش روی آنهاست) پرسید: پس چرا نمی‌خورید؟.  «۹۱» </span><span class="trans" rel="37_92"> (و چون جوابی نشنید) گفت: چرا حرف نمی‌زنید؟ !.  «۹۲» </span><span class="trans" rel="37_93">پس با نیروی هر چه تمام‌تر بر آنها کوفت (و همه را خرد کرد).  «۹۳» </span><span class="trans" rel="37_94">مردم شهر که خبردار شده بودند سراسیمه به سوی او شتافتند.  «۹۴» </span><span class="trans" rel="37_95">ابراهیم پرسید چیزی را که خودتان می‌تراشید می‌پرستید؟.  «۹۵» </span><span class="trans" rel="37_96">با اینکه خدا شما و عمل شما را آفریده؟.  «۹۶» </span><span class="trans" rel="37_97">گفتند باید برای سوزاندنش آتشخانه‌ای بسازید و او را در آتش بیفکنید.  «۹۷» </span><span class="trans" rel="37_98">آری آنها نقشه این کار را می‌کشیدند ولی خدا پستشان کرد.  «۹۸» </span><span class="trans" rel="37_99"> (ابراهیم پس از نجات از آتش) گفت من به سوی پروردگارم خواهم رفت و او به زودی مرا راهنمایی می‌کند.  «۹۹» </span><span class="trans" rel="37_100">پروردگارا فرزندی به من بده که از صالحان باشد.  «۱۰۰» </span><span class="trans" rel="37_101">ما هم او را به فرزندی حلیم بشارت دادیم.  «۱۰۱» </span><span class="trans" rel="37_102">همین که به حد کار کردن رسید بدو گفت پسرم در خواب می‌بینم که تو را ذبح می‌کنم نظرت در این باره چیست؟ گفت پدرجان آنچه مامور شده‌ای انجام ده که به زودی ان شاء اللَّه مرا از صابران خواهی یافت.  «۱۰۲» </span><span class="trans" rel="37_103">همین که تسلیم امر خدا شدند و ابراهیم او را به زمین انداخت و پهلوی صورتش را به زمین نهاد.  «۱۰۳» </span><span class="trans" rel="37_104">ما او را ندا دادیم که ای.  «۱۰۴» </span><span class="trans" rel="37_105">ابراهیم ماموریت را به انجام رساندی ما این چنین نیکوکاران را جزا می‌دهیم.  «۱۰۵» </span><span class="trans" rel="37_106">این به راستی آزمایشی بس آشکارا بود.  «۱۰۶» </span><span class="trans" rel="37_107">و آن ذبح را به ذبحی بزرگ عوض کردیم.  «۱۰۷» </span><span class="trans" rel="37_108">و نام نیکش را در آیندگان حفظ نمودیم.  «۱۰۸» </span><span class="trans" rel="37_109">سلام بر ابراهیم.  «۱۰۹» </span><span class="trans" rel="37_110">ما این چنین نیکوکاران را جزاء می‌دهیم.  «۱۱۰» </span><span class="trans" rel="37_111">آری راستی او از بندگان مؤمن ما بود. <code class="page" rel="17,219"/> «۱۱۱» </span><span class="trans" rel="37_112"> و ما او را به اسحاق بشارت دادیم در حالی که پیامبری از صالحان باشد.  «۱۱۲» </span><span class="trans" rel="37_113">و بر او و بر اسحاق برکت نهادیم و از ذریه ایشان بعضی نیکوکار بودند و بعضی آشکارا به خود ستم کردند.  «۱۱۳» </span></p>                                                                               <h3>بیان آیات</h3> <p> این آیات غرض سیاق سابق را که متعرض شرک و تکذیب کفار به آیات خدا بود و ایشان را به عذابی الیم تهدید می‌کرد تعقیب نموده، می‌فرماید: بیشتر امت‌های گذشته نیز ضلالتی شبیه ضلالت اینان را داشتند، رسولان خدا را که ایشان را انذار می‌کردند تکذیب نمودند، همانطوری که اینان تکذیب می‌کنند. آن گاه به عنوان شاهد داستانهایی از نوح، ابراهیم، موسی، هارون، الیاس، لوط و یونس (ع) می‌آورد. و آنچه که در آیات مورد بحث آمده داستان نوح و خلاصه داستان ابراهیم (ع) است. </p> <p> <span class="aya" rel="37_71" data-words="1-6">و لقد ضل قبلهم أکثر الأولین</span>... <span class="aya" rel="37_74" data-words="4-4">المخلصین</span> این کلامی است که سیاقش برای انذار مشرکین این امت است، می‌خواهد تشبیه کند این مشرکین را به امت‌های هلاک شده قبل، چون اکثر امت‌های گذشته گمراه شدند، همان طور که اینان گمراه گشتند و به سوی آن امت‌ها رسولانی فرستاده شدند، همان طور که به سوی این امت رسولی فرستاده شد و آنها رسولان خود را تکذیب کردند، و در اثر تکذیب هلاک شدند، مگر عده معدودی که مخلص بودند. </p> <p>لام در جمله‌ <span class="aya" rel="37_71" data-words="2-3">لقد ضل</span> لام قسم است، و همچنین لام در جمله‌ <span class="aya" rel="37_72" data-words="2-3">لقد أرسلنا</span>. و  <em>منذرین</em> -به کسره ذال-در آیه"72"پیغمبران هستند که انذار کنندگان امت‌های گذشته بودند و <em>منذرین</em> -به فتحه ذال-در آیه"73"امت‌های گذشته هستند. </p> <p> <span class="aya" rel="37_74" data-words="1-3">إلا عباد الله</span> -اگر مراد از آنان بندگان مخلص از امت‌ها باشد، استثناء متصل می‌شود و اگر منظور اعم از مخلصین و انبیا باشد، استثنا منقطع می‌شود مگر اینکه غیر انبیا را بر انبیا غلبه داده باشد و نام همه را مخلصین نهاده باشد. و معنای آیه روشن است. </p> <h3> <span class="title" rel="37_71 37_72 37_73 37_74 37_75 37_76 37_77 37_78 37_79 37_80 37_81 37_82 37_83 37_84 37_85 37_86 37_87 37_88 37_89 37_90 37_91 37_92 37_93 37_94 37_95 37_96 37_97 37_98 37_99 37_100 37_101 37_102 37_103 37_104 37_105 37_106 37_107 37_108 37_109 37_110 37_111 37_112 37_113">بیان آیات مربوط به منزلت <em>نوح</em> علیه السلام و اجابت دعای او</span> </h3> <p> <code class="aya" rel="37_75"/> <span class="aya" rel="37_75" data-words="1-6">و لقد نادانا نوح فلنعم المجیبون</span> <span class="phrase">لام در کلمه <em>لقد</em> و در کلمه <em rel="fa_37_75_5-5" data-sentence="35:19">لنعم</em> هر دو لام قسم است.</span> و این دو سوگند دلالت بر کمال عنایت به ندای نوح و اجابت خدای تعالی می‌کند. و خدای سبحان خود را در اجابت کردن ندای نوح مدح کرده. و اگر خود را با اینکه یکی است مجیبون-اجابت کنندگان <code class="page" rel="17,220"/> خوانده، به منظور تعظیم است. و-به طوری که از سیاق استفاده می‌شود-منظور از ندای نوح همان نفرینی است که به قوم خود کرد و به درگاه پروردگار خویش برای هلاکت آنان استغاثه نمود، همان نفرینی که در آیه‌ <span class="aya" rel="71_26" data-words="1-11">و قال نوح رب لا تذر علی الأرض من الکافرین دیارا</span><span class="footnote" rel="1" title="پروردگارا از کافران احدی را بر روی زمین باقی مگذار سوره نوح، آیه ۲۶">*</span> و نیز آیه‌ <span class="aya" rel="54_10" data-words="1-5">فدعا ربه أنی مغلوب فانتصر</span><span class="footnote" rel="2" title="پروردگار خود را چنین خواند که: من زیر دست شدم و از تو یاری می‌خواهم سوره قمر، آیه ۱۰">*</span> حکایت شده است. </p> <p><code class="aya" rel="37_76"/> <span class="aya" rel="37_76" data-words="1-7">و نجیناه و أهله من الکرب العظیم</span> کلمه <em>کرب</em> -به طوری که راغب<span class="footnote" rel="3" title="مفردات راغب، ماده &lt;em&gt;کرب&lt;/em&gt; ">*</span> گفته-به معنای اندوه شدید است. و مراد از آن در اینجا همان طوفان و یا آزار قوم نوح است. و <span class="phrase">مراد از <em rel="fa_37_76_4-4" data-sentence="8:438">اهل</em> نوح، اهل بیت او و گروندگان به او از قوم خودش است، هم چنان که در باره آنان در سوره هود فرموده: <span class="aya" rel="11_40" data-words="8-24">قلنا احمل فیها من کل زوجیناثنین و أهلک إلا من سبق علیه القول و من آمن</span><span class="footnote" rel="4" title="بدو گفتیم: از هر نر و ماده‌ای دو تا و نیز اهل بیتت را به جز آنهایی که قرار است هلاک شوند داخل کشتی کن، و نیز همه کسانی را که ایمان آورده‌اند در آن حمل کن سوره هود، آیه ۴۰">*</span>.</span> و <span class="phrase">کلمه <em rel="fa_37_76_4-4" data-sentence="5:84">أهل</em> همان طور که بر همسر مرد و فرزندانش اطلاق می‌شود، بر همه خواص آدمی نیز اطلاق می‌شود.</span> </p> <p><code class="aya" rel="37_77"/> <span class="aya" rel="37_77" data-words="1-5">و جعلنا ذریته هم الباقین</span> یعنی ذریه او را از بین همه مردم جزو باقی ماندگان قرار دادیم، که بعد از قرن نوح  (ع) در زمین باقی بمانند-و ما در داستان نوح (ع) در سوره هود راجع به این معنا بحث کردیم. </p> <p><code class="aya" rel="37_78"/> <span class="aya" rel="37_78" data-words="1-5">و ترکنا علیه فی الآخرین</span> مراد از کلمه <em>ترک</em> باقی گذاشتن است و مراد از کلمه <em>آخرین</em> امم بعد از نوح  (ع) و قبل از رسول خدا (ص) است، نه فقط امت‌های گذشته. و این جمله را بعد از ذکر ابراهیم (ع) نیز در همین سوره آورده، و در همین قصه در سوره شعراء به جای این عبارت فرموده: <span class="aya" rel="26_84" data-words="1-7">و اجعل لی لسان صدق فی الآخرین</span> و ما در آن سوره از این عبارت چنین استفاده کردیم که مراد از <em>لسان صدق</em> این است که خداوند بعد از ابراهیم کسی را مبعوث کند که دعوت ابراهیم (ع) را در بشر دنبال نموده و مردم را به سوی کیش او که همان دین توحید است بخواند. </p> <p>         <code class="page" rel="17,221"/> از اینجا این معنا تایید می‌شود که: مراد از <em>باقی گذاشتن</em> نیز همین است که خدای تعالی دعوت نوح را به سوی توحید بعد از او هم در بشر زنده نگه داشته و در هر عصری بعد از عصر دیگر تا روز قیامت اثر مجاهدتهای آن جناب را در راه خدا باقی و محفوظ داشته است. </p> <h3> <span class="title" rel="37_79">نکته‌ای در باره اینکه فرمود: <span class="aya" rel="37_79" data-words="1-5">سلام علی نوح فی العالمین</span> </span> </h3> <p> <code class="aya" rel="37_79"/> <span class="aya" rel="37_79" data-words="1-5">سلام علی نوح فی العالمین</span> مراد از <em>عالمین</em> همه عالم است، برای اینکه کلمه <em>عالمین</em> در آیه با الف و لام آمده، و از نظر ادبیات کلمه جمع اگر با الف و لام بیاید عمومیت را افاده می‌کند و ظاهرا مراد از <em>عالمین</em> همه عوالم بشری و امت‌ها و جماعت‌های بشری تا روز قیامت باشد. </p> <p>و این سلامی که خدای تعالی به نوح داده تا روز قیامت، خود تهنیتی است مبارک و طیب که خدای تعالی از ناحیه تمامی امت‌های بشری که در اثر مجاهدتها و دعوت نوح، از اعتقادات صحیح و اعمال صالح برخوردار شده‌اند، به نوح داده است. آری آن جناب اولین کسی است که در بین بشر به دعوت توحید و مبارزه علیه شرک و آثار شرک که همان اعمال زشت است قیام نمود، و در این راه شدیدترین رنج‌ها و محنت‌ها را تحمل کرد، آنهم نه یک سال و دو سال بلکه نزدیک به هزار سال، آنهم نه با کمک کسی، بلکه خودش به تنهایی. </p> <p>پس آن جناب به تنهایی در هر خیر و صلاحی که در بشریت تا روز قیامت رخ بدهد سهیم و شریک است. و در کلام خدای تعالی چنین سلامی به احدی داده نشده که این قدر وسیع باشد. </p> <p>بعضی از مفسرین<span class="footnote" rel="1" title="تفسیر روح المعانی، ج ۲۳، ص ۹۹">*</span> گفته‌اند: مراد از <em>عالمین</em> عوالم ملائکه و جن و انس است. </p> <p><code class="aya" rel="37_80"/> <span class="aya" rel="37_80" data-words="1-4">إنا کذلک نجزی المحسنین</span> این جمله منتی را که خدا بر نوح (ع) نهاده و کرامتی که به وی کرده-از آن جمله اینکه ندایش را اجابت نمود و او و اهلش را از کرب عظیم نجات داد و ذریه‌اش را در قرون بعد باقی نگهداشت و آثارش را در قرون بعد از خودش حفظ کرد و درودی که تا روز قیامت از ناحیه فرد فرد بشر صالح به وی فرستاده تعلیل می‌کند. </p> <p>و اگر پاداش او را به پاداش محسنین و نیکوکاران تشبیه کرده این تشبیه تنها در اصل پاداش است نه در خصوصیات می‌خواهد بفرماید: همانطور که به همه نیکوکاران پاداش می‌دهیم به نوح نیز پاداش دادیم و نمی‌خواهد بفرماید: به همه نیکوکاران همین پاداش را که به نوح دادیم می‌دهیم، و این خود واضح است. </p> <p>   <code class="page" rel="17,222"/><code class="aya" rel="37_81"/> <span class="aya" rel="37_81" data-words="1-4">إنه من عبادنا المؤمنین</span> این جمله نیکوکاری نوح (ع) را که از جمله قبلی استفاده می‌شد تعلیل می‌کند که چگونه نوح او نیکوکاران بود، می‌فرماید: برای اینکه از بندگان مؤمن ما بود. آری نوح (ع) خدای عز و جل را به حقیقت بندگی، بندگی کرد. او غیر از آنچه خدا می‌خواست نمی‌خواست، و غیر از آنچه خدا دستور داده بود نمی‌کرد. و نیز برای اینکه آن جناب از مؤمنین حقیقی بود. از اعتقادات، غیر از آنچه که حق بود معتقد نبود، و این اعتقاد به حق در تمامی ارکان وجودش جریان داشت، و کسی که چنین باشد غیر از حسن و نیکویی از او عملی سرنمی‌زند. پس او از نیکوکاران است. </p> <p><code class="aya" rel="37_82"/> <span class="aya" rel="37_82" data-words="1-3">ثم أغرقنا الآخرین</span> کلمه <em>ثم</em> بعدیت در کلام را می‌رساند، نه بعدیت در زمان را، و مراد از کلمه  <em>آخرین-دیگران</em> همان قوم مشرک اویند. </p> <h3> <span class="title" rel="37_79">نکته‌ای در باره اینکه فرمود: <span class="aya" rel="37_79" data-words="1-5">سلام علی نوح فی العالمین</span> </span> </h3> <p> <code class="aya" rel="37_83"/> <span class="aya" rel="37_83" data-words="1-5">و إن من شیعته لإبراهیم</span> <span class="phrase">کلمه <em rel="fa_37_83_4-4" data-sentence="5:634">شیعه</em> عبارت است از مردمی که پیرو غیر خود باشند، و دنبال او به راه بیفتند و کوتاه سخن: مردمی که موافق طریقه کسی حرکت کنند، چنین مردمی شیعه آن کس می‌باشند، حال چه اینکه آن کس جلوتر از آن قوم باشد، یا بعد از آن قوم، هم چنان که خدای تعالی فرمود: <span class="aya" rel="34_54" data-words="1-12">و حیل بینهم و بین ما یشتهون کما فعل بأشیاعهم من قبل</span><span class="footnote" rel="1" title="خداوند بین آنان و لذتهایشان حائل شد و درست با آنان همان رفتار را کرد که قبلا با پیروانشان کرد سوره سبأ، آیه ۵۴">*</span> به طوری که ملاحظه می‌کنید در این آیه شیعه را به کسانی اطلاق کرده که قبل از افراد مورد نظر عذاب شدند، و بین آنان و لذتهایشان حائل شد.</span> </p> <p>و <span class="phrase">از ظاهر سیاق برمی‌آید که ضمیر در کلمه <em rel="fa_37_83_4-4" data-sentence="38:112">شیعته</em> به نوح برمی‌گردد و معنایش این است که: ابراهیم یکی از شیعیان نوح بود، چون دینش موافق دین او، یعنی دین توحید بود.</span> </p> <p>بعضی از مفسرین<span class="footnote" rel="2" title="روح المعانی، ج ۲۳، ص ۱۲۳">*</span> گفته‌اند: ضمیر مذکور به رسول خدا (ص) بر می‌گردد. ولی هیچ دلیلی از ناحیه الفاظ آیه بر این قول نیست. </p> <p>بعضی<span class="footnote" rel="3" title="روح المعانی، ج ۲۳، ص ۱۲۳">*</span> گفته‌اند: در نظم این آیات ترتیب زیبایی به کار رفته، چون دنبال داستان نوح که آدم دومی و ابو البشر ثانی است، داستان ابراهیم را آورد که پدر انبیاء است، یعنی تمامی     <code class="page" rel="17,223"/> انبیایی که بعد از او آمدند نسبشان بدو منتهی می‌شود، و نیز تمامی ادیان زنده‌ای که در دنیا هستند از قبیل ادیان موسی، عیسی و محمد (ع) همه بر دین ابراهیم تکیه دارند که همان دین توحید است. و نیز نوح (ع) از غرق شدن در آب نجات یافت و ابراهیم  (ع) از سوختن در آتش نمرود. </p> <h3> <span class="title" rel="37_84"><span class="phrase">مراد از <em rel="fa_37_84_4-5" data-sentence="8:55">قلب سلیم</em> داشتن ابراهیم (علیه السلام) عدم تعلق او به غیر خدا است</span></span> </h3> <p> <code class="aya" rel="37_84"/> <span class="aya" rel="37_84" data-words="1-5">إذ جاء ربه بقلب سلیم</span> آمدن نزد پروردگار کنایه است از تصدیق خدا و ایمان به او. و <span class="phrase">مؤید این معنا این است که مراد از <em rel="fa_37_84_4-5" data-sentence="33:224">قلب سلیم</em> آن قلبی است که از هر چیزی که مضر به تصدیق و ایمان به خدای سبحان است خالی باشد، از قبیل شرک جلی و خفی، اخلاق زشت و آثار گناه و هر گونه تعلقی که به غیر خدا باشد و انسان جذب آن شود و باعث شود که صفای توجه به سوی خدا مختل گردد.</span> </p> <p><span class="phrase">از اینجا روشن می‌شود که مراد از <em rel="fa_37_84_4-5" data-sentence="32:144">قلب سلیم</em> آن قلبی است که هیچ تعلقی به غیر از خدا نداشته باشد، هم چنان که در حدیثی که در بحث روایتی آینده-ان شاء اللَّه-می‌آید نیز به همین معنا تفسیر شده.</span> </p> <p>ولی بعضی<span class="footnote" rel="1" title="مجمع البیان، ج ۸، ص ۴۴۹">*</span> گفته‌اند: معنایش قلب سالم از شرک است . ممکن است این گفتار را به نحوی توجیه کنیم که به همان معنا که ما ذکر کردیم برگشت می‌کند. بعضی<span class="footnote" rel="2" title="قسم به خدا نقشه‌ای برای بت‌هایتان خواهم ریخت سوره انبیاء، آیه ۵۷">*</span> دیگر گفته‌اند: مراد قلب اندوهناک است ولی این دیگر قابل توجیه نیست. </p> <p><span class="phrase">ظرف <em>اذ</em> در آیه شریفه متعلق به جمله <em rel="fa_37_83_3-4" data-sentence="43:68">من شیعته</em> است، و چون آن قواعدی که در غیر ظرف بخشوده نیست‌در ظرفها بخشوده شده.</span> لذا دیگر نباید اعتراض کرد که مگر قبل از آمدن نزد پروردگار، از شیعه نوح نبود. و بعضی<span class="footnote" rel="3" title="روضه کافی، ج ۸، ص ۳۰۳، ح ۵۵۹">*</span> گفته‌اند: ظرف <em>اذ</em> متعلق به <em>اذکر</em>  تقدیری است. </p> <p><code class="aya" rel="37_85"/> <span class="aya" rel="37_85" data-words="1-8">إذ قال لأبیه و قومه ما ذا تعبدون</span> یعنی: چه چیز می‌پرستید؟ و اگر با اینکه می‌دید که بت می‌پرستند، مع ذلک پرسید چه می‌پرستید؟ منظورش از این سؤال اظهار تعجب است، و خواست بفهماند این عمل شما سخت عجیب و غریب است. </p> <p><code class="aya" rel="37_86"/> <span class="aya" rel="37_86" data-words="1-6">أ إفکا آلهة دون الله تریدون</span> یعنی آیا از در افتراء خدایانی دیگر به جای خدای عز و جل قصد می‌کنید. و اگر کلمه   <code class="page" rel="17,224"/> <em>افک</em> و کلمه <em>آلهه</em> را مقدم ذکر کرده، با اینکه می‌بایست می‌فرمود: ا تریدون آلهة دون اللَّه إفکا بدین جهت است که عنایت به آن دو کلمه داشته است. </p> <h3> <span class="title" rel="37_88 37_89">وجه اینکه ابراهیم (علیه السلام) به ستارگان نظر افکند و سپس از بیماری خود خبر داد (<span class="aya" rel="37_88-89" data-words="1-7">فنظر نظرة فی النجوم، فقال إنی سقیم</span>) </span> </h3> <p> <code class="aya" rel="37_88"/><code class="aya" rel="37_89"/> <span class="aya" rel="37_88-89" data-words="1-7">فنظر نظرة فی النجوم، فقال إنی سقیم</span> شکی نیست در اینکه ظاهر این دو آیه این است که خبر دادن ابراهیم (ع) از مریضی خود مربوط است به نظر کردن در نجوم، حال این نگاه کردن در ستارگان یا برای این بوده که وقت و ساعت را تشخیص دهد، مثل کسی که دچار تب نوبه است، و ساعات عود تب خود را با طلوع و غروب ستاره‌ای و یا از وضعیت خاص نجوم تعیین می‌کند. </p> <p>و یا برای آن بوده که از نگاه کردن به نجوم، به حوادث آینده‌ای که منجم‌ها آن حوادث را از اوضاع ستارگان بدست می‌آورند، معین کند. و صابئی مذهبان به این مساله بسیار معتقد بودند و در عهد ابراهیم (ع) عده بسیاری از معاصرین او از همین صابئی‌ها بوده‌اند. </p> <p>بنا بر وجه اول، معنایش آیه چنین می‌شود: وقتی اهل شهر خواستند همگی از شهر بیرون شوند تا در بیرون شهر مراسم عید خود را به پا کنند، ابراهیم نگاهی به ستارگان انداخت و سپس به ایشان اطلاع داد که به زودی کسالت من شروع می‌شود، و من نمی‌توانم در این عید شرکت کنم. </p> <p>و بنا بر وجه دوم معنایش این می‌شود: ابراهیم در این هنگام نگاهی به ستارگان کرد و طبق قواعد منجمین پیشگویی کرد که به زودی من مریض خواهم شد، و در نتیجه نمی‌توانم با شما از شهر بیرون شوم. </p> <p>ولی وجه اولی با وضع ابراهیم (ع) مناسب‌تر به نظر می‌رسد، برای اینکه آن جناب با اینکه توحیدی خالص داشت، دیگر معنا ندارد برای غیر خدا تاثیری قائل باشد. و از سوی دیگر دلیلی هم که به قوت دلالت کند بر اینکه آن جناب در آن ایام مریض نبوده در دست نداریم، بلکه دلیل داریم بر اینکه مریض بوده، برای اینکه از یک سو خدای تعالی او را صاحب قلبی سلیم معرفی کرده و از سوی دیگر از او حکایت کرده که صریحا گفته است: من مریضم و کسی که دارای قلب سلیم است، دروغ و سخن بیهوده نمی‌گوید. </p> <p>این بود آن وجهی که ما در تفسیر این دو آیه اختیار کردیم. و مفسرین در توجیه آن وجوهی ذکر کرده‌اند که از همه وجیه‌تر و بهتر این است<span class="footnote" rel="1" title="و چون بیمار شوم او است که شفایم می‌دهد سوره شعراء، آیه ۸۰">*</span> که: نگاه کردنش به نجوم، و   <code class="page" rel="17,225"/> خبر دادنش از مریضی خود، از باب معاریض کلام است. و معاریض عبارت است از اینکه: گوینده چیزی را بگوید که شنونده از ظاهر آن معنایی بفهمد و خود او معنای دیگری اراده کند. پس شاید نظر کردن آن جناب در ستارگان نظر کردن موحد در صنع خدای تعالی باشد، تا از آن راه بر وجود خدای تعالی و یکتایی او استدلال کند، ولی مردم خیال کردند که نظر کردن او مثل نظر کردن منجم‌ها است، که می‌خواهد از وضع ستارگان بر پیش آمدن حوادثی استدلال کند. آن گاه فرموده: <em>من مریضم</em> و منظورش این بوده که او به زودی دچار بیماری می‌شود، چون آدمی در طول عمر بدون بیماری نمی‌شود، هم چنان که باز از همان جناب حکایت کرده‌که گفت: <span class="aya" rel="26_80" data-words="1-5">و إذا مرضت فهو یشفین</span><span class="footnote" rel="1" title="مجمع البیان، ج ۸، ص ۴۵۰">*</span> چیزی که هست مردم خیال کردند منظور او این است که همین امروز که روز عید ایشان است مریض است، و آنچه در نظر آن جناب مرجح بوده که این همه زحمت به خود بدهد، این بوده که در شهر تنها بماند و آن هدفی را که در نظر داشته انجام دهد، یعنی بت‌های اهل شهر را بشکند. </p> <p>لیکن این وجه-که گفتیم بهترین وجوهی است که مفسرین ذکر کرده‌اند-وقتی صحیح است که آن جناب در آن روز مریض نبوده باشد و حال آنکه خواننده عزیز متوجه شد که گفتیم هیچ دلیلی بر این معنا نیست. </p> <p>علاوه بر این گفتن معاریض برای انبیاء جایز نیست، زیرا باعث می‌شود اعتماد مردم به سخنان ایشان سست گردد. </p> <p><code class="aya" rel="37_90"/> <span class="aya" rel="37_90" data-words="1-3">فتولوا عنه مدبرین</span> <span class="phrase">ضمیر جمع در <em>تولوا</em> به مردم معاصر ابراهیم (ع) و ضمیر مفرد در <em rel="fa_37_90_2-2" data-sentence="68:121">عنه</em> به خود آن جناب برمی‌گردد و معنای جمله این است که: مردم از آمدن ابراهیم صرف نظر کرده، او را تنها گذاشته از شهر خارج شدند.</span> </p> <h3> <span class="title" rel="37_71 37_72 37_73 37_74 37_75 37_76 37_77 37_78 37_79 37_80 37_81 37_82 37_83 37_84 37_85 37_86 37_87 37_88 37_89 37_90 37_91 37_92 37_93 37_94 37_95 37_96 37_97 37_98 37_99 37_100 37_101 37_102 37_103 37_104 37_105 37_106 37_107 37_108 37_109 37_110 37_111 37_112 37_113">سخنان ابراهیم (علیه السلام) بابت‌ها!و احتجاج او بابت پرستان </span> </h3> <p> <code class="aya" rel="37_91"/><code class="aya" rel="37_92"/> <span class="aya" rel="37_91-92" data-words="1-11">فراغ إلی آلهتهم فقال أ لا تأکلون، ما لکم لا تنطقون</span> کلمه <em>راغ</em> ماضی از مصدر <em>روغ</em> است و <em>روغ</em> و <em>رواغ</em> و <em>روغان</em> همه به معنای متوجه شدن و میل کردن است. و بعضی<span class="footnote" rel="2" title="روح المعانی، ج ۲۳، ص ۱۲۴">*</span> گفته‌اند: میل کردن به یک سو به منظور خدعه است. </p> <p>و در اینکه به بت‌ها گفت: <span class="aya" rel="37_91" data-words="5-7">أ لا تأکلون</span> این نقل<span class="footnote" rel="3" title="من لا یحضره الفقیه، ج ۲، ص ۱۴۸، ح ۵">*</span> که مشرکین در ایام عیدشان طعام نزد بت‌ها می‌گذاشتند تایید می‌شود این جمله و جمله بعدش که فرمود: <span class="aya" rel="37_92" data-words="1-4">ما لکم لا تنطقون</span>       <code class="page" rel="17,226"/> سخنانی است که ابراهیم (ع) به بت‌های مشرکین گفته، با اینکه بت‌ها سنگ و چوب بودند و او می‌دانست که جمادات نه غذا می‌خورند و نه حرف می‌زنند و لیکن شدت خشمی که از آنها داشته وادارش کرده آنها را موجوداتی با شعور فرض کند و همان اعتراضهایی که به اشخاص با شعور می‌شود به آنها بکند. </p> <p>ابراهیم (ع) نظری به بت‌ها افکند که درست به شکل انسانهایند، انسانهایی که در پیش رو طعام دارند و مشغول خوردنند، پس سرشار از خشم و غیظ گشته، پرسید: <span class="aya" rel="37_91" data-words="5-7">أ لا تأکلون</span> و چون پاسخی نشنید، پرسید: <span class="aya" rel="37_92" data-words="1-4">ما لکم لا تنطقون</span> با اینکه شما خدایانی هستید که پرستندگانتان خیال می‌کنند شما عاقل و قادر و مدبر امور ایشانید. اینجا بود که آخرین تصمیم خود را گرفت. و بت‌ها را شکست. <code class="aya" rel="37_93"/> <span class="aya" rel="37_93" data-words="1-4">فراغ علیهم ضربا بالیمین</span> حرف <em>فا</em> در آغاز این جمله این معنا را می‌رساند که نتیجه آن خطابها این شد که تصمیم گرفت با دست راست و یا با قدرت بت‌ها را درهم بکوبد، و اینکه گفتیم با قدرت، چون دست راست کنایه از قدرت است. </p> <p><span class="phrase">بعضی<span class="footnote" rel="1" title="زیرا تدبیر همین است که فلان موجود را دنبال آن موجود دیگر و قبل از فلان موجود بیافریند، و خلاصه موجودات را با نظم خلق کند، پس خلقت بدون تدبیر و تدبیر بدون خلقت ممکن نیست-مترجم-">*</span> از مفسرین کلمه <em rel="fa_37_93_4-4" data-sentence="243:29">یمین</em> را به معنای سوگند گرفته‌اند.</span> و این بعید است، و بنا به گفته آنان معنای آیه چنین می‌شود: تصمیم گرفت تا به خاطر سوگندی که قبلا خورده بود، و گفته بود: <span class="aya" rel="21_57" data-words="2-4">تالله لأکیدن أصنامکم</span><span class="footnote" rel="2" title="من از شما و آنچه به جای خدا می‌خوانید دوری و کناره‌گیری می‌کنم و از پروردگارم حاجت می‌طلبم، امیدوارم حاجت خواهی‌ام از پروردگارم بی‌نتیجه نباشد سوره مریم، آیه ۴۸">*</span> بت‌ها را درهم بشکند. </p> <p><code class="aya" rel="37_94"/> <span class="aya" rel="37_94" data-words="1-3">فأقبلوا إلیه یزفون</span> کلمه <em>زف</em> و نیز <em>زفیف</em> به معنای راه رفتن به سرعت است، و معنای آیه این است که: مردم با سرعت‌به طرف ابراهیم (ع) آمدند، به خاطر اهتمامی که نسبت به حادثه داشتند و احتمال می‌دادند که به دست ابراهیم (ع) پیش آمده باشد. </p> <p>و در این کلام حذف و اختصارگویی به کار رفته، برگشتن مردم از مراسم عید، و آمدنشان به بتخانه، دیدن آن منظره، تحقیق حادثه و گمانشان به آن حضرت که در سوره انبیاء آمده بود اینجا حذف شده است. </p> <p><code class="aya" rel="37_95"/><code class="aya" rel="37_96"/> <span class="aya" rel="37_95-96" data-words="1-11">قال أ تعبدون ما تنحتون، و الله خلقکم و ما تعملون</span> در این جمله نیز حذف و اختصارگویی به کار رفته: دستگیری ابراهیم (ع)     <code class="page" rel="17,227"/> آوردنش در جلو چشم مردم، بازجویی کردن از او و سایر جزئیات دیگر، حذف شده. </p> <p>استفهامی که در آیه شریفه هست استفهام توبیخی است، و در عین حال احتجاجی است بر بطلان طریقه مردم، می‌فرماید: چیزی که انسان آن را به دست خود تراشیده، صلاحیت ندارد که مدبر انسان و معبود او باشد، با اینکه آفریدگار انسان و اعمالش خداست و معلوم است که خلقت از تدبیر جدا نیست<span class="footnote" rel="1" title="سوره انبیاء، آیه ۶۹">*</span>، پس همان طور که خدای سبحان خالق آدمی است، رب آدمی نیز هست و این از سفاهت و حماقت است که این خدای عزیز و رب واقعی را کنار گذاشته و سنگ و چوب بپرستند. </p> <p>با این بیان روشن گردید که کلمه <em>ما</em> در جمله‌ <span class="aya" rel="37_95" data-words="4-5">ما تنحتون</span> موصول است، و رابط آن (که ضمیری است که از صله به موصول برمی‌گردد)، حذف شده و تقدیر آن <em>ما تنحتونه</em>  بوده، و همچنین <em>ما</em> در جمله‌ <span class="aya" rel="37_96" data-words="4-6">و ما تعملون</span> موصول و تقدیر آن <em>ما تعملونه</em> بوده است. </p> <p>بعضی<span class="footnote" rel="2" title="همانا ابراهیم بسیار حلیم بود و بسیار به درگاه خدا دعا و انابه می‌کرد سوره هود، آیه ۷۵">*</span> از مفسرین احتمال داده‌اند که کلمه <em>ما</em> در هر دو جا مصدریه باشد. لیکن مصدریه بودن اولی از آن دو بسیار بعید است،  (چون معنا ندارد از مردم بپرسد آیا می‌پرستید تراشیدن خود را؟). </p> <h3> <span class="title" rel="37_96">معنی و وجه اینکه فرمود خدا اعمال شما را خلق کرده‌ <span class="aya" rel="37_96" data-words="1-6">و الله خلقکم و ما تعملون</span> </span> </h3> <p> و اگر خلقت را به اعمال انسانها و یا مصنوع انسانها هم نسبت داده، فرموده: خدا شما را و اعمال شما را و یا مصنوع شما را خلق کرده عیبی ندارد، برای اینکه آنچه انسان اراده می‌کند و بعد از اراده انجام می‌دهد، هر چند با اراده و اختیار خود می‌کند به اراده خدای سبحان نیز هست، یعنی خدا خواسته است که انسان آن را بخواهد و به اختیار خود انجام دهد، و این نوع از اراده خدای تعالی باعث نمی‌شود که اراده انسان باطل و بی‌اثر مانده، در نتیجه عمل او یک عمل جبری و بی اختیار شود، و این خود روشن است (پس خدا هم خالق ما است و هم خالق آثار و اعمال ما، چه اعمال فکری از قبیل اراده و امثال آن و چه اعمال بدنی). </p> <p>و اگر مراد آیه شریفه این بوده باشد که بخواهد بفرماید: خدا اعمال شما را خلق کرده و خود شما و اراده شما هیچ دخالت و وساطتی ندارید و خلاصه اگر آیه شریفه بخواهد جبر را افاده کند، در این صورت دیگر توبیخ و تقبیح نیست بلکه عذری است برای بندگان و حجتی     <code class="page" rel="17,228"/> است به نفع ایشان و علیه خدا. و حال آنکه می‌دانیم این طور نیست، بلکه خدای تعالی می‌خواهد در این آیه مردم را توبیخ کند، نه اینکه بهانه به دست ایشان بدهد. </p> <p><code class="aya" rel="37_97"/> <span class="aya" rel="37_97" data-words="1-7">قالوا ابنوا له بنیانا فألقوه فی الجحیم</span> <span class="phrase">کلمه <em rel="fa_37_97_4-4" data-sentence="5:83">بنیان</em> مصدر برای <em>بنی، یبنی</em> است، و مراد از آن اسم مفعول، یعنی  <em rel="fa_37_97_4-4" data-sentence="124:5">مبنی</em> است.</span> و <span class="phrase">کلمه <em rel="fa_37_97_7-7" data-sentence="5:152">جحیم</em> به معنای آتشی است که شعله‌هایش شدید باشد، و معنایش این است که: برای شکنجه وی محلی بسازید که گنجایش آتش افروخته داشته باشد، سپس وی را در آن آتش بیفکنید.</span> </p> <p><code class="aya" rel="37_98"/> <span class="aya" rel="37_98" data-words="1-5">فأرادوا به کیدا فجعلناهم الأسفلین</span> <span class="phrase">کلمه <em rel="fa_37_98_3-3" data-sentence="5:19">کید</em> به معنای حیله است.</span> و مراد از آن نقشه کشیدن برای نابودی ابراهیم  (ع) و سوزاندنش در آتش است. و جمله‌ <span class="aya" rel="37_98" data-words="4-5">فجعلناهم الأسفلین</span> کنایه است از اینکه ما ابراهیم را بر آنان غالب ساختیم، به طوری که نقشه شوم آنان هیچ اثری در وی نگذاشت‌و آن این بود که به آتش گفتیم: برای ابراهیم سرد و گلستان باش: <span class="aya" rel="21_69" data-words="2-9">یا نار کونی بردا و سلاما علی إبراهیم</span><span class="footnote" rel="1" title="روح المعانی، ج ۲۳، ص ۱۲۶">*</span>. </p> <p>در اینجا یک فصل از داستان‌های ابراهیم (ع) خاتمه می‌یابد و خلاصه آن این است که: ابراهیم (ع) علیه پرستش بت‌ها قیام کرد و با بت‌پرستان به خصومت برخاست و سرانجام کارش بدینجا کشید که او را در آتش افکندند و خدای تعالی نقشه ایشان را باطل و بی‌اثر کرد. </p> <p><code class="aya" rel="37_99"/> <span class="aya" rel="37_99" data-words="1-7">و قال إنی ذاهب إلی ربی سیهدین</span> از اینجا فصل دیگری از داستانهای ابراهیم (ع) شروع می‌شود، و آن عبارت است از: مهاجرت وی از بین قومش، و درخواست فرزند صالحی از خدا و اجابت خدا درخواست او را، و داستان ذبح کردن اسماعیل و آمدن گوسفندی به جای اسماعیل. </p> <h3> <span class="title" rel="37_99">مراد ابراهیم (علیه السلام) از اینکه فرمود: <span class="aya" rel="37_99" data-words="3-7">إنی ذاهب إلی ربی سیهدین</span> </span> </h3> <p> پس در حقیقت جمله‌ <span class="aya" rel="37_99" data-words="1-6">و قال إنی ذاهب إلی ربی...</span> خلاصه‌ای است از گفتار مفصلی که قبلا با آزر داشت، و به وی فرموده بود: <span class="aya" rel="19_48" data-words="1-17">و أعتزلکم و ما تدعون من دون الله و أدعوا ربی عسی ألا أکون بدعاء ربی شقیا</span><span class="footnote" rel="2" title="توحید صدوق، ص ۶۴">*</span>. </p> <p>     <code class="page" rel="17,229"/> و از این آیه معلوم می‌شود که مراد آن جناب از اینکه گفت: به سوی پروردگارم می‌روم رفتن به محلی است خلوت، تا در آنجا با فراغت به حاجت خواهی از خدا و عبادت او بپردازد، و آن محل عبارت بود از سرزمین <em>بیت المقدس</em> . </p> <p>و اینکه بعضی<span class="footnote" rel="1" title="سوره یوسف، آیه ۴۳">*</span> گفته‌اند: مراد از جمله مورد بحث این است که من بدانجا می‌روم که پروردگارم دستور داده تفسیری است که هیچ شاهد و دلیلی بر آن نیست. </p> <p>و همچنین است این که بعضی دیگر گفته‌اند: معنایش این است که من به ملاقات پروردگارم می‌روم، چون شما مرا در آتش می‌سوزانید و قهرا من خواهم مرد و بعد از مردن، پروردگارم را دیدار نموده و او مرا به سوی بهشت هدایت می‌کند. </p> <p>علاوه بر این-همانطور که دیگران هم گفته‌اند-ذیل آیه که می‌فرماید <span class="aya" rel="37_100" data-words="1-5">رب هب لی من الصالحین</span> -خدایا فرزندی از صالحان به من مرحمت فرما <em>و نیز جمله</em> <span class="aya" rel="37_101" data-words="1-3">فبشرناه بغلام حلیم</span> -ما او را به فرزندی حلیم بشارت دادیم با این تفسیر نمی‌سازد. </p> <p><code class="aya" rel="37_100"/> <span class="aya" rel="37_100" data-words="1-5">رب هب لی من الصالحین</span> این جمله حکایت دعا و فرزند خواستن ابراهیم (ع) از خدا است و معنایش این است که ابراهیم گفت: پروردگارا... و آن جناب فرزندی را که خواست مقید کرد به اینکه از صالحان باشد. </p> <p><code class="aya" rel="37_101"/> <span class="aya" rel="37_101" data-words="1-3">فبشرناه بغلام حلیم</span> یعنی پس ما او را بشارت دادیم به اینکه به زودی فرزندی بردبار روزی او خواهیم کرد. و در این تعبیر اشاره به این است که آن فرزند، پسر خواهد بود، و به حد غلامان (جوانان) خواهد رسید. و <span class="phrase">اگر آن فرزند را توصیف کرد به <em rel="fa_37_101_2-2" data-sentence="29:621">غلام</em> با اینکه اسماعیل از حد جوانی هم گذشت، و به حد بزرگسالان رسید، برای این است که خواست اشاره کند به آن حالتی که در آن حالت صفت کمال و صفای ذات او و حلمش نمایان و شکفته می‌شود و آن حد جوانی است، و برای همین بود که گفت: <span class="aya" rel="37_102" data-words="19-29">یا أبت افعل ما تؤمر ستجدنی إن شاء الله من الصابرین</span>  و در قرآن کریم هیچ یک از انبیا به وصف حلم ستایش نشده‌اند به جز این پیغمبر بزرگوار در این آیه و نیز پدرش ابراهیم (ع) که در آیه <span class="aya" rel="11_75" data-words="1-5">إن إبراهیم لحلیم أواه منیب</span><span class="footnote" rel="2" title="مجمع البیان، ج ۸، ص ۴۵۳">*</span> او را حلیم خوانده.</span> </p> <h3> <span class="title" rel="37_102 37_71 37_72 37_73 37_74 37_75 37_76 37_77 37_78 37_79 37_80 37_81 37_82 37_83 37_84 37_85 37_86 37_87 37_88 37_89 37_90 37_91 37_92 37_93 37_94 37_95 37_96 37_97 37_98 37_99 37_100 37_101 37_103 37_104 37_105 37_106 37_107 37_108 37_109 37_110 37_111 37_112 37_113">گفتگوی ابراهیم و اسماعیل (علیهما السلام) در باره رؤیای ذبح و... </span> </h3> <p> <span class="aya" rel="37_102" data-words="1-17">فلما بلغ معه السعی قال یا بنی إنی أری فی المنام أنی أذبحک فانظر ما ذا تری...</span> حرف <em>فا</em> در اول آیه فای فصیحه است که می‌فهماند چیزی در اینجا حذف شده و تقدیر کلام این است که: فلما ولد له و نشا و بلغ معه السعی-همین که خدای تعالی پسری به او داد و آن پسر نشو و نمو کرد و به حد سعی و کوشش رسید . و منظور از رسیدن به حد سعی و کوشش رسیدن به آن حد از عمر است که آدمی عادتا می‌تواند برای حوائج زندگی خود کوشش کند و این همان سن بلوغ است، و معنای آیه این است که: وقتی آن فرزند به حد بلوغ رسید، ابراهیم به او گفت ای پسرم... </p> <p> <span class="aya" rel="37_102" data-words="5-13">قال یا بنی إنی أری فی المنام أنی أذبحک</span> -این جمله حکایت رؤیایی است که ابراهیم در خواب دید. و <span class="phrase">تعبیر به <em rel="fa_37_102_7-8" data-sentence="9:291">انی اری</em> دلالت دارد بر اینکه این صحنه را مکرر در خواب دیده، هم چنان که این تعبیر در آیه‌ <span class="aya" rel="12_43" data-words="1-5">و قال الملک إنی أری...</span><span class="footnote" rel="1" title="به عنوان سجده با چانه به زمین می‌افتد سوره اسری، آیه ۱۰۷">*</span> نیز همین استمرار را می‌رساند.</span> </p> <p> <span class="aya" rel="37_102" data-words="14-17">فانظر ما ذا تری</span> <span class="phrase">-کلمه <em rel="fa_37_102_16-16" data-sentence="6:194">تری</em> در این جا به معنای <em>می‌بینی</em> نیست بلکه از ماده  <em>رأی</em> به معنای اعتقاد است، یعنی چه نظر می‌دهی، می‌خواسته بفرماید: تو در باره سر نوشت خودت فکر کن و تصمیم بگیر و تکلیف مرا روشن ساز.</span> و این جمله خود دلیل است بر اینکه ابراهیم (ع) در رؤیای خود فهمیده که خدای تعالی او را امر کرده فرزندش را قربانی کند و گرنه صرف این که خواب دیده فرزندش را قربانی می‌کند، دلیل بر آن نیست که کشتن فرزند برایش جایز باشد. پس در حقیقت امری که در خواب به او شده به صورت نتیجه امر در برابرش ممثل شده است، و به همین جهت که چنین مطلبی را فهمیده، فرزندش را امتحان کرد، تا ببیند او چه جوابی می‌دهد. </p> <p> <span class="aya" rel="37_102" data-words="18-29">قال یا أبت افعل ما تؤمر ستجدنی إن شاء الله من الصابرین</span> -این آیه پاسخی است که فرزند به پدر می‌دهد. و جمله پدرجان!انجام بده آنچه بدان مامور شده‌ای اظهار رضایت اسماعیل است نسبت به سر بریدن و ذبح خودش، چیزی که هست این اظهار رضایت را به صورت امر آورد. و نیز اگر گفت: بکن آنچه را که بدان مامور شده‌ای <em>، و نگفت: </em> مرا ذبح کن ، برای اشاره به این است که بفهماند: پدرش مامور به این امر بوده و به جز اطاعت و انجام آن ماموریت چاره‌ای نداشت. </p> <p>   <code class="page" rel="17,231"/> <span class="aya" rel="37_102" data-words="24-29">ستجدنی إن شاء الله من الصابرین</span> -این جمله از ناحیه اسماعیل یک نحوه دلجویی است نسبت به پدر، می‌خواهد به پدر بگوید: من از اینکه قربانی‌ام کنی به هیچ وجه اظهار ترس نمی‌کنم و در پاسخ چیزی نگفت که باعث ناراحتی پدر شود و از دیدن آن جسد به خون آغشته فرزندش به هیجان درآید، بلکه سخنی گفت که اندوهش پس از دیدن آن منظره کاسته شود، و این کلام خود را که یک دنیا صفا در آن بود با قید <span class="aya" rel="37_102" data-words="25-27">إن شاء الله</span> مقید کرد، تا صفای بیشتری پیدا کند. </p> <p>چون با آوردن این قید معنای کلامش چنین می‌شود: من اگر گفتم در این حادثه صبر می‌کنم، اتصافم به این صفت پسندیده از خودم نیست و زمام امرم به دست خودم نیست، بلکه هر چه دارم از مواهبی است که خدا به من ارزانی داشته، و از منتهایی است که خدا بر من نهاده. اگر او بخواهد من دارای چنین صبری خواهم شد و او می‌تواند نخواهد و این صبر را از من بگیرد. </p> <p><code class="aya" rel="37_103"/> <span class="aya" rel="37_103" data-words="1-5">فلما أسلما و تله للجبین</span>  <em>اسلام</em> به معنای رضایت دادن و تسلیم شدن است. و کلمه <em>تل</em> به معنای به زمین انداختن کسی است. و <span class="phrase">کلمه <em rel="fa_37_103_5-5" data-sentence="5:35">جبین</em> به معنای یکی از دو طرف پیشانی است.</span> و <span class="phrase">لام در  <em rel="fa_37_103_5-5" data-sentence="8:322">للجبین</em> بیان می‌کند که کجای اسماعیل روی زمین قرار گرفت، نظیر آیه‌ <span class="aya" rel="17_107" data-words="16-18">یخرون للأذقان سجدا</span><span class="footnote" rel="1" title="توحید صدوق، ص ۲۶۶">*</span> و معنای آیه این است که: ابراهیم و اسماعیل تسلیم امر خدا شدند و به آن رضایت دادند، و ابراهیم (ع) فرزندش را به پهلو خواباند.</span> </p> <p>و این جمله پاسخی می‌خواهد که در کلام نیامده، چون معنای تحت اللفظی کلام چنین است: پس همین که تسلیم شدند، ابراهیم فرزند خود را به زمین خواباند و یک طرف پیشانی‌اش را به زمین نهاد و دیگر نفرموده که چه شد، و این به خاطر آن است که بفهماند جواب <em>لما</em> از بس مهم و مصیبت آن جناب آن قدر شدید و تلخ بود که قابل گفتن نیست. </p> <p><code class="aya" rel="37_104"/><code class="aya" rel="37_105"/> <span class="aya" rel="37_104-105" data-words="1-8">و نادیناه أن یا إبراهیم، قد صدقت الرؤیا</span> این آیه عطف است بر جوابی که گفتیم از <em>لما</em> حذف شده. و معنای جمله‌ <span class="aya" rel="37_105" data-words="1-3">قد صدقت الرؤیا</span> این است که: با آن رؤیا معامله رؤیای راست و صادق نمودی و امری که ما در آن رؤیا به تو کردیم امتثال نمودی. و منظور از این کلام این است که: امری که ما بتو کردیم برای امتحان تو و تعیین مقدار و میزان بندگی تو بوده که در امتثال چنین امری همین که آماده   <code class="page" rel="17,232"/> شدی آن را انجام دهی، کافی است، چون همین مقدار از امتثال میزان بندگی تو را معین می‌کند. </p> <p><code class="aya" rel="37_106"/> <span class="aya" rel="37_105-106" data-words="4-12">إنا کذلک نجزی المحسنین، إن هذا لهو البلاء المبین</span> کلمه <em>کذلک</em> اشاره به داستان قربانی کردن اسماعیل است که در آن آزمایشی سخت و محنتی دشوار بود. و <span class="phrase">مشار الیه به کلمه <em rel="fa_37_106_2-2" data-sentence="18:53">هذا</em> نیز همان داستان است و می‌خواهد شدت امر را تعلیل کند.</span> </p> <p>و معنایش این است که: ما به همین منوال نیکوکاران را جزاء می‌دهیم: نخست امتحان‌های به ظاهر شاق و دشوار و در واقع آسمان برایشان پیش می‌آوریم، تا وقتی به شایستگی از امتحان درآمدند، بهترین جزا را هم در دنیا و هم در آخرت به ایشان بدهیم. و این را بدان دلیل می‌گوییم که در داستان ابراهیم به روشنی دیدند که ابتلایش صرف امتحان بود و واقعیت نداشت و همان ظاهر هم بسیار شاق و ناگوار بود. </p> <p><code class="aya" rel="37_107"/> <span class="aya" rel="37_107" data-words="1-4">و فدیناه بذبح عظیم</span> یعنی ما فرزند او را فدا دادیم به ذبحی عظیم که-بنا بر آنچه در روایات آمده-عبارت بود از قوچی که جبرئیل از ناحیه خدای تعالی آورد. و <span class="phrase">مراد از <em rel="fa_37_107_3-4" data-sentence="8:97">ذبح عظیم</em> بزرگی جثه قوچ نیست، بلکه چون از ناحیه خدا آمد و خدای تعالی آن را عوض اسماعیل قرار داد عظمت داشت.</span> </p> <p><code class="aya" rel="37_108"/> <span class="aya" rel="37_108" data-words="1-5">و ترکنا علیه فی الآخرین</span> در سابق تفسیر شد. </p> <p><code class="aya" rel="37_109"/> <span class="aya" rel="37_109" data-words="1-3">سلام علی إبراهیم</span> این جمله تحیتی است از خدای تعالی به ابراهیم (ع)، و اگر <em>سلام</em> را بدون الف و لام و نکره آورد، برای این است که بفهماند سلامی بر ابراهیم (ع) باد که بیان نتواند عظمت آن را در خود بگنجاند. </p> <p><code class="aya" rel="37_110"/><code class="aya" rel="37_111"/> <span class="aya" rel="37_80-81" data-words="2-8">کذلک نجزی المحسنین، إنه من عبادنا المؤمنین</span> تفسیر هر دو آیه در سابق گذشت. </p> <p><code class="aya" rel="37_112"/> <span class="aya" rel="37_112" data-words="1-6">و بشرناه بإسحاق نبیا من الصالحین</span> ضمیر به ابراهیم (ع) برمی‌گردد. می‌فرماید: ما ابراهیم (ع) را بشارت دادیم که صاحب فرزندی می‌شود به نام اسحاق. </p> <p>باید دانست این آیه شریفه که متضمن بشارت به ولادت اسحاق (ع) است، <code class="page" rel="17,233"/> به خاطر اینکه بعد از بشارت قبلی است، که از تولد اسماعیل خبر می‌داد، و می‌فرمود: <span class="aya" rel="37_101" data-words="1-3">فبشرناه بغلام حلیم</span> و دنبالش فرمود: <span class="aya" rel="37_102" data-words="1-4">فلما بلغ معه السعی</span> ظاهر و بلکه صریح در این است که: ذبیح غیر از اسحاق است، بلکه اسماعیل است. و ما در تفسیر سوره انعام در ذیل قصص ابراهیم (ع) این معنا را به طور مفصل اثبات کرده‌ایم. </p> <p><code class="aya" rel="37_113"/> <span class="aya" rel="37_113" data-words="1-14">و بارکنا علیه و علی إسحاق و من ذریتهما محسن و ظالم لنفسهمبین</span> <span class="phrase">جمله <em rel="fa_37_113_2-2" data-sentence="5:89">بارکنا</em> از مصدر <em rel="fa_37_113_2-2" data-sentence="70:65">مبارکة</em> است، و آن به این است که خیر و دوام پر حاصلی را نصیب موجودی کنند.</span> پس معنای آیه چنین می‌شود: ما ابراهیم و اسحاق را خیر و دوام دادیم و آن دو را پر حاصل و پر اثر گرداندیم. </p> <p><span class="phrase">ممکن هم هست جمله‌ <span class="aya" rel="37_113" data-words="7-9">و من ذریتهما...</span> قرینه باشد بر اینکه مراد از جمله  <em rel="fa_37_113_2-2" data-sentence="123:68">بارکنا</em> این باشد که ما برکت و کثرت را در اولاد او و اولاد اسحاق قرار دادیم.</span> و بقیه الفاظ آیه روشن است. می‌فرماید: و از ذریه ابراهیم، و اسحاق بعضی نیکوکار و بعضی آشکارا به خود ستم کردند . </p> <h3>بحث روایتی‌ <span class="title" rel="37_89 37_84"><span class="phrase">روایاتی در باره مراد از <em rel="fa_37_84_4-5" data-sentence="24:135">قلب سلیم</em> و اینکه ابراهیم (علیه السلام) فرمود: <span class="aya" rel="37_89" data-words="2-3">إنی سقیم</span> و اینکه خدا را دو اراده و مشیت است</span> </span> </h3> <p> <span class="phrase">در تفسیر قمی در ذیل جمله <em rel="fa_37_84_4-5" data-sentence="25:178">بقلب سلیم</em> می‌فرماید: قلب سلیم قلبی است که خدا را دیدار می‌کند در حالی که به جز خدای عز و جل کسی دیگر در آن نباشد<span class="footnote" rel="1" title="امالی شیخ طوسی، ج ۱، ص ۳۴۸">*</span>.</span> </p> <p>و نیز در همان کتاب است که: امام قلب سلیم را معنا کرده‌اند به قلب سلیم از شک<span class="footnote" rel="2" title="مجمع البیان، ج ۸، ص ۴۵۵">*</span>. </p> <p>و در روضه کافی به سند خود از حجر از امام صادق (ع) روایت کرده که فرمود پدرم، امام باقر (ع) فرمود: ابراهیم به خدایان مشرکین بد گفت، پس نظری به ستارگان افکند و گفت: <span class="aya" rel="37_89" data-words="2-3">إنی سقیم</span> و به خدا نه مریض بود و نه دروغ گفت<span class="footnote" rel="3" title="روح المعانی، ج ۲۳، ص ۹۹ و ۱۰۰">*</span>. </p> <p>مؤلف: در این معنا روایات دیگری هست که در بعضی از آنها آمده که ابراهیم  (ع) نه مریض بود و نه دروغ گفت، بلکه منظورش این بوده که مریض در دین و دچار شک و تردید است (که خود مرضی است قلبی). </p> <p>     <code class="page" rel="17,234"/> این روایات در داستان احتجاج کردن ابراهیم با قوم خود و شکستن بت‌ها و در آتش افکندنش در تفسیر سوره انعام، مریم، انبیاء و شعراء گذشت. </p> <p>و در کتاب توحید از امیر المؤمنین (ع) روایت کرده که در ضمن حدیثی در پاسخ مردی که معنای آیاتی که بر او مشتبه شده بود پرسید، فرمود: من که قبلا هم به تو گفتم که بسیار می‌شود که آیه‌ای از کتاب خدای عز و جل تاویل و معنای باطنی آن غیر از تنزیل و معنای ظاهری آن می‌باشد. آری، کلام خدای تعالی شباهتی به کلام بشر ندارد و من همین حالا نمونه‌هایی از آن آیات را برایت ذکر می‌کنم، آن قدر که-ان شاء اللَّه-تو را بس باشد: از آن جمله کلام ابراهیم (ع) است که گفت: <span class="aya" rel="37_99" data-words="3-7">إنی ذاهب إلی ربی سیهدین</span> که منظور از رفتن به سوی خدا توجه در عبادت به سوی خداست، و سعی و کوشش در تقرب به خدای عز و جل است، نه رفتن با پا، حال خوب فهمیدی که تنزیل این آیه غیر از تاویل آن است؟<span class="footnote" rel="1" title="مجمع البیان، ج ۸، ص ۴۵۴">*</span>. </p> <p>باز در همان کتاب به سند خود از فتح بن یزید جرجانی، از حضرت ابی الحسن  (رضا)  (ع) روایت آورده که به فتح فرمود: ای فتح برای خدا دو اراده و دو مشیت است، یکی اراده حتمی و یکی اراده عزمی، و لذا می‌بینیم در مواردی از چیزهایی نهی کرده که انجام آن را خواسته است و به چیزهایی امر کرده که انجام آن رانخواسته، آیا نمی‌بینی که آدم و همسران او را از خوردن فلان درخت نهی کرد با اینکه می‌خواست از آن درخت بخورند؟ اگر نمی‌خواست آنها هم نمی‌خوردند، و اگر می‌خوردند باید شهوت و خواست آن دو بر مشیت خدا که نخواسته غلبه کرده باشد و خدا برتر از آن است.  (پس جواب این است که: نهی از خوردن درخت نهی ظاهری و صوری است و منافاتی با خواست باطنی خدا ندارد). </p> <p>و نیز به ابراهیم (ع) دستور می‌دهد فرزندش را قربانی کند، ولی از سوی دیگر این را هم خواسته که سر این فرزند از تنش جدا نشود، و اگر نمی‌خواست که اسماعیل ذبح نشود لازمه‌اش این بود که مشیت ابراهیم بر مشیت خدا غلبه کند.  (یعنی خدا ذبح او را خواسته باشد، و ابراهیم نخواسته باشد، و خواست ابراهیم تحقق پیدا کند) عرضه داشتم: عقده‌ای از من گشودی، خدا از تو عقده‌گشایی کند<span class="footnote" rel="2" title="روح المعانی، ج ۲۳، ص ۹۹ و ۱۰۰">*</span>. </p> <p>و از امالی شیخ نقل شده که به سند خود از سلیمان بن یزید روایت کرده که گفت:     <code class="page" rel="17,235"/> علی بن موسی (ع) برای ما حدیث کرد و فرمود: پدرم از پدرش، از حضرت باقی، از پدرش، از پدران بزرگوارش (ع) برایم حدیث کرد که فرمودند: ذبیح همان اسماعیل  (ع) است<span class="footnote" rel="1" title="روح المعانی، ج ۲۳، ص ۱۰۰">*</span>. </p> <p>مؤلف: نظیر این معنا در مجمع البیان از حضرت باقر و حضرت صادق (ع) به این مضمون آمده<span class="footnote" rel="2" title="روح المعانی، ج ۲۳، ص ۱۰۰">*</span>. و روایات بسیاری دیگر از ائمه اهل بیت (ع) در این باره هست، ولی در بعضی از آنها آمده که ذبیح اسحاق بوده، که چون این روایات با آیات قرآن مخالف است، مطروح و مردود است. </p> <h3> <span class="title" rel="37_101 37_112 37_71 37_72 37_73 37_74 37_75 37_76 37_77 37_78 37_79 37_80 37_81 37_82 37_83 37_84 37_85 37_86 37_87 37_88 37_89 37_90 37_91 37_92 37_93 37_94 37_95 37_96 37_97 37_98 37_99 37_100 37_102 37_103 37_104 37_105 37_106 37_107 37_108 37_109 37_110 37_111 37_113">چند روایت در باره داستان ذبح اسماعیل و اینکه ذبیح <em>اسماعیل</em> بوده نه <em>اسحاق</em> </span> </h3> <p> و از کتاب فقیه نقل شده که شخصی از امام صادق (ع) از ذبیح پرسید: چه کسی بوده؟ فرمود: اسماعیل بوده، برای اینکه: خدای تعالی داستان تولد اسحاق را در کتاب مجیدش بعد از داستان ذبح نقل کرده و فرموده: <span class="aya" rel="37_112" data-words="1-6">و بشرناه بإسحاق نبیا من الصالحین</span><span class="footnote" rel="3" title="روح المعانی، ج ۲۳، ص ۱۰۰">*</span>. </p> <p>مؤلف: این معنا در بیان آیه مذکور گذشت، که گفتیم: سیاق آن ظاهر و بلکه صریح در این معنا است. </p> <p>و در مجمع البیان از ابن اسحاق روایت کرده که گفت: ابراهیم (ع) هر وقت می‌خواست اسماعیل (ع) و مادرش هاجر را دیدار کند، برایش براق می‌آوردند، صبح از شهر شام سوار براق می‌شد و قبل از ظهر به مکه می‌رسید، بعد از ظهر از مکه حرکت می‌کرد و شب نزد خانواده‌اش در شام بود، و این آمد و شد هم چنان ادامه داشت تا آنکه اسماعیل (ع) به حد رشد رسید، پدرش وقتی در خواب دید که اسماعیل  (ع) را ذبح می‌کند، به او فرمود: طناب و کاردی بردار تا به اتفاق به این دره کوه برویم و هیزم بیاوریم. </p> <p>پس همین که به آن دره خلوت که نامش <em>دره ثبیر</em> بود رسیدند، ابراهیم (ع) او را از دستوری که خدای تعالی در باره وی به او داده آگاه کرد، اسماعیل گفت: پدرجان با این طناب دست و پای مرا ببند، تا دست و پا نزنم و دامن خود را جمع کن تا خون من آن را نیالاید و مادرم آن خون را نبیند و کارد خود را تیز کن و به سرعت گلویم را ببر، تا زودتر راحت شوم، چون مرگ سخت است، ابراهیم (ع) گفت: پسرم راستی در اطاعت فرمان خدا       <code class="page" rel="17,236"/> چه کمک کار خوبی هستی برای من. </p> <p>آن گاه ابن اسحاق دنبال داستان را هم چنان نقل می‌کند، تا می‌رسد به اینجا که ابراهیم (ع) خم شد و با کاردی که به دست داشت خواست گلوی فرزند را ببرد. </p> <p>جبرئیل کارد او را برگردانید، و اسماعیل را از زیر دست او کنار کشید. و از سوی دیگر قوچی را که از ناحیه دره <em>ثبیر</em> آورده بود به جای اسماعیل قرار داد و از طرف چپ مسجد خیف صدایی برخاست که ای ابراهیم!رؤیای خود را تصدیق کردی و دستور خدا را انجام دادی<span class="footnote" rel="1" title="تفسیر قمی، ج ۲، ص ۱۲۳">*</span>. </p> <p>مؤلف: روایات در خصوص این قصه بسیار زیاد است و خالی از اختلاف نیست. </p> <p>و <span class="phrase">نیز در مجمع البیان از تفسیر عیاشی نقل کرده که وی به سند خود از یزید بن معاویه عجلی نقل کرده که گفت: از امام صادق (ع) پرسیدم: بین دو بشارتی که به ابراهیم  (ع) داده شد، یکی بشارت به ولادت اسماعیل و دیگری بشارت به ولادت اسحاق، چند سال فاصله بود؟ فرمود: بین این دو بشارت پنج سال فاصله شد، و آیه شریفه‌ <span class="aya" rel="37_101" data-words="1-3">فبشرناه بغلام حلیم</span> اولین بشارتی بود که خدای تعالی به فرزنددار شدن ابراهیم (ع) داد، و منظور از <em rel="fa_37_101_2-3" data-sentence="447:86">غلام حلیم</em> اسماعیل (ع) بود<span class="footnote" rel="2" title="تفسیر قمی، ج ۲، ص ۱۲۳">*</span>.</span> </p> 
