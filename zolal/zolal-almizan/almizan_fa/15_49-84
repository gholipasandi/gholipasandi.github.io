<h3 class="ayas">سوره الحجر آیه‌های ۴۹ تا ۸۴</h3><code class="section" rel="15_49-84"/><h3>ترجمه آیات</h3> <p> <span class="trans" rel="15_49">بندگان مرا خبر ده که بدرستی من از آمرزگار مهربانم.  «۴۹» </span><span class="trans" rel="15_50">و (نیز خبر ده) که عذاب من همانا عذابی دردناکست.  «۵۰» </span><span class="trans" rel="15_51">و با خبرشان ساز از داستان میهمانان ابراهیم.  «۵۱» </span><span class="trans" rel="15_52">آن روزی که بر او در آمدند، و سلام گفتند: او گفت: ما از شما بیمناکیم.  «۵۲» </span><span class="trans" rel="15_53">گفتند نترس که ما (آمده‌ایم تا) تو را به فرزندی دانا بشارت دهیم.  «۵۳» </span><span class="trans" rel="15_54">گفت آیا بشارتم می‌دهید (به فرزنددار شدن) با این پیری و ضعف که مراست، دیگر چه بشارتی بمن می‌دهید؟.  «۵۴» </span><span class="trans" rel="15_55">گفتند به حق بشارتت می‌دهیم، از نومیدان مباش.  «۵۵» </span><span class="trans" rel="15_56">گفت جز گمراهان چه کسی از رحمت پروردگارش مایوس می‌شود.  «۵۶» </span><span class="trans" rel="15_57">پرسید: ای فرستادگان (خدا) برای چه مهمی آمده‌اید.  «۵۷» </span><span class="trans" rel="15_58">گفتند: مامور عذاب قومی مجرمیم.  «۵۸» </span><span class="trans" rel="15_59">مگر خاندان لوط که همگیشان را از عذاب نجات می‌دهیم.  «۵۹» </span><span class="trans" rel="15_60">مگر همسرش را، که چنین تقدیر کرده‌ایم که او از باقی ماندگان در محل عذاب باشد.  «۶۰» </span><span class="trans" rel="15_61">پس وقتی فرستادگان به خاندان لوط وارد شدند.  «۶۱» </span><span class="trans" rel="15_62">گفت شما مردمی ناشناسید.  «۶۲» </span><span class="trans" rel="15_63">گفتند، نه، بلکه برای همان امری که قومت در آن شک داشتند (و باور نمی‌کردند) آمده‌ایم.  «۶۳» </span><span class="trans" rel="15_64">و ما به حق نزد تو آمده‌ایم، و ما راستگویانیم.  «۶۴» </span><span class="trans" rel="15_65">پس خاندانت را شبانه بیرون ببر، و خودت دنبالشان براه بیفت، و مواظب باش احدی از شما به پشت سر خود ننگرد، و راهی که مامور شده‌اید بگیرید و بروید.  «۶۵» </span><span class="trans" rel="15_66">و به او رساندیم که این امر قضایی است رانده شده که صبحگاهان، نسل این مردم بر افتادنی است. <code class="page" rel="12,264"/> «۶۶» </span><span class="trans" rel="15_67"> از آن سو مردم شهر در حالی که به یکدیگر مژده می‌دادند به طرف خانه لوط هجوم آوردند،.  «۶۷» </span><span class="trans" rel="15_68">لوط گفت اینان میهمانان منند، مرا رسوا مکنید.  «۶۸» </span><span class="trans" rel="15_69">و از خدا بترسید، و مرا خوار مسازید.  «۶۹» </span><span class="trans" rel="15_70">گفتند مگر به تو نگفتیم کسی را به خانه‌ات راه مده.  «۷۰» </span><span class="trans" rel="15_71">لوط (از ناچاری دختران خود را عرضه کرد تا شاید از تجاوز میهمانانش صرفنظر کنند و) گفت اگر هم می‌خواهید کاری بکنید این دختران من حاضرند.  «۷۱» </span><span class="trans" rel="15_72">به جان تو ای محمد که قوم نامبرده در مستی خود آن چنان بودند که نمی‌فهمیدند چه می‌کنند.  «۷۲» </span><span class="trans" rel="15_73">پس ناگهان در هنگام طلوع آفتاب صیحه‌ای کارشان بساخت.  «۷۳» </span><span class="trans" rel="15_74">و ما شهرشان را زیر و رو کردیم و سنگی از سجیل بر آنان بباریدیم.  «۷۴» </span><span class="trans" rel="15_75">در این داستان آیاتی است برای مردم متفرس و چیز فهم.  «۷۵» </span><span class="trans" rel="15_76">و هم در راهی است استوار.  «۷۶» </span><span class="trans" rel="15_77">آری در این داستان آیتی است برای مؤمنین.  «۷۷» </span><span class="trans" rel="15_78">و به درستی که اصحاب ایکه ستمکاران بودند.  «۷۸» </span><span class="trans" rel="15_79">ما از ایشان انتقام گرفتیم، و بدرستی که این دو قوم بر سر شاهراهی قرار دارند.  «۷۹» </span><span class="trans" rel="15_80">اصحاب حجر هم فرستادگان خدا را تکذیب کردند.  «۸۰» </span><span class="trans" rel="15_81">و هر چه ما معجزه برایشان فرستادیم از آن اعراض نمودند.  «۸۱» </span><span class="trans" rel="15_82">از کوه‌ها خانه‌ها می‌کندند در حالی که خاطر جمع و در امن بودند.  «۸۲» </span><span class="trans" rel="15_83">ولی صیحه ایشان را در صبحگاهی بگرفت.  «۸۳» </span><span class="trans" rel="15_84">و آنچه زحمت کشیده بودند بدردشان نخورد.  «۸۴» </span></p>                                                                   <h3>بیان آیات‌ <span class="title" rel="15_49 15_50 15_78 15_80 15_51 15_52 15_53 15_54 15_55 15_56 15_57 15_58 15_59 15_60 15_61 15_62 15_63 15_64 15_65 15_66 15_67 15_68 15_69 15_70 15_71 15_72 15_73 15_74 15_75 15_76 15_77 15_79 15_81 15_82 15_83 15_84">اشاره به ارتباط آیات متضمن داستان بشارت ابراهیم (ع) به فرزند دار شدن و داستان قوم لوط، با آیات قبل</span> </h3> <p> بعد از آنکه خدای تعالی پیرامون استهزایی که مشرکین به رسول خدا  (ص) و کتاب نازل بر او، و همچنین پیرامون اقتراح آنان که باید ملائکه را بیاورد و اینکه اگر ملائکه را هم بیاورد ایمان نخواهند آورد، با روشن‌ترین بیان بحث فرمود، اینک در این آیات شروع به نصیحت آنان نموده، در دو آیه اول بشارت و انذار می‌دهد، و آن گاه با ذکر داستانی که جامع هر دو جهت است-یعنی داستان میهمانان ابراهیم (ع) که برای او بشارت آورده بودند، آن هم بشارتی که هیچ انتظارش را نداشت، و برای قوم لوط (ع) عذاب آورده بودند، آن هم عذابی که از شدیدترین<code class="page" rel="12,265"/> عذاب‌ها بود-مطلب را تایید فرمود. </p> <p>و <span class="phrase">سپس با اشاره‌ای اجمالی به داستان <em rel="fa_15_78_4-5" data-sentence="33:90">اصحاب ایکه</em> که قوم شعیب  (ع) بودند و <em rel="fa_15_80_4-5" data-sentence="119:46">اصحاب حجر</em> که مردم و قوم صالح (ع) بودند تایید دیگری کرد.</span> </p> <p> <span class="aya" rel="15_49-50" data-words="1-12">نبئ عبادی أنی أنا الغفور الرحیم، و أن عذابی هو العذاب الألیم</span>. </p> <p><span class="phrase">مقصود از کلمه <em rel="fa_15_49_2-2" data-sentence="14:259">عبادی</em> بطوری که از سیاق آیات استفاده می‌شود مطلق بندگان است، و سخن آن کس<span class="footnote" rel="1" title="روح المعانی، ج ۱۴، ص ۵۹ و تفسیر ابی السعود، ج ۵، ص ۸۰">*</span> که گفته مراد از آن همان متقین و یا مخلصین است که قبلا گفتگویش بود سخنی است غیر قابل اعتناء.</span> </p> <p>و <span class="phrase">اگر هر دو جمله را اسمیه آورد و بر سرشان <em>ان</em> در آورد-که دلالت بر تاکید دارد-و نیز ضمیر فصل آورد، یعنی در اول فرمود: <span class="aya" rel="15_49" data-words="4-5">أنا الغفور...</span> و در دومی فرمود: <span class="aya" rel="15_50" data-words="4-5">هو العذاب</span>، و اگر بر سر خبر <em rel="fa_15_49_5-5" data-sentence="289:258">الغفور</em> و <em rel="fa_15_50_5-5" data-sentence="350:240">العذاب</em> الف و لام آورد، همه برای این است که صفات مذکور در آیه را تاکید کند و بفهماند مغفرت و رحمت، و الیم بودن عذاب، به آخرین درجه و نهایت حد خود رسیده‌اند، بطوری که دیگر نمی‌توان با هیچ مقیاسی آنها را اندازه‌گیری نمود، و چیزی را با آنها قیاس کرد.</span> </p> <p>آری، هیچ مغفرت و رحمتی نیست مگر اینکه ممکن است فرض شود که مانعی نگذاردآن مغفرت و رحمت به ما برسد، و یا اندازه‌گیری بتواند آن را اندازه بگیرد، و یا حدی برایش معین نماید. ولی خدای تعالی چنین نیست که کسی بتواند جلو مغفرت او را بگیرد (لا معقب لحکمه) و یا بدون مشیت او، امری آن را تحدید نماید. </p> <h3> <span class="title" rel="15_49 15_50 15_51 15_52 15_53 15_54 15_55 15_56 15_57 15_58 15_59 15_60 15_61 15_62 15_63 15_64 15_65 15_66 15_67 15_68 15_69 15_70 15_71 15_72 15_73 15_74 15_75 15_76 15_77 15_78 15_79 15_80 15_81 15_82 15_83 15_84">سبب اینکه نباید از غفران و رحمت الهی مایوس و از عذاب و مکر او دل آسوده بود این است که هیچ مانعی جلوگیری و محدود کننده اراده و مشیت خدا نیست</span> </h3> <p> پس با اینحال دیگر جائز نیست کسی از مغفرت او مایوس و از روح و رحمتش ناامید گردد، زیرا نمی‌توان این یاس و نومیدی را به مانعی که جلو مغفرت خدا را بگیرد توجیه نمود، تنها چیزی که مایه وحشت است و باید هم باشد ترس از خود خدای تعالی است. هم چنان که بعد از آیه مربوط به مغفرت و رحمت که دارد: <span class="aya" rel="39_53" data-words="8-21">لا تقنطوا من رحمة الله إن الله یغفر الذنوب جمیعا إنه هو الغفور الرحیم</span><span class="footnote" rel="2" title="البته خدا همه گناهان را می‌آمرزد که همانا او بسیار آمرزنده و مهربان است سوره زمر، آیه ۵۳">*</span> دنبالش فرموده‌ <span class="aya" rel="39_54" data-words="1-4">و أنیبوا إلی ربکم</span><span class="footnote" rel="3" title="انابه کنید به سوی پروردگارتان سوره زمر آیه ۵۴">*</span>. </p> <p>       <code class="page" rel="12,266"/> و نیز کسی نیست که عذاب او را سبک شمرده، یا احتمال دهد که روزی خدای تعالی نتواند عذاب کند و یا از مکر او ایمن شود، چون خدا غالب بر امر خویش است‌ <span class="aya" rel="12_21" data-words="27-31">و الله غالب علی أمره</span><span class="footnote" rel="1" title="سوره یوسف آیه ۲۱">*</span> و کسی نمی‌تواند از مکر او ایمن شود مگر مردم زیانکار: <span class="aya" rel="7_99" data-words="5-11">فلا یأمن مکر الله إلا القوم الخاسرون</span><span class="footnote" rel="2" title="سوره اعراف آیه ۹۹">*</span>. </p> <p><code class="aya" rel="15_51"/> <span class="aya" rel="15_51" data-words="1-5">و نبئهم عن ضیف إبراهیم</span>. </p> <p> <span class="phrase"><em rel="fa_15_51_4-4" data-sentence="0:305">ضیف</em> به معنای میهمان است که هم بر یک نفر اطلاق می‌شود و هم بر جمع، و چه بسا که جمع آن <em rel="fa_15_51_4-4" data-sentence="135:209">اضیاف</em> و <em rel="fa_15_51_4-4" data-sentence="195:193">ضیوف</em> و <em rel="fa_15_51_4-4" data-sentence="254:176">ضیفان</em> بیاید و لیکن به طوری که گفته شد فصیح‌تر همان است که در تثنیه و جمع هم به شکل مفرد آورده شود، برای اینکه این کلمه در اصل مصدر بوده، و مصدر بطور کلی در تثنیه و جمع، مفرد می‌آید.</span> </p> <p>و <span class="phrase">مراد از <em rel="fa_15_51_4-5" data-sentence="8:108">ضیف ابراهیم</em> ملائکه مکرمی است که برای بشارت به او و اینکه به زودی صاحب فرزند می‌شود، و برای هلاکت قوم لوط، فرستاده شدند.</span> و اگر آنان را ضیف (میهمان) نامیده، برای این بوده که بصورت میهمان بر او وارد شدند. <code class="aya" rel="15_52"/><code class="aya" rel="15_53"/> <span class="aya" rel="15_52-53" data-words="1-16">إذ دخلوا علیه فقالوا سلاما قال إنا منکم وجلون، قالوا لا توجل إنا نبشرک بغلام علیم</span>. </p> <p>ضمیر جمع در <em>دخلوا</em> و همچنین در <em>قالوا</em> به ملائکه بر می‌گردد، پس ملائکه سلام کردند. <span class="phrase">کلمه <em rel="fa_15_52_5-5" data-sentence="5:91">سلاما</em> نوعی تحیت است که تقدیرش <em>نسلم علیک سلاما</em> است، یعنی بر تو سلام می‌کنیم سلامی مخصوص.</span> و معنای کلام ابراهیم که گفت: <span class="aya" rel="15_52" data-words="7-9">إنا منکم وجلون</span> این است که ما از شما می‌ترسیم، چون کلمه <em>وجل</em> به معنای ترس است. </p> <p>و این سخن ابراهیم بعد از آن بود که ملائکه نشسته، و ابراهیم برای آنان گوساله‌ای بریان حاضر کرد، و میهمانان از خوردنش امتناع کردند، که در سوره هود دارد: وقتی دید دستشان به غذا نمی‌رسد ناشناس و دشمنشان پنداشت، و از آنان احساس ترس نمود. پس در آیات مورد بحث بنا بر خلاصه گویی بوده، و این خصوصیات را نقل نکرده. </p> <p>ملائکه در پاسخ وی برای تسکین ترس او و تامین خاطرش گفتند: ما فرستادگان پروردگار تو هستیم و نزد تو آمده‌ایم تا به فرزندی دانا بشارتت دهیم. و <span class="phrase">شاید مقصود از <em rel="fa_15_53_7-7" data-sentence="14:360">علیم</em>      <code class="page" rel="12,267"/> دانای معمولی نباشد بلکه دانای به تعلیم الهی و به وحی آسمانی باشد که در این صورت آیه شریفه نظیر آیه دیگری می‌شود که در باره اسحاق فرموده‌ <span class="aya" rel="37_112" data-words="1-4">و بشرناه بإسحاق نبیا</span><span class="footnote" rel="1" title="او را بشارت دادیم به اسحاق پیغمبر، سوره صافات آیه ۱۱۲">*</span>.</span> </p> <h3> <span class="title" rel="15_49 15_50 15_51 15_52 15_53 15_54 15_55 15_56 15_57 15_58 15_59 15_60 15_61 15_62 15_63 15_64 15_65 15_66 15_67 15_68 15_69 15_70 15_71 15_72 15_73 15_74 15_75 15_76 15_77 15_78 15_79 15_80 15_81 15_82 15_83 15_84">تعجب ابراهیم (ع) از بشارت داده شدن به فرزند، بر اساس استبعاد عادی بوده است بیان آیات مربوط به وارد شدن فرشتگان به صورت آدمی بر ابراهیم (ع) و گفتگوی بین میهمانان و آن حضرت</span> </h3> <p> <code class="aya" rel="15_54"/> <span class="aya" rel="15_54" data-words="1-9">قال أ بشرتمونی علی أن مسنی الکبر فبم تبشرون</span>. </p> <p>ابراهیم وقتی این بشارت را می‌شنید که پیری سالخورده بود آن هم پیر مردی که در دوران جوانیش از همسرش فرزنددار نشده بود. و معلوم است که عادتا در چنین حالی‌از فرزنددار شدن مایوس بود. لذا اینکه مانند ابراهیم پیامبری بزرگوار، بزرگ‌تر از آنست که از رحمت خدا و نفوذ قدرت او مایوس باشد و بهمین جهت دنباله کلام ملائکه پرسش کرد که آیا در چنین جای و روزی مرا به فرزنددار شدن بشارت می‌دهید؟ آن هم از همسر سالخورده عقیمی که در جای دیگر قرآن از قول خود او نقل شده که به پیری خود اعتراف کرده است. <span class="phrase">کلمه <em rel="fa_15_54_6-6" data-sentence="5:268">کبر</em> در جمله <span class="aya" rel="15_54" data-words="2-7">أ بشرتمونی علی أن مسنی الکبر</span> کنایه از پیری و سالخوردگی است، کلمه <em>مس</em> به معنای رسیدن آن است و معلوم است که رسیدن پیری عبارت است از پدیدار گشتن آثار آن از قبیل رفتن نیروی جوانی و جایگزین شدن ضعف قوا.</span> و معنای این جمله این است که: من از بشارت شما تعجب می‌کنم که در این حال و این وضع که پیری خمیده شده و جوانی را پشت سر نهاده‌ام و نیروی بدنیم به آخر رسیده با این حال صاحب فرزند شوم، زیرا عادتا چنین چیزی برای چنین کسی محال است. </p> <p>جمله‌ <span class="aya" rel="15_54" data-words="8-9">فبم تبشرون</span> تفریع بر جمله‌ <span class="aya" rel="15_54" data-words="6-7">مسنی الکبر</span> است و استفهام از بشارتی است که دادند. کانه شک کرده در اینکه آیا بشارتشان راستی همان بشارت به فرزند بود یا به چیز دیگر، و لذا دوباره پرسید به چه چیز بشارتم می‌دهید؟ نه اینکه خواسته باشد استبعاد کند. و این گونه سؤالات در کلمات مردم شایع است که وقتی چیزی می‌شنوند که به نظرشان عجیب می‌رسد می‌پرسند <em>چه می‌گویی</em> ؟ <em>مقصودت چیست</em> ؟ چکار داری می‌کنی ؟ <code class="aya" rel="15_55"/><code class="aya" rel="15_56"/> <span class="aya" rel="15_55" data-words="1-3">قالوا بشرناک بالحق</span>... <span class="aya" rel="15_56" data-words="8-9">إلا الضالون</span>. </p> <p>حرف باء در کلمه <em>بالحق</em> باء مصاحبت است که آیه را چنین معنا می‌دهد، بشارت ملازم با حق و غیر منفک از آن است پس تو به صرف، اینکه بعید به نظرت می‌رسد آن را انکار مکن تا در زمره نومیدان از رحمت خدا نباشی، این جمله پاسخ ملائکه است به ابراهیم. ابراهیم  (ع) هم در قبال گفته آنان بطور کنایه سخنشان را تایید و اعتراف نموده، به عنوان استفهام انکاری گفت: کیست که از رحمت پروردگار خود نومید شود جز گمراهان . و   <code class="page" rel="12,268"/> چنین فهمانید که نومیدی از رحمت پروردگار از خصائص گمراهان است و من از گمراهان نیستم پس پرسشم پرسش یک نفر نومید که به خاطر نومیدی، فرزنددار شدن در این سنین را بعید بشمارد نیست. </p> <p><code class="aya" rel="15_57"/> <span class="aya" rel="15_57" data-words="1-5">قال فما خطبکم أیها المرسلون</span>. </p> <p>کلمه <em>خطب</em> به معنای کاری بس بزرگ و خطرناک است. و اگر ملائکه را به عنوان مرسلین خطاب کرد بخاطر این بود که خود آنان خود را به عنوان فرستادگان خدا معرفی کرده بودند. و معنی آیه روشن است. </p> <h3> <span class="title" rel="15_60"><span class="phrase">معنای <em>غابر</em> و مراد از اینکه همسر لوط از <em rel="fa_15_60_6-6" data-sentence="48:9">غابرین</em> بوده است</span></span> </h3> <p> <code class="aya" rel="15_58"/><code class="aya" rel="15_59"/><code class="aya" rel="15_60"/> <span class="aya" rel="15_58" data-words="1-6">قالوا إنا أرسلنا إلی قوم مجرمین</span>... <span class="aya" rel="15_60" data-words="5-6">لمن الغابرین</span>. </p> <p>در مفردات می‌گوید کلمه <em>غابر</em> به معنای ماندن کسی بعد از رفتن مصاحب اوست. </p> <p>در قرآن کریم فرموده: <span class="aya" rel="26_171" data-words="1-4">إلا عجوزا فی الغابرین</span> یعنی آن کسی که عمرش طولانی شده باشد. </p> <p>بعضی هم گفته‌اند: مقصود از آن، کسی است که باقی مانده و با لوط بیرون نشده است. بعضی دیگر گفته‌اند: مقصود از آن، کسی است که باقی مانده و با لوط بیرون نشده است. بعضی دیگر گفته‌اند آنهایی که بعد از عذاب باقی ماندند و در آیه‌ای دیگر آمده: <span class="aya" rel="29_33" data-words="24-28">إلا امرأتک کانت من الغابرین</span> و در آیه دیگر آمده: <span class="aya" rel="15_60" data-words="3-6">قدرنا إنها لمن الغابرین</span>. تا آنجا که می‌گوید: <em>غبار</em> به معنای ما بقی خاکی است که در فضا پخش شده این کلمه‌بر وزن <em>دخان</em> و <em>عثار</em> و امثال آن دو می‌باشد که دلالت بر بقایای چیزی می‌کنند<span class="footnote" rel="1" title="مفردات راغب، ماده &lt;em&gt;غبر&lt;/em&gt; ">*</span>. و شاید از همین جهت است که هم گذشته و هم آینده را زمان غابر گویند. اما گذشته را زمان غابر گویند به عنایت اینکه آثاری از گذشته باقی مانده و تا زمان حاضر پیش نیامده و اما آینده را زمان غابر می‌گویند آن هم به این عنایت است که هنوز مانند گذشته فانی و نابود نشده بلکه وجود دارد و باقی است. </p> <p>آیات مورد بحث پاسخ ملائکه به سؤال ابراهیم است که گفتند: ما از ناحیه خدای سبحان فرستاده شده‌ایم به سوی قومی مجرم و گناهکار. و اگر اسم آن قوم را نیاوردند از این باب بود که نخواستند زبان خود را به اسم پلید آنان آلوده کنند. </p> <p>آن گاه از آن قوم عده‌ای را استثناء فرموده: <span class="aya" rel="15_59" data-words="1-3">إلا آل لوط</span> -مگر آل لوط را که عبارتند از لوط و بستگان نزدیکش، همین جمله بود که معلوم کرد مقصود از آن قوم کدام قوم است، آنان را، همه‌شان را از عذاب نجات خواهیم داد. از ظاهر سیاق بر می‌آید که استثناء منقطع باشد (چون لوط و اهل او مجرم نبودند تا استثناء آنان متصل باشد). </p> <p>آن گاه از این مستثنی یعنی لوط و بستگانش زنش را استثناء کردند تا بفهمانند نجات   <code class="page" rel="12,269"/> شامل حال او نمی‌شود و بزودی عذاب خدا او را هم خواهد گرفت و هلاکش خواهد ساخت، لذا گفتند: <span class="aya" rel="15_60" data-words="1-6">إلا امرأته قدرنا إنها لمن الغابرین</span> مگر همسرش که او از باقی ماندگان است یعنی بعد از بیرون شدن لوط و نجات یافتن، او با قوم باقی می‌ماند و دستخوش هلاک می‌گردد. </p> <p>ما تفصیل داستان میهمانان ابراهیم را در سوره هود در جلد دهم این کتاب در تحت یک عنوان مستقل آورده‌ایم. </p> <h3> <span class="title" rel="15_49 15_50 15_51 15_52 15_53 15_54 15_55 15_56 15_57 15_58 15_59 15_60 15_61 15_62 15_63 15_64 15_65 15_66 15_67 15_68 15_69 15_70 15_71 15_72 15_73 15_74 15_75 15_76 15_77 15_78 15_79 15_80 15_81 15_82 15_83 15_84">وارد شدن ملائکه بر <em>لوط</em> علیه السلام و گفتگوی بین ایشان و آن حضرت و قضای الهی به قطع نسل و انقراض قوم لوط</span> </h3> <p><code class="aya" rel="15_61"/><code class="aya" rel="15_62"/> <span class="aya" rel="15_61-62" data-words="1-9">فلما جاء آل لوط المرسلون، قال إنکم قوم منکرون</span>. </p> <p>لوط به فرشتگان گفت: شما قومی ناشناسید برای اینکه ملائکه بصورت جوانانی زیبا روی و بی موی در برابر او مجسم شده بودند و او از دیدن ایشان با سابقه‌ای که از قوم خود داشت که کارشان فحشاء است دچار وحشت گردید، که ما این برخورد را هم در سوره هود شرح دادیم. </p> <p><code class="aya" rel="15_63"/><code class="aya" rel="15_64"/> <span class="aya" rel="15_63-64" data-words="1-13">قالوا بل جئناک بما کانوا فیه یمترون، و أتیناک بالحق و إنا لصادقون</span>. </p> <p><span class="phrase">کلمه <em rel="fa_15_63_7-7" data-sentence="5:69">یمترون</em> از <em>امتراء</em> و امتراء از <em>مریه</em> است که به معنای شک است.</span> و منظور این است که ما آن خبری را آوردیم که این مردم در آن شک می‌کردند و هر چه تو انذارشان می‌دادی باور نمی‌نمودند. و مراد از اینکه فرمود اتیناک بالحق-حق را آورده‌ایم  قضاء حقی است که خدا در باره قوم لوط رانده بود و دیگر مفری از آن باقی نبود هم چنان که در جای دیگر فرموده: <span class="aya" rel="11_76" data-words="11-16">و إنهم آتیهم عذاب غیر مردود</span><span class="footnote" rel="1" title="ایشان عذابی برایشان خواهد آمد که برگشتی نیست سوره هود، آیه ۷۶">*</span>. </p> <p>بعضی از مفسرین<span class="footnote" rel="2" title="روح المعانی، ج ۱۴، ص ۶۸">*</span> گفته‌اند مراد از جمله مذکور آوردن عذابی است که شکی در آن نیست و لیکن معنایی که ما گفتیم، بهتر است. </p> <p>در آیات این داستان تقدیم و تاخیر است، البته تقدیم و تاخیر که می‌گوییم منظورمان این نیست که اختلالی در ترتیب نزولی آن در هنگام تالیفش به وجود آمده باشد، بدین معنی که آیه‌ای که در هنگام نزول مؤخر بوده، مقدم و بالعکس شده باشد بلکه منظورمان اینست که خدای تعالی گوشه‌هایی از داستان لوط را در غیر آن محلی که ترتیب طبیعی اقتضاء می‌نماید و داستان‌سرایی ایجاب می‌کند، ذکر فرموده. و این بخاطر نکته‌ای است که فهماندن آن ایجاب می‌کند. </p> <p>ترتیب داستان آن طور که در سوره هود آمده و اعتبار هم مساعد آنست ایجاب می‌کرد، که در این سوره جمله‌ <span class="aya" rel="15_61" data-words="1-4">فلما جاء آل لوط</span> -تا آخر دو آیه-جلوتر از سایر آیات و دنبال آن دو آیه‌ <span class="aya" rel="15_67" data-words="1-4">و جاء أهل المدینة</span> -تا آخر شش آیه-و سپس جمله‌ <span class="aya" rel="15_63" data-words="1-3">قالوا بل جئناک</span> -تا آخر چهار آیه-و     <code class="page" rel="12,270"/> آن گاه آیه‌ <span class="aya" rel="15_73" data-words="1-3">فأخذتهم الصیحة مشرقین</span> -تا آخر آیات-قرار گرفته باشد. </p> <p>و حقیقت این تقدیم و تاخیر این است که داستان لوط مشتمل بر چهار فصل است، که در این سوره فصل سوم بین فصل اول و دوم قرار گرفته، یعنی آیه‌ <span class="aya" rel="15_67" data-words="1-4">و جاء أهل المدینة</span> مؤخر شده تا آخر آن، یعنی جمله‌ <span class="aya" rel="15_72" data-words="1-5">لعمرک إنهم لفی سکرتهم یعمهون</span> متصل به اول فصل دوم که فرموده: <span class="aya" rel="15_73" data-words="1-3">فأخذتهم الصیحة مشرقین</span> بشود، تا در نتیجه غرضی که در استشهاد به داستان در میان بوده مجسم گشته، به بهترین وجه روشن شود. و آن غرض عبارت بود از اینکه بفهماند عذاب الهی که به این قوم نازل شد بدون سابقه بود، وقتی فرا رسید که محکومین به آن عذاب سرگرم و سرمست زندگی و ایمن از خطر بودند، بطوری که بخاطر احدی خطور نمی‌کرد که چنین عذابی در پیش است، و این برای آنست که وحشت‌آورتر و حسرت‌آمیزتر و دردناک‌تر باشد. </p> <p>نظیر اشاره به این نکته در آخر داستان اصحاب حجر-که بعدا می‌آید-بکار رفته که آیه <span class="aya" rel="15_82" data-words="1-7">و کانوا ینحتون من الجبال بیوتا آمنین</span> متصل به آیه‌ <span class="aya" rel="15_83" data-words="1-3">فأخذتهم الصیحة مصبحین</span> شده تا این نکته را افاده نماید. و اشاره به این نکته در آیات مورد بحث برای روشن شدن آیه‌ <span class="aya" rel="15_50" data-words="1-6">و أن عذابی هو العذاب الألیم</span> است که در اول آیات مذکور قرار دارد-دقت فرمایید. </p> <p><code class="aya" rel="15_65"/> <span class="aya" rel="15_65" data-words="1-5">فأسر بأهلک بقطع من اللیل...</span>. </p> <p>کلمه <em>اسراء</em> به معنای سیر در شب است، و بنا بر این، جمله در پاره‌ای از شب  تاکید اسراء خواهد بود. و خود جمله‌ <span class="aya" rel="15_65" data-words="3-5">بقطع من اللیل</span> به معنای قسمتی است که از شب بریده شده باشد. و مراد از اینکه فرمود: <span class="aya" rel="15_65" data-words="6-8">و اتبع أدبارهم</span> این است دنبال اهل خود راه بیفتد و نگذارد کسی جا بماند، و وادارشان کند که به سرعت پیش بروند، و همانطور که فرمود: <span class="aya" rel="15_65" data-words="9-13">و لا یلتفت منکم أحد</span> به پشت سر خود نگاه نکنند (و نایستند ببینند چه می‌شود). </p> <p>و معنای آیه این است: حال که ما با عذابی غیر مردود آمده‌ایم بر تو واجب است شبانه اهل و عیالت را برداشته حرکت کنی، آنان را جلو انداخته خودت دنبال سرشان بروی، تا کسی از آنان جا نماند و در حرکت سهل‌انگاری نکنند، و مواظب باش کسی دنبال سر خود نگاه نکند، و مستقیم به آن سو که مامور می‌شوید بروید، از این جمله آخری چنین بدست می‌آید که یک راهنمای خدایی ایشان را هدایت می‌کرد و قائدی آنان را به پیش می‌راند. </p> <p><code class="aya" rel="15_66"/> <span class="aya" rel="15_66" data-words="1-10">و قضینا إلیه ذلک الأمر أن دابر هؤلاء مقطوع مصبحین</span>. </p> <p><span class="phrase">کلمه <em>قضاء</em> در این آیه-آن طور که گفته‌اند-<span class="footnote" rel="1" title="مجمع البیان، ج ۶، ص ۳۴۲">*</span> معنای وحی را متضمن است، و به   <code class="page" rel="12,271"/> همین جهت با لفظ <em>الی</em> متعدی شده، و منظور از <em rel="fa_15_66_5-5" data-sentence="243:441">امر</em> امر عذاب است، چون جمله‌ <span class="aya" rel="15_66" data-words="6-10">أن دابر هؤلاء مقطوع مصبحین</span> آن را تفسیر کرده و کلمه <em>ذلک</em> که برای اشاره به دور است عظمت خطر و وحشتناکی عذاب را می‌رساند، و معنای آیه این است که: ما امر عظیم خود را نسبت به عذاب ایشان حتمی نمودیم در حالی که آن را از راه وحی به لوط اعلام نمودیم و گفتیم که نسل این قوم صبح همین امشب قطع شدنی و آثارشان از نسل و بنا و عمل و هر اثر دیگری که دارند محو شدنی است.</span> ممکن هم هست چنین معنا کرد که ما وحی کردیم. به لوط در حالی که عذاب قوم را حتمی کرده بودیم. </p> <p><code class="aya" rel="15_67"/><code class="aya" rel="15_68"/><code class="aya" rel="15_69"/><code class="aya" rel="15_70"/><code class="aya" rel="15_71"/> <span class="aya" rel="15_67" data-words="1-5">و جاء أهل المدینة یستبشرون</span>... <span class="aya" rel="15_71" data-words="4-6">إن کنتم فاعلین</span>. </p> <p>از اینکه نسبت آمدن را به اهل شهر داده معلوم می‌شود جمعیت زیادی بوده‌اند، به طوری که می‌شده گفته شود اهل شهر آمدند. </p> <p>بنا بر این، معنای آیه این می‌شود: جمعیت انبوهی از اهل شهر به سر وقت لوط آمدند، در حالی که از شدت حرصی که به عمل فحشاء و مخصوصا با غریبه‌های تازه وارد داشتند، به یکدیگر مژده می‌دادند. </p> <p>لوط برای دفاع از میهمانان به استقبال جمعیت شتافت، تا از نزدیک شدنشان جلوگیری کند، وقتی در برابر آنان قرار گرفت فرمود: اینان میهمانان من هستند مرا نزد میهمانانم رسوا مکنید، و با آنان عمل زشت انجام ندهید، از خدا بترسید و مرا خوار نسازید، مهاجمین اهل شهر گفتند: مگر ما قبلا به تو اعلام نکرده بودیم که غریبه‌ها را در منزلت راه مده و اگر احدی از اهل عالم را راه دادی، دیگر در باره آنها شفاعت مکن و به دفاع از آنان برمخیز. لوط وقتی از انصراف آنها مایوس شد ناگزیر دختران خود را به آنان عرضه کرد تا با آنها ازدواج کنند و از میهمانانش دست بردارند و گفت: اگر می‌خواهید کاری کنید اینها دختران من هستند. بیان اینکه چطور حاضر شد دختران خود را عرضه بدارد، در تفسیر سوره هود گذشت. </p> <p><code class="aya" rel="15_72"/><code class="aya" rel="15_73"/><code class="aya" rel="15_74"/> <span class="aya" rel="15_72" data-words="1-5">لعمرک إنهم لفی سکرتهم یعمهون</span>... <span class="aya" rel="15_74" data-words="8-9">من سجیل</span>. </p> <p>راغب در مفردات می‌گوید: کلمه <em>عمارت</em> ضد خرابی است، و <em>عمر</em> اسم مدت عمارت و آبادی بدن است، یعنی مدت زندگی. و چون معنای عمر، عمارت بدن به وسیله روح است، قهرا معنایش غیر از معنای بقاء است، چون بقاء ضد فناء است و قید روح در آن نیست و بخاطر همین که قید روح در معنای بقاء نیست می‌بینیم که خدای تعالی را همواره به وصف بقاء توصیف می‌کنند و می‌گویند بقای خدا، و نمی‌گویند عمر خدا، و اگر هم به کلمه عمر خدا تعبیر می‌کنند بسیار کم است. <code class="page" rel="12,272"/> <span class="phrase">آن گاه می‌گوید: <em>عمر</em> -به ضم عین-و نیز <em>عمر</em> به فتح عین-به یک معنی است، با این تفاوت که در موقع سوگند دومی را بکار می‌برند و می‌گویند <em rel="fa_15_72_1-1" data-sentence="148:176">لعمرک</em> ، مانند <span class="aya" rel="15_72" data-words="1-4">لعمرک إنهم لفی سکرتهم</span><span class="footnote" rel="1" title="مفردات راغب، ماده &lt;em&gt;عمر&lt;/em&gt; ">*</span>.</span> </p> <p><span class="phrase">خطاب در <em rel="fa_15_72_1-1" data-sentence="8:52">لعمرک</em> خطاب به رسول ( ص) اسلام است، یعنی به بقای تو سوگند.</span> و اینکه بعضی<span class="footnote" rel="2" title="روح المعانی، ج ۱۴، ص ۷۲ و تفسیر فخر رازی، ج ۱۹، ص ۲۰۳">*</span> گفته‌اند خطاب مذکور خطاب ملائکه به لوط است و ملائکه به عمر لوط سوگند خورده‌اند اشتباه است، و از سیاق آیه دلیلی بر گفته خود ندارند. </p> <p><span class="phrase">کلمه <em rel="fa_15_72_5-5" data-sentence="5:139">یعمهون</em> از ماده <em>عمه</em> و به معنای تردد و سرگردانی است، و کلمه <em rel="fa_15_74_9-9" data-sentence="122:65">سجیل</em>  به معنای سنگ عذاب است، که معنای مفصل آن در تفسیر سوره هود گذشت.</span> </p> <p>معنای آیه این است که: ای محمد!به زندگی و بقای تو سوگند که قوم نامبرده در مستی خود-که همان غفلت از خدا و فرورفتگی در شهوات و فحشاء و منکر است-متردد بودند لا جرم صدای مهیب ایشان را گرفت در حالی که داشتند وارد بر اشراق، و دمیدن صبح می‌شدند، که ناگاه بالای شهرشان را پایین، و پایین را بالا کردیم، و شهر را یکباره زیر و رو نمودیم، و علاوه بر آن سنگی از سجیل بر آنان باراندیم. </p> <p><code class="aya" rel="15_75"/><code class="aya" rel="15_76"/><code class="aya" rel="15_77"/> <span class="aya" rel="15_75" data-words="1-5">إن فی ذلک لآیات للمتوسمین</span>... <span class="aya" rel="15_77" data-words="5-5">للمؤمنین</span>. </p> <p>کلمه <em>آیه</em> به معنای علامت و نشانه است، و منظور از <em>آیات</em> که در اول آیه است نشانه‌هایی است که بر وقوع حادثه‌ای دلالت کند، مانند بقایا و آثار آن حادثه. و مراد از کلمه  <em>آیه</em> که در دو آیه بعد آمده، علامتی است برای مؤمنین که بر حقانیت دعوت الهی و انذار آن دلالت کند. و کلمه <em>توسم</em> به معنای تفرس و منتقل شدن از ظاهر چیزی به حقیقت و باطن آنست. </p> <p>و معنای آیه این است: در جریان این عذابی که بر قوم لوط آمد، و بلاد آنها را نابود کرد، علامتها و بقایای آثاری است که هر متفرس و زیرکی از دیدن آن به حقیقت جریان منتقل می‌شود، چون این علامات سر راه هر عابری است و هنوز بطور کلی نابود نشده است، و این خود برای مؤمنین نشانه‌ایست که بر حقیقت انذار و دعوت دلالت می‌کند، و معلوم می‌سازد که آنچه پیغمبران از آن انذار می‌کردند حقیقت دارد و شوخی نیست. </p> <p><span class="phrase">با این بیان روشن می‌گردد که چرا یک جا جمع آورد و فرمود <em>آیات</em> و جای دیگر مفرد     <code class="page" rel="12,273"/> آورد و فرمود <em rel="fa_15_77_4-4" data-sentence="142:2">آیة</em> .</span> </p> <h3> <span class="title" rel="15_78 15_80"><span class="phrase">توضیحی در مورد <em rel="fa_15_78_4-5" data-sentence="15:21">اصحاب ایکه</em> و <em rel="fa_15_80_4-5" data-sentence="78:0">اصحاب حجر</em></span> </span> </h3> <p> <code class="aya" rel="15_78"/><code class="aya" rel="15_79"/> <span class="aya" rel="15_78-79" data-words="1-12">و إن کان أصحاب الأیکة لظالمین...، فانتقمنا منهم و إنهما لبإمام مبین</span>. </p> <p><span class="phrase">کلمه <em rel="fa_15_78_5-5" data-sentence="5:251">ایکه</em> به معنای درخت به هم پیچیده است، و جمع آن <em rel="fa_15_78_5-5" data-sentence="101:197">ایک</em> است، و به طوری که گفته<span class="footnote" rel="1" title="تفسیر فخر رازی، ج ۱۹، ص ۲۰۴">*</span> شده <em>قوم ایکه</em> در سرزمینی پر درخت چون جنگل زندگی می‌کرده‌اند که درختهایش سر به هم داده بود.</span> </p> <p>و نیز بطوری<span class="footnote" rel="2" title="الدر المنثور، ج ۴، ص ۱۰۳">*</span> که گفته شده این مردم، معاصر با شعیب (ع) و قوم او بودند، و یا یک طائفه از قوم او بوده‌اند. مؤید اینکه طائفه‌ای از قوم او بوده‌اند این است که در ذیل آیه می‌فرماید: <span class="aya" rel="15_79" data-words="3-6">و إنهما لبإمام مبین</span>، یعنی منزلگاه قوم لوط و قوم ایکه، هر دو بر سر بزرگ راهی قرار داشت. و این را می‌دانیم که مقصود از این راه، آن راهی است که مدینه را به شام وصل می‌کند. بلادی که در این مسیر قرار داشته‌اند منزلگاه قوم لوط و قوم شعیب بوده‌اند، و چون می‌دانیم که همه این مسافت جنگلی بوده است، نتیجه می‌گیریم که قوم ایکه یک طائفه از قوم شعیب و سرزمین ایشان یک ناحیه از حوزه دعوت شعیب بوده که خداوند بخاطر کفرشان هلاکشان نموده است، و در سوره هود داستانشان گذشت. </p> <p>در جمله: <span class="aya" rel="15_79" data-words="1-2">فانتقمنا منهم</span> ضمیر جمع به اصحاب ایکه بر می‌گردد. بعضی<span class="footnote" rel="3" title="مجمع البیان، ج ۶، ص ۳۴۳">*</span> گفته‌اند هم به ایشان و هم به قوم لوط بر می‌گردد. و معنای آیه روشن است. </p> <p><code class="aya" rel="15_80"/> <span class="aya" rel="15_80" data-words="1-6">و لقد کذب أصحاب الحجر المرسلین</span>... <span class="aya" rel="15_84" data-words="4-6">ما کانوا یکسبون</span>. </p> <p> <span class="phrase"><em rel="fa_15_80_4-5" data-sentence="0:43">اصحاب حجر</em> عبارتند از قوم ثمود، یعنی قوم صالح پیغمبر.</span> و حجر اسم شهری بوده که در آن زندگی می‌کرده‌اند، و قرآن ایشان را جزو جمعیت‌هایی شمرده که همه پیغمبران را تکذیب می‌کرده‌اند، با اینکه خود معاصر صالح بوده‌اند. جهتش هم این است که دعوت همه انبیاء به یک چیز بوده، پس اگر کسی یکی از ایشان را تکذیب کند گویا همه را تکذیب کرده است. </p> <p><code class="aya" rel="15_81"/> <span class="aya" rel="15_81" data-words="1-6">و آتیناهم آیاتنا فکانوا عنها معرضین</span> -اگر مراد از <em>آیات</em> آن طور که از ظاهر بر می‌آید، معجزات و خوارق عادت باشد، قهرا مقصود از آن داستان ناقه و آب خوردنش، و آن حوادثی خواهد بود که قوم صالح از آن مشاهده کردند، که یکی هم عذاب بعد از پی کردن آن بود، و داستانش در سوره هود گذشت. و اگر مقصود از آن معارف الهیه‌ای باشد که صالح  (ع) آن را بر ایشان ابلاغ نموده، و یا هم آن و هم این باشد که مساله روشن است.     <code class="page" rel="12,274"/><code class="aya" rel="15_82"/> <span class="aya" rel="15_82" data-words="1-7">و کانوا ینحتون من الجبال بیوتا آمنین</span> -یعنی ایشان در کوه‌ها و غارهایی که در کوه کنده شده بود، سکونت نموده به خیال خود ایمن از حوادث زمینی و آسمانی زندگی می‌کردند. </p> <p><code class="aya" rel="15_83"/> <span class="aya" rel="15_83" data-words="1-3">فأخذتهم الصیحة مصبحین</span> -یعنی صیحه عذاب که هلاکشان در آن اتفاق افتاد ایشان را بگرفت. در سابق اشاره کردیم که آمدن عذاب در عین خاطر جمعی و ایمنی ناگوارتر است، و اگر در اینجا اینطور بیان کرده به مناسبت آیه‌ایست که در صدر آیات فرمود: عذاب من عذابی دردناک است . </p> <p><code class="aya" rel="15_84"/> <span class="aya" rel="15_84" data-words="1-6">فما أغنی عنهم ما کانوا یکسبون</span> -یعنی آن اعمالی که برای ایمنی خود و تامین سعادت زندگی خود انجام داده بودند نتوانست جلو عذاب را بگیرد. </p> <h3>بحث روایتی‌ <span class="title" rel="15_75 15_49 15_50 15_51 15_52 15_53 15_54 15_55 15_56 15_57 15_58 15_59 15_60 15_61 15_62 15_63 15_64 15_65 15_66 15_67 15_68 15_69 15_70 15_71 15_72 15_73 15_74 15_76 15_77 15_78 15_79 15_80 15_81 15_82 15_83 15_84"> (چند روایت در ذیل برخی از آیات گذشته) </span> </h3> <p> در الدر المنثور است که ابن منذر و ابی ابن حاتم از مصعب بن ثابت روایت کرده‌اند که گفت: رسول خدا (ص) به جمعی از اصحاب عبور کرد که داشتند می‌خندیدند. فرمود: بیاد بهشت و دوزخ بیفتید، دنبال این قضیه این آیه نازل شد: <span class="aya" rel="15_49" data-words="1-6">نبئ عبادی أنی أنا الغفور الرحیم</span><span class="footnote" rel="1" title="الدر المنثور، ج ۴، ص ۱۰۲">*</span>. </p> <p>مؤلف: در معنای این روایت روایات دیگری است، لیکن معنای آیه با قضیه‌ای که در روایت آمده انطباق روشنی ندارد. </p> <p>و <span class="phrase">در همان کتابست که ابو نعیم در کتاب حلیه از جعفر بن محمد روایت کرده که در ذیل جمله‌ <span class="aya" rel="15_75" data-words="1-5">إن فی ذلک لآیات للمتوسمین</span> فرمود: <em rel="fa_15_75_5-5" data-sentence="170:116">متوسمین</em> به معنای <em>متفرسین</em> یعنی تیزهوشان است<span class="footnote" rel="2" title="مجمع البیان، ج ۶، ص ۳۴۳">*</span>.</span> </p> <p>و نیز در همان کتابست که بخاری در تاریخ خود و ترمذی، ابن جریر، ابن ابی حاتم، ابن سنن و ابو نعیم-هر دو در کتاب طب-و ابن مردویه و خطیب از ابی سعید خدری روایت کرده‌اند که گفت رسول خدا (ص) فرمود: از فراست مؤمن بپرهیزید که او به نور خدا می‌نگرد آن گاه این آیه را تلاوت فرمودند: <span class="aya" rel="15_75" data-words="1-5">إن فی ذلک لآیات للمتوسمین</span> و فرمود یعنی تیزهوشان<span class="footnote" rel="3" title="الدر المنثور، ج ۴، ص ۱۰۳">*</span>. </p> <p>     <code class="page" rel="12,275"/> مفید در اختصاص به سند خود از ابی بکر بن محمد خضرمی از امام ابی جعفر  (ع) روایت کرده که فرمود: هیچ مخلوقی نیست مگر آنکه بین دو چشمش نوشته شده مؤمن و یا کافر، و این نوشته از شما پنهان است، ولی از نظر امامان از آل محمد (ص) پنهان نیست. و لذا هیچ کس بر ایشان وارد نمی‌شود مگر آنکه از همان برخورد اول او را می‌شناسند، که مؤمن است یا کافر، و آن گاه این آیه را تلاوت فرمود: <span class="aya" rel="15_75" data-words="1-5">إن فی ذلک لآیات للمتوسمین</span> سپس فرمودند: مقصود از متوسمین همین نشاندارانند.<span class="footnote" rel="1" title="الاختصاص، ص ۳۰۲">*</span> مؤلف: روایات در این معنا بسیار زیاد آمده، و معنایش این نیست که آیه در حق امامان اهل بیت نازل شده است. </p> <p>و در الدر المنثور است که ابن مردویه و ابن عساکر از ابن عمر روایت کرده‌اند که گفت رسول خدا (ص) فرمود: مدین و اصحاب ایکه دو امت‌اند که خدای تعالی شعیب  (ع) را بر آن دو مبعوث فرمود<span class="footnote" rel="2" title="الدر المنثور، ج ۴، ص ۱۰۳">*</span>. </p> <p>مؤلف: روایاتی که لازم بود، در داستان ابراهیم، لوط، شعیب و صالح نقل نماییم در تفسیر سوره هود در جلد دهم این کتاب گذشت، لذا در اینجا از تکرار نقل آنها خودداری نموده خواننده را بدانجا ارجاع می‌دهیم. </p> 
