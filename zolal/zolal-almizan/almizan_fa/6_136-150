<h3 class="ayas">سوره الأنعام آیه‌های ۱۳۶ تا ۱۵۰</h3><code class="section" rel="6_136-150"/><h3>ترجمه آیات</h3> <p> <span class="trans" rel="6_136">برای خدا از مخلوقات وی از کشت و چارپایان نصیبی نهادند و به خیال خود گفتند این از خدا است، و این از شرکای (عبادت) ما است، آنچه که سهم شرکای ایشان است به خدا نمی‌رسد اما آنچه از خدا است به شرکایشان می‌رسد چه بد حکمی است که می‌کنند.  «۱۳۶» </span><span class="trans" rel="6_137">بدینسان شرکای ایشان کشتن فرزندان را به نظر بسیاری از آنان زینت دادند تا هلاکشان کنند و دینشان را برایشان مشوش سازند و اگر خدا می‌خواست اینکار را نمی‌کردند، پس تو ایشان را با دروغهایی که می‌سازند واگذار.  «۱۳۷» </span><span class="trans" rel="6_138">گویند این حیوانات و این کشت‌زار قرق است هیچکس جز آنکه ما خواهیم از آن نخورد و این حیواناتی است که سواری آنها حرام شده و این حیواناتی است که هنگام سواری نام خدا را بر آن یاد نمی‌کنند، به خدا افترا می‌زنند و خدا برای آن افتراها که می‌زده‌اند سزایشان را خواهد داد. <code class="page" rel="7,495"/> «۱۳۸» </span><span class="trans" rel="6_139"> و گویند آنچه در شکم این حیوانات هست خاص مردان ما است و بر همسران ما حرام است، و اگر مردار باشد همه در آن شریکند، به زودی خدا سزای وصف کردن (ناحق) ایشان را می‌دهد که او فرزانه و دانا است.  «۱۳۹» </span><span class="trans" rel="6_140">به راستی کسانی که فرزندان خویش را از کم خردی و بی دانشی کشتند زیانبار شدند. و آنچه را خدا روزی‌شان کرده با افترا زدن به خدا حرام شمردند، براستی که گمراه شدند و هدایت یافتگان نبودند.  «۱۴۰» </span><span class="trans" rel="6_141">او است که باغهای داربست زده و بی داربست و نخل و کشتزارها که میوه آن مختلف است و زیتون و انار همانند و غیر همانند آفریده، از میوه آن چون میوه آرد بخورید و حق خدا را از آن هنگام چیدنش بدهید و اسراف مکنید که خدا مسرفان را دوست ندارد.  «۱۴۱» </span><span class="trans" rel="6_142">و از حیوانات بار بردار و نوزاد (پدید آورد) از آنچه خدا روزیتان کرده بخورید و دنبال شیطان مروید که وی برای شما دشمنی آشکار است.  «۱۴۲» </span><span class="trans" rel="6_143">هشت لنگه حیوان دو میش (نر و ماده) و دو بز (نر و ماده) بگو آیا دو نر را حرام کرده یا دو ماده و یا آنچه در رحم دو ماده جای گرفته؟ اگر راستگویید مرا از روی علم و مدرک خبر دهید.  «۱۴۳» </span><span class="trans" rel="6_144">و دو شتر (نر و ماده) و دو گاو (نر و ماده) بگو آیا دو نر را حرام کرده یا دو ماده یا آنچه در رحم دو ماده جای گرفته؟ مگر آن دم که خدا به این حکم سفارشتان می‌کرد شما گواه بوده‌اید؟ پس ستمگرتر از آن کس که دروغ بر خدا ببندد و بخواهد بدین وسیله مردم را گمراه کند کیست؟ خدا گروه ستمگران را هدایت نمی‌کند.  «۱۴۴» </span><span class="trans" rel="6_145">بگو در احکامی که به من وحی شده چیزی را که غذا خوار تواند خورد حرام نمی‌یابم مگر آنکه مرداری باشد یا خون ریخته شده یا گوشت خوک که آن پلید است یا ذبیحه غیر شرعی که نام غیر خدا بر آن یاد شده، و هر که ناچار باشد نه متجاوز و یا افراطکار (و بخورد) پروردگار تو آمرزگار و رحیم است.  «۱۴۵» </span><span class="trans" rel="6_146">به کسانی که یهودیند هر ناخنداری را حرام کرده‌ایم و از گاو و گوسفند نیز پیه را به ایشان حرام کرده‌ایم جز آنچه بر پشت آن یا با روده‌های آن باشد و یا به استخوان پیوسته باشد،  (و این تحریم) بخاطر سرکشی کردنشان بود و ما راستگویانیم.  «۱۴۶» </span><span class="trans" rel="6_147">اگر تو را تکذیب کنند بگو پروردگارتان رحمتی وسیع دارد و عذاب سخت وی از گروه مجرمان دفع نخواهد شد.  «۱۴۷» </span><span class="trans" rel="6_148">کسانی که شرک آورده‌اند خواهند گفت اگر خدا می‌خواست نه ما و نه پدرانمان شرک نمی‌آوردیم و چیزی را حرام نمی‌کردیم، کسانی که پیش از آنان بودند نیز چنین تکذیب کردند تا عذاب ما را چشیدند بگو مگر پیش شما علم و اطلاعی هست اگر هست آن را درآورید و به ما نشان دهید، شما جز پیروی گمان نمی‌کنید و جز تخمین نمی‌زنید.  «۱۴۸» </span><span class="trans" rel="6_149">بگو دلیل رسا خاص خدا است و اگر می‌خواست شما را یکسره هدایت کرده بود.  «۱۴۹» </span><span class="trans" rel="6_150">بگو گواهان خویش را که گواهی می‌دهند خدا این را حرام کرده بیاورید، اگر گواهی دادند تو با آنان گواهی مده و هوسهای کسانی را که آیه‌های ما را تکذیب می‌کنند و کسانی که به آخرت ایمان ندارند و<code class="page" rel="7,496"/> برای پروردگار خویش همتا می‌گیرند پیروی مکن.  «۱۵۰» </span></p>                         <h3>بیان آیات‌ <span class="title" rel="6_136 6_137 6_138 6_139 6_140 6_141 6_142 6_143 6_144 6_145 6_146 6_147 6_148 6_149 6_150">بیان آیات شریفه، که متضمن احتجاج علیه مشرکین در مورد قربانی کردن فرزندانشان در برابر بت‌ها، و بعض احکام در مورد خوردنی‌ها، می‌باشد</span> </h3> <p> این آیات علیه مشرکین در باره عده‌ای از احکام حلال و حرام که در خوردنیها میان مشرکین دایر بوده احتجاج نموده حکم خدا را در آنها بیان می‌کند. </p> <p> <span class="aya" rel="6_136" data-words="1-10">و جعلوا لله مما ذرأ من الحرث و الأنعام نصیبا...</span> کلمه <em>ذرء</em> به معنای ایجاد بر وجه اختراع است، و گویا معنای اصلیش ظهور بوده. و کلمه <em>حرث</em> به معنای زراعت است. و اینکه فرمود: بزعمهم: به خیال‌شان یک نوع تنزیه است و معنای <em>سبحانه</em> را که در آیه‌ <span class="aya" rel="21_26" data-words="1-6">و قالوا اتخذ الرحمن ولدا سبحانه</span><span class="footnote" rel="1" title="و گفتند: رحمان فرزند اتخاذ کرده، منزه است خدا سوره انبیا آیه ۲۶">*</span> است افاده می‌کند، و <em>زعم</em> در لغت عرب به معنای اعتقاد است، و لیکن غالبا در اعتقاداتی استعمال می‌شود که مطابق با واقع نباشد. </p> <p>و اگر در جمله‌ <span class="aya" rel="6_136" data-words="15-17">و هذا لشرکائنا</span>، شرکا را به مشرکین نسبت داده برای این است که قائلین به شرکا همان مشرکین بودند، ایشان چنین خدایانی را اثبات نموده به آنها اعتقاد می‌ورزیدند، پس این اطلاق نظیر ائمة الکفر و ائمتهم و اولیاؤهم است. </p> <p>بعضی دیگر گفته‌اند: اطلاق مزبور از این باب نیست، بلکه از این جهت است که مشرکین خدایان خود را شریک در اموال خود می‌دانستند، و مقداری از اموال خود را در راه آنها خرج می‌کردند. </p> <p>به هر تقدیر، مجموع دو جمله مورد بحث یعنی جمله: <span class="aya" rel="6_136" data-words="12-14">هذا لله بزعمهم</span> و جمله‌ <span class="aya" rel="6_136" data-words="16-17">هذا لشرکائنا</span> از باب تفریع تفصیل بر اجمال است، قبلا بطور اجمال فرموده بود: از آفریده‌های خدا بهره و سهمی برای خدا قرار دادند و سپس آن را تفسیر نموده و بطور تفصیل فرمود: پس گفتند: این برای خدای عالم و این برای خدایان ما و بدین وسیله زمینه را برای بیان حکم دیگری نیز فراهم نمود، و آن حکم این بود که می‌گفتند: آنچه که سهم شرکا است به خدا عاید نمی‌شود، و لیکن آنچه که سهم خدا است به شرکا هم می‌رسد . </p> <p>و چون این حکم علاوه بر اینکه از اصل باطل و افترای به خدا است توهین به خدای تعالی و ساحت او را کوچکتر از جانب بت‌ها دانستن است، لذا خدای تعالی با جمله‌ <span class="aya" rel="6_136" data-words="33-35">ساء ما یحکمون</span> آن را تقبیح فرمود. </p> <p>   <code class="page" rel="7,497"/><code class="aya" rel="6_137"/> <span class="aya" rel="6_137" data-words="1-9">و کذلک زین لکثیر من المشرکین قتل أولادهم شرکاؤهم...</span> <span class="phrase">غیر از ابن عامر سایر قراء کلمه <em rel="fa_6_137_3-3" data-sentence="31:853">زین</em> را به فتح زاء و به صیغه معلوم خوانده و کلمه  <em rel="fa_6_137_7-7" data-sentence="131:795">قتل</em> را هم به فتح لام قرائت نموده و آن را مفعول <em rel="fa_6_137_3-3" data-sentence="230:739">زین</em> گرفته‌اند، و کلمه <em>اولادهم</em> را به کسر دال خوانده و آن را مضاف الیه کلمه <em rel="fa_6_137_7-7" data-sentence="365:647">قتل</em> و مفعول آن دانسته و کلمه <em rel="fa_6_137_9-9" data-sentence="446:605">شرکاؤهم</em> را فاعل <em rel="fa_6_137_3-3" data-sentence="514:584">زین</em> گرفته‌اند، و بنا بر این قرائت معنای آیه چنین می‌شود: بت‌ها با محبوبیت و واقعیتی که در دلهای مشرکین داشتند فرزندکشی را در نظر بسیاری از آنان زینت داده و تا آنجا در دلهای آنان نفوذ پیدا کرده بودند که فرزندان خود را به منظور تقرب به آنها برای آنها قربانی می‌کردند هم چنان که تاریخ این مطلب را در باره بت‌پرستان و ستاره‌پرستان قدیم نیز ضبط کرده است، البته باید دانست که این قربانیها غیر از موءوده‌هایی است که در بنی تمیم معمول بوده، زیرا موءوده عبارت بوده از دخترانی که زنده به گور می‌شدند، و آیه شریفه دارد که اولاد خود را قربانی می‌کردند، و اولاد هم شامل دختران می‌شود و هم شامل پسران.</span> </p> <p><span class="phrase">بعضی از مفسرین گفته‌اند: مراد از <em rel="fa_6_139_20-20" data-sentence="33:88">شرکاء</em> شیطانها هستند، و بعضی مقصود از آن را خدام بتکده و بعضی دیگر گمراهان از مردم دانسته‌اند.</span> </p> <p>و <span class="phrase">اما ابن عامر در میان قراء کلمه <em rel="fa_6_137_3-3" data-sentence="31:400">زین</em> را به ضم زاء قرائت کرده و صیغه مزبور را مبنی بر مفعول و کلمه <em rel="fa_6_137_7-7" data-sentence="147:326">قتل</em> را به ضم لام و نائب از فاعل <em rel="fa_6_137_3-3" data-sentence="231:285">زین</em> و کلمه <em>اولادهم</em> را به نصب و مفعول <em rel="fa_6_137_7-7" data-sentence="329:230">قتل</em> گرفته و کلمه <em rel="fa_6_137_9-9" data-sentence="398:200">شرکاؤهم</em> را به صدای زیر و مضاف الیه قتل و فاعل آن دانسته و کلمه <em>اولادهم</em> را فاصله بین مضاف (قتل) و مضاف الیه (شرکاءهم) انداخته است<span class="footnote" rel="1" title="مجمع البیان ج ۴ ص ۳۷۱">*</span>.</span> </p> <p> <span class="aya" rel="6_137" data-words="10-14">لیردوهم و لیلبسوا علیهم دینهم</span> - <em>ارداء</em> در لغت به معنای هلاک کردن و در اینجا مراد از آن هلاک نمودن مشرکین است به کفران نعمت خدا و ستم بر مخلوق او. و  <em>لبس</em> به معنای خلط کردن و مراد در اینجا این است که دین آنان را که دین باطلی بود به صورت دین حق در نظرشان درآورده‌اند، بنا بر این ضمیر: <em>هم</em> که سه مرتبه در جمله آمده در هر سه جا به‌ <span class="aya" rel="6_137" data-words="4-6">لکثیر من المشرکین</span> برمی‌گردد. </p> <p>بعضی دیگر از مفسرین گفته‌اند: معنای <em>ارداء</em> همان هلاک ساختن ظاهری و کشتن است و اگر این حرف صحیح باشد لازمه‌اش این است که ضمیر اولی به اولاد و دومی و سومی به‌ <span class="aya" rel="6_137" data-words="4-6">لکثیر من المشرکین</span> برگردد، و یا به عنایتی همه به مشرکین عاید شود، و به   <code class="page" rel="7,498"/> هر حال معنای آیه روشن است. </p> <p><code class="aya" rel="6_138"/> <span class="aya" rel="6_138" data-words="1-7">و قالوا هذه أنعام و حرث حجر...</span>  <span class="phrase"><em rel="fa_6_138_7-7" data-sentence="0:233">حجر</em> -به کسر حاء-به معنای منع است و جمله‌ <span class="aya" rel="6_138" data-words="8-12">لا یطعمها إلا من نشاء</span> همین معنا را تفسیر می‌کند، یعنی: این چارپایان و این زراعت‌ها حرام است مگر تنها بر کسی که ما بخواهیم و او را اذن بدهیم.</span> چون بطوری که از روایات استفاده می‌شود مشرکین چارپایان و زراعت معینی را پیشکش خدایان خود کرده آن گاه می‌گفتند خوردن اینها بر کسی حلال نیست مگر تنها بر خدام بتکده آن هم به شرطی که مرد باشند نه زن. </p> <p> <span class="aya" rel="6_138" data-words="14-17">و أنعام حرمت ظهورها</span> -و می‌گفتند: سوار شدن بر این چارپایان سواری حرام است و یا این است که مشرکین چارپایانی دارند که سوار شدن آنها حرام است. </p> <p>این <em>انعام</em> همان <em>سائبه</em> ، <em>بحیره</em> و <em>حام</em> هستند که خدای تعالی در آیه‌ <span class="aya" rel="5_103" data-words="1-26">ما جعل الله من بحیرة و لا سائبة و لا وصیلة و لا حام و لکن الذین کفروا یفترون علی الله الکذب و أکثرهم لا یعقلون</span><span class="footnote" rel="1" title="خداوند بحیره و سائبه و وصیله و حام (حیواناتی که خاص او می‌دانید) نیافرید ولی کسانی که کافر شدند در باره خدا دروغ می‌سازند (و حرمت اینها را از جانب او می‌دانند) و بیشترشان از خرد به دورند سوره مائده آیه ۱۰۳">*</span> آن را نفی نموده، و یا بعضی از آن چهار قسم است-بنا بر خلافی که در سوره مائده گذشت-. </p> <p> <span class="aya" rel="6_138" data-words="18-24">و أنعام لا یذکرون اسم الله علیها</span> یعنی چارپایانی را هم در موقع ذبح به اسم بت‌ها سر می‌بریدند و نام خدا را نمی‌بردند. بعضی گفته‌اند: مراد آن چارپایانی است که در سفر حج بر آنها سوار نمی‌شدند. بعضی دیگر گفته‌اند: آن چارپایانی است که در هیچ شانی از شؤون آنها خدا را ذکر نمی‌کردند، و بهر حال معنای آیه روشن است. </p> <p><code class="aya" rel="6_139"/> <span class="aya" rel="6_139" data-words="1-9">و قالوا ما فی بطون هذه الأنعام خالصة لذکورنا...</span> مقصود از <em>ما فی بطون</em> بچه‌هایی است که در شکم بحیره و سائبه باشد، مشرکین آنها را اگر زنده به دنیا می‌آمدند بر مردان حلال و بر زنان حرام می‌دانستند، و اگر مرده به دنیا می‌آمدند هم مردان از آن می‌خوردند و هم زنان. بعضی گفته‌اند مقصود از <em>ما فی بطون</em> شیر آن حیوانات. و بعضی دیگر گفته‌اند: مقصود هم شیر آنها و هم جنین آنان است. </p> <p> <span class="aya" rel="6_139" data-words="21-22">سیجزیهم وصفهم</span> یعنی به زودی خود این حرفها را جزا و کیفر آنان قرار می‌دهیم. و از این تعبیر برمی‌آید که همین حرفها به عینه در قیامت به صورت وبال و عذاب مجسم می‌شود،   <code class="page" rel="7,499"/> پس در این کلام نوع خاصی از عنایت بکار رفته. <span class="phrase">بعضی از مفسرین گفته‌اند: تقدیر این جمله:  <em rel="fa_6_139_21-22" data-sentence="42:5">سیجزیهم بوصفهم</em> است.</span> بعضی دیگر تقدیر آن را سیجزیهم جزاء وصفهم گرفته و گفته‌اند: مضاف (جزاء) حذف شده و مضاف الیه (وصفهم) به جای آن نشسته است، و به هر حال معنا واضح است. <code class="aya" rel="6_140"/> <span class="aya" rel="6_140" data-words="1-8">قد خسر الذین قتلوا أولادهم سفها بغیر علم...</span> در این جمله آنچه را که در آیات قبلی از احکام مشرکین نقل کرده بود ابطال نموده می‌فرماید: همه آن سخنان زیان کاری و گمراهی است، و متکی بر علم و اهتدا نیست. </p> <p>در این جمله قتل اولاد، سفاهت و جهل خوانده شده، و نیز از انعام و حرث با جمله‌ <span class="aya" rel="6_140" data-words="11-13">ما رزقهم الله</span> تعبیر شده، و تحریم آن، افترا بر خدا خوانده شده تا هم تنبیهی باشد و هم تا اندازه‌ای جهت خسران‌شان ذکر شده باشد، از این رو معنای کلام این می‌شود: آنان زیانکار شدند در کشتن فرزندان خود، برای اینکه ندانسته سفاهت به خرج دادند، و نیز زیانکار شدند در اینکه اصنافی از چارپایان و زراعتها را بر خود حرام کردند، چون این عمل افترا بر خدا بود، حاشا بر خدا که چیزی را که به کسی روزی کرده همان چیز را تحریم نماید. </p> <p>آن گاه با جمله‌ <span class="aya" rel="6_141" data-words="1-5">و هو الذی أنشأ جنات...</span> همین معنا را به بیان مفصل‌تری و با ذکر دلیل عقلی و مصلحت زندگی بشر بیان نموده و با جمله‌ <span class="aya" rel="6_145" data-words="1-11">قل لا أجد فی ما أوحی إلی محرما علی طاعم یطعمه...</span> مطلب را به دلیل نقل که همان وحی آسمانی است مبرهن ساخت. </p> <p>بنا بر این، معنای آیات پنجگانه مورد بحث این می‌شود که: تحریم انواعی از حرث و انعام، ضلالت و لغزشی است از آنان، که نه با حجت عقلی قابل تفسیر و توجیه است و نه با مصالح زندگی بشر سازگار است، و نه از وحی و دلیل نقلی چیزی با آن مساعد است، پس این گروه در این گفتار و رأی خود حیرانند. </p> <p><code class="aya" rel="6_141"/> <span class="aya" rel="6_141" data-words="1-9">و هو الذی أنشأ جنات معروشات و غیر معروشات</span>... <span class="aya" rel="6_141" data-words="21-23">و غیر متشابه</span>  <em>شجره معروشه</em> آن درختی را گویند که شاخه‌هایش به وسیله داربست بالا رفته و یکی بر بالای دیگری قرار گرفته باشد، مانند درخت انگور. و <span class="phrase"><em rel="fa_6_141_6-6" data-sentence="0:37">عرش</em> در اصل لغت به معنای رفع و بلندی است.</span> بنا بر این، <span class="aya" rel="6_141" data-words="5-6">جنات معروشات</span> عبارت خواهد بود از تاکستانها و باغهای انگور و مانند آنها، و جنات غیر معروشات باغهایی که درختهای آن بر تنه خود استوار باشد نه بر داربست. </p> <p>و اینکه فرمود: <span class="aya" rel="6_141" data-words="12-15">و الزرع مختلفا أکله</span> معنایش این است که خوردنی‌ها و دانه‌های<code class="page" rel="7,500"/> آن زرع مختلف است، یکی گندم است و یکی جو، یکی عدس است و آن دیگری نخود. </p> <p><span class="phrase">مقصود از <em>متشابه</em> و <em rel="fa_6_141_22-23" data-sentence="27:228">غیر متشابه</em> در جمله‌ <span class="aya" rel="6_141" data-words="16-23">و الزیتون و الرمان متشابها و غیر متشابه</span> بطوری که از سیاق برمی‌آید این است که هر یک از آن میوه‌ها از نظر طعم و شکل و رنگ و امثال آن هم متشابه دارد و هم غیر متشابه.</span> </p> <p> <span class="aya" rel="6_141" data-words="24-28">کلوا من ثمره إذا أثمر...</span> امری که در اینجا است امر وجوبی نیست، بلکه تنها اباحه را می‌رساند، چون از اینکه قبلا مساله خلقت جنات معروشات و نخل و زرع و غیر آن را خاطر نشان ساخته بود به دست می‌آید که امر به خوردن از میوه‌های آنها امر در مورد توهم منع است و معلوم است در چنین موردی صیغه امر تنها اباحه را می‌رساند نه وجوب را. در حقیقت تقدیر کلام این است که:  خداوند آن کسی است که جنات و نخل و زرع را آفرید و به شما دستور داد تا از میوه‌های آنها بخورید و امر فرمود که در موقع چیدن آن حق واجبش را بپردازید، و شما را از اسراف در آن منع و نهی کرد و این سیاق بهترین دلیل است بر اینکه معنای <em>دستور داد</em> این است که به شما اجازه داد. </p> <p>و مقصود از <em>حق</em> در جمله‌ <span class="aya" rel="6_141" data-words="29-33">و آتوا حقه یوم حصاده</span> آن حق ثابتی است که متعلق به میوه‌های مذکور می‌شود. و <span class="phrase">بنا بر این، ضمیری که در <em rel="fa_6_141_31-31" data-sentence="24:502">حقه</em> است به کلمه <em>ثمر</em> برمی‌گردد و اگر فرمود: حق میوه را بپردازید به این جهت است که حق مزبور به آن میوه‌ها تعلق می‌گیرد، هم چنان که گفته می‌شود: <em>حق فقراء</em> چون حق به فقرا ارتباط خاصی دارد، بعضی ها احتمال داده‌اند که ضمیر مزبور مانند ضمیری که در: <span class="aya" rel="6_141" data-words="37-40">إنه لا یحب المسرفین</span> است به خدای تعالی برگردد و معنای آیه این باشد که: حق خدا را بپردازید، چون میوه‌های مذکور انتسابی هم با خدای تعالی دارند، خدای تعالی است که آن میوه‌ها را ایجاد فرموده است.</span> </p> <p>به هر حال آیه شریفه به طور اجمال و سربسته از میوه‌ها و حبوبات حقی برای فقرا قائل شده، و فرموده که در روز درو غلات و چیدن میوه‌ها حق فقرا باید داده شود. و این اشاره به حکم عقل است، و در حقیقت حکمی را که عقل در این باره دارد امضاء کرده نه اینکه بخواهد مساله زکات را خاطرنشان سازد، چون این آیه شریفه در مکه نازل شده و تشریع زکات و وجوب آن در مدینه اتفاق افتاده. علاوه بر این، اگر آیه شریفه راجع به زکات واجب می‌بود می‌بایست زکات در همه انواع نامبرده در آیه واجب بوده باشد، و حال آنکه در میان آنها چیزهایی هست که زکات ندارد. </p> <p>بله، بعید نیست بگوییم این آیه اجمال همان تفصیلی است که بعدا در مدینه نازل<code class="page" rel="7,501"/> شده، چون بطور کلی اصول شرایعی که در مدینه‌بطور تفصیل نازل شده در مکه بطور اجمال نازل گردیده است، مثلا در آیات مکی به طور اجمال فرموده: <span class="aya" rel="6_151" data-words="1-7">قل تعالوا أتل ما حرم ربکم علیکم</span> -تا آنجا که می‌فرماید- <span class="aya" rel="6_151" data-words="25-34">و لا تقربوا الفواحش ما ظهر منها و ما بطن</span><span class="footnote" rel="1" title="بگو بیایید تا برای شما بگویم و بشمارم آن چیزهایی را که پروردگار شما بر شما حرام کرد و نزدیک فواحش مشوید، چه ظاهر و چه علنی آن و چه پنهانی آن سوره انعام آیه ۱۵۱">*</span>. </p> <h3> <span class="title" rel="6_141">مراد از نهی از اسراف در: <span class="aya" rel="6_141" data-words="34-40">و لا تسرفوا إنه لا یحب المسرفین</span> </span> </h3> <p> و اینکه فرمود: <em>و لا تسرفوا</em> معنایش این است که در استفاده از این میوه‌ها و غلات از آن حدی که برای معاش شما صالح و مفید است تجاوز مکنید، درست است که شما صاحب آن هستید و لیکن نمی‌توانید در خوردن آن و بذل و بخشش از آن زیاده روی کنید، و یا در غیر آن مصرفی که خدا معین نموده به کار بزنید مثلا در راه معصیت خدا صرف نمایید. و همچنین فقیری که از شما می‌گیرد نمی‌تواند در آن اسراف نموده مثلا آن را تضییع کند. پس آیه مطلق و خطاب آن شامل جمیع مردم است چه مالک و چه فقیر. و اینکه بعضی گفته‌اند: خطاب آیه مختص به مالک آن اموال است. و همچنین اینکه بعضی دیگر گفته‌اند: خطاب تنها متوجه زمامداری است که صدقات را از صاحبان این اموال می‌گیرد. و همچنین اینکه بعضی گفته‌اند: معنایش این است که میوه‌ها را قبل از چیدن مخورید تا در نتیجه حق فقرا را کم کنید. </p> <p>و نیز اینکه عده‌ای دیگر گفته‌اند: معنای آیه این است که از دادن مقدار واجب کوتاهی مکنید. </p> <p>و یا گفته‌اند معنایش این است که: این اموال را در راه معصیت صرف مکنید، صحیح نیست، و با اطلاق آیه و سیاق آن نمی‌سازد. </p> <p><code class="aya" rel="6_142"/> <span class="aya" rel="6_142" data-words="1-6">و من الأنعام حمولة و فرشا...</span>  <em>حموله</em> به معنای چارپایان بزرگسال است، و از این جهت آنها را حموله می‌خوانند که طاقت برداشتن حمل (بار) را دارند. و <span class="phrase"><em rel="fa_6_142_6-6" data-sentence="0:124">فرش</em> به معنای خردسالان آنها است، و وجه این تسمیه یا این است که از کوچکی مانند فرش زمینند، و یا این است که مانند فرش لگد می‌شوند.</span> امر در جمله‌ <span class="aya" rel="5_88" data-words="2-5">کلوا مما رزقکم الله</span> نیز مانند امر قبلی تنها برای اباحه خوردن و امضای حکم عقل به اباحه آن است. </p> <p>و معنای اینکه فرمود: <span class="aya" rel="6_142" data-words="11-19">و لا تتبعوا خطوات الشیطان إنه لکم عدو مبین</span> این است که: شما در این امری که خداوند اباحه آن را تشریع کرده راه پیروی شیطان را پیش مگیرید، و پا در جای پای او نگذارید و حلال خدا را حرام مکنید. در سابق نیز گذشت که پیروی خطوات شیطان معنایش همین تحریم حلال است بدون علم. </p> <p>   <code class="page" rel="7,502"/><code class="aya" rel="6_143"/> <span class="aya" rel="6_143" data-words="1-9">ثمانیة أزواج من الضأن اثنین و من المعز اثنین...</span> انعامی را که در آیه قبلی بطور اجمال اسم برده بود در اینجا بطور تفصیل بیان می‌کند. </p> <p>و مراد، تشدید توبیخ و ملامت ایشان است به اینکه یکا یک صور و وجوه را به تفصیل ذکر می‌کند. و از این رو جمله‌ <span class="aya" rel="6_143" data-words="1-2">ثمانیة أزواج</span> عطف بیان‌ <span class="aya" rel="6_142" data-words="4-6">حمولة و فرشا</span> در آیه قبلی است. و کلمه <em>ازواج</em> جمع زوج است که هم به معنای عدد دو است و هم به معنای یکی است که همراه جفت خود باشد. و انواع چارپایانی که در آیه شریفه نامبرده شده چهار است:1-ضان  (میش)2-معز (بز)3-بقر (گاو)4-ابل (شتر) و این چهار نوع از نظر اینکه هر کدام‌نر و ماده دارند هشت زوج خواهند بود. </p> <p>و معنای آیه این است که: خداوند هشت زوج آفریده، از ضان دو زوج یکی نر و یکی ماده و از معز هم دو زوج، بگو آیا خداوند نر این دو نوع چارپا را حرام کرده و یا ماده آن دو را و یا آن بچه‌هایی را که در شکم ماده‌های آن دو است، اگر راست می‌گویید مرا به علم و مدرک صحیحی که دارید خبر دهید. </p> <p><code class="aya" rel="6_144"/> <span class="aya" rel="6_144" data-words="1-8">و من الإبل اثنین و من البقر اثنین</span>... <span class="aya" rel="6_144" data-words="13-13">الأنثیین</span> معنای این آیه از آنچه که در باره آیه قبلی گفته شد روشن می‌شود. بعضی‌ها در این آیات گفته‌اند معنای <em>اثنیت</em> در همه چهار موردی که در این آیات آمده اهلی و وحشی است نه نر و ماده. </p> <p> <span class="aya" rel="6_144" data-words="19-25">أم کنتم شهداء إذ وصاکم الله بهذا...</span> این جمله یک شق از دو شق تردید است و شق دیگر آن حذف شده، و سیاق کلام دلالت بر آن می‌کند، و تقدیر کلام این است که: آیا شما علمی را که به خیال خود دارید از طریق فکر تحصیل کرده و به دلیل عقلی و یا نقلی دست یافته‌اید و یا از خود خدا شنیدید که این چارپایان را تحریم نمود، که اینطور سخت و محکم ادعای حرمت آن را می‌کنید؟. </p> <p> <span class="aya" rel="6_144" data-words="26-32">فمن أظلم ممن افتری علی الله کذبا...</span> -این جمله تفریع بر ما قبل است، و این تفریع خود اشاره به نکته‌ای است، و آن این است که مدعیان حرمت چارپایان از جواب این سؤال بازماندند، و از این رو، معنای آیه چنین می‌شود: پس کیست ستمگرتر از شما ، و جمله‌ <span class="aya" rel="6_144" data-words="28-29">ممن افتری</span> کنایه است از همین مدعیان یعنی مشرکین. و اگر نفرمود: فمن اظلم منکم-کیست ستمگرتر از شما <em>و بجای کلمه</em> شما <em>جمله</em> آن کس که به خدا افترا بست را قرار داد برای این است که سبب آن حکمی را که از استفهام انکاری مفهوم می‌شود بیان کرده و فرموده باشد: هیچ کس از شما ستمگرتر نیست، برای اینکه شما به دروغ به خدا<code class="page" rel="7,503"/> افتراء بستید تا بدین وسیله مردم را بدون علم گمراه کنید، و معلوم است که با چنین ظلمی دیگر به راه خدا هدایت نمی‌شوید، چون خداوند مردم ستمگر را هدایت نمی‌کند. </p> <p><code class="aya" rel="6_145"/> <span class="aya" rel="6_145" data-words="1-11">قل لا أجد فی ما أوحی إلی محرما علی طاعم یطعمه...</span> معنای آیه روشن است، و در تفسیر آیات مشابه آن یعنی آیه سوم از سوره <em>مائده</em> و آیه "173 <em>از سوره</em> بقره مطالبی که به این آیه نیز ارتباط دارد گذشت. </p> <p><code class="aya" rel="6_146"/> <span class="aya" rel="6_146" data-words="1-8">و علی الذین هادوا حرمنا کل ذی ظفر...</span> <span class="phrase">کلمه <em rel="fa_6_146_8-8" data-sentence="5:71">ظفر</em> مفرد <em rel="fa_6_146_8-8" data-sentence="63:51">اظفار</em> است که به معنای ناخن است که بر سر انگشتها می‌روید.</span> و <span class="phrase"><em rel="fa_6_146_22-22" data-sentence="0:22">حوایا</em> به معنای روده‌ها است.</span> <span class="phrase">در مجمع البیان گفته است: احتمال دارد کلمه  <em rel="fa_6_146_22-22" data-sentence="43:141">حوایا</em> عطف به <em>ظهور</em> و در تقدیر مرفوع بوده باشد، و احتمال دارد عطف بر کلمه <em>ما</em> در  <em rel="fa_6_146_18-19" data-sentence="193:33">ما حملت</em> بوده و در تقدیر منصوب بوده باشد.</span> و اما کلمه <em>ما</em> که در جمله‌ <span class="aya" rel="6_146" data-words="24-26">ما اختلط بعظم</span> است معطوف است به <em>ما</em> ی اول<span class="footnote" rel="1" title="به خاطر ظلمی که از یهودی‌ها سرزد و نیز به خاطر اینکه مردم را زیاد از راه خدا باز می‌داشتند، طیباتی را که بر آنان حلال بود حرامشان کردیم سوره نساء آیه ۱۶۰">*</span>. </p> <p>و از این دو احتمال که وی داده احتمال اول به نظر ما قوی‌تر است. </p> <p><span class="phrase">صاحب مجمع البیان سپس فرموده: کلمه <em>ذلک</em> در جمله‌ <span class="aya" rel="6_146" data-words="27-28">ذلک جزیناهم</span> ممکن است در تقدیر منصوب و مفعول دوم <em rel="fa_6_146_28-28" data-sentence="160:357">جزیناهم</em> بوده و تقدیر کلام جزیناهم ذلک ببغیهم  باشد، و لیکن ممکن نیست تقدیر آن را مرفوع و آن را در تقدیر مبتدا بگیریم، زیرا در چنین صورت تقدیر کلام: <em>ذلک جزیناهموه</em> می‌شود، نظیر: <em>زید ضربت</em> که تقدیرش: <em>زید ضربته</em>  است، و این تنها در شعر آنهم در مواقع ضرورت جایز است نه در همه جا<span class="footnote" rel="2" title="کافی ج ۴ ص ۵۵ ح ۵">*</span>.</span> </p> <p>و این آیه به نظر می‌رسد که در مقام جواب از سؤال مقدری است، و آن سؤال این است که اگر چارپایان حلالند، و ما مشرکین را این همه توبیخ و ملامت می‌کنی که چرا انعام و حرث را بر خود تحریم کرده‌ایم پس چرا خداوند همین انعام را بر یهود حرام کرد؟ در این آیه جواب می‌دهد که اگر خداوند طیباتی را بر یهود حرام فرمود به خاطر ظلمی بود که ایشان روا داشتند، و این در حقیقت یک نوع گوشمالی بود، که منافات با حلیت ذاتی ندارد، هم چنان که آیه‌ <span class="aya" rel="3_93" data-words="1-17">کل الطعام کان حلا لبنی إسرائیل إلا ما حرم إسرائیل علی نفسه من قبل أن تنزل التوراة</span><span class="footnote" rel="3" title="همه طعامها بر بنی اسرائیل حلال بود مگر همانهایی که خود اسرائیل قبل از نزول تورات بر خویش حرام کرده بود سوره آل عمران آیه ۹۳">*</span> و آیه‌ <span class="aya" rel="4_160" data-words="1-15">فبظلم من الذین هادوا حرمنا علیهم طیبات أحلت لهم و بصدهم عن سبیل الله کثیرا</span>     <code class="page" rel="7,504"/><span class="footnote" rel="1" title="مجمع البیان ج ۴ ص ۳۷۰">*</span> نیز به این جواب اشاره دارند. </p> <p><code class="aya" rel="6_147"/> <span class="aya" rel="6_147" data-words="1-7">فإن کذبوک فقل ربکم ذو رحمة واسعة...</span> معنای آیه روشن است، و در آن رسول خدا را مامور فرمود تا ایشان را به عذاب الهی که مفری از آن نیست تهدید کند، البته نه بطوری که دچار یاس و نومیدی‌شان سازد، بلکه به بیانی که بترسند و هم در عین حال امیدوار رحمت او بوده باشند. و به همین منظور جمله <span class="aya" rel="6_147" data-words="5-7">ذو رحمة واسعة</span> را جلوتر از ذکر عذاب ذکر فرمود. </p> <p><code class="aya" rel="6_148"/> <span class="aya" rel="6_148" data-words="1-16">سیقول الذین أشرکوا لو شاء الله ما أشرکنا و لا آباؤنا و لا حرمنا من شیء...</span> احتجاجی است که کفار بر کفر و تحریم حلال خود کرده‌اند. و در ذیل آن جواب داده که اولا شما در آنچه که می‌گویید و به آن احتجاج می‌کنید عالم نیستید، و جز به ظن و تخمین اعتماد ندارید. و ثانیا حجتی را که ذکر کرده‌اید گو اینکه در جای خود مطلب صحیحی است و قرآن هم در آیات بسیاری آن را خاطر نشان ساخته و لیکن مدعای شما را تصحیح نمی‌کند، چون شما می‌خواهید با این مطلب شرک و تحریم حلال خود را اثبات نموده و بگویید خداوند شرک و تحریم حلال ما را امضاء فرموده و دیگر هیچ باکی بر ما نیست، و چنین استدلال کنید که اگر خداوند غیر این را از ما می‌خواست ما نیز غیر این می‌شدیم یعنی مشرک نمی‌شدیم و حلال خدا را حرام نمی‌کردیم و لیکن از آنجایی که غیر این را از ما نخواسته ما می‌فهمیم که او به ما اذن به شرک و تحریم داده است، پس ما بر شرک و تحریم خود اشکالی نمی‌بینیم. </p> <h3> <span class="title" rel="6_136 6_137 6_138 6_139 6_140 6_141 6_142 6_143 6_144 6_145 6_146 6_147 6_148 6_149 6_150">خداوند متعال به مشیت تکوینی خود از هیچکس ایمان نخواسته است</span> </h3> <p> و لیکن این حجت نتیجه مورد نظر ایشان را اثبات نمی‌کند، و نتیجه آن بیش از این نیست که چون خداوند ترک شرک را از ایشان نخواسته پس ایشان را مضطر و مجبور به ترک شرک نکرده و بس، و اما ترک شرک اختیاری را هم از ایشان نخواسته نتیجه آن حجت نیست، پس نمی‌توانند قدرت و اختیار بر شرک و ترک شرک را انکار کنند، چون چنین است خداوند می‌تواند ایشان را به سوی ایمان و ترک افتراء دعوت نماید، پس حجت بالغه همان حجت خدا است نه حجتی که ایشان در این مقام اقامه کرده‌اند، چون حجت ایشان جز پیروی خیال و تخمین پایه و اساسی ندارد. </p> <p>   <code class="page" rel="7,505"/><code class="aya" rel="6_149"/> <span class="aya" rel="6_149" data-words="1-8">قل فلله الحجة البالغة فلو شاء لهداکم أجمعین</span> به نظر می‌رسد <em>فاء</em> اولی که بر سر اسم جلاله است برای تفریع و <em>فاء</em> دوم‌که بر سر حرف <em>لو</em> آمده برای تعلیل، و کلام از قبیل قلب حجت بر خصم بوده باشد، و بعد از آنکه مقتضای حجت خصم را بیان نموده فرموده باشد: این حجت علیه خود شما نتیجه می‌دهد و شما از آنجایی که در معارف الهی جاهل و پیرو ظن و تخمینید نمی‌فهمید، چون حجت شما دلالت می‌کند بر اینکه شما در مقابل کسی که شما را به ترک شرک و ترک افترای به خدا دعوت می‌کند حجتی ندارید. و آن حجتی که شما به خیال خود علیه او اقامه کرده‌اید علیه خود شما و حجت خدا است. برای اینکه شما در این حجت اقرار کرده‌اید بر اینکه اگر خداوند می‌خواست همه شما را مجبور به ایمان و ترک شرک و ترک تحریم می‌کرد، و چون نکرده و شما را به اختیار خودتان باقی گذارده می‌تواند شما را به ترک شرک و تحریم دعوت نماید. </p> <p>و به عبارت دیگر: نتیجه حجت شما این است که حجت شما حجت خدا و علیه خود شما است. </p> <p>در عده‌ای از آیات قبلی هم بیان کرده بود که خداوند بندگان خود را مجبور به ایمان نمی‌کند، و هیچ وقت و از هیچ کس به مشیت تکوینی خود ایمان را نخواسته تا مجبور به آن شود، بلکه به خلاف آن نیز اذن داده است-البته اذن تکوینی-به این معنا که موانع شرک و کفر را برداشته و بندگان را هم نسبت به فعل قدرت داده و هم نسبت به ترک و این همان اختیار است که اساس تکلیف و امر و نهی و وعد و وعید است. </p> <p><code class="aya" rel="6_150"/> <span class="aya" rel="6_150" data-words="1-5">قل هلم شهداءکم الذین یشهدون...</span> <span class="phrase">کلمه <em rel="fa_6_150_2-2" data-sentence="5:488">هلم</em> اسم فعل است و در مفرد و تثنیه و جمع به همین یک شکل استعمال می‌شود، و معنای‌ <span class="aya" rel="6_150" data-words="2-3">هلم شهداءکم</span> این است که شهدای خود را بیاورید، و مقصود از این شهادت شهادت اداء است، و اسم اشاره <em>هذا</em> اشاره به محرماتی است که مشرکین از پیش خود درست کرده‌اند، و خطایی که در آیه است خطاب تعجیز است نه تکلیف، و مقصود از آن این است که بدانند از عهده اثبات ادعای خود برنمی‌آیند، و دعویشان بر اینکه خدا فلان چیز را حرام کرده جز افترای بر خدا چیزی دیگری نیست.</span> بنا بر این، جمله‌ <span class="aya" rel="6_150" data-words="1-3">قل هلم شهداءکم...</span> کنایه از عدم تحریم خداوند است، و با جمله‌ <span class="aya" rel="6_150" data-words="10-14">فإن شهدوا فلا تشهد معهم</span> مطلب را ترقی داده و فرموده: حتی اگر شهادت هم دادند شهادتشان را مپذیر زیرا شهادت مردمی که پیرو هوای نفسند قابل اعتنا نیست. </p> <p>بنا بر این، جمله‌ <span class="aya" rel="6_150" data-words="15-21">و لا تتبع أهواء الذین کذبوا بآیاتنا</span> عطف تفسیر است برای جمله<code class="page" rel="7,506"/> <span class="aya" rel="6_150" data-words="10-14">فإن شهدوا فلا تشهد معهم</span> و معنایش این است که اگر تو هم با آنان شهادت دهی شهادتت پیروی از اهواء ایشان است، هم چنان که شهادت خود آنان پیروی اهواء است و چگونه نباشد؟ و حال آنکه ایشان مردمی هستند که آیات باهره خدای را تکذیب نموده، به آخرت ایمان نیاوردند، و غیر خدا را که همان بت‌هایشان باشد معادل و برابر خدا قرار دادند، و کسی با کمال بیان و روشنی برهان به چنین انحرافی جرأت نمی‌کند مگر آنان که اهواء خود را پیروی نمایند. </p> <h3>بحث روایتی <span class="title" rel="6_141 6_138 6_136 6_137 6_139 6_140 6_142 6_143 6_144 6_145 6_146 6_147 6_148 6_149 6_150">روایاتی در مورد حق فقرا و مساکین در محصول زراعت</span> </h3> <p> در مجمع البیان در ذیل جمله: <span class="aya" rel="6_136" data-words="18-24">فما کان لشرکائهم فلا یصل إلی الله</span> از ابن عباس و قتاده نقل کرده که مشرکین وقتی آنچه به بت‌ها داده بودند با آنچه به خدا داده بودند خلط می‌شد آن را به بت‌ها برمی‌گردانیدند و اگر مال خدا به مال بت‌ها خلط می‌شد رد نمی‌کردند و می‌گفتند خدا غنی‌تر است. و همچنین اگر آبی که از آن زراعت خدا بود بند خود را شکسته به زراعت بت‌ها سرازیر می‌شد آن را نمی‌بستند و اگر آب زراعت بت‌ها به زراعت خدا سرازیر می‌شد آن را می‌بستند و می‌گفتند خدا غنی‌تر است. و سپس فرموده: در روایات ائمه ما  (ع) نیز این معنا وارد است.<span class="footnote" rel="1" title="کافی ج ۳ ص ۵۶۶ ح ۵">*</span> و در تفسیر قمی در ذیل جمله‌ <span class="aya" rel="6_137" data-words="1-6">و کذلک زین لکثیر من المشرکین</span> از معصوم  (ع) نقل شده که فرمود: معنایش این است که اسلاف و نیاکان مشرکین فرزندکشی را در نظر آنان زینت دادند<span class="footnote" rel="2" title="تفسیر قمی ج ۱ ص ۲۱۹">*</span>. </p> <p>و <span class="phrase">نیز در ذیل جمله‌ <span class="aya" rel="6_138" data-words="1-7">و قالوا هذه أنعام و حرث حجر</span> آمده که فرمود: <em rel="fa_6_138_7-7" data-sentence="114:90">حجر</em> به معنای تحریم شده است<span class="footnote" rel="3" title="کافی ج ۳ ص ۵۶۴ خ ۱">*</span>.</span> </p> <p>و <span class="phrase">در همان کتاب در ذیل جمله‌ <span class="aya" rel="6_141" data-words="1-5">و هو الذی أنشأ جنات</span> نقل شده که فرمود مقصود از <em rel="fa_6_141_5-5" data-sentence="126:80">جنات</em> بستانها است<span class="footnote" rel="4" title="تفسیر قمی ج ۱ ص ۲۱۸">*</span>.</span> و در ذیل جمله‌ <span class="aya" rel="6_141" data-words="29-40">و آتوا حقه یوم حصاده و لا تسرفوا إنه لا یحب المسرفین</span> گفته است: احمد بن ادریس از احمد بن محمد از علی بن حکم از ابان بن عثمان       <code class="page" rel="7,507"/> از شعیب عقرقوفی برای ما حدیث کرد که وی گفته است: من از امام صادق (ع) معنای جمله‌ <span class="aya" rel="6_141" data-words="29-33">و آتوا حقه یوم حصاده</span> را پرسیدم، فرمود: حق از خوشه (گندم و جو...) یک دسته و از خرما هنگامی که چیده شود یک مشت است. سپس اضافه کرد که از ایشان پرسیدم آیا ممکن است انسان این حق را بعد از بردن خرمن به خانه بپردازد؟ فرمود: نه اگر قبل از بردنش بپردازد به سخاوت وی نزدیکتر است<span class="footnote" rel="1" title="عرب شترانی که از نژاد شتران خراسانی بوده باشند &lt;em&gt;بختی&lt;/em&gt; گویند و &lt;em&gt;بخاتی&lt;/em&gt; جمع بخت است و شترانی را که از این نژاد نباشند &lt;em&gt;عراب&lt;/em&gt; می‌خوانند">*</span>. </p> <p>و نیز در همان تفسیر از احمد بن ادریس از برقی از سعد بن سعد از حضرت رضا  (ع) نقل کرده که شخصی از آن جناب پرسید: اگر در موقع درو و برداشت حاصل مساکین حاضر نباشند چه باید کرد؟ حضرت فرمود: در این صورت تکلیفی بر او نیست<span class="footnote" rel="2" title="مجمع البیان ج ۴ ص ۳۷۹">*</span>. </p> <p>و در کافی از علی بن ابراهیم از ابن ابی عمیر از معاویة بن حجاج روایت کرده که گفت: من از امام صادق (ع) شنیدم که می‌فرمود: در زراعت دو حق هست: حقی است گرفتنی و حقی است دادنی. عرض کردم گرفتنی آن کدام است و دادنیش کدام؟ فرمود: حقی که از زراعت به حکم اجبار می‌گیرند همان عشر و نصف عشر (صدی ده و صدی پنج) است و اما آن حقی که انسان خودش به طیب خاطر خود می‌دهد همان حقی است که آیه: <span class="aya" rel="6_141" data-words="29-33">و آتوا حقه یوم حصاده</span> متعرض آن است. و مقصود از روز حصاد همان روزی است که شروع به چیدن می‌شود و به تدریج روی هم انباشته می‌گردد، همه این مدت روز حصاد است. </p> <p>آن گاه معاویة بن حجاج اضافه کرد (که مطلب دیگری را نیز امام فرمود) و به خاطرم جز این نیست که فرمود: حقی که در روز حصاد باید داد عبارت از این است که در طول مدت حصاد هر دفعه که مسکینی مراجعه می‌کند یک دسته به او بدهد تا از حصاد فارغ شود<span class="footnote" rel="3" title="تفسیر طبری ج ۷-۸ ص ۴۵ جزء ۸ ط مصر">*</span>. </p> <p>و نیز در کافی به سند خود از ابن ابی نصر از حضرت ابی الحسن رضا (ع) روایت کرده که از آن جناب از معنای جمله <span class="aya" rel="6_141" data-words="29-36">و آتوا حقه یوم حصاده و لا تسرفوا</span> پرسیدم، حضرت فرمود: پدرم بارها می‌فرمود: اسراف در روز درو و روز چیدن خرما به این است که انسان با دو مشت خود بدهد. آن گاه فرمود پدرم وقتی در چنین مواقعی به غلامی برمی‌خورد که با دو مشت خود صدقه می‌داد، صدایش می‌زد و می‌فرمود: خرما را مشت مشت و سنبل (خوشه) را دسته دسته بده<span class="footnote" rel="4" title="کافی ج ۳ ص ۵۶۶ ح ۶">*</span>. </p> <p>       <code class="page" rel="7,508"/> و نیز در همان کتاب به سند خود از مصادف روایت کرده که گفت: وقتی در خدمت امام صادق (ع) در یکی از زمین‌های زراعیش بودم، موقعی بود که داشتند درو می‌کردند، اتفاقا سائلی نزدیک آمد و سؤال کرد من در جوابش گفتم خدا روزیت دهد، حضرت فرمود: ساکت، شما نمی‌توانید چنین جوابی بدهید مگر بعد از آنکه به سه نفر داده باشید پس از آن در دادن و ندادن مختارید<span class="footnote" rel="1" title="همان کسان که پیغمبر ناخوانده درس را که (اوصاف) وی را نزد خویش و در تورات و انجیل خود نوشته می‌یابند پیروی می‌کنند (پیغمبری) که آنها را به معروف واداشته و از منکر بازشان می‌دارد و چیزهای پاکیزه را برای ایشان حلال و پلیدی‌ها را حرام می‌کند سوره اعراف آیه ۱۵۷">*</span>. </p> <p>و نیز در کافی به سند خود از ابن ابی عمیر از هشام بن مثنی روایت کرده که گفت: مردی از امام صادق (ع) معنای جمله‌ <span class="aya" rel="6_141" data-words="29-40">و آتوا حقه یوم حصاده و لا تسرفوا إنه لا یحب المسرفین</span> را پرسید. حضرت فرمود: فلان بن فلان انصاری (و اسمش را برد) زراعتی داشت وقتی حاصلش دست می‌آمد همه را صدقه می‌داد و برای خود و عیالش چیزی باقی نمی‌گذاشت خدای تعالی این عمل را اسراف خواند<span class="footnote" rel="2" title="مجمع البیان ج ۴ ص ۳۷۹">*</span>. </p> <p>مؤلف: مراد امام (ع) این است که آیه شریفه بر عمل آن شخص منطبق است، نه اینکه آیه در شان او نازل شده، زیرا آیه شریفه مکی است و در آن روز انصاری در میان نبود، بعید نیست که آن انصاری که امام (ع) اسم برده ثابت بن قیس بن شماس باشد چون طبری و دیگران نیز از ابن جریح نقل کرده‌اند که گفته است: آیه مورد بحث در باره ثابت بن قیس بن شماس نازل شده، چون وی درخت خرمایی داشت، وقتی آن را چید گفت: امروز هیچ کس نزد من نمی‌آید مگر اینکه از این خرما به خوردش می‌دهم، و به مردم همی داد تا شب شد در حالی که خرمایی برای خودش نمانده بود. خداوند جمله‌ <span class="aya" rel="6_141" data-words="34-40">و لا تسرفوا إنه لا یحب المسرفین</span> را نازل فرمود. و لیکن همانطوری که گفتیم داستان ثابت بن قیس نمی‌تواند شان نزول آیه باشد چون او مردی است مدنی و آیه شریفه نزولش در مکه بوده. آری، آیه با عمل وی منطبق است.<span class="footnote" rel="3" title="کافی ج ۴ ص ۴۶۲ ح ۱۷">*</span> و در تفسیر عیاشی از امام صادق (ع) نقل شده که در ذیل آیه مذکور فرموده:  (از محصول جمع‌آوری شده خود) به هر مسلمانی که نزدت آمد، بده و اگر هیچ مسلمانی نزدت نیامد به مشرک بده<span class="footnote" rel="4" title="تفسیر عیاشی ج ۱ ص ۳۷۷ ح ۱۰۰">*</span>. </p> <p>         <code class="page" rel="7,509"/> مؤلف: در این معانی روایات وارده از امام باقر و امام صادق و امام رضا  (ع) بسیار است. </p> <p>و در کتاب الدر المنثور است که ابن منذر، نحاس، ابو الشیخ و ابن مردویه از ابی سعید خدری روایت کرده‌اند که گفت: رسول خدا (ص) در ذیل آیه‌ <span class="aya" rel="6_141" data-words="29-33">و آتوا حقه یوم حصاده</span> فرمود: آن حق عبارت است از آنچه از سنبل‌ها می‌ریزد<span class="footnote" rel="1" title="مجمع البیان ج ۴ ص ۳۷۹">*</span>. </p> <p>و نیز در همان کتاب می‌گوید: سعید بن منصور، ابن ابی شیبه، ابن منذر، ابن ابی حاتم، نحاس و بیهقی در سنن خود از ابن عباس روایت کرده‌اند که در تفسیر <span class="aya" rel="6_141" data-words="29-33">و آتوا حقه یوم حصاده</span> گفته است: این آیه را آیه مربوط به صدی ده و صدی پنج نسخ کرده است<span class="footnote" rel="2" title="تفسیر قمی ج ۱ ص ۲۱۷">*</span>. </p> <p>مؤلف: نسبتی که میان این آیه و آیه زکات است نسبت نسخ نیست، چون تنافی و تضادی در میان آن دو دیده نمی‌شود چه اینکه قائل به وجوب صدقه باشیم و چه به استحباب آن. </p> <p>و نیز در الدر المنثور است که ابو عبید، ابن ابی شیبه، عبد بن حمید و ابن منذر از ضحاک روایت کرده‌اند که گفته است: آیه زکات تمامی آیات راجع به صدقه را نسخ کرده است<span class="footnote" rel="3" title="امالی شیخ مفید، طبع منشورات صدریه نجف، ص ۱۷۲">*</span>. </p> <p>مؤلف: اشکال بالا بر این قول نیز وارد است. </p> <p>و در همان کتاب است که ابن ابی شیبه، عبد بن حمید، ابن منذر و ابو الشیخ از میمون بن مهران و یزید بن اصم روایت کرده‌اند که گفت: اهل مدینه رسم‌شان این بود که وقتی موسم چیدن خرما می‌رسید خوشه خرما را از درخت پایین آورده آن را می‌گذاشتند در مسجد تا فقرا از آن استفاده کنند، هر سائلی می‌آمد که با چوب به آن خوشه می‌زد و آنچه می‌ریخت می‌خورد و آیه شریفه‌ <span class="aya" rel="6_141" data-words="29-33">و آتوا حقه یوم حصاده</span> به همین مناسبت نازل گردید<span class="footnote" rel="4" title="اختصاص شیخ مفید ص ۵۴">*</span>. </p> <h3> <span class="title" rel="6_143">معنای: <span class="aya" rel="6_143" data-words="1-5">ثمانیة أزواج من الضأن اثنین...</span> </span> </h3> <p> و در تفسیر قمی در ذیل آیه‌ <span class="aya" rel="6_143" data-words="1-9">ثمانیة أزواج من الضأن اثنین و من المعز اثنین...</span> چنین آمده که: در سوره زمر بطور اجمال هشت جفت از انعام را حلال کرده و فرموده: <span class="aya" rel="39_6" data-words="9-15">و أنزل لکم من الأنعام ثمانیة أزواج</span> آن گاه در آیه‌ <span class="aya" rel="6_143" data-words="1-9">ثمانیة أزواج من الضأن اثنین و من المعز اثنین</span> 000 <span class="aya" rel="6_144" data-words="1-8">و من الإبل اثنین و من البقر اثنین</span> آن را تفصیل داده و تفسیر فرموده است. رسول خدا  (ص) در معنای‌ <span class="aya" rel="6_143" data-words="3-5">من الضأن اثنین</span> فرمود: مقصود اهلی و وحشی آن است، و همچنین مقصود از و من المعز اثنین و من البقر اثنین اهل و وحشی است، و اما اینکه   <code class="page" rel="7,510"/> فرمود: <span class="aya" rel="6_144" data-words="1-4">و من الإبل اثنین</span> مقصود از این دو جفت بخاتی و عراب<span class="footnote" rel="1" title="تفسیر قمی ج ۱ ص ۲۱۸">*</span> است این چارپایان را خداوند حلال کرده<span class="footnote" rel="2" title="تفسیر قمی ج ۱ ص ۲۱۸">*</span>. </p> <p>مؤلف: در کتاب کافی<span class="footnote" rel="3" title="تفسیر قمی ج ۱ ص ۲۱۷">*</span> و کتاب اختصاص<span class="footnote" rel="4" title="الدر المنثور ج ۳ ص ۴۹">*</span> و تفسیر عیاشی<span class="footnote" rel="5" title="تفسیر عیاشی ج ۱ ص ۳۸۱ ح ۱۱۶-۱۱۷">*</span> نیز روایتی از داوود رقی و صفوان جمال از امام صادق (ع) نقل شده که روایت فوق را تایید می‌کند، چیزی که در اینجا باقی می‌ماند این است که آیا زوجی که در آیه‌ <span class="aya" rel="6_143" data-words="1-5">ثمانیة أزواج من الضأن اثنین</span> است به معنای همان زوجی است که در آیه‌ <span class="aya" rel="39_6" data-words="9-15">و أنزل لکم من الأنعام ثمانیة أزواج</span> می‌باشد هم چنان که از روایت عیاشی و قمی استفاده می‌شد؟ و یا آنکه هر کدام معنای علی حده‌ای دارد، بحث از این جهت به زودی خواهد آمد-ان شاء اللَّه تعالی-. </p> <p>و در تفسیر عیاشی از حریز از امام صادق (ع) روایت شده که شخصی از آن جناب از مرغهای وحشی و گوشتخوار سؤال کرد و در سؤال از خارپشت، وطواط (خفاش)، درازگوش، قاطر و اسب نیز اسم برد، حضرت فرمود: غیر از آنچه که خداوند در قرآن حرام فرموده هیچ حیوان دیگری حرام نیست و اگر رسول خدا (ص) در روز جنگ خیبر از خوردن گوشت درازگوش نهی فرمود از این جهت نبود که گوشت درازگوش حرام است، بلکه غرض آن حضرت این بود که اگر در میان مردم خوردن گوشت این حیوان متداول شود بیم این می‌رود که نسل این حیوان منقرض گردد و گر نه حرام همان است که در آیه‌ <span class="aya" rel="6_145" data-words="1-29">قل لا أجد فی ما أوحی إلی محرما علی طاعم یطعمه إلا أن یکون میتة أو دما مسفوحا أو لحم خنزیرفإنه رجس أو فسقا أهل لغیر الله به</span> اسم برده شده است<span class="footnote" rel="6" title="تفسیر عیاشی ج ۱ ص ۳۸۲ ح ۱۱۸">*</span>. </p> <p>مؤلف: در این باره اخبار دیگری از امام باقر و امام صادق (ع) نیز روایت شده، و در پاره‌ای از آنها دارد: حرام همان است که خداوند در کتاب خود تحریم نموده و لیکن چون عرب قبل از اسلام گوشت بسیاری از حیوانات دیگر را نیز نمی‌خوردند ما آل محمد هم آنها را نمی‌خوریم. و در اینکه آن حیوانات کدامند روایات زیادی وارد شده، و در بعضی از             <code class="page" rel="7,511"/> آنها حیوانات وحشی و دارای دندان و مرغهای دارای چنگال و غیر آن اسم برده شده، در روایات اهل سنت هم مطلب از همین قرار است، و چون مساله مورد بحث مساله‌ای است فقهی لذا آن را دنبال نکرده تنها این جهت را خاطرنشان می‌سازیم که وقتی مسلم شد که غیر از آنچه در قرآن حرام شده نیز محرماتی هست باید دانست که آن محرمات دیگر چیزهایی است که رسول خدا (ص) از جهت خباثتی که در آنها می‌دیده تحریم فرموده، و خداوند هم تحریم آن جناب را امضا نموده، و فرموده است: <span class="aya" rel="7_157" data-words="1-27">الذین یتبعون الرسول النبی الأمی الذی یجدونه مکتوبا عندهم فی التوراة و الإنجیل یأمرهم بالمعروف و ینهاهم عن المنکر و یحل لهم الطیبات و یحرم علیهم الخبائث</span><span class="footnote" rel="1" title="الدر المنثور ج ۳ ص ۴۹">*</span>. </p> <p>در مجمع البیان در ذیل آیه‌ <span class="aya" rel="6_146" data-words="1-8">و علی الذین هادوا حرمنا کل ذی ظفر...</span> می‌گوید: پادشاهان بنی اسرائیل را رسم چنین بود که فقرای خود را از خوردن گوشت مرغ و پیه نهی می‌کردند، و چون چنین ظلمی را بر فقرای خود روا می‌داشتند خداوند آن را بر همه آنان تحریم نمود<span class="footnote" rel="2" title="الدر المنثور ج ۳ ص ۴۹">*</span>. علی بن ابراهیم نیز همین مطلب را در تفسیر خود ذکر نموده است. </p> <h3> <span class="title" rel="6_149 6_136 6_137 6_138 6_139 6_140 6_141 6_142 6_143 6_144 6_145 6_146 6_147 6_148 6_150">در قیامت از جاهل سؤال می‌شود: چرا علم نیاموختی تا بدان عمل کنی؟ </span> </h3> <p> و در امالی شیخ به سند خود از مسعدة بن زیاد روایت شده که گفت از امام صادق  (ع) شنیدم که در پاسخ کسی که معنای جمله‌ <span class="aya" rel="6_149" data-words="2-4">فلله الحجة البالغة</span> را پرسید، فرمود: خدای تعالی روز قیامت به یک یک بندگان خود می‌فرماید: بنده من!بگو ببینم در دنیا عالم بودی یا جاهل؟ اگر بگوید عالم بودم می‌پرسد پس چرا به علم خود عمل نکردی، و اگر بگوید جاهل بودم می‌فرماید چرا علم نیاموختی تا بدان عمل کنی؟ با همین حجت او را مجاب می‌کند و حجت بالغه این است<span class="footnote" rel="3" title="الدر المنثور ج ۳ ص ۴۹">*</span>. </p> <p>مؤلف: این از باب تطبیق آیه بر مصداق است نه اینکه معنای حجت بالغه تنها همین باشد. </p> 
