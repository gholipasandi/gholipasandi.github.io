<h2 class="sura">سوره علق مکی است و نوزده آیه دارد </h2><h3 class="ayas">سوره العلق آیه‌های ۱ تا ۱۹</h3><code class="section" rel="96_1-19"/><h3>ترجمه آیات</h3> <p> <span class="trans" rel="96_0">به نام خداوند بخشنده بخشایشگر،  </span><span class="trans" rel="96_1">بخوان به نام پروردگارت که جهان را آفرید.  «۱» </span><span class="trans" rel="96_2">انسان را از خونی بسته شده آفرید.  «۲» </span><span class="trans" rel="96_3">بخوان که پروردگارت از هر کریمی کریم‌تر است.  «۳» </span><span class="trans" rel="96_4">کسی است که به وسیله قلم تعلیم کرد.  «۴» </span><span class="trans" rel="96_5">آری انسان را تعلیم کرد چیزهایی را که نمی‌دانست.  «۵» </span><span class="trans" rel="96_6">چنین نیست که انسان حقشناس باشد مسلما طغیان می‌کند.  «۶» </span><span class="trans" rel="96_7">به خاطر اینکه خود را بی نیاز می‌بیند. <code class="page" rel="20,546"/> «۷» </span><span class="trans" rel="96_8"> ولی باید بداند که برگشت همه به سوی اوست.  «۸» </span><span class="trans" rel="96_9">آیا دیدی آن شخص را که نهی می‌کرد؟.  «۹» </span><span class="trans" rel="96_10">بنده‌ای را که به هنگامی که نماز می‌خواند.  «۱۰» </span><span class="trans" rel="96_11">خبر بده اگر او بر طریق هدایت بود.  «۱۱» </span><span class="trans" rel="96_12">و به تقوی امر می‌کرد.  «۱۲» </span><span class="trans" rel="96_13">چه وظیفه‌ای را بر خود واجب می‌شمرد و حالا که تکذیب کرد و اعراض نمود آیا بغیر از عذاب استحقاق دارد؟.  «۱۳» </span><span class="trans" rel="96_14">آیا نمی‌دانست که خدا او را می‌بیند؟ !.  «۱۴» </span><span class="trans" rel="96_15">نه، چنین نیست که او خیال می‌کند می‌دانست و اگر دست از عمل زشتش برندارد موی پیشانیش را به شدت می‌گیریم.  «۱۵» </span><span class="trans" rel="96_16">پیشانی دروغگوی خطاکارش را.  «۱۶» </span><span class="trans" rel="96_17">آن وقت اهل مجلس خود را صدا بزند.  «۱۷» </span><span class="trans" rel="96_18">ما هم به زودی ماموران دوزخمان را می‌خوانیم.  «۱۸» </span><span class="trans" rel="96_19">نه، تو او را اطاعت مکن، سجده کن و نزدیک شو.  «۱۹» </span></p>                                 <h3>بیان آیات</h3> <p> در این سوره رسول خدا (ص) را امر می‌کند به اینکه قرآن را که به وحی خدا نازل می‌شود تلقی کند. و این سوره اولین سوره‌ای است که از قرآن نازل شده، و سیاق آیاتش آن چنان به هم ارتباط دارد که بتوان گفت یکباره نازل شده، و به زودی بدان اشاره خواهیم کرد، و این سوره به طور قطع در مکه نازل شده است. </p> <h3> <span class="title" rel="96_1">معنای <em>قرائت</em> و مفاد <span class="aya" rel="96_1" data-words="1-5">اقرأ باسم ربک الذی خلق...</span> </span> </h3> <p> <span class="aya" rel="96_1-2" data-words="1-9">اقرأ باسم ربک الذی خلق، خلق الإنسان من علق</span> راغب در مفردات می‌گوید: کلمه <em>قرائت</em> به معنای ضمیمه کردن حروف و کلمات به یکدیگر در زبان است، و این کلمه را به هر ضمیمه کردنی نمی‌گویند، مثلا در جمع کردن عده‌ای را به دور هم نمی‌گویند: <em>قراءت القوم</em> ، دلیل این ادعا این است که تکرار یک حرف از حروف الفباء در زبان را هم قرائت نمی‌گویند<span class="footnote" rel="1" title="مفردات راغب، ماده &lt;em&gt;قرأ&lt;/em&gt; ">*</span>. </p> <p>   <code class="page" rel="20,547"/> و به هر حال وقتی گفته می‌شود <em>قرات الکتاب</em> معنایش این است که از ضمیمه کردن چند حرف از آن، کلمه در آوردم و از ضمیمه کردن کلمات آن با یکدیگر جمله‌هایی در آورده، مطالبی استفاده کردم، هر چند که آن حروف و این کلمات را به زبان هم نیاورده باشی پس قرائت، هم شامل مطالعه می‌شود، و هم شامل آنجایی که جمع حروف و کلمات را تلفظ بکنی، و هم آنجایی که این عمل را با شنیدن انجام دهی، که اطلاق قرائت بر معنای اخیر تلاوت هم نامیده می‌شود، هم چنان که خدای تعالی فرموده: <span class="aya" rel="98_2" data-words="1-6">رسول من الله یتلوا صحفا مطهرة</span><span class="footnote" rel="1" title="فرستاده‌ای از ناحیه خدا که صحیفه‌هایی پاک را تلاوت می‌کند سوره بینه، آیه ۲">*</span>. </p> <p>و ظاهر اینکه به طور مطلق فرمود: <em>اقرا</em> ، این است که منظور از آن معنای اول است، و مراد، امر به تلقی آیاتی از قرآن است که فرشته وحی از ناحیه خدا به آن جناب وحی می‌کند، پس جمله مورد بحث امر به قرائت کتاب است، که خود این امر هم از آیات آن است، و این، نظیر گفتار هر نویسنده‌ای است که در آغاز نامه‌ای که به دیگری می‌نویسد سفارش می‌کند که این نامه مرا بخوان، و به آن عمل کن، پس اینکه می‌گوید: <em>این</em> و یا می‌گوید <em>آن</em> خودش نیز جزو نامه است. </p> <p>از این سیاق دو احتمال تایید می‌شود: اول اینکه: این آیات اولین آیاتی است که از قرآن کریم بر پیامبر اسلام (ص) نازل شده. </p> <p>دوم اینکه: تقدیر کلام <em>اقرا القرآن</em> و یا چیزی که این معنا را برساند می‌باشد. </p> <p>خلاصه می‌خواهیم بگوییم آیه شریفه امر به مطلق قرائت نیست، و نخواسته با چشم‌پوشی از مفعول، فعل <em>اقرا</em> را به طور لازم استعمال کرده باشد، و نیز منظور از این دستور خواندن به مردم نیست و نخواسته با حذف متعلق (مردم) اقرء را در <em>اقرا علی الناس</em> استعمال کرده باشد، هر چند که خواندن بر مردم هم یکی از اغراض نزول وحی است، هم چنان که در جای دیگر فرموده: <span class="aya" rel="17_106" data-words="1-11">و قرآنا فرقناه لتقرأه علی الناس علی مکث و نزلناه تنزیلا</span><span class="footnote" rel="2" title="و قرآنی که ما آن را آیه آیه کردیم تا به تدریج بر مردمش بخوانی و به همین منظور هم به تدریج نازلش کردیم سوره اسری، آیه ۱۰۶">*</span>، و نیز کلمه‌ <span class="aya" rel="96_1" data-words="2-3">باسم ربک</span> مفعول فعل <em>اقرا</em> و حرف <em>باء</em> در آن زایده، و تقدیر کلام <em>اقرا اسم ربک</em> ، یعنی <span class="aya" rel="1_1" data-words="1-4">بسم الله الرحمن الرحیم</span> نیست. </p> <p>و جمله‌ <span class="aya" rel="96_1" data-words="2-3">باسم ربک</span> متعلق است به کلمه‌ای تقدیری، نظیر <em>اقرا مفتتحا</em> و یا     <code class="page" rel="20,548"/> <em>مبتدئا باسم ربک</em> . و ممکن هم هست متعلق به خود <em>اقرا</em> ، و حرف باء برای ملابسه  (اتصاف) باشد، و این منافات ندارد با اینکه بسم اللَّه اول سوره جزو سوره باشد، و تکرار آن نیست، چون در بسم اللَّه خود خدای تعالی کلام خود را با آن آغاز کرده، و در <span class="aya" rel="96_1" data-words="1-3">اقرأ باسم ربک</span> دستور می‌دهد بندگانش خواندن را به نام او آغاز کنند، هر چند که در جای دیگر دستور داده هر کاری را که می‌خواهند آغاز کنند، با بسم اللَّه آغاز کنند، پس در حقیقت آیه مورد بحث دستور العمل است نظیر امر به گفتن ان شاء اللَّه در آیه‌ <span class="aya" rel="18_23-24" data-words="1-12">و لا تقولن لشیء إنی فاعل ذلک غدا، إلا أن یشاء الله</span><span class="footnote" rel="1" title="هرگز مگو من فردا این کار را خواهم کرد مگر آنکه کلام خود را مقید کنی به خواست خدا">*</span> -دقت فرمایید. </p> <p>و در جمله‌ <span class="aya" rel="96_1" data-words="3-5">ربک الذی خلق</span> اشاره شده است به اینکه رب تو تنها و تنها آن کسی است که عالم آفریده، و این همان توحید ربوبیت است که مقتضی است عبادت را در او منحصر کنند، و این خود رد اعتقاد مشرکین است که می‌گفتند خدای سبحان تنها خلقت و ایجاد را به عهده دارد، و اما ربوبیت یعنی مالکیت و تدبیر عالم از آن مقربین درگاه او است، و خدای تعالی بعد از ایجاد عالم تدبیر امور آن را به عهده آنان گذاشت، که یا از جنس فرشتگانند، و یا از جنس جن، و یا افراد برجسته‌ای از انسان. در آیه مورد بحث اشاره کرده به اینکه خیر، چنین نیست، و تصریح کرده به اینکه ربوبیت هم مانند خلقت مخصوص خدای تعالی است. </p> <h3> <span class="title" rel="96_2"><span class="phrase">خلقت انسان از <em rel="fa_96_2_4-4" data-sentence="14:41">علق</em> برهان و شاهدی بر یگانگی خداوند در ربوبیت</span></span> </h3> <p> <code class="aya" rel="96_2"/>و <span class="phrase">در جمله‌ <span class="aya" rel="96_2" data-words="1-4">خلق الإنسان من علق</span> منظور از <em>انسان</em> جنس بشر است، که از راه تناسل پدید می‌آید، و کلمه <em rel="fa_96_2_4-4" data-sentence="154:74">علق</em> به معنای خون بسته شده است، یعنی اولین حالتی که منی در رحم به خود می‌گیرد.</span> </p> <p>پس آیه شریفه، به تدبیر الهی وارد بر انسان اشاره دارد، تدبیرش از لحظه‌ای که به صورت علقه در می‌آید، تا وقتی که انسانی تام الخلقه می‌شود، و دارای صفاتی عجیب و افعالی محیر العقول می‌گردد، پس انسان انسانی تمام و کامل نمی‌شود، مگر به تدبیر مستمر و پی در پی خدای تعالی که این تدبیر پی در پی چیزی نیست مگر خلقت پی در پی،  (پس ممکن نیست خلقت را از خدا و تدبیر را از غیر او بدانیم) پس خدای تعالی بعین همان دلیل که خالق انسان است مدبر او نیز هست، در نتیجه انسان چاره‌ای جز این ندارد که خدای واحد را رب خود بگیرد. بنا بر این در جمله مورد بحث احتجاجی بر توحید در ربوبیت شده است. </p>   <p>سوره کهف، آیه 24.  <code class="page" rel="20,549"/><code class="aya" rel="96_3"/> </p><h3> <span class="title" rel="96_3 96_4">مراد از امر به قرائت در <span class="aya" rel="96_3" data-words="1-4">اقرأ و ربک الأکرم</span> و مفاد توصیف خدا به‌ <span class="aya" rel="96_4" data-words="1-3">الذی علم بالقلم</span> بعد از امر به قرائت</span> </h3> <p> <span class="aya" rel="96_3-5" data-words="1-12">اقرأ و ربک الأکرم، الذی علم بالقلم، علم الإنسان ما لم یعلم</span> در این سه آیه امر به قرائت را تکرار نموده، تا مطلب یعنی امر اولی را تاکید کند، چون ظاهر سیاق اطلاق همین است، که منظور از دومی هم همان اولی است، و گرنه قیدی برای دومی می‌آورد. </p> <p>ولی بعضی<span class="footnote" rel="1" title="مجمع البیان، ج ۱۰، ص ۵۱۴">*</span> گفته‌اند: مراد از امر اولی، این است که خودش بخواند، و مراد از دومی این است که برای مردم بخواند و تبلیغ کند. هم چنان که بعضی دیگر گفته‌اند: مراد از هر دو امر، این است که قرآن را بر مردم بخواند. ولی این دو وجه از آیه استفاده نمی‌شود. </p> <p>و معنای‌ <span class="aya" rel="96_3" data-words="2-4">و ربک الأکرم</span> این است که: پروردگار تو کسی است که عطایش فوق عطای هر کس دیگر است، چون هر کس دیگر که به تو عطایی می‌کند به استحقاق می‌کند، ولی پروردگارت بدون استحقاق عطاء می‌کند، علاوه بر این، عطای دیگران هم عطای او است، و بالآخره هر عطایی به او منتهی می‌شود. </p> <p><code class="aya" rel="96_4"/> <span class="aya" rel="96_4" data-words="1-3">الذی علم بالقلم</span> -حرف باء در این جمله سببیت را می‌رساند، می‌فرماید: خدای تعالی قرائت و یا کتابت و قرائت را به وسیله قلم بیاموخت، و این جمله هم می‌تواند حالیه باشد، و هم استینافیه، و به هر حال زمینه آن زمینه تقویت روح رسول خدا (ص) و از بین بردن اضطراب آن حضرت است، اضطرابی که از دستور قبلی به آن جناب دست داده بود، چون دستور خواندن به کسی که امی است، نه سواد خواندن دارد و نه نوشتن، اضطراب آور است، گویا فرموده: کتاب پروردگارت را بخوان، کتابی را که او به تو وحی می‌کند، و از این فرمان اضطراب و خوفی به خود راه مده، و چه جای ترسیدن است؟ در حالی که پروردگار اکرم تو آن کسی است که قرائت را به وسیله قلم به انسان آموخت؟ خوب، وقتی سواد سواد دارها هم به وسیله قلم است که او آفریده، و در اختیارشان قرار داده، تا منویات خود را بنویسند، چرا نتواند قرائت کتاب خود را بدون وساطت قلم به تو تعلیم دهد؟ آن هم با اینکه به تو امر کرده که: <em>بخوان</em> اگر تو را توانای بر خواندن نکرده بود، هرگز امر به آن نمی‌کرد. </p> <p>بعد از جمله مورد بحث که خطابش به شخص رسول خدا (ص) است، نعمت تعلیم را عمومیت داده، می‌فرماید: <code class="aya" rel="96_5"/> <span class="aya" rel="96_5" data-words="1-5">علم الإنسان ما لم یعلم</span> به جنس انسان چیزهایی را که نمی‌دانست تعلیم داده، و این خود مزید تقویت است، و رسول خدا را بیشتر دلگرم و خرسند می‌سازد. </p> <p>   <code class="page" rel="20,550"/> و مراد از <em>انسان</em> به طوری که از ظاهر سیاق برمی‌آید جنس انسان است. </p> <p>ولی بعضی<span class="footnote" rel="1" title="روح المعانی، ج ۳۰، ص ۱۸۲">*</span> از مفسرین گفته‌اند: مراد از آن خصوص آدم است. </p> <p>بعضی<span class="footnote" rel="2" title="روح المعانی، ج ۳۰، ص ۱۸۳">*</span> دیگر گفته‌اند: ادریس است، چون او بود که برای اولین بار با قلم خط نوشت. </p> <p>و بعضی<span class="footnote" rel="3" title="نماز را در هنگام ظهر تا تاریکی شب و هنگام فجر بپا بدار سوره اسری، آیه ۷۸">*</span> دیگر گفته‌اند: همه انبیایی هستند که می‌توانستند بنویسند. لیکن این اقوال، ضعیف و از فهم بدورند. </p> <p><code class="aya" rel="96_6"/> <span class="aya" rel="96_6-7" data-words="1-7">کلا إن الإنسان لیطغی، أن رآه استغنی</span> این دو آیه ردع و رد رفتاری است که انسان در مقابل نعمت‌های الهی از خود نشان می‌دهد، رفتاری که از خلال آیات قبل استفاده می‌شود، چون از آیات بر می‌آید که خدای تعالی نعمت‌های بزرگی نظیر تعلیم به قلم و تعلیم‌ از طریق وحی را به انسان داده، پس بر انسان واجب است شکر آن را بجای آورد، ولی او بجای شکر، کفران و طغیان می‌کند. </p> <p> <span class="aya" rel="96_6" data-words="2-4">إن الإنسان لیطغی</span> -یعنی انسان بجای شکر طغیان می‌کند، یعنی پا از گلیم خود فراتر می‌نهد. و این خبری است از آنچه در طبع بشر است، نظیر آیه زیر که خبر می‌دهد از اینکه بشر طبعا ظلوم و کفرانگر است: <span class="aya" rel="14_34" data-words="14-17">إن الإنسان لظلوم کفار</span><span class="footnote" rel="4" title="سوره ابراهیم، آیه ۳۴">*</span>. </p> <h3> <span class="title" rel="96_1 96_2 96_3 96_4 96_5 96_6 96_7 96_8 96_9 96_10 96_11 96_12 96_13 96_14 96_15 96_16 96_17 96_18 96_19">بی نیاز دانستن خود، منشا و علت طغیان آدمی است</span> </h3> <p> <code class="aya" rel="96_7"/> <span class="aya" rel="96_7" data-words="1-3">أن رآه استغنی</span> -کلمه <em>راه</em> از مصدر رأی است، نه مصدر رؤیت، یعنی دیدن به چشم، و فاعل <em>راه</em> و نیز مفعولش همان انسان است، و جمله مورد بحث می‌خواهد علت طغیان انسان را بیان کند، می‌فرماید علت طغیانش این است که او خود را بی نیاز از پروردگار خود می‌داند، پروردگاری که بر او انعام کرده و سراپای وجود او انعام وی است، و نعمت‌های بی شمار او را کفران می‌کند، و علت این انحراف آن است که انسان به خود و هواهای نفسانی خود می‌پردازد، و دل به اسباب ظاهری که تنها وسیله مقاصد او است (و نه هدف) می‌بندد، و در نتیجه از پروردگارش غافل می‌شود، و به هیچ وجه خود را محتاج او نمی‌بیند، چون اگر خود را محتاج او می‌دید همین احتیاج وادارش می‌کرد که به یاد او بیفتد، و او را ولی نعمت‌های خود بداند، و شکر نعمت‌هایش را بجای آورد، نتیجه این انحراف این است که در آخر خدا را به کلی فراموش نموده، سر به طغیان بردارد. </p> <p><code class="aya" rel="96_8"/> <span class="aya" rel="96_8" data-words="1-4">إن إلی ربک الرجعی</span> <span class="phrase">کلمه <em rel="fa_96_8_4-4" data-sentence="5:201">رجعی</em> مانند کلمه <em>رجوع</em> به معنای برگشتن است، و به طوری که از سیاق     <code class="page" rel="20,551"/> تهدید آینده بر می‌آید این جمله تهدید به مرگ و بعث است، و خطاب در آن به رسول خدا  (ص) است.</span> </p> <p>و بعضی<span class="footnote" rel="1" title="روح المعانی، ج ۳۰، ص ۱۸۳">*</span> گفته‌اند: خطاب در آن به طریق بکار بردن التفات به جنس انسان است، تا تشدید بیشتری کرده باشد. ولی ظهور آیه در معنای اول بیشتر است. </p> <p><code class="aya" rel="96_9"/><code class="aya" rel="96_10"/><code class="aya" rel="96_11"/><code class="aya" rel="96_12"/><code class="aya" rel="96_13"/> <span class="aya" rel="96_9-14" data-words="1-28">أ رأیت الذی ینهی، عبدا إذا صلی، أ رأیت إن کان علی الهدی، أو أمر بالتقوی، أ رأیت إن کذب و تولی، أ لم یعلم بأن الله یری</span> این شش آیه جنبه مثل دارد، و می‌خواهد به عنوان نمونه چند مصداق از انسان طاغی را ذکر کند، و نیز به منزله زمینه چینی است برای تهدید صریحی که بعدا به عقاب نموده، عقاب کسانی که از اطاعت او نهی می‌کنند، و نیز زمینه است برای امر به عبادتش. و مراد از  عبدی که نماز می‌خواند به طوری که از آخر آیات بر می‌آید رسول خدا (ص) است، چون در آخر آیات آن جناب را از اطاعت آن شخص نهی نموده، امر به سجده‌اش و به نزدیک شدنش می‌فرماید. </p> <h3> <span class="title" rel="96_9 96_10">توضیحی راجع به تشریع نماز قبل از شب معراج و قبل از نزول قرآن که از آیه: <span class="aya" rel="96_9-10" data-words="1-7">أ رأیت الذی ینهی، عبدا إذا صلی</span> استفاده می‌شود</span> </h3> <p> و بنا بر این فرض که سوره مورد بحث اولین سوره نازل شده از قرآن باشد، و نیز بنا بر اینکه از اول تا به آخر سوره یکباره نازل شده باشد، سیاق این آیات دلالت دارد بر اینکه رسول خدا (ص) قبل از نزول قرآن نماز می‌خوانده، و همین معنا دلالت دارد بر اینکه آن جناب قبل از رسیدنش به مقام رسالت با نزول قرآن، یعنی قبل از حادثه بعثت از انبیا بوده. </p> <p>ولی بعضی<span class="footnote" rel="2" title="مجمع البیان، ج ۱۰، ص ۵۱۶">*</span> گفته‌اند که: نماز قبل از بعثت آن جناب نماز واجب نبوده، و به طوری که از اخبار بر می‌آید نمازهای واجب در شب معراج واجب شده، و در سوره اسراء فرموده: <span class="aya" rel="17_78" data-words="1-10">أقم الصلاة لدلوک الشمس إلی غسق اللیل و قرآن الفجر</span><span class="footnote" rel="3" title="مجمع البیان، ج ۱۰، ص ۵۱۶">*</span>. </p> <p>اما این سخن درست نیست، برای اینکه آنچه از داستان شب معراج مسلم است، و روایات معراج بر آن دلالت دارد، تنها این است که نمازهای پنجگانه یومیه در آن شب با شکل خاص خود یعنی دو رکعت دو رکعت واجب شد، و هیچ دلالتی ندارد بر اینکه قبل از آن شب به صورت دیگر تشریع نشده بود، بلکه در بسیاری از آیات سوره‌های مکی و از آن جمله سوره‌هایی که قبل از سوره اسراء نازل شده، نظیر سوره مدثر و مزمل و غیر آن دو سخن از نماز کرده، و به       <code class="page" rel="20,552"/> تعبیرهایی مختلف از آن یاد نموده، هر چند که کیفیت آن را ذکر نکرده، اما اینقدر هست که نمازهای قبل از معراج مشتمل بر مقداری تلاوت قرآن و نیز مشتمل بر سجده بوده. </p> <p>و در بعضی از روایات هم آمده که رسول خدا (ص) در اوایل بعثت با خدیجه و علی (علیهما السلام) نماز می‌خواند، در این روایات هم نیامده که نماز آن روز به چه صورت بوده. </p> <p>و <span class="phrase">کوتاه سخن اینکه: جمله <em>أ رأیت</em> به معنای <em>خبر ده مرا</em> است، و استفهام در آن به منظور شگفتی انگیختن است، و مفعول اول فعل <em>أ رأیت</em> ی اول کلمه‌ <span class="aya" rel="96_9" data-words="3-4">الذی ینهی</span> است، و مفعول <em>أ رأیت</em> ی سوم ضمیری است که به موصول <em>الذی</em> برمی‌گردد، و مفعول  <em>أ رأیت</em> ی دوم ضمیری است که به کلمه <em rel="fa_96_10_1-1" data-sentence="357:139">عبدا</em> برمی‌گردد، و مفعول دوم <em>أ رأیت</em> در هر سه جا جمله‌ <span class="aya" rel="96_14" data-words="1-6">أ لم یعلم بأن الله یری</span> است.</span> </p> <p>و حاصل معنای آیات مورد بحث این است که: مرا خبر ده از کسی که نهی می‌کرد بنده‌ای را که نماز می‌خواند، و خدا را عبادت می‌کرد و این شخص می‌داند که خدا عمل او را می‌بیند، و از حال او خبر دارد، و نیز مرا خبر ده از این نهی کننده که به فرضی که بنده نمازگزار نامبرده بر طریق هدایت باشد، و به تقوی عمل کند، او چه حالی خواهد داشت، با اینکه می‌داند خدا او را می‌بیند، و باز مرا خبر ده از این نهی کننده، که اگر نهیش تکذیب حق و اعراض از ایمان به حق باشد، و با این حال شخص نمازگزار را از نماز نهی می‌کند، و با اینکه می‌داند خدا می‌بیند آیا جز عذاب استحقاق جزایی دارد؟ بعضی<span class="footnote" rel="1" title="مجمع البیان، ج ۱۰، ص ۵۱۳">*</span> از مفسرین گفته‌اند: مفعول اول جمله <em>أ رأیت</em> در هر سه جا همان موصول و یا ضمیری است که به موصول بر می‌گردد، و این را بدان جهت گفته‌اند که بین ضمیرها تفکیک نینداخته باشند. </p> <p>و بنا بر این، بهتر آن است که آیه‌ <span class="aya" rel="96_11-12" data-words="1-9">أ رأیت إن کان علی الهدی، أو أمر بالتقوی</span> را اینطور معنا کنیم که: مرا خبر ده از این نهی کننده آیا اگر بر طریق هدایت بود، و یا به تقوی امر می‌کرد، و می‌دانست که خدا او را می‌بیند، چه وظیفه‌ای می‌دید، و چه عملی را بر خود واجب می‌دانست، و با اینکه از عبادت خدای سبحان نهی کرده، چه حالی خواهد داشت؟ و با اینکه می‌توان گفتار مفسر نامبرده را چنین توجیه کرد، ولی معنای مستفاد از آن معنای بعیدی است، و اشکال تفکیک در ضمائر که به خاطر آن این طور خود را به زحمت   <code class="page" rel="20,553"/> انداخته‌اند همه جا اشکال موجهی نیست، در بعضی موارد که سیاق اقتضا کند و قرائن کمک نماید تفکیک مانعی ندارد. </p> <p><code class="aya" rel="96_14"/> <span class="aya" rel="96_14" data-words="1-6">أ لم یعلم بأن الله یری</span> -مراد از این <em>علم</em> ، آگهی بر طریق استلزام است، چون لازمه اعتقاد به اینکه خدا خالق هر چیزی است این اعتقاد است که خدا به هر چیزی عالم است، هر چند صاحب اعتقاد اولی از این اعتقاد دیگرش غافل باشد، و آن کسی که از نماز نهی می‌کرد از وثنی مذهبان و مشرک بوده، و وثنی مذهبان اعتراف دارند به اینکه خالق هر چیزی خدا است، و همچنین خدا را از هر نقصی منزه می‌دارند، پس باید معتقد باشند که خدا جاهل نیست، و از هیچ عملی عاجز نیست، و همچنین هیچ صفت نقص ندارد، هر چند که خود از این اعتقادشان غافل باشند. </p> <h3> <span class="title" rel="96_1 96_2 96_3 96_4 96_5 96_6 96_7 96_8 96_9 96_10 96_11 96_12 96_13 96_14 96_15 96_16 96_17 96_18 96_19">تهدید آنکه مانع نماز گزاردن پیامبر (صلی اللَّه علیه و آله و سلم) می‌شده</span> </h3> <p> <code class="aya" rel="96_15"/><code class="aya" rel="96_16"/> <span class="aya" rel="96_15-16" data-words="1-9">کلا لئن لم ینته لنسفعا بالناصیة، ناصیة کاذبة خاطئة</span> <span class="phrase">در مجمع البیان می‌گوید: کلمه <em rel="fa_96_15_5-5" data-sentence="29:191">سفع</em> به معنای جذب شدید است، وقتی گفته می‌شود: <em>شفعت الشی‌ء</em> معنایش این است که: من آن چیز را به شدت جذب کردم و گرفتم<span class="footnote" rel="1" title="تفسیر قرطبی، ج ۲۰، ص ۱۲۶">*</span>.</span> </p> <p>و <span class="phrase">در این آیه <em>ناصیه</em>  (موی جلو پیشانی) را به صفت <em>کاذبه</em> و <em rel="fa_96_16_3-3" data-sentence="71:91">خاطئه</em> توصیف کرده، با اینکه این دو صفت، صفت صاحب پیشانی است، و این طور نسبت دادن از باب مجاز است.</span> </p> <p>و در این کلام ردعی شدید و تهدیدی بالغ است، و می‌فرماید: مساله آن طور نیست که او پنداشته و خواسته است، و یا او نمی‌تواند چنین کند، سوگند می‌خورم که اگر دست از این بازداریش از نماز برندارد، و منصرف نگشته هم چنان بنده ما را از نماز نهی کند، به طور مسلم ناصیه او را به شدت خواهیم گرفت، و به وضعی ذلت بار او را به سوی عذاب جذب می‌کنیم، آری ناصیه‌ای را که صاحبش کاذب است و به خطا سخن می‌گوید و عمل می‌کند، به شدت جذب خواهیم کرد. </p> <p><code class="aya" rel="96_17"/><code class="aya" rel="96_18"/> <span class="aya" rel="96_17-18" data-words="1-4">فلیدع نادیه، سندع الزبانیة</span> <span class="phrase">کلمه <em rel="fa_96_17_2-2" data-sentence="5:115">نادی</em> به معنای مجلس است، و گویا مراد از مجلس، اهل مجلس باشد، می‌فرماید: وقتی او را گرفتیم اهل مجلس خود را به کمک بخواند.</span> </p> <p>ولی <span class="phrase">بعضی<span class="footnote" rel="2" title="تفسیر قرطبی، ج ۲۰، ص ۱۲۸">*</span> گفته‌اند: اصلا کلمه نادی به معنای جلیس (همنشین) است، و کلمه     <code class="page" rel="20,554"/> <em rel="fa_96_18_2-2" data-sentence="181:34">زبانیة</em> به معنای فرشتگان موکل بر آتش است.</span> بعضی<span class="footnote" rel="1" title="بگو من از ناحیه پروردگارم در کارم هوشیارم سوره انعام، آیه ۵۷">*</span> گفته‌اند: زبانیة در کلام عرب به معنای پلیس است، و امر در آیه تعجیزی است، می‌خواهد با این امر به شدت اخذ اشاره کرده باشد، و معنایش این است که باید این کسی که از نماز نهی می‌کند جمع خود را صدا بزند، تا او را از دست ما نجات دهند، و ما به زودی پلیس‌های موکل بر آتش را که فرشتگانی خشن و پر نیرو هستند صدا می‌زنیم، آن وقت است که نصرت هیچ ناصری سودی به حال او نخواهد داشت. </p> <p><code class="aya" rel="96_19"/> <span class="aya" rel="96_19" data-words="1-7">کلا لا تطعه و اسجد و اقترب</span> <span class="phrase">در این آیه ردع قبلی تکرار شده، تا در آن تاکید شده باشد، و معنای جمله <em rel="fa_96_19_2-3" data-sentence="69:242">لا تطعه</em>  این است که: تو ای پیامبر او را در نهیش از نماز اطاعت مکن، و این خود قرینه‌ای است بر اینکه مراد از جمله <em rel="fa_96_19_4-5" data-sentence="232:122">و اسجد</em> سجده کردن در نماز است، و چه بسا نمازی که رسول خدا  (ص) در آن ایام می‌خوانده مرکب از همین دو عنوان یعنی سجده و تسبیح بوده.</span> </p> <p>ولی <span class="phrase">بعضی<span class="footnote" rel="2" title="بگو این است راه من، من بر بصیرتی خدا دادی به سوی خدا دعوت می‌کنم، هم خودم و هم هر کس که مرا پیروی کند، که او نیز دارای این بصیرت می‌شود سوره یوسف، آیه ۱۰۸">*</span> از مفسرین گفته‌اند: منظور از این سجده کردن، نماز خواندن نیست بلکه سجده‌ای است که بعد از خواندن این سوره و سه سوره دیگر قرآن واجب است، و به آن چهار سوره، <em>عزائم چهارگانه</em> می‌گویند، و کلمه <em rel="fa_96_19_7-7" data-sentence="401:60">اقترب</em> امر از مصدر اقتراب است، که به معنای تقرب به خدای تعالی است.</span> </p> <p>و بعضی<span class="footnote" rel="3" title="ما به تو وحی کردیم همانطور که به نوح و انبیای بعد از او وحی کردیم سوره نساء، آیه ۱۶۳">*</span> گفته‌اند: نزدیک شدن به ثواب خدای تعالی است. </p> <h3>بحث روایتی‌ <span class="title" rel="96_1">روایاتی در باره ماجرای نزول نخستین وحی بر پیامبر (صلی اللَّه علیه و آله و سلم): <span class="aya" rel="96_1" data-words="1-3">اقرأ باسم ربک...</span> و بیان اشکالی که در این روایات دیده می‌شود</span> </h3> <p> در الدر المنثور است که عبد الرزاق، احمد، عبد ابن حمید، بخاری، مسلم، ابن جریر، ابن انباری-در کتاب مصاحف-ابن مردویه و بیهقی، از طریق ابن شهاب از عروة بن زبیر از عایشه ام المؤمنین روایت کرده‌اند که گفت: اولین روزنه‌ای که از وحی به روی رسول خدا  (ص) باز شد، این بود که در عالم رؤیا در خواب چیزهایی می‌دید که چون صبح روشن در خارج واقع می‌شد. </p> <p>       <code class="page" rel="20,555"/> سپس علاقه و محبت به خلوت و تنهایی در دلش انداخته شد، و (غالبا) تک و تنها در غار حرا -18 کیلومتری مکه-بسر می‌برد، و در هر سال برای اینکه مدتی در آنجا به تهجد و عبادت بپردازد، خود را آماده می‌ساخت و آب و طعام تهیه می‌کرد، و آن مدت را یکسره به عبادت می‌پرداخت و به خانه نمی‌رفت، سال بعد نیز چنین می‌کرد، و باز برای آن مدت توقف در حرا خود را آماده می‌ساخت، تا آنکه شبی که در غار حرا بود، فرشته خدا حق را بر او نازل کرد، و بدو گفت: <em>اقرا</em> رسول خدا (ص) پاسخ داد: من خواندن بلد نیستم. </p> <p>رسول خدا (ص) فرمود: آن فرشته مرا گرفت و فشاری بر من وارد آورد، به طوری که تاب و توانم از دست رفت آن گاه رهایم کرد، و دوباره گفت: <em>اقرا</em> گفتم من خواندن بلد نیستم، باز مرا گرفت و فشار داد، به طوری که طاقتم از دست رفت، این بار هم مرا رها کرد و گفت: <em>اقرأ</em> گفتم خواندن نمی‌دانم، بار سوم مرا گرفت، و همان فشار را وارد آورد، به طوری که توانم از دست رفت، این بار نیز مرا رها کرد و گفت: <span class="aya" rel="96_1-4" data-words="1-16">اقرأ باسم ربک الذی خلق، خلق الإنسان من علق، اقرأ و ربک الأکرم، الذی علم بالقلم...</span>. </p> <p>پس رسول خدا (ص) این سوره را گرفت، و به طرف مکه برگشت، در حالی که قلبش به شدت می‌تپید، تا به خانه خدیجه دختر خویلد رسید، گفت: مرا بپیچید، مرا بپیچید، اهل خانه او را در روپوشی پیچیدند، تا آن حالت ترس و اضطرابش آرام گرفت، آن گاه به خدیجه رو کرد و داستان را برای او باز گفت، و در آخر گفت بر جان خود می‌ترسم. خدیجه گفت: ابدا چیزی نیست، خدا هرگز تو را خوار نمی‌کند، برای اینکه تو شخصی نیکوکاری، و صله رحم می‌کنی و زحمت دیگران را تحمل می‌نمایی و برهنگان را می‌پوشانی، تو میهمان‌نواز و یاور مبتلایانی. </p> <p>آن گاه خدیجه آن جناب را نزد پسر عمش ورقة بن نوفل بن اسد بن عبد العزی که در جاهلیت از بت‌پرستی به کیش نصرانیت درآمده بود آورد، و ابن ورقه زبان عبرانی را می‌دانست و انجیل را به طور کامل به عبرانی می‌نوشت، مردی سالخورده و نابینا بود خدیجه گفت: ای پسر عم کمی به سخنان پسر برادرت گوش کن. </p> <p>ورقه گفت: ای برادرزاده چه می‌بینی؟ رسول خدا (ص) آنچه دیده بود به او خبر داد، ورقه گفت: این همان ناموسی است که خدا بر موسایش نازل می‌کرد، و ای کاش من در آن درخت شاخه‌ای بودم، و ای کاش زنده می‌ماندم تا آن روزی که قوم تو از مکه بیرونت می‌کنند. رسول خدا (ص) پرسید بیرون کنندگان من قوم من خواهند بود؟ گفت بله، هیچ پیامبری نیاورده مثل آنچه تو آورده‌ای، مگر آنکه مورد حمله و<code class="page" rel="20,556"/> دشمنی قومش قرار گرفته، و من اگر آن روز تو را دریابم یاریت خواهم کرد، یاری صمیمانه، لیکن چیزی نگذشت که ورقه از دنیا رفت و مدتی وحی تعطیل شد<span class="footnote" rel="1" title="مجمع البیان، ج ۱۰، ص ۵۱۵">*</span>. </p> <p>ابن شهاب می‌گوید: ابو سلمة بن عبد الرحمن برایم حدیث کرد که جابر بن عبد اللَّه انصاری روزی از مساله وحی سخن می‌گفت، در ضمن سخن، گفت رسول خدا (ص) فرمود در حینی که داشتم قدم می‌زدم ناگهان صوتی از طرف آسمان شنیدم، سربلند کردم ناگهان همان کسی را دیدم که در غار حرا او را دیده بودم، دیدم که بین آسمان و زمین بر کرسی نشسته من از دیدنش دچار رعب شده به خانه برگشتم، و گفتم مرا بپیچید مرا بپیچید، در همین حال این آیه نازل شد که: <span class="aya" rel="74_1-5" data-words="1-14">یا أیها المدثر، قم فأنذر، و ربک فکبر، و ثیابک فطهر، و الرجز فاهجر</span> از آن به بعد وحی خدا پی در پی رسید<span class="footnote" rel="2" title="تفسیر قمی، ج ۲، ص ۴۳۰">*</span>. </p> <p>و نیز در همان کتاب است که ابن ابی شیبه و ابن جریر و ابو نعیم (در کتاب دلائل)، از عبد اللَّه بن شداد روایت کرده‌اند که گفت: جبرئیل بر محمد (ص) نازل شد و گفت: ای محمد بخوان. پاسخ داد من خواندن نمی‌دانم، او را در آغوش خود کشید، سپس گفت: ای محمد بخوان، پاسخ داد سواد ندارم. گفت: <span class="aya" rel="96_1" data-words="1-5">اقرأ باسم ربک الذی خلق</span>... <span class="aya" rel="96_5" data-words="3-5">ما لم یعلم</span>. </p> <p>پس رسول خدا (ص) نزد خدیجه آمد و گفت: ای خدیجه به گمانم چیزی به من شده. خدیجه گفت حاشا، به شما چیزی نشده، به خدا قسم پروردگار تو به تو آسیبی نمی‌رساند، چون تا کنون حتی یک عمل زشت نکرده‌ای، خدیجه این را گفت و برخاسته نزد ورقه رفت و جریان را به او گفت. ورقه گفت اگر مطلب همین طور باشد که او گفته (به تو مژده می‌دهم که) شوهرت پیغمبری از پیامبران است، و به زودی از امتش صدمه‌های بسیار خواهد دید، و اگر من نبوتش را درک کنم حتما به او ایمان می‌آورم. </p> <p>راوی می‌گوید: بعد از این جریان مدتی جبرئیل نازل نشد خدیجه گفت: به نظرم پروردگارت بر تو خشم کرده آن گاه خدای تعالی این سوره را نازل کرد: <span class="aya" rel="93_1-3" data-words="1-12">و الضحی، و اللیل إذا سجی، ما ودعک ربک و ما قلی</span><span class="footnote" rel="3" title="مجمع البیان، ج ۱۰، ص ۵۱۶">*</span>. </p> <p>مؤلف: در این باب روایتی آمده که سوره‌ای که جبرئیل بر آن جناب نازل کرد سوره حمد بود<span class="footnote" rel="4" title="مجمع البیان، ج ۱۰، ص ۵۱۴">*</span>. </p> <p>     <code class="page" rel="20,557"/> ولی این داستان که در روایات آمده خالی از اشکال و بلکه اشکالها نیست، برای اینکه اولا به رسول خدا (ص) نسبت شک در نبوت خود داده و گفته که: آن جناب احتمال داده آن صدا و آن شخصی که بین زمین و آسمان دیده و آن سوره‌ای که به او نازل شده همه از القائات شیطانی باشد، و ثانیا به وی نسبت داده که اضطراب درونیش زایل نشد، تا وقتی که یک مرد نصرانی-ورقة بن نوفل-که خود را به رهبانیت زده بود به نبوتش شهادت داد، آن وقت اضطرابش زایل شد، با اینکه خدای تعالی در باره آن جناب فرموده: <span class="aya" rel="6_57" data-words="1-6">قل إنی علی بینة من ربی</span><span class="footnote" rel="1" title="مجمع البیان، ج ۱۰، ص ۵۱۵">*</span>، و چگونه ممکن است چنین کسی از سخنان یک نصرانی تحت تاثیر قرار گیرد، و برای آرامش خاطرش محتاج به آن باشد، مگر در آن سخنان چه حجت روشنی بوده؟ و مگر خدای تعالی در باره آن جناب نفرموده: <span class="aya" rel="12_108" data-words="1-12">قل هذه سبیلی أدعوا إلی الله علی بصیرة أنا و من اتبعنی</span><span class="footnote" rel="2" title="مجمع البیان، ج ۱۰، ص ۵۱۵">*</span> و آیا اعتماد کردن به قول ورقه بصیرت است، و بصیرت پیروانش هم همین است که ایمان آورده‌اند به کسی که به گفتاری بی دلیل ایمان آورده و اعتماد کرده؟ و آیا وضع سایر انبیاء هم بدین منوال بوده، و آنجا که خدای تعالی می‌فرماید: <span class="aya" rel="4_163" data-words="1-11">إنا أوحینا إلیک کما أوحینا إلی نوح و النبیین من بعده</span><span class="footnote" rel="3" title="مجمع البیان، ج ۱۰، ص ۵۱۵">*</span>، امت این انبیا هم اعتمادشان به نبوت پیغمبرشان برای این بوده که مثلا پیر مردی همانند ورقه گفته است که نوح پیغمبر است، و یا هود و صالح پیغمبرند؟ قطعا پایه تشخیص نبوت یک پیغمبر اینقدر سست نیست. </p> <p>بلکه حق این است که: نبوت و رسالت ملازم با یقین و ایمان صد در صد شخص پیغمبر و رسول است، او قبل از هر کس دیگر یقین به نبوت خود از جانب خدای تعالی دارد، و باید هم چنین باشد، روایات وارده از ائمه اهل بیت (علیهم السلام) هم همین را می‌گوید. </p> <h3> <span class="title" rel="96_9">شان نزول آیات: <span class="aya" rel="96_9" data-words="1-4">أ رأیت الذی ینهی...</span>، سجده نزدیک‌ترین حالت عبد به رب، سور عزائم</span> </h3> <p> و در مجمع البیان در ذیل آیه‌ <span class="aya" rel="96_9" data-words="1-4">أ رأیت الذی ینهی...</span> آمده که ابو جهل گفت: راستی محمد صورت خود را در حضور شما به خاک می‌گذارد؟ گفتند: بله. گفت به آن کسی سوگند که باید به او سوگند خورد، اگر او را ببینم که چنین می‌کند گردنش را لگدمال خواهم کرد. </p> <p>شخصی در همان بین صدا زد این است که دارد نماز می‌خواند، ابو جهل پیش رفت تا گردن رسول خدا (ص) را لگدکوب کند، چیزی نگذشت که عقب عقب برگشت، در حالی که دستها را پیش رویش گرفته بود،  (گویی از چیزی پرهیز می‌کرد و       <code class="page" rel="20,558"/> بلایی را از خود دور می‌ساخت)، مردم از او پرسیدند تو را چه می‌شود ای ابا الحکم؟ گفت بین من و او خندقی از آتش است، و اینها بالدارهایند، رسول خدا (ص) فرمود به آن خدایی که جانم به دست او است اگر به من نزدیک می‌شد ملائکه تکه تکه بدنش را می‌قاپیدند، اینجا بود که خدای تعالی آیه‌ <span class="aya" rel="96_9" data-words="1-4">أ رأیت الذی ینهی</span> را تا به آخر سوره نازل کرد<span class="footnote" rel="1" title="الدر المنثور، ج ۶، ص ۳۶۸">*</span>. </p> <p>این روایت را مسلم هم در صحیح خود نقل کرده. </p> <p>و در تفسیر قمی در تفسیر آیه مورد بحث گفته: ولید بن مغیره مردم را از نماز خواندن و از اطاعت خدا و رسول نهی می‌کرد، خدای تعالی در باره‌اش فرمود: <span class="aya" rel="96_9-10" data-words="1-7">أ رأیت الذی ینهی، عبدا إذا صلی</span><span class="footnote" rel="2" title="الدر المنثور، ج ۶، ص ۳۶۸">*</span>. </p> <p>مؤلف: مفاد این روایت با سیاق آیات نمی‌سازد، چون از سیاق بر می‌آید نمازگزار رسول خدا (ص) بوده نه مردم. </p> <p>و در مجمع البیان آمده که در حدیثی از عبد اللَّه بن مسعود آمده که فرمود: نزدیک‌ترین حال بنده به خدا حال سجود است<span class="footnote" rel="3" title="الدر المنثور، ج ۶، ص ۳۶۸">*</span>. </p> <p>و در کافی به سند خود از وشاء روایت کرده که گفت: من از حضرت رضا  (ع) شنیدم می‌فرمود: نزدیک‌ترین حال بنده به خدا حالت سجود او است، و به همین جهت است که فرموده: <span class="aya" rel="96_19" data-words="4-7">و اسجد و اقترب</span><span class="footnote" rel="4" title="فروع کافی، ج ۳، ص ۲۶۴، ح ۳">*</span>. </p> <p>و در مجمع البیان است که عبد اللَّه بن سنان از امام صادق (ع) روایت کرده که فرمود: سوره‌های عزائم که سجده آنها واجب است عبارتند از <em>الم تنزیل</em> و <em>حم سجده</em>  و <em>النجم اذا هوی</em> و <em>اقرا باسم ربک</em> ، و بقیه سجده‌ها که در سراسر قرآن است مستحبّ است نه واجب<span class="footnote" rel="5" title="مجمع البیان، ج ۱۰، ص ۵۱۶">*</span>. </p> 
