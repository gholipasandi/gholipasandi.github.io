<h3 class="ayas">سوره القصص آیه‌های ۸۵ تا ۸۸</h3><code class="section" rel="28_85-88"/><h3>ترجمه آیات</h3> <p> <span class="trans" rel="28_85">آن کس که قرآن را بر تو واجب کرد تو را به مکه برمی‌گرداند بگو پروردگار من بهتر می‌داند که چه کسی هدایت آورده و چه کسی در گمراهی آشکار است.  «۸۵» </span><span class="trans" rel="28_86">تو هیچ امید نداشتی که این کتاب به سویت نازل شود مگر مرحمتی از پروردگارت حال که مشمول این رحمت شدی هرگز پشتیبان کافران مباش.  «۸۶» </span><span class="trans" rel="28_87">و کفار تو را از آیات خدا باز ندارند بعد از آنکه به سوی تو نازل شد و به سوی پروردگارت دعوت کن و از مشرکین مباش.  «۸۷» </span><span class="trans" rel="28_88">و با خدا معبود دیگری مخوان که جز او معبودی نیست همه چیز هلاک پذیر است مگر ذات پاک او، حکم خاص اوست و به سوی او برمی‌گردید.  «۸۸» </span></p>     <h3>بیان آیات</h3> <p> این چند آیه، آیات آخر این سوره است، و در آن به رسول خدا (ص) وعده جمیل می‌دهد که به زودی بر او منت نهاده و قدر و منزلتش را بلند می‌کند، و نفوذ کلمه‌اش می‌دهد، و دینش را بر سایر ادیان برتری می‌بخشد، و امنیت و سلامتی را بر او و مؤمنین به او گسترش می‌دهد، همان طور که این کار را در باره موسی و بنی اسرائیل کرد، و در حقیقت آیات قبل هم که داستان موسی (ع) را بیان می‌کرد برای بیان همین نکته بود. </p> <h3> <span class="title" rel="28_85"><span class="phrase">معنای آیه: <span class="aya" rel="28_85" data-words="1-8">إن الذی فرض علیک القرآن لرادک إلی معاد</span> و وجوه مختلفی که در باره مراد از <em rel="fa_28_85_8-8" data-sentence="137:19">معاد</em> در آن گفته شده است</span></span> </h3> <p> <span class="aya" rel="28_85" data-words="1-8">إن الذی فرض علیک القرآن لرادک إلی معاد...</span> <span class="phrase">کلمه <em rel="fa_28_85_3-3" data-sentence="5:369">فرض</em> -بطوری که گفته‌اند<span class="footnote" rel="1" title="مجمع البیان، ج ۷، ص ۲۶۹">*</span> -به معنای واجب کردن است، و بنا بر این معنای جمله‌ <span class="aya" rel="28_85" data-words="3-5">فرض علیک القرآن</span> این است که: واجب کرده بر تو عمل به قرآن را، یعنی عمل به آن احکامی که در آن است، پس در حقیقت در این که ایجاب را به خود قرآن نسبت داده مجاز در نسبت به کار برده.</span> </p> <p>از این معنا بهتر، تفسیری است که بعضی<span class="footnote" rel="2" title="تفسیر شریف لاهیجی، ج ۳، ص ۵۰۲">*</span> کرده‌اند و گفته‌اند: معنای آن این است که: واجب کرده بر تو تلاوت و خواندن آن را به مردم، و اینکه آن را به مردم برسانی، و به احکامش عمل کنی چون این معنا با جمله‌ <span class="aya" rel="28_85" data-words="6-8">لرادک إلی معاد</span>، به بیانی که در معنای آن خواهد آمد بهتر می‌سازد. </p> <p> <span class="aya" rel="28_85" data-words="6-8">لرادک إلی معاد</span> <span class="phrase">-کلمه <em rel="fa_28_85_8-8" data-sentence="6:88">معاد</em> اسم محل عود، یا اسم زمان عود است، و مفسرین در معنای این محل، و یا زمان اختلاف کرده‌اند.</span> بعضی<span class="footnote" rel="3" title="مجمع البیان، ج ۷، ص ۲۶۹">*</span> گفته‌اند: مراد مکه است، و بنا بر این آیه شریفه وعده‌ای است که خدای تعالی به پیامبر گرامی‌اش می‌دهد که به زودی او را بعد از آنکه از مکه هجرت کرددوباره به مکه برمی‌گرداند. </p> <p>بعضی<span class="footnote" rel="4" title="روح المعانی، ج ۲۰، ص ۱۳۱">*</span> دیگر گفته‌اند: مراد از آن مرگ است. و بعضی<span class="footnote" rel="5" title="نزد ما است کتابی محفوظ سوره ق، آیه ۴">*</span> گفته‌اند: قیامت است. </p> <p>بعضی<span class="footnote" rel="6" title="سوره اعراف، آیه ۵۴">*</span> دیگر گفته‌اند: محشر است. بعضی<span class="footnote" rel="7" title="وجه او را می‌خواهند سوره انعام، آیه ۵۲">*</span> دیگر آن را مقام محمود دانسته‌اند، که همان         <code class="page" rel="16,129"/> موقف شفاعت کبری است. بعضی<span class="footnote" rel="1" title="به سوی شما رسولی فرستادیم تا شاهد بر شما باشد، هم چنان که به سوی فرعون نیز رسولی فرستادیم سوره مزمل، آیه ۱۵">*</span> دیگر گفته‌اند: مراد از آن بهشت است. و بعضی<span class="footnote" rel="2" title="مجمع البیان، ج ۷، ص ۲۶۹">*</span> دیگر گفته‌اند: بیت المقدس است، که بنا بر این قول آیه شریفه وعده‌ای است در خصوص معراج، البته معراج دوم، که می‌فرماید: بعد از آنکه ما تو را در معراج اول به بیت المقدس بردیم، بزودی تو را بدانجا برمی‌گردانیم. بعضی<span class="footnote" rel="3" title="مجاز مرسل به معنای مجاز معمولی است مثل اینکه به یک آیه قرآن اطلاق قرآن کنیم و استعاره به معنایی است که در آن تشبیه به کار رود مانند اینکه بگوییم زید شیر است">*</span> دیگر گفته‌اند: مراد از آن هر امر محبوبی است که دلخواه آن جناب باشد. که این معنای آخری با همه اقوال قبلی و یا بیشتر آنها منطبق می‌شود. </p> <p>اما آنچه که دقت در سیاق آیات سوره به دست می‌دهد، این است که: آیه شریفه تصریحی باشد به آنچه که داستان مزبور در اول سوره به آن اشاره می‌کرد، و آیات بعد از آن هم مؤید آن است. </p> <p>چون خدای تعالی در اول سوره، داستان بنی اسرائیل و موسی (ع) را نقل کرد، و مفصل بیان داشت که چه منت‌ها بر آنان نهاد، امنیت، سلامتی، عزت، و تمکن به آنان داد، بعد از آن که ذلیل و زبون دست آل فرعون بودند، و فرعونیان پسرانشان را می‌کشتند، و زنانشان را زنده می‌گذاشتند. </p> <p>و این داستان به دلالت التزامی دلالت می‌کند بر اینکه می‌خواهد به همه مؤمنین وعده‌ای جمیل دهد، که به زودی از فتنه‌ها و شدائد و عسرتی که گرفتارش هستند نجاتشان می‌دهد، و دینشان را بر همه ادیان تقدیم و برتری می‌بخشد، و آنان را بعد از آنکه در زمین جایی نداشتند، در زمین مکنت می‌دهد، و این دلالت التزامی را مطلع سوره نیز تایید می‌کند. </p> <p>آن گاه بعد از آنکه از نقل داستان مذکور فارغ شد، فرمود: حکمت واجب می‌کند کتابی نازل شود، تا هم مردم را به سوی حق راهنما و تذکر باشد و هم اتمام حجت باشد، تا به وسیله آن کتاب، خود را از عذاب خدا حفظ کنند، هم چنان که چنین کتابی بر موسی نازل کرد، البته بعد از آنکه قرون اولی و نسل‌های گذشته را هلاک ساخته بود، و هم چنان که کتابی بر پیامبر نازل کرد، هر چند که مردم او را از باب عنادی که با حق داشتند تکذیب کردند، و دنیا را بر آخرت ترجیح دادند. </p> <p>و این سیاق هر شنونده‌ای را امیدوار می‌سازد، که خدای تعالی به زودی آنچه را که به اشاره و به دلالت التزامی فهماند صریحا بیان می‌کند، در چنین زمینه‌ای اگر بشنود که خدای تعالی می‌فرماید: <span class="aya" rel="28_85" data-words="1-8">إن الذی فرض علیک القرآن لرادک إلی معاد</span>، بدون درنگ می‌فهمد، که منظور همان وعده جمیلی است که منتظرش بود، مخصوصا که در اولش فرمود: آن کسی که   <code class="page" rel="16,130"/> قرآن را بر تو واجب کرده، قبلا هم که تورات را به قرآن تشبیه کرده بود، و نجات دادن بنی اسرائیل را هم قبل از فرستادن تورات آورده بود، تا مقدمه برای نزول تورات باشد، و بنی اسرائیل با اخذ به آن و عمل به آن امامان و وارثان باشند. </p> <p>پس در نتیجه معنای آیه این می‌شود: آن کسی که قرآن را بر تو واجب کرد تا بر مردم بخوانی و ابلاغ کنی و دستوراتش را به کار بندی به زودی تو را به آن محلی برمی‌گرداند که این برگشتنت عود باشد و آنجا معادت شودهم چنان که تورات را بر موسی نازل کرد و با نزول آن قدر و منزلت خودش و قومش را بالا برد. </p> <p>و معلوم است که رسول خدا (ص) قبلا در مکه بود، مکه‌ای که در آن همه گونه شدائد و فتنه‌ها را دید، آن گاه مهاجرت کرد و سپس بدانجا برگشت، در حالی که فتح و فیروزی داشت و در حالی که پایه‌های دینش محکم، و ارکان ملتش مستحکم شده بود، بت‌های مکه را بشکست، و بنیان شرک را ویران ساخت، و مؤمنین وارث آن سرزمین شدند، در حالی که از آنجا با ذلت و خواری بیرون گشته بودند. </p> <p>و <span class="phrase">اگر کلمه <em rel="fa_28_85_8-8" data-sentence="9:156">معاد</em> را نکره آورد، برای این است که به عظمت این عود اشاره کند، و بفهماند که این برگشتن قابل قیاس به بودن قبلی‌اش در مکه نیست و تاریخ هم این معنا را تصدیق می‌کند.</span> </p> <p> <span class="aya" rel="28_85" data-words="9-20">قل ربی أعلم من جاء بالهدی و من هو فی ضلال مبین</span> <span class="phrase">-این جمله مؤید معنایی است که ما برای <em rel="fa_28_85_8-8" data-sentence="37:219">معاد</em> کردیم، چون نظیر جمله‌ای است که موسی (ع) وقتی که مردم تکذیبش کرده، و آیات بیناتش را به سحر نسبت دادند-گفت: <span class="aya" rel="28_37" data-words="4-16">ربی أعلم بمن جاء بالهدی من عنده و من تکون له عاقبة الدار</span>.</span> </p> <p>در این آیه رسول گرامی خود را دستور می‌دهد به فرعونهای زمان خود، یعنی بزرگان مشرکین، که تکذیبش کردند، و به سحر نسبتش دادند، همان را بگوید، که موسی  (ع) به آل فرعون گفت، چون که تکذیبش کردند، و به سحر نسبتش دادند. </p> <p>زیرا مشابهت تامی هست میان بعثت آن جناب و موسی (ع)، و همچنین سیر دعوتشان، هم چنان که از داستان وارده در این سوره ظاهر می‌شود، و هم چنان که با تامل در آیه‌ <span class="aya" rel="73_15" data-words="1-11">إنا أرسلنا إلیکم رسولا شاهدا علیکم کما أرسلنا إلی فرعون رسولا</span><span class="footnote" rel="1" title="بگو شهادت چه چیز بزرگتر است؟ بعد خودت پاسخ بده که شهادت خدا بزرگتر است، سوره انعام، آیه ۱۹">*</span> کاملا ظاهر می‌شود. </p> <p>   <code class="page" rel="16,131"/> و اگر در آیه مورد بحث اکتفاء کرد به اینکه رسول خدا (ص) قسمت اول کلام موسی را به مردم بگوید، و قسمت دوم آن را یعنی جمله‌ <span class="aya" rel="28_37" data-words="11-16">و من تکون له عاقبة الدار</span> را، در آیه مورد بحث نیاورد، شاید از این جهت بوده که سیاق کلام، سیاق اشاره است، و مثل اینکه قرار بوده از حد اشاره تجاوز نشود، هم چنان که این معنا از جمله‌ <span class="aya" rel="28_85" data-words="6-8">لرادک إلی معاد</span>، که خطاب را در آن متوجه رسول خود کرده، و کلمه معاد را نکره آورده، نیز استشمام می‌شود. </p> <p>و به هر حال مراد از جمله‌ <span class="aya" rel="28_85" data-words="12-14">من جاء بالهدی</span> شخص رسول خدا (ص) ، و مراد از جمله‌ <span class="aya" rel="28_85" data-words="15-20">و من هو فی ضلال مبین</span>، مشرکین از قوم اوست و اختلاف سیاق دو جمله-که در اولی فرمود: کسی که هدایت آورده ، و در دومی فرمود: و آن کسی که در ضلالتی آشکار است ، با اینکه جا داشت، در جمله اول هم بفرماید: آن کس که در هدایت است، و خلاصه مقابله را بین هدایت آن جناب و ضلالت مشرکین نینداخت، بلکه بین هدایت آوردن آن حضرت، و ضلالت مشرکین انداخت-برای این است که تکذیب مشرکین متوجه خود آن جناب نبود، بلکه طبعا تکذیبشان متوجه دین آن حضرت بود. </p> <p><span class="phrase">مفسرین<span class="footnote" rel="1" title="روح المعانی، ج ۲۰، ص ۱۳۰">*</span> در جمله‌ <span class="aya" rel="28_85" data-words="11-14">أعلم من جاء بالهدی</span> گفته‌اند: <em>کلمه</em> من در باطن منصوب است به فعل مقدر، که کلمه <em rel="fa_28_85_11-11" data-sentence="229:92">اعلم</em> بر آن دلالت دارد، و تقدیر کلام یعلم من جاء بالهدی  است یعنی او می‌داند چه کسی هدایت آورده .</span> و این را بر اساس آنچه مشهور است گفته‌اند که فعل افعل التفضیل (که در فارسی در آخر آن کلمه <em>تر</em> می‌آید می‌گویند بالاتر، پایین‌تر و...) مفعول به را نصب نمی‌دهد، ناگزیر آن را به فعل <em>یعلم</em> تبدیل کرده‌اند. </p> <p>و <span class="phrase">بعضی<span class="footnote" rel="2" title="آنچه نزد خداست بهتر است برای نیکان، سوره آل عمران، آیه ۱۹۸">*</span> از مفسرین گفته‌اند: <em>کلمه</em> من منصوب است به همان <em rel="fa_28_85_11-11" data-sentence="166:70">اعلم</em> ، چیزی که هست کلمه <em rel="fa_28_85_11-11" data-sentence="243:37">اعلم</em> در اینجا به معنای <em rel="fa_28_85_11-11" data-sentence="319:5">عالم</em> است.</span> ولی هیچ دلیلی بر گفته خود ندارند. من هیچ یاد ندارم که کسی گفته باشد کلمه <em>من</em> منصوب است به حذف حرف جر، با اینکه حرف بدی نیست، و دلیلی بر منع آن نداریم، و خلاصه می‌توان گفت که کلمه  <em>من</em> هر چند ظاهرش به خاطر اینکه اصلا حرکت برنمی‌دارد منصوب نیست، ولی در باطن منصوب است، چون حرف جری بر سر داشته و افتاده، زیرا اصلش <em>اعلم بمن جاء</em> بوده، و در ادب عرب هر جا که حرف جری از روی کلمه‌ای بیفتد آن کلمه، منصوب (با صدای بالا) خوانده می‌شود. </p> <p>   <code class="page" rel="16,132"/><code class="aya" rel="28_86"/> <span class="aya" rel="28_86" data-words="1-16">و ما کنت ترجوا أن یلقی إلیک الکتاب إلا رحمة من ربک فلا تکونن ظهیرا للکافرین</span> صدر این آیه همان وعده‌ای را که در آیه‌ <span class="aya" rel="28_85" data-words="1-8">إن الذی فرض علیک القرآن لرادک إلی معاد</span> بود، تقدیر می‌کند، و معنایش این است که: خدا تو را به سوی معاد، و آنچه که آرزویش را داشتی برمی‌گرداند، همانطور که قرآن را بر تو نازل کرد، با اینکه اصلا هیچ انتظارش را نداشتی. </p> <p>بعضی از مفسرین گفته‌اند: آیه مورد بحث ربطی به وعده قبلی ندارد و جمله‌ای است ابتدای که نعمت خدا را به یاد رسول خدا (ص) می‌اندازد . این وجه هم وجه خوبی است، به این بیان که بگوییم: بعد از آنکه خدای تعالی آن جناب را وعده داد که به معاد برگرداند، و در آن معاد یادش بلند شود، و دعوتش از همه ادیان بیشتر پیشرفت کند، و دینش عالم‌گیر شود، اینک در این آیه آن روشی را که بر وی لازم است پیش بگیرد، و در آن جد و جهد و مراقبت کند، برایش ترسیم می‌کند و می‌فهماند که کتاب نازل کردن بر تو یک امر عادی مانند سایر حوادث عادی نیست، که کسی قبلا امیدوار آن و در انتظارش بوده باشد، بلکه رحمتی است خاصه از ناحیه خدای تعالی، و همان وعده‌ای است که در آیه‌ <span class="aya" rel="28_85" data-words="1-5">إن الذی فرض علیک القرآن</span> داده بود، پس بر آن جناب واجب است که در قبال این نعمت، و نعمت پیشرفت دینش، و رسیدن آن به نهایتی که لازم بود برسد، کفار را یاری و اطاعت نکند، و همواره به سوی پروردگار خویش بخواند، و خود از مشرکین نباشد، یعنی با خدا هیچ خدای دیگر را نخواند. </p> <p>جمله‌ <span class="aya" rel="28_86" data-words="9-12">إلا رحمة من ربک</span> استثنایی است منقطع، و معنایش این است که: لیکن رحمتی از پروردگارت به تو القاء شده، نه یک امر عادی که نظیرش توقع برود. </p> <p>و جمله‌ <span class="aya" rel="28_86" data-words="13-16">فلا تکونن ظهیرا للکافرین</span>، تفریعی است بر جمله‌ <span class="aya" rel="28_86" data-words="9-12">إلا رحمة من ربک</span>، و معنایش این است که: وقتی القاء قرآن به تو رحمتی بود از پروردگارت که ما فوق انتظارت بود که به شخص تو اختصاص داده، پس از کفار بیزاری جوی، و معین و یاور آنان مباش. </p> <p>احتمال قریب به ذهن هست که در این جمله نوعی محاذات با کلام موسی  (ع) -آنجا که قبطی را کشت-به کار رفته باشد، چون او هم گفت: <span class="aya" rel="28_17" data-words="2-9">رب بما أنعمت علی فلن أکون ظهیرا للمجرمین</span> -پروردگارا به خاطر این نعمت‌ها که به من ارزانی داشتی هرگز تا زنده‌ام کمک‌کار مجرمان نمی‌شوم ، و بنا بر این در جمله مورد بحث نهی از یاری کردن کفار اشاره است به اینکه القاء کتاب به سوی خاتم الانبیاء ( ص) <code class="page" rel="16,133"/> نعمتی است که خدا به وی ارزانی داشته، تا بوسیله آن به سوی حق هدایت کند، و به توحید دعوت نماید، پس بر او لازم است که هیچ کافری را بر کفرش اعانت نکند، و در برابر جلوگیریهای آنان از آیات خدا بعد از آنکه به وی نازل شده تسلیم نگردد، هم چنان که موسی  (ع) با پروردگارش عهد بست که در برابر نعمتهایی که بر او انعام کرد، یعنی نعمت حکمت و علم، هیچ وقت پشتیبان مجرمین نشود. و به زودی خواهد آمد که به رسول اکرم اسلام می‌فرماید: <span class="aya" rel="28_87" data-words="1-3">و لا یصدنک...</span>، که آن اجمال‌ <span class="aya" rel="28_86" data-words="13-16">فلا تکونن ظهیرا للکافرین</span> را شرح می‌دهد. </p> <p><code class="aya" rel="28_87"/> <span class="aya" rel="28_87" data-words="1-10">و لا یصدنک عن آیات الله بعد إذ أنزلت إلیک...</span> این آیه رسول گرامی ( ص) را نهی می‌کند از اینکه از آیات خدا روی بگرداند، چیزی که هست این معنا را در لسان نهی کفار از جلوگیری از آیات، و از منصرف کردن آن جناب بیان کرده، و خلاصه به کفار می‌فرماید که: نباید رسول ما را از تبلیغ آیات جلوگیری کنند، و او را از ماموریت خود منصرف نمایید. </p> <p>و وجه این تعبیر این است که: انصراف آن جناب مسبب از سد و جلوگیری آنان است، و این تعبیر نظیر نهیی است که به آدم و همسرش کرده، می‌فرماید: <span class="aya" rel="20_117" data-words="10-13">فلا یخرجنکما من الجنة</span> -باید که شیطان شما را با وسوسه خود از بهشت بیرون نکند یعنی شما با وسوسه شیطان از بهشت بیرون نشوید. </p> <p>و ظاهرا این آیه شریفه و آیه بعدش در مقام شرح است برای جمله‌ <span class="aya" rel="28_86" data-words="13-16">فلا تکونن ظهیرا للکافرین</span>، و فایده این شرح تاکید نهی است از طریق شمردن موارد آن یکی پس از دیگری، لذا اول او را نهی کرد از انصراف و روگردانی از قرآنی که بر او نازل شده، به خاطر اینکه مشرکین می‌گویند این قرآن شعر است یا کهانت است، یا اساطیر و خرافات قدیمی است که برایش نوشته‌اند، بار دوم او را امر می‌کند به اینکه مردم را به سوی پروردگار خود بخواند، بار سوم نهی می‌کند از اینکه از مشرکین شود، و آن گاه این نهی را تفسیر می‌کند به اینکه با خدا، خدایی دیگر بخواند. </p> <p>و اگر صفت ربوبیت را تکرار کرد، و نیز آن را به خود آن جناب نسبت داد، و مکرر فرمود: <em>ربک</em> ، همه برای این است که بفهماند آن جناب را به رحمت و نعمت خود اختصاص داده، و تنها اوست که خدا را بندگی می‌کند و مشرکین با او خدا را عبادت نمی‌کنند. </p> <p><code class="aya" rel="28_88"/> <span class="aya" rel="28_88" data-words="1-7">و لا تدع مع الله إلها آخر</span> در سابق گفتیم که این جمله به منزله تفسیری است برای آیه‌ <span class="aya" rel="28_87" data-words="15-19">و لا تکونن من المشرکین</span>. </p> <h3> <span class="title" rel="28_88">شرح و توضیح اینکه توحید خداوند را به‌ <span class="aya" rel="28_88" data-words="12-16">کل شیء هالک إلا وجهه</span> تعلیل فرمود </span> </h3> <p> <span class="aya" rel="28_88" data-words="8-21">لا إله إلا هو کل شیء هالک إلا وجهه له الحکم و إلیه ترجعون</span> کلمه اخلاص لا اله الا اللَّه در مقام تعلیل جمله‌ <span class="aya" rel="28_88" data-words="1-7">و لا تدع مع الله إلها آخر</span> است، یعنی برای این گفتیم که با خدا خدایی دیگر مخوان که غیر از او هیچ معبودی نیست. </p> <p>جمله بعد از کلمه اخلاص، کلمه اخلاص را تعلیل می‌کند، که بیانش خواهد آمد. </p> <p> <span class="aya" rel="28_88" data-words="12-16">کل شیء هالک إلا وجهه</span> <span class="phrase">-کلمه <em rel="fa_28_88_13-13" data-sentence="6:502">شی‌ء</em> از نظر مصداق با کلمه <em>موجود</em> مساوی است،  (هر چیزی که موجود باشد چیز هم هست، و هر چه که چیز باشد موجود نیز هست)، در نتیجه بر تمامی موجودات اطلاق می‌شود حتی بر خدای تعالی، هم چنان که در آیه‌ <span class="aya" rel="6_19" data-words="1-7">قل أی شیء أکبر شهادة قل الله</span><span class="footnote" rel="1" title="آنچه نزد شما است نابود می‌شود، و آنچه نزد خداست باقی می‌ماند سوره نحل، آیه ۹۶">*</span> می‌بینیم کلمه <em rel="fa_28_88_13-13" data-sentence="480:71">شی‌ء</em> بر خدا اطلاق شده، و کلمه <em rel="fa_28_88_14-14" data-sentence="563:32">هلاک</em> به معنای بطلان و معدوم شدن است.</span> </p> <p><span class="phrase">دو کلمه <em rel="fa_28_88_16-16" data-sentence="8:600">وجه</em> و <em>جهت</em> به یک معنا است، مانند کلمه <em>وعد</em> و <em>عدة</em> ، و وجه هر چیزی در عرف عام به معنای آن ناحیه‌ای از آن است که با آن با غیر روبرو می‌شود و ارتباطی با آن دارد، هم چنان که وجه هر جسمی سطح بیرون آن است، و وجه انسان نیم پیشین سر و صورتش می‌باشد، یعنی آن طرفی که با آن با مردم روبرو می‌شود، و وجه خدا چیزی است که با آن برای خلقش نمودار است، که خلقش هم با آن متوجه درگاه او می‌شوند، و این همان صفات کریمه او از حیات و علم و قدرت و سمع و بصر است و نیز هر صفتی از صفات فعل مانند صفت خلقت و رزق و احیاء و اماته و مغفرت و رحمت و همچنین آیات داله بر خدا بدان جهت که آیتند، وجه خدا می‌باشند.</span> </p> <p>بنا بر این هر موجودی که تصور شود فی نفسه هالک و باطل است، و حقیقتی جز آنچه که از ناحیه خدای تعالی به آن افاضه شود ندارد، و آنچه که منسوب به خدای تعالی نباشد از حقیقت به طور کلی خالی است، و جز موهومی که وهم متوهم آن را تراشیده نیست، و یا سرابی است که خیال آن را به صورت حقیقت جلوه داده، مانند اصنام و بتها که از حقیقت جز این مقدار که سنگ و یا چوب و یا فلز است ندارند، و اما اینکه رب و یا معبود باشند و نفع و ضرر یا اثر دیگری داشته باشند حقیقت ندارد، و بیش از نامهایی که از ناحیه پرستندگان آنها صورت گرفته چیز دیگری نیستند. </p> <p>   <code class="page" rel="16,135"/> و نیز مانند انسان که از حقیقت جز این مقدار بهره ندارد، که موجودی است که آفرینش خدا روحی و جسمی در او به کار برده، و او خودش صفات کمالی برای خود کسب کرده، اینها که حقیقت انسان را تشکیل می‌دهند همه صنع خدا و منسوب به اویند، و اما زاید بر اینها آنچه را که عقل اجتماعی بر آن اضافه می‌کند، همه موهوماتند که ناچاری و اضطرار باعث شده آنها را معتبر بشمارد، مانند اینکه فلان انسان نیرومند، و آن یکی سلطان، و آن دیگری رئیس، و آن چهارمی محترم، و آن پنجمی ثروتمند، و آن ششمی عزیز، و آن یکی صاحب اولاد، و دیگری بازو و حمایت کننده دارد، همه اینها جز سرابی هالک و آرمانی کاذب، چیز دیگری نیستند، و بر همین منوال هر موجود دیگری را که تحت تجزیه عقل بیاوریم عبارت است از یک یا چند حقیقت و چند خرافه و موهوم. </p> <p>پس، از حقیقت آن مقداری در دست ما و نزد ما است که خدا به فضل خود افاضه‌اش کرده باشد، و آن افاضه آیات اوست، که بر صفات کریمه او از رحمت و رزق و فضل و احسان و صفات دیگرش دلالت می‌کند. </p> <p>پس حقیقتی که در واقع ثابت است، و هرگز هلاکت و بطلان ندارد، عبارت است از صفات کریمه خدا، و آیات داله بر صفاتش، که همه آنها با ثبوت ذات مقدسش ثابتند. </p> <p><span class="phrase">این در صورتی است که مراد از کلمه <em rel="fa_28_88_14-14" data-sentence="33:641">هالک</em> در آیه شریفه هالک فعلی باشد که در این صورت حاصل تعلیل کلمه اخلاص به عبارت‌ <span class="aya" rel="28_88" data-words="12-16">کل شیء هالک إلا وجهه</span> این می‌شود که: هیچ اله-معبود به حق-جز خدا نیست، برای اینکه معبود وقتی معبود به حق است، که خودش حقیقتی داشته باشد، و مشتمل بر واقعیتی غیر هالک باشد، حقیقت و واقعیتی که بطلان در او راه نیابد، و نیز تدبیری در عالم داشته باشد، آنهم تدبیری حقیقی و واقعی نه موهوم و خیالی، و وقتی معبود عبارت از چنین موجودی باشد، غیر از خدای تعالی هیچ معبودی نخواهد بود، چون غیر از او هر چه باشد، فی نفسه هالک و باطل است، مگر آن چیز که وجه خدا و منسوب به اوست، پس در عالم هستی غیر از خدای سبحان هیچ معبودی نیست.</span> </p> <p>بت‌پرستان هر چند که وجود بت را هم منسوب به خدای تعالی می‌دانند، و معترفند که وجود آن از ناحیه خدا و وجه اوست، الا اینکه آنها را مستقل در تدبیر دانسته و تدبیر آنها را منسوب به خدا و احکام آنها را احکام خدا نمی‌دانستند، و به همین جهت آنها را می‌پرستیدند، و خدا را نمی‌پرستیدند، و حال آنکه هیچ موجودی در هیچ اثری مستقل نیست، پس در عالم هستی هیچ موجودی به غیر از خدای سبحان مستحق پرستش نیست. </p> <p><span class="phrase">در اینجا وجه دیگری در تفسیر آیه هست که دقیق‌تر از وجه سابق است، بنا بر این که<code class="page" rel="16,136"/> مراد از <em rel="fa_28_88_16-16" data-sentence="125:253">وجه</em> ذات هر چیزی باشد، هم چنان که بعضی<span class="footnote" rel="1" title="روح المعانی، ج ۲۰، ص ۱۳۰">*</span> آن را هم از معانی وجه، شمرده‌اند، و مثال زده‌اند به وجه النهار، و وجه الطریق، یعنی خود روز، و خود راه، و ما فعلا کار به صحت و سقم این معنا نداریم.</span> و <span class="phrase">بعضی<span class="footnote" rel="2" title="الدر المنثور، ج ۵، ص ۱۴۱">*</span> دیگر گفته‌اند: مراد از آن ذات شریف است، و مثال زده‌اند به وجوه مردم، یعنی افراد برجسته و شریف، که البته این معنا برای کلمه <em rel="fa_28_88_16-16" data-sentence="200:154">وجه</em> از باب مجاز مرسل و یا استعاره است<span class="footnote" rel="3" title="به زودی می‌رسد، مجرمین را ذلتی نزد خدا و عذابی شدید سوره انعام، آیه ۱۲۴">*</span>.</span> </p> <p>به هر حال، بنا بر هر دو فرض، مراد از آیه شریفه این است که: غیر از خدای تعالی هر موجودی که تصور شود ممکن است، و ممکن هر چند که به ایجاد خدای تعالی وجود یافته باشد، از نظر ذات خودش معدوم و هالک است، تنها موجودی که فی حد نفسه راهی برای بطلان و هلاکت در او نیست ذات خداوند است که واجب بالذات است. </p> <p>آن وقت حاصل تعلیل کلمه اخلاص به جمله‌ <span class="aya" rel="28_88" data-words="12-16">کل شیء هالک إلا وجهه</span> این می‌شود که: اگر گفتیم هیچ معبودی جز خدا نیست، بدین علت است که اله و معبود به حق باید کسی باشد که چیزی از تدبیر عالم در دست داشته باشد، و تدبیر هیچ وقت از خلقت و ایجاد جدایی پذیر نیست، چون معنا ندارد که حوادث عالم را کسی به وجود آورد، و تدبیر آن حوادث به دست کس دیگری باشد. و ما مکرر در این کتاب این معنا را روشن ساختیم، و چون خود مشرکین هم اعتراف دارند که خالق و ایجاد کننده عالم باید واجب الوجود باشد، و نیز واجب الوجودی به غیر از خدا نیست، پس معبودی هم به جز او نخواهد بود. </p> <p>و اینکه مشرکین می‌گویند: خدا اجل از آن است که عقل یا وهم آدمی بدو احاطه یابد، پس ممکن نیست توجه عبادتی به او داشت، و ناگزیر باید در عبادت متوجه بعضی از مقربین درگاه او نظیر ملائکه کرام، و امثال ایشان شد، تا شفیع ما در درگاه او باشند سخن باطلی است، چون توجه عبادی احتیاج به احاطه علمی ندارد، بلکه همین مقدار کافی است که او را به وجهی بشناسیم، که آن هم در هر کس به قدر معرفتش حاصل است. </p> <p>و اما بنا بر این که مقصود از هالک چیزی باشد که هلاک و فنا در پی دارد، و بنا بر قول بعضی<span class="footnote" rel="4" title="هیچ چیز نیست مگر آنکه نزد ما خزینه‌های آن است سوره حجر، آیه ۲۱">*</span> که می‌گویند: اسم فاعل ظاهر در آینده است، پس ظاهر آیه این است که: هر         <code class="page" rel="16,137"/> موجودی که تصور شود بعد از وجودش هلاکت و بطلان در پی دارد مگر وجه خدا. </p> <p>این نیز وجه صحیحی است، برای اینکه در پی داشتن هلاکت به اختلاف موجودات مختلف می‌شود، آن موجودات که زمانی هستند، بعد از سرآمد زمان وجودشان هالک و باطل می‌شوند، و آنهایی که زمانی نیستند، وجودشان در احاطه فنا قرار دارد، و فنا از هر طرف احاطه‌شان کرده است. </p> <h3> <span class="title" rel="28_88 28_85 28_86 28_87">جواب به یک شبهه و اشاره به اینکه مقصود از هلاکت هر چیز نابود شدن در این نشاه و انتقال به نشاه دیگر است</span> </h3> <p> و هلاکت اشیاء بنا بر این عبارت است از بطلان وجود ابتدایی آنها، به طوری که دنیا و نشاه اول از وجود آنها خالی شود، و همه به نشاه آخرت منتقل گشته و به سوی خدا بازگشت کنند، و نزد او قرار گیرند، و اما بطلان مطلق، بعد از آنکه هست شدند، صحیح نیست، برای اینکه صریح قرآن آن را نفی کرده، و آیات آن پیوسته می‌فرماید: بازگشت همه موجودات به سوی خداست، و خدا منتهی، و رجعت به سوی اوست <span class="aya" rel="30_27" data-words="1-7">و هو الذی یبدؤا الخلق ثم یعیده</span> - اوست که خلق را آغاز کرد، و دوباره آن را برمی‌گرداند . </p> <p><span class="phrase">پس حاصل معنای آیه بر اساس چند معنایی که گذشت بدین قرار است، -اگر مراد از  <em rel="fa_28_88_16-16" data-sentence="74:321">وجه</em> صفات کریمه خدا باشد-، که: هر چیزی به زودی جا خالی کرده و به درگاه خدا می‌رود، مگر صفات کریمه خدا که منشا فیض او هستند، و بدون وقفه و تا بی نهایت مشغول افاضه فیضند، و معبود هم باید این چنین باشد، و بطلان در ذات او، و انقطاع در صفات فیاضه او راه نداشته باشد، و غیر از خدا هیچ موجودی این طور نیست، پس هیچ معبودی جز او نیست.</span> </p> <p>و <span class="phrase">اگر مراد از <em rel="fa_28_88_16-16" data-sentence="12:314">وجه</em> ذات مقدس باشد، حاصل معنا این می‌شود که: هر موجودی فنا در پی دارد، و با رجوع به سوی خدا هلاک می‌شود، مگر ذات حق و ثابت او که بطلان و هلاکت در او راه ندارد، بنا بر این وجه، صفات، صقع ذات ملاحظه می‌شود، -و معبود هم باید کسی باشد که فنا در او راه نداشته باشد، و غیر از خدا کسی به این صفت نیست پس جز او هم معبودی نیست.</span> </p> <p>و با آنچه در معنای آیه گفته شد جواب اعتراضی که به عمومیت آیه شده روشن می‌شود، چون اعتراض کرده‌اند که اگر آیه به عمومیتش مراد باشد، باید بهشت و دوزخ و عرش هم فناپذیر باشند، با اینکه می‌دانیم بهشت و دوزخ بعد از موجود شدن دیگر معدوم نمی‌شوند، و تا بی نهایت موجود هستند، و همچنین عرش نیز همین طور است چون در بعضی روایات آمده که عرش سقف بهشت است. </p> <p>حاصل جواب این است که گفتیم منظور از هلاکت، نابودی نیست، بلکه نابود شدن در دنیا، و انتقال به نشاه دیگر، و رجوع به خداست، و این انتقال از دنیا به آخرت، و عود بعد از<code class="page" rel="16,138"/> وجود اول، در موجوداتی تصور دارد که دنیایی باشند، و اما موجودات آخرتی چون بهشت و دوزخ و عرش هلاکت به این معنا را ندارند، چون از جایی به جایی منتقل نمی‌شوند. </p> <p>هم چنان که خدای تعالی در باره آنها فرموده: <span class="aya" rel="16_96" data-words="1-8">ما عندکم ینفد و ما عند الله باق</span><span class="footnote" rel="1" title="الدر المنثور، ج ۵، ص ۱۴۰">*</span> و نیز فرموده: <span class="aya" rel="3_198" data-words="17-22">و ما عند الله خیر للأبرار</span><span class="footnote" rel="2" title="توحید صدوق، ص ۱۵۱">*</span> و نیز فرموده: <span class="aya" rel="6_124" data-words="20-25">سیصیب الذین أجرموا صغار عند الله</span><span class="footnote" rel="3" title="تفسیر قمی، ج ۲، ص ۱۴۷">*</span> و نظیر این آیه در باره خزائن رحمت خدا آمده که فرموده: <span class="aya" rel="15_21" data-words="1-7">و إن من شیء إلا عندنا خزائنه</span><span class="footnote" rel="4" title="احتجاج، جزء اول، ص ۳۷۷">*</span>، و همچنین در باره لوح محفوظ فرموده: <span class="aya" rel="50_4" data-words="7-10">و عندنا کتاب حفیظ</span><span class="footnote" rel="5" title="تفسیر قمی، ج ۲، ص ۱۴۷">*</span>. </p> <p>و اما عرش که به عنوان مثال ذکر کرده‌اند ما در باره آن در تفسیر آیه‌ <span class="aya" rel="7_54" data-words="1-3">إن ربکم الله</span><span class="footnote" rel="6" title="روح المعانی، ج ۲۰، ص ۱۲۹">*</span> شرحی گذراندیم، که باید بدانجا مراجعه شود. </p> <p><span class="phrase">ممکن هم هست بگوییم مراد از کلمه <em rel="fa_28_88_16-16" data-sentence="32:560">وجه</em> جهتی باشد که منسوب به خدا است، و آن ناحیه‌ای است که خدا از آن ناحیه منظور می‌شود، و با آن به سویش توجه می‌کنند، مؤید این احتمال این است که استعمالش در کلام خدای تعالی بسیار است، مثل جمله‌ <span class="aya" rel="6_52" data-words="10-11">یریدون وجهه</span><span class="footnote" rel="7" title="روح المعانی، ج ۲۰، ص ۱۲۹">*</span> و جمله‌ <span class="aya" rel="92_20" data-words="1-5">إلا ابتغاء وجه ربه الأعلی</span><span class="footnote" rel="8" title="مگر به خاطر به دست آوردن وجه پروردگار اعلایش سوره لیل، آیه ۲۰">*</span> و نظائر آن در آیات قرآنی بسیار است.</span> </p> <p>و <span class="phrase">بنا بر این معنا، منظور از <em rel="fa_28_88_16-16" data-sentence="26:199">وجه</em> هر چیزی خواهد بود که تنها منسوب به خداست، آن گاه اگر کلام را به همان ظاهر عمومی‌اش باقی بگذاریم این معنا با معنای اول منطبق می‌شود، و از مصادیق آن، اسماء و صفات و انبیاء و خلفاء و دین خدا خواهد بود.</span> </p> <p>و <span class="phrase">اگر از اطلاق آن چشم پوشیده، تنها مراد از <em rel="fa_28_88_16-16" data-sentence="41:577">وجه</em> را دین بگیریم-هم چنان که در بعضی روایات نیز <em rel="fa_28_88_16-16" data-sentence="142:520">وجه</em> به آن تفسیر شده و بگوییم که منظور روایات تطبیق نبوده-در این صورت مراد از هلاکت، فساد، و بدون اثر شدن است، آن وقت جمله مورد بحث تعلیل می‌شود برای جمله‌ <span class="aya" rel="28_88" data-words="1-7">و لا تدع مع الله إلها آخر</span>، و جمله ما قبلش قرینه می‌شود برای اینکه مراد از کلمه  <em rel="fa_28_88_13-13" data-sentence="485:221">شی‌ء</em> دین و اعمال دینی است، که آن وقت معنای جمله مورد بحث چنین می‌شود: به غیر                 <code class="page" rel="16,139"/> دین توحید به هیچ دین دیگری متدین مشو، برای اینکه تمامی دین‌ها باطل و بی اثر است مگر دین خدا.</span> </p> <p>و بنا بر این مناسب‌تر آن است که بگوییم حکم در ذیل آیه که می‌فرماید <span class="aya" rel="28_88" data-words="17-18">له الحکم</span>، به معنای حکم تشریعی، و یا اعم از آن و از احکام تکوینی است، و آن وقت معنا چنین می‌شود: هر دینی هالک است، مگر دین او، برای اینکه تشریع دین کار او است، نه غیر او، و همه شما به سوی او بازگشت می‌کنید، نه به سوی دین تراشان ادیان دیگر. </p> <p>این آن معانی بود که دقت و تدبر در آیه شریفه آن را دست می‌دهد، البته مفسرین در باره معنای آن اقوال مختلف دیگری دارند. </p> <p>مثلا بعضی<span class="footnote" rel="1" title="اصول کافی، ج ۱، ص ۱۴۳">*</span> گفته‌اند: <em>مراد از</em> وجه ذات مقدس خدا، و مراد از هلاکت انعدام است، و معنای آیه این است که: هر چیزی فی نفسه در معرض انعدام است، چون وجودش از خودش نیست، مگر ذات خدا که واجب الوجود است، و بنا بر این، اساس کلام بر تشبیه است، و می‌خواهد بفرماید: هر موجودی غیر خدا مانند هالک است، چون وجودش مستند به غیر است. </p> <p><span class="phrase">بعضی<span class="footnote" rel="2" title="روح المعانی، ج ۲۰، ص ۱۲۹">*</span> دیگر گفته‌اند: <em>مراد از</em> وجه ذات هر چیزی است، و ضمیر در <em rel="fa_28_88_16-16" data-sentence="140:142">وجهه</em>  به خدا برمی‌گردد، به اعتبار اینکه وجه هر چیزی مملوک اوست، و معنای آیه این است که: هر چیزی هالک است، مگر وجه خدا، که ذات هر چیز و وجود اوست .</span> </p> <p><span class="phrase">بعضی<span class="footnote" rel="3" title="محاسن برقی، ج ۱، ص ۱۹۹،  (ط دار الکتاب اسلامی)">*</span> دیگر گفته‌اند: <em>مراد از</em> وجه جهت مقصوده از هر چیز است، و ضمیر در  <em rel="fa_28_88_16-16" data-sentence="172:176">وجهه</em> به خدا برمی‌گردد، و معنای آیه این است که: هر چیزی با همه متعلقاتش هالک است، مگر تنها آن جهت از هر چیز که منسوب به خدای تعالی است، و آن وجودی است که خدا به وی افاضه فرموده است.</span> </p> <p><span class="phrase">بعضی<span class="footnote" rel="4" title="جاره نام زن &lt;em&gt;اعشی&lt;/em&gt; بوده و به مطلق زن نیز جاره گفته می‌شده">*</span> دیگر گفته‌اند: <em>مراد از</em> وجه آن جهت مقصوده است و آن خدای سبحان است که هر چیزی متوجه به او است، و ضمیر در <em rel="fa_28_88_16-16" data-sentence="241:111">وجهه</em> به کلمه <em rel="fa_28_88_13-13" data-sentence="308:89">شی‌ء</em> برمی‌گردد، و معنای آیه این است که: هر چیزی هالک است، مگر خدایی که جهت مطلوب هر چیز است .</span> </p> <h3> <span class="title" rel="28_88 28_85 28_86 28_87">وجوه مختلف و متعددی که در باره مراد از هلاکت کل شی‌ء و استثنای وجه خدا گفته شده است</span> </h3> <p> و <span class="phrase">در معنای <em rel="fa_28_88_14-14" data-sentence="9:230">هلاک</em> بعضی<span class="footnote" rel="5" title="روح المعانی، ج ۲۰، ص ۱۲۹">*</span> گفته‌اند: به معنای مرگ است، و ظاهر عموم آیه مراد نیست، بلکه مراد تنها جانداران است، و معنایش این است که: هر موجود جانداری به زودی می‌میرد، مگر وجه خدا .</span> </p> <p>     <code class="page" rel="16,140"/> <span class="phrase">باز در معنای <em rel="fa_28_88_16-16" data-sentence="13:451">وجه</em> بعضی<span class="footnote" rel="1" title="روح المعانی، ج ۲۰، ص ۱۲۹">*</span> گفته‌اند: مراد از آن عمل صالح است، و معنای آیه این است که: هر عملی در معرض عدم است به جز آن عملی که بنده خدا آن را به عنوان امتثال امر خدا به جا آورد، که خدا آن را باقی می‌دارد و باطل نمی‌کند تا اینکه ثواب او را بدهد و یا به خاطر اینکه مقبول درگاه خدا واقع شد، با قبول او دیگر قابل هلاک نیست، چون عمل با جزاء معاوضه شده، و جزاء قائم مقام عمل شده، و جزاء هم هلاک پذیر نیست .</span> </p> <p>بعضی<span class="footnote" rel="2" title="روح المعانی، ج ۲۰، ص ۱۲۹">*</span> دیگر گفته‌اند: <em>معنای</em> وجه جاه خدای تعالی است، که آن را در بین مردم اثبات کرده . </p> <p>و در باره هلاک بعضی<span class="footnote" rel="3" title="روح المعانی، ج ۲۰، ص ۱۲۹">*</span> گفته‌اند: همه ما سوی اللَّه را به طور دایم شامل می‌شود، چون وجود در هر آن بر او افاضه می‌شود، پس او-یعنی، ما سوی اللَّه-دائما در تغییر و هلاکت است، هم در دنیا و هم در آخرت، و معنای آیه این است که: هر چیزی دائما در ذاتش متغیر است، مگر وجه خدا . </p> <p>لیکن هیچ یک از این وجوه درست به نظر نمی‌رسد، چون یا با سیاق آیه شریفه منطبق نیست، و یا دلیلی که آورده‌اند مدعایشان را اثبات نمی‌کند و یا معنایی است که از فهم دور است، و اگر در آن وجهی که ما ذکر کردیم دقت شود، اشکالهایی که بر هر یک از این وجوه وارد است روشن می‌شود و دیگر ما طول نمی‌دهیم و می‌گذریم. </p> <p> <span class="aya" rel="28_88" data-words="17-21">له الحکم و إلیه ترجعون</span> <span class="phrase">-کلمه <em rel="fa_28_88_18-18" data-sentence="6:364">حکم</em> به معنای قضای نافذ خدا در موجودات است، که تدبیر در نظام کون دایر مدار همین قضاء است، و اما اینکه بگوییم حکم در این جمله به معنای رسیدگی به حساب اشخاص در روز قیامت است، احتمالی است که اگر درست بود جا داشت اول بفرماید: الیه ترجعون و له الحکم ، چون اول باید مردم به سوی خدا برگردند، بعد به حسابشان رسیدگی شود، پس همین که اول حکم را آورده، این احتمال را بعید می‌سازد.</span> </p> <p>و هر دو جمله در مقام تعلیل هستند، و هر یک به تنهایی حجتی تمامند که وحدانیت خدا را در الوهیت اثبات می‌کنند، و در عین حال می‌توانند تعلیل برای کلمه اخلاص مزبور نیز باشند، در سابق هم گذشت که گفتیم ممکن است حکم را بنا بر بعضی وجوه به معنای حکم تشریعی و احکام دینی بگیریم. </p> <h3>بحث روایتی‌ <span class="title" rel="28_88"> (روایاتی در باره معنی و مفاد جمله: <span class="aya" rel="28_88" data-words="12-16">کل شیء هالک إلا وجهه</span>) </span> </h3> <p> در الدر المنثور است که ابن ابی شیبه، عبد بن حمید، بخاری، نسایی، ابن جریر، ابن منذر، ابن ابی حاتم، ابن مردویه، و بیهقی-در کتاب دلائل-از چند طریق از ابن عباس روایت کرده‌اند که در ذیل جمله‌ <span class="aya" rel="28_85" data-words="6-8">لرادک إلی معاد</span> گفته است: یعنی به مکه، چیزی که هست در روایت ابن مردویه این زیادی هم آمده: همان طور که تو را از مکه بیرون کرد<span class="footnote" rel="1" title="روح المعانی، ج ۲۰، ص ۱۲۹">*</span>. </p> <p>مؤلف: باز از ابن عباس از ابو سعید خدری روایت شده که گفتند: مراد از معاد مرگ است، و نیز از علی از رسول خدا (ص) حدیث کرده که فرمود: مراد از معاد جنت است<span class="footnote" rel="2" title="روح المعانی، ج ۲۰، ص ۱۳۰ و ۱۳۱ و مجمع البیان، ج ۷، ص ۲۷۰">*</span>، و انطباق این حدیث بر آیه خالی از خفاء نیست، و قمی در تفسیر خود از جریر از ابی جعفر (ع) و از ابی خالد کابلی از علی بن الحسین (ع) روایت کرده که فرمود: مراد از معاد رجعت است، و شاید مساله رجعت جزء باطن باشد، نه تفسیر ظاهر<span class="footnote" rel="3" title="روح المعانی، ج ۲۰، ص ۱۳۰ و ۱۳۱ و مجمع البیان، ج ۷، ص ۲۷۰">*</span>. </p> <p>و در احتجاج از امیر المؤمنین (ع) روایت کرده که در ضمن حدیثی طولانی فرمود: و اما اینکه فرمود <span class="aya" rel="28_88" data-words="12-16">کل شیء هالک إلا وجهه</span>، مراد این است که: هر چیزی هالک است مگر دین او، چون محال است که از او همه چیزش هلاک شود، تنها وجهش باقی بماند، و خدای تعالی اجل و اعظم از این است. کسی هلاک می‌شود که از خدا نباشد، مگر نمی‌بینی خودش فرمود: <span class="aya" rel="55_26-27" data-words="1-8">کل من علیها فان، و یبقی وجه ربک</span> -هر چیزی فانی است تنها وجه پروردگار تو می‌ماند که در آن بین خلقش و وجهش جدایی انداخت؟<span class="footnote" rel="4" title="روح المعانی، ج ۲۰، ص ۱۲۹">*</span>. </p> <p>و در کافی به سند خود از سیف از کسی که نامش را برده، از حارث بن مغیرة نصری روایت کرده که گفت: از امام صادق (ع) معنای کلام خدای تعالی را پرسیدند که می‌فرماید: <span class="aya" rel="28_88" data-words="12-16">کل شیء هالک إلا وجهه</span>. فرمود: مردم در باره آن چه می‌گویند؟ من عرضه داشتم: می‌گویند یعنی هر چیزی هلاک می‌شود مگر وجه خدا، فرمود سبحان اللَّه، حرف بزرگی می‌زنند، منظور از این وجه، آن وجه خداست که خلق از آن وجه به خدا راه می‌یابند         <code class="page" rel="16,142"/> (منظور ائمه هدی هستند)<span class="footnote" rel="1" title="روح المعانی، ج ۲۰، ص ۱۳۰ و ۱۳۱ و مجمع البیان، ج ۷، ص ۲۷۰">*</span>. </p> <p>مؤلف: و نظیر این روایت را در کتاب توحید به سند خود از حارث بن مغیره نصری از امام صادق‌ (ع) روایت کرده، که عبارتش چنین است: حارث گفت من از امام صادق (ع) از معنای آیه‌ <span class="aya" rel="28_88" data-words="12-16">کل شیء هالک إلا وجهه</span> پرسیدم فرمود: یعنی هر چیزی هالک است مگر کسی که راه حق را طی کند<span class="footnote" rel="2" title="روح المعانی، ج ۲۰، ص ۱۳۰ و ۱۳۱ و مجمع البیان، ج ۷، ص ۲۷۰">*</span>. </p> <p>و در کتاب محاسن برقی نیز نظیر آن آمده، جز اینکه در آخرش دارد: مگر کسی که راهی را بگیرد که شما درآنید<span class="footnote" rel="3" title="روح المعانی، ج ۲۰، ص ۱۳۰ و ۱۳۱ و مجمع البیان، ج ۷، ص ۲۷۰">*</span>. </p> <p>و این تشویش و اختلافی که در روایات دیده می‌شود از راه نقل به معنا در آنها راه یافته، راویان فرمایش امام را با عبارت خودشان نقل کرده‌اند، در نتیجه این طور شده. </p> <p>حال اگر مراد از اینکه امام صادق (ع) فرمود: منظور از این وجه آن وجه خداست که خلق از آن وجه به خدا راه می‌یابند، مطلق هر چیزی باشد که منسوب به خداست، و از ناحیه خود خدا می‌باشد، در این صورت روایت با همان معنایی که ما برای آیه کردیم منطبق می‌شود. </p> <p>و اگر مراد از وجه، آن دینی باشد که خلق از آن مسیر متوجه خدا می‌شوند، در این صورت مراد از هلاکت، بطلان و بی تاثیری خواهد بود، و معنای روایت این می‌شود که لا اله الا اللَّه هر دینی باطل است مگر دین حق او، که از آن مسیر پرستیده می‌شود، که آن دین حق است برای اینکه به زودی به دارنده‌اش سود می‌رساند، و دارنده‌اش پاداش داده می‌شود، و ما در تفسیر آیه به این دو معنا اشاره کردیم. </p> <p>و در تفسیر قمی در ذیل جمله‌ <span class="aya" rel="28_86" data-words="13-16">فلا تکونن ظهیرا للکافرین</span> فرموده: خطاب به رسول خدا است، ولی مردم منظورند، و نیز در جمله‌ <span class="aya" rel="28_88" data-words="1-7">و لا تدع مع الله إلها آخر</span> باز خطاب به رسول خدا (ص) است، ولی مردم منظورند، بعد می‌گوید: این قول امام صادق  (ع) است که فرموده خدای تعالی پیامبر خود را به طریقه ایاک اعنی و اسمعی یا جارة-به تو می‌گویم ولی ای <em>جارة</em> تو بشنو<span class="footnote" rel="4" title="روح المعانی، ج ۲۰، ص ۱۳۰ و ۱۳۱ و مجمع البیان، ج ۷، ص ۲۷۰">*</span> مبعوث فرموده<span class="footnote" rel="5" title="روح المعانی، ج ۲۰، ص ۱۳۰ و ۱۳۱ و مجمع البیان، ج ۷، ص ۲۷۰">*</span>. </p> 
