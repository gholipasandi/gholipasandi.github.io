<h3 class="ayas">سوره المؤمنون آیه‌های ۹۹ تا ۱۱۸</h3><code class="section" rel="23_99-118"/><h3>ترجمه آیات</h3> <p> <span class="trans" rel="23_99">تا آن گاه که وقت مرگ هر یکشان فرا رسد در آن حال آگاه و نادم شده گوید بار الها مرا به دنیا بازگردان.  «۹۹» </span><span class="trans" rel="23_100">تا شاید به تدارک گذشته عملی صالح به جای آرم و به او خطاب شود که هرگز نخواهد شد و این کلمه (مرا بازگردان) را از حسرت همی گوید و از عقب آنها عالم برزخ است تا روزی که برانگیخته شوند.  «۱۰۰» </span><span class="trans" rel="23_101">پس آن گاه که نفخه صور قیامت دمید دیگر نسبت و خویشی در میانشان نماند و کسی از کس دیگر حال نپرسد.  «۱۰۱» </span><span class="trans" rel="23_102">پس در آن روز هر آن که اعمالش وزین است آنان رستگارانند.  «۱۰۲» </span><span class="trans" rel="23_103">و هر آن که اعمالش سبک وزن باشد آنان کسانی هستند که نفس خویش را در زیان افکنده به دوزخ مخلد خواهند بود.  «۱۰۳» </span><span class="trans" rel="23_104">آتش دوزخ صورتهای آنها را می‌سوزاند و در جهنم زشت منظر خواهند زیست.  «۱۰۴» </span><span class="trans" rel="23_105"> (و به آنها خطاب شود) آیا آیات من بر شما تلاوت نشد؟ و شما از جهل تکذیب آیات ما نکردید؟.  «۱۰۵» </span><span class="trans" rel="23_106">آن کافران در جواب گویند بار الها به ما (رحم کن) که شقاوت بر ما غلبه کرد و کار ما به گمراهی کشید.  «۱۰۶» </span><span class="trans" rel="23_107">پروردگارا ما را از جهنم نجات ده اگر دیگر بار عصیان تو کردیم همانا بسیار ستمکار خواهیم بود.  «۱۰۷» </span><span class="trans" rel="23_108">باز به آنان خطاب سخت شود ای سگان به دوزخ شوید و با من لب از سخن فرو بندید.  «۱۰۸» </span><span class="trans" rel="23_109">زیرا شمایید که چون طایفه‌ای از بندگان صالح من روی به من آورده و عرض می‌کردند بار الها ما به تو ایمان آوردیم تو از گناهان ما درگذر و در حق ما لطف و مهربانی فرما که تو بهترین مهربانان هستی.  «۱۰۹» </span><span class="trans" rel="23_110">در آن وقت شما کافران آن بندگان خاص مرا تمسخر می‌کردید تا آنجا که مرا به کلی فراموش کرده بر آن خداپرستان خنده استهزاء می‌نمودید.  «۱۱۰» </span><span class="trans" rel="23_111">من هم امروز جزای صبر بر آزار و سخریه شما را به آن بندگان پاک خود خواهم داد و آنها امروز سعادتمند و رستگاران عالمند.  «۱۱۱» </span><span class="trans" rel="23_112">آن گاه خدا به کافران گوید که می‌دانید شما چند سال در زمین درنگ کردید. <code class="page" rel="15,95"/> «۱۱۲» </span><span class="trans" rel="23_113"> آنها پاسخ دهند که تمام زیست ما در زمین یا یک روز بود یا یک جزء از روز (اگر ما خطا گوییم) از فرشتگان حسابگر عمر خلق باز پرس.  «۱۱۳» </span><span class="trans" rel="23_114">خدا فرماید شما اگر از حال خود آگاه بودید می‌دانستید که مدت عمرتان در دنیا بسیار اندک بود.  «۱۱۴» </span><span class="trans" rel="23_115">آیا چنین پنداشتید که ما شما را به عبث و بازیچه آفریده‌ایم هرگز به ما رجوع نخواهید کرد.  «۱۱۵» </span><span class="trans" rel="23_116">زیرا خدای به حق، برتر از آن است که عبث کند که هیچ خدایی به جز همان پروردگار عرش کریم نخواهد بود.  «۱۱۶» </span><span class="trans" rel="23_117">و هر کس غیر خدا کسی را به الهیت خواند حساب کار او نزد خداست و البته کافران را فلاح و رستگاری نیست.  «۱۱۷» </span><span class="trans" rel="23_118">و تو ای رسول ما دعا کن و بگو بار الها بیامرز و ببخش که تو بهترین بخشندگان عالم وجودی.  «۱۱۸» </span></p>                                   <h3>بیان آیات</h3> <p> این آیات عذاب آخرتی را که در خلال آیات قبل به مشرکین وعده داد به طور مفصل بیان می‌کند و آغاز آن را از روز مرگ تا قیامت و از قیامت تا ابدیت معرفی می‌کند، و این معنا را خاطر نشان می‌سازد که زندگی دنیا که ایشان را مغرور کرده، و از آخرت باز داشته، بسیار ناچیز و اندک است،  (اگر بخواهند بفهمند) و در آخر این آیات که آخر سوره است سوره را با خطابی به رسول خدا (ص) ختم می‌کند، و در آن خطاب به وی دستور می‌دهد که از او درخواست کند همان چیزی را که خودش از بندگان مؤمن خود و رستگاران در آخرت حکایت کرده بود، و آن این بود که گفتند: <span class="aya" rel="23_118" data-words="3-10">رب اغفر و ارحم و أنت خیر الراحمین</span> -پروردگارا بیامرز و رحم کن که تو بهترین رحم کنندگان هستی اتفاقا سوره را هم با مساله رستگاری همین طائفه افتتاح کرده و فرموده بود که اینها وارث بهشتند. </p> <h3> <span class="title" rel="23_99">وصف حال مشرکین در حال رویارو شدن با مرگ و تمنای باز گشت نمودن و عدم اجابت آن‌ <span class="aya" rel="23_99" data-words="6-8">قال رب ارجعون...</span> </span> </h3> <p> <span class="aya" rel="23_99" data-words="1-8">حتی إذا جاء أحدهم الموت قال رب ارجعون</span> کلمه <em>حتی</em> متعلق به ما قبل است که به خدای تعالی نسبت‌ها می‌دادند، که منزه از آنها است، یعنی، هم چنان اینگونه نسبت‌ها به او می‌دهند، و به او شرک می‌ورزند و با مال و فرزندان که به ایشان داده‌ایم مغرور می‌شوند تا مرگشان برسد، و آیاتی که میان این غایت  <em>حتی</em> و آن مغیا (شرک ورزیدن آنان) فاصله شده، جمله‌های معترضه هستند. <code class="page" rel="15,96"/> <span class="aya" rel="23_99" data-words="6-8">قال رب ارجعون</span> -ظاهرا خطاب در <em>برگردانید مرا</em> به ملائکه موکل بر مرگ است، و کلمه رب استغاثه‌ای است که حرف ندایش (ای) حذف شده، و این استغاثه جمله‌ای است معترضه که میان <em>قال</em> ، و <em>ارجعون</em> فاصله شده و تقدیر آن گفت-در حالی که به پروردگار خود استغاثه می‌کند-برگردانید مرا می‌باشد. </p> <p>بعضی<span class="footnote" rel="1" title="مجمع البیان، ج ۷، ص ۱۱۷">*</span> از مفسرین گفته‌اند: خطاب <em>ارجعون</em> به همان <em>رب</em> است، و اگر آن را جمع آورده و گفته: <em>برگردانید</em> از باب تعظیم است، هم چنان که همسر فرعون بنا به حکایت قرآن کریم به شوهر خود فرعون گفت: <span class="aya" rel="28_9" data-words="5-11">قرت عین لی و لک لا تقتلوه</span> -نور چشم من و تو باشد و او را نکشید . </p> <p>بعضی<span class="footnote" rel="2" title="روح المعانی، ج ۱۸، ص ۶۳ به نقل از مازنی">*</span> دیگر گفته‌اند: این از باب جمع فعل است نه جمع فاعل، به این معنا که می‌رساند چند مرتبه می‌گوید پروردگارا ارجعنی ارجعنی ارجعنی مرا برگردان برگردان، برگردان، هم چنان که بعضی در معنای شعر زیر همین را گفته‌اند: <span class="poem">قفا نبک من ذکری حبیب و منزل‌ / بسقط اللوی بین الدخول فحومل</span>  برخیزید، برخیزید تا گریه کنیم از یاد محبوب و منزل واقع در سقط اللوی بین دخول و حومل که معنای قفا (که صیغه تثنیه و دو نفری است) <em>قف، قف</em> است. </p> <p>ولی این دو وجه شاذ و در محاورات عرب نادر است، هم جمع آوردن به منظور تعظیم و هم به منظور جمع فعل، و نباید کلام فصیح خدای را بر چنین معانی حمل کرد. </p> <p><code class="aya" rel="23_100"/> <span class="aya" rel="23_100" data-words="1-10">لعلی أعمل صالحا فیما ترکت، کلا إنها کلمة هو قائلها</span> کلمه <em>لعل</em> برای امیدواری است و در اینجا وقتی عذاب خدای را می‌بینند که مشرف بر ایشان شده اظهار چنین امیدی می‌کنند که اگر برگردند عمل صالح کنند، هم چنان که در جای دیگر قرآن وعده صریح به عمل صالح می‌دهند و می‌گویند: <span class="aya" rel="32_12" data-words="14-16">فارجعنا نعمل صالحا</span><span class="footnote" rel="3" title="ما را برگردان تا عمل صالح کنیم سوره سجده، آیه ۱۲">*</span> و در جای دیگر همین معنا را با تعبیر تمنی ذکر کرده، که می‌گویند: <span class="aya" rel="6_27" data-words="9-16">یا لیتنا نرد و لا نکذب بآیات ربنا</span><span class="footnote" rel="4" title="ای کاش ما را برمی‌گرداندند، و دیگر به آیات پروردگارمان تکذیب نمی‌کردیم سوره انعام، آیه ۲۷">*</span>. </p> <p> <span class="aya" rel="23_100" data-words="2-5">أعمل صالحا فیما ترکت</span> -یعنی <em>اعمل عملا صالحا</em> تا به جای آورم عملی صالح         <code class="page" rel="15,97"/> در آنچه که (از اموال) از خود به جای گذاشته‌ام یعنی آن اموال را در راه خیر و احسان و هر راهی که مایه رضای خدا است خرج کنم. </p> <p>بعضی<span class="footnote" rel="1" title="مجمع البیان، ج ۷، ص ۱۱۷">*</span> از مفسرین گفته‌اند: مراد از <em>ما ترکت</em> دنیا است که با مردن ترکش کردند و مراد از عمل صالح تنها انفاق مالی نیست، بلکه همه عبادات مالی و غیر مالی از قبیل نماز، روزه، حج، و غیره است. </p> <p>گفتار این مفسر بد نیست ولی احتمال اولی با ظاهر آیه بهتر وفق می‌دهد. </p> <p> <span class="aya" rel="23_100" data-words="6-10">کلا إنها کلمة هو قائلها</span> -یعنی هرگز، او به دنیا برنمی‌گردد، و این سخن (مرا برگردانید باشد که در آنچه به جای نهاده‌ام عملی صالح کنم)، تنها سخنی است که او می‌گوید: یعنی سخنی است بی‌اثر، و این کنایه است از اجابت نشدن آن. </p> <h3> <span class="title" rel="23_100"><span class="phrase">معنای <em rel="fa_23_100_14-14" data-sentence="6:100">برزخ</em> و مراد از: <span class="aya" rel="23_100" data-words="11-17">و من ورائهم برزخ إلی یوم یبعثون</span></span> </span> </h3> <p> <span class="aya" rel="23_100" data-words="11-17">و من ورائهم برزخ إلی یوم یبعثون...</span> <span class="phrase">کلمه <em rel="fa_23_100_14-14" data-sentence="5:1055">برزخ</em> به معنای حائل در میان دو چیز است، هم چنان که در آیه‌ <span class="aya" rel="55_20" data-words="1-4">بینهما برزخ لا یبغیان</span><span class="footnote" rel="2" title="میان آن دو دریا حائلی است که آب آن دو با یکدیگر مخلوط نمی‌شود سوره الرحمن، آیه ۲۰">*</span> به این معنا آمده، و مراد از اینکه فرمود: برزخ در ما ورای ایشان است، این است که این برزخ در پیش روی ایشان قرار دارد، و محیط به ایشان است و اگر آینده ایشان را و رای ایشان خوانده، به این عنایت است که برزخ در طلب ایشان است، همان طور که زمان آینده امام و پیش روی انسان است و در عین حال گفته می‌شود: <em>وراءک یوم کذا</em> معنایش این است که چنین روزی به دنبال تو است و این تعبیر به این عنایت است که زمان طالب آدمی است، یعنی منتظر است که آدمی از آن عبور کند، و اینهم که بعضی گفته‌اند: کلمه  <em>وراء</em> به معنای احاطه است معنایش همین است، هم چنان که در آیه‌ <span class="aya" rel="18_79" data-words="11-18">و کان وراءهم ملک یأخذ کل سفینة غصبا</span><span class="footnote" rel="3" title="و در پی آنان شاهی بود که هر کشتی را به غصب می‌گرفت سوره کهف، آیه ۷۹">*</span> هم معنای دنبال هست و هم معنای احاطه.</span> </p> <p>و <span class="phrase">مراد از <em rel="fa_23_100_14-14" data-sentence="8:281">برزخ</em> عالم قبر است که عالم مثال باشد و مردم در آن عالم که بعد از مرگ است زندگی می‌کنند تا قیامت برسد این آن معنایی است که سیاق آیه و آیاتی دیگر و روایات بسیار از طرق شیعه از رسول خدا (ص) و ائمه اهل بیت (ع) و نیز از طرق اهل سنت بر آن دلالت دارد و بحث پیرامون آن در جلد اول این کتاب گذشت.</span> </p> <p>       <code class="page" rel="15,98"/> بعضی<span class="footnote" rel="1" title="تفسیر فخر رازی، ج ۲۳، ص ۱۲۱">*</span> گفته‌اند: مراد از آیه این است که بین ایشان و بین دنیا حاجز و حائلی است که نمی‌گذارد ایشان تا روز قیامت دیگر به دنیا باز گردند، بعد از قیامت هم که دیگر بر نگشتن معلوم است پس این جمله می‌خواهد بر نگشتن به دنیا را تاکید کند و به کلی مایوسشان نماید. </p> <p>ولی این حرف صحیح نیست، چون از ظاهر سیاق بر می‌آید که حائل و برزخ مذکور بین دنیا و روز قیامت که در آن مبعوث می‌شود امتداد دارد نه بین ایشان و برگشت به دنیا، چون اگر مراد حائل میان ایشان و بر گشت به دنیا بود قید <span class="aya" rel="23_100" data-words="15-17">إلی یوم یبعثون</span> لغو می‌شد، البته نه از این جهت که مفهوم جمله تا روز قیامت بر نمی‌گردند این است که بعد از قیامت بر می‌گردند و آن هم محال است، بلکه از این جهت که اصل این تقیید لغو است و لو اینکه از خارج یا از آیات دیگر دانسته باشیم که بعد از قیامت بازگشت محال است. </p> <p>علاوه بر این، بین این سخن که گفتند: پس، این جمله می‌خواهد بر نگشتن به دنیا را تاکید کند، و به کلی مایوسشان نماید و اینکه می‌گویند بر نگشتن بعد از قیامت مفهوم از خارج است نظیر تناقض است، بلکه بر گشت معنا به این می‌شود که بخواهد بر نگشتن مطلق را که از کلمه <em>کلا</em> استفاده می‌شود با بر نگشتن موقت محدود به حد <span class="aya" rel="23_100" data-words="15-17">إلی یوم یبعثون</span> تاکید کند (دقت بفرمایید). </p> <p><code class="aya" rel="23_101"/> <span class="aya" rel="23_101" data-words="1-11">فإذا نفخ فی الصور فلا أنساب بینهم یومئذ و لا یتساءلون</span> مراد از این نفخه، نفخه دوم صور است که در آن همه مردگان زنده می‌شوند، نه نفحه اول که زندگان در آن می‌میرند، هم چنان که بعضی<span class="footnote" rel="2" title="مجمع البیان، ج ۷، ص ۱۱۹ به نقل از ابن عباس">*</span> پنداشته‌اند، چون نبودن انساب و پرسش و سنگینی میزان و سبکی آن و سایر جزئیات همه از آثار نفخه دوم است. </p> <h3> <span class="title" rel="23_101 23_99 23_100 23_102 23_103 23_104 23_105 23_106 23_107 23_108 23_109 23_110 23_111 23_112 23_113 23_114 23_115 23_116 23_117 23_118">مقصود از اینکه در قیامت حسب و نسبی در بین نیست و کسی از حال دیگری نمی‌پرسد</span> </h3> <p> و در جمله‌ <span class="aya" rel="23_101" data-words="5-7">فلا أنساب بینهم</span> آثار انساب را با نفی اصل آن نفی کرده، نه اینکه واقعا در آن روز انساب نباشد،  (زیرا انساب چیزی نیست که به کلی از بین برود)، بلکه مراد این است که در آن روز انساب خاصیتی ندارد، چون در دنیا که انساب محفوظ و معتبر است، به خاطر حوایج دنیوی است. و زندگی اجتماعی دنیا است که ما را ناگزیر می‌سازد تا خانواده و اجتماعی تاسیس کنیم. و وقتی این کار را کردیم، باز مجبور می‌شویم عواطف طرفینی، و تعاون و تعاضد و سایر اسباب را که مایه دوام حیات دنیوی است معتبر بشماریم آن که فرزند خانواده است به وظایفی ملتزم می‌شود، و آن که پدر و یا مادر خانواده است به وظایفی دیگر     <code class="page" rel="15,99"/> ملتزم می‌گردد. ولی روز قیامت. ظرف پاداش عمل است، دیگر نه فعلی هست، نه التزام به فعلی. و در آن ظرف همه اسباب که یکی از آنها انساب است از کار می‌افتد و دیگر انساب اثر و خاصیتی ندارد. </p> <p> <span class="aya" rel="23_101" data-words="9-11">و لا یتساءلون</span> -در این جمله روشن‌ترین آثار انساب را یادآور شده، و آن احوال پرسی میان دو نفر است که با هم نسبت دارند، چون در دنیا به خاطر احتیاجی که در جلب منافع و رفع مضار به یکدیگر داشتند، وقتی به هم می‌رسیدند احوال یکدیگر را می‌پرسیدند، ولی امروز که روز قیامت است دیگر کسی احوال کسی را نمی‌پرسد. </p> <p>خواهی گفت: این معنا با آیات دیگر که تسائل را اثبات می‌کند منافات دارد، مانند: آیه‌ <span class="aya" rel="37_27" data-words="1-6">و أقبل بعضهم علی بعض یتساءلون</span><span class="footnote" rel="1" title="رو به یکدیگر آورده احوال هم را می‌پرسیدند سوره صافات، آیه ۲۷">*</span> در پاسخ می‌گوییم: نه، منافات ندارد، زیرا این آیه مربوط به تسائل اهل بهشت بعد از ورود به بهشت، و تسائل اهل جهنم بعد از ورود به جهنم است، و آیه مورد بحث مربوط به تسائل در پای حساب و حکم است، و تسائل اهل محشر را در آن هنگام نفی می‌کند. </p> <p><code class="aya" rel="23_102"/><code class="aya" rel="23_103"/> <span class="aya" rel="23_102" data-words="1-6">فمن ثقلت موازینه فأولئک هم المفلحون</span>... <span class="aya" rel="23_103" data-words="9-11">فی جهنم خالدون</span> کلمه <em>موازین</em> جمع میزان و یا جمع موزون است، و موزون عبارت است از همان اعمالی که آن روز سنجیده می‌شود و درباره معنای میزان و سنگینی و سبکی آن در تفسیر سوره اعراف کلامی گذراندیم. </p> <p><code class="aya" rel="23_104"/> <span class="aya" rel="23_104" data-words="1-7">تلفح وجوههم النار و هم فیها کالحون</span> <span class="phrase">در مجمع البیان گفته کلمه <em rel="fa_23_104_1-1" data-sentence="25:400">لفح</em> و همچنین <em>نفح</em> به یک معنا است، با این تفاوت که لفح تاثیر بیشتر و کاریتر دارد، که عبارت است از مسمومیت جلدی که پوست صورت را خراب می‌کند، ولی نفح به معنای باد شدیدی است که پوست صورت را اذیت کند و کلمه <em rel="fa_23_104_7-7" data-sentence="287:180">کالح</em> از <em rel="fa_23_104_7-7" data-sentence="348:163">کلوح</em> است که به معنای جمع شدن و خشکیدن لبها است، به طوری که دیگر نتواند دندانها را بپوشاند<span class="footnote" rel="2" title="مجمع البیان، ج ۷، ص ۱۱۸ و ۱۱۹">*</span>.</span> </p> <p>و معنای آیه این است که لهیب و هرم آتش آن چنان به صورتهایشان می‌خورد که لبهایشان را می‌خشکاند، به طوری که دندانهایشان نمایان می‌شود، مانند: سر گوسفندی که روی آتش گرفته باشند. </p> <p>     <code class="page" rel="15,100"/><code class="aya" rel="23_105"/> <span class="aya" rel="23_105" data-words="1-6">أ لم تکن آیاتی تتلی علیکم...</span> یعنی به ایشان گفته می‌شود: آیا آیات من برای شما خوانده نشد و آیا شما نبودید که آنها را تکذیب می‌کردید؟ . </p> <h3> <span class="title" rel="23_106">توضیح اینکه اهل عذاب در مقام اعتراف و تقاضای برگشت می‌گویند: <span class="aya" rel="23_106" data-words="2-5">ربنا غلبت علینا شقوتنا...</span> </span> </h3> <p> <code class="aya" rel="23_106"/> <span class="aya" rel="23_106" data-words="1-9">قالوا ربنا غلبت علینا شقوتنا و کنا قوما ضالین</span> کلمه شقوت و شقاوت و شقاء ضد سعادت است، و سعادت هر چیزی خیری است که مختص به او است و شقاوتش نداشتن آن خیر است و به عبارت دیگر: شقاوت به معنای شر مختص به هر چیزی است. </p> <p> <span class="aya" rel="23_106" data-words="3-5">غلبت علینا شقوتنا</span> -یعنی پروردگارا شقاوت ما بر ما غلبه کرد و اگر شقاوت را به خود نسبت دادند، اشاره است به اینکه خودشان نیز در غلبه شقاوتشان مؤثر و دخیل بوده‌اند و آن را به سوء اختیار خود برای خود انتخاب کردند، به دلیل اینکه دنبال این آیه گفتند:  پروردگارا ما را از دوزخ در آور که اگر این دفعه همان خطاها را تکرار کنیم ستمکار خواهیم بود ، چون در این جمله وعده حسنات می‌دهند. و اگر سعادت و شقاوت اختیاری و اکتسابی نباشد، وعده معنا ندارد، چون اگر از جهنم به سوی دنیا باز گردند تازه همان حال اول را خواهند داشت. </p> <p>ولی <span class="phrase">در عین اینکه خود را مقصر دانسته‌اند، در عین حال خود را مغلوب شقاوت هم دانسته‌اند، به این معنا که نفس خویش را چون صفحه‌ای بی رنگ دانسته‌اند که هم می‌توانسته رنگ سعادت قبول کند و هم به رنگ شقاوت در آید، چیزی که هست شقاوت بر آنها غلبه کرده و محل را به زور اشغال نموده، اما این شقاوت، شقاوت خودشان بوده،  <em rel="fa_23_106_5-5" data-sentence="301:244">شقوتنا</em> شقاوتی بوده که در صورت سوء اختیار و ارتکاب گناهان حتمی بوده است، چون در اول خود را مانند صفحه‌ای بی رنگ و خالی از سعادت و شقاوت فرض کردند، پس اگر در عین حال شقاوت را شقاوت خود دانسته‌اند، این ارتباط به خاطر همان سوء اختیار و ارتکاب گناهان است.</span> </p> <p>و کوتاه سخن اینکه، می‌خواهیم بگوییم: در این جمله اعتراف کرده‌اند بر اینکه شقاوت جزء ذاتشان نبوده، بلکه بدانها ملحق و عارض شده و وقتی هم عارض شده که حجت بر آنها تمام بوده، چون این سخن را بعد از اعتراض خدای تعالی به میان آوردند، که پرسید:  آیا آیات من بر شما تلاوت نمی‌شد... . </p> <p>اهل دوزخ بعد از جمله مذکور گفتند <span class="aya" rel="23_106" data-words="6-9">و کنا قوما ضالین</span> و با این جمله اعتراف خود را تاکید کردند. و این اعتراف مؤکد را بدان جهت کردند که به این وسیله از عذاب خلاصی<code class="page" rel="15,101"/> یافته به دنیا بر گردند تا برای خود سعادت کسب کنند، چون در دنیا سابقه این کار را داشتند که اعتراف گناهکار و متمرد، به گناه و تمرد خود، توبه و پاک کننده او است و او را از آثار سوء گناه نجات می‌دهد. </p> <p>خواهی پرسید که: مگر نمی‌دانند آخرت، دار پاداش و جزاء است، نه دار عمل و توبه چون اعتراف به گناه هم خود یکی از اعمال است؟ می‌گوییم: چرا، می‌دانند ولی این اظهار ندامت از باب ظهور ملکات باطنی است، هم چنان که در آن روز ملکات دیگری که در دنیا کسب کردند نیز از ایشان بروز می‌کند، مثلا، وقتی حق برایشان ظاهر می‌شود و با چشم خود می‌بینند، شروع می‌کنند به انکار کردن، که ما چنین و چنان نکردیم، و با این انکار خود، ملکه دروغگویی و انکار خود را بروز می‌دهند و قرآن کریم چند جا از این موارد را حکایت نموده، از آن جمله فرموده: <span class="aya" rel="58_18" data-words="1-9">یوم یبعثهم الله جمیعا، فیحلفون له کما یحلفون لکم</span><span class="footnote" rel="1" title="روزی که خدا همه‌شان را مبعوث می‌کند، برای خدا همان قسم‌های دروغی را می‌خورند که برای شما می‌خوردند سوره مجادله، آیه ۱۸">*</span> و نیز فرموده: <span class="aya" rel="40_73-74" data-words="1-20">ثم قیل لهم أین ما کنتم تشرکون، من دون الله؟ قالوا ضلوا عنا، بل لم نکن ندعوا من قبل شیئا</span><span class="footnote" rel="2" title="سپس به ایشان گفته می‌شود: کجا است آن خدایانی که برای خدا شریک می‌کردید؟ می‌گویند: ما چنین چیزی نمی‌بینیم، و اصلا ما قبلا خدای دیگری نمی‌خواندیم سوره مؤمن، آیات ۷۳ و ۷۴">*</span>. </p> <p><code class="aya" rel="23_107"/> <span class="aya" rel="23_107" data-words="1-7">ربنا أخرجنا منها فإن عدنا فإنا ظالمون</span> منظور از این درخواست، به طوری که آیات دیگر بر آن دلالت می‌کند، درخواست برگشتن به دنیا است، و این در حقیقت از قبیل درخواست مسبب، به زبان درخواست سبب است، و مرادشان این است که به دنیا برگردند، و عمل صالح کنند، توبه هم که الآن (در دوزخ) که این درخواست را می‌کردند کرده‌اند، در نتیجه از جمله کسانی خواهند شد که هم توبه کرده و هم عمل صالح انجام داده‌اند. </p> <p><code class="aya" rel="23_108"/> <span class="aya" rel="23_108" data-words="1-6">قال اخسؤا فیها و لا تکلمون</span> راغب در مفردات می‌گوید: <em>خسأت الکلب فخسأ</em> معنایش این است که سگ را از روی اهانت چخ کردم، رفت و در گوشه‌ای نشست، و عرب وقتی می‌خواهد به سگ بگوید: چخ، می‌گوید: <em>اخسأ</em><span class="footnote" rel="3" title="مفردات راغب، ماده &lt;em&gt;خسا&lt;/em&gt; ">*</span> و بنا به گفته راغب، در کلام استعاره کنایه‌ای به کار رفته، و مراد از       <code class="page" rel="15,102"/> این کلام زجر و چخ کردن اهل جهنم و قطع کلام ایشان است. </p> <p><code class="aya" rel="23_109"/> <span class="aya" rel="23_109" data-words="1-16">إنه کان فریق من عبادی یقولون ربنا آمنا فاغفر لنا و ارحمنا و أنت خیر الراحمین</span> <span class="phrase">این <em rel="fa_23_109_3-3" data-sentence="4:376">فریق</em> که در این آیه درباره آنان بحث فرموده مؤمنین در دنیا هستند که ایمانشان، توبه و بازگشت به سوی خدا است، هم چنان که در کلام مجیدش آن را توبه خوانده و درخواستشان شمول رحمت را، -همان رحمتی که در آخرت مخصوص به مؤمنین است-در خواست توفیق برای سعادت است، تا در نتیجه عملی کنند که داخل بهشت شوند و به همین جهت در این آیه که متوسل به خدا شده‌اند، اسم خیر الراحمین او را وسیله قرار دادند.</span> </p> <p>پس کلام مؤمنین در دنیا معنایش توبه و درخواست رستگاری و سعادت است، و این عین همان چیزی است که اینان در این آیه خواسته‌اند، تنها فرقی که هست این است که موقف مختلف شده، این حرف را باید در موقف دنیا می‌زدند. </p> <h3> <span class="title" rel="23_99 23_100 23_101 23_102 23_103 23_104 23_105 23_106 23_107 23_108 23_109 23_110 23_111 23_112 23_113 23_114 23_115 23_116 23_117 23_118">جواب رد خداوند به توبه و تقاضای دوزخیان</span> </h3> <p> <code class="aya" rel="23_110"/> <span class="aya" rel="23_110" data-words="1-9">فاتخذتموهم سخریا حتی أنسوکم ذکری و کنتم منهم تضحکون</span> <span class="phrase">همه ضمیرهای خطاب به کفار و ضمیرهای غیبت به مؤمنین بر می‌گردد، و سیاق شاهد است بر اینکه مراد از <em rel="fa_23_110_5-5" data-sentence="95:177">ذکری</em> همان کلام مؤمنین است که در دنیا می‌گفتند <span class="aya" rel="23_109" data-words="7-12">ربنا آمنا فاغفر لنا و ارحمنا...</span> که مضمون کلام خود کفار هم در آتش دوزخ همین است.</span> </p> <p>و اینکه فرمود: <span class="aya" rel="23_110" data-words="3-5">حتی أنسوکم ذکری</span> معنایش این است که همین اشتغالتان به مسخره کردن مؤمنین، و خندیدن به ایشان، ذکر مرا از یادتان برده، و اگر اینطور نفرمود، بلکه فرمود: مؤمنین ذکر مرا از یادتان بردند، خواست تا بفهماند مؤمنین در نظر آنان احترام و شانی نداشتند، مگر همین که مسخره شوند. </p> <p><code class="aya" rel="23_111"/> <span class="aya" rel="23_111" data-words="1-8">إنی جزیتهم الیوم بما صبروا أنهم هم الفائزون</span> مراد از <em>الیوم</em> روز جزا است، و متعلق صبر چیزی است که از سیاق فهمیده می‌شود و به خاطر اختصار نامش را نبرده و معنایش صبر در ذکر خدا است، با اینکه شما ایشان را به خاطر همان ذکر مسخره می‌کردید و اینکه فرمود: <span class="aya" rel="23_111" data-words="6-8">أنهم هم الفائزون</span> در مقام حصر است، یعنی تنها ایشان رستگارند نه شما. </p> <p>و این آیات چهارگانه‌ <span class="aya" rel="23_108" data-words="1-2">قال اخسؤا</span>... <span class="aya" rel="23_111" data-words="7-8">هم الفائزون</span> در مقام مایوس کردن کفار است که به طور قطع از رستگاری خود مایوس شوند، به خاطر آن اعترافی که کردند، و دنبالش تقاضای بازگشت به دنیا نمودند، و حاصل معنای آنها این است که به طور قطع مایوس باشید، از آنچه طلب می‌کنید، و در طلب آن اعتراف به جرم نمودید، زیرا این طلب خود نوعی عمل است، که آنهم ظرفش دنیا است، هم چنان که بندگان مؤمن من دنیا را وسیله رستگاری<code class="page" rel="15,103"/> خود کرده، و عمل می‌کردند، و شما ایشان را مسخره می‌کردید، و به آنان می‌خندیدید، تا آنجا که عمل را رها کرده، و آن را با سخریه اهل عمل عوض کردید، تا امروز رسید، که روز جزا است، و دیگر عمل ممکن نیست، در نتیجه آنان با رسیدن به پاداش عمل خود رستگار شدند، و شما تهی دست ماندید، و چون خود را تهی دست یافتید، در تلاش بر آمدید که برای خود کاری کنید و حال آنکه امروز روز کار و عمل نیست، تنها روز جزا است. </p> <p><code class="aya" rel="23_112"/> <span class="aya" rel="23_112" data-words="1-7">قال کم لبثتم فی الأرض عدد سنین</span> این از جمله پرسش‌هایی است که خدا در قیامت از مردم می‌کند، که مدت درنگ شما در زمین چقدر بود؟ و این پرسش در چند جا از کلام مجیدش آمده و منظور از آن پرسش از مدت درنگ در قبور است، هم چنان که آیه‌ <span class="aya" rel="30_55" data-words="1-10">و یوم تقوم الساعة یقسم المجرمون ما لبثوا غیر ساعة</span><span class="footnote" rel="1" title="و روزی که قیامت به پا می‌خیزد مجرمین سوگند می‌خورند که غیر از ساعتی درنگ نکردند">*</span> و آیه‌ <span class="aya" rel="46_35" data-words="12-22">کأنهم یوم یرون ما یوعدون لم یلبثوا إلا ساعة من نهار</span><span class="footnote" rel="2" title="تو گویی ایشان روزی که می‌بینند آنچه را که وعده داده شدند، بیش از ساعتی از روز درنگ نداشتند سوره احقاف، آیه ۳۵">*</span> و غیر از این دو از آیات دیگر بر آن دلالت دارد پس دیگر نباید به گفتار بعضی<span class="footnote" rel="3" title="مجمع البیان، ج ۷، ص ۱۲۱ به نقل از حسن">*</span> از مفسرین اعتنا کرد که گفته‌اند: مراد از درنگ درنگ در دنیا است، و همچنین احتمال بعضی<span class="footnote" rel="4" title="منهج الصادقین، ج ۶، ص ۲۶۱">*</span> دیگر که گفته‌اند ممکن است مجموع مکث در دنیا و برزخ باشد. </p> <p><code class="aya" rel="23_113"/> <span class="aya" rel="23_113" data-words="1-8">قالوا لبثنا یوما أو بعض یوم فسئل العادین</span> ظاهر سیاق این است که مراد از <em>روز</em> یک روز از روزهای معمولی دنیا باشد. و اگر درنگ در برزخ را معادل بعضی از یک روز از روزهای دنیا کردند، از این باب است که خواسته‌اند عمر آن را در مقایسه با زندگی ابدی قیامت که آن روز بر ایشان مشهود می‌شود، اندک بشمارند. مؤید این معنا تعبیری است که در جای دیگر قرآن آمده که از عمر برزخ به ساعت و در بعضی جاها به شامی از یک روز، و یا به ظهری از آن تعبیر کردند. </p> <p>و اینکه گفتند: <span class="aya" rel="23_113" data-words="7-8">فسئل العادین</span> معنایش این است که: ما خوب نمی‌توانیم بشماریم، از کسانی بپرس که می‌توانند بشمارند، که بعضی<span class="footnote" rel="5" title="مجمع البیان، ج ۷، ص ۱۲۱ به نقل از مجاهد">*</span> از مفسرین آنان را به ملائکه </p> <p>سوره روم، آیه 55.          <code class="page" rel="15,104"/> تفسیر کرده‌اند، که شمارشگر ایامند، و بعید هم نیست که چنین باشد. </p> <p><code class="aya" rel="23_114"/> <span class="aya" rel="23_114" data-words="1-9">قال إن لبثتم إلا قلیلا لو أنکم کنتم تعلمون</span> گوینده این جمله خدای سبحان است و در این جمله نظریه کفار که عمر برزخ را اندک شمردند تصدیق شده و زمینه برای جمله آخر آیه فراهم شده که می‌فرماید: ای کاش می‌دانستید. </p> <p>و معنای آن این است که خدای تعالی فرمود: مطلب همین است که شما گفتید، مدت مکث شما در برزخ اندک بود، ولی ای کاش در دنیا هم این معنا را می‌دانستید که مکث شما در قبور چقدر اندک است و پس از آن مکث اندک، از قبرها بیرون می‌شوید، و در نتیجه منکر بعث نمی‌شدید تا به چنین عذابی جاودانه دچار گردید و البته آرزو در کلام خدای تعالی و همچنین رجاء و امید راجع به مخاطب و یا راجع به مقام است نه راجع به خود خدا،  (چون آرزو و امید در ذات باری تعالی معنا ندارد). </p> <p>بعضی<span class="footnote" rel="1" title="روح المعانی، ج ۱۸، ص ۷۰">*</span> از مفسرین کلمه <em>لو</em> را در آیه شریفه شرطیه و جمله را فعل شرط گرفته و جزاء آن را محذوف دانسته، و آن گاه در تصحیح این فرضیه دست و پایی کرده که ذوق سلیم به هیچ وجه آن را نمی‌پسندد و اصولا شرطیه بودن کلمه مذکور، از سیاق آیه بعید است که بعدش برای خواننده روشن است، و از آن بعیدتر این است که کلمه مذکور را <em>لو</em> وصلیه بگیریم، چون <em>لو</em> وصلیه هیچ وقت بدون واو عطف استعمال نمی‌شود. </p> <h3> <span class="title" rel="23_99 23_100 23_101 23_102 23_103 23_104 23_105 23_106 23_107 23_108 23_109 23_110 23_111 23_112 23_113 23_114 23_115 23_116 23_117 23_118">اشاره به برهانی برای مساله بعث با بیان منزه بودن خدای ملک حق از انجام کار بیهوده و عبث</span> </h3> <p> <code class="aya" rel="23_115"/><code class="aya" rel="23_116"/> <span class="aya" rel="23_115" data-words="1-5">أ فحسبتم أنما خلقناکم عبثا</span>... <span class="aya" rel="23_116" data-words="9-11">رب العرش الکریم</span> بعد از آنکه احوال بعد از مرگ و سپس مکث در برزخ، و در آخر مساله قیامت را با حساب و جزایی که در آن است برای کفار بیان کرد، در این جمله ایشان را توبیخ می‌کند که خیال می‌کردند مبعوث نمی‌شوند، چون این پندار خود جرأتی است بر خدای تعالی، و نسبت عبث به او دادن است، و بعد از این توبیخ به برهان مساله بعث اشاره نموده و می‌فرماید: ا فحسبتم ... ، و حاصل این برهان این است که وقتی مطلب از این قرار بود که گفتیم: هنگام مشاهده مرگ، و بعد از آن مشاهده برزخ، و در آخر مشاهده بعث و حساب و جزا دچار حسرت می‌شوید، آیا باز هم خیال می‌کنید که ما شما را بیهوده آفریدیم، که زنده شوید و بمیرید و بس، دیگر نه هدفی از خلقت شما داشته باشیم، و نه اثری از شما باقی بماند، و دیگر شما به ما بر نمی‌گردید؟ !. </p> <p>   <code class="page" rel="15,105"/> <span class="aya" rel="23_116" data-words="1-11">فتعالی الله الملک الحق، لا إله إلا هو رب العرش الکریم</span> -این جمله اشاره است به همان برهان که گفتیم بعث را اثبات و نفی آن را انکار می‌کند، و این برهان به صورت تنزیه خدا است از کار بیهوده، چون در این تنزیه، خود را به چهار وصف ستوده: اول اینکه خدا فرمانروای حقیقی عالم است دوم اینکه او حق است و باطل در او راه ندارد. سوم اینکه معبودی به غیر او نیست. چهارم اینکه مدبر عرش کریم است. </p> <p>و چون فرمانروای حقیقی است هر حکمی درباره هر چیزی براند چه ایجاد باشد و چه بر گرداندن، چه مرگ باشد و چه حیات و رزق، حکمش نافذ و امرش گذرا است. و چون حق است آنچه از او صادر می‌شود و هر حکمی که میراند حق محض است، چون از حق محض غیر از حق محض سر نمی‌زند و باطل و عبث در او راه ندارد. </p> <p>و چون ممکن بود کسی تصور کند با این خدا، خدایی دیگر و دارای حکمی دیگر باشد، که حکم او را باطل سازد، لذا خدا را به اینکه جز او معبودی نیست وصف کرد، و معبود به این جهت مستحق عبادت است که دارای ربوبیت است، و چون معبودی غیر از او نیست، پس تنها رب عرش کریم هم او است، -و تنها مصدر احکام این عالم او است-عرشی که مجتمع همه ازمه امور است، و احکام و اوامر جاری در عالم همه از آنجا صادر می‌شود. </p> <p>پس خلاصه کلام این شد که خداوند آن کسی است که هر حکمی از او صادر می‌شود، و هر چیزی که از ناحیه او هستی می‌گیرد، و او جز به حق حکم نمی‌راند، و غیر از حق فعلی انجام نمی‌دهد. پس موجودات همه به سوی او بر گشت می‌کنند، و به بقای او باقیند، و گرنه عبث و باطل می‌بودند، و عبث و بطلان در صنع او نیست و دلیل اینکه خدای تعالی متصف به این چهار صفت است این است که او اللَّه است، یعنی، موجود بالذات و ایجاد کننده ما سوی است. </p> <p><code class="aya" rel="23_117"/> <span class="aya" rel="23_117" data-words="1-19">و من یدع مع الله إلها آخر لا برهان له به فإنما حسابه عند ربه إنه لا یفلح الکافرون</span> مراد از خواندن الهی غیر از خدا ، این است که با وجود خدا اله دیگری بخوانند، نه اینکه هم خدای را بخوانند و هم الهی دیگر را، چون مشرکین یا اکثر ایشان اصلا خدای را نمی‌خوانند، بلکه تنها شرکایی را که ادعا می‌کنند می‌خوانند، ممکن هم هست مراد از دعا، اثبات خدای دیگر باشد، چون خواندن خدایی غیر از آفریدگار منفک از اثبات آن نیست. </p> <p>قید <span class="aya" rel="23_117" data-words="8-11">لا برهان له به</span> قیدی است توضیحی برای خدایان ادعایی که می‌فهماند معبود<code class="page" rel="15,106"/> دیگری که برهان بر معبودیتش باشد غیر از خدا نیست بلکه بر عکس، برهان بر نبود چنین معبودهایی قائم است هر چه می‌خواهد باشد. </p> <p>و جمله <span class="aya" rel="23_117" data-words="12-15">فإنما حسابه عند ربه</span> کلمه تهدید است که در ضمن حساب را منحصر در محضر الهی نموده می‌فهماند که هیچ کس دیگری در حساب او مداخله ندارد هر کیفر و پاداشی که حساب او آن را اقتضا کند همان را جاری می‌سازد. و آن کیفر عبارت است از آتش دوزخ-که آیات سابق بر آن تصریح داشت-که به طور قطع بدان می‌رسد، و برگشت این جمله به انکار و نفی هر شفیع، و نومید ساختن از هر سبب نجاتی است، که همین مضمون را جمله‌ <span class="aya" rel="23_117" data-words="16-19">إنه لا یفلح الکافرون</span> تتمیم کرده. </p> <p><code class="aya" rel="23_118"/> <span class="aya" rel="23_118" data-words="1-10">و قل رب اغفر و ارحم و أنت خیر الراحمین</span> این آیه خاتمه سوره است، و در آن رسول خدا (ص) را امر می‌فرماید که شعار و گفتار مؤمنین را که در دنیا ورد زبان دارند، و خدای تعالی آن را برایش حکایت کرده به مردم خود برساند و نیز برساند که پاداش این گفتار رستگاری در روز قیامت است، هم چنان که در آیات 109 و 111 این سوره که فرموده: <span class="aya" rel="23_109" data-words="1-6">إنه کان فریق من عبادی یقولون...</span> از آن پاداش خبر داده است. </p> <p>و این بیان که سوره با آن ختم می‌شود، همان بیانی است که سوره با آن آغاز شد و فرمود: <span class="aya" rel="23_1" data-words="1-3">قد أفلح المؤمنون</span> که بحث در معنایش گذشت. </p> <h3>بحث روایتی</h3> <p> در کافی به سند خود از ابی بصیر از امام صادق (ع) روایت کرده که فرمود: هر کس قیراطی از زکات نپرداخته باشد نه مؤمن است و نه مسلمان، همان است که خدای تعالی درباره‌اش فرموده: <span class="aya" rel="23_99-100" data-words="7-13">رب ارجعون، لعلی أعمل صالحا فیما ترکت</span><span class="footnote" rel="1" title="فروع کافی، ج ۳، ص ۵۰۳، ح ۳">*</span>. </p> <p>مؤلف: این معنا به طریقی دیگر از آن جناب، و از رسول خدا (ص) روایت شده، و مقصود تطبیق آیه با مانع زکات است، نه اینکه آیه در خصوص این مورد نازل شده باشد. </p> <h3> <span class="title" rel="23_100 23_99 23_101 23_102 23_103 23_104 23_105 23_106 23_107 23_108 23_109 23_110 23_111 23_112 23_113 23_114 23_115 23_116 23_117 23_118">پاره‌ای از روایات مربوط به برزخ و احوال آن</span> </h3> <p> در تفسیر قمی در ذیل جمله‌ <span class="aya" rel="23_100" data-words="11-17">و من ورائهم برزخ إلی یوم یبعثون</span> فرموده: برزخ به   <code class="page" rel="15,107"/> معنای امر بین دو امر و حد وسط آن دو است و در آیه به معنای ثواب و عقاب بین دنیا و آخرت است، و امام صادق (ع) فرمود: به خدا سوگند من بر شما نمی‌ترسم مگر از برزخ، چون وقتی کار دست ما بیفتد، ما به شما اولی خواهیم بود<span class="footnote" rel="1" title="تفسیر قمی، ج ۲، ص ۹۴">*</span> (یعنی آن گاه که در قیامت اجازه شفاعت به ما بدهند غیر از شما را بر شما مقدم نمی‌داریم). </p> <p>مؤلف: ذیل این روایت را کلبی در کافی به سند خود از عمرو بن یزید، از آن جناب روایت کرده<span class="footnote" rel="2" title="فروع کافی، ج ۳، ص ۲۴۲، ح ۳">*</span>. </p> <p>و نیز در همان کتاب می‌گوید: علی بن الحسین (ع) فرمود: قبر یا باغی است از باغات بهشت، و یا حفره و گودالی است از گودال‌های آتش<span class="footnote" rel="3" title="تفسیر قمی، ج ۲، ص ۹۴">*</span>. </p> <p>و در کافی به سند خود از ابی ولاد الحناط، از امام صادق (ع) روایت کرده که گفت: به آن جناب گفتم: فدایت شوم روایت می‌کنند که ارواح مؤمنین در سنگدان مرغانی سبز، پیرامون عرش طیران می‌کنند، فرمود: نه، مؤمن نزد خدا گرامی‌تر از این است که او را در سنگدان مرغ جای دهد، لیکن در بدنهایی مانند همین بدنها حلول می‌کند<span class="footnote" rel="4" title="الدر المنثور، ج ۵، ص ۱۷">*</span>. </p> <p>و نیز در آن کتاب به سند خود از ابی بصیر روایت کرده که گفت: امام صادق  (ع) فرمود: ارواح مؤمنین در باغی از بهشت قرار دارند، و از طعام آن می‌خورند و از آب آن می‌نوشند، و می‌گویند: پروردگارا قیامت را برای ما به پا کن و آنچه به ما وعده داده‌ای منجر فرما، و آخر ما را به اولمان ملحق ساز<span class="footnote" rel="5" title="مناقب، ج ۴، ص ۱۵۱">*</span>. </p> <p>و نیز در همان کتاب به سند خود از ابی بصیر از امام صادق (ع) روایت کرده که فرمود: ارواح نیز مانند اجسادند، در باغی از بهشت قرار گرفته و با یکدیگر آشنایی و گفتگو دارند، و چون روحی بر ارواح دیگر وارد شود، آن ارواح به یکدیگر می‌گویند فعلا با او حرف نزنید، بگذارید تا خستگی درکند، چون از هولی عظیم گذشته است، سپس از او احوال دوستان و فامیل خود را می‌پرسند که فلانی چطور بود؟ آن دیگری چکار می‌کرد؟ اگر در پاسخ بگوید: زنده بود امیدوار آمدنش می‌شوند، و اگر بگوید: مرده می‌فهمند که دوزخی شده، و دیگر او را نمی‌بینند، با خود می‌گویند: سقوط کرد، سقوط کرد<span class="footnote" rel="6" title="تفسیر قمی، ج ۲، ص ۹۴">*</span>. </p> <p>مؤلف: اخبار در مساله برزخ و تفاصیل آنچه بر سر مؤمنین و غیر مؤمنین می‌آید بسیار         <code class="page" rel="15,108"/> زیاد و به حد تواتر است که ما قسمتی از آنها را در ابحاث متفرقه گذشته ایراد نمودیم. </p> <h3> <span class="title" rel="23_104 23_101 23_106 23_112 23_113 23_99 23_100 23_102 23_103 23_105 23_107 23_108 23_109 23_110 23_111 23_114 23_115 23_116 23_117 23_118">روایاتی با این مضمون که در قیامت هر حسب و نسبی منقطع است جز حسب و نسب رسول اللَّه (صلی اللَّه علیه و آله و سلم) </span> </h3> <p> در مجمع البیان می‌گوید: رسول خدا (ص) فرمود: تمامی حسب و نسب‌ها در روز قیامت منقطع می‌شود مگر حسب و نسبت من<span class="footnote" rel="1" title="در روایات شیعه تنها نسب آمده هم چنان که قرآن نیز تنها نسب را نفی کرد، مترجم مجمع البیان، ج ۷، ص ۱۱۹">*</span>. </p> <p>مؤلف: به نظر می‌رسد این روایت را از طرق عامه نقل کرده باشد، چون در کتب عامه آمده از آن جمله الدر المنثور آن را از عده‌ای از صاحبان جوامع حدیث، از مسور بن مخرمه از رسول خدا (ص) روایت کرده و عبارتش چنین است: همه انساب در روز قیامت منقطع است مگر نسب من، و سبب من و دامادی من.<span class="footnote" rel="2" title="علل الشرائع، ص ۱۱">*</span> و از عده‌ای از اصحاب جوامع از عمر بن خطاب از رسول خدا (ص) روایتی نقل کرده که عبارتش چنین است: هر سببی و نسبی در روز قیامت منقطع است مگر سبب و نسب من<span class="footnote" rel="3" title="تفسیر قمی، ج ۲، ص ۹۵">*</span> و از ابن عساکر از ابن عمر از آن جناب به این عبارت نقل کرده: هر نسبی و هر دامادی در روز قیامت منقطع است مگر نسب من و دامادی من<span class="footnote" rel="4" title="فروع کافی، ج ۳، ص ۲۴۴، ح ۱ و ۲ و ۳">*</span>. </p> <p>و در مناقب در حدیث طاووس از امام زین العابدین (ع) روایت کرده که فرمود: خداوند بهشت را خلق کرده برای هر کسی که اطاعتش کند و احسان نماید، هر چند عبد حبشی باشد، و آتش را خلق کرده برای هر کس که نافرمانیش کند، هر چند قرشی زاده باشد، مگر نشنیدی کلام خدای را که می‌فرماید <span class="aya" rel="23_101" data-words="1-11">فإذا نفخ فی الصور فلا أنساب بینهم یومئذ و لا یتساءلون</span> به خدا سوگند فردای قیامت هیچ چیز به دردت نمی‌خورد مگر عمل صالحی که خودت از پیش فرستاده باشی<span class="footnote" rel="5" title="فروع کافی، ج ۳، ص ۲۴۴، ح ۱ و ۲ و ۳">*</span>. </p> <p>مؤلف: سیاق آیه شریفه هم سیاقی است که تخصیص نمی‌پذیرد و بعید نیست مقصود از روایات بالا این باشد که منسوب بودن به رسول خدا (ص) این اثر را دارد که در دنیا آدمی را موفق به عمل صالح می‌کند، عملی که در روز قیامت به درد آدمی بخورد. </p> <p>و در تفسیر قمی در ذیل جمله‌ <span class="aya" rel="23_104" data-words="1-3">تلفح وجوههم النار</span> فرموده‌اند: یعنی آتش لهیب می‌زند بر ایشان و آنان را می‌سوزاند <span class="aya" rel="23_104" data-words="4-7">و هم فیها کالحون</span> در حالی که رویها متغیر و دهنهایشان باز باشد<span class="footnote" rel="6" title="فروع کافی، ج ۳، ص ۲۴۴، ح ۱ و ۲ و ۳">*</span>. </p> <p>         <code class="page" rel="15,109"/> و در توحید به سند خود از بی بصیر از امام صادق (ع) روایت کرده که در ذیل آیه‌ <span class="aya" rel="23_106" data-words="2-5">ربنا غلبت علینا شقوتنا</span> فرمود: این شقاوت هم اثر اعمال خود آنان است<span class="footnote" rel="1" title="توحید، ص ۳۵۶، ح ۲">*</span>. </p> <p>و در علل به سند خود از مسعدة بن زیاد روایت کرده که گفت: مردی به جعفر بن محمد (ع) گفت: یا ابا عبد اللَّه آیا ما برای امری عجیب خلق شدیم؟ پرسید خدا خیرت دهد چطور؟ گفت: آخر ما برای فنا خلق شده‌ایم. فرمود: ساکت باش، ای برادر زاده، ما برای بقاء خلق شده‌ایم، چگونه فانی می‌شویم با اینکه بهشت و جهنم فنا ندارند، نه بهشت از بین می‌رود، و نه آتش دوزخ فرو می‌نشیند؟ نه، و لیکن ما در مردن از خانه‌ای به خانه‌ای دیگر منتقل می‌شویم<span class="footnote" rel="2" title="الدر المنثور، ج ۵، ص ۱۵">*</span>. </p> <p>و در تفسیر قمی در ذیل آیه‌ <span class="aya" rel="23_112" data-words="1-3">قال کم لبثتم</span>... <span class="aya" rel="23_113" data-words="7-8">فسئل العادین</span> روایت آمده که فرمودند: یعنی از ملائکه‌ای که ایام را علیه ما می‌شمارند و ساعتهای ما را می‌نویسند و اعمال ما را از نیک و بد ضبط می‌کنند، بپرس<span class="footnote" rel="3" title="الدر المنثور، ج ۵، ص ۱۵">*</span>. </p> <p>و در الدر المنثور است که ابن ابی حاتم از ایفع بن عبد الکلاعی، روایت کرده که گفت: رسول خدا (ص) فرمود: خداوند وقتی اهل بهشت را وارد بهشت، و اهل جهنم را داخل جهنم کرد. به اهل بهشت می‌فرماید: چقدر در زمین زندگی کردید؟ می‌گویند: روزی یا بعضی از یک روز می‌فرماید: در این مدت کوتاه چه خوب تجارتی کردید، که رحمت و رضوان و بهشت مرا کسب نمودید، پس در آن جاودانه بمانید. </p> <p>آن گاه به اهل دوزخ خطاب می‌فرماید که: چقدر در دنیا زندگی کردید؟ می‌گویند: روزی یا پاره‌ای از یک روز. می‌فرماید: چه بد تجارتی کردید در یک روز یا کمتر از آن که در این مدت کوتاه آتش و غضب مرا کسب نمودید پس در آن جاودانه بمانید<span class="footnote" rel="4" title="الدر المنثور، ج ۵، ص ۱۵">*</span>. </p> <p>مؤلف: انطباق مضمون این حدیث با آیه شریفه با آن سیاقی که دارد، و نیز با آن آیات دیگری که نظیر این آیه است، روشن نیست، و ما با استمداد از شواهدی پیرامون مدلول آیه بحث کردیم. </p> 
