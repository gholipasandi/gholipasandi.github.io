<h3 class="ayas">سوره النور آیه‌های ۵۸ تا ۶۴</h3><code class="section" rel="24_58-64"/><h3>ترجمه آیات</h3> <p> <span class="trans" rel="24_58">شما ای کسانی که ایمان دارید باید به کسانی که شما مالک آنان شده‌اید و کسانی که هنوز به عقل نرسیده‌اند دستور دهید در شبانه روز سه وقت از شما اجازه ورود بگیرند یکی پیش از نماز صبح و دوم هنگام نیم روز که جامه‌های خویش از تن در می‌آورید و سوم بعد از نماز شبانگاه که این سه هنگام، هنگام خلوت شما است و پس از آن می‌توانند بدون اجازه وارد شوند و گناهی بر شما و ایشان نیست که هنگام تحرک و برخورد با یکدیگر است، خدا این چنین آیه‌ها را برای شما بیان می‌کند که خدا دانا و فرزانه است.  «۵۸» </span><span class="trans" rel="24_59">و چون کودکانتان به عقل رسند باید اجازه دخول بگیرند، چنان که نام بردگان، قبل از ایشان (و یا آنان که زودتر از ایشان به حد رشد رسیدند) اجازه می‌گرفتند، خدا این چنین آیه‌های خویش را برای شما بیان می‌کند که خدا دانا و فرزانه است.  «۵۹» </span><span class="trans" rel="24_60">و زنان وامانده که دیگر امید شوهر کردن ندارند به شرطی که زینت خود نشان ندهند گناهی ندارند اگر جامه خویش بگذارند، و در عین حال خودداری کردن برایشان بهتر است و خدا شنوا و دانا است.  «۶۰» </span><span class="trans" rel="24_61">نه برای کور مانعی هست نه برای لنگ، نه برای بیمار و نه برای شما که از خانه‌های خود یا پدرانتان یا مادرانتان یا برادران یا خواهران یا عموها یا عمه‌ها یا خانه داییها یا خاله‌ها یا خانه‌ای که کلیدش را به شما سپرده‌اند یا خانه دوستانتان چیزی بخورید، نه، تنها خوردنتان گناه است و نه با هم خوردنتان، و چون به خانه‌ای در آمدید خویشتن را سلام کنید که درودی از جانب خدا و مبارک و پاکیزه است چنین خدا، این آیه‌ها را برای شما بیان می‌کند شاید تعقل کنید.  «۶۱» </span><span class="trans" rel="24_62">مؤمنان فقط آن کسانند که به خدا و پیغمبرش گرویده‌اند و چون با وی به کار عمومی باشند نروند تا از او اجازه گیرند، کسانی که از تو اجازه می‌گیرند همانهایی هستند که به خدا و پیغمبرش گرویده‌اند اگر برای بعض کارهایشان از تو اجازه خواستند به هر کدامشان خواستی اجازه بده و برای آنان آمرزش بخواه که خدا آمرزنده و رحیم است.  «۶۲» </span><span class="trans" rel="24_63">خطاب کردن پیغمبر را میان خودتان مانند خطاب کردن یکدیگر نکنید خدا از شما کسانی را که نهانی در می‌روند می‌شناسد کسانی که خلاف فرمان او می‌کنند بترسند که بلیه یا عذابی الم انگیز به<code class="page" rel="15,226"/> ایشان برسد.  «۶۳» </span><span class="trans" rel="24_64">هر چه در آسمانها و زمین هست از خدا است او می‌داند که شما در چه حالید و روزی که سوی او بازگشت یابند از اعمالشان خبرشان دهد و خدا به همه چیز دانا است.  «۶۴» </span></p>           <h3>بیان آیات‌ <span class="title" rel="24_58 24_59 24_60 24_61 24_62 24_63 24_64">بیان آیاتی که متضمن پاره‌ای از احکام و آداب معاشرت است</span> </h3> <p> این آیات بقیه احکامی که گفتیم در این سوره آمده بیان می‌کند، و سوره با همین آیات ختم می‌شود، و در آن اشاره است به اینکه خدای سبحان آنچه تشریع می‌کند به علم خود می‌کند، و به زودی حقیقت (و مصالح واقعی احکامش) برای مردم در روزی که به سویش باز می‌گردند روشن می‌شود. </p> <p> <span class="aya" rel="24_58" data-words="1-8">یا أیها الذین آمنوا لیستأذنکم الذین ملکت أیمانکم...</span>  <em>وضع ثیاب</em> در جمله‌ <span class="aya" rel="24_58" data-words="23-24">تضعون ثیابکم</span> به معنای کندن لباس، و کنایه است از اینکه اهل خانه در حالی باشند که چه بسا میل نداشته باشند بیگانگان در آن حال ایشان را ببینند. و <span class="phrase">کلمه <em rel="fa_24_58_25-25" data-sentence="5:22">ظهیره</em> به معنای وقت ظهر است.</span> و کلمه عورت به معنای عیب است، و اگر آن را عورت نامیده‌اند، چون هر کس عار دارد از اینکه آن را هویدا کند، و شاید مراد از آن در آیه شریفه هر چیزی باشد که سزاوار است پوشانده شود. </p> <p>پس جمله‌ <span class="aya" rel="24_58" data-words="1-4">یا أیها الذین آمنوا</span> دنباله جمله سابق است که می‌فرمود: <span class="aya" rel="24_27" data-words="1-6">یا أیها الذین آمنوا لا تدخلوا...</span>، که حکم می‌کرد به اینکه داخل شدن به خانه هر کس موقوف به اجازه گرفتن است، در نتیجه آیه مورد بحث به منزله استثناء از آن حکم عمومی است، چون در خصوص غلامان و کنیزکان اجازه گرفتن در سه هنگام را کافی می‌داند، و بیش از آن را واجب نمی‌داند. </p> <p>و معنای اینکه فرمود: <span class="aya" rel="24_58" data-words="5-8">لیستأذنکم الذین ملکت أیمانکم</span> این است که به ایشان دستور دهید که از شما اجازه دخول بخواهند، و از ظاهر جمله‌ <span class="aya" rel="24_58" data-words="7-8">ملکت أیمانکم</span> بر می‌آید که مراد از آن تنها غلامان است (چون کلمه <em>الذین</em> برای مردان است، کنیزان)، هر چند که لفظ عمومیت دارد، و اگر آن خاص را به لفظ عام تعبیر کرده، از باب تغلیب است، و از روایت هم این اختصاص برمی‌آید، که به زودی روایاتش خواهد آمد. </p> <p>و معنای‌ <span class="aya" rel="24_58" data-words="10-13">الذین لم یبلغوا الحلم</span> اطفالی است که به حد تمیز رسیده‌اند، ولی بالغ نشده‌اند، و دلیل بر رسیدن به حد تمیز جمله‌ <span class="aya" rel="24_58" data-words="32-34">ثلاث عورات لکم</span> است. <code class="page" rel="15,227"/> و منظور از جمله‌ <span class="aya" rel="24_58" data-words="15-16">ثلاث مرات</span> سه نوبت در هر روز است، به دلیل اینکه دنبالش آن را تفصیل داده، و فرموده: اول قبل از نماز فجر، و دوم هنگام ظهر که به خانه می‌آیید و جامه می‌کنید، سوم بعد از نماز عشاء، و در جمله‌ <span class="aya" rel="24_58" data-words="32-34">ثلاث عورات لکم</span> به وجه حکم اشاره نموده و می‌فرماید: این سه موقع سه عورت است برای شما، که طبعا شایسته نیست غیر از شما کسی بر وضع شما مطلع شود. </p> <p>و معنای اینکه فرمود: <span class="aya" rel="24_58" data-words="35-41">لیس علیکم و لا علیهم جناح بعدهن</span> این است که مانعی نیست که بعد از این سه موقع مامورشان نکنید به اجازه دخول خواستن و مانعی هم برای ایشان نیست که از شما استیذان نکنند. و در جمله‌ <span class="aya" rel="24_58" data-words="42-46">طوافون علیکم بعضکم علی بعض</span> به وجه این حکم (یعنی رفع مانع مذکور) اشاره نموده و می‌فرماید: چون در غیر این سه موقع غلامان و کنیزان دائما در آمد و شد، و خدمتند. پس تنها در اجازه خواستن به این سه هنگام اکتفاء کنند. </p> <p> <span class="aya" rel="24_58" data-words="47-51">کذلک یبین الله لکم الآیات</span> -یعنی خدا این چنین احکام دین خود را بیان می‌کند، چون این آیات دلالت بر آن احکام دارد <span class="aya" rel="24_58" data-words="52-55">و الله علیم حکیم</span> احوال شما را می‌داند، و آنچه را که حکمت اقتضاء می‌کند نیز مراعات می‌کند. </p> <p><code class="aya" rel="24_59"/> <span class="aya" rel="24_59" data-words="1-7">و إذا بلغ الأطفال منکم الحلم فلیستأذنوا...</span> این جمله بیانگر این حقیقت است که حکم مذکور، یعنی‌استیذان در سه نوبت برای اطفال تا مدتی معین معتبر است، و آن رسیدن به حد بلوغ است، و بعد از آن باید مانند کسانی که قبلا ذکر شد یعنی بالغان از مردان و زنان آزاد اجازه بگیرند، خدا این چنین آیات خود را برایتان بیان می‌کند و خدا علیم و حکیم است . </p> <p><code class="aya" rel="24_60"/> <span class="aya" rel="24_60" data-words="1-8">و القواعد من النساء اللاتی لا یرجون نکاحا...</span> <span class="phrase">کلمه <em rel="fa_24_60_2-2" data-sentence="5:351">قواعد</em> ، جمع قاعده است، که به معنای زنی است که از نکاح بازنشسته باشد، یعنی دیگر کسی به خاطر پیری‌اش میل به او نمی‌کند، بنا بر این جمله‌ <span class="aya" rel="24_60" data-words="5-8">اللاتی لا یرجون نکاحا</span> وصفی توضیحی برای کلمه قواعد است، و بعضی گفته‌اند: کلمه مذکور به معنای زنی است که از حیض یائسه شده باشد، و وصف بعد از آن صرفا برای رفع اشتباه است.</span> </p> <p>و در مجمع البیان گفته: کلمه <em>تبرج</em> به معنای این است که زن محاسن و زیبایی‌های خود را که باید بپوشاند اظهار کند، و این کلمه در اصل به معنای ظهور بوده، برج را هم به همین جهت برج نامیده‌اند، که بنایی است ظاهر و پیدا<span class="footnote" rel="1" title="مجمع البیان، ج ۷، ص ۱۵۴">*</span>. </p> <p>   <code class="page" rel="15,228"/> این آیه در معنای استثنایی است از عموم حکم حجاب، و معنایش این است که بر هر زنی حجاب واجب است الا زنان مسن، که می‌توانند بی حجاب باشند، البته در صورتی که کرشمه و تبرج نداشته باشند. </p> <p>و جمله‌ <span class="aya" rel="24_60" data-words="18-22">و أن یستعففن خیر لهن</span> کنایه است از خودپوشی، یعنی همین زنان سالخورده نیز اگر خود را بپوشانند بهتر از برهنه بودن است، و جمله‌ <span class="aya" rel="24_60" data-words="23-26">و الله سمیع علیم</span> تعلیل حکمی است که تشریع کرده، و معنایش این است که خدا شنوا است آنچه را که زنان به فطرت خود در خواستش را دارند، و دانا است به احکامی که به آن محتاجند. </p> <p><code class="aya" rel="24_61"/> <span class="aya" rel="24_61" data-words="1-22">لیس علی الأعمی حرج و لا علی الأعرج حرج و لا علی المریض حرج و لا علی أنفسکم أن تأکلوا من بیوتکم</span>... <span class="aya" rel="24_61" data-words="51-52">أو صدیقکم</span> ظاهر آیه این است که در آن برای مؤمنین حقی قائل شده، و آن این است که می‌توانند در خانه خویشاوندان، و یا کسانی که ایشان را امین می‌دانند، و یا خانه دوستان خود چیزی بخورند، البته به مقداری که بدان احتیاج دارند، نه به حد اسراف و افساد. </p> <p> <span class="aya" rel="24_61" data-words="1-4">لیس علی الأعمی حرج</span>... <span class="aya" rel="24_61" data-words="15-18">و لا علی أنفسکم</span> -در عطف‌ <span class="aya" rel="24_61" data-words="17-18">علی أنفسکم</span> که عطف به ما قبل خود شده، دلالت است بر اینکه شمردن نامبردگان از این باب نبوده که خصوصیتی داشته باشند، بلکه از باب این بوده که به خاطر عیب و نقصی که در اعضاء دارند احیانا نمی‌توانند رزق خود را کسب کنند، لذا جایز است که از خانه‌های نامبردگان رفع حاجت کنند، و الا فرقی میان کور و چلاق و مریض و غیر ایشان نیست. </p> <p> <span class="aya" rel="24_61" data-words="21-25">من بیوتکم أو بیوت آبائکم...</span> -در اینکه خانه‌هایتان را با خانه‌های خویشاوندانتان و بقیه نامبردگان آورده، اشاره است به اینکه در دین اسلام خانه‌های نامبردگان با خانه خود شما فرقی ندارد، چون در این دین مؤمنین، اولیای یکدیگرند، و در حفظ خانه و زندگی یکدیگر فرقی با خانه و زندگی خودشان نمی‌گذارند، آن طور که صاحب اختیار و سرپرست خانه خویشند، خانه‌های اقرباء و کسانی که شما قیم و سرپرستی آنان را دارید و دوستان خویش را نیز سرپرستی می‌کنید. </p> <p><span class="phrase">علاوه بر این کلمه <em rel="fa_24_61_22-22" data-sentence="18:84">بیوتکم</em> شامل خانه فرزند و همسر انسان نیز می‌شود هم چنان که روایت هم به این معنا دلالت دارد.</span> </p> <p> <span class="aya" rel="24_61" data-words="47-50">أو ما ملکتم مفاتحه</span> <span class="phrase">-کلمه <em rel="fa_24_61_50-50" data-sentence="6:277">مفاتح</em> جمع مفتح و به معنای مخزن است، و معنای جمله این است که حرجی بر شما نیست از اینکه بخورید از خانه‌های خودتان،  (که گفتیم منظور خانه فرزندان و همسران است)، و هر جا که کلیدش به شما سپرده شده، مانند خانه‌هایی که انسان قیم و یا وکیل در آن شده باشد، و یا کلیدش را به آدمی سپرده باشند.</span> </p> <p> <span class="aya" rel="24_61" data-words="51-52">أو صدیقکم</span> -این جمله عطف است بر ما قبل، به تقدیر کلمه <em>بیت</em> چون سیاق آن را می‌رساند، و تقدیر و یا خانه صدیقتان بوده است. <code class="page" rel="15,229"/> <span class="aya" rel="24_61" data-words="53-60">لیس علیکم جناح أن تأکلوا جمیعا أو أشتاتا</span> کلمه <em>اشتات</em> جمع <em>شت</em> است، و شت مصدر است که به معنای تفرق است، و اگر در معنای متفرق استعمال شده به منظور مبالغه بوده، و باز به همین منظور به صیغه جمع آمده، ممکن هم هست مصدر نباشد، بلکه صفت باشد، به معنای متفرق، هم چنان که کلمه حق، وصفی است به معنای حق‌دار. </p> <p>و معنای آیه این است که گناهی بر شما نیست که همگی دست جمعی و با یکدیگر بخورید، و یا جدا جدا. و این آیه هر چند که به حکم روایات درباره موردی خاص نازل شده، ولی مفادش عام است. </p> <p>مفسرین در این فصل از آیه و در فصل قبلی آن اختلاف شدیدی دارند، که ما صلاح در آن دیدیم که از ایراد آن و غور و بحث از آن صرف نظر کنیم، چون معنایی که ما برای این دو فصل آوردیم معنایی است که از سیاق استفاده می‌شود. </p> <h3> <span class="title" rel="24_61">معنای اینکه فرمود: <span class="aya" rel="24_61" data-words="61-66">فإذا دخلتم بیوتا فسلموا علی أنفسکم</span> </span> </h3> <p> <span class="aya" rel="24_61" data-words="61-72">فإذا دخلتم بیوتا فسلموا علی أنفسکم تحیة من عند الله مبارکة طیبة...</span> بعد از آنکه گفتگو از خانه‌ها را به میان آورد، ادب دخول در آن را متفرع بر آن نموده، فرمود: و چون داخل خانه‌ها شوید بر خود سلام کنید . </p> <p>و مقصود از سلام کردن بر خود ، سلام کردن بر هر کسی است که در خانه باشد، در اینجا نیز اگر نفرمود: بر اهل آن سلام کنید ، خواست یگانگی مسلمانان با یکدیگر را برساند، چون همه انسانند، و خدا همه را از یک مرد و زن خلق کرده، علاوه بر این همه مؤمنند، و ایمان ایشان را جمع کرده، چون ایمان قوی‌تر از رحم، و هر عامل دیگری برای یگانگی است. </p> <p>و بعید هم نیست که مراد از جمله‌ <span class="aya" rel="24_61" data-words="64-66">فسلموا علی أنفسکم</span> این باشد که وقتی کسی داخل بر اهل خانه‌ای شد، بر آنان سلام کند، و ایشان جواب سلامش را بدهند. </p> <p>جمله‌ <span class="aya" rel="24_61" data-words="67-72">تحیة من عند الله مبارکة طیبة</span> حال است، یعنی در حالی که سلام تحیتی است از ناحیه خدا، چون او تشریعش کرده و حکمش را نازل ساخته تا مسلمانان با آن یکدیگر را تحیت گویند، و آن تحیتی است مبارک و دارای خیر بسیار، و باقی و طیب، چون ملایم با نفس است. آری، حقیقت این تحیت گسترش امنیت و سلامتی بر کسی است که بر او سلام می‌کنند، و امنیت و سلامتی پاکیزه‌ترین چیزی است که در میان دو نفر که به هم برمی‌خورند برقرار باشد. </p> <p>خدای سبحان سپس آیه را با جمله‌ <span class="aya" rel="24_61" data-words="73-77">کذلک یبین الله لکم الآیات</span> ختم کرد، که تفسیرش گذشت. </p> <p> <span class="aya" rel="24_61" data-words="78-79">لعلکم تعقلون</span> -یعنی تا شاید شما به معالم دین خود آگهی یابید و به آن عمل کنید، -برخی این طور معنا کرده‌اند. <code class="page" rel="15,230"/><code class="aya" rel="24_62"/> <span class="aya" rel="24_62" data-words="1-18">إنما المؤمنون الذین آمنوا بالله و رسوله و إذا کانوا معه علی أمر جامع لم یذهبوا حتی یستأذنوه...</span> ذکر جمله‌ <span class="aya" rel="24_62" data-words="3-7">الذین آمنوا بالله و رسوله</span> برای بیان مؤمنین با اینکه معنای کلمه مؤمنین روشن بود برای این بود که دلالت کند بر اتصافشان به حقیقت معنای ایمان، و معنایش این است که مؤمنین عبارتند از آنهایی که به خدا و رسولش ایمان حقیقی دارند، و به وحدانیت خدا و رسالت رسولش باور و اعتقاد قلبی دارند. </p> <p>و به همین جهت دنبالش فرمود: و چون با او بر سر امری اجتماع و اتفاق می‌کنند، نمی‌روند تا اجازه بگیرند و مقصود از امر جامع امری است که خود به خود مردم را دور هم جمع می‌کند، تا درباره آن بیندیشند و مشورت کنند، و سپس تصمیم بگیرند، مانند جنگ و امثال آن. </p> <p>و معنای آیه این است که چون با رسول او بر سر امری از امور عمومی اجتماع می‌کنند، پی کار خود نرفته و از آن جناب روی نمی‌گردانند، مگر بعد از آنکه کسب اجازه کرده باشند. </p> <p>و چون چنین بود، دنبالش فرمود: کسانی که از تو اجازه می‌گیرند کسانی هستند که به خدا و رسولش ایمان دارند و این در حقیقت به منزله عکس صدر آیه است، تا دلالت کند بر ملازمه و اینکه ایمان از کسب اجازه جدا نمی‌شود. </p> <p> <span class="aya" rel="24_62" data-words="28-35">فإذا استأذنوک لبعض شأنهم فأذن لمن شئت منهم</span> -در این جمله خدای تعالی رسول گرامی خود را اختیار می‌دهد که به هر کس خواست اجازه رفتن بدهد، و به هر کس خواست ندهد. </p> <p> <span class="aya" rel="24_62" data-words="36-43">و استغفر لهم الله إن الله غفور رحیم</span> -در این جمله رسول گرامی خود را دستور می‌دهد تا به منظور دلخوش کردن آنان، و تا رحمتی باشد برای آنان، از خدا برایشان طلب مغفرت کند. </p> <h3> <span class="title" rel="24_63">نهی از بی اعتنایی کردن به دعوت و فراخوانی رسول اللَّه (صلی اللَّه علیه و آله و سلم) و شانه خالی کردن از احضار و تکلیف او <span class="aya" rel="24_63" data-words="1-4">لا تجعلوا دعاء الرسول...</span> </span> </h3> <p> <code class="aya" rel="24_63"/> <span class="aya" rel="24_63" data-words="1-8">لا تجعلوا دعاء الرسول بینکم کدعاء بعضکم بعضا...</span>  <span class="phrase"><em rel="fa_24_63_3-4" data-sentence="0:230">دعاء رسول</em> به معنای این است که آن جناب مردم را برای کاری از کارها دعوت کند، مانند دعوتشان به سوی ایمان و عمل صالح و به سوی مشورت در امری اجتماعی و به سوی نماز جماعت، و امر فرمودنش به چیزی از امور دنیا و آخرتشان، همه اینها دعا و دعوت او است.</span> </p> <p>شاهد این معنا جمله ذیل آیه است که می‌فرماید: <span class="aya" rel="24_63" data-words="9-15">قد یعلم الله الذین یتسللون منکم لواذا</span> و نیزتهدیدی که دنبال آیه درباره مخالفت امر آن جناب آمده، و شهادت این دو فقره بر مدعای ما روشن است، و این معنا با آیه قبلی هم مناسب‌تر است، زیرا در آن آیه مدح می‌کرد کسانی را که دعوت آن حضرت را اجابت می‌کردند، و نزدش حضور می‌یافتند، و از او بدون<code class="page" rel="15,231"/> اجازه‌اش مفارقت نمی‌کردند، و این آیه مذمت می‌کند کسانی را که وقتی آن جناب دعوتشان می‌کند سر خود را می‌خارانند، و اعتنایی به دعوت آن جناب نمی‌کنند. </p> <p>از اینجا معلوم می‌شود اینکه بعضی<span class="footnote" rel="1" title="مجمع البیان، ج ۷، ص ۱۵۸">*</span> گفته‌اند: مراد از دعای رسول، خطاب کردن او و صدا زدن او است، که مردم آن جناب را مثل سایر مردم صدا نزنند، بلکه با مردم فرق گذاشته او را محترمانه صدا بزنند، مثلا، نگویند یا محمد، و یا ابن عبد اللَّه، بلکه بگویند یا رسول اللَّه  معنای درستی نیست. </p> <p>و همچنین تفسیر دیگری که بعضی<span class="footnote" rel="2" title="روح المعانی، ج ۷، ص ۱۵۸">*</span> کرده‌اند که: مراد از دعاء، نفرین کردن آن جناب است، که نفرین او را مثل نفرین سایرین ندانند، که در حقیقت آیه شریفه مردم را نهی می‌کند از اینکه خود را در معرض نفرین آن جناب قرار دهند، یعنی او را به خشم در نیاورند، چون خدا نفرین او را بی اثر نمی‌گذارد. و وجه ضعف و نادرستی این دو معنا این است که ذیل آیه با آنها سازگاری ندارد. </p> <p>کلمه <em>تسلل</em> در آیه مورد بحث به معنای این است که کسی خود را از زیر بار و تکلیفی به طور آرام بیرون بکشد، که دیگران نفهمند، و این کلمه از <em>سل سیف</em> یعنی بیرون کردن شمشیر از غلاف گرفته شده. و <span class="phrase">کلمه <em rel="fa_24_63_15-15" data-sentence="5:111">لواذا</em> ، به معنای ملاوذه است، و <em>ملاوذه</em> آن است که انسانی به غیر خود پناهنده شده و خود را پشت سر او پنهان کند.</span> و معنای آیه این است که خدای عز و جل از میان شما آن کسانی را که از ما بین مردم با حیله و تزویر بیرون می‌شوند، در حالی که به غیر خود پناهنده می‌شوند و به این وسیله خود را پنهان می‌کنند و هیچ اعتنایی به دعوت رسول ندارند، می‌شناسد. </p> <p> <span class="aya" rel="24_63" data-words="16-27">فلیحذر الذین یخالفون عن أمره أن تصیبهم فتنة أو یصیبهم عذاب ألیم</span> <span class="phrase">-ظاهر سیاق آیه با در نظر داشتن معنایی که گذشت، این است که ضمیر <em rel="fa_24_63_19-20" data-sentence="63:173">عن امره</em> به رسول خدا بر می‌گردد، و امرش همان دعای او است، در نتیجه آیه شریفه کسانی را که از امر و دعوت آن جناب سر می‌تابند، تحذیر می‌کند از اینکه بلا و یا عذابی دردناک به آنان برسد.</span> </p> <p>بعضی<span class="footnote" rel="3" title="روح المعانی، ج ۱۸، ص ۲۲۶">*</span> از مفسرین گفته‌اند: <em>ضمیر در</em> عن امره به خدای سبحان بر می‌گردد، و در آیه شریفه هر چند که امری از ناحیه خدا وجود ندارد تا ضمیر بدان برگردد، و لیکن همان نهی که کرد و فرمود: دعای رسول را چون دعای یک نفر عادی قرار ندهید در حقیقت در معنای امر و به صورت نهی است، چون معنایش این است که دعوت او را بپذیرید، و کلمه  <em>بپذیرید</em> امر است، و از میان این دو وجه وجه اولی بهتر است. </p> <p>       <code class="page" rel="15,232"/><code class="aya" rel="24_64"/> <span class="aya" rel="24_64" data-words="1-8">ألا إن لله ما فی السماوات و الأرض...</span> این جمله بیان عمومیت ملک است، و اینکه هر چیزی بدون استثناءمملوک خدای سبحان و قائم به او است پس به همین دلیل با جمیع خصوصیات وجودش معلوم برای او است پس او آنچه را که وی بدان محتاج باشد می‌داند، و مردم هم یکی از موجوداتند، که خدا به حقیقت حالشان و آنچه بدان نیازمندند آگاه است. پس می‌فهمیم که آنچه از شرایع دین هم که برای آنان تشریع کرده اموری است که در حیاتشان بدان نیازمندند، هم چنان که ارزاقی که برایشان آفریده مورد حاجتشان بوده، و بدون آن بقاء و دوام نخواهند داشت. </p> <p>پس اینکه فرمود: <span class="aya" rel="24_64" data-words="9-13">قد یعلم ما أنتم علیه</span> -او می‌داند آنچه را که شما بر آن هستید، و حقیقت حال شما را آگاه است، و می‌داند که چه احتیاجاتی دارید به منزله نتیجه‌ای است که بر حجت مذکور مترتب می‌شود، و معنایش این است که مالکیت خدا بر شما و هر چیز دیگر مستلزم علم او به حال و احتیاجات شما است، آری، او به علت اینکه مالک شما است، می‌داند که چه قسم شریعت و احکامی مورد احتیاج شما است، همان را برایتان تشریع نموده، و بر شما واجب می‌کند. </p> <p>و جمله‌ <span class="aya" rel="24_64" data-words="14-25">و یوم یرجعون إلیه فینبئهم بما عملوا و الله بکل شیء علیم</span> عطف است بر جمله‌ <span class="aya" rel="24_64" data-words="11-13">ما أنتم علیه</span> و معنایش این است که او هم در دنیا عالم به احوال شما است، و هم در روزی که به سویش باز می‌گردید، یعنی روز قیامت که در آن روز هر کسی را به حقیقت عملی که کرده خبر می‌دهد، و خدا به هر چیزی دانا است. </p> <p>خدای تعالی در این جمله ذیل، مردم را تحریک بر اطاعت و انقیاد نسبت به احکام شرع خود، و عمل به آن فرموده، به این بیان که به زودی ایشان را به حقیقت اعمالشان خبر می‌دهد، هم چنان که در صدر آیه تحریک می‌کرد به اینکه شرع را بپذیرند، چون خدا آن را تشریع کرده، که عالم به حوایج مردم است، و این شریعت حوایج آنان را بر می‌آورد. </p> <h3>بحث روایتی‌ <span class="title" rel="24_58 24_61 24_62 24_60 24_63 24_59 24_64"> (روایاتی در باره مفاد و شان نزول پاره‌ای از آیات گذشته) </span> </h3> <p> در الدر المنثور است که سعید بن منصور و ابن ابی شیبه و ابو داوود و ابن مردویه، و بیهقی، در <em>سنن</em> خود از ابن عباس روایت کرده‌اند که در ذیل آیه‌ <span class="aya" rel="24_58" data-words="1-5">یا أیها الذین آمنوا لیستأذنکم</span> گفته است: آیه اذن از جمله آیاتی است که بیشتر مردم به آن عمل نکردند، ولی من همواره به این دخترم-کنیزی کوتاه قد بالای سرش ایستاده بود-یادآوری می‌کنم که از من اجازه بگیرد، و سپس بر من وارد شود<span class="footnote" rel="1" title="الدر المنثور، ج ۵، ص ۵۶">*</span>. </p> <p>   <code class="page" rel="15,233"/> و در تفسیر قمی درباره همین آیه از قول امام (ع) گفته: خدای تعالی مردم را نهی کرد از اینکه در این سه هنگام-که ذکر فرموده-داخل خانه کسی بشوند، چه اینکه پدر باشد یا خواهر و یا مادر و یا خادم، مگر به اذن ایشان، و آن سه وقت عبارت است از، بعد از طلوع فجر و ظهر و بعد از عشاء، و غیر این سه هنگام را مطلق گذاشته و فرموده‌ <span class="aya" rel="24_58" data-words="35-41">لیس علیکم و لا علیهم جناح بعدهن</span> یعنی بعد از این سه هنگام‌ <span class="aya" rel="24_58" data-words="42-46">طوافون علیکم بعضکم علی بعض</span><span class="footnote" rel="1" title="تفسیر قمی، ج ۲، ص ۱۰۸">*</span>. </p> <p>و در کافی به سند خود از زراره از امام صادق (ع) روایت کرده که در تفسیر جمله‌ <span class="aya" rel="24_58" data-words="7-8">ملکت أیمانکم</span> فرموده: این حکم تنها مخصوص مردان است، نه زنان. زراره می‌گوید پرسیدم: پس زنان در این سه هنگام باید اجازه بگیرند؟ فرمود: نه، و لیکن می‌توانند داخل و خارج شوند، و درباره کلمه <em>منکم</em> در جمله‌ <span class="aya" rel="24_58" data-words="9-14">و الذین لم یبلغوا الحلم منکم</span> فرمود: یعنی از خودتان، آن گاه اضافه فرمود که: بر شما است (بر ایشان است-نسخه بدل) که مانند کسانی که بالغ شده‌اند در این سه ساعت استیذان کنند<span class="footnote" rel="2" title="کافی، ج ۵، ص ۵۲۹ ح ۲">*</span>. </p> <p>مؤلف: در این مساله که حکم مخصوص مردان است روایات دیگری نیز از امام باقر و امام صادق (ع) رسیده. </p> <p>و در مجمع البیان در ذیل آیه مورد بحث گفته: معنایش این است که: به غلامان و کنیزان خود دستور دهید وقتی می‌خواهند به شما و در محل خلوت شما وارد شوند، از شما اجازه بگیرند (نقل از ابن عباس) بعضی دیگر گفته‌اند: تنها عبید مورد نظرند،  (نقل از ابن عمر)، البته به این مضمون از امام ابی جعفر و ابی عبد اللَّه (ع) نیز روایت شده<span class="footnote" rel="3" title="مجمع البیان، ج ۷، ص ۱۵۴">*</span>. </p> <p>مؤلف: با این روایات و با ظهور خود آیه روایتی که حاکم از علی (ع) نقل کرده ضعیف می‌شود، و آن این است که مراد زنانند، و اما مردان باید استیذان کنند. </p> <p>و در الدر المنثور است که ابن ابی شیبه، و ابن مردویه، از ابن عمر روایت کرده که گفت: رسول خدا (ص) فرمود: اعراب بر شما مسلمانان غلبه نکنند در نامیدن نماز عشاء به نماز عتمه، چون این نماز در کتاب خدا عشاء نامیده شده، کلمه عتمه مربوط به دوشیدن شتران در آن هنگام است. </p> <p>مؤلف: نظیر این روایت از عبد الرحمن بن عوف به این عبارت نقل شده، که رسول خدا (ص) فرمود: اعراب در مراسم نماز شما بر شما غلبه نکنند، که خدای       <code class="page" rel="15,234"/> تعالی فرموده: <span class="aya" rel="24_58" data-words="27-31">و من بعد صلاة العشاء</span> و عتمه مربوط به شتران است<span class="footnote" rel="1" title="الدر المنثور، ج ۵، ص ۵۷">*</span>. </p> <p>و در کافی به سند خود از حریز از امام صادق (ع) روایت کرده که آیه‌ <span class="aya" rel="24_60" data-words="12-14">أن یضعن ثیابهن</span> را قراءت نموده و فرمودند: مراد از آن جلباب و خمار است، در صورتی که زن سالخورده باشد<span class="footnote" rel="2" title="فروع کافی، ج ۵، ص ۵۲۲ ح ۴">*</span>. </p> <p>مؤلف: و در این معنا اخبار دیگری نیز هست. </p> <p>و در الدر المنثور است که ابن جریر، و ابن ابی حاتم از ضحاک روایت کرده که گفت: اهل مدینه قبل از آنکه رسول خدا (ص) مبعوث شود رسمشان چنین بود که افراد کور و مریض و چلاق را در غذا با خود شرکت نمی‌دادند، و فکر می‌کردند که افراد کور تشخیص نمی‌دهند کدام لقمه لذیذتر و بهتر است، مریض هم که نمی‌تواند مانند سالم غذا بخورد، و چلاق هم حریف اشخاص سالم نیست، ولی بعد از بعثت اجازه داده شد که با آنان غذا بخورند<span class="footnote" rel="3" title="کافی، ج ۵، ص ۱۳۵ ح ۱">*</span>. </p> <p>و نیز در همان کتاب است که ثعلبی از ابن عباس روایت کرده که گفت: حارث با رسول خدا (ص) به عزم جهاد بیرون شد، و خالد بن زید را جانشین خود در امور خانواده‌اش کرد، و خانواده حارث از اینکه با خالد که بیمار بود غذا بخورند ناراحت بودند، پس این آیه نازل شد<span class="footnote" rel="4" title="کافی، ج ۶، ص ۲۷۷ ح ۳">*</span>. </p> <p>و نیز در همان کتاب است که عبد بن حمید و ابن جریر و ابن ابی حاتم، از قتاده روایت کرده‌اند که گفت: این قبیله که از بنی کنانة بن خزیمه است، در جاهلیت تنها غذا خوردن را ننگ می‌دانستند، حتی پیش می‌آمد که یکی از آنان بر شدت گرسنگی غذا را با خود می‌گردانید تا شاید کسی را پیدا کند که با او غذا بخورد و آب بیاشامد، ولی در اسلام اجازه هر دو قسم غذا خوردن داده شد، و آیه شریفه‌ <span class="aya" rel="24_61" data-words="53-60">لیس علیکم جناح أن تأکلوا جمیعا أو أشتاتا</span> نازل گردید<span class="footnote" rel="5" title="کافی، ج ۶، ص ۲۷۷ ح ۵">*</span>. </p> <p>مؤلف: و در معنای این روایت روایات دیگری نیز هست. </p> <p>و در کافی به سند خود از زراره، از امام صادق (ع) روایت آورده که در معنای آیه‌ <span class="aya" rel="24_61" data-words="47-52">أو ما ملکتم مفاتحه أو صدیقکم</span>، فرمود: اینها که خدای عز و جل در این آیه       <code class="page" rel="15,235"/> نامشان را برده، بدون اجازه از خرما و خورش و طعام یکدیگر می‌خوردند، و همچنین زن بدون اجازه از خانه شوهرش می‌تواند بخورد، و غیر اینها نمی‌توانند<span class="footnote" rel="1" title="فروع کافی، ج ۶، ص ۲۷۷ ح ۲">*</span>. </p> <p>و در همان کتاب به سند خود از ابی حمزه ثمالی از امام باقر (ع) روایت کرده که فرمود: رسول خدا (ص) به مردی فرمود: تو و آنچه مال داری ملک پدرت هستی، آن گاه امام فرمود: در عین حال من دوست نمی‌دارم که پدری از مال پسر بردارد، مگر آن مقداری که ناچار از آن است، چون خدا فساد را دوست نمی‌دارد<span class="footnote" rel="2" title="کافی ج ۵، ص ۱۳۵، ح ۳">*</span>. </p> <p>و در همان کتاب به سند خود از محمد بن مسلم، از امام صادق (ع) روایت کرده که از آن جناب در مورد مردی پرسیدم که پسرش توانگر است، و پدر محتاج؟ فرمود: پدر می‌تواند از مال او بخورد، و اما مادر نخورد، مگر به عنوان قرض<span class="footnote" rel="3" title="الدر المنثور، ج ۵، ص ۵۸">*</span>. </p> <p>و باز در همان کتاب به سند خود از جمیل بن دراج از امام صادق (ع) روایت کرده که فرمود: زن می‌تواند بخورد، و صدقه دهد، و دوست هم می‌تواند از منزل برادرش بخورد، و صدقه دهد<span class="footnote" rel="4" title="الدر المنثور، ج ۵، ص ۵۸">*</span>. </p> <p>و در همان کتاب به سند خود از ابن ابی عمیر، از شخصی که نامش را برد، از امام صادق (ع) روایت کرده که در ذیل جمله‌ <span class="aya" rel="24_61" data-words="47-50">أو ما ملکتم مفاتحه</span> فرمود: مثل کسی که وکیلی در اموال خود دارد، و او بدون اجازه وی از مال وی می‌خورد<span class="footnote" rel="5" title="الدر المنثور، ج ۵، ص ۵۸">*</span>. </p> <p>و در مجمع البیان در ذیل جمله: <span class="aya" rel="24_61" data-words="19-22">أن تأکلوا من بیوتکم</span> گفته: بعضی گفته‌اند معنایش <em>من بیوت اولادکم</em> است، به دلیل اینکه امام به فرزند کسی فرمود: تو و مالت مال پدرت هستی، و نیز همان جناب فرموده: پاکیزه‌ترین رزقی که انسان می‌خورد آن است که از کسبش باشد، و فرزند او نیز از جمله کسب او است<span class="footnote" rel="6" title="مجمع البیان، ج ۷، ص ۱۵۶">*</span>. </p> <p>مؤلف: و در این معانی روایات بسیاری دیگر است. </p> <p>و در کتاب معانی، به سند خود از ابی الصباح روایت کرده که گفت: از امام باقر  (ع) از معنای آیه‌ <span class="aya" rel="24_61" data-words="61-66">فإذا دخلتم بیوتا فسلموا علی أنفسکم...</span> پرسیدم، فرمود: این همان             <code class="page" rel="15,236"/> سلام کردن شخص به اهل خانه است، وقتی که به خانه وارد می‌شود، و جواب سلام اهل خانه به او است، زیرا همین سلام و علیک، سلام بر خودتان است<span class="footnote" rel="1" title="معانی الاخبار، ص ۱۶۲">*</span>. </p> <p>مؤلف: در تفسیر همین آیه اشاره به این معنا گذشت. </p> <p>و در تفسیر قمی در ذیل جمله‌ <span class="aya" rel="24_62" data-words="1-3">إنما المؤمنون الذین</span>... <span class="aya" rel="24_62" data-words="17-18">حتی یستأذنوه</span> فرموده‌اند: این آیه درباره عده‌ای نازل شد که هر وقت رسول خدا (ص) ایشان را برای امری از امور جمع می‌کرد تا پی کاری یا جنگی که پیش آمده بود بفرستد، بدون اجازه او متفرق می‌شدند، خدای تعالی ایشان را از این رفتار نهی فرمود<span class="footnote" rel="2" title="تفسیر قمی، ج ۲، ص ۱۱۰">*</span>. </p> <p>و در همان کتاب در ذیل آیه‌ <span class="aya" rel="24_62" data-words="28-35">فإذا استأذنوک لبعض شأنهم فأذن لمن شئت منهم</span> فرمود: این آیه درباره حنظلة بن ابی عیاش نازل شد، و جریانش چنین بود که او در شبی که فردایش جنگ احد شروع می‌شد، عروسی کرده بود، پس از رسول خدا (ص) اجازه گرفت تا نزد اهلش بماند، پس خدای عز و جل این آیه را فرو فرستاد، حنظله نزد اهلش ماند، صبح در حال جنابت به میدان جنگ آمد و شهید شد، رسول خدا (ص) فرمود: من خود دیدم که ملائکه حنظله را با آب ابرها، و روی تخته‌هایی از نقره در میان آسمان و زمین غسل می‌دادند، و به همین جهت او را غسل الملائکه نامیدند<span class="footnote" rel="3" title="تفسیر قمی، ج ۲، ص ۱۱۰">*</span>. </p> <p>باز در همان کتاب در ذیل آیه‌ <span class="aya" rel="24_63" data-words="1-8">لا تجعلوا دعاء الرسول بینکم کدعاء بعضکم بعضا</span> از قول امام (ع) گفته: یعنی رسول خدا (ص) را مثل یک فرد عادی صدا نزنید و در روایت ابی الجارود از ابی جعفر (ع) آمده که در معنای آیه مذکور می‌فرمود: نگویید: یا محمد، و یا ابا القاسم، بلکه بگویید: یا نبی اللَّه، و یا رسول اللَّه<span class="footnote" rel="4" title="تفسیر قمی، ج ۲، ص ۱۱۰">*</span>. </p> <p>مؤلف: نظیر این حدیث از ابن عباس روایت شده، و لیکن در سابق گفتیم که ذیل آیه شریفه با این معنا آن طور که باید سازگار نیست. </p> 
