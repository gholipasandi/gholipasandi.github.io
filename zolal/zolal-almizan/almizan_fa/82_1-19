<h2 class="sura">سوره انفطار مکی است و نوزده آیه دارد </h2><h3 class="ayas">سوره الانفطار آیه‌های ۱ تا ۱۹</h3><code class="section" rel="82_1-19"/><h3>ترجمه آیات</h3> <p> <span class="trans" rel="82_0">به نام خدای رحمان و رحیم.  </span><span class="trans" rel="82_1">وقتی که آسمان بشکافد.  «۱» </span><span class="trans" rel="82_2">و وقتی که ستارگان پراکنده شود.  «۲» </span><span class="trans" rel="82_3">و وقتی که دریاها به هم متصل گردد.  «۳» </span><span class="trans" rel="82_4">و زمانی که گورها زیر و رو شود و مردگان از آن بیرون شوند.  «۴» </span><span class="trans" rel="82_5">در آن روز هر کس داند که چه کرده و چه نکرده.  «۵» </span><span class="trans" rel="82_6">ای انسان چیست که تو را به پروردگار کریمت مغرور کرده است؟. <code class="page" rel="20,365"/> «۶» </span><span class="trans" rel="82_7"> پروردگاری که تو را آفریده و پرداخته و تناسب داده.  «۷» </span><span class="trans" rel="82_8">و به هر صورتی که خواسته ترکیب کرده است.  «۸» </span><span class="trans" rel="82_9">اصلا شما روز جزا را دروغ می‌شمارید.  «۹» </span><span class="trans" rel="82_10">و گر نه او بر شما نگهبانان گماشته.  «۱۰» </span><span class="trans" rel="82_11">که نویسندگانی ارجمندند.  «۱۱» </span><span class="trans" rel="82_12">و هر چه بکنید می‌دانند.  «۱۲» </span><span class="trans" rel="82_13">و در روز قیامت آنها که نیکوکارند در نعیمند.  «۱۳» </span><span class="trans" rel="82_14">و آنها که بدکارند در جهنمند.  «۱۴» </span><span class="trans" rel="82_15">روز جزا وارد آن شوند.  «۱۵» </span><span class="trans" rel="82_16">و از آن غائب نگردند.  «۱۶» </span><span class="trans" rel="82_17">تو چه دانی که روز جزا چیست؟.  «۱۷» </span><span class="trans" rel="82_18">و باز چه دانی که روز جزا چیست.  «۱۸» </span><span class="trans" rel="82_19">روزی است که کسی درباره کسی اختیاری ندارد و آن روز فرمان خاص خداست.  «۱۹» </span></p>                                 <h3>بیان آیات</h3> <p> این سوره روز قیامت را با بعضی از علامت‌های متصل به آن تحدید می‌کند، و خود آن روز را هم به بعضی از وقایعی که در آن روز واقع می‌شود معرفی می‌کند، و آن این است که در آن روز تمامی اعمالی که انسان خودش کرده و همه آثاری که بر اعمالش مترتب شده، و بوسیله ملائکه حفظه که موکل بر او بوده‌اند محفوظ مانده، در آن روز جزاء داده می‌شود. اگر اعمال نیک بوده با نعیم آخرت، و اگر زشت بوده و ناشی از تکذیب قیامت بوده، با دوزخ پاداش داده می‌شود، دوزخی که خود او افروخته و جاودانه در آن خواهد زیست. </p> <p>آن گاه دوباره توصیف روز قیامت را از سر می‌گیرد، که آن روزی است که هیچ کسی برای خودش مالک چیزی نیست، و امر در آن روز تنها برای خداست. و این سوره از آیات برجسته قرآن است، و بدون هیچ اختلافی در مکه نازل شده است. </p> <p><code class="aya" rel="82_1"/> <span class="aya" rel="82_1" data-words="1-3">إذا السماء انفطرت</span> <span class="phrase">کلمه <em rel="fa_82_1_3-3" data-sentence="5:363">فطر</em> به معنای شکافتن و کلمه <em rel="fa_82_1_3-3" data-sentence="81:324">انفطار</em> به معنای شکافته شدن است، و آیه شریفه نظیر آیه زیر است، که آن نیز سخن از شکافته شدن آسمان دارد، و می‌فرماید: <span class="aya" rel="69_16" data-words="1-6">و انشقت السماء فهی یومئذ واهیة</span><span class="footnote" rel="1" title="و بنای مستحکم آسمان (از دهشت و عظمت) سست شود و سخت در هم شکافد سوره الحاقه، آیه ۱۶">*</span>.</span> </p> <p><code class="aya" rel="82_2"/> <span class="aya" rel="82_2" data-words="1-4">و إذا الکواکب انتثرت</span> یعنی روزی که ستارگان هر یک مدار خود را رها کرده، درهم و برهم می‌شوند. در حقیقت در این آیه ستارگان را به گردن‌بندی از مروارید تشبیه کرده که دانه‌های ریز و درشتش را با نظمی معین چیده و به نخ کشیده باشند ناگهان رشته‌اش پاره شود و دانه‌ها درهم و برهم و متفرق شوند. </p> <p><code class="aya" rel="82_3"/> <span class="aya" rel="82_3" data-words="1-4">و إذا البحار فجرت</span> در مجمع البیان گفته کلمه <em>تفجیر</em> به معنای آن است که به اصطلاح فارسی آب نهر را به خاطر زیاد شدن بشکند، و بند را آب ببرد، و گناه را هم اگر فجور می‌گویند، برای این است که گناهکار، پرده حیا را پاره می‌کند، و از صراط مستقیم خارج گشته، به بسیاری از گناهان مبتلا می‌شود، و اگر صبح را فجر می‌گویند، باز برای این است که روشنی پرده ظلمت را پاره کرده به همه جا منتشر می‌شود<span class="footnote" rel="2" title="مجمع البیان، ج ۱۰، ص ۴۴۸">*</span>. </p> <p>و اینکه مفسرین تفجیر بحار را تفسیر کرده‌اند به این که دریاها به هم متصل می‌شوند، و حائل از میان برداشته شده، شورش با شیرینش مخلوط می‌شود، برگشتش باز به همین معنایی است که صاحب مجمع کرده، و این معنا با تفسیری که برای آیه <span class="aya" rel="81_6" data-words="1-4">و إذا البحار سجرت</span><span class="footnote" rel="3" title="سوره تکویر، آیه ۶">*</span> کردند، که دریاها پر از آتش می‌شوند نیز مناسبت دارد. </p> <p><code class="aya" rel="82_4"/> <span class="aya" rel="82_4" data-words="1-4">و إذا القبور بعثرت</span> <span class="phrase">در مجمع البیان گفته وقتی می‌گوییم: بعثرت الحوض و بحثرته در هر دو صورت معنایش این است که من آب حوض را زیر و رو کردم، و دو کلمه <em rel="fa_82_4_4-4" data-sentence="126:294">بعثرة</em> و <em>بحثرة</em> به معنای پشت و رو کردن، و باطن چیزی را ظاهر ساختن می‌آید<span class="footnote" rel="4" title="مجمع البیان، ج ۱۰، ص ۴۴۸">*</span> پس معنای آیه این است که زمانی که خاک قبرها منقلب و باطنش بظاهر بر می‌گردد، باطنش که همان انسانهای مرده باشد ظاهر می‌شود، تا به جزای اعمالشان برسند.</span> </p> <h3> <span class="title" rel="82_1 82_2 82_3 82_4 82_5 82_6 82_7 82_8 82_9 82_10 82_11 82_12 82_13 82_14 82_15 82_16 82_17 82_18 82_19">مراد از اینکه در قیامت هر نفسی به آنچه مقدم و مؤخر داشته عالم می‌شود</span> </h3> <p> <code class="aya" rel="82_5"/> <span class="aya" rel="82_5" data-words="1-6">علمت نفس ما قدمت و أخرت</span> <span class="phrase">مراد از <em rel="fa_82_5_1-2" data-sentence="8:902">علم نفس</em> ، علم تفصیلی است به آن اعمالی که در دنیا کرده، و این غیر از         <code class="page" rel="20,367"/> آن علمی است که بعد از منتشر شدن نامه اعمالش پیدا می‌کند، چون آیات زیر هم دلالت دارد بر اینکه انسان به اعمالی که کرده آگاه است: <span class="aya" rel="75_14-15" data-words="1-9">بل الإنسان علی نفسه بصیرة، و لو ألقی معاذیره</span><span class="footnote" rel="1" title="نه، بلکه انسان بصیر به نفس خویش است، اگر بهانه‌ها رای کنار بگذارد سوره قیامت، آیه ۱۴ و ۱۵">*</span>، <span class="aya" rel="79_35" data-words="1-5">یوم یتذکر الإنسان ما سعی</span><span class="footnote" rel="2" title="روزی که انسان متذکر می‌شود که چه کرده است سوره نازعات، آیه ۳۵">*</span>، <span class="aya" rel="3_30" data-words="1-14">یوم تجد کل نفس ما عملت من خیر محضرا و ما عملت من سوء</span><span class="footnote" rel="3" title="روزی که انسان آنچه از خیر و یا از شر انجام داده حاضر می‌یابد سوره آل عمران، آیه ۳۰">*</span>.</span> </p> <p>و مراد از <em>نفس</em> ، جنس انسانها است، پس عمومیت را افاده می‌کند. و مراد از  آنچه مقدم و مؤخر داشته ، اعمالی است که خودش کرده، و سنت‌هایی است که برای بعد از مرگش باب کرده، حال چه سنت خوب و چه سنت زشت، که بعد از مردنش هر کس به آن سنت‌ها عمل کند ثواب و عقاب را به حساب او نیز می‌نویسند، هم چنان که فرمود: <span class="aya" rel="36_12" data-words="5-10">و نکتب ما قدموا و آثارهم</span><span class="footnote" rel="4" title="و ما کردار گذشته و آثار آینده‌شان رای می‌نویسیم سوره یس آیه ۱۲">*</span>. </p> <p>ولی بعضی<span class="footnote" rel="5" title="منهج الصادقین، ج ۱۰، ص ۱۷۰">*</span> گفته‌اند: مراد از این دو جمله، اعمالی که در اول عمر کرده و اعمالی که در آخر عمر انجام داده می‌باشد، در نتیجه عبارت‌ <span class="aya" rel="82_5" data-words="3-6">ما قدمت و أخرت</span> می‌خواهد بفهماند به همه اعمال خود آگاه می‌شود و چنان نیست که اعمال دوران کودکی و جوانی را فراموش کند. </p> <p>بعضی<span class="footnote" rel="6" title="روح المعانی، ج ۳۰، ص ۶۳">*</span> دیگر در معنای تقدیم و تاخیر وجوهی دیگر گفته‌اند که قابل اعتناء نیست، هر کس بخواهد می‌تواند به تفاسیر مطول مراجعه کند. </p> <p>و ما در تفسیر آیه‌ <span class="aya" rel="8_37" data-words="1-5">لیمیز الله الخبیث من الطیب</span><span class="footnote" rel="7" title="سوره انفال، آیه ۳۷">*</span> کلامی داشتیم که مراجعه به آن برای اینجا بی‌فایده نیست. </p> <p><code class="aya" rel="82_6"/> <span class="aya" rel="82_6" data-words="1-7">یا أیها الإنسان ما غرک بربک الکریم</span>... <span class="aya" rel="82_8" data-words="6-6">رکبک</span> این آیه شریفه انسان را مورد عتاب قرار داده، سرزنش می‌کند، و منظور از این انسان، افرادی هستند که منکر روز جزایند، چون دنبال این آیات فرموده: <span class="aya" rel="82_9" data-words="1-4">کلا بل تکذبون بالدین</span>،               <code class="page" rel="20,368"/>و معلوم است که تکذیب یوم الدین، کفر، و مستلزم انکار تشریع دین است، و این انکار هم مستلزم انکار ربوبیت خدای تعالی است، و اگر چنین شخصی را انسان خواند، برای این بود که حجت و یا شبیه حجتی باشد برای اینکه بفهماند نعمت‌هایی که در آیات بعد می‌شمارد تمامیش برای تک تک انسانها نیست، بلکه مجموع آنها ثابت است برای تمام انسانها. </p> <p>در این آیه می‌بینیم که غرور را معلق به دو صفت <em>ربوبیت</em> و <em>کرم</em> خدای تعالی کرده، و این بدان منظور بوده که بفهماند علت عتاب و توبیخ چه بود، و حاصلش این است که تمرد مربوب و سرگرمی و فرو رفتن سراپایش در معصیت ربی که مدبر امر او است، و نعمت‌های ظاهری و باطنیش سراپای وجود او را فرا گرفته، کفرانی است که هیچ فطرت سلیمی در زشتی آن شک ندارد، و بدون دغدغه مرتکبش را مستحق عقاب می‌داند، مخصوصا در موردی که رب منعم، کریم هم باشد، یعنی اگر نعمتی می‌دهد و عطایی می‌کند هیچ قسم سودی را برای خود منظور ندارد، و علاوه بر این در احسانی که می‌کند بدیها و نادانیها و نافرمانیهای مربوب را در نظر نمی‌گیرد، و از همه اغماض می‌کند، که کفران چنین ربی باز هم زشت‌تر و توجه عتاب و مذمت شدیدتر و روشن‌تر است. </p> <h3> <span class="title" rel="82_6"><span class="phrase">مفاد استفهام توبیخی‌ <span class="aya" rel="82_6" data-words="1-7">یا أیها الإنسان ما غرک بربک الکریم</span> و آنچه وصف <em rel="fa_82_6_6-6" data-sentence="120:13">کریم</em> افاده می‌کند</span></span> </h3> <p> پس اینکه فرمود: <span class="aya" rel="82_6" data-words="1-7">یا أیها الإنسان ما غرک بربک الکریم</span> استفهامی است توبیخی که انسان را به صورت سؤال در برابر کفرانی مخصوص یعنی بدون عذر و بهانه مذمت می‌کند، و آن کفران مخصوص، کفران نعمت‌های ربی است کریم. </p> <p>انسان در برابر این سؤال جوابی ندارد، و نمی‌تواند بگوید: پروردگارا!کرم تو مرا مغرور کرد، چون پروردگارش قبلا به زبان انبیایش به او پیام داده بود که: <span class="aya" rel="14_7" data-words="5-13">لئن شکرتم لأزیدنکم و لئن کفرتم إن عذابی لشدید</span><span class="footnote" rel="1" title="اگر شکر بگزارید نعمتتان را زیاد می‌کنم، و اگر کفران بورزید عذابم سخت است سوره ابراهیم، آیه ۷">*</span>، و نیز فرموده بود: <span class="aya" rel="79_37-39" data-words="1-11">فأما من طغی، و آثر الحیاة الدنیا، فإن الجحیم هی المأوی</span><span class="footnote" rel="2" title="اما آن کس که طغیان کند و حیات دنیا را بر زندگی آخرت ترجیح دهد، محققا تنها دوزخ جای او است سوره نازعات، آیه ۳۹">*</span>، و از این قبیل پیامهای دیگر که تصریح می‌کند به اینکه معاندین مفری از عذاب ندارند، و کرم خدا در قیامت شامل آنان نمی‌شود، هم چنان که در جای دیگر فرمود: <span class="aya" rel="7_156" data-words="20-27">و رحمتی وسعت کل شیء فسأکتبها للذین یتقون</span><span class="footnote" rel="3" title="و رحمت من همه چیز را فرا گرفته، و به زودی همه‌اش را به کسانی اختصاص می‌دهم که تقوی داشته باشند سوره اعراف، آیه ۱۵۶">*</span>. </p> <p>       <code class="page" rel="20,369"/> و معلوم است که بعد از بیان و تمامیت حجت، دیگر عذری نمی‌ماند، و اگر در عین حال گنهکار بتواند بگوید: کرم تو مغرورم کرد و به صرف گفتن این حرف عذاب از او برطرف شود، باید در مورد کافر معاند هم کافی باشد، و حال آنکه چنین نیست، چون گفتیم بعد از بیان عذری نیست. </p> <p><span class="phrase">از همین جا روشن می‌شود که گفتار بعضی<span class="footnote" rel="1" title="تفسیر روح المعانی، ج ۳۰، ص ۶۰">*</span> از مفسرین که گفته‌اند: آوردن کلمه  <em rel="fa_82_6_6-6" data-sentence="149:57">کریم</em> در آیه از باب تلقین حجت است، که آن نیز مظهری از کرم است.</span> درست نیست. </p> <p>چگونه ممکن است خواسته باشد به دهان بنده‌اش بگذارد که در پاسخ من بگو:  خدایا کرم تو مرا مغرور کرد<span class="footnote" rel="2" title="نظیر کلام یعقوب که گفت می‌ترسم یوسفم را گرگ پاره کند، که با این سخن به دهان بچه‌ها گذاشت که در مراجعت اگر از شما پرسیدم پسرم را چه کردید؟ بگویید گرگ او را پاره کرد، &lt;em&gt;مترجم&lt;/em&gt; ">*</span>، با اینکه سیاق آیه سیاق تهدید است، به طوری که در آخر بدینجا کشیده می‌شود که‌ <span class="aya" rel="82_14-16" data-words="1-13">و إن الفجار لفی جحیم، یصلونها یوم الدین، و ما هم عنها بغائبین</span>. </p> <p><code class="aya" rel="82_7"/> <span class="aya" rel="82_7" data-words="1-4">الذی خلقک فسواک فعدلک</span> -این جمله ربوبیت توأم با کرم خدا را بیان می‌کند و می‌فرماید: یکی از موارد تدبیر او این است که: انسان را با همه اجزای وجودش خلق کرد، و سپس به تسویه‌اش پرداخته، هر عضو او را در جای مناسبش که حکمت اقتضای آن را دارد قرار داد، و سپس به عدل‌بندی او پرداخته، بعضی از اعضا و قوایش را با بعضی دیگر معادل قرار داد، و بین آنها توازن و تعادل برقرار کرد، که می‌بینیم هیچ عضوی از اعضای او از معادلش قوی‌تر و سنگین‌تر نیست، در نتیجه اگر یکی از اعضایش نتوانست کار او را انجام دهد عضوی دیگر برایش قرار داده تا آن کار را انجام دهد، مثلا خوردن که با لقمه انجام می‌شود کار دهان است، و چون دهان خودش نمی‌تواند لقمه را پاره و خرد کند این کار را با دندانهایی مختلف انجام می‌دهد، و چون نیازمند است لقمه را زیر دندانها بدهد، و از این سو به آن سو ببرد، خدای تعالی این کار را به عهده زبان گذاشت، و چون دهان در گرفتن لقمه احتیاج به آلتی داشت که لقمه را گرفته در آن قرار دهد، این کار را به عهده دست‌ها نهاد، دست هم احتیاج به کف و کف دست هم احتیاج به انگشتان-با آن منافع مختلفش-داشت، و انگشتان هم احتیاج به بند داشت و از سوی دیگر دست هم بخاطر اینکه همه جا دراز نمی‌شود، احتیاج داشت که از جایی به جایی دیگر منتقل شود، و لذا خدا برای آدمی پا قرار داد، و روی همین حساب معادله را در اعمال سایر اعضاء و قوا که هزاران هزار و بلکه از حد     <code class="page" rel="20,370"/> شمار بیرون است برقرار ساخت، و همه اینها مظاهری از تدبیر خدای تعالی است، او است که این نعمت‌ها را افاضه می‌فرماید، بدون اینکه منفعتی برای خود خواسته باشد، و بدون اینکه ناسپاسی انسانها مانع افاضه او شود، آری افاضه او از کریمی او است. </p> <p><code class="aya" rel="82_8"/> <span class="aya" rel="82_8" data-words="1-6">فی أی صورة ما شاء رکبک</span> <span class="phrase">-این آیه شریفه جمله <em rel="fa_82_7_4-4" data-sentence="20:58">عدلک</em> را بیان می‌کند، و به همین جهت در اول آن واو عاطفه نیامده.</span> <span class="phrase">کلمه <em rel="fa_82_8_3-3" data-sentence="5:168">صورت</em> به معنای نقشی است که اجرام و اعیان به خود می‌گیرند، و با صورت خاص به خود، از جرمهای دیگر مشخص می‌گردند، مثلا معلوم می‌شود این یکی سنگ و آن دیگری کفش و آن سومی آجر است.</span> و کلمه <em>ما</em> در آیه زایده است، که صرفا به منظور تاکید آمده. </p> <p>و معنایش این است که: ای انسان چه باعث شد به پروردگار کریمت که تو را آفرید، و اعضاء و قوایت را تسویه کرد، و در هر شکلی که خواست تو را ترکیب نمود، مغرور شوی؟ -با اینکه او نخواسته و نمی‌خواهد مگر چیزی را که مقتضای حکمت باشد-تو را به مقتضای حکمت مرکب کرد از نر و ماده، سفید و سیاه، بلند و کوتاه، چاق و لاغر، قوی و ضعیف، و غیر اینها، و نیز مرکبت کرد از اعضایی که در همه افراد هست، و در بین خود از یکدیگر متمایز است، نظیر دو دست، دو پا، دو چشم، سر و بدن، و استوای قامت، و امثال آن که همه اینها از مصادیق عدل در ترکیب اجزا با یکدیگر است، و یا به تعبیر آیه شریفه‌ <span class="aya" rel="95_4" data-words="1-6">لقد خلقنا الإنسان فی أحسن تقویم</span><span class="footnote" rel="1" title="که ما انسان را در بهترین صورت و نظام آفریده‌ایم سوره تین، آیه ۴">*</span> احسن تقویم است و همه به تدبیر رب کریم منتهی می‌شود، و خود انسان در هیچ یک از آنها دخالتی ندارد. </p> <p><code class="aya" rel="82_9"/> <span class="aya" rel="82_9" data-words="1-4">کلا بل تکذبون بالدین</span> <span class="phrase">کلمه <em rel="fa_82_9_1-1" data-sentence="5:235">کلا</em> مثل کلمه <em>حاشا</em> ردع و انکار را می‌رساند، در اینجا می‌خواهد مغروریت انسان به کرم خدای تعالی را ردع کند، که انسانهای ناسپاس آن را وسیله و بهانه کفر و معصیت خود کردند، می‌فرماید مغرور نشوید که این غرور سودی به حال شما نخواهد داشت.</span> </p> <p> <span class="aya" rel="82_9" data-words="2-4">بل تکذبون بالدین</span> -یعنی نه، بلکه شما جزا را تکذیب می‌کنید، در این جمله از آنچه از آیه‌ <span class="aya" rel="82_6" data-words="4-7">ما غرک بربک الکریم</span> استفاده می‌شود اعراض شده، از آن جمله استفاده می‌شود که علت کفر و معصیت آنان مغرور شدن به کرم الهی بوده، و گر نه به قیامت و جزا و لو بالقوه اعتراف دارند، چون فطرت سلیم بر آن حکم می‌کند، در این جمله می‌فرماید: نه، علت این نیست، بلکه علت واقعی این جرأت و حسارت بر کفران و نافرمانی، بدون کمترین ترسی از   <code class="page" rel="20,371"/> جزا، این است که روز جزا را منکرید. </p> <p>در آیه <span class="aya" rel="82_6" data-words="1-3">یا أیها الإنسان</span> خطاب را متوجه انسان نموده شش مرتبه ضمیر کاف خطاب مفرد به آن برگردانید، ناگهان در آیه مورد بحث ضمیر را جمع مخاطب کرد، تا بفهماند هر کس که در معصیت و کفر با انسان شریک باشد تنها علت کفر و نافرمانیش نداشتن ایمان به روز جزا است. </p> <p><code class="aya" rel="82_10"/> <span class="aya" rel="82_10-12" data-words="1-9">و إن علیکم لحافظین، کراما کاتبین، یعلمون ما تفعلون</span> این آیه شریفه اشاره دارد به اینکه اعمال انسان غیر از طریق یادآوری خود صاحب عمل، از طریقی دیگر نیز محفوظ است، و آن محفوظ بودن اعمال با نوشتن فرشتگان نویسنده اعمال است، که در طول زندگی هر انسانی موکل بر او هستند، و بر معیار آن اعمال پاداش و کیفر می‌بینند، هم چنان که فرمود: <span class="aya" rel="17_13-14" data-words="8-22">و نخرج له یوم القیامة کتابا یلقاه منشورا، اقرأ کتابک کفی بنفسک الیوم علیک حسیبا</span><span class="footnote" rel="1" title="روز قیامت برایش نامه‌ای بیرون می‌آوریم که آن را گشوده می‌بیند، به او گفته می‌شود کتابت را بخوان که در امروز خودت برای حساب‌رسی علیه خودت کافی هستی سوره اسری، آیه ۱۲ و ۱۴">*</span>. </p> <p> <span class="aya" rel="82_10" data-words="1-4">و إن علیکم لحافظین</span> -یعنی از ناحیه ما حافظانی موکل بر شما هستند، که اعمال شما را با نوشتن حفظ می‌کنند، این آن معنایی است که سیاق افاده‌اش می‌کند. </p> <p><code class="aya" rel="82_11"/> <span class="aya" rel="82_11" data-words="1-2">کراما کاتبین</span> -حافظانی که دارای کرامت و عزتی نزد خدای تعالی هستند، و این توصیف یعنی توصیف ملائکه به کرامت در قرآن کریم مکرر آمده، و بعید نیست که با کمک سیاق بگوییم مراد این است که فرشتگان به حسب خلقت موجوداتی مصون از گناه و معصیت، و مفطور بر عصمت هستند، مؤید این احتمال آیه شریفه‌ <span class="aya" rel="21_26-27" data-words="7-16">بل عباد مکرمون، لا یسبقونه بالقول و هم بأمره یعملون</span><span class="footnote" rel="2" title="بلکه اینها بندگان شایسته او هستند که هرگز در سخن بر او پیشی نمی‌گیرند و به فرمان او عمل می‌کنند سوره انبیاء، آیه ۲۶ و ۲۷">*</span> است، که دلالت دارد بر اینکه ملائکه اراده نمی‌کنند مگر آنچه را که خدا اراده کرده باشد و انجام نمی‌دهند مگر آنچه را که او دستور داده باشد، و همچنین آیه‌ <span class="aya" rel="80_16" data-words="1-2">کرام بررة</span><span class="footnote" rel="3" title="والا مقام و فرمانبردار و نیکوکار سوره عبس، آیه ۱۶">*</span>. </p> <p>و <span class="phrase">مراد از کتابت در کلمه <em rel="fa_82_11_2-2" data-sentence="22:444">کاتبین</em> نوشتن اعمال است، به شهادت اینکه می‌فرماید: <span class="aya" rel="82_12" data-words="1-3">یعلمون ما تفعلون</span> و در تفسیر آیه‌ <span class="aya" rel="45_29" data-words="6-11">إنا کنا نستنسخ ما کنتم تعملون</span><span class="footnote" rel="4" title="ما آنچه را انجام می‌دادید می‌نوشتیم سوره جاثیه، آیه ۲۹">*</span> گفتاری در معنای         <code class="page" rel="20,372"/> کتابت اعمال داشتیم، هر کس بخواهد می‌تواند بدانجا مراجعه نماید.</span> </p> <h3> <span class="title" rel="82_1 82_2 82_3 82_4 82_5 82_6 82_7 82_8 82_9 82_10 82_11 82_12 82_13 82_14 82_15 82_16 82_17 82_18 82_19">ملائکه به افعال و نیات ما علم دارند و بر هر کس دو ملک مامور ثبت و کتابت اعمال اویند</span> </h3> <p> <code class="aya" rel="82_12"/> <span class="aya" rel="82_12" data-words="1-3">یعلمون ما تفعلون</span> -در این جمله می‌خواهد بفرماید: فرشتگان در تشخیص اعمال نیک از بد شما و تمیز حسنه آن از سیئه آن دچار اشتباه نمی‌شوند. پس این آیه ملائکه را منزه از خطا می‌دارد، هم چنان که آیه قبلی آنان را از گناه منزه می‌داشت. بنا بر این ملائکه به افعال بشر با همه جزئیات و صفات آن احاطه دارند، و آن را همانطور که هست حفظ می‌کنند. </p> <p>در این آیات عده این فرشتگان که مامور نوشتن اعمال انسانند معین نشده، بله در آیه زیر که می‌فرماید: <span class="aya" rel="50_17" data-words="1-9">إذ یتلقی المتلقیان عن الیمین و عن الشمال قعید</span><span class="footnote" rel="1" title="به خاطر بیاورید هنگامی که دو فرشته راست و چپ که ملازم انسان هستند اعمال او را دریافت می‌دارند سوره ق، آیه ۱۷">*</span> استفاده می‌شود که برای هر یک انسان دو نفر از آن فرشتگان موکلند، یکی از راست و یکی از چپ، و در روایات وارده در این باب نیز آمده که فرشته طرف راست مامور نوشتن حسنات، و طرف چپ مامور نوشتن گناهان است. </p> <p>و نیز در تفسیر آیه‌ <span class="aya" rel="17_78" data-words="11-15">إن قرآن الفجر کان مشهودا</span><span class="footnote" rel="2" title="همان قرآن فجر (نماز صبح) مورد مشاهده (فرشتگان شب و روز) است سوره اسراء، آیه ۷۸">*</span>، اخبار بسیار زیادی از دو طریق شیعه و سنی رسیده که دلالت دارد بر اینکه نویسندگان نامه اعمال هر روز بعد از غروب خورشید بالا می‌روند، و نویسندگانی دیگر نازل می‌شوند، و اعمال شب را می‌نویسند تا صبح شود، بعد از طلوع فجر صعود نموده مجددا فرشتگان روز نازل می‌شوند، و همین طور. </p> <p>و در آیه مورد بحث که می‌فرماید: <span class="aya" rel="82_12" data-words="1-3">یعلمون ما تفعلون</span> دلالتی بر این معنا هست که نویسندگان دانای به نیات نیز هستند، چون می‌فرماید: آنچه انسانها می‌کنند می‌دانند، و معلوم است که بدون علم به نیات نمی‌توانند به خصوصیات افعال و عناوین آنها، و اینکه خیر است یا شر، حسنه است یا سیئه علم پیدا کنند، پس معلوم می‌شود ملائکه دانای به نیات نیز هستند. </p> <p><code class="aya" rel="82_13"/><code class="aya" rel="82_14"/> <span class="aya" rel="82_13-14" data-words="1-9">إن الأبرار لفی نعیم، و إن الفجار لفی جحیم</span> این آیه عطف به سابق نشده، بلکه استینافی است، می‌خواهد نتیجه حفظ اعمال با نوشتن نویسندگان و ظهور آن را در قیامت بیان کند. </p> <p>و <span class="phrase">کلمه <em rel="fa_82_13_2-2" data-sentence="5:204">ابرار</em> به معنای نیکوکاران است، و کلمه <em>فجار</em> به معنای گنهکاران پرده در است، و ظاهرا مراد کفار هتاک باشد، نه مسلمانان گنهکار، چون مسلمانان در آتش     <code class="page" rel="20,373"/> مخلد نمی‌شوند.</span> و <span class="phrase">اگر کلمه <em rel="fa_82_13_4-4" data-sentence="9:218">نعیم</em> و <em rel="fa_82_14_5-5" data-sentence="66:202">جحیم</em> را نکره آورده-بطوری که گفته شده<span class="footnote" rel="1" title="تفسیر روح المعانی، ج ۳۰، ص ۶۶">*</span> -برای این بوده که بفهماند عظمت آن نعمت و هول و هراس آن دوزخ چیزی نیست که بتوان به آن پی برد.</span> </p> <p><code class="aya" rel="82_15"/> <span class="aya" rel="82_15" data-words="1-3">یصلونها یوم الدین</span> ضمیر <em>ها</em> به جحیم بر می‌گردد، می‌فرماید فجار در روز جزا برای ابد ملازم دوزخند، و از آن جدا شدنی نیستند. </p> <p><code class="aya" rel="82_16"/> <span class="aya" rel="82_16" data-words="1-5">و ما هم عنها بغائبین</span> این آیه عطف تفسیری است بر آیه قبل و همان مفاد را تاکید می‌کند، و خلاصه مجددا می‌فرماید اهل دوزخ از دوزخ غایب نمی‌شوند، و منظور این است که از آن بیرون نمی‌آیند، پس آیه مورد بحث در معنای آیه‌ <span class="aya" rel="2_167" data-words="20-25">و ما هم بخارجین من النار</span><span class="footnote" rel="2" title="و ایشان هرگز از آتش خارج نخواهند شد سوره بقره، آیه ۱۶۷">*</span> است. </p> <p><code class="aya" rel="82_17"/> <span class="aya" rel="82_17" data-words="1-6">و ما أدراک ما یوم الدین</span> این جمله روز جزا را بزرگ و هول‌انگیز معرفی می‌کند، و معنایش این است که: تو نمی‌توانی به حقیقت یوم الدین احاطه پیدا کنی. و این کنایه است از عظمت، و اینکه یوم الدین بالاتر از آن است که قالب الفاظ بتواند آن را آن طور که هست در خود بگنجاند، در این جمله می‌توانست به آوردن ضمیر اکتفاء کند، ولی نکرده، و مجددا کلمه <em>یوم الدین</em> را آورد تا بزرگی آن روز را تاکید کند. </p> <p><code class="aya" rel="82_18"/> <span class="aya" rel="82_18" data-words="1-6">ثم ما أدراک ما یوم الدین</span> تکرار جمله نیز برای تاکید مطلب است. </p> <p><code class="aya" rel="82_19"/> <span class="aya" rel="82_19" data-words="1-10">یوم لا تملک نفس لنفس شیئا و الأمر یومئذ لله</span> کلمه <em>یوم</em> ظرفی است که به تقدیر <em>اذکر</em> و یا نظیر آن منصوب شده، یعنی به یاد آر روزی را که هیچ کس برای کسی مالک چیزی نیست، و این آیه علاوه بر آنچه در آیه قبل بود بیان اجمالی دیگری است برای حقیقت یوم الدین. </p> <h3> <span class="title" rel="82_19 82_1 82_2 82_3 82_4 82_5 82_6 82_7 82_8 82_9 82_10 82_11 82_12 82_13 82_14 82_15 82_16 82_17 82_18">در قیامت رابطه تاثیر و تاثر اسباب عادی از بین می‌رود</span> </h3> <p> توضیح اینکه: رابطه تاثیر از ناحیه اسباب ظاهری، و تاثر از ناحیه مسببات آن در روز قیامت منقطع است، هم چنان که در جای دیگر بدان تصریح نموده، می‌فرماید <span class="aya" rel="2_166" data-words="11-14">و تقطعت بهم الأسباب</span><span class="footnote" rel="3" title="و دستشان از همه جا کوتاه می‌شود سوره بقره، آیه ۱۶۶">*</span>، و نیز فرموده: <span class="aya" rel="2_165" data-words="19-30">و لو یری الذین ظلموا إذ یرون العذاب أن القوة لله جمیعا</span><span class="footnote" rel="4" title="و اگر ستمگران وضع خود را در آن روز که عذاب را مشاهده می‌کنند می‌دیدند، آن وقت می‌فهمیدند که نیرو هر چه هست برای خدا است سوره بقره آیه ۱۶۵">*</span>، پس         <code class="page" rel="20,374"/> در آن روز هیچ‌انسانی مالک چیزی برای دیگری نیست. و یا به عبارتی دیگر نمی‌تواند برای دیگران کاری بکند، شری را دفع و یا خیری را جلب نماید، و این با آیات شفاعت منافات ندارد، چون شفاعت به اذن خدا انجام می‌شود، و در نتیجه باز خود خدا مالک است، نه شخص شفیع. </p> <p>و معنای جمله‌ <span class="aya" rel="82_19" data-words="7-10">و الأمر یومئذ لله</span> این است که: در آن روز مالک، تنها و تنها خدا است، و غیر او کمترین سهمی از مالکیت ندارد. </p> <p>و <span class="phrase">مراد از کلمه <em rel="fa_82_19_8-8" data-sentence="13:568">امر</em> -به طوری که گفته‌اند<span class="footnote" rel="1" title="روح المعانی، ج ۳۰، ص ۶۶">*</span> -مفرد کلمه <em>اوامر</em> است، یعنی تنها او است که دستور می‌دهد، چون در جای دیگر نیز فرموده: <span class="aya" rel="40_16" data-words="10-15">لمن الملک الیوم لله الواحد القهار</span><span class="footnote" rel="2" title="سلطنت و مصدریت امر و دستور، تنها از آن خدا است سوره مؤمن، آیه ۱۶">*</span>، پس منظور از این کلمه به معنای مقابل نهی است، و اینکه بعضی<span class="footnote" rel="3" title="روح المعانی، ج ۳۰، ص ۶۷">*</span> آن را به معنای شان گرفته‌اند با مقام آیه نمی‌سازد.</span> </p> <h3>بحث روایتی‌ <span class="title" rel="82_5 82_10 82_19"> (روایاتی در ذیل‌ <span class="aya" rel="82_5" data-words="1-6">علمت نفس ما قدمت و أخرت</span>، <span class="aya" rel="82_10" data-words="1-4">و إن علیکم لحافظین</span> و <span class="aya" rel="82_19" data-words="7-10">و الأمر یومئذ لله</span>) </span> </h3> <p> در تفسیر قمی در ذیل آیه‌ <span class="aya" rel="82_4" data-words="1-4">و إذا القبور بعثرت</span> فرموده: یعنی قبرها شکافته می‌شود، و مردگان بیرون می‌آیند<span class="footnote" rel="4" title="تفسیر قمی، ج ۲، ص ۴۰۹">*</span>. </p> <p>و در الدر المنثور است که حاکم (وی حدیث را صحیح دانسته) از حذیفه روایت آورده که گفت رسول خدا (ص) فرمود: هر کس سنت خیری را باب کند، و خودش به آن عمل نماید، هم اجر عمل خود را دارد و هم مثل اجرهای پیروانش را، بدون اینکه از اجر پیروانش کم شود، و هر کس سنت شری را باب کند، و خودش به آن عمل کند، هم وبال عمل خود را دارد، و هم مثل وبالی که پیروانش دارند، بدون اینکه از وبال پیروان چیزی کم شود، حذیفه بعد از نقل این کلام، آیه‌ <span class="aya" rel="82_5" data-words="1-6">علمت نفس ما قدمت و أخرت</span> را تلاوت کرد<span class="footnote" rel="5" title="الدر المنثور، ج ۶، ص ۳۲۱">*</span>. </p> <p>           <code class="page" rel="20,375"/> و در همان کتاب آمده که عبد بن حمید از صالح بن مسمار روایت کرده که گفت: من شنیده‌ام رسول خدا (ص) بعد از آنکه آیه‌ <span class="aya" rel="82_6" data-words="1-7">یا أیها الإنسان ما غرک بربک الکریم</span> را تلاوت فرموده، در پاسخ به خدای تعالی عرضه داشته: نادانیش او را نسبت به تو مغرور کرده<span class="footnote" rel="1" title="الدر المنثور، ج ۶، ص ۳۲۱">*</span>. </p> <p>و در تفسیر قمی در ذیل آیه‌ <span class="aya" rel="82_8" data-words="1-6">فی أی صورة ما شاء رکبک</span> فرموده: اگر می‌خواست، به صورتی غیر این صورت تو را ترکیب می‌کرد<span class="footnote" rel="2" title="تفسیر قمی، ج ۲، ص ۴۰۹">*</span>. </p> <p>مؤلف: این روایت را صاحب مجمع البیان بدون ذکر سند از امام صادق  (ع) آورده<span class="footnote" rel="3" title="مجمع البیان، ج ۱۰، ص ۴۴۹">*</span>. </p> <p>و نیز در همان تفسیر در ذیل آیه‌ <span class="aya" rel="82_10" data-words="1-4">و إن علیکم لحافظین</span> فرموده: همان دو فرشته‌ای که موکل بر انسانند<span class="footnote" rel="4" title="تفسیر قمی، ج ۲، ص ۴۰۹">*</span>. </p> <p>و از سعد السعود نقل شده و در روایتی هم آمده که این دو فرشته-که موکل بر انسانند- هنگام نماز فجر نزد مؤمن می‌آیند، و با آمدن آنان آن دو فرشته که در شب موکل بر او بودند بالا می‌روند، و چون خورشید غروب کند، دوباره همان دو فرشته برای نوشتن اعمال شب نازل می‌شوند، و نویسندگان روز بالا می‌روند، و اعمال او را به درگاه خدای عز و جل می‌برند. </p> <p>و مدام این آمد و شد ادامه دارد، تا اجل مؤمن برسد وقتی اجلش رسید،  (این) دو فرشته با فرد صالح خدا حافظی می‌کنند، و می‌گویند خدا عوض ما جزای خیرت دهد، چه بسیار عمل صالحی که به ما نشان دادی، و چه سخنان نیکوی بسیاری که به گوش ما شنواندی، و چه مجالس خیری که ما را بدانجا بردی، در عوض ما امروز موکل بر هر چیزی هستیم که دوست بداری، و آن را برایت تامین می‌کنیم، و به درگاه پروردگارت شفاعتت می‌کنیم. </p> <p>و اما اگر گنهکار باشد به او می‌گویند خدا عوض از ما جزای شری به تو بدهد، برای اینکه یک عمر ما را آزردی، چه اعمال زشتی که به ما نشان دادی، و چه سخنان زشتی که به گوش ما شنواندی، و چه بسیار مجالس بدی که ما را بردی، و از این به بعد ما هم موکل بر هر امری هستیم‌ که تو آن را کراهت بداری، و علیه تو نزد پروردگارت شهادت می‌دهیم<span class="footnote" rel="5" title="نور الثقلین، ج ۵، ص ۵۲۳ به نقل از سعد السعود">*</span>. </p> <p>           <code class="page" rel="20,376"/> و در مجمع البیان در ذیل آیه <span class="aya" rel="82_19" data-words="7-10">و الأمر یومئذ لله</span> می‌گوید: عمرو بن شمر از جابر از امام باقر (ع) روایت کرده که فرمود: و الامر یومئذ و الیوم کله للَّه ، آن گاه فرمود: ای جابر وقتی قیامت می‌شود، همه حکام از بین می‌روند، و دیگر حاکمی نمی‌ماند بجز خدا<span class="footnote" rel="1" title="مجمع البیان، ج ۱۰، ص ۴۵۰">*</span>. </p> <p>مؤلف: منظور آن جناب این است که: امر، تنها در قیامت مختص به خدا نیست بلکه در دنیا هم همین طور است، و اگر در آیه مالکیت امر را مختص به خدا در روز قیامت کرده، به این اعتبار بوده که این حقیقت در قیامت ظاهر می‌شود، نه اینکه تنها در آن روز مالک است، پس علت اینکه ظهور این حقیقت مختص به قیامت شده، این است که در قیامت امر و حکم دیگری نمی‌ماند، سایر صفاتی هم که در قرآن کریم برای خدا در خصوص قیامت اثبات شده نظیر امر است. و بنا بر این می‌توان گفت این روایت از روایات برجسته است. </p> 
