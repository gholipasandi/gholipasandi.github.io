<h2 class="sura">سوره معارج مکی است و چهل و چهار آیه دارد </h2><h3 class="ayas">سوره المعارج آیه‌های ۱ تا ۱۸</h3><code class="section" rel="70_1-18"/><h3>ترجمه آیات</h3> <p> <span class="trans" rel="70_0">به نام خدای رحمان و رحیم.  </span><span class="trans" rel="70_1">سائلی از کفار درخواست عذابی کرد که لا محاله واقع می‌شد.  «۱» </span><span class="trans" rel="70_2">و کافران دافعی برای آن نداشتند.  «۲» </span><span class="trans" rel="70_3">عذابی از ناحیه خدایی که در درگاهش برای فرشتگان درجاتی دارد.  «۳» </span><span class="trans" rel="70_4">ملائکه و روح در روزی که مقدار آن پنجاه هزار سال است (یعنی در روز قیامت) به سوی او عروج می‌کنند.  «۴» </span><span class="trans" rel="70_5">پس تو که مورد چنین درخواستی از آنان قرار گرفته‌ای به خوبی صبر کن.  «۵» </span><span class="trans" rel="70_6">کفار آن روز را دور می‌پندارند. <code class="page" rel="20,4"/> «۶» </span><span class="trans" rel="70_7"> ولی ما نزدیکش می‌بینیم.  «۷» </span><span class="trans" rel="70_8">روزی است که آسمان چون مس ذوب شده می‌شود.  «۸» </span><span class="trans" rel="70_9">و کوه‌ها چون پشم حلاجی شده می‌گردند.  «۹» </span><span class="trans" rel="70_10">و هیچ حامی و دوستی سراغ دوستش را نمی‌گیرد.  «۱۰» </span><span class="trans" rel="70_11">با اینکه دوستان را به دوستان نشان می‌دهند، مجرم آرزو می‌کند ای کاش می‌شد فرزندان را در برابر عذاب آن روز فدا کرد.  «۱۱» </span><span class="trans" rel="70_12">و دوستان و برادر را.  «۱۲» </span><span class="trans" rel="70_13">و خویشاوندانی که او را از خود می‌دانستند.  «۱۳» </span><span class="trans" rel="70_14">و بلکه همه مردم روی زمین را تا خودش از عذاب نجات پیدا کند.  «۱۴» </span><span class="trans" rel="70_15">اما هیهات چه آرزوی خامی که آتش دوزخ شعله‌ور است.  «۱۵» </span><span class="trans" rel="70_16">و در هم شکننده اعضای بدن است.  «۱۶» </span><span class="trans" rel="70_17">او هر روگردان از حق و مستکبری را به سوی خود می‌خواند.  «۱۷» </span><span class="trans" rel="70_18">و همه آنهایی را که اموال را جمع و ذخیره کردند در خود جای می‌دهد.  «۱۸» </span></p>                               <h3>بیان آیات‌ <span class="title" rel="70_1 70_2 70_3 70_4 70_5 70_6 70_7 70_8 70_9 70_10 70_11 70_12 70_13 70_14 70_15 70_16 70_17 70_18">مضامین سوره مبارکه معارج و مکی یا مدنی بودن آنها</span> </h3> <p> آنچه سیاق این سوره دست می‌دهد این است که می‌خواهد روز قیامت را توصیف کند به آن عذابهایی که در آن برای کفار آماده شده، از همان آغاز، سخن از عذاب دارد. و سؤال سائلی را حکایت می‌کند که از عذاب الهی کفار پرسیده، و اشاره می‌کند به اینکه این عذاب آمدنی است، و هیچ مانعی نمی‌تواند از آمدنش جلوگیر شود، و نیز عذابی است نزدیک، نه دور که کفار می‌پندارند، آن گاه به صفات آن روز و عذابی که برای آنان تهیه شده پرداخته، مؤمنین را که به انجام وظائف اعتقادی و عملی خود می‌پردازند استثنا می‌کند. </p> <p>و این سیاق شبیه به سیاق سوره‌های مکی است، چیزی که هست از برخی از مفسرین حکایت شده که گفته‌اند: آیه‌ <span class="aya" rel="70_24" data-words="1-6">و الذین فی أموالهم حق معلوم</span> در مدینه نازل شده، و اعتبار عقلی هم این نظریه را تایید می‌کند، برای اینکه ظاهر عبارت‌ <span class="aya" rel="70_24" data-words="5-6">حق معلوم</span> زکات است که در مدینه و بعد از هجرت تشریع شد، و اگر ما این آیه را مدنی بدانیم، ناگزیر می‌شویم که آیات بعدی آن را هم که تحت استثنا قرار دارند و چهارده آیه‌اند، که از جمله‌ <span class="aya" rel="70_22" data-words="1-2">إلا المصلین</span> شروع و به جمله‌ <span class="aya" rel="70_35" data-words="2-4">فی جنات مکرمون</span> ختم می‌شوند، مدنی بدانیم، برای اینکه همه سیاقی متحد دارند، <code class="page" rel="20,5"/> و مستلزم یکدیگرند. </p> <p>و مدنی بودن آیات بعد از استثنا اقتضا دارد مستثنی منه را هم که حد اقل سه آیه است و از جمله‌ <span class="aya" rel="70_19" data-words="1-4">إن الإنسان خلق هلوعا</span> شروع و به جمله <em>منوعا</em> ختم می‌شود، مدنی بدانیم، علاوه بر این آیه‌ <span class="aya" rel="70_36" data-words="1-6">فما ل الذین کفروا قبلک مهطعین</span>، نیز به روشنی متفرع بر ما قبل خودش است، و از سوی دیگر آیه مذکور تا آخر سوره سیاقی واحد دارند، پس باید بگوییم اینها هم مدنی هستند. </p> <p>این از جهت سیاق، و اما از جهت مضامین، همین آیات آخر سوره خیلی با وضع منافقین که اطراف پیامبر را گرفته بودند، و از چپ و راست احاطه‌اش کرده بودند، مناسبت دارد، چون سخن از کسانی می‌راند که <span class="aya" rel="70_37" data-words="1-6">عن الیمین و عن الشمال عزین</span> -از راست و چپ متفرق می‌شوند بودند و این مناسب حال کسانی است که بعضی از احکام خدا را رد می‌کردند، و مخصوصا آیه‌ <span class="aya" rel="70_38" data-words="1-5">أ یطمع کل امرئ منهم...</span> و آیه‌ <span class="aya" rel="70_41" data-words="1-5">علی أن نبدل خیرا منهم...</span> که بیانش خواهد آمد، و خواهیم گفت: به منافقین بیشتر می‌چسبد تا به کفار مکه. و این را هم می‌دانیم که پیدایش نفاق منافقین در مدینه بوده، نه در مکه. خواهی پرسید: پس چرا از منافقین به <em>الذین کفروا</em> تعبیر کرده؟ می‌گوییم: نظیر این تعبیر در سوره توبه و غیر آن آمده،  (چون واقعیت منافقین کفر است). </p> <p>از این هم که بگذریم مفسرین روایت کرده‌اند که این سوره در باره کسی نازل شد که گفته بود: <span class="aya" rel="8_32" data-words="4-20">اللهم إن کان هذا هو الحق من عندک فأمطر علینا حجارة من السماء أو ائتنا بعذاب ألیم</span><span class="footnote" rel="1" title="پروردگارا!اگر این حق است و از طرف تو است بارانی از سنگ از آسمان بر ما فرود آر، یا عذاب دردناکی برای ما بفرست سوره انفال، آیه ۳۲">*</span> که در آن سوره تفسیرش گذشت، و گفتیم سیاق آن و سیاق آیات بعد از آن سیاقی مدنی است نه مکی، و لیکن از امام صادق (ع) روایت شده که فرمود: مراد از <span class="aya" rel="70_24" data-words="5-6">حق معلوم</span> در آیه شریفه حقی است که صاحب مال به عنوان صدقه از مال خودش جدا می‌کند، نه زکات واجب. </p> <p>و بالأخره نمی‌توان اتفاق مفسرین را بر اینکه این سوره در مکه نازل شده ملاک قرار داد، علاوه بر این چنین اتفاقی هم در کار نیست، بلکه بین آنان اختلافی روشن است. و نیز نباید به گفته ابن عباس<span class="footnote" rel="2" title="روح المعانی، ج ۲۹، ص ۵۵ به نقل از مجمع البیان">*</span> اعتنا کرد که گفته: این سوره بعد از سوره الحاقه نازل شده. </p> <p><code class="aya" rel="70_1"/> <span class="aya" rel="70_1" data-words="1-4">سأل سائل بعذاب واقع</span> کلمه <em>سؤال</em> هم به معنای طلب و هم به معنای دعا است، و به همین جهت با     <code class="page" rel="20,6"/> حرف <em>باء</em> متعدی شده، نظیر آیه‌ <span class="aya" rel="44_55" data-words="1-5">یدعون فیها بکل فاکهة آمنین</span><span class="footnote" rel="1" title="آنها هر نوع میوه‌ای را بخواهند در اختیارشان قرار می‌گیرد، و در نهایت امنیت به سر می‌برند">*</span>. و <span class="phrase">بعضی<span class="footnote" rel="2" title="روح المعانی، ج ۲۹، ص ۵۶">*</span> گفته‌اند: فعل  <em rel="fa_70_1_1-1" data-sentence="91:144">سال</em> در خصوص این آیه متضمن معنای اهتمام و اعتنا بوده، و بدین جهت با حرف <em>باء</em>  متعدی شده، و معنایش درخواست و اعتناء کرد به عذاب واقع می‌باشد.</span> بعضی<span class="footnote" rel="3" title="عقاید حقه که موجودات پاک خدایند به سوی او بالا می‌روند، و عمل صالح در بالا رفتن آنها کمک می‌کنند سوره فاطر، آیه ۱۰">*</span> دیگر گفته‌اند: اصلا حرف <em>باء</em> در اینجا زیادی است، و تنها به منظور تاکید آورده شده. ولی برگشت همه این وجوه به یک معنا است، و آن عبارت است از درخواست عذاب از خدا از در کفر و طغیان. </p> <p>بعضی<span class="footnote" rel="4" title="(گوشت و خون قربانیها به خدا نمی‌رسد) لیکن تقوای شماست که به او می‌رسد سوره حج، آیه ۳۷">*</span> دیگر گفته‌اند: حرف باء در اینجا به معنای <em>عن-از</em> است، هم چنان که در جمله‌ <span class="aya" rel="25_59" data-words="17-19">فسئل به خبیرا</span><span class="footnote" rel="5" title="از او بپرس که خبیر است سوره فرقان، آیه ۵۹">*</span>، به این معنا آمده. ولی این وجه درست نیست، چون در آیه سوره فرقان هم به معنای <em>عن</em> نیست، علاوه بر این سیاق آیات بعدی و مخصوصا آیه‌ <span class="aya" rel="70_5" data-words="1-3">فاصبر صبرا جمیلا</span> با سؤال به معنای استفسار و خبرگیری نمی‌سازد. </p> <h3> <span class="title" rel="70_1 70_2 70_3 70_4 70_5 70_6 70_7 70_8 70_9 70_10 70_11 70_12 70_13 70_14 70_15 70_16 70_17 70_18">مراد از سؤال سائل بعذاب واقع</span> </h3> <p> <span class="phrase">پس آیه شریفه درخواست عذاب را از بعضی از کفار حکایت می‌کند، نه خبرگیری از آن را، و عذاب درخواست شده را به اوصافی وصف کرده که به نوعی تهکم و تحقیر بر اجابت دعا دلالت دارد، و آن وصف <em rel="fa_70_1_4-4" data-sentence="179:375">واقع</em> و وصف‌ <span class="aya" rel="70_2" data-words="2-4">لیس له دافع</span> است، و معنایش این است که سائلی از کفار عذابی را از خدا درخواست کرد که مخصوص کافران است، و به زودی به آنان می‌رسد، و قطعا بر آنان واقع می‌شود، و دافعی برایش ندارند، خلاصه چه درخواست بکنند و چه نکنند واقع شدنی است، پس همین کلمه <em rel="fa_70_1_4-4" data-sentence="533:63">واقع</em> در آیه جوابی است تحقیرآمیز، و اجابتی است نسبت به درخواست سائل.</span> </p> <p><code class="aya" rel="70_2"/> <span class="aya" rel="70_2" data-words="1-4">للکافرین لیس له دافع</span> <span class="phrase">جار و مجرور <em rel="fa_70_2_1-1" data-sentence="12:223">للکافرین</em> و همچنین جمله‌ <span class="aya" rel="70_2" data-words="2-4">لیس له دافع</span> متعلق است به عذاب واقع، و صفت آن است و ما قبلا به معنای آیه اشاره کردیم و گفتیم که جمله مذکور، هم اجابت درخواست آن سائل است و هم تحقیر او است.</span> </p> <p><code class="aya" rel="70_3"/> <span class="aya" rel="70_3" data-words="1-4">من الله ذی المعارج</span> <span class="phrase">جار و مجرور <em rel="fa_70_3_1-2" data-sentence="12:140">من اللَّه</em> متعلق است به کلمه <em rel="fa_70_2_4-4" data-sentence="90:108">دافع</em> ، می‌فرماید: سائل هیچ برگرداننده و دافعی از جانب خدا ندارد، چون این معنا مسلم است که اگر سائل نامبرده دافعی</span> </p> <p>سوره دخان، آیه 55.      <code class="page" rel="20,7"/> برای آن عذاب داشته باشد، از ناحیه غیر خدا نیست. البته احتمال هم دارد که متعلق به کلمه عذاب باشد، و فرموده باشد: عذابی از ناحیه خدای ذی المعارج . و کلمه <em>معارج</em> جمع  <em>معرج</em> است که مفسرین آن را به آلت صعود یعنی نردبان معنا و به مقامات ملکوت که فرشتگان هنگام مراجعه به خدای سبحان به آن عروج می‌کنند تفسیر کرده‌اند<span class="footnote" rel="1" title="تفسیر فخر رازی، ج ۳۰، ص ۱۲۲">*</span>. جمله بعد هم که می‌فرماید: <span class="aya" rel="70_4" data-words="1-7">تعرج الملائکة و الروح إلیه فی یوم...</span> معارج را به همین معنا تفسیر کرده، پس خدای سبحان معارجی از ملکوت و مقاماتی از پایین به بالا دارد که هر مقام بالاتر، از مقام پایین‌تر خود شریف‌تر است، و ملائکه و روح هر یک بر حسب قربی که به خدا دارند در آن مقامات بالا می‌روند، و این مقامات حقایقی ملکوتی هستند، نه چون مقامات دنیا وهمی و اعتباری. </p> <h3> <span class="title" rel="70_3"><span class="phrase">مقصود از توصیف خدای تعالی به <em rel="fa_70_3_3-4" data-sentence="29:0">ذی المعارج</em></span> </span> </h3> <p> بعضی<span class="footnote" rel="2" title="ملائکه را می‌بینی که پیرامون عرش را فرا گرفته‌اند سوره زمر، آیه ۷۵">*</span> از مفسرین گفته‌اند: مراد از معارج، درجاتی است که اعتقادات حقه و اعمال صالحه به حسب اختلاف ارزشهایش بدان مقامات بالا می‌روند، هم چنان که خدای تعالی فرموده: <span class="aya" rel="35_10" data-words="8-15">إلیه یصعد الکلم الطیب و العمل الصالح یرفعه</span><span class="footnote" rel="3" title="روزی که ملائکه و روح به صف می‌ایستند سوره نبا، آیه ۳۸">*</span>، و نیز فرموده: <span class="aya" rel="22_37" data-words="8-12">و لکن یناله التقوی منکم</span><span class="footnote" rel="4" title="بگو: روح از فرمان پروردگار من است سوره اسری، آیه ۸۵">*</span>. </p> <p>بعضی<span class="footnote" rel="5" title="روح المعانی، ج ۲۹، ص ۵۶">*</span> دیگر گفته‌اند: مراد از معارج، مقامات قربی است که مؤمنین، با ایمان و عمل صالح خود به آن مقامات ارتقا می‌یابند، هم چنان که خدای تعالی فرموده: <span class="aya" rel="3_163" data-words="1-9">هم درجات عند الله و الله بصیر بما یعملون</span><span class="footnote" rel="6" title="مؤمنین نزد خدا درجاتی هستند و خدا بدانچه می‌کنید دانا است سوره آل عمران، آیه ۱۶۳">*</span>، و نیز فرموده: <span class="aya" rel="8_4" data-words="5-13">لهم درجات عند ربهم و مغفرة و رزق کریم</span><span class="footnote" rel="7" title="ایشان نزد پروردگارشان درجات و مغفرت و رزقی کریم دارند سوره انفال، آیه ۴">*</span>، و نیز فرموده: <span class="aya" rel="40_15" data-words="1-4">رفیع الدرجات ذو العرش</span><span class="footnote" rel="8" title="خدای تعالی رفیع الدرجات و صاحب عرش است سوره مؤمن، آیه ۱۵">*</span>. </p> <p>و لیکن حق مطلب آن است که برگشت دو وجه اخیر به همان وجه اول است، و درجات یاد شده همانطور که گفتیم واقعیت‌های خارجی هستند، نه چون مقامات دنیایی که                 <code class="page" rel="20,8"/> صرف و هم و اعتبار است. </p> <h3> <span class="title" rel="70_1 70_2 70_3 70_4 70_5 70_6 70_7 70_8 70_9 70_10 70_11 70_12 70_13 70_14 70_15 70_16 70_17 70_18">منظور از عروج ملائکه و روح در روز قیامت به سوی خدا</span> </h3> <p> <code class="aya" rel="70_4"/> <span class="aya" rel="70_4" data-words="1-12">تعرج الملائکة و الروح إلیه فی یوم کان مقداره خمسین ألف سنة</span> منظور از روزی که مقدارش پنجاه هزار سال است، به طوری که از سیاق آیات بعدی بر می‌آید، روز قیامت است، و مراد از این مقدار-به طوری که گفته‌اند<span class="footnote" rel="1" title="روح المعانی، ج ۲۹، ص ۵۷">*</span> -این است که اگر آن روز با روزهای دنیا و زمان جاری در آن تطبیق شود، معادل پنجاه هزار سال دنیا می‌شود،  (نه اینکه در آنجا هم از گردش خورشید و ماه سالهایی شمسی و قمری پدید می‌آید) منظور از عروج ملائکه و روح به سوی خدا در آن روز، رجوع آنها است به سوی خدای تعالی در هنگامی که همه عالم به سوی او بر می‌گردند، چون روز قیامت روزی است که اسباب و وسائط از بین می‌رود و روابط بین آنها و بین مسبباتشان مرتفع می‌گردد و ملائکه، که وسائط موکل بر امور عالم و حوادث هستی‌اند هنگامی که سببیت بین اسباب و مسببات قطع گردد و آن را خداوند زایل گرداند و همه به سوی او برگردند آنها نیز بر می‌گردند و به معارج خود عروج می‌کنند. و همه ملائکه پیرامون عرش پروردگارشان را فرا می‌گیرند و صف می‌کشند، هم چنان که فرمود: <span class="aya" rel="39_75" data-words="1-7">و تری الملائکة حافین من حول العرش</span><span class="footnote" rel="2" title="تفسیر فخر رازی، ج ۳۰، ص ۱۲۵">*</span>، و نیز فرموده: <span class="aya" rel="78_38" data-words="1-6">یوم یقوم الروح و الملائکة صفا</span><span class="footnote" rel="3" title="و کوه‌ها مانند پشم رنگین حلاجی شده می‌گردد سوره قارعه، آیه ۵">*</span>. </p> <p>و <span class="phrase">از ظاهر کلام چنین بر می‌آید که مراد از <em rel="fa_70_4_4-4" data-sentence="39:627">روح</em> آن روحی است که در آیه شریفه <span class="aya" rel="17_85" data-words="5-9">قل الروح من أمر ربی</span><span class="footnote" rel="4" title="روح المعانی، ج ۲۹، ص ۵۵">*</span> آن را از امر خودش خوانده، و این روح غیر ملائکه است، هم چنان که از ظاهر آیه‌ <span class="aya" rel="16_2" data-words="1-5">ینزل الملائکة بالروح من أمره</span><span class="footnote" rel="5" title="فرشتگان را با روح الهی به فرمانش نازل می‌کند سوره نحل، آیه ۲">*</span>، این تفاوت به روشنی استفاده می‌شود، پس نباید به گفتار بعضی<span class="footnote" rel="6" title="روح المعانی، ج ۲۹، ص ۵۶">*</span> از مفسرین اعتنا کرد که گفته‌اند: مراد از روح، جبرئیل است.</span> هر چند که در آیه‌ <span class="aya" rel="26_193-194" data-words="1-6">نزل به الروح الأمین، علی قلبک</span><span class="footnote" rel="7" title="روح الامین آن را نازل کرده بر قلب (پاک) تو سوره شعراء، آیه ۱۹۲ و ۱۹۳">*</span>، و آیه‌ <span class="aya" rel="16_102" data-words="1-6">قل نزله روح القدس من ربک</span><span class="footnote" rel="8" title="بگو: آن را روح القدس از جانب پروردگارت نازل کرده سوره نحل، آیه ۱۰۲">*</span>، به جبرئیل اطلاق شده، و لیکن در اولی مقید شده به قید <em>امین</em> ، و در دومی به قید <em>قدس</em> ، و                 <code class="page" rel="20,9"/> مطلق غیر مقید است. </p> <p><code class="aya" rel="70_5"/> <span class="aya" rel="70_5" data-words="1-3">فاصبر صبرا جمیلا</span> از آنجا که درخواست عذاب واقع از ناحیه سائل مورد نظر از روی استکبار و زورآزمایی بوده و تحمل شنیدن این قسم سخنان بر رسول خدا (ص) گران بود، در این جمله آن جناب را امر به صبر کرد، و صبر را به صفت جمیل توصیف فرمود، و صبر جمیل صبری است خالص که در آن شایبه‌ای از بی‌تابی و شکایت نباشد، و در آیه بعدی این دستور را تعلیل کرده به اینکه آن روزی که عذاب مورد سؤال در آن قرار دارد نزدیک است. </p> <h3> <span class="title" rel="70_1 70_2 70_3 70_4 70_5 70_6 70_7 70_8 70_9 70_10 70_11 70_12 70_13 70_14 70_15 70_16 70_17 70_18">مراد از اینکه کفار عذاب قیامت را دور می‌بینند و خداوند نزدیک می‌بیند</span> </h3> <p> <code class="aya" rel="70_6"/><code class="aya" rel="70_7"/> <span class="aya" rel="70_6-7" data-words="1-6">إنهم یرونه بعیدا، و نراه قریبا</span> <span class="phrase">دو ضمیر در <em rel="fa_70_6_2-2" data-sentence="11:560">یرونه</em> و در <em>نریه</em> به عذاب، و یا به یوم القیامه و عذابی که در آن است بر می‌گردد، مؤید احتمال اول آیه بعدی است که می‌فرماید: <span class="aya" rel="70_8" data-words="1-4">یوم تکون السماء کالمهل</span><span class="footnote" rel="1" title="چون اگر ضمیر به یوم برگردد معنا چنین می‌شود: ایشان آن روز را بعید و ما آن را نزدیک می‌بینیم روزی که آسمان چنین و چنان می‌شود و این معنای خوبی نیست به خلاف اینکه ضمیر را به عذاب برگردانیم، که معنا چنین می‌شود: ایشان آن عذاب را دور و ما نزدیک می‌بینیم، روزی که آسمان چنین و چنان می‌شود &lt;em&gt;مترجم&lt;/em&gt; ">*</span>.</span> </p> <p>و مراد از <em>رؤیت</em> نزدیک بودن آن عذاب و یا آن روز و اعتقاد به آن است، که به نوعی عنایت مجازی رؤیتش خوانده، و اگر کفار عذاب قیامت را دور می‌بینند و به دوری آن معتقدند، این اعتقادشان ظنی است، و امکان آن را بعید می‌پندارند، نه اینکه معتقد به معاد باشند ولی آن را دور بپندارند، چون کسی که معتقد به معاد است هرگز درخواست عذاب آن را نمی‌کند، و اگر هم بکند صرف لقلقه زبان است، و اما رؤیت خدای تعالی به معنای علم آن حضرت است به اینکه قیامت محقق است، و آنچه آمدنی است نزدیک هم هست. </p> <p>در این دو آیه امر خدا به صبر جمیل تعلیل شده، چون تحمل اذیت و صبر در مقابل ناگواریها، وقتی ناگواریها را آسان می‌سازد که یقین داشته باشد به اینکه فرج نزدیک است، و همواره به یاد آن باشد، در نتیجه کلام در این آیه در معنای این است که فرموده باشد: در برابر استکبار آنان که به آنان جرأت داد درخواست عذاب کنند، صبری جمیل کن صبری که آمیخته با جزع و شکوه نباشد، برای اینکه ما می‌دانیم که‌ عذاب نزدیک است، بر خلاف آنان که آن را دور می‌پندارند، و ما می‌دانیم که آن عذاب تخلف‌پذیر نیست، نه تنها واقع می‌شود بلکه نفس واقع است. </p> <p>   <code class="page" rel="20,10"/><code class="aya" rel="70_8"/> <span class="aya" rel="70_8" data-words="1-4">یوم تکون السماء کالمهل</span> کلمه <em>مهل</em> به معنای فلزات ذوب شده است، مس ذوب شده و یا طلا و یا غیر آن. </p> <p>بعضی<span class="footnote" rel="1" title="تفسیر کشاف، ج ۴، ص ۶۰۹">*</span> گفته‌اند: به معنای ته مانده روغن زیتون است. بعضی<span class="footnote" rel="2" title="الدر المنثور، ج ۶، ص ۲۶۴">*</span> دیگر گفته‌اند: به معنای قیر نامرغوب است. و <span class="phrase">کلمه <em>یوم</em> -به طوری که از سیاق بر می‌آید-ظرفی است متعلق به کلمه  <em rel="fa_70_1_4-4" data-sentence="72:2">واقع</em> .</span> </p> <p><code class="aya" rel="70_9"/> <span class="aya" rel="70_9" data-words="1-4">و تکون الجبال کالعهن</span> کلمه <em>عهن</em> به معنای مطلق پشم است، و شاید مراد از آن پشم حلاجی شده باشد، هم چنان که در آیه‌ای دیگر فرموده: <span class="aya" rel="101_5" data-words="1-5">و تکون الجبال کالعهن المنفوش</span><span class="footnote" rel="3" title="تفسیر قرطبی، ج ۱۸، ص ۲۸۶">*</span>. </p> <p>بعضی<span class="footnote" rel="4" title="روح المعانی، ج ۲۹، ص ۵۵">*</span> گفته‌اند: <em>عهن</em> به معنای پشم قرمز است. و بعضی<span class="footnote" rel="5" title="امالی شیخ مفید، ص ۲۷۴، ح ۱">*</span> دیگر گفته‌اند: پشم الوان است، چون کوه‌ها هم دارای رنگهای مختلفند، بعضی سفید و بعضی قرمز و بعضی به فرموده خدای تعالی در سوره فاطر <em>غرابیب سود</em>  (سیاه) است. </p> <h3> <span class="title" rel="70_1 70_2 70_3 70_4 70_5 70_6 70_7 70_8 70_9 70_10 70_11 70_12 70_13 70_14 70_15 70_16 70_17 70_18">بیان سختی روز قیامت بر گنهکاران به نحوی که از فرزندان و کسان خود حالی نمی‌پرسند و حتی آرزو می‌کنند آنها را فدایی خود کنند</span> </h3> <p> <code class="aya" rel="70_10"/> <span class="aya" rel="70_10" data-words="1-5">و لا یسئل حمیم حمیما</span> <span class="phrase">کلمه <em rel="fa_70_10_4-4" data-sentence="5:267">حمیم</em> به معنای خویشاوند نزدیکی است که انسان اهتمام به امر او داشته و برایش دلسوزی بکند، و این جمله اشاره است به سختی روز قیامت، به طوری که هر انسانی در آن روز آن قدر مشغول به خویشتن است که به کلی نزدیکان خود را از یاد می‌برد، به طوری که هیچ حمیمی از حال حمیم خود نمی‌پرسد.</span> </p> <p><code class="aya" rel="70_11"/> <span class="aya" rel="70_11" data-words="1-1">یبصرونهم</span> ضمیر جمع در <em>یبصرون</em> و ضمیر جمع <em>هم</em> هر دو به حمیم‌ها بر می‌گردد، خواهی گفت جمع حمیم که أحماء باشد قبلا در کلام نیامده بود تا ضمیر جمع به آن برگردد؟ می‌گوییم: آری، لیکن سیاق آن را می‌فهماند، و مصدر <em>تبصیر</em> که فعل <em>یبصر</em> از آن مشتق است، به معنای نشان دادن و روشن‌گری است، و معنای جمله مورد بحث این است که خویشاوند هر کسی را به او نشان می‌دهند، ولی او به خاطر گرفتاریهای خودش احوالی از آنان نمی‌پرسد. </p> <p>و <span class="phrase">جمله مورد بحث جمله‌ای است مستانفه و در معنای جواب است از سؤالی مقدر         <code class="page" rel="20,11"/> گویی وقتی گفته شد: هیچ حمیمی از حال حمیم خود نمی‌پرسد ، شخصی پرسیده: مگر انسان آن روز خویشاوند خود را می‌بیند؟ جواب می‌دهد: <span class="aya" rel="70_11" data-words="1-1">یبصرونهم</span>، ممکن هم هست این جمله صفت <em rel="fa_70_10_5-5" data-sentence="328:82">حمیما</em> باشد، آن وقت معنا چنین می‌شود: هیچ حمیمی از حال حمیمی که نشانش می‌دهند نمی‌پرسد .</span> </p> <p>و <span class="phrase">یکی از تفسیرهای بسیار ناچسب کلام بعضی<span class="footnote" rel="1" title="مفردات راغب، ماده &lt;em&gt;شوی&lt;/em&gt; ">*</span> از مفسرین است که گفته‌اند: معنای جمله <em rel="fa_70_11_1-1" data-sentence="167:40">یبصرونهم</em> این است که ملائکه کفار را نشان می‌دهند.</span> و نیز کلام بعضی<span class="footnote" rel="2" title="مجمع البیان، ج ۶، ص ۵۵، جزء ۲۹، ط بیروت">*</span> دیگر که گفته‌اند: مؤمنین دشمنان کافر خود را نشان می‌دهند که چگونه در عذاب شکنجه می‌شوند و آن وقت به ایشان زخم زبان می‌زنند و همچنین کلام بعضی<span class="footnote" rel="3" title="الدر المنثور، ج ۶، ص ۲۶۴">*</span> دیگر که گفته‌اند پیروان ضلالت پیشوایان ضلالت را نشان می‌دهند که اینها رؤسای ما بودند. همه این وجوه باطل است، چون دلیلی بر آنها نیست. </p> <p> <span class="aya" rel="70_11-14" data-words="2-24">یود المجرم لو یفتدی من عذاب یومئذ ببنیه، و صاحبته و أخیه، و فصیلته التی تؤویه، و من فی الأرض جمیعا ثم ینجیه</span> <span class="phrase">در مجمع البیان گفته: مصدر <em>مودت</em> که فعل <em rel="fa_70_11_2-2" data-sentence="47:278">یود</em> از آن مشتق است، هم به معنای آرزو می‌آید و هم به معنای محبت، هم گفته می‌شود وددت الشی‌ء-من آرزومند فلان چیزم و هم گفته می‌شود: وددت الشی‌ء-من فلان چیز را دوست می‌دارم ، و گاهی در یک مورد هر دو معنا را می‌دهد<span class="footnote" rel="4" title="تفسیر کشاف، ج ۴، ص ۶۰۹">*</span>.</span> و ممکن است استعمالش در معنای آرزو از باب تضمین باشد، یعنی به طور ضمنی بر آن دلالت کند. </p> <p>و <span class="phrase">در معنای <em rel="fa_70_11_5-5" data-sentence="9:164">یفتدی</em> گفته: <em>افتداء</em> که مصدر آن است به معنای این است که مثلا اگر ضرری متوجه جان خودت و یا شخصی دیگر شده چیزی را فدای او کنی، و آن ضرر را با آن بدل و عوض برگردانی.</span> <code class="aya" rel="70_12"/><code class="aya" rel="70_13"/>و <span class="phrase">در معنای کلمه <em rel="fa_70_13_2-2" data-sentence="14:418">فصیلة</em> گفته است وقتی از یک قبیله که همه در جد بزرگ مشترکند، یک تیره جدا شود، و جدی اختصاصی و جداگانه برای خود قائل شود، آن تیره را فصیله از آن قبیله می‌گویند<span class="footnote" rel="5" title="تفسیر کشاف، ج ۴، ص ۶۰۹">*</span> و بعضی<span class="footnote" rel="6" title="مجمع البیان، ج ۱۰، ص ۳۵۵">*</span> دیگر گفته‌اند: <em rel="fa_70_13_2-2" data-sentence="386:88">فصیله</em> به معنای عشیره نزدیکی است که از یک قبیله جدا شده باشد، نظیر پدران نزدیک و عموهای نزدیک.</span> </p> <p>و سیاق این آیات سیاق اعراض و ترقی نسبت به جمله‌ <span class="aya" rel="70_10" data-words="1-5">و لا یسئل حمیم حمیما</span> است، در نتیجه چنین معنا می‌دهد که مجرم به خاطر جرمش آن قدر عذابش شدید می‌شود که       <code class="page" rel="20,12"/> آرزو می‌کند ای کاش می‌توانست نزدیکترین اقارب، و گرامی‌ترین عزیزان خود مثلا فرزندان و برادران و فصیله خود را قربان خود می‌کرد، و بلکه تمامی انسانهای روی زمین را-اگر اختیارشان به دست او بود-می‌داد و عذاب را از خود دور می‌کرد، و معلوم است کسی که از شدت عذاب حاضر است عزیزان خود را فدای خود کند، دیگر کی احوال آنان را می‌پرسد. </p> <p>و <span class="phrase">معنای آیه این است که‌ <span class="aya" rel="70_11" data-words="2-3">یود المجرم</span> گنهکار آرزو می‌کند-حال چه مسلمان گنهکار و چه کافر-که ای کاش می‌توانست قربانی خود می‌کرد، و در مقابل برداشتن عذاب از خودش-این جمله قائم مقام مفعول <em rel="fa_70_11_2-2" data-sentence="233:654">یود</em> است- <em rel="fa_70_11_9-9" data-sentence="294:635">بنیه</em> فرزندان خود را که محبوب‌ترین مردم نزد او است، <em rel="fa_70_12_1-2" data-sentence="397:571">و صاحبته</em> و رفیق خود را که همواره با او انس می‌ورزید و دوستش می‌داشت، و چه بسا بر پدر و مادر خود مقدمش می‌داشت <em rel="fa_70_12_3-4" data-sentence="559:454">و أخیه</em> و برادر خود را که پشت و پناهش بود، <span class="aya" rel="70_13" data-words="1-2">و فصیلته</span> که عشیره نزدیک او بودند، <span class="aya" rel="70_13" data-words="3-4">التی تؤویه</span>، و او را از خود و متصل به خود می‌دانستند، <code class="aya" rel="70_14"/> <span class="aya" rel="70_14" data-words="1-5">و من فی الأرض جمیعا</span>، و همه انسانهای روی زمین را فدای خود می‌کرد، <em rel="fa_70_14_6-7" data-sentence="1005:49">ثم ینجیه</em> در نتیجه این عوض دادن او را از عذاب نجات می‌داد.</span> </p> <p><code class="aya" rel="70_15"/> <span class="aya" rel="70_15-18" data-words="1-13">کلا إنها لظی، نزاعة للشوی، تدعوا من أدبر و تولی، و جمع فأوعی</span> <span class="phrase">کلمه <em rel="fa_70_15_1-1" data-sentence="5:396">کلا</em> به معنای ردع و زیر بار نرفتن است و ضمیر <em rel="fa_70_15_2-2" data-sentence="99:342">انها</em> به جهنم و یا به آتش بر می‌گردد، و اگر آتش را <em rel="fa_70_15_3-3" data-sentence="200:284">لظی</em> خوانده، برای این است که اندرون را کباب می‌کند و شعله‌ور می‌سازد، و کلمه <em rel="fa_70_16_1-1" data-sentence="328:197">نزاعة</em> اسم مبالغه از نزع-کندن-است، و کلمه <em rel="fa_70_16_2-2" data-sentence="421:149">شوی</em> به معنای اطراف بدن از قبیل دست و پا و امثال آن است، وقتی گفته می‌شود: <em>رماه فاشواه</em> معنایش این است که او را پرت کرد و دست و پایش را خرد ساخت.</span> این گفتار راغب بود<span class="footnote" rel="1" title="مجمع البیان، ج ۱۰، ص ۳۵۲، ط تهران">*</span>. و <span class="phrase">کلمه  <em>ایعاء</em> که مصدر <em rel="fa_70_18_3-3" data-sentence="29:74">أوعی</em> است وقتی در مورد مال استعمال می‌شود، به معنای نگهداری آن در وعاء-ظرف-است.</span> </p> <p><span class="phrase">پس اینکه فرمود: <em rel="fa_70_15_1-1" data-sentence="16:366">کلا</em> ، خواست آرزوی نجات از عذاب به وسیله دادن فداء را رد کند، و در بیان علت این رد فرموده: <span class="aya" rel="70_15" data-words="2-3">إنها لظی</span> و حاصل این تعلیل این است که جهنم آتشی است شعله‌ور، که اعضاء و جوارح واردین خود را می‌سوزاند، کار آن این است که مجرمین را می‌طلبد تا عذابشان کند، پس با فدیه دادن از مجرمین بر نمی‌گردد، حال آن فدیه هر چه می‌خواهد باشد.</span> </p> <p><span class="phrase">بنا بر این، معنای جمله‌ <span class="aya" rel="70_15" data-words="2-3">إنها لظی</span> این است که: دوزخ آتشی است که صفتش   <code class="page" rel="20,13"/> اشتعال است، و ممکن نیست صفت خود را از دست داده خمود و خاموش گردد، <code class="aya" rel="70_16"/>و معنای  <em rel="fa_70_16_1-2" data-sentence="274:114">نزاعة للشوی</em> این است که صفت دیگر آن سوزاندن اندام‌های دوزخیان است، و هرگز اثرش در مورد هیچ کسی که در آن معذب است باطل نمی‌شود.</span> </p> <p><code class="aya" rel="70_17"/><code class="aya" rel="70_18"/> <span class="aya" rel="70_17-18" data-words="1-8">تدعوا من أدبر و تولی، و جمع فأوعی</span> -یعنی آتش دوزخ کسانی را می‌طلبد که به دعوت الهی که آنان را به ایمان به خدا و عبادت او دعوت می‌کرد پشت کردند، و به جای آن اموال را جمع نموده، در گنجینه‌ها نگهداری می‌نمودند، و در راه خدا به سائل و محروم نمی‌دادند، و این معنا آن معنایی است که با سیاق استثنای بعدی که می‌فرماید <span class="aya" rel="70_22" data-words="1-2">إلا المصلین</span>... <span class="aya" rel="70_24-25" data-words="1-9">و الذین فی أموالهم حق معلوم، للسائل و المحروم</span> تناسب دارد. </p> <h3>بحث روایتی‌ <span class="title" rel="70_1">روایاتی در باره نزول آیات‌ <span class="aya" rel="70_1" data-words="1-4">سأل سائل بعذاب واقع...</span>  در باره مردی که از نصب امیر المؤمنین (علیه السلام) به خلافت به خشم آمده تقاضای عذاب کرد</span> </h3> <p> در مجمع البیان می‌گوید: سید ابو احمد برای ما حدیث کرد که حاکم ابو القاسم حسکانی برایم حدیثی با ذکر سند از جعفر بن محمد الصادق از پدران بزرگوارش (ع) نقل کرد که فرمودند: بعد از آنکه رسول خدا (ص) علی  (ع) را به خلافت نصب کرد و فرمود: من کنت مولاه فعلی مولاه-هر که من مولای او هستم علی مولای او است ، خبر به شهرهای عرب رسید از آن جمله خبر به گوش نعمان بن حارث فهری رسید، از دیار خود حرکت نموده به نزد رسول خدا (ص) مشرف شد و عرضه داشت: به ما دستور دادی که به لا اله الا اللَّه اعتراف کنیم، و نیز به اینکه تو رسول خدایی شهادت دهیم، و دستور دادی جهاد کنیم، حج بجای آوریم، روزه بگیریم، نماز بخوانیم، و ما هم قبول کردیم، آیا به این مقدار راضی نشدی تا اینکه این پسر را به خلافت نصب نموده گفتی: من کنت مولاه فعلی مولاه ، حال بگو بدانم این از ناحیه خودت بود و یا از ناحیه خدای تعالی؟ فرمود: به آن خدایی سوگند که به جز او معبودی نیست، این دستور از ناحیه خدا بود. </p> <p>نعمان بن حارث برگشت، در حالی که می‌گفت: بار الها اگر این سخن حق است و از ناحیه تو است پس سنگی از آسمان بر سر ما ببار همین که سخنش تمام شد خدای تعالی با سنگی آسمانی بر سرش کوبید و او را در جا کشت، و این آیه را نازل فرمود: <span class="aya" rel="70_1" data-words="1-4">سأل سائل بعذاب واقع</span><span class="footnote" rel="1" title="الدر المنثور، ج ۶، ص ۲۶۳">*</span>. </p> <p>   <code class="page" rel="20,14"/> مؤلف: این معنا به چند طریق از طرق شیعه نیز نقل شده، و بعضی از علما آن را رد کرده‌اند که حدیثی جعلی است، چون سوره معارج در مکه نازل شده. ولی خواننده عزیز توجه نمود که گفتیم در مکی بودن این سوره اشکال است. </p> <p>و <span class="phrase">در الدر المنثور است که فاریابی، عبد بن حمید، نسایی، ابن ابی حاتم، حاکم  (وی حدیث را صحیح دانسته) و ابن مردویه، همگی از ابن عباس روایت کرده‌اند که در تفسیر جمله <em rel="fa_70_1_1-2" data-sentence="160:181">سال سائل</em> گفته است: سائل نضر بن حارث بود که گفت: بار الها اگر خلافت علی حق و از ناحیه تو است سنگی از آسمان بر سر ما ببار<span class="footnote" rel="1" title="روضه کافی، ج ۸، ص ۱۴۳">*</span>.</span> </p> <p>و نیز در همان کتاب است که ابن ابی حاتم از سدی روایت کرده که در تفسیر <span class="aya" rel="70_1" data-words="1-2">سأل سائل</span> گفته: این آیه در مکه در باره نضر بن حارث نازل شده، که گفته بود: بار الها اگر این همان حقی است که از ناحیه تو نازل شده... ، و عذاب وی در روز جنگ بدر واقع شد<span class="footnote" rel="2" title="روح المعانی، ج ۲۹، ص ۵۵">*</span>. </p> <p>مؤلف: این معنا از غیر سدی نیز روایت شده. و در بعضی<span class="footnote" rel="3" title="الدر المنثور، ج ۶، ص ۲۶۴، ط بیروت">*</span> از روایتشان آمده که: گوینده بار الها اگر این حق و از ناحیه تو است... حارث بن علقمه بوده که مردی از عبد الدار بود. و در بعضی<span class="footnote" rel="4" title="مجمع البیان، ج ۱۰، ص ۳۵۵">*</span> دیگر آمده که سائل عذاب ابو جهل بن هشام بوده که در روز جنگ بدر درخواست آن را کرد. و لازمه این حدیث آن است که سوره معارج در مدینه نازل شده باشد، و این با آنچه که در این احادیث آمده که در مکه نازل شده مغایرت دارد و به هر حال سوره بعد از سخن آن گوینده که گفت: بار الها اگر این همانا حق و از ناحیه تو است... نازل شده، و ما در سابق در باره سیاق آیه سخن گفتیم. </p> <h3> <span class="title" rel="70_4 70_8 70_16 70_17 70_11 70_1 70_2 70_3 70_5 70_6 70_7 70_9 70_10 70_12 70_13 70_14 70_15 70_18">چند روایت دیگر در ذیل آیات مربوط به طول روز قیامت و احوال آن روز</span> </h3> <p> و در امالی شیخ به سندی که به امام صادق (ع) رسانده از آن جناب نقل کرده که فرمود: آگاه باشید و به حساب‌کشی از نفس خود بپردازید، قبل‌ از اینکه خدای تعالی از شما حساب بکشد برای اینکه در قیامت پنجاه موقف است، هر موقفی مثل هزار سال از سالهای دنیا است، آن گاه این آیه را تلاوت فرمود: <span class="aya" rel="70_4" data-words="6-12">فی یوم کان مقداره خمسین ألف سنة</span><span class="footnote" rel="5" title="مجمع البیان، ج ۱۰، ص ۳۵۵">*</span>. </p> <p>           <code class="page" rel="20,15"/> مؤلف: این معنا در روضه کافی هم از حفص بن غیاث از آن جناب نقل شده<span class="footnote" rel="1" title="مجمع البیان، ج ۱۰، ص ۳۵۵">*</span>. </p> <p>و در مجمع البیان است که ابو سعید خدری روایت کرده که گفت: شخصی از رسول خدا (ص) پرسید: بلندی روز قیامت چقدر است؟ فرمود به آن خدایی که جان محمد به دست اوست برای مرد مؤمن آن قدر سبک است که به قدر یک نماز واجبی که در دنیا بخواند بیشتر طول نمی‌کشد<span class="footnote" rel="2" title="مجمع البیان، ج ۱۰، ص ۳۵۵">*</span>. </p> <p>مؤلف: این روایت را الدر المنثور هم از عده‌ای از کتب حدیث از ابو سعید از آن جناب نقل کرده<span class="footnote" rel="3" title="روح المعانی، ج ۲۹، ص ۵۵">*</span>. </p> <p>و در تفسیر قمی در ذیل آیه‌ <span class="aya" rel="70_8" data-words="1-4">یوم تکون السماء کالمهل</span> می‌گوید: مهل به معنای قلع و مس آب شده است، آن روز آسمان نیز اینطور ذوب می‌شود<span class="footnote" rel="4" title="تفسیر قمی، ج ۲، ص ۳۸۲">*</span>. </p> <p>و <span class="phrase">در همان کتاب در روایت ابی الجارود از امام باقر (ع) آمده که در معانی جمله <em rel="fa_70_11_1-1" data-sentence="73:187">یبصرونهم</em> می‌فرمود: یعنی با اینکه دوستان ایشان را معرفی می‌کنند (که این فلان رفیق تو است) با این حال احوال یکدیگر را نمی‌پرسند<span class="footnote" rel="5" title="تفسیر قمی، ج ۲، ص ۳۸۲">*</span>.</span> </p> <p>و در همان کتاب در تفسیر جمله‌ <span class="aya" rel="70_16" data-words="1-2">نزاعة للشوی</span> فرمود: چشم او را می‌کند و رویش را سیاه می‌کند<span class="footnote" rel="6" title="تفسیر قمی، ج ۲، ص ۳۸۲">*</span> و باز همان کتاب در تفسیر <span class="aya" rel="70_17" data-words="1-5">تدعوا من أدبر و تولی</span> فرمود: یعنی تو او را به سوی ایمان می‌کشانی و او می‌گریزد<span class="footnote" rel="7" title="تفسیر قمی، ج ۲، ص ۳۸۲">*</span>. </p> 
