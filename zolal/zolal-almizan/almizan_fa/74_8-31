<h3 class="ayas">سوره المدثر آیه‌های ۸ تا ۳۱</h3><code class="section" rel="74_8-31"/><h3>ترجمه آیات</h3> <p> <span class="trans" rel="74_8">وقتی فرمان کوبنده حق صادر می‌شود (و در صور دمیده می‌شود و مردگان زنده می‌گردند).  «۸» </span><span class="trans" rel="74_9">آن روز که روز بازگشت خلائق به سوی خدا است روزی است سخت. <code class="page" rel="20,132"/> «۹» </span><span class="trans" rel="74_10"> و بر کافران روزی ناهموار است.  «۱۰» </span><span class="trans" rel="74_11">مرا با آن کسی که در خلقتش از کسی کمک نگرفتم واگذار.  «۱۱» </span><span class="trans" rel="74_12">همان کسی که برای او اموالی عریض و طویل قرار دادم.  «۱۲» </span><span class="trans" rel="74_13">و فرزندانی که همه برایش مانده‌اند.  «۱۳» </span><span class="trans" rel="74_14">و همه وسائل را برایش فراهم و منظم کردم.  «۱۴» </span><span class="trans" rel="74_15">و او تازه از من طمع دارد که بیشترش دهم.  «۱۵» </span><span class="trans" rel="74_16">ولی نه، بیشتر که نمی‌دهم هیچ، بلکه به زودی از هر سو دچار گرفتاریش می‌کنم، چون او نسبت به آیات ما عناد ورزید.  «۱۶» </span><span class="trans" rel="74_17">به زودی او را مجبور می‌کنم که از قله زندگی بالا رود (سپس او را به زیر می‌افکنم).  «۱۷» </span><span class="trans" rel="74_18"> (وقتی همفکرانش در باره قرآن از او داوری خواستند) فکری کرد و اندازه‌ای گرفت.  «۱۸» </span><span class="trans" rel="74_19">مرگ بر او باد با آن اندازه‌ای که گرفت.  «۱۹» </span><span class="trans" rel="74_20">و باز هم مرگ بر او باد با آن اندازه‌گیریش.  «۲۰» </span><span class="trans" rel="74_21">آن گاه نظری کرد.  «۲۱» </span><span class="trans" rel="74_22">و سپس چهره در هم کشید و رویی ترش نمود.  «۲۲» </span><span class="trans" rel="74_23">پس پشت کرد و کبر ورزید.  «۲۳» </span><span class="trans" rel="74_24">و در آخر گفت این قرآن نمی‌تواند چیزی به جز سحرهای قدیمی باشد.  «۲۴» </span><span class="trans" rel="74_25">این نیست مگر سخن بشر.  «۲۵» </span><span class="trans" rel="74_26">و من به زودی او را به دوزخ در می‌آورم.  «۲۶» </span><span class="trans" rel="74_27">و تو چه می‌دانی که دوزخ چیست.  «۲۷» </span><span class="trans" rel="74_28">نه چیزی باقی می‌گذارد و نه فردی را از قلم می‌اندازد.  «۲۸» </span><span class="trans" rel="74_29">سیاه کننده بشره پوست است.  «۲۹» </span><span class="trans" rel="74_30">و نوزده فرشته بر آن موکل است.  «۳۰» </span><span class="trans" rel="74_31">و خازنان آتش را جز ملائکه قرار نداده و عدد آنها را جز به منظور آزمایش کفار نیاوردیم تا کسانی که اهل کتابند به یقین در آیند و آنها که ایمان دارند با ایمان آوردن اهل کتاب ایمانشان بیشتر شود و اهل کتاب و مؤمنین شکی برایشان باقی نماند، و کفار و بیماردلان بگویند منظور خدا از توصیف (عدد نوزده) چیست. آری خدا این چنین گمراه می‌کند هر که را بخواهد و هدایت می‌کند هر که را بخواهد و عدد جنود پروردگار تو را کسی جز خود او نمی‌داند و این جز برای تذکر بشر نیست.  «۳۱» </span></p>                                           <h3>بیان آیات</h3> <p> در این آیات شریفه به طعنه زنندگان به قرآن که آن را سحر می‌خواندند و بعضی از حقائق آن را استهزاء می‌کردند، تهدید شدیدی شده است. </p> <p><code class="aya" rel="74_8"/> <span class="aya" rel="74_8" data-words="1-4">فإذا نقر فی الناقور</span> کلمه <em>نقر</em> به معنای کوبیدن، و کلمه <em>ناقور</em> به معنای هر چیزی است که به آن می‌کوبند تا صدا کند، و جمله <em>نقر در ناقور</em> نظیر جمله <em>نفخ در صور</em> کنایه از زنده کردن مردگان در قیامت و احضار آنان برای حساب‌رسی است، و جمله مورد بحث شرطی است، و جزای آن جمله فذلک... است. </p> <h3> <span class="title" rel="74_9 74_10">ترکیب نحوی آیه: <span class="aya" rel="74_9-10" data-words="1-8">فذلک یومئذ یوم عسیر، علی الکافرین غیر یسیر</span> </span> </h3> <p> <code class="aya" rel="74_9"/> <span class="aya" rel="74_9-10" data-words="1-8">فذلک یومئذ یوم عسیر، علی الکافرین غیر یسیر</span> <span class="phrase">اشاره <em>ذلک</em> به زمان نقر در ناقور است، و بعید نیست که مراد از کلمه <em rel="fa_74_9_2-2" data-sentence="73:60">یومئذ</em>  روزی باشد که خلائق برای حساب و جزا به سوی خدا بر می‌گردند.</span> <span class="phrase">یا ممکن است منظور روزی باشد که به سوی خدا بر می‌گردند، در نتیجه کلمه <em rel="fa_74_9_3-3" data-sentence="69:45">یوم</em> ظرف می‌شود برای روزی که در ناقور نقر می‌شود.</span> و بنا بر این در آیه مورد بحث کلمه <em>روز</em> ظرف واقع شده برای  <em>روز</em> ، پس می‌شود قطعه‌ای از زمان ظرف شود برای قطعه‌ای دیگر، هم چنان که سال را ظرف می‌گیریم برای ماه، و ماه را ظرف می‌گیریم برای روز، و این نوعی از عنایت است که زمان را دو چیز مختلف می‌گیرند، به خاطر اختلافی که در صفات و حوادث واقعه در آن دارند، آن گاه به اعتبار بعضی از صفات ظرف می‌شود برای خودش به اعتبار بعضی صفات دیگرش. </p> <p>و <span class="phrase">در صورتی که کلمه <em rel="fa_74_9_2-2" data-sentence="17:313">یومئذ</em> را قید بگیریم برای کلمه <em>فذلک</em> ، معنای آیه چنین می‌شود: پس زمان نقر ناقور که در روز رجوع خلائق به خدا واقع می‌شود، زمانی بس دشوار بر کافران است و اگر کلمه مذکور را قید بگیریم برای کلمه <em rel="fa_74_9_3-3" data-sentence="265:108">یوم</em> ، معنا چنین می‌شود:  زمان نقر ناقور زمانی بس دشوار بر کافران است، در روزی که خلائق به سوی خدا بر می‌گردند .</span> </p> <p>و <span class="phrase">در تفسیر کشاف گفته: اگر بپرسی کلمه <em rel="fa_74_8_1-1" data-sentence="35:332">اذا</em> با چه عاملی منصوب شده، و چگونه ممکن است <em rel="fa_74_9_2-2" data-sentence="129:277">یومئذ</em> ظرف شود برای <em rel="fa_74_9_3-4" data-sentence="199:246">یوم عسیر</em> ؟، در پاسخ می‌گویم: عامل نصب  <em rel="fa_74_8_1-1" data-sentence="289:203">اذا</em> چیزی است که جزا بر آن دلالت می‌کند، چون جمله مورد بحث به یک قضیه شرطیه<code class="page" rel="20,134"/> منحل می‌شود، و چنین معنا می‌دهد: زمانی که در ناقور کوبیده می‌شود، امر بر کافران سخت می‌گردد.</span> و <span class="phrase">همین جزای <em>سخت می‌گردد</em> عامل نصب در <em rel="fa_74_8_1-1" data-sentence="43:324">اذا</em> است، و اما علتی که تجویز کرده کلمه <em rel="fa_74_9_2-2" data-sentence="132:274">یومئذ</em> ظرف شود برای <em rel="fa_74_9_3-4" data-sentence="202:243">یوم عسیر</em> این است که باز جمله به جمله‌ای دیگر منحل می‌شود، و معنای آن این است که: وقوع این وقت نقر در روز سخت است، چون روز قیامت در حینی می‌آید و واقع می‌شود که مشغول نقر در ناقورند<span class="footnote" rel="1" title="تفسیر کشاف، ج ۴، ص ۶۴۶">*</span>.</span> </p> <p>و <span class="phrase">نیز (در همان کتاب) گفته: ممکن است کلمه <em rel="fa_74_9_2-2" data-sentence="39:203">یومئذ</em> را در تقدیر مرفوع بگیریم تا بدل باشد از کلمه <em>ذلک</em> و کلمه <em rel="fa_74_9_3-4" data-sentence="160:120">یوم عسیر</em> خبر آن باشد گویا فرموده: روز نقر، روزی است سخت<span class="footnote" rel="2" title="مجمع البیان، ج ۱۰، ص ۳۸۶">*</span>.</span> </p> <p><code class="aya" rel="74_10"/>و <span class="phrase">جمله <em rel="fa_74_10_3-4" data-sentence="5:130">غیر یسیر</em> صفت دیگری است برای کلمه <em rel="fa_74_9_3-3" data-sentence="88:93">یوم</em> ، و عسر آن را تاکید نموده می‌فهماند سختی آن روز از یک جهت و دو جهت نیست، بلکه از هر جهت است.</span> </p> <p><code class="aya" rel="74_11"/> <span class="aya" rel="74_11" data-words="1-5">ذرنی و من خلقت وحیدا</span> این جمله کلمه تهدید است، و روایات بسیار زیادی وارد شده که این جمله‌ تا تمام بیست آیه بعدش همه در باره ولید بن مغیره نازل شده، که داستانش در بحث روایتی آینده ان شاء اللَّه می‌آید. </p> <p><span class="phrase">کلمه <em rel="fa_74_11_5-5" data-sentence="5:269">وحیدا</em> حال از فاعل <em rel="fa_74_11_4-4" data-sentence="73:243">خلقت</em> است، و حاصل معنایش این است که: مرا با آن کس که خلقش کردم واگذار، با آن کس که در حالی خلقش کردم که احدی با من در خلقت وی شرکت نداشت، و بعد از خلقت به بهترین وجهی تدبیرش کردم، مرا با او واگذار، و بین من و او حائل مشو که من او را کافی خواهم بود.</span> </p> <p><span class="phrase">احتمال هم دارد کلمه <em rel="fa_74_11_5-5" data-sentence="20:33">وحیدا</em> حال از مفعول <em rel="fa_74_11_1-1" data-sentence="89:6">ذرنی</em> باشد.</span> <span class="phrase">بعضی<span class="footnote" rel="3" title="آتش برافروخته الهی است آتشی که از دلها سر می‌زند سوره همزه، آیه ۶ و ۷">*</span> هم آن را حال از مفعول <em rel="fa_74_11_4-4" data-sentence="144:178">خلقت</em> که حذف شده گرفته‌اند، و آن مفعول ضمیری است که به موصول (من) بر می‌گردد، و حاصل معنا این است که: مرا با کسی که خلقش کردم در حالی که او تنها بود نه مالی داشت و نه فرزندانی واگذار.</span> <span class="phrase">بعضی هم احتمال داده‌اند کلمه <em rel="fa_74_11_5-5" data-sentence="29:65">وحیدا</em> اصلا حال نباشد، بلکه منصوب به فعل تقدیری (أذم-مذمت می‌کنم) باشد.</span> ولی از همه این وجوه بهتر همان وجه اول است. </p> <p><code class="aya" rel="74_12"/> <span class="aya" rel="74_12" data-words="1-5">و جعلت له مالا ممدودا</span> یعنی من برای او مالی ممدود یعنی گسترده و یا ممدود به مدد نتایج و فایده قرار دادم. </p> <p>     <code class="page" rel="20,135"/><code class="aya" rel="74_13"/><code class="aya" rel="74_14"/> <span class="aya" rel="74_13" data-words="1-3">و بنین شهودا</span> یعنی برایش پسرانی قرار دادم حاضر که آنها را پیش روی خود می‌بیند که می‌خرامند و از آنان در رسیدن به هدفهای خود کمک می‌گیرد، این جمله عطف است بر کلمه <em>مالا</em> . </p> <p> <span class="aya" rel="74_14" data-words="1-4">و مهدت له تمهیدا</span> <span class="phrase">کلمه <em rel="fa_74_14_4-4" data-sentence="5:95">تمهید</em> به معنای تهیه است، که به طور مجاز در مورد گستردگی مال و جاه و رو به راهی زندگی استعمال می‌شود.</span> </p> <p><code class="aya" rel="74_15"/> <span class="aya" rel="74_15-16" data-words="1-9">ثم یطمع أن أزید، کلا إنه کان لآیاتنا عنیدا</span> یعنی سپس همین شخص طمع دارد که مال و فرزندانی را که به او داده‌ام زیادتر کنم، و زندگیش را بیش از پیش رو به راه سازم. </p> <p><code class="aya" rel="74_16"/><span class="phrase">کلمه <em rel="fa_74_16_1-1" data-sentence="5:200">کلا</em> او را در این طمع و توقع رد می‌کند، و جمله‌ <span class="aya" rel="74_16" data-words="2-3">إنه کان</span> علت این ردع را بیان نموده می‌فهماند برای این گفتیم <em rel="fa_74_16_1-1" data-sentence="215:31">کلا</em> که او به آیات ما عناد می‌ورزد.</span> <span class="phrase">کلمه  <em rel="fa_74_16_5-5" data-sentence="6:65">عنید</em> به معنای معاندی است که به عناد خود و آنچه دارد مباهات هم می‌کند.</span> </p> <p>بعضی<span class="footnote" rel="1" title="روح المعانی، ج ۲۹، ص ۱۲۲">*</span> گفته‌اند: ولید بن مغیره بعد از نزول این آیات رفته رفته مال و اولاد خود را از دست داد تا در آخر خودش هم هلاک شد. </p> <p><code class="aya" rel="74_17"/> <span class="aya" rel="74_17" data-words="1-2">سأرهقه صعودا</span> کلمه <em>ارهاق</em> که مصدر <em>ارهق</em> است به معنای فراگیری به زور است و کلمه صعود به معنای گردنه صعب العبور کوه است. در این جمله جزای سوء و عذاب تلخی را که وی به زودی می‌چشد به گرفتار شدن در دره‌ای صعب العبور تشبیه شده. </p> <h3> <span class="title" rel="74_8 74_9 74_10 74_11 74_12 74_13 74_14 74_15 74_16 74_17 74_18 74_19 74_20 74_21 74_22 74_23 74_24 74_25 74_26 74_27 74_28 74_29 74_30 74_31">وصف حال ولید بن مغیره و تکذیب نمودن او ، و اخبار از در انداختنش به دوزخ</span> </h3> <p> <code class="aya" rel="74_18"/> <span class="aya" rel="74_18-20" data-words="1-11">إنه فکر و قدر، فقتل کیف قدر، ثم قتل کیف قدر</span>. </p> <p> <span class="phrase"><em>تفکیر</em> که مصدر <em rel="fa_74_18_2-2" data-sentence="23:760">فکر</em> است به معنای اندیشیدن است، و <em>تقدیر</em> که مصدر  <em>قدر</em> است به معنای اندازه‌گیری و سنجیدن است، و تقدیر از روی تفکیر به معنای آن است که چند معنا و چند وصف را در ذهن بچینی، یعنی آنها را در ذهن جابجا کنی، یکی را بگذاری و دیگری را برداری تا از ردیف شدن آنها غرض مطلوب خود را نتیجه بگیری، ولید بن مغیره هم در این اندیشه بود که چیزی بگوید که با آن گفته، دعوت اسلام را باطل کند، و مردم معاند مثل خودش آن گفته را بپسندند، پیش خود فکر کرد آیا بگوید این قرآن شعر است، یا بگوید کهانت و جادوگری است؟ آیا بگوید هذیان ناشی از جنون است، یا بگوید از   <code class="page" rel="20,136"/> اسطوره‌ها و افسانه‌های قدیمی است؟ بعد از آنکه همه فکرهایش را کرد اینطور اندازه‌گیری کرد که بگوید: قرآن سحری از کلام بشر است، چون بین زن و شوهر و پدر و فرزند جدایی می‌اندازد.</span> </p> <p><code class="aya" rel="74_19"/> <span class="aya" rel="74_19" data-words="1-3">فقتل کیف قدر</span> -این جمله-به طوری که از سیاق بر می‌آید-نفرینی است بر او، نظیر جمله‌ <span class="aya" rel="9_30" data-words="22-25">قاتلهم الله أنی یؤفکون</span><span class="footnote" rel="1" title="خدا ایشان را هلاک و نابود کند، چگونه دروغ می‌گویند؟ !سوره توبه، آیه ۳۰">*</span> <code class="aya" rel="74_20"/>و جمله‌ <span class="aya" rel="74_20" data-words="1-4">ثم قتل کیف قدر</span> تکرار همان نفرین و تاکید آن است. </p> <p><code class="aya" rel="74_21"/> <span class="aya" rel="74_21-25" data-words="1-21">ثم نظر، ثم عبس و بسر، ثم أدبر و استکبر، فقال إن هذا إلا سحر یؤثر، إن هذا إلا قول البشر</span> این آیات حال ولید را که بعد از تفکیر و تقدیر به خود گرفته بود ممثل می‌سازد، و با لطیف‌ترین و در عین حال رساترین تمثیلی مجسم می‌کند، چون معنای اینکه فرموده‌ <span class="aya" rel="74_21" data-words="1-2">ثم نظر</span> به طوری که از سیاق استفاده می‌شود-این است که: وی بعد از تفکیر و تقدیر مثل کسی نظر کرد که می‌خواهد درباره امری که از او نظریه خواسته باشند، نظریه بدهد. </p> <p><code class="aya" rel="74_22"/> <span class="aya" rel="74_22" data-words="1-4">ثم عبس و بسر</span> <span class="phrase">-فعل <em rel="fa_74_22_2-2" data-sentence="5:216">عبس</em> از ماده عبوس است که به معنای تقطیب چهره است، در مجمع البیان می‌گوید: عبوس کردن چهره و تقطیب و تکلیح آن در معنا نظیر همند، و جامع همه، ترش کردن رو، و گرفتگی صورت است در مقابل طلاقت و بشاشت که به معنای گشاده‌رویی است.</span> و <span class="phrase">فعل <em rel="fa_74_22_4-4" data-sentence="4:75">بسر</em> از مصدر <em rel="fa_74_22_4-4" data-sentence="65:53">بسور</em> است، که به معنای بی‌میلی و کراهت نمایان از چهره است.</span> پس معنای جمله این است که ولید بعد از نظر کردن، چهره خود را گرفت و اظهار کراهت نمود<span class="footnote" rel="2" title="و کسانی را که به فرمان خدا پشت کردند صدا می‌زند سوره معارج، آیه ۱۷">*</span>. </p> <p><code class="aya" rel="74_23"/> <span class="aya" rel="74_23" data-words="1-4">ثم أدبر و استکبر</span> <span class="phrase">- ادبار از هر چیزی  به معنای اعراض از آن است، و  <em rel="fa_74_23_4-4" data-sentence="49:598">استکبار</em> به معنای امتناع ورزیدن از در کبر و طغیان است، و این دو یعنی ادبار و استکبار از احوالات روحی و درونی است، و اگر آن را فرع و نتیجه تمثیل بر نظر و عبوس و بسور که از احوالات ظاهر و محسوس آدمی است گرفته، از این جهت است که اثر ادبار و استکبار ولید در ظاهر حالش هم اثر گذاشته، و آن اثر را قرآن کریم نقل کرده که گفت: <span class="aya" rel="74_24" data-words="2-5">إن هذا إلا سحر...</span>، و به همین جهت این جمله را با فای تفریع و نتیجه‌گیری عطف کرده، فرمود: <span class="aya" rel="74_23-24" data-words="1-7">ثم أدبر و استکبر، فقال إن هذا...</span> و گر نه می‌توانست این را هم با کلمه <em>ثم</em> عطف کند.</span> </p> <p><code class="aya" rel="74_24"/> <span class="aya" rel="74_24" data-words="1-6">فقال إن هذا إلا سحر یؤثر</span> -یعنی در نتیجه ادبار و استکبار، باطن خود را اینطور     <code class="page" rel="20,137"/> اظهار کرد که <em>ان هذا</em> نیست این-یعنی قرآن- <span class="aya" rel="74_24" data-words="4-6">إلا سحر یؤثر</span>، مگر سحری که از قدیم روایت شده و هم اکنون نیز دانایان آن به نادانان تعلیم می‌دهند. </p> <p><code class="aya" rel="74_25"/> <span class="aya" rel="74_25" data-words="1-5">إن هذا إلا قول البشر</span> -یعنی این قرآن آن طور که محمد (ص) ادعا می‌کند کلام خدا نیست، بلکه کلام بشر است. بعضی<span class="footnote" rel="1" title="تفسیر کشاف، ج ۴، ص ۶۵۰">*</span> گفته‌اند: این آیه به منزله تاکید آیه قبلی است، هر چند دو معنای مختلف دارند، ولی مقصود از هر دو این است که قرآن کلام خدا نیست و چون هر دو یک معنا را می‌رساندند، جمله دوم را با واو به جمله اول عطف نکرد. </p> <p><code class="aya" rel="74_26"/> <span class="aya" rel="74_26-30" data-words="1-17">سأصلیه سقر، و ما أدراک ما سقر، لا تبقی و لا تذر، لواحة للبشر، علیها تسعة عشر</span> یعنی به زودی او را داخل سقر می‌کنم، و <em>سقر</em> در عرف قرآن یکی از نامهای جهنم و یا درکه‌ای از درکات آن است، <code class="aya" rel="74_27"/>و جمله‌ <span class="aya" rel="74_26" data-words="1-2">سأصلیه سقر</span> یا بیان‌ <span class="aya" rel="74_17" data-words="1-2">سأرهقه صعودا</span> است، و یا بدل از آن است و جمله‌ <span class="aya" rel="74_27" data-words="1-5">و ما أدراک ما سقر</span> به این منظور آورده شده که بفهماند سقر بسیار مهم و هراس‌آور است. </p> <h3> <span class="title" rel="74_28">مقصود از توصیف سقر به اینکه‌ <span class="aya" rel="74_28" data-words="1-5">لا تبقی و لا تذر...</span> </span> </h3> <p> <code class="aya" rel="74_28"/>و در جمله‌ <span class="aya" rel="74_28" data-words="1-5">لا تبقی و لا تذر</span> به خاطر اینکه نفی مطلق است، و مقید نکرده که چه چیزی را باقی نمی‌گذارد و رها نمی‌کند، اقتضا دارد که مراد از آن را این بگیریم که سقر هیچ چیزی از آنچه او به دست آورده باقی نمی‌گذارد و همه را می‌سوزاند و احدی را هم از آنهایی که در آن می‌افتند از قلم نینداخته همه را شامل می‌شود، به خلاف آتش دنیا که بسیار می‌شود بعضی از چیزها که در آن می‌افتد نمی‌سوزاند، و اگر مثلا انسانی در آن بیفتد پوست ظاهری و صفات جسمیش را می‌سوزاند، و به روح او و صفات روحیش نمی‌رسد اما سقر احدی از کسانی که در آن می‌افتند باقی نمی‌گذارد بلکه همه را فرا می‌گیرد، زیرا خداوند فرموده: <span class="aya" rel="70_17" data-words="1-5">تدعوا من أدبر و تولی</span><span class="footnote" rel="2" title="مجمع البیان، ج ۱۰، ص ۳۸۸">*</span> و وقتی آنها را فرا گرفت چیزی از روح و جسمشان را باقی نمی‌گذارد بلکه همه را می‌سوزاند هم چنان که فرموده: <span class="aya" rel="104_6-7" data-words="1-7">نار الله الموقدة، التی تطلع علی الأفئدة</span><span class="footnote" rel="3" title="روح المعانی، ج ۲۹، ص ۱۲۶">*</span>. </p> <p>ممکن هم هست منظور این باشد که احدی را زنده نمی‌گذارد، و احدی را نمی‌میراند، در این صورت در معنای آیه زیر خواهد بود که می‌فرماید: <span class="aya" rel="87_12-13" data-words="1-11">الذی یصلی النار الکبری، ثم لا یموت فیها و لا یحیی</span><span class="footnote" rel="4" title="آن کسی که خودش آتش کبری را می‌گیراند وارد می‌شود، و آن گاه در آن آتش نه می‌میرد، و نه زنده می‌ماند سوره اعلی، آیه ۱۲ و ۱۳">*</span>. </p> <p>         <code class="page" rel="20,138"/> <span class="phrase">بعضی<span class="footnote" rel="1" title="روح المعانی، ج ۲۹، ص ۱۲۵">*</span> هم گفته‌اند: معنای جمله <em rel="fa_74_28_1-2" data-sentence="101:166">لا تبقی</em> این است که سقر چیزی را که در آن بیفتد باقی نمی‌گذارد، مگر آنکه هلاکش می‌کند وقتی هلاک شد به حالت هلاکت هم رهایش نمی‌کند، بلکه دوباره زنده‌اش می‌کند تا باز شکنجه شود.</span> </p> <p><span class="phrase">بعضی<span class="footnote" rel="2" title="ملائکه‌ای غلاظ و شداد موکل بر آتشند که هیچگاه خدا را در آنچه فرمان می‌دهد نافرمانی ننموده، هر ماموریتی را انجام می‌دهند سوره تحریم، آیه ۶">*</span> دیگر گفته‌اند: معنای <em rel="fa_74_28_1-2" data-sentence="211:139">لا تبقی</em> این است که برای آنان گوشتی باقی نمی‌گذارد و <span class="aya" rel="74_28" data-words="3-5">و لا تذر</span> یعنی و استخوانی باقی نمی‌گذارد.</span> و بعضی دیگر معانی دیگری ذکر کرده‌اند. </p> <p><code class="aya" rel="74_29"/> <span class="aya" rel="74_29" data-words="1-2">لواحة للبشر</span> <span class="phrase">کلمه <em rel="fa_74_29_1-1" data-sentence="5:65">لواحة</em> از مصدر تلویح است که به معنای دگرگون کردن رنگ چیزی به سیاهی است.</span> و بعضی گفته‌اند به سرخی. و کلمه <em>بشر</em> جمع بشره است، که به معنای ظاهر پوست بدن است. می‌فرماید: یکی دیگر از خصوصیات سقر این است که رنگ بشره بدنها را دگرگون می‌سازد. </p> <h3> <span class="title" rel="74_31">مراد از نوزده نفر موکلان بر جهنم و اینکه فرمود: <span class="aya" rel="74_31" data-words="8-13">و ما جعلنا عدتهم إلا فتنة...</span> </span> </h3> <p> <code class="aya" rel="74_30"/> <span class="aya" rel="74_30" data-words="1-3">علیها تسعة عشر</span> یعنی بر آن-سقر-نوزده نفر موکلند، که عهده‌دار عذاب دادن به مجرمینند. و هر چند مطلب را مبهم گذاشته و نفرموده که از فرشتگانند و یا غیر فرشته‌اند، لیکن از آیات قیامت و مخصوصا تصریح آیات بعدی استفاده می‌شود که از ملائکه‌اند. </p> <p><span class="phrase">بعضی<span class="footnote" rel="3" title="روح المعانی، ج ۲۹، ص ۱۲۹">*</span> از مفسرین گفته‌اند: ظاهر این عبارت آن است که ممیز (در اصطلاح نحو معدود هر عددی را ممیز می‌نامند) عدد <em rel="fa_74_30_2-3" data-sentence="178:599">تسعة عشر</em> کلمه <em>ملکا</em> باشد، آن گاه گفته: دلیل این معنا همین است که عرب‌های فصیح از این عبارت چنین فهمیده‌اند، چون از ابن عباس روایت شده که گفت: وقتی جمله‌ <span class="aya" rel="74_30" data-words="1-3">علیها تسعة عشر</span> نازل شد ابو جهل به قریش گفت مادرانتان به عزایتان بنشینند، می‌شنوم پسر ابی کبشه (رسول اللَّه ص) به شما خبر داده که خازنان آتش نوزده نفرند و شما که جمعیت انبوهی هستید آیا عاجزید از اینکه هر ده نفرتان بر سر یکی از آن مردان موکل بر آتش بتازید، در آن جمع، ابو اسد بن اسید بن کلده جمحی که مردی سخت دلاور بود گفت: من یک تنه حریف هفده نفر آنان هستم، شما همگی کار دو نفر دیگر را بسازید.</span> </p> <p>       <code class="page" rel="20,139"/> خواننده عزیز توجه دارد که مفسر نامبرده هیچ دلیلی بر مدعای خود نیاورده، علاوه بر اینکه حدیث، خازنان دوزخ را رجل (مرد) خوانده و کلمه رجل به هیچ وجه بر فرشته اطلاق نمی‌شود، مخصوصا در عرف مشرکین که به نقل قرآن کریم در آیه‌ <span class="aya" rel="43_19" data-words="1-8">و جعلوا الملائکة الذین هم عباد الرحمن إناثا</span><span class="footnote" rel="1" title="آنها فرشتگان را که بندگان خدایند مؤنث پنداشتند سوره زخرف، آیه ۱۹">*</span>، ملائکه را به طور کلی از جنس زن می‌دانستند. </p> <p><code class="aya" rel="74_31"/> <span class="aya" rel="74_31" data-words="1-7">و ما جعلنا أصحاب النار إلا ملائکة...</span> سیاق آیه شهادت می‌دهد بر اینکه مردم بعد از شنیدن آیه قبلی که در باره عدد خازنان دوزخ بود در باره خازنان بگو مگو کرده‌اند، در نتیجه این آیه نازل شد. با این استظهار روایات وارده در شان نزول آیه تایید می‌شود که ان شاء اللَّه در بحث روایتی آینده از نظر خواننده خواهد گذشت. </p> <p> <span class="aya" rel="74_31" data-words="1-7">و ما جعلنا أصحاب النار إلا ملائکة</span> <span class="phrase">-مراد از <em rel="fa_74_31_4-5" data-sentence="9:285">اصحاب النار</em> همان خازنان موکل بر دوزخند که عهده‌دار شکنجه دادن به مجرمینند، و این معنا هم از جمله‌ <span class="aya" rel="74_30" data-words="1-3">علیها تسعة عشر</span> استفاده می‌شود و هم جمله‌ <span class="aya" rel="74_31" data-words="8-13">و ما جعلنا عدتهم إلا فتنة...</span> به آن شهادت می‌دهد.</span> </p> <p>و حاصل معنای آیه این است که: ما اصحاب آتش و موکلین بر آن را از جنس ملائکه قرار دادیم که قادر بر انجام ماموریت خود هستند. هم چنان که در جای دیگر فرمود: <span class="aya" rel="66_6" data-words="14-26">علیها ملائکة غلاظ شداد لا یعصون الله ما أمرهم و یفعلون ما یؤمرون</span><span class="footnote" rel="2" title="و بعضی از مردم کسانی هستند خدا را به زبان و ظاهر می‌پرستند همین که دنیا به آنها رو کند و نفع و خیری به آنان رسد حالت اطمینان پیدا می‌کنند اما اگر مصیبتی به عنوان امتحان به آنها برسد دگرگون می‌شوند و به کفر رو می‌آورند سوره حج، آیه ۱۱">*</span> پس موکلین بر آتش از جنس بشر نیستند تا مجرمین امید آن داشته باشند در برابرشان مقاومت کنند، و از بینشان ببرند. </p> <p> <span class="aya" rel="74_31" data-words="8-15">و ما جعلنا عدتهم إلا فتنة للذین کفروا</span> <span class="phrase">-کلمه <em rel="fa_74_31_13-13" data-sentence="6:237">فتنة</em> به معنای محنت و آزمایش است، می‌گویند منظور از این جعل، جعل به حسب آگهی دادن است، نه جعل به حسب تکوین، در نتیجه معنای آیه این است که ما از عدد آن ملائکه و اینکه نوزده نفرند به شما خبر ندادیم، مگر برای اینکه همین خبر باعث آزمایش کفار شود.</span> ذیل آیه هم که می‌فرماید: <span class="aya" rel="74_31" data-words="16-19">لیستیقن الذین أوتوا الکتاب...</span> این گفتار را تایید می‌کند. </p> <p> <span class="aya" rel="74_31" data-words="16-19">لیستیقن الذین أوتوا الکتاب</span> - <em>استیقان</em> به معنای یقین یافتن در دل است، و معنای این جمله این است که ما برای این گفتیم موکلین بر آتش نوزده فرشته‌اند که اهل کتاب یقین کنند به اینکه قرآن نازل بر تو حق است، چون می‌بینند قرآن هم مطابق کتاب     <code class="page" rel="20,140"/> آسمانی ایشان است. </p> <p> <span class="aya" rel="74_31" data-words="20-24">و یزداد الذین آمنوا إیمانا</span> -و نیز برای اینکه مؤمنین به اسلام هم وقتی ببینند که اهل کتاب هم این خبر قرآن را تصدیق کرده‌اند، ایمانشان زیادتر شود. </p> <p> <span class="aya" rel="74_31" data-words="33-46">و لیقول الذین فی قلوبهم مرض و الکافرون ما ذا أراد الله بهذا مثلا</span> -و نیز برای این بود که در نتیجه بیماردلان منافق و کافران چنین و چنان کنند. <span class="phrase">باید توجه داشت که لام در جمله <em rel="fa_74_31_34-34" data-sentence="30:706">لیقول</em> لام عاقبت است، به خلاف لام در <em rel="fa_74_31_16-16" data-sentence="119:659">لیستیقن</em> که لام تعلیل به غایت است، برای اینکه کلام منافقان و کفار که‌ <span class="aya" rel="74_31" data-words="41-46">ما ذا أراد الله بهذا مثلا</span> کلامی تحقیرآمیز است، و به منظور استهزاء گفته می‌شود، و این خود کفر است، و نمی‌تواند غایت و نتیجه برای عمل خدای تعالی شود، و مثلا بگوییم خدای تعالی به این منظور عدد خازنان دوزخ را بیان کرد که عده‌ای کفر و نفاق بورزند، مگر اینکه این به تبع چیز دیگری غایت فعل خدا قرار گیرد، به خلاف استیقان که خود مرحله‌ای از ایمان است، و شاید همین اختلاف بین دو معنا باعث شده که حرف <em>لام</em> دوباره تکرار شود، و بفرماید: <em rel="fa_74_31_16-16" data-sentence="731:92">لیستیقن</em> و <em rel="fa_74_31_34-34" data-sentence="794:75">لیقول</em> ، و گر نه اگر هر دو لام برای تعلیل بود می‌فرمود: <em>لیستیقن و یقول</em> .</span> </p> <p>و معنای مجموع این چند آیه چنین است که: اگر ما از عدد خازنان دوزخ خبر دادیم، برای این بود که مایه آزمایش کفار و باعث یقین اهل کتاب و بیشتر شدن ایمان مؤمنین باشد، البته این نتیجه هم بر آن غایات مترتب می‌شود که منافقین و کافردلان خواهند گفت: خدا از این مثل چه منظوری داشته . </p> <p>مفسرین جمله‌ <span class="aya" rel="5_52" data-words="2-5">الذین فی قلوبهم مرض</span> را به کسانی تفسیر کرده‌اند که دلهایشان مبتلا به شک و لجبازی و نفاق باشد و کلمه کافرون را به کسانی تفسیر کرده‌اند که‌تظاهر به کفر می‌کنند، چه از مشرکین و چه از دیگران<span class="footnote" rel="1" title="تفسیر فخر رازی، ج ۳۰، ص ۲۰۷">*</span>. </p> <p>گفتیم منظور از جمله‌ <span class="aya" rel="74_31" data-words="41-46">ما ذا أراد الله بهذا مثلا</span> تحقیر و استهزاء بوده، و منظورشان از کلمه <em>هذا</em> اشاره است به جمله‌ <span class="aya" rel="74_30" data-words="1-3">علیها تسعة عشر</span> و کلمه <em>مثل</em> به معنای وصف است، و معنای جمله این است که: خدا چه منظور داشته از اینکه خازنان دوزخ را به صفت‌ <span class="aya" rel="74_30" data-words="2-3">تسعة عشر</span> توصیف کرده؟ و خلاصه چطور ممکن است این عده اندک قدرت آن را داشته باشند که تمامی دوزخیان را که اکثر افراد جن و انسند عذاب کنند؟   <code class="page" rel="20,141"/> </p><h3> دنباله بحثی که پیرامون نفاق داشتیم‌ <span class="title" rel="74_31 74_30 74_8 74_9 74_10 74_11 74_12 74_13 74_14 74_15 74_16 74_17 74_18 74_19 74_20 74_21 74_22 74_23 74_24 74_25 74_26 74_27 74_28 74_29">و بیان اینکه انگیزه‌های نفاق قبل از هجرت نیز وجود داشته است</span> </h3> <p> بعضی<span class="footnote" rel="1" title="و بعضی از مردم کسانیند که می‌گویند به خدا ایمان آوردیم، ولی همین که در راه خدا اذیتی ببینند فتنه مردم را نظیر عذاب خدا می‌گیرند، و اگر نصرتی از ناحیه پروردگارت برسد به طور قطع می‌گویند ما هم با شماییم، آیا خدا را داناتر به آنچه در دلهای عالمیان است نمی‌دانند؟ خدای تعالی این صحنه‌های اذیت و نصرت را پیش می‌آورد (تا چنین و چنان شود و) تا معلوم کند چه کسانی ایمان آوردند، و چه کسانی نفاق ورزیدند سوره عنکبوت، آیه ۱۰ و ۱۱">*</span> از مفسرین که پذیرفته‌اند سوره مورد بحث در مکه نازل شده، و منافقین و بیماردلان در مدینه پیدا شدند، در باره آیه‌ <span class="aya" rel="74_31" data-words="33-38">و لیقول الذین فی قلوبهم مرض</span>، گفته‌اند که: یک پیشگویی غیبی است از اینکه بعد از هجرت جمعی منافق پیدا خواهند شد. </p> <p>و ما می‌گوییم: اینکه سوره مورد بحث همه‌اش در مکه نازل شده باشد مطلبی است که از نظر روایات متعین است، و بعضی از مفسرین ادعای اجماع بر آن کرده‌اند، و اینکه از مقاتل نقل کرده‌اند که آیه‌ <span class="aya" rel="74_31" data-words="1-7">و ما جعلنا أصحاب النار إلا ملائکة...</span> در مدینه نازل شده از طریق نقل ثابت نشده که به راستی او چنین چیزی گفته باشد و بر فرض هم که ثابت باشد، یک نظریه شخصی از مقاتل است که فکر کرده نفاق در مدینه پیدا شده و آیه از آن خبر می‌دهد. </p> <p>و اما اینکه نفاق در مدینه پیدا شد، بعضی<span class="footnote" rel="2" title="تفسیر قرطبی، ج ۱۹، ص ۸۳">*</span> از مفسرین بر آن اصرار ورزیده و استدلال کرده‌اند به اینکه رسول خدا (ص) و مسلمانان قبل از هجرت آن قدر نیرومند نبودند، و امرشان نافذ و دستشان باز نبوده که مردم از هیبت آنان حساب ببرند، و کفر باطنی خود را پنهان کنند، و یا به امید خیرشان دم از اسلام بزنند، به خلاف حالی که مسلمانان بعد از هجرت در مدینه داشتند. </p> <p>لیکن این استدلال تمام نیست، زیرا همانطور که در سوره منافقون در بحثی که پیرامون نفاق داشتیم به ناتمامی آن اشاره نمودیم و حاصلش این است که: انگیزه و علت نفاق منحصر در ترس و پروا داشتن، و یا به دست آوردن خیر عاجل نیست، چون ممکن است کسی به امید نفع و خیر مؤجل و دراز مدت نفاق بورزد، و ممکن است کسی به انگیزه تعصب و حمیت نفاق بورزد، و یا انگیزه‌اش این باشد که نسبت به کفر قبلی خود عادت داشته، دست برداشتن از عادت برایش مشکل باشد، و همچنین ممکن است انگیزه‌هایی دیگر باعث نفاق شود. </p> <p>و هیچ دلیلی در دست نیست که دلالت کند بر اینکه پای این انگیزه‌ها در مورد هیچ یک از مسلمانان مکه در کار نبوده، بلکه از بعضی از همان مسلمانان نقل شده که در مکه ایمان آورده، و سپس برگشته، و یا با شک و تردید ایمان آورده و سپس ثابت قدم شده. </p> <p>   <code class="page" rel="20,142"/> علاوه بر این خدای تعالی خودش فرموده: <span class="aya" rel="29_10-11" data-words="1-43">و من الناس من یقول آمنا بالله فإذا أوذی فی الله جعل فتنة الناس کعذاب الله و لئن جاء نصر من ربک لیقولن إنا کنا معکم أ و لیس الله بأعلم بما فیصدور العالمین، و لیعلمن الله الذین آمنوا و لیعلمن المنافقین</span><span class="footnote" rel="1" title="نه اینکه بر سر این عدد قیل و قال راه بیندازند، و خلاصه قرآن کریم کتاب هدایت است، نه وسیله سرگرمی و بگو مگو-مترجم">*</span>. </p> <p>و این دو آیه در سوره عنکبوت است، که در مکه نازل شده، و می‌بینید که از وجود نفاق در مکه خبر می‌دهد، و بر فرض که از همه ادله مکی بودن این سوره صرفنظر کنیم، همین که می‌بینیم مشتمل بر مساله فتنه و اذیت شدن در راه خداست، باید بفهمیم که حد اقل این دو آیه در مکه نازل شده، چون در مدینه فتنه و اذیت دیدن در راه خدا رخ نداد. و اگر بگویی آخر در آیه اول مساله نصرت خدایی ذکر شد. می‌گوییم: صرف این دلیل نمی‌شود بر اینکه آیه در مدینه نازل شده، چون نصرت مصادیق دیگری هم غیر از فتح و پیروزی در جنگ که فتحی فوری و نقد است دارد. </p> <p>و احتمال اینکه مراد از فتنه، واقعه‌ای باشد که بعد از هجرت در مکه رخ داد به مطلب ما ضرری نمی‌زند، برای اینکه منافقین مفتون که بعد از هجرت و در مکه مفتون شدند، و دچار نفاق گردیدند از همانهایی بودند که قبل از هجرت ایمان آورده بودند، هر چند که بعد از هجرت مورد اذیت واقع شدند. </p> <p>و جا دارد که آیه‌ <span class="aya" rel="22_11" data-words="1-20">و من الناس من یعبد الله علی حرف فإن أصابه خیر اطمأن به و إن أصابته فتنة انقلب علی وجهه</span><span class="footnote" rel="2" title="الدر المنثور، ج ۶، ص ۲۸۲ و ۲۸۳">*</span> را هم به مثل همین بیانی که ما کردیم حمل نموده بگوییم: در صورتی که منظور از فتنه عذاب باشد شامل بعضی از مسلمانانی که در مکه اسلام آوردند می‌شود، هر چند که سوره حج در مدینه نازل شده باشد. </p> <p> <span class="aya" rel="74_31" data-words="47-55">کذلک یضل الله من یشاء و یهدی من یشاء</span> <span class="phrase">-کلمه <em>کذلک</em> اشاره است به     <code class="page" rel="20,143"/> مضمون آیه‌ <span class="aya" rel="74_31" data-words="8-13">و ما جعلنا عدتهم إلا فتنة...</span> و در جمله <span class="aya" rel="74_31" data-words="56-62">و ما یعلم جنود ربک إلا هو</span>  بی‌اطلاعی غیر خدای تعالی را مقید کرده به قید <em rel="fa_74_31_59-59" data-sentence="310:462">جنود</em> -که به معنای گروه‌های فشرده و متراکمی است که خدای تعالی برای اجرای اوامر خود خلقشان کرده-نه خصوص عده خازنان دوزخ، در نتیجه به اطلاقش می‌فهماند که علم به حقیقت آن جنود، و خصوصیات خلقتشان، و عده نفراتشان، و اعمالی که انجام می‌دهند، و دقائق حکمتی که در همه این امور نهفته است، مخصوص به خدای تعالی است، و احدی با خدا در آن شریک نیست، پس هیچ احدی نمی‌تواند عده آنان را اندک و یا زیاد بشمارد، و یا در باره خصوصیات آنان با اینکه جاهل است طعنه‌ای بزند و اظهار نظری کند.</span> </p> <p> <span class="aya" rel="74_31" data-words="63-68">و ما هی إلا ذکری للبشر</span> -ضمیر <em>هی</em> به جمله‌ <span class="aya" rel="74_30" data-words="1-3">علیها تسعة عشر</span> بر می‌گردد، و اگر آن را مؤنث آورد و نفرمود <em>هو</em> برای این بود که خبر مؤنث است. و معنای جمله: این است که بشر هیچ راهی به علم و آگهی از جنود پروردگار تو ندارد، و اگر ما خود خبر دادیم که خازنان دوزخ نوزده نفرند، برای این بود که مایه تذکر آنان شود، و از آن انذار گیرند<span class="footnote" rel="1" title="تفسیر قمی، ج ۲، ص ۳۹۳ و ۳۹۴">*</span>. </p> <p><span class="phrase">بعضی<span class="footnote" rel="2" title="تفسیر قمی، ج ۲، ص ۳۹۴">*</span> گفته‌اند: ضمیر <em>هی</em> به کلمه <em rel="fa_74_31_59-59" data-sentence="109:383">جنود</em> و بعضی<span class="footnote" rel="3" title="مجمع البیان، ج ۱۰، ص ۳۸۷">*</span> دیگر گفته‌اند: به کلمه  <em>سقر</em> و بعضی<span class="footnote" rel="4" title="مجمع البیان، ج ۱۰، ص ۱۳۱">*</span> گفته‌اند: به <em>سوره</em> ، و بعضی<span class="footnote" rel="5" title="مجمع البیان، ج ۱۰، ص ۱۳۱">*</span> گفته‌اند: به <em>آتش دنیا</em> ، بر می‌گردد، که وجه آخری‌از همه بی‌پایه‌تر است.</span> ناگفته نماند که آیه مورد بحث دلالت دارد بر اینکه خطابهای قرآنی متوجه به عموم بشر است. </p> <h3>بحث روایتی‌ <span class="title" rel="74_11 74_8 74_22 74_17 74_9 74_10 74_12 74_13 74_14 74_15 74_16 74_18 74_19 74_20 74_21 74_23 74_24 74_25 74_26 74_27 74_28 74_29 74_30 74_31"> (روایاتی در باره آنچه ولید بن مغیره در باره قرآن گفت، و نزول آیات گذشته در باره او) </span> </h3> <p> در تفسیر قمی در ذیل‌ <span class="aya" rel="74_8" data-words="1-4">فإذا نقر فی الناقور</span>... <span class="aya" rel="74_11" data-words="5-5">وحیدا</span> آمده که این آیات در باره ولید بن مغیره پیر مردی مجرب از هوشمندان عرب نازل شد، وی یکی از کسانی است که به رسول خدا (ص) استهزاء می‌کرد. </p> <p>رسول خدا (ص) در حجر اسماعیل می‌نشست و قرآن می‌خواند،         <code class="page" rel="20,144"/> روزی قریش که دور ولید بن مغیره جمع شده بودند از او پرسیدند: ای ابو عبد الشمس این چیست که محمد (ص) می‌گوید؟ آیا شعر است یا کهانت، و یا خطابه؟ در پاسخ گفت بگذارید نزدیکش شوم و کلامش را بشنوم پس نزد آن جناب رفت و گفت: ای محمد از اشعاری که سروده‌ای برایم بخوان، فرمود: آنچه می‌خوانم شعر نیست، بلکه کلامی از خدای تعالی است، که آن را برای ملائکه و انبیا و رسولان خود پسندیده است، ولید گفت: مقداری از آن برایم تلاوت کن. </p> <p>رسول خدا (ص) سوره <em>حم سجده</em> را خواند، وقتی رسید به آیه شریفه‌ <span class="aya" rel="41_13" data-words="1-10">فإن أعرضوا فقل أنذرتکم صاعقة مثل صاعقة عاد و ثمود</span> لرزه بر اندام ولید افتاد و موی بدنش راست شد، و بدون اینکه برای قریش خبر ببرد که چه شد، مستقیما به خانه خود رفت. </p> <p>قریش نزد ابو جهل رفته گفتند: ای ابو حکم، ابو عبد الشمس از دین خود بیرون شد و به دین محمد گروید مگر نمی‌بینی که از آن زمان که به نزد محمد (ص) رفت دیگر نزد ما برنگشت. روزی صبح ابو جهل نزد ولید رفت و گفت: ای عمو تو ما را سرافکنده و رسوا کردی، و زبان شماتت دشمن را بر سر ما دراز کردی، و به دین محمد گرویدی. ولید گفت: من به دین او نگرویده‌ام و لیکن از او کلامی شنیدم که از سنگینی و دشواری پوست بر بدن جمع می‌شود، ابو جهل گفت: حال بگو ببینم آیا کلام او خطابه نبود؟ گفت: نه، برای اینکه خطابه کلامی متصل و پیوسته است، و کلام او بند بند است، آن هم بند بندی که بندهایش شباهتی به هم ندارند. ابو جهل پرسید: آیا شعر است؟ گفت: نه، شعر هم نیست، برای اینکه تو خود آگاهی که من همه اقسام اشعار عرب را شنیده‌ام، بسیطش و مدیدش و رجزش را، و کلام محمد به هیچ وجه نمی‌تواند شعر باشد. ابو جهل پرسید: پس چیست؟ ولید گفت باید به من مهلت بدهی درباره‌اش فکر کنم. </p> <p>فردای آن روز قریش به ولید گفتند: ای ابو عبد الشمس، نظرت در باره سؤال ما چه شد؟ گفت شما بگویید کلام محمد (ص) سحر است، برای اینکه دل انسان را مسخر می‌کند، لذا خدای تعالی درباره وی فرمود: <span class="aya" rel="74_11" data-words="1-5">ذرنی و من خلقت وحیدا</span>. </p> <p>و اگر او را وحید خواند، برای آن بود که او به قریش گفته بود پوشش خانه کعبه یک سال به عهده من به تنهایی است، و یک سال به عهده همه شما، چون او مال بسیار و باغهای زیادی داشت، و دوازده پسر در مکه داشت، و دارای ده برده بود، که نزد هر یک از آنها هزار دینار مال التجاره بود، و قنطار آن روز هم همین هزار دینار بود. می‌گویند: <em>قنطار</em> عبارت بود<code class="page" rel="20,145"/> از پوست گاوی که مملو از طلا باشد<span class="footnote" rel="1" title="الدر المنثور، ج ۶، ص ۲۸۳">*</span>. </p> <p>و در الدر المنثور است که حاکم (وی حدیث را صحیح دانسته) و بیهقی در کتاب  <em>دلائل</em> از طریق عکرمه از ابن عباس روایت کرده که گفت: ولید بن مغیره نزد رسول خدا  (ص) آمد، رسول خدا (ص) از قرآن برایش خواند، به طوری که گویا دلش نرم شد، جریان به اطلاع ابو جهل رسید، نزد وی رفت و گفت عمو جان قوم تو می‌خواهند برایت مالی جمع‌آوری نموده، در اختیارت قرار دهند، چون شنیده‌اند تو به دین او گرویده‌ای تا از این راه مالی به دست آوری. ولید گفت: مگر قریش نمی‌داند که من ثروتمندترین ایشانم؟ !ابو جهل گفت: اگر چنین است پس در باره محمد چیزی بگو تا قومت بفهمند که تو منکر دین او هستی، و یا حد اقل بی‌میل به گرویدن به آنی، ولید پرسید آخر چه بگویم؟ به خدا سوگند احدی در میان شما نیست که از من به شعر و به رجز و قصیده آن، و حتی به اشعار جنیان داناتر باشد، به خدا سوگند کلام محمد هیچ شباهتی به هیچ یک از این اقسام شعر ندارد، و به خدا سوگند برای کلام او که کلام خدایش می‌خواند، حلاوتی و بر آن طلاوتی (حسن و بهجتی) مخصوص است، کلام او اعلایش مثمر و اسفلش مغدق است، کلامی است برتر از هر کلام، و هیچ کلامی برتر از او نمی‌شود، کلامی است که ما دون خود را خرد و بی‌مقدار می‌کند. </p> <p>ابو جهل گفت: قوم تو به این سخنان راضی نمی‌شوند تا در باره او چیزی بگویی. ولید گفت: مرا واگذار تا فکری کنم، بعد از آنکه همه فکرهایش را کرد گفت: کلام او چیزی به جز سحر نیست، سحری که آن را از دیگران گرفته است، اینجا بود که آیه‌ <span class="aya" rel="74_11" data-words="1-5">ذرنی و من خلقت وحیدا</span> نازل شد<span class="footnote" rel="2" title="تفسیر کشاف، ج ۴، ص ۶۴۷">*</span>. </p> <p>و در مجمع البیان است که عیاشی به سند خود از زراره و حمران و محمد بن مسلم از امام صادق و امام باقر (ع) روایت کرده‌اند که فرموده‌اند: وحید به معنای ولد زنا است. و زراره گفته که: شخصی به امام باقر (ع) عرضه داشت یکی از مردم بنی هشام (یعنی دودمان ولید بن مغیره) در خطبه خود افتخار کرده که من پسر وحیدم، فرمود: وای بر او اگر می‌دانست وحید چیست هرگز به فرزندی او افتخار نمی‌کرد. پرسیدیم وحید چیست؟ فرمود کسی است که مردم برایش پدری نشناسند<span class="footnote" rel="3" title="تفسیر کشاف، ج ۴، ص ۶۴۷">*</span>. </p> <p>       <code class="page" rel="20,146"/> و <span class="phrase">در الدر المنثور است که احمد، ابن منذر، ترمذی، ابن ابی الدنیا در کتاب <em>صفة النار</em> ، ابن جریر، ابن ابی حاتم، ابن حبان، حاکم (وی حدیث را صحیح دانسته) و بیهقی در کتاب <em>البعث</em> ، از ابو سعید خدری روایت کرده‌اند که گفت: رسول خدا (ص) فرمود کلمه <em rel="fa_74_17_2-2" data-sentence="251:172">صعود</em> به معنای کوهی است در آتش که کفار هفتاد سال از آن بالا می‌روند و پایین می‌آیند و آن تا ابد چنین است<span class="footnote" rel="1" title="روح المعانی، ج ۲۹، ص ۱۲۷">*</span>.</span> </p> <p>و <span class="phrase">در تفسیر قمی در ذیل آیه <em rel="fa_74_22_1-2" data-sentence="24:134">ثم عبس</em> فرمود: یعنی روی خود را ترش کرد، <em rel="fa_74_22_3-4" data-sentence="114:87">و بسر</em>  یعنی اخم کرد<span class="footnote" rel="2" title="روح المعانی، ج ۲۹، ص ۱۲۷">*</span>.</span> </p> 
