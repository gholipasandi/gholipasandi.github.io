<h2 class="sura">سوره یونس دارای 109 آیه می‌باشد) </h2><h3 class="ayas">سوره یونس آیه‌های ۱ تا ۱۰</h3><code class="section" rel="10_1-10"/><h3>ترجمه آیات</h3> <p> <span class="trans" rel="10_0">به نام خداوند بخشنده مهربان،  </span><span class="trans" rel="10_1">الر، آن آیات که مقامی بس بلند دارند آیات کتابی است سراسر حکمت.  «۱» </span><span class="trans" rel="10_2">چه جای تعجب برای مردم است که ما به مردی از آنان وحی کنیم، که مردم بی ایمان را، بیم، و آنهایی را که ایمان صادق آورده‌اند بشارت ده، که نزد پروردگارشان مقامی صادق دارند؟ !ولی کافران گفتند: این مرد، ساحری است آشکار.  «۲» </span><span class="trans" rel="10_3"> (به آنان بگو) پروردگار شما آن کسی است که آسمانها و زمین را در شش روز بیافرید و سپس بر کرسی قدرت و مقام تدبیر قرار گرفت و به تدبیر امور عالم پرداخت، هیچ شفاعت کننده‌ای وجود ندارد مگر به اذن خود او،  (آیا هنوز هم فکرتان به این معنا منتقل نشده که) پروردگار شما همین خدا است که مدبر و پرورش دهنده همه عالم است.  «۳» </span><span class="trans" rel="10_4">بازگشت همه شما به سوی او است، این وعده خدا حق است، که همو خلقت را آغاز کرد و همو خلق را به سوی خود برمی‌گرداند، تا کسانی را که ایمان آورده اعمال صالح کردند به عدالت پاداش دهد، و کسانی که کفر ورزیدند برای آنان شرابی از آب جوشان جهنم است و به خاطر کفرشان عذابی دردناک دارند.  «۴» </span><span class="trans" rel="10_5">او کسی است که خورشید را دارای روشنایی نمود و ماه را نورانی کرد، و برای ماه در مسیرش منزلهایی قرار داد (تا در هر شب در یک نقطه آسمان باشد، از آفتاب دور و سپس به آن نزدیک شود) تا شما عدد سالها را بدانید (و حساب روز و ماه را در دست داشته باشید) خدا این نظام را جز به حق نیافریده، و این آیات را برای مردمی که می‌خواهند بدانند شرح می‌دهد.  «۵» </span><span class="trans" rel="10_6">محققا در اختلاف شب و روز (از نظر کوتاهی و بلندی آنها) و موجوداتی که خدا در آسمانها و زمین آفریده آیت‌هایی است برای مردمی که تقواپیشه‌اند.  «۶» </span><span class="trans" rel="10_7">محققا کسانی که امید و انتظاری به قیامت روز دیدار ما ندارند و به زندگی دنیا راضی و دلهایشان به همان مادیات پست آرامش یافته، و نیز کسانی که از آیات ما غافلند.  «۷» </span><span class="trans" rel="10_8">آنان جایگاهشان آتش خواهد بود به خاطر اعمالی که می‌کردند.  «۸» </span><span class="trans" rel="10_9"> (در مقابل،) کسانی که ایمان آورده و اعمال صالح انجام می‌دهند، پروردگارشان بوسیله ایمانشان هدایتشان می‌کند، و در بهشت‌های پر نعمت جویها در زیر جایگاهشان روان است.  «۹» </span><span class="trans" rel="10_10">در آنجا (جذبه الهی آن چنان دلهایشان را پر کرده که سخنی جز تسبیح ندارند) می‌گویند بارالها!تو از هر عیب و نقصی منزهی، و تحیت آنها به یکدیگر سلام است، و آخرین سخنشان الحمد للَّه رب العالمین  است «۱۰» </span></p>                 <h3>بیان آیات‌ <span class="title" rel="10_2 10_1 10_3 10_4 10_5 10_6 10_7 10_8 10_9 10_10">کیفیت و مکان نزول سوره یونس و بیان غرض و آهنگ کلی این سوره مبارکه</span> </h3> <p> این سوره مبارکه-همانطور که از آیاتش پیداست-در مکه نازل شده و از سوره‌هایی است که نزول آن در اوائل بعثت بوده، و این سوره بطوری که از پیوستگی و اتصال آیات کریمه‌اش پیداست یکباره نازل شده است. ولی بعضی<span class="footnote" rel="1" title="مجموعة من التفاسیر، ج ۳، ص ۲۲۴">*</span> از مفسرین سه آیه از این سوره را که از جمله‌ <span class="aya" rel="10_94" data-words="1-7">فإن کنت فی شک مما أنزلنا إلیک...</span><span class="footnote" rel="2" title="آیات ۹۴-۹۵-۹۶">*</span> شروع می‌شود استثناء کرده و گفته‌اند که این سه آیه در مدینه نازل شده است. و بعضی<span class="footnote" rel="3" title="مجموعة من التفاسیر، ج ۳، ص ۲۲۴">*</span> دیگر آیه‌ <span class="aya" rel="10_40" data-words="1-15">و منهم من یؤمن به و منهم من لا یؤمن به و ربک أعلم بالمفسدین</span><span class="footnote" rel="4" title="سوره یونس آیه ۴۰">*</span> را استثناء کرده و گفته‌اند در مدینه و در باره یهودیان نازل شده، و لیکن از الفاظ این آیات هیچ دلیلی بر این دو قول دیده نمی‌شود. </p> <p>و غرض این سوره، یعنی آن هدفی که سوره برای بیان آن نازل شده، عبارت است از تاکید مردم به التزام به توحید، و این تاکید را از راه بشارت و انذار انجام داده، گویا این سوره بعد از آنکه مشرکین، مساله وحی را انکار کردند و قرآن را سحر خواندند نازل شده، و ادعای آنان را به این بیان رد کرده که: قرآن کتابی است آسمانی و نازل شده به علم خدای تعالی، و آنچه از معارف توحید که در آن است از قبیل وحدانیت خدای تعالی و علم و قدرت او، و اینکه خلقت منتهی به او است، و سنت‌های عجیبی که در خلقت عالم دارد، و اینکه خلق همگی با اعمالشان به سوی او بر می‌گردند، و در برابر آنچه کرده‌اند جزاء داده می‌شوند-خیر باشد جزای خیر داده می‌شوند و شر باشد جزای شر-همه و همه اموری است که آیات آسمان و زمین بر آن دلالت دارد، و عقل سالم نیز به سوی آن راهنمایی می‌کند. پس، همه اینها معانی و معارفی است حق، و معلوم است که کلامی که بر چنین معارفی دلالت می‌کند کلام حکیم است، و سحر باطلی که با عباراتی شیرین و فریبنده زینت شده نمی‌تواند حاکی از چنین معارفی باشد. </p> <p>دلیل بر آنچه گفتیم این است که خدای تعالی سوره مورد بحث را با گفتار در باره تکذیب دشمنان نسبت به قرآن کریم آغاز نموده و فرموده: <span class="aya" rel="10_2" data-words="1-6">أ کان للناس عجبا أن أوحینا</span>... <span class="aya" rel="10_2" data-words="23-28">قال الکافرون إن هذا لساحر مبین</span> و با لحنی چون: <span class="aya" rel="10_109" data-words="1-5">و اتبع ما یوحی إلیک</span> ختم فرموده است، و         <code class="page" rel="10,6"/> آن آغاز و این انجام را در خلال آیات آن نیز چند بار تذکر داده، یک جا فرموده: <span class="aya" rel="8_31" data-words="1-5">و إذا تتلی علیهم آیاتنا</span> و جای دیگر فرموده: <span class="aya" rel="10_37" data-words="1-10">و ما کان هذا القرآن أن یفتری من دون الله...</span>، و جای دیگر فرموده: <span class="aya" rel="10_57" data-words="1-6">یا أیها الناس قد جاءتکم موعظة...</span>، و نیز فرموده: <span class="aya" rel="10_94" data-words="1-7">فإن کنت فی شک مما أنزلنا إلیک... .</span> پس همین که می‌بینیم این مطلب، یعنی سخن از حقانیت قرآن در چند جای سوره تکرار شد و در اول و آخر آن آمده، باید بفهمیم که زمینه و اساس آیات این سوره همان پاسخگویی و رد انکار کفاری است که وحی بودن قرآن را انکار می‌کردند، و به همین جهت است که باز می‌بینیم تهدیدهایی که در این سوره آمده-که قسمت عمده سوره است-در باره مکذبین آیات خدا از این امت است، اینها هستند که تهدیدشان کرده است به قضاء بین آنان، و بین پیامبرشان (صلوات اللَّه علیه) و فرموده: این قضاء، سنتی است که خدای تعالی در بین هر امتی با پیغمبرش جاری کرده. و نیز می‌بینیم که سوره مورد بحث را با تعقیب همین جریان ختم نموده، بطوری که گویی بیان حقیقت نامبرده از مختصات این سوره است. </p> <p><span class="phrase">بنا بر این جا دارد که ما سوره یونس را به سوره انذار و قضاء عدل بین رسول خدا  (صلی اللَّه علیه و آله) و بین امتش معرفی کنیم، و اتفاقا سوره با همین قضاء ختم شده، آنجا که خطاب به رسول گرامی خود فرموده: <span class="aya" rel="10_109" data-words="6-14">و اصبر حتی یحکم الله و هو خیر الحاکمین .</span> <code class="aya" rel="10_1"/> <span class="aya" rel="10_1" data-words="1-5">الر، تلک آیات الکتاب الحکیم</span> اشاره با لفظ <em rel="fa_10_1_2-2" data-sentence="427:249">تلک</em> که مخصوص به مواردی است که مشار الیه دور باشد به این منظور است که بفهماند قرآن کریم در افقی دور و سطحی عالی و مقامی بلند قرار دارد، چون کلام خدای تعالی است، کلامی است که از چنین مقام بلندی، مقام علی اعلی و خدای رفیع الدرجات و خدای ذو العرش نازل شده.</span> </p> <h3> <span class="title" rel="10_1 10_2 10_3 10_4 10_5 10_6 10_7 10_8 10_9 10_10">اشاره به استعمال کلمه <em>آیه</em> در مورد معانی، اعیان و اقوال</span> </h3> <p> و کلمه <em>آیات</em> جمع کلمه <em>آیة</em> است که به معنای علامت می‌باشد، هر چند که جایز است که این کلمه، هم بر معانی اطلاق شود و هم بر اعیان خارجی و هم بر قول، نظیر آیه شریفه‌ <span class="aya" rel="26_197" data-words="1-11">أ و لم یکن لهم آیة أن یعلمه علماء بنی إسرائیل</span><span class="footnote" rel="1" title="آیا برای یهودیان این نمی‌تواند آیت باشد که علمای بنی اسرائیل محمد (صلی اللَّه علیه و آله) را می‌شناسند؟ سوره شعراء، آیه ۱۹۷">*</span> که در آن کلمه آیت بر علم علماء بنی اسرائیل اطلاق شده، و آیه: <span class="aya" rel="21_91" data-words="9-14">و جعلناها و ابنها آیة للعالمین</span><span class="footnote" rel="2" title="ما او و مادرش را برای مردم عالم آیت قرار دادیم سوره انبیاء، آیه ۹۱&quot;">*</span>، که در آن مریم و عیسی     <code class="page" rel="10,7"/> (ع) آیت شمرده شده‌اند، و آیه شریفه‌ <span class="aya" rel="16_101" data-words="1-6">و إذا بدلنا آیة مکان آیة</span><span class="footnote" rel="1" title="و چون سخنی را به سخنی دیگر تبدیل کنیم سوره نحل، آیه ۱۰۱&quot;">*</span> که در آن آیت بر قول اطلاق شده است، لیکن منظور از کلمه <em>آیات</em> در آیه مورد بحث بطور قطع اجزاء کلام الهی است، برای اینکه گفتار در این آیه پیرامون وحی است، وحیی که بر پیامبر اسلام نازل می‌شد، و معلوم است که وحی به هر معنا از معانی که ما آن را تصور کنیم و نزول وحی را به هر معنایی که بدانیم، از سنخ کلام است، و چیزی است که تلاوت می‌شود و آن را می‌خوانند. </p> <h3> <span class="title" rel="10_1"><span class="phrase">اشاره به اینکه تعین و جدا سازی آیات قرآن بستگی به ذوق تفاهم دارد و بیان مراد از <em rel="fa_10_1_5-5" data-sentence="80:80">حکیم</em> در: <span class="aya" rel="10_1" data-words="2-5">تلک آیات الکتاب الحکیم</span></span> </span> </h3> <p> پس منظور از کلمه آیات در آیه مورد بحث اجزاء کتاب الهی است، اجزایی که تعین آنها تا حدی با مقاطعی است که‌آیات را از یکدیگر جدا می‌سازد، البته مقداری هم از این تعین را ذوق تفاهم تشخیص می‌دهد، و در تشخیص آن کمک می‌کند، و لذا چه بسا شده است که بین علمای احصاء<span class="footnote" rel="2" title="کسانی که متخصص در تعیین عدد آیاتند">*</span> از قبیل کوفی‌ها و بصریها و دیگران در عدد آیات بعضی از سوره‌ها اختلاف افتاده، این به خاطر همان ذوق تفاهم است که گفتیم در تشخیص اینکه این جمله متصل به آیه قبل است و یا خود آیه‌ای جداگانه است دخالت دارد. </p> <p>و <span class="phrase">منظور از آن <em rel="fa_10_1_4-5" data-sentence="12:589">کتاب حکیم</em> کتابی است که حکمت در آن تبلور یافته و جای گرفته است، و چه بسا مفسرینی<span class="footnote" rel="3" title="مجموعة من التفاسیر ج ۳ ص ۲۲۵">*</span> که گفته‌اند کلمه <em rel="fa_10_1_5-5" data-sentence="235:412">حکیم</em> صفت مشبهه‌ای است به معنای مفعول،  (چون صفت مشبهه که غالبا به معنای اسم فاعل است گاهی هم به معنای اسم مفعول می‌آید، مانند قتیل که به معنای مقتول است)، و منظور از <em rel="fa_10_1_5-5" data-sentence="452:237">حکیم</em> محکم است، و محکم به معنای چیزی است که طوری درست شده که فساد و شکاف در آن پیدا نمی‌شود، و کتابی که چنین وضعی دارد-با در نظر گرفتن اینکه خدای تعالی آن را در آیه بعدی به عنوان وحی توصیف کرده -همان قرآنی است که بر رسول خدا (ص) نازل شده است.</span> </p> <p>ولی بعضی گفته‌اند: منظور از آن، قرآن نیست، بلکه لوح محفوظ است، و اگر آیات را از آن کتاب دانسته بدین جهت است که از لوح محفوظ نازل شده است، و در لوح محفوظ حفظ شده است. و <span class="phrase">این تفسیر هر چند که با در نظر گرفتن آیه شریفه: <span class="aya" rel="85_21-22" data-words="1-7">بل هو قرآن مجید، فی لوح محفوظ</span><span class="footnote" rel="4" title="بلکه آن قرآنی است مجید در لوح محفوظ سوره بروج، آیات ۲۱ و ۲۲&quot;">*</span> و آیه: <span class="aya" rel="56_77-78" data-words="1-6">إنه لقرآن کریم، فی کتاب مکنون</span><span class="footnote" rel="5" title="آن کتابی است گرامی که خود در کتابی خواندنی و مسطور قرار دارد سوره واقعه، آیات ۷۷ و ۷۸&quot;">*</span>، تفسیری بی وجه نیست، و لیکن از آیه مورد بحث و سایر آیاتی که چنین سیاقی دارند، یعنی در اوائل سوره‌هایی قرار دارند که با           <code class="page" rel="10,8"/> حروف <em>الف-لام-راء</em> و سایر آیات مشابه آن و یا آیاتی که به وضع قرآن نظر دارند آغاز شده این معنا ظهور دارد که منظور از کتاب و آیات کتاب، همین قرآنی است که تلاوت می‌شود، و به عنوان اینکه لوحی است که از بطلان و تغییر محفوظ است قرائت می‌شود، هم چنان که کلمه  <em rel="fa_10_1_4-4" data-sentence="897:515">کتاب</em> هر جا که ماخوذ از لوح محفوظ اعتبار شده به همین معنا است، مانند آیه: <span class="aya" rel="15_1" data-words="2-7">تلک آیات الکتاب و قرآن مبین</span><span class="footnote" rel="1" title="اینها آیات آن کتاب، و قرآنی است روشنگر سوره حجر، آیه ۱&quot;">*</span> و آیه‌ <span class="aya" rel="11_1" data-words="2-10">کتاب أحکمت آیاته ثم فصلت من لدن حکیم خبیر</span><span class="footnote" rel="2" title="کتابی است که آیاتش نخست محکم شده و سپس آیاتش از ناحیه حکیمی خبیر جدا جدا گشته است سوره هود، آیه ۱&quot;">*</span> و آیاتی دیگر.</span> </p> <h3> <span class="title" rel="10_2">توضیحی در باره اینکه وحی مشتمل است بر انذار همه مردم و تبشیر مؤمنین. و بیان معنای: <span class="aya" rel="10_2" data-words="19-20">قدم صدق</span> </span> </h3> <p> <code class="aya" rel="10_2"/> <span class="aya" rel="10_2" data-words="1-9">أ کان للناس عجبا أن أوحینا إلی رجل منهم...</span> استفهام در این آیه شریفه انکاری است و می‌خواهد تعجب کفار را از وحی کردن خدای تعالی به یک نفر از افراد آنان را تخطئه کند، و بفرماید: هیچ جای تعجب نیست که خدای تعالی معارفی را که دعوت قرآنی مشتمل بر آن است به فردی از افراد شما وحی کند. </p> <p> <span class="aya" rel="10_2" data-words="10-12">أن أنذر الناس...</span> -این جمله آن چیزی را که به آن جناب وحی کرده بود تفسیر می‌کند، و می‌فهماند اینکه گفتیم‌ <span class="aya" rel="10_2" data-words="6-9">أوحینا إلی رجل منهم</span>، منظورمان از آن چیزی که وحی کردیم انذار و تبشیر است. پس آن وحی نسبت به عموم مردم انذار، و نسبت به خصوص کسانی که از میان عموم ایمان آورده‌اند بشارت است. پس، به هر حال این کتاب در بعضی از احتمالات و تقادیر به ضرر مردم است و آن احتمال عبارت است از اینکه مردم نسبت به آن کفر بورزند و از دستوراتش عصیان کنند، و در بعضی از تقادیر به نفع مردم است، و آن عبارت است از اینکه مردم به آن ایمان آورده دستوراتش را اطاعت کنند. </p> <p>حال ببینیم آن بشارت چیست؟ در آیه شریفه، جمله‌ <span class="aya" rel="10_2" data-words="14-16">بشر الذین آمنوا</span> با جمله‌ <span class="aya" rel="10_2" data-words="17-22">أن لهم قدم صدق عند ربهم-</span> اینکه مؤمنین نزد پروردگارشان قدم صدقی دارند تفسیر شده، و منظور از <span class="aya" rel="10_2" data-words="19-20">قدم صدق</span> مقام و منزلت صادق و واقعی است، هم چنان که آیه شریفه‌ <span class="aya" rel="54_55" data-words="1-6">فیمقعد صدق عند ملیک مقتدر</span><span class="footnote" rel="3" title="در مجلسی پسندیده نزد مالکی مقتدر سوره قمر، آیه ۵۵&quot;">*</span> به آن اشاره نموده و می‌فهماند که مؤمنین مجلسی صدق نزد مالک مقتدر آسمانها و زمین دارند، چون ایمان آنجا که باعث قرب و منزلت نزد خدای تعالی می‌شود، قهرا صدق در ایمان باعث صدق در آن مقام و منزلت نیز هست، پس مؤمنین همانطور که ایمانشان صادق است، منزلتشان نیز صادق است. </p> <p>       <code class="page" rel="10,9"/> <span class="phrase">بنا بر این، اگر در آیه شریفه منزلت صدق و یا به عبارت دیگر، مقام صدق را قدم صدق خوانده، از باب کنایه است، و چون اشغال مکان معمولا و عادتا بوسیله قدم صورت می‌گیرد بدین مناسبت کلمه <em rel="fa_10_2_18-18" data-sentence="178:365">قدم</em> در مکان-اگر مورد از موارد مادی باشد-و در مقام و منزلت-اگر مورد از امور معنوی باشد-استعمال می‌شود، و در آیه نیز به همین مناسبت استعمال شده، و سپس کلمه <em rel="fa_10_2_18-18" data-sentence="385:202">قدم</em> را به کلمه <em rel="fa_10_2_19-19" data-sentence="453:178">صدق</em> اضافه کرد، به این عنایت که قدم، قدم صاحب صدق، و صدق، صدق صاحب قدم است، کسی است که در کارش صادق است، یعنی قدمش قدم کسی است که صادق است، و یا خود قدمش صادق است، چون خودش صادق است.</span> </p> <p>البته، در این میان معنایی دیگر برای این جمله هست، و آن این است که منظور از صدق، طبیعت صدق باشد، گویا صدق خودش قدمی دارد، هم چنان که کذب هم برای خود قدمی دارد، و قدمی که دارای صدق است آن قدمی است که در راه هدف استوار می‌ماند و نمی‌لغزد، ولی قدم کذب آن قدمی است که از راه منحرف می‌شود. </p> <p><code class="aya" rel="10_3"/> <span class="aya" rel="10_2" data-words="23-28">قال الکافرون إن هذا لساحر مبین</span> بعضی از اهل قرائت<span class="footnote" rel="1" title="مجمع البیان، ج ۳، جزء ۱۱، ص ۶">*</span> جمله مورد بحث را ان هذا لسحر مبین قرائت کرده‌اند، که در این صورت معنایش چنین می‌شود: این قرآن سحری است آشکار ، لیکن برگشت هر دو قرائت به یک معنا است، چون اگر کفار، رسول خدا (ص) را ساحر می‌خواندند، به خاطر این بود که قرآن کریم را سحر می‌نامیدند. </p> <p><span class="phrase">این جمله بمنزله تعلیلی است برای جمله: <span class="aya" rel="10_2" data-words="1-4">أ کان للناس عجبا</span>، و با این جمله تعجب کفار را مجسم می‌سازد، و آن اینکه، وقتی آیاتی را که رسول خدا (ص) بر آنان تلاوت می‌کرد می‌شنیدند آن را کلامی غیر از نوع کلام خودشان می‌یافتند، کلامی خارق العاده، کلامی که دلها را مجذوب می‌کرد و جانها را شیفته خود می‌ساخت، لذا آن کلام را <em rel="fa_10_2_26-26" data-sentence="363:51">سحر</em> و صاحب آن کلام را <em>ساحری آشکار</em> می‌خواندند.</span> </p> <h3> <span class="title" rel="10_3 10_1 10_2 10_4 10_5 10_6 10_7 10_8 10_9 10_10">جواب خدای تعالی به تردید و تعجب کفار از نزول وحی و اینکه پیامبر (ص) را ساحر مبین خواندند</span> </h3> <p> <span class="aya" rel="10_3" data-words="1-11">إن ربکم الله الذی خلق السماوات و الأرض فی ستة أیام</span> بعد از آنکه در آیه قبل تعجب کفار را از نزول وحی (قرآن) بر رسول خدا (ص) و نیز تکذیب نزول وحی توسط آنان را ذکر کرد و یادآور شد که کفار قرآن کریم را سحر خواندند، شروع کرده در بیان مورد تکذیب آنان، و آن را از دو جهت مورد سخن قرار داد، اول اینکه آنچه کفار وحی بودنش را تکذیب کردند یعنی قرآن کریم، بدان جهت که مشتمل است   <code class="page" rel="10,10"/> بر معارفی صحیح و حق و غیر قابل تردید نمی‌تواند سحر باشد، و دوم اینکه قرآنی که کفار آن را سحر خواندند کتابی است الهی و حق، و به هیچ وجه سحر نیست. </p> <p>پس، جمله‌ <span class="aya" rel="10_3" data-words="1-3">إن ربکم الله...</span> شروع در بیان جهت اول است، می‌فرماید: آنچه رسول اسلام ( ص) شما را بدان می‌خواند و قرآن شما را تعلیم می‌دهد حق است و شکی در آن نیست، و بر شما واجب است که آن را پیروی کنید. </p> <p>و معنای آیه اینست که: ای مردم!پروردگار شما همان اللَّه است، که همه این عالم محسوس-از زمین و آسمانش-را در شش روز بیافرید، و سپس (به عالم غیر محسوس پرداخت) بر کرسی قدرتش و مقام تدبیرش که همه تدبیرها به آن مقام منتهی می‌شود، قرار گرفت، و شروع به تدبیر امر عالم نمود، وقتی پروردگار شما چنین کسی است و وقتی همه تدبیرها به او منتهی می‌شود، بدون اینکه کسی را به یاری و پشتیبانی خود بخواند و بدون اینکه کسی باشد که در تدبیر امور عالم دخالت و وساطت (شفاعت) داشته باشد، و اگر شفیعی باشد، به اذن خود او شفاعت می‌کند، پس، خدای سبحان سبب اصلی است، و کسی است که غیر او هیچ سببی اصالت و استقلال ندارد، و اسبابی که هستند همه را او سببیت داده و او آن اسباب را واسطه و شفیع قرار داده است. </p> <p>و چون چنین است پس پروردگار شما همین اللَّه است که امور شما را تدبیر می‌کند، نه غیر او، و نه این رب‌های موهومی که شما برای خودتان درست کرده‌اید، و به خیال خودتان آنها را شفیع و واسطه بین خود و خدای تعالی گرفته‌اید. </p> <p>و منظور از جمله: <span class="aya" rel="10_3" data-words="25-31">ذلکم الله ربکم فاعبدوه أ فلا تذکرون</span> همین معنا است، می‌فرماید: چرا فکر شما منتقل به این واقعیت نمی‌شود تا بفهمید که اللَّه به تنهایی رب شما است و ربی به جز او نیست، و چرا اندکی به فکر خود فشار نمی‌آورید تا معنا و حقیقت معنای الوهیت و خلقت و تدبیر را بفهمید. </p> <p><span class="phrase">در سابق آنجا که آیه شریفه: <span class="aya" rel="7_54" data-words="1-3">إن ربکم الله</span><span class="footnote" rel="1" title="سوره اعراف، آیه ۵۴&quot;">*</span> را تفسیر می‌کردیم معنای کلماتی از قبیل <em rel="fa_10_3_15-15" data-sentence="199:114">عرش</em> ، <em>شفاعت</em> ، <em rel="fa_10_3_24-24" data-sentence="275:82">اذن</em> و غیر آن را بیان نمودیم، خواننده عزیز می‌تواند به جلد هشتم این کتاب مراجعه نماید.</span> </p> <p><code class="aya" rel="10_4"/> <span class="aya" rel="10_4" data-words="1-6">إلیه مرجعکم جمیعا وعد الله حقا</span> در این جمله معاد را خاطر نشان می‌سازد، هم چنان که جمله قبلی مبدأ را تذکر می‌داد، و   <code class="page" rel="10,11"/> جمله‌ <span class="aya" rel="10_4" data-words="4-6">وعد الله حقا</span> از باب قائم شدن مفعول مطلق مقام فعلش می‌باشد، و معنای جمله:  وعده اللَّه وعدا حقا است، یعنی خدای تعالی وعده داده وعده‌ای حق. </p> <p>کلمه <em>حق</em> عبارت است از چیزی که اصل و واقعیت داشته باشد و خبر، مطابق آن واقعیت باشد. بنا بر این، خبر و یا به عبارتی وعده‌ای که خدای تعالی می‌دهد به اینکه معادی در پیش است حق بودنش به این معنا است که خلقت الهی به نحوی صورت گرفته که جز با برگشتن موجودات به سوی او تام و کامل نمی‌شود، و از جمله موجودات یکی هم نوع بشر است که باید به سوی خدای تعالی برگردد. و این مانند سنگی است که از آسمان به طرف زمین حرکت می‌کند که با حرکت خود وعده سقوط بر زمین را می‌دهد، چون حرکتش سنخه‌ای است که جز با نزدیک شدن تدریجی به زمین و جز ساقط شدن و آرام گرفتن در روی زمین تمام نمی‌شود، اشیاء عالم نیز چنین‌اند، حرکتشان نهایتی دارد و آن برگشت به خدای تعالی است، به همان مبدئی که از آنجا حرکت را آغاز کردند، آیه زیر همین معنا را خاطر نشان ساخته می‌فرماید: <span class="aya" rel="84_6" data-words="1-9">یا أیها الإنسان إنک کادح إلی ربک کدحا فملاقیه</span><span class="footnote" rel="1" title="هان ای انسان!تو دائما در حال تلاش و حرکت به سوی پروردگارت هستی، تلاشی که تو را به دیدار او می‌کشاند سوره انشقاق، آیه ۶&quot;">*</span> دقت فرمائید. </p> <p> <span class="aya" rel="10_4" data-words="7-18">إنه یبدؤا الخلق ثم یعیده لیجزی الذین آمنوا و عملوا الصالحات بالقسط...</span> این جمله، جمله‌ <span class="aya" rel="10_4" data-words="1-3">إلیه مرجعکم جمیعا</span> را تاکید، و معنای اجمالی رجوع و معاد را که این جمله متضمن آن است تفصیل و شرح می‌دهد. </p> <p>ممکن هم هست تعلیل آن جمله متقدم باشد، و بخواهد به دو حجت و برهانی که قرآن همواره به آن دو حجت بر اثبات معاد استدلال می‌کند اشاره نماید. </p> <h3> <span class="title" rel="10_4 10_1 10_2 10_3 10_5 10_6 10_7 10_8 10_9 10_10">استدلال اول بر اثبات معاد، به سنت جاریه الهیه بر افاضه رحمت تا تمامیت و کمال موجودات</span> </h3> <p> حجت اول را جمله: <span class="aya" rel="10_4" data-words="7-11">إنه یبدؤا الخلق ثم یعیده</span> متضمن است، به این بیان که یکی از سنت‌های جاری خدای سبحان این است که هستی را به هر چیزی که می‌آفریند افاضه می‌کند، و این افاضه خود را به رحمتش آن قدر ادامه می‌دهد تا آن موجود خلقتش به حد کمال و تمامیت برسد، در این مدت آن موجود به رحمتی از خدای تعالی موجود شده و زندگی می‌کند و از آن رحمت برخوردار می‌گردد، و این برخورداری هم چنان ادامه دارد تا مدت معین. </p> <p>بعد از آنکه آن مدت بسر آمد و موجود نامبرده به نقطه انتهای اجل معین خود رسید این رسیدن به نقطه نهایی فناء و هیچ شدن آن موجود نیست، زیرا معنای فانی شدنش باطل شدن رحمت الهی‌ایست که باعث وجود و بقاء و آثار وجود یعنی حیات، قدرت، علم و سایر آثار   <code class="page" rel="10,12"/> وجودی او بود، و معلوم است که رحمت الهی بطلان نمی‌پذیرد. پس، رسیدن به نقطه نهایی اجل به معنای گرفتن و قبض کردن رحمتی است که بسط کرده بود. آری، آنچه خدای تعالی افاضه می‌کند وجه خدا و جلوه او است، و وجه خدا فنا پذیر نیست. </p> <p>پس، اینکه می‌بینیم فلان موجود از بین می‌رود و اجلش بسر می‌آید، این سرآمدن اجل آن طور که ما می‌پنداریم فنا و بطلان آن موجود نیست، بلکه برگشتن آن به سوی خدای تعالی است، به همان جایی که از آنجا نازل شده بود، و چون آنچه نزد خدا است باقی است، پس این موجود نیز باقی است، و آنچه که به نظر ما، هست و نیست شدن می‌باشد در واقع بسط رحمت خدای تعالی و قبض آن است، و این همان معاد موعود است. </p> <h3> <span class="title" rel="10_4">حجت دوم: اعمال قسط و عدل الهی، با پاداش دادن به صالح و کیفر دادن به طالح‌ <span class="aya" rel="10_4" data-words="12-14">لیجزی الذین آمنوا...</span> </span> </h3> <p> و حجت دوم را جمله‌ <span class="aya" rel="10_4" data-words="12-18">لیجزی الذین آمنوا و عملوا الصالحات بالقسط...</span> متضمن است، به این بیان که عدل و قسط الهی-که یکی از صفات فعل او است-اجازه نمی‌دهد که در درگاه او دوغ و دوشاب یکسان باشد، با آن کسی که با ایمان آوردن در برابرش خضوع نموده، و اعمال صالح کرده و با آن کسی که بر حضرتش استکبار و به خود و به آیاتش کفر ورزیده یک جور معامله کند. این دو طایفه در دنیا که بطور یکسان در تحت سیطره اسباب و علل طبیعی قرار داشتند، اسبابی که به اذن خدا یا سود می‌رسانید، و یا ضرر اگر قرار باشد در آخرت هم بطور یکسان با آنان معامله شود ظلم خواهد بود. پس، جز این باقی نمی‌ماند که خدای تعالی بین این دو طایفه در زمانی که به سوی او بر می‌گردند فرق بگذارد، به این معنا که مؤمنین نیکوکار را جزای خیر، و کفار بد کار را سزای بد دهد، تا ببینی آنان از چه چیز لذت می‌برند، و اینان از چه چیز متالم و ناراحت می‌شوند. </p> <p><span class="phrase">بنا بر این، تکیه این حجت بر دو چیز است، یکی بر تفاوت این دو طائفه به خاطر ایمان و عمل صالح، و کفر و عمل ناصالح، و دیگری بر کلمه <em rel="fa_10_4_18-18" data-sentence="128:31">بالقسط</em> ، این نکته را از نظر دور مدار.</span> و <span class="phrase">جمله <em rel="fa_10_4_12-12" data-sentence="5:432">لیجزی</em> بنا بر آنچه از ظاهر بیان استفاده می‌شود متعلق است به جمله‌ <span class="aya" rel="10_4" data-words="1-3">إلیه مرجعکم جمیعا .</span> البته این احتمال هم هست که جمله: لیجزی... متعلق باشد به جمله‌ <span class="aya" rel="10_4" data-words="10-11">ثم یعیده</span>، که در این صورت، کلام آن جنبه را که گفتیم یعنی جنبه فرق‌گذاری بین دو طائفه و بیان عدل الهی را ندارد، بلکه جنبه تعلیل دارد، و به یک حجت که همان حجت دومی است اشاره خواهد داشت.</span> و از جهت لفظ آیه، احتمال دوم به ذهن نزدیکتر است. </p> <h3> <span class="title" rel="10_1 10_2 10_3 10_4 10_5 10_6 10_7 10_8 10_9 10_10">حقانیت خلقت الهی در آفرینش آفتاب و ماه</span> </h3> <p> <code class="aya" rel="10_5"/> <span class="aya" rel="10_5" data-words="1-8">هو الذی جعل الشمس ضیاء و القمر نورا...</span> <span class="phrase">کلمه <em rel="fa_10_5_5-5" data-sentence="5:163">ضیاء</em> بطوری که گفته شده-مصدر است برای ضاء، یضوء، ضوء و ضیاء <code class="page" rel="10,13"/> همانطور که کلمه <em>عیاذ</em> مصدر است برای عاذ، یعوذ، عوذا و عواذا .</span> و <span class="phrase">ای بسا که جمع باشد برای کلمه <em>ضوء</em> ، همانطور که کلمه <em>سیاط</em> جمع است برای <em>سوط</em> و این عبارت چیزی در تقدیر دارد که مضاف کلمه <em rel="fa_10_5_5-5" data-sentence="144:116">ضیاء</em> است، و تقدیر آن جعل الشمس ذات ضیاء و القمر ذا نور است، یعنی خدای تعالی خورشید را دارای ضیاء و ماه را دارای نور کرد.</span> </p> <p>و <span class="phrase">همچنین کلمه <em rel="fa_10_5_11-11" data-sentence="12:277">منازل</em> در جمله‌ <span class="aya" rel="10_5" data-words="9-11">و قدره منازل</span> مضافی در تقدیر دارد، و تقدیر کلام: <em>و قدره ذا منازل</em> است، یعنی خدای تعالی قمر را دارای منزلها کرد تا در مسیر حرکتش در هر شب به منزلی از آن منازل برسد، غیر آن منزلی که شب قبلش در آنجا قرار داشت.</span> نتیجه این تقدیر الهی این شد که قرص قمر دائما در حال دور شدن از خورشید حرکت کند، تا از طرف دیگر باز به خورشید برسد، و یک دور تمام این حرکت قمر، یک ماه قمری را و دوازده ماه یک سال را تشکیل دهد، و خلق خدا در شمردن عدد سالها و رسیدگی به حسابها از این تقدیر الهی بهره‌مند شوند. نکته دیگری که آیه مورد بحث آن را افاده می‌کند این است که خدای تعالی آنچه را که در بکار اندازی این تقدیر و این نظام آفریده، و نتایج و اهدافی که بر خلقت آنها مترتب ساخته، همه بحق بوده، زیرا نتایج مزبور اهدافی حقیقی‌اند، که بطور منظم بر مخلوقات او مترتب می‌شوند. پس، در سراسر جهان خلقت نه لغوی در کار است، و نه غرض باطل و بیهوده‌ای، و نه تصادف و اتفاقی. </p> <p>پس، خدای تعالی اگر این موجودات را خلق کرده و بر این ترتیب مرتب ساخته برای این بوده که شؤون حیات شما را تدبیر، و امور معاش و معاد شما را اصلاح کند. پس او بهمین دلیل رب شما و مالک امر و مدبر شان شما است و جز او ربی نیست. </p> <p> <span class="aya" rel="10_5" data-words="23-26">یفصل الآیات لقوم یعلمون</span> -احتمال دارد که منظور از <em>تفصیل آیات</em> تفصیل به حسب تکوین خارجی باشد، و احتمال هم دارد منظور تفصیل به حسب بیان لفظی باشد، و بعید نیست که بگوئیم اولی به سیاق آیه نزدیکتر است. </p> <p><code class="aya" rel="10_6"/> <span class="aya" rel="10_6" data-words="1-17">إن فی اختلاف اللیل و النهار و ما خلق الله فی السماوات و الأرض لآیات لقوم یتقون</span> <span class="phrase">در مجمع البیان فرموده: اختلاف بین دو چیز به این معنا است که هر یک به طرفی مخالف طرف دیگری برود، مثلا یکی در جهت نور حرکت کند و دیگری در جهت ظلمت<span class="footnote" rel="1" title="مجمع البیان، ط اسلامیه، ج ۵، ص ۹۱">*</span> و ظاهرا این کلمه از ماده <em rel="fa_10_6_3-3" data-sentence="251:160">الخلف</em> گرفته شده که به معنای پشت سر است، و اختلاف بین دو   <code class="page" rel="10,14"/> چیز در اصل به این معنا بوده که یکی از آن دو، پشت آن دیگری قرار گیرد.</span> و آن گاه استعمالش را توسعه داده‌اند به حدی که در مغایرتی که بین دو چیز باشد استعمال کرده‌اند، </p><h3> <span class="title" rel="10_5 10_6 10_1 10_2 10_3 10_4 10_7 10_8 10_9 10_10">معنای اختلاف لیل و نهار و حکمت‌هایی که در آن وجود دارد</span> </h3> <p> <span class="phrase">در نتیجه هم بر حسب اصل لغت می‌گویند <em rel="fa_10_6_3-3" data-sentence="36:200">اختلفه</em> یعنی فلان چیز را پشت سر خود قرار داد، و هم بر حسب توسعه مذکور می‌گویند: اختلف الناس فی کذا-مردم در این باره اختلاف کردند که این عبارت، ضد عبارت: اتفق الناس فی کذا-مردم در این امر اتفاق کردند می‌باشد.</span> و اما تعبیر اختلف الناس الیه معنایش این است که مردم پیرامون فلانی آمد و شد و تردد کردند، جمعی وارد بر او شدند و جمعی از نزد او خارج گشتند، که در این تعبیر هم معنای اصلی کلمه محفوظ است، زیرا آن عده که وارد می‌شوند آن عده‌ای را که خارج‌اند پشت سر قرار می‌دهند. </p> <p>و منظور از اختلاف لیل و نهار یا این است که شب و روز یکی پس از دیگری وارد بر زمین می‌شوند، و هفته‌ها، ماهها و سالها را ترسیم می‌کنند. و یا اختلاف ساعت شب و روز در اغلب بقاع مسکون زمین است، چون شب و روز تنها در اعتدال بهاری برابرند. از روز اول بهار به بعد در نقاط شمالی روزها رو به زیادت می‌گذارد، یعنی روز طولانی‌تر از شب می‌شود، در نتیجه هر روز از روز قبلش طولانی‌تر می‌گردد، تا در اول تابستان به منتها درجه طول می‌رسد، از آن روز به بعد روزها شروع به کوتاه شدن می‌کند، تا در نقطه اعتدال پاییزی یعنی در روز اول پاییز دوباره برابر شب می‌شود. </p> <p>از شب اول پاییز به بعد شب رو به زیادت نهاده، تا به اول زمستان که نقطه نهایی طول شبها است برسد، دوباره از آن شب تا شب اول بهار رو به کوتاه شدن و در نهایت برابر روز شدن می‌رود، و این جریان در مناطق جنوبی به عکس است، در نتیجه هر زمانی که در مناطق شمالی روزها رو به بلندی باشد، در مناطق جنوبی رو به کوتاهی است، و در عوض شبهای آنجا به همان نسبت رو به زیادت می‌گذارد. </p> <p>اختلاف اول یعنی پشت سر هم در آمدن شب و روز همان عاملی است که امر ساکنین زمین را از نظر حرارت تدبیر می‌کند، در روز حرارت اشعه را بر روی زمین می‌گستراند، و در شب سرمای ظلمت را، و این اختلاف حرارت و برودت بادها را به دنبال می‌آورد، و نیز در روز مردم را برای حرکت و تلاش در امر معاش برمی‌انگیزد، و در شب همه را برای استراحت و آرامش جمع می‌کند، هم چنان که قرآن کریم در این باره می‌فرماید: <span class="aya" rel="78_9-11" data-words="1-12">و جعلنا نومکم سباتا، و جعلنا اللیل لباسا، و جعلنا النهار معاشا</span><span class="footnote" rel="1" title="ما خواب شما را مایه راحتی شما و شب را پوشش و روز را برای معاش شما قرار دادیم سوره نبا، آیات ۹-۱۱&quot;">*</span>. </p> <p>   <code class="page" rel="10,15"/> و اختلاف دوم عاملی است که فصول چهارگانه سال را ترسیم و امر آذوقه و ارزاق را تدبیر می‌کند هم چنان که قرآن کریم می‌فرماید: <span class="aya" rel="41_10" data-words="10-18">و قدر فیها أقواتها فی أربعة أیام سواء للسائلین</span><span class="footnote" rel="1" title="و در زمین ارزاق آن رای در چهار فصل تقدیر نمود، تقدیری مساوی برای همه محتاجان سوره فصلت، آیه ۱۰&quot;">*</span>. </p> <p><span class="phrase">دو کلمه <em rel="fa_10_6_6-6" data-sentence="8:501">نهار</em> و <em>یوم</em> مترادفند، اما-بطوری که گفته شده-بین آن دو فرقی هست و آن این است که کلمه <em rel="fa_10_6_6-6" data-sentence="149:400">نهار</em> علاوه بر معنای روز دلالت بر گسترش نور نیز دارد، و شاید به همین جهت بوده که تنها این کلمه در مقابل کلمه <em>لیل</em> استعمال می‌شود بلکه کلمه یوم را در جایی استعمال می‌کنند که عنایتی به افاده گسترش نور نداشته باشند، مثل مواردی که سخن از شمردن ایام باشد، که در چنین مقامی می‌گویند: عشرة ایام-ده روز <em>و</em> عشرین یوما-بیست روز و...، ولی گفته نمی‌شود <em>عشرة نهارات</em> و <em>عشرین نهارا</em> و...</span> </p> <p>آیه شریفه مشتمل است بر حجت تمام عیاری بر یگانه بودن خدای تعالی در ربوبیت، برای اینکه لیل‌و نهار و آنچه در آسمانها و زمین آفریده حامل نظامی واحد و عمومی و متفقند، نظامی که امر موجودات زمینی و آسمانی و مخصوصا عالم انسانی را تدبیر می‌کند، تدبیر واحد که اجزاء آن به یکدیگر متصلند، اتصالی که بهتر از آن تصور ندارد. </p> <p>این احتمال نیز در بین هست که آیه شریفه، در مقام احتجاج بر مساله توحید نباشد، بلکه در صدد تعلیل جمله‌ <span class="aya" rel="10_5" data-words="23-26">یفصل الآیات لقوم یعلمون</span> در آیه قبلی باشد، چون کلمه <em>ان</em> که خاصیت تعلیل را دارد بر سر آن آمده. و <span class="phrase">بنا بر این احتمال، مناسب‌تر آن است که منظور از اختلاف لیل و نهار احتمال اول باشد، نه معنای دوم، برای اینکه همین معنای اختلاف از جمله <span class="aya" rel="10_5" data-words="3-11">جعل الشمس ضیاء و القمر نورا و قدره منازل</span> به ذهن می‌رسد،  (در نتیجه معنای آیه چنین می‌شود: او همان خدایی است که خورشید را روشن و قمر را نورانی کرد، و برای قمر منزلهایی مقدر فرمود، تا عدد سالها و حساب را بدانید... برای اینکه در این اختلاف شب و روز که باعث پدید آمدن فصول است، و در موجودات زمین و آسمان که حامل این نظام عالمی هستند آیاتی است برای مردمی که تقوا داشته باشند) و مناسب‌تر بودن این معنای <em rel="fa_10_6_3-3" data-sentence="584:48">اختلاف</em> با مطلب آیه قبل نسبت به معنای دیگر آن روشن است.</span> </p> <p><code class="aya" rel="10_7"/> <span class="aya" rel="10_7" data-words="1-12">إن الذین لا یرجون لقاءنا و رضوا بالحیاة الدنیا و اطمأنوا بها</span>... <span class="aya" rel="10_8" data-words="4-6">بما کانوا یکسبون</span> از اینجا شروع شده در بیان اموری که متفرع است بر دعوت مذکور در جمله:   <code class="page" rel="10,16"/> <span class="aya" rel="10_3" data-words="25-28">ذلکم الله ربکم فاعبدوه</span>. اموری که سرانجام مترتب بر آن دعوت می‌شود، از قبیل اینکه چه کسانی آن دعوت را می‌پذیرند و چه کسانی آن را رد خواهند کرد، چه کسانی خدا را اطاعت می‌کنند و چه کسانی نافرمانیش خواهند کرد. </p> <p>نخست متعرض عکس العملی شده که کفار در برابر این دعوت از خود نشان خواهند داد، و فرموده: محققا کسانی که امید دیدار ما را ندارند، و به زندگی دنیا راضی گشته و دل خود را با آن آرامش بخشیده‌اند و کسانی که اصلا از آیات ما غافلند، اینان دعوت ما را نمی‌پذیرند، و به خاطر همین عملکردشان در آتش، ماوی دارند . و در این بیان نخست ایشان را توصیف کرد به اینکه امیدی به <em>لقاء خدا ندارند</em> و منظور از لقاء اللَّه همان معاد و بازگشت به سوی خدای تعالی و زنده شدن در روز قیامت است، و ما در چند جا از این کتاب گفته‌ایم که چرا قرآن کریم قیامت را <em>روز لقاء خدا</em> نامیده، که یکی از آن موارد در سوره اعراف تفسیر آیه رؤیت است. پس، این کفار، منکر روز جزاء هستند و معلوم است که با انکار آن روز دیگر حساب و جزائی و وعد و وعیدی و امر و نهیی بر ایشان مطرح نخواهد بود، وقتی این مسائل برای کسی مطرح نباشد، برای او وحی و نبوت و فروعات آن که همان احکام یک دین آسمانی است نیز معنا ندارد. </p> <p>و نیز معلوم است که وقتی جهان بینی یک انسان چنین باشد همه هم و غم او معطوف به زندگی مادی دنیا می‌شود، چون انسان و هر موجود زنده دیگر به حکم فطرتش می‌خواهد باقی بماند، و به دعوت فطرتش همه همش را صرف در این می‌کند که اولا بماند و فانی نشود، و در ثانی سعادت این زندگیش را تامین نماید. خوب، اگر این انسان، ایمانی به حیات دائمی داشته باشد حیاتی که به پهنای دنیا و آخرت است که هیچ، و اما اگر به چنین حیاتی ایمان نداشته باشد قهرا هم فطریش در تلاش برای بقاء صرف همین زندگی دنیا می‌شود، و به داشتن آن راضی گشته، دلش به آرامشی کاذب، آرامش می‌یابد، و دیگر به طلب آخرت بر نمی‌خیزد، این است منظور جمله: <span class="aya" rel="10_7" data-words="6-12">و رضوا بالحیاة الدنیا و اطمأنوا بها</span>. </p> <p>از همین جا روشن می‌شود که وصف دوم، یعنی اینکه چنین کسانی به زندگی دنیا راضی و مطمئن هستند، از لوازم وصف اول یعنی جمله‌ <span class="aya" rel="10_7" data-words="3-5">لا یرجون لقاءنا</span> می‌باشد، و جنبه‌ای تفسیر کننده برای آن دارد. و <span class="phrase">حرف <em>باء</em> در <em rel="fa_10_7_8-8" data-sentence="20:166">بالحیاة</em> و در <em>اطمأنوا بها</em> باء سببیت است، و چنین معنا می‌دهد که منکرین لقاء خدا به سبب زندگی دنیا از لقاء خدا که همان زندگی آخرت است بی نیاز شدند و آرامش خاطر یافتند.</span> </p> <p> <span class="aya" rel="10_7" data-words="13-18">و الذین هم عن آیاتنا غافلون</span> -این جمله جنبه تفسیر برای وصف قبلی دارد، چون بین<code class="page" rel="10,17"/> آن دو تلازم هست. کسی که از آخرت غافل است و آن را فراموش کرده و همواره به یاد دنیا است قهرا از آیات خدا نیز غافل خواهد بود. و این آیه قریب المضمون با آیه زیر است که می‌فرماید: <span class="aya" rel="53_29-30" data-words="1-24">فأعرض عن من تولی عن ذکرنا و لم یرد إلا الحیاة الدنیا، ذلک مبلغهم من العلم إن ربک هو أعلم بمن ضل عن سبیله</span><span class="footnote" rel="1" title="پس روی از کسی که از ذکر ما اعراض می‌کند و جز زندگی دنیا نمی‌خواهد بگردان، چون بیش از این معرفت ندارد، محققا پروردگار تو داناتر است به کسی که از راه او گمراه شده سوره نجم، آیات ۲۹ و ۳۰&quot;">*</span> چون این آیه نیز دلالت دارد بر اینکه اعراض از ذکر خدا غفلت از آیات او است، و باعث آن می‌شود که دید آدمی کوتاه گشته، علم او تنها در چهار دیواری تنگ زندگی دنیا و شؤون آن دور بزند. آری، کسی که از یاد خدا غافل است خواستش نیز از چهار دیواری زندگی مادی دنیا فراتر نمی‌رود، و این خود ضلالت از راه خدا است، که در آیه زیر این ضلالت به فراموشی روز حساب تعریف شده، می‌فرماید: <span class="aya" rel="38_26" data-words="20-32">إن الذین یضلون عن سبیل الله لهم عذاب شدید بما نسوا یوم الحساب</span><span class="footnote" rel="2" title="محققا کسانی که از راه خدا گمراه شدند عذابی شدید دارند، بدان جهت که روز حساب را فراموش کردند سوره ص، آیه ۲۶&quot;">*</span> </p><h3> <span class="title" rel="10_1 10_2 10_3 10_4 10_5 10_6 10_7 10_8 10_9 10_10">اعتماد به معاد یکی از اصول و پایه‌های دین است و انکار لقاء اللَّه و فراموشی روز حساب و دلبستگی به زندگی دنیا اساس انکار دین می‌باشد</span> </h3> <p> پس، روشن شد که انکار لقاء اللَّه و فراموشی روز حساب موجب این است که انسان به زندگی دنیا راضی شود و به جای آخرت بدان اطمینان و دلگرمی یافته، علم و معرفتش و خواست و اراده‌اش منحصر در همین چهار چوب تنگ دنیا شود، و چون مدار و معیار بر حقیقت ذکر، است و اینکه آدمی جدا و واقعا در طلب آخرت و رضای خدا باشد، لا جرم هیچ فرقی نیست بین آن کسی که به کلی منکر معاد و لقاء خداست و بین آن کسی که هم قولا و هم فعلا به زندگی دنیا راضی است و یا اینکه فعلا به زندگی دنیا راضی است اما لفظا قائل به معاد است. و نیز روشن گردید که اعتقاد به معاد یکی از اصول و پایه‌هایی است که استواری دین بر آن بنا نهاده شده است، چون با سقوط این پایه امر و نهی و وعده و وعید و بلکه اصل نبوت و وحی ساقط می‌شود، و معلوم است که با سقوط اینها دین الهی بکلی باطل می‌شود. </p> <p><code class="aya" rel="10_8"/> <span class="aya" rel="10_8" data-words="1-6">أولئک مأواهم النار بما کانوا یکسبون</span> -این جمله، جزای آنان را بیان می‌کند و می‌فرماید که جزای اعمالی که کردند آتش جاودانه است. </p> <h3> <span class="title" rel="10_1 10_2 10_3 10_4 10_5 10_6 10_7 10_8 10_9 10_10">مراد از هدایت مؤمنین به ایمانشان، و اشاره به رابطه بین ایمان و عمل و آثار هر یک</span> </h3> <p> <code class="aya" rel="10_9"/> <span class="aya" rel="10_9" data-words="1-9">إن الذین آمنوا و عملوا الصالحات یهدیهم ربهم بإیمانهم...</span> این آیه شریفه بیانگر عاقبت أمر مؤمنین و پاداشی است که خدای تعالی در برابر     <code class="page" rel="10,18"/> پذیرفتن دعوت او و اطاعتش می‌دهد. می‌فرماید: آن پاداش اینست که خدای سبحان چنین کسانی را به ایمانشان هدایت می‌فرماید. و معلوم است که منظور از این هدایت، هدایت به سوی پروردگارشان است، چون کلام، در باره عاقبت امر کسی است که امیدوار لقاء اللَّه است، هم چنان که خدای تعالی خودش فرموده: <span class="aya" rel="13_27" data-words="18-22">و یهدی إلیه من أناب</span><span class="footnote" rel="1" title="خدای تعالی هر کسی را که به سوی او رجوع کند به سوی خود هدایت می‌کند سوره رعد، آیه ۲۷&quot;">*</span> و مسلما ایمان اگر آدمی را هدایت می‌کند، به اذن خدا به سوی خدا هدایت می‌کند، و نیز اگر مؤمنین به سوی حق و یا به سوی صراط مستقیم و یا هر چیز دیگری که قرآن کریم مشتمل بر آن است هدایت می‌کنند در حقیقت به وسائل و مدارجی هدایت می‌کنند که این مدارج سرانجام منتهی به خدای تعالی می‌شود، هم چنان که باز خدای تعالی فرموده: <span class="aya" rel="53_42" data-words="1-5">و أن إلی ربک المنتهی</span><span class="footnote" rel="2" title="و محققا منتهی الیه همه حرکت‌ها به سوی پروردگار تو است سوره نجم، آیه ۴۲&quot;">*</span> در این آیه سؤالی به ذهن می‌رسد و آن این است که چرا مؤمنین را به ایمان و اعمال صالحه توصیف کرده، ولی هدایت به سوی خودش را تنها به ایمان نسبت داده؟ جوابش این است که تنها عاملی که بنده خدا را به مقام قرب بالا می‌برد ایمان است، و اعمال صالح در آن نقشی ندارد، تنها نقش اعمال صالح یاری ایمان و به نتیجه رساندن ایمان در بعد عمل است، هم چنان که خدای تعالی فرموده: <span class="aya" rel="58_11" data-words="20-29">یرفع الله الذین آمنوا منکم و الذین أوتوا العلم درجات</span><span class="footnote" rel="3" title="خدای تعالی از میان شما کسانی را که ایمان دارند بالا می‌برد و نیز کسانی که موفق به داشتن علم شدند به درجاتی بلند می‌رساند سوره مجادله، آیه ۱۱&quot;">*</span> و در این گفتارش ایمان و علم را عامل بلند شدن و بالا رفتن دانسته و از تاثیر عمل صالح سکوت کرده. از این آیه روشن‌تر آیه زیر است که می‌فرماید: <span class="aya" rel="35_10" data-words="8-15">إلیه یصعد الکلم الطیب و العمل الصالح یرفعه</span><span class="footnote" rel="4" title="کلمه‌های پاک (که همان عقائد حقه است) به سوی خدا بالا می‌رود، و عمل صالح آن را در بالا رفتن مدد می‌کند سوره فاطر، آیه ۱۰&quot;">*</span> البته همه اینها در باره هدایت است که کار ایمان است، و اما نعمت‌های بهشتی امری است که اعمال صالح در آن دخالت دارد، هم چنان که اعمال زشت دخالت در انواع عذاب دارد، خدای تعالی در باره مؤمنینی که اعمال صالح دارند می‌فرماید: <span class="aya" rel="10_9" data-words="10-16">تجری من تحتهم الأنهار فی جنات النعیم</span><span class="footnote" rel="5" title="در بهشت‌های نعیم، از زیر آنان نهرها روان است سوره یونس، آیه ۹&quot;">*</span> و در باره کفار می‌فرماید: <span class="aya" rel="10_8" data-words="1-6">أولئک مأواهم النار بما کانوا یکسبون</span><span class="footnote" rel="6" title="اینان جایشان آتش است به سزای آن اعمالی که می‌کردند سوره یونس، آیه ۸&quot;">*</span>             <code class="page" rel="10,19"/> </p><h3> <span class="title" rel="10_1 10_2 10_3 10_4 10_5 10_6 10_7 10_8 10_9 10_10">محبت خالص مؤمنین به خدای تعالی، و تسبیح او، و تحیت و درود آنان به یکدیگر در جنات نعیم</span> </h3> <p> خواننده محترم و پژوهشگر متدبر باید توجه داشته باشد که خدای تعالی در میان همه منازل قرب، پاداش کسانی را که به وسیله ایمان خود هدایت یافتند جنات نعیم ذکر کرده، و در میان همه نعمت‌های بهشتی انهاری را نام برده که در بهشت از زیر آنان جاری است، حال باید دید علت این انتخاب چیست؟ ما در تفسیر آیه شریفه: <span class="aya" rel="1_7" data-words="1-4">صراط الذین أنعمت علیهم</span><span class="footnote" rel="1" title="سوره حمد، آیه ۷&quot;">*</span> و در تفسیر آیه شریفه: <span class="aya" rel="4_69" data-words="7-12">فأولئک مع الذین أنعم الله علیهم</span><span class="footnote" rel="2" title="سوره نساء، آیه ۶۹&quot;">*</span> گفتیم که در قرآن کریم نعمت به معنای حقیقیش همانا ولایت الهی است، و یکی از چیزهایی که خدای تعالی اولیای مقربین خود را به آن اختصاص داده نوعی از شراب بهشت است که با نوشاندن آن شراب به ایشان احترامشان کرده، به شان آنان اعتناء می‌نماید، مثلا فرموده: <span class="aya" rel="76_5-6" data-words="1-15">إن الأبرار یشربون من کأس کان مزاجها کافورا، عینا یشرب بها عباد الله یفجرونها تفجیرا</span><span class="footnote" rel="3" title="محققا ابرار از جامی خواهند نوشید که مزاج کافور دارد، از چشمه‌ای که بندگان خدا از آن می‌نوشند، چشمه‌ای که خود آنان آن را به نوعی ناگفتنی بجوشش در می‌آورند سوره انسان، آیات ۵ و ۶&quot;">*</span>، و نیز فرموده: <span class="aya" rel="83_22" data-words="1-4">إن الأبرار لفینعیم</span>... <span class="aya" rel="83_25" data-words="1-4">یسقون من رحیق مختوم</span>... <span class="aya" rel="83_28" data-words="1-4">عینا یشرب بها المقربون</span><span class="footnote" rel="4" title="محققا ابرار در نعیم خواهند بود و از شرابی سر به مهر خواهند نوشید، چشمه‌ای که تنها مقربین از آن-و یا به آن می‌نوشند- سوره مطففین، آیات ۲۲-۲۸&quot;">*</span>، و این بر خواننده گرامی است که در اینگونه آیات دقت نموده، بعضی را با بعضی دیگر مقایسه و تطبیق کند تا شاید بتواند به بعضی از اسرار لطیف که خدای عز و جل در کلام خود به ودیعت نهاده دست یابد. </p> <p><code class="aya" rel="10_10"/> <span class="aya" rel="10_10" data-words="1-16">دعواهم فیها سبحانک اللهم و تحیتهم فیها سلام و آخر دعواهم أن الحمد لله رب العالمین</span> اولین کرامتی که خدای سبحان به اولیایش-یعنی همانهایی که در دلهایشان غیر خدا نیست و غیر خدا کسی امورشان را تدبیر نمی‌کند-کرده این است که دلهایشان را از محبت غیر خودش پاک می‌کند، تا به آنجا که غیر خدا را دوست نمی‌دارند و جز به خدا به هیچ چیز دیگر نمی‌اندیشند و جز در راه او قدمی بر نمی‌دارند. پس، اولیاء خدا منزه از هر شریکی برای خدا هستند، یعنی هیچ چیز دیگر دلهای آنان را به سوی خود نمی‌کشد، و از یاد خدا غافل نمی‌سازد، و هیچ شاغلی آنان را از پروردگارشان به خود مشغول نمی‌کند. </p> <p>و این منزه بودن دلهایشان همان تنزیهی است که آنان نسبت به خدای تعالی دارند. </p> <p>آری، اولیاء خدا، پروردگار خود را از هر چیزی که لایق به ساحت قدس او نیست منزه         <code class="page" rel="10,20"/> می‌دارند، چه شریک در اسم و چه شریک در معنا، و چه نقص، و چه عدم. و نیز تسبیح آنان در باره پروردگارشان تنها تسبیح به زبان و صرف گفتن <em>سبحان اللَّه</em> نیست، بلکه تسبیحشان هم به زبان، هم به عمل و هم به قلب می‌باشد، چون تسبیح اگر کمتر از این و در مرحله‌ای پایین‌تر از این باشد تسبیحی آمیخته با شرک است، هم چنان که خدای تعالی فرموده: <span class="aya" rel="12_106" data-words="1-9">و ما یؤمن أکثرهم بالله إلا و هم مشرکون</span><span class="footnote" rel="1" title="بیشتر مردم به خدا ایمان نمی‌آورند، مگر آنکه در عین حال مشرکند سوره یوسف، آیة ۱۰۶&quot;">*</span> و این اولیاء خدا که خدای تعالی دلهایشان را از پلیدی محبت غیر خود-که دل را مشغول از ذکر خدا می‌سازد-پاک ساخته و از محبت خویشتن پر نموده است، اراده نمی‌کنند مگر خود خدا را، چون خدای تعالی خیری است که شری با آن نیست، آری‌ <span class="aya" rel="20_73" data-words="13-15">و الله خیر</span><span class="footnote" rel="2" title="سوره طه، آیه ۷۳&quot;">*</span> و نیز اولیای خدا با دلهای مالامال از خیر و سلام خود با احدی روبرو نمی‌شوند مگر بخیر و سلام. بله، مگر آنکه طرف مقابل کسی باشد که خیر و سلام را مبدل به شر و ضرر سازد، که در این صورت اولیای خدا نیز با شر، با آنان برخورد می‌کنند. همانطوری که قرآن کریم، شفاء قلوب است برای کسانی که خواهان شفاء از آن باشند و لیکن برای ظالمین ثمره‌ای جز بیشتر شدن گمراهی ندارد. </p> <p>و نیز اولیای خدا و دارندگان چنین قلبی طاهر به هیچ چیز و هیچ حادثه‌ای بر نمی‌خورند مگر آنکه آن را نعمتی از نعمت‌های خدا یافته، با دید نعمت به آن می‌نگرند، نعمتی که از صفات جمال خدا و معانی کمال او حکایت دارد و عظمت و جلال او را بیان می‌کند، در نتیجه اگر چیزی را توصیف می‌کنند-بدان جهت است که آن را یکی از نعمت‌های خدا می‌بینند، و جمال خدا-در اسماء و صفاتش-را در آن چیز مشاهده می‌کنند، و در هیچ چیز از پروردگار خود غافل و دستخوش فراموشی نمی‌شوند-قهرا این توصیفشان از آن چیز توصیف پروردگارشان است، به افعال و صفات جمیل و در نتیجه ثنائی است از آنان بر خدا و حمدی است از ایشان برای خدا، چون حمد چیزی جز ثناء به فعل اختیاری جمیل نمی‌باشد. </p> <p>این است وضع اولیای خدای تعالی ما دام که در دنیایند، یعنی در دار عمل قرار دارند، و در امروزشان برای فردایشان جد و جهد دارند، و اما بعد از آنکه از این خانه خارج شده، به لقاء پروردگارشان رسیدند و خدای تعالی وعده‌هایی که به آنان داده بود بطور کامل به آنان داده، و در رحمت و در دار کرامت خود جایشان داد، و در آن هنگام نورشان را تمام می‌کند همان نوری     <code class="page" rel="10,21"/> را که در دنیا فقط به آنان داده بود، و قرآن کریم وضع آن روز آنان را چنین حکایت می‌کند: </p><h3> <span class="title" rel="10_10 10_9 10_1 10_2 10_3 10_4 10_5 10_6 10_7 10_8">حمد و ستایش خدای تعالی فقط از بندگان مخلص خدا بر می‌آید</span> </h3> <p> <span class="aya" rel="66_8" data-words="32-42">نورهم یسعی بین أیدیهم و بأیمانهم یقولون ربنا أتمم لنا نورنا</span><span class="footnote" rel="1" title="نورشان در پیشاپیش آنان و در سمت راستشان در حرکت است، می‌گویند: پروردگارا نور ما را برای ما به حد کمال و تمام برسان سوره تحریم، آیه ۸&quot;">*</span>. </p> <p>در این جا است که خدای تعالی شرابی طهور به آنان می‌چشاند و با آن، سریره و باطنشان را از هر شرک آشکار و پنهانی پاک می‌کند، و در نور علم و یقین غرقشان می‌سازد، و از اقیانوس دلشان چشمه‌های حکمت بر زبانهایشان جاری می‌کند، در نتیجه نخست خدای تعالی را تسبیح و تنزیه نموده، سپس به رفقایشان که همان انبیاء و صدیقین و شهداء و صالحین‌اند سلام می‌کنند، آن گاه خدا را با رساترین وجه و به بهترین بیان حمد و تسبیح و ثنا می‌گویند. </p> <p>این آن مطالبی است که دو آیه شریفه مورد بحث قابل انطباق بر آنها هست-و خدا داناتر است-اینک این دو آیه را جمله جمله معنا می‌کنیم: کسانی که ایمان آورده و اعمال صالح می‌کنند <span class="aya" rel="10_9" data-words="10-16">تجری من تحتهم الأنهار فی جنات النعیم</span>، در جنات نعیم نهرها از زیر کاخشان روان است. گفتیم که در این جمله سخن از بهشت ولایت و تطهیر دلها است، <span class="aya" rel="10_10" data-words="1-4">دعواهم فیها سبحانک اللهم</span>، دعوایشان در آن بهشت‌ها همه این است که بارالها تو را تسبیح می‌گوئیم. و گفتیم که در این جمله خدا را از هر نقص و حاجت و شریکی منزه می‌دارند، و این گفتارشان بر وجه حضور است، یعنی خدا را حاضر می‌بینند و تسبیحش می‌گویند، چون اولیای خدا از پروردگار خود محجوب نیستند، <span class="aya" rel="10_10" data-words="5-8">و تحیتهم فیها سلام</span> و در آنجا درودشان به یکدیگر سلام است، که این ملاقات را به نشانه امنیت مطلق نامگذاری کردن است، گو اینکه در دنیا نیز یکدیگر را به کلمه سلام تحیت می‌گویند، و لیکن سلام در دنیا علامت امنیت نسبی و امنیتی اندک است، اما در بهشت علامت امنیت مطلق است، <span class="aya" rel="10_10" data-words="9-16">و آخر دعواهم أن الحمد لله رب العالمین</span> آخرین مرحله کمال علم اهل بهشت بدینجا منتهی می‌شود که خدا را بعد از تسبیح و تنزیه ثنا گویند. </p> <p>در سابق در تفسیر آیه شریفه: <span class="aya" rel="1_2" data-words="1-4">الحمد لله رب العالمین</span><span class="footnote" rel="2" title="سوره حمد، آیه ۲&quot;">*</span> نیز گفتیم که هر چند هر کسی می‌تواند به زبان بگوید <span class="aya" rel="1_2" data-words="1-2">الحمد لله</span> و لیکن از آنجا که حمد، توصیف و ستودن خدای تعالی است، هر کسی نمی‌تواند خدای را توصیف کند، این کار تنها از بندگان مخلص خدای تعالی بر می‌آید، افراد انگشت‌شماری که خدای تعالی آنان را برای خود خالص نموده، و به     <code class="page" rel="10,22"/> کرامت قرب خود اختصاص داده و هیچ واسطه‌ای بین آنان و بین خدای تعالی نیست. به آیه زیر توجه بفرمائید که چگونه خدای تعالی را از توصیف خلق منزه دانسته و تنها توصیف بندگان مخلص را امضاء می‌کند: <span class="aya" rel="37_159-160" data-words="1-8">سبحان الله عما یصفون، إلا عباد الله المخلصین</span><span class="footnote" rel="1" title="منزه است خدای تعالی از آنچه خلق در توصیفش می‌گویند، مگر توصیف بندگان مخلص او">*</span>. </p> <p>و به همین جهت است که می‌بینیم خدای عز و جل حمد کسی را در کلام مجیدش نقل نکرده الا حمد افراد انگشت‌شماری از انبیای گرامش را، مانند نوح، ابراهیم، محمد، داوود و سلیمان (علیهم صلوات اللَّه). در گفتگویش با جناب نوح (ع) فرموده: <span class="aya" rel="23_28" data-words="9-16">فقل الحمد لله الذی نجانا من القوم الظالمین</span><span class="footnote" rel="2" title="بگو سپاس خدای را که ما را از شر قوم ستمکار نجات بخشید سوره مؤمنون، آیه ۲۸&quot;">*</span> و از جناب ابراهیم (ع) حکایت کرده که گفت: <span class="aya" rel="14_39" data-words="1-10">الحمد لله الذی وهب لی علی الکبر إسماعیل و إسحاق</span><span class="footnote" rel="3" title="حمد خدای را که در پیری اسماعیل و اسحاق را به من بخشید سوره ابراهیم، آیه ۳۹&quot;">*</span>، و در چند جا که دستوراتی به رسول اسلام ( ص) می‌دهد می‌فرماید: <span class="aya" rel="27_93" data-words="2-4">قل الحمد لله</span><span class="footnote" rel="4" title="بگو حمد از آن خدا است سوره نمل، آیه ۹۳&quot;">*</span>، و از داوود و سلیمان (ع) حکایت کرده که: <span class="aya" rel="27_15" data-words="8-11">و قالا الحمد لله</span><span class="footnote" rel="5" title="گفتند: الحمد للَّه سوره نمل، آیه ۱۵&quot;">*</span>. </p> <p>هم چنان که در چند جای کلام مجیدش حمد اهل بهشت را حکایت کرده است، مانند: <span class="aya" rel="7_43" data-words="12-18">و قالوا الحمد لله الذی هدانا لهذا</span><span class="footnote" rel="6" title="و گفتند حمد خدایی را سزا است که ما را برای رسیدن به چنین سرانجامی هدایت فرمود">*</span> <span class="aya" rel="35_34" data-words="1-8">و قالوا الحمد لله الذی أذهب عنا الحزن</span><span class="footnote" rel="7" title="و گفتند حمد آن خدایی را که اندوه و دلواپسی را از ما ببرد سوره فاطر، آیه ۳۴&quot;">*</span>، <span class="aya" rel="39_74" data-words="1-7">و قالوا الحمد لله الذی صدقنا وعده</span><span class="footnote" rel="8" title="و گفتند حمد آن خدایی را سزا است که به وعده‌ای که به ما داده بود وفا کرد سوره زمر، آیه ۷۴&quot;">*</span> <span class="aya" rel="10_10" data-words="9-16">و آخر دعواهم أن الحمد لله رب العالمین .</span> از آیه مورد بحث استفاده می‌شود که خدای سبحان، مؤمنین از اهل بهشت را سرانجام به بندگان مخلص خود ملحق می‌سازد، پس این آیه دلالت دارد بر وعده‌ای جمیل و بشارتی عظیم به مؤمنین. </p>   <p> سوره صافات، آیات 159 و 160".          </p> <p> سوره اعراف، آیه 43"     <code class="page" rel="10,23"/> </p><h3>بحث روایتی‌ <span class="title" rel="10_2"> (روایاتی در مورد: <span class="aya" rel="10_2" data-words="19-22">قدم صدق عند ربهم</span>، و تسبیح و حمد پروردگار توسط اهل بهشت) </span> </h3> <p> در تفسیر عیاشی از یونس بن عبد الرحمن از شخصی از امام صادق (ع) روایت شده که در معنای آیه شریفه‌ <span class="aya" rel="10_2" data-words="13-22">و بشر الذین آمنوا أن لهم قدم صدق عند ربهم</span> فرمود: منظور از قدم صدق ولایت است.<span class="footnote" rel="1" title="تفسیر عیاشی، ط اسلامیه، ج ۲، ص ۱۱۹">*</span> و در کافی به سند خود از ابراهیم بن عمر یمانی از کسی که وی نام نبرده از امام صادق  (ع) روایت کرده که در معنای آیه شریفه: <span class="aya" rel="10_2" data-words="13-22">و بشر الذین آمنوا أن لهم قدم صدق عند ربهم</span> فرمود: منظور رسول خدا است<span class="footnote" rel="2" title="کافی، تفسیر البرهان، ط ایران، ج ۲، ص ۱۷۷">*</span>. </p> <p>مؤلف: این روایت را قمی<span class="footnote" rel="3" title="تفسیر قمی، ط نجف، ج ۱، ص ۳۰۸">*</span> در تفسیرش با ذکر سند، و عیاشی<span class="footnote" rel="4" title="تفسیر عیاشی، ج ۲، ص ۱۲۰">*</span> در تفسیرش بدون سند از ابراهیم بن عمر از شخصی که نامش را نبرده از امام صادق (ع) نقل کرده‌اند، و ظاهرا منظور امام (ع) که قدم صدق را به رسول خدا (ص) تفسیر کرده این باشد که مؤمنین مورد شفاعت رسول خدا (ص) خواهند بود. دلیل بر این معنا روایتی است که مرحوم طبرسی در مجمع البیان آورده، آنجا که گفته است: بعضی گفته‌اند منظور از قدم صدق شفاعت محمد (ص) است. آن گاه اضافه کرده است که این معنا از امام صادق (ع) روایت شده<span class="footnote" rel="5" title="مجمع البیان، ج ۵، ص ۸۹">*</span>. </p> <p>و نیز دلیل دیگرش روایتی است که در تفسیر الدر المنثور از ابن مردویه از علی بن ابی طالب (ع) نقل کرده که در تفسیر جمله‌ <span class="aya" rel="10_2" data-words="19-22">قدم صدق عند ربهم</span> فرموده: رسول خدا  (ص) شفیع آنان در قیامت است.<span class="footnote" rel="6" title="الدر المنثور، ط بیروت، ج ۳، ص ۳۰۰">*</span> و در تفسیر عیاشی از زید شحام از امام صادق (ع) روایت شده که زید گفت: من از امام صادق (ع) از <em>تسبیح</em> سؤال کردم، حضرت فرمود: تسبیح اسمی است از             <code class="page" rel="10,24"/> اسماء خدا و هم دعوی اهل بهشت است<span class="footnote" rel="1" title="تفسیر عیاشی، ج ۲، ص ۱۲۰، ح ۹">*</span>. </p> <h3> <span class="title" rel="10_10"><span class="phrase">توضیحی در باره معنای تسبیح و حمد خدای تعالی و بیانی در باره انقطاع تمام سخنان در دنیا جز ذکر: <em rel="fa_10_10_13-14" data-sentence="94:0">الحمد للَّه</em></span> </span> </h3> <p> مؤلف: منظور امام از تسبیح، همین جمله <em>سبحان اللَّه</em> است که ما می‌گوئیم، و معنای اسم بودنش برای خدا این است که دلالت دارد بر منزه بودن حق تعالی. </p> <p>و <span class="phrase">در کتاب اختصاص، شیخ مفید به سند خود از جعفر بن محمد از پدرش از جدش حسین بن علی بن ابی طالب (ع) از رسول خدا (ص) -در حدیثی طولانی که حکایت گفتگوی آن جناب با مردی یهودی است-روایت کرده که: یهودی از آن جناب سؤالهایی کرد، و رسول خدا (ص) در آن گفتگو فرمود: وقتی بنده خدا می‌گوید <em>سبحان اللَّه</em> همه موجوداتی که پایین عرش هستند با او تسبیح می‌گویند، و در نتیجه به گوینده ده برابر پاداش داده می‌شود، و چون می‌گوید: <em rel="fa_10_10_13-14" data-sentence="412:990">الحمد للَّه</em> خدای تعالی از نعیم دنیا برخوردارش می‌کند تا زمانی که خدا را با نعیم آخرت دیدار کند، و این کلمه‌ای است که اهل بهشت آن را هنگام دخول در بهشت می‌گویند، و هر سخنی در دنیا تمام و بریده می‌شود مگر گفتن <em rel="fa_10_10_13-14" data-sentence="674:773">الحمد للَّه</em> که قطع نمی‌گردد، و این است معنای کلام خدای تعالی که فرموده: <span class="aya" rel="33_44" data-words="1-4">تحیتهم یوم یلقونه سلام .</span><span class="footnote" rel="2" title="اختصاص مفید، ط انتشارات اسلامی، ص ۳۴">*</span> مؤلف: اینکه فرمود: و هر سخنی در دنیا تمام و بریده می‌شود مگر <em rel="fa_10_10_13-14" data-sentence="1024:468">الحمد للَّه</em> ، معنایش این است که هر کلامی که در دنیا بکار می‌رود و در راه مقاصدی استعمال می‌شود، مقاصدی که عاید صاحبش می‌گردد-نظیر سخنانی که در مقاصد معاش و گفتگوهای معمولی انسانها و سخنانی که در عبادات به منظور تحصیل ثواب و امثال آن گفته می‌شود-همه با قطع شدن زندگی دنیا قطع می‌گردد، چون بعد از دنیا دیگر خبری از اینگونه مقاصد نیست، نه مقاصد دنیایی در کار است و نه دیگر ثوابی می‌توان تحصیل کرد، و از کلام آدمی باقی نمی‌ماند مگر حمد خدا و ثنای بر او، که کلام اهل بهشت در بهشت است.</span> </p> <p>و اینکه فرمود: و این است معنای کلام خدای تعالی که فرمود: <span class="aya" rel="33_44" data-words="1-4">تحیتهم یوم یلقونه سلام</span>، معنایش این است که تحیت در آن روز سلام مطلق است، سلامی که می‌فهماند در آنجا هر چه که هست موافق و ملائم با خواست آدمی است. پس، انسان آنچه را که اراده کند به نفع او است، پس در بهشت دیگر به منظور بدست آوردن نتایجی هیچ سخنی استعمال نمی‌شود. </p> <p>و خلاصه، کلام آن خاصیتی را که در دنیا دارد از دست می‌دهد، تنها کلامی که در آنجا به کار می‌رود ثناء بر نعمت‌های جمیلی است که از ناحیه خدای تعالی مشاهده می‌شود-دقت فرمائید. </p> 
