<h3 class="ayas">سوره الحجرات آیه‌های ۱۱ تا ۱۸</h3><code class="section" rel="49_11-18"/><h3>ترجمه آیات</h3> <p> <span class="trans" rel="49_11">ای کسانی که ایمان آورده‌اید هیچ قومی حق ندارد قومی دیگر را مسخره کند چه بسا که آنان از ایشان بهتر باشند، هیچ یک از زنان حق ندارند زنانی دیگر را مسخره کنند چون ممکن است آنان از ایشان بهتر باشند. و هرگز عیبهای خود را بر ملا مکنید (که اگر عیب یکی از خودتان را بر ملا کنید در واقع عیب خود را بر ملا کرده‌اید) و لقب بد بر یکدیگر منهید که این بد رقم یادآوری از یکدیگر است که بعد از ایمان باز هم یکدیگر را به فسوق یاد کنید و هر کس توبه نکند همه آنان از ستمکارانند.  «۱۱» </span><span class="trans" rel="49_12">هان ای کسانی که ایمان آورده‌اید!از بسیاری گمانها اجتناب کنید که بعضی از گمانها گناه است، و از عیوب مردم تجسس مکنید و دنبال سر یکدیگر غیبت مکنید، آیا یکی از شما هست که دوست بدارد گوشت برادر مرده خود را بخورد؟ قطعا از چنین کاری کراهت دارید و از خدا پروا کنید که خدا توبه پذیر مهربان است.  «۱۲» </span><span class="trans" rel="49_13">هان ای مردم ما شما را از یک مرد و یک زن آفریدیم و شما را تیره‌هایی بزرگ و تیره‌هایی کوچک قرار دادیم تا یکدیگر را بشناسید نه اینکه به یکدیگر فخر کنید و فخر و کرامت نزد خدا تنها به تقوی است و گرامی‌ترین شما با تقوی‌ترین شما است که خدا دانای با خبر است.  «۱۳» </span><span class="trans" rel="49_14">اعراب بادیه‌نشین به تو گفتند ایمان آوردیم. بگو: نه، هنوز ایمان نیاورده‌اید و باید بگویید اسلام آوردیم چون هنوز ایمان در دلهای شما داخل نشده و اگر خدا و رسول را اطاعت کنید خدا از پاداش اعمالتان چیزی کم نمی‌کند که خدا آمرزگار رحیم است.  «۱۴» </span><span class="trans" rel="49_15">مؤمنین تنها آنهایی هستند که به خدا و رسولش ایمان آورده و دیگر شک به خود راه ندادند و با اموال و جانهای خود در راه خدا جهاد کردند تنها اینان صادقند.  «۱۵» </span><span class="trans" rel="49_16">بگو آیا خدا را از ایمان خود با خبر می‌سازید و حال آنکه خدا می‌داند آنچه در آسمانها و آنچه در زمین است، و او به هر چیزی دانا است.  «۱۶» </span><span class="trans" rel="49_17">بر تو منت می‌نهند که اسلام آوردند بگو اسلام خود را بر من منت ننهید بلکه این خدا است که بر شما منت دارد که به ایمان هدایتتان کرد اگر به راستی ایمان داشته باشید.  «۱۷» </span><span class="trans" rel="49_18">آری، تنها خدا است که غیب آسمانها و زمین را می‌داند و خدا به آنچه می‌کنید بینا است.  «۱۸» </span></p>             <h3>بیان آیات‌ <span class="title" rel="49_11 49_12 49_13 49_14 49_15 49_16 49_17 49_18">نهی از مسخره کردن یکدیگر و عیبجویی و بد زبانی کردن </span> </h3> <p> <span class="aya" rel="49_11" data-words="1-24">یا أیها الذین آمنوا لا یسخر قوم من قوم عسی أن یکونوا خیرا منهم و لا نساء من نساء عسی أن یکن خیرا منهن...</span> <span class="phrase">کلمه <em>سخریه</em> که مبدء اشتقاق کلمه <em rel="fa_49_11_5-5" data-sentence="40:31">یسخر</em> است، به معنای استهزاء می‌باشد.</span> و استهزاء عبارت است از اینکه چیزی بگویی که با آن، کسی را حقیر و خوار بشماری، حال چه اینکه چنین چیزی را به زبان بگویی و یا به این منظور اشاره‌ای کنی، و یا عملا تقلید طرف را در آوری، به طوری که بینندگان و شنوندگان بالطبع از آن سخن، و یا اشاره، و یا تقلید بخندند. و کلمه <em>قوم</em> به معنای جماعت است، که البته در اصل به معنای جماعتی از مردان است، و شامل زنان نمی‌شود، چون مردانند که به امور مهمه قیام می‌کنند نه زنان. و مراد از <em>قوم</em> در آیه مورد بحث همین معنا است چون این لفظ در مقابل <em>نساء</em> قرار گرفته. </p> <p>و دو جمله‌ <span class="aya" rel="49_11" data-words="10-14">عسی أن یکونوا خیرا منهم</span> و <span class="aya" rel="49_11" data-words="20-24">عسی أن یکن خیرا منهن</span> حکمت نهی را بیان می‌کند. </p> <p>و آنچه از سیاق استفاده می‌شود این است که می‌خواهد بفرماید: هیچ کسی را مسخره نکنید، چون ممکن است آن کس نزد خدا از شما بهتر باشد. چیزی که هست چون غالبا مردان، مردان را، و زنان، زنان را مسخره می‌کنند، فرموده هیچ مردی مرد دیگری را و هیچ زنی زن دیگری را مسخره نکند، و گر نه ممکن است گاهی اوقات یعنی در غیر غالب مردی زنی را، و یا زنی مردی را مسخره کند. </p> <p> <span class="aya" rel="49_11" data-words="25-28">و لا تلمزوا أنفسکم</span> -کلمه <em>لمز</em> که مصدر <em>تلمزوا</em> است-به طوری که گفته‌اند<span class="footnote" rel="1" title="روح المعانی، ج ۲۶، ص ۱۵۳">*</span> -به معنای این است که شخصی را به عیبش آگاه سازی. و اگر کلمه مزبور را مقید به قید <em>انفسکم- خود را</em> نموده، برای اشاره به این است که مسلمانان در یک مجتمع زندگی می‌کنند، و در حقیقت همه از همند، و فاش کردن عیب یک نفر در حقیقت فاش کردن عیب خود است. پس باید از لمز دیگران به طور جدی احتراز جست (همان طور که از لمز خودت احتراز داری، و هرگز عیب خودت را نمی‌گویی) و همانطور که حاضر نیستی دیگران عیب تو را بگویند. <span class="phrase">پس کلمه <em rel="fa_49_11_27-27" data-sentence="8:84">أنفسکم</em> با همه کوتاهی‌اش حکمت نهی را بیان   <code class="page" rel="18,482"/> می‌کند.</span> </p> <p> <span class="aya" rel="49_11" data-words="29-37">و لا تنابزوا بالألقاب بئس الاسم الفسوق بعد الإیمان</span> -کلمه <em>نبز</em> - به فتح حرف اول و دوم-به معنای لقب است، و- به طوری که گفته‌اند<span class="footnote" rel="1" title="روح المعانی، ج ۲۶، ص ۱۵۴">*</span> - اختصاص دارد به لقب‌های زشت. پس <em>تنابز</em> که باب تفاعل و طرفینی است به معنای این است که مسلمانان به یکدیگر لقب زشت از قبیل فاسق، سفیه و امثال آن بدهند. </p> <h3> <span class="title" rel="49_11">معنای جمله: <span class="aya" rel="49_11" data-words="33-35">بئس الاسم الفسوق</span> </span> </h3> <p> و <span class="phrase">مراد از کلمه <em rel="fa_49_11_33-33" data-sentence="13:185">اسم</em> در جمله‌ <span class="aya" rel="49_11" data-words="33-35">بئس الاسم الفسوق</span> ذکر است، و از این باب است که در فارسی هم می‌گوییم اسم فلانی به سخاوت در رفته، یعنی ذکرش سر زبانها است.</span> و <span class="phrase">بنا بر این معنای <em rel="fa_49_11_32-33" data-sentence="17:311">بئس الاسم</em> ، <em>بئس الذکر</em> است، یعنی بد ذکری است ذکر مردمی که ایمان آورده‌اند به فسوق، و اینکه آنان را به بدی یاد کنی، چون مؤمن بدان جهت که مؤمن است سزاوارتر است که همواره به خیر یاد شود، و به او طعنه زده نشود، و باید چیزی که اگر بشنود ناراحت می‌شود در باره‌اش گفته نشود، مثلا نگویند پدرش چنین، و یا مادرش چنان بوده.</span> </p> <p><span class="phrase">ممکن هم هست مراد از کلمه <em rel="fa_49_11_33-33" data-sentence="25:227">اسم</em> سمت و علامت باشد، و معنای جمله این باشد که: بد علامتی است اینکه انسانی را بعد از ایمان به داغ فسوق علامت بگذاری، و به علامتی زشت یادش کنی، مثلا به کسی که یک روزی گناهی کرده و بعد توبه نموده، تا آخر عمرش به او بگویند فلان کاره.</span> و یا معنا این باشد که: این بد علامتی است که تو با بدگویی مردم برای خود قرار می‌دهی، و همه تو را به عنوان مردی بد زبان بشناسند که همواره افراد را به زشتی یاد می‌کنی. و به هر یک از این معانی باشد جمله مذکور اشاره‌ای به حکمت نهی دارد. </p> <p> <span class="aya" rel="49_11" data-words="38-44">و من لم یتب فأولئک هم الظالمون</span> -یعنی هر کس توبه نکند و از این گونه گناهان که سابقا کرده بوده دست بر ندارد، و با این که بر آن نهی نازل شده هم چنان مرتکب شود، و از آن پشیمان نگردد، و با ترک آن به سوی خدای سبحان برگشت نکند، چنین کسانی حقا ستمکارند، چون با اینکه خدای تعالی علمشان را از معاصی دانسته و از آن نهی فرموده، با این حال عمل بدی نمی‌دانند. </p> <p>از جمله مورد بحث یعنی جمله‌ <span class="aya" rel="49_11" data-words="38-41">و من لم یتب...</span> این معنا هم فهمیده می‌شود که در زمان نزول آیه کسانی از مؤمنین بوده‌اند که مرتکب چنین گناهی می‌شدند. </p> <h3> <span class="title" rel="49_12"><span class="phrase">مقصود از <em>اجتناب از ظن</em> و مفاد قید <em rel="fa_49_12_5-5" data-sentence="42:107">کثیرا</em> در آیه: <span class="aya" rel="49_12" data-words="1-8">یا أیها الذین آمنوا اجتنبوا کثیرا من الظن...</span></span> </span> </h3> <p> <span class="aya" rel="49_12" data-words="1-12">یا أیها الذین آمنوا اجتنبوا کثیرا من الظن إن بعض الظن إثم...</span> مراد از ظنی که در این آیه مسلمین مامور به اجتناب از آن شده‌اند، ظن سوء است، و گر نه ظن خیر که بسیار خوب است، و به آن سفارش هم شده، هم چنان که از آیه‌ <span class="aya" rel="24_12" data-words="1-10">لو لا إذ سمعتموه ظن المؤمنون و المؤمنات بأنفسهم خیرا</span><span class="footnote" rel="1" title="چرا مؤمنین و مؤمنات وقتی تهمت‌ها را می‌شنوند به یکدیگر حسن ظن نمی‌ورزند سوره نور، آیه ۱۲">*</span> هم استفاده می‌شود. </p> <p>و مراد از <em>اجتناب از ظن</em> اجتناب از خود ظن نیست، چون ظن، خود نوعی ادراک نفسانی است، و در دل باز است، ناگهان ظنی در آن وارد می‌شود و آدمی نمی‌تواند برای نفس و دل خود دری بسازد، تا از ورود ظن بد جلوگیری کند، پس نهی کردن از خود ظن صحیح نیست. بله، مگر آنکه از پاره‌ای مقدمات اختیاری آن نهی کند. پس منظور آیه مورد بحث نهی از پذیرفتن ظن بد است، می‌خواهد بفرماید: اگر در باره کسی ظن بدی به دلت وارد شد آن را نپذیر و به آن ترتیب اثر مده. </p> <p>و بنا بر این، پس اینکه فرمود بعضی از ظن‌ها گناه است، باز خود ظن را نمی‌گوید،  (چون ظن به تنهایی چه خوبش و چه بدش گناه نیست، برای اینکه گفتیم اختیاری نیست)، بلکه ترتیب اثر دادن به آن است که در بعضی موارد گناه است،  (مثل اینکه نزد تو از کسی بدگویی کنند، و تو دچار سوء ظن به او شوی و این سوء ظن را بپذیری، و در مقام ترتیب اثر دادن بر آمده او را توهین کنی، و یا همان نسبت را که شنیده‌ای به او بدهی و یا اثر عملی دیگری بر مظنه‌ات بار کنی که همه اینها آثاری است بد و گناه و حرام). </p> <p>و <span class="phrase">مراد از اینکه فرمود <span class="aya" rel="49_12" data-words="6-8">کثیرا من الظن</span> با در نظر گرفتن اینکه کلمه <em rel="fa_49_12_5-5" data-sentence="115:222">کثیرا</em> را نکره آورده، تا دلالت کند بر اینکه ظن گناه فی نفسه زیاد است، نه با مقایسه با سایر مصادیق ظن که همان بعض ظنی است که فرموده گناه است-پس ظن گناه فی نفسه زیاد است، هر چند که بعضی، از مطلق ظن است، و نسبت به مطلق ظن اندک است.</span> </p> <p>ممکن هم هست که مراد اعم از خصوص ظن گناه باشد، مثلا خواسته باشد بفرماید از بسیاری از مظنه‌ها اجتناب کنید، چه آنهایی که می‌دانید گناه است، و چه آنهایی که نمی‌دانید تا در نتیجه یقین کنید که از ظن گناه اجتناب کرده‌اید، که در این صورت امر به اجتناب از بسیاری از ظن‌ها، امری احتیاطی خواهد بود،  (مثل اینکه بگوییم از مالهایی که نمی‌دانی حلال است اجتناب کن، چه از آنهایی که می‌دانی حرام است، و چه از آنها که   <code class="page" rel="18,484"/> نمی‌دانی حرام است یا حلال، تا در نتیجه یقین کنی که از مال حرام دوری جسته‌ای). </p> <h3> <span class="title" rel="49_12">نهی از تجسس عیوب دیگران و از غیبت کردن و بیان مفسده غیبت و تجسس‌ <span class="aya" rel="49_12" data-words="13-20">و لا تجسسوا و لا یغتب بعضکم بعضا...</span> </span> </h3> <p> <span class="aya" rel="49_12" data-words="13-15">و لا تجسسوا</span> -کلمه <em>تجسس</em> -با جیم-به معنای پی‌گیری و تفحص از امور مردم است، اموری که مردم عنایت دارند پنهان بماند و تو آنها را پی‌گیری کنی تا خبردار شوی. </p> <p>کلمه <em>تحسس</em> -با حاء بی نقطه-نیز همین معنا را می‌دهد، با این تفاوت که تجسس -با جیم-در شر استعمال می‌شود، و تحسس-با حاء-در خیر به کار می‌رود، و به همین جهت بعضی<span class="footnote" rel="1" title="سپس به ایشان مراجعه می‌کند تا ایشان توبه کنند سوره توبه، آیه ۱۱۸">*</span> گفته‌اند: معنای آیه این است که: دنبال عیوب مسلمانان را نگیرید، و در این مقام بر نیایید که اموری را که صاحبانش می‌خواهند پوشیده بماند تو آنها را فاش سازی. <span class="aya" rel="49_12" data-words="16-29">و لا یغتب بعضکم بعضا أ یحب أحدکم أن یأکل لحم أخیه میتا فکرهتموه</span> <span class="phrase">-کلمه  <em rel="fa_49_18_4-4" data-sentence="7:296">غیبت</em> -به طوری که در مجمع البیان<span class="footnote" rel="2" title="پس هر کس بعد از ظلم و گناهش توبه کند و خود را اصلاح نماید خدا هم به او برمی‌گردد، و توبه‌اش می‌پذیرد سوره مائده، آیه ۳۹">*</span> معنا کرده-عبارت است از اینکه در غیاب کسی عیبی از او بگویی که حکمت و و جدان بیدار تو را از آن نهی کند.</span> البته فقهاء این کلمه را به خاطر اختلافی که در مصادیقش از حیث وسعت دارد، به عبارتهای مختلفی تفسیر کرده‌اند که برگشت همه آن عبارتها به این است که در غیاب کسی در باره او چیزی بگویی که اگر بشنود ناراحت شود. و به همین جهت بدگویی دنبال سر فردی که تظاهر به فسق می‌کند را جزء غیبت نشمرده‌اند،  (چون اگر بشنود که دنبال سرش چنین گفته‌اند ناراحت نمی‌شود). </p> <p>و شارع اسلام از این جهت از غیبت نهی فرموده که: غیبت اجزای مجتمع بشری را یکی پس از دیگری فاسد می‌سازد، و از صلاحیت داشتن آن آثار صالحی که از هر کسی توقعش می‌رود ساقط می‌کند، و آن آثار صالح عبارت است از اینکه هر فرد از افراد جامعه با فرد دیگر بیامیزد و در کمال اطمینان خاطر و سلامتی از هر خطری با او یکی شود، و ترسی از ناحیه او به دل راه ندهد، و او را انسانی عادل و صحیح بداند، و در نتیجه با او مانوس شود. نه اینکه از دیدن او بیزار باشد و او را فردی پلید بشمارد. در این هنگام است که از تک تک افراد جامعه آثاری صالح عاید جامعه می‌گردد، و جامعه عینا مانند یک تن واحد متشکل می‌شود. و اما اگر در اثر غیبت و بدگویی از او بدش بیاید و او را مردی معیوب بپندارد، به همین مقدار با او قطع رابطه می‌کند، و این قطع رابطه را هر چند اندک باشد، وقتی در بین همه افراد جامعه در نظر بگیریم، آن وقت می‌فهمیم که چه خسارت بزرگی به ما وارد آمده، پس در حقیقت عمل غیبت و این بلای جامعه سوز به منزله خوره‌ای است که در بدن شخص راه یابد، و اعضای او را یکی پس از دیگری بخورد، تا جایی که به کلی رشته حیاتش را قطع سازد. </p> <p>   <code class="page" rel="18,485"/> و انسان که از روز ازل به حکم ضرورت، اجتماع تشکیل داد، برای این تشکیل داد که یک زندگی اجتماعی داشته باشد، و در اجتماع دارای منزلتی شایسته و صالح باشد، منزلتی که به خاطر آن دیگران با او بیامیزند، و او با دیگران بیامیزد، او از خیر دیگران بهره‌مند، و دیگران از خیر او برخوردار شوند. و غیبت عامل مؤثری است برای اینکه او را از این منزلت ساقط کند و این هویت را از او بگیرد. در آغاز یک فرد را از عدد مجتمع صالح کم کند، و سپس فرد دوم و سوم را، تا آنجا که در اثر شیوع غیبت تمامی افراد جامعه از صلاحیت زندگی اجتماعی ساقط شوند، و صلاح جامعه به فساد مبدل گردد، و آن وقت دیگر افراد جامعه با هم انس نگیرند، و از یکدیگر ایمن نباشند، و به یکدیگر اعتماد نکنند، آن وقت است که دواء که همان تشکیل جامعه از روز نخست بود، به صورت دردی بی دواء درمی‌آید. </p> <p>پس غیبت در حقیقت ابطال هویت و شخصیت اجتماعی افرادی است که خودشان از جریان اطلاعی ندارند و خبر ندارند که دنبال سرشان چه چیزهایی می‌گویند، و اگر خبر داشته باشند و از خطری که این کار برایشان دارد اطلاع داشته باشند از آن احتراز می‌جویند و نمی‌گذارند پرده‌ای را که خدا بر روی عیوبشان انداخته به دست دیگران پاره شود، چون خدای سبحان این پرده‌پوشیها را بدین منظور کرده که حکم فطری بشر اجراء گردد، یعنی اینکه فطرت بشر او را وامی‌داشت تا به زندگی اجتماعی تن در دهد، این غرض حاصل بشود، و افراد بشر دور هم جمع شوند، با یکدیگر تعاون و معاضدت داشته باشند، و گر نه اگر این پرده‌پوشی خدای تعالی نبود، با در نظر گرفتن اینکه هیچ انسانی منزه از تمامی عیوب نیست، هرگز اجتماعی تشکیل نمی‌شد. </p> <p>و جمله‌ <span class="aya" rel="49_12" data-words="21-29">أ یحب أحدکم أن یأکل لحم أخیه میتا فکرهتموه</span> در ضمن مثالی به همین حقیقت اشاره می‌کند. در این جمله نخست استفهام انکاری به کار برده، و حب منفی را به  <em>أحد</em> یعنی یکی از مسلمانان نسبت داده، و نه به بعضی از مسلمانان، یعنی نفرموده: <em>أ یحب بعضکم</em> و یا تعبیری دیگر تا مشمول نفی واضح‌تر شود. و باز به همین منظور نفی مذکور را با جمله <em>کرهتموه</em> تاکید فرمود، و با اینکه می‌توانست همین کراهت را به احد نسبت داده بفرماید <em>فکرهه</em> . </p> <p>و حاصل معنای آیه این است که: غیبت کردن مؤمن به منزله آن است که یک انسانی گوشت برادر خود را در حالی که او مرده است بخورد. حال چرا فرمود گوشت برادرش؟ برای اینکه مؤمن برادر او است، چون از افراد جامعه اسلامی است که از مؤمنین تشکیل یافته، و خدای تعالی فرموده: <span class="aya" rel="49_10" data-words="1-3">إنما المؤمنون إخوة</span>. و چرا او را مرده خواند؟ برای اینکه<code class="page" rel="18,486"/> آن مؤمن، بی خبر از این است که دارند از او غیبت می‌کنند. </p> <p>و <span class="phrase">اینکه فرمود <em rel="fa_49_12_27-27" data-sentence="12:179">فکرهتموه</em> و نفرمود <em>فتکرهونه</em> ، اشعار دارد به اینکه کراهت شما امری است ثابت و محقق، و هیچ شکی در این نیست که شما هرگز راضی نمی‌شوید یک انسانی را که برادر شما است و مرده است، بخورید.</span> پس همان طور که این کار مورد کراهت و نفرت شما است، باید غیبت کردن برادر مؤمنتان، و بدگویی در دنبال سر او نیز مورد نفرت شما باشد، چون این هم در معنای خوردن برادر مرده شما است. </p> <p>این را نیز بدان که همین تعلیلی که در جمله‌ <span class="aya" rel="49_12" data-words="21-25">أ یحب أحدکم أن یأکل...</span> برای حرمت غیبت آمده، تعلیل برای‌ حرمت تجسس نیز هست، چون فرق غیبت با تجسس تنها در این است که غیبت اظهار عیب مسلمانی است برای دیگران-چه اینکه عیبش را خود ما دیده باشیم و چه اینکه از کسی شنیده باشیم-و تجسس عبارت است از اینکه به وسیله‌ای علم و آگاهی به عیب او پیدا کنیم. ولی در اینکه هر دو عیب جویی است مشترکند، در هر دو می‌خواهیم عیبی پوشیده بر ملا شود. در تجسس برای خود ما بر ملا شود، و در غیبت برای دیگران. و به همین جهت بعید نیست که جمله‌ <span class="aya" rel="49_12" data-words="21-28">أ یحب أحدکم أن یأکل لحم أخیه میتا...</span> تعلیل باشد برای هر دو جمله، یعنی هم جمله‌ <span class="aya" rel="49_12" data-words="13-15">و لا تجسسوا</span> و هم جمله‌ <span class="aya" rel="49_12" data-words="16-20">و لا یغتب بعضکم بعضا</span>. </p> <p>این را هم باید دانست که در این کلام اشعار و یا دلالتی هست بر اینکه حرمت غیبت تنها در باره مسلمان است، به قرینه اینکه در تعلیل آن عبارت‌ <span class="aya" rel="49_12" data-words="26-27">لحم أخیه</span> را آورده، و ما می‌دانیم که اخوت تنها در بین مؤمنین است. </p> <p> <span class="aya" rel="49_12" data-words="30-36">و اتقوا الله إن الله تواب رحیم</span> -ظاهر این عبارت این است که عطف باشد بر جمله <span class="aya" rel="49_12" data-words="5-8">اجتنبوا کثیرا من الظن</span>. البته این ظهور در صورتی است که مراد از تقوی، اجتناب از همین گناهانی باشد که قبلا مرتکب شده بودند، و بعد از نزول این دستور از آن توبه کنند، آن وقت معنای‌ <span class="aya" rel="49_12" data-words="33-36">إن الله تواب رحیم</span> این می‌شود که: خدا بسیار پذیرای توبه است، و نسبت به بندگان تائب که به وی پناهنده می‌شوند مهربان است. </p> <p>و اما اگر مراد از تقوی اجتناب و پرهیز از مطلق گناهان باشد-هر چند که تا کنون مرتکب آن نشده باشند-آن وقت مراد از جمله‌ <span class="aya" rel="49_12" data-words="33-36">إن الله تواب رحیم</span> این می‌شود که: خدا بسیار به بندگان با تقوایش مراجعه نموده در صدد هدایت بیشتر آنان برمی‌آید، و هر لحظه با فراهم کردن اسباب، آنان را از اینکه در مهلکه‌های شقاوت قرار گیرند، حفظ می‌کند، و نسبت به ایشان مهربان است. <code class="page" rel="18,487"/> و اینکه گفتیم دو احتمال دارد، بدین جهت است که توبه از جانب خدا دو گونه است: یک توبه خدا قبل از توبه بنده است، و آن به این است که به بنده خود رجوع نموده، او را موفق به توبه می‌نماید، هم چنان که فرموده: <span class="aya" rel="9_118" data-words="26-29">ثم تاب علیهم لیتوبوا</span><span class="footnote" rel="1" title="روح المعانی، ج ۲۶، ص ۱۶۲">*</span>، و یک توبه دیگرش بعد از توبه بنده است، یعنی وقتی بنده‌اش توبه کرد، دوباره به او رجوع می‌کند تا او را بیامرزد و توبه‌اش را بپذیرد، هم چنان که فرموده: <span class="aya" rel="5_39" data-words="1-11">فمن تاب من بعد ظلمه و أصلح فإن الله یتوب علیه</span><span class="footnote" rel="2" title="روح المعانی، ج ۲۶، ص ۱۶۱">*</span>. </p> <h3> <span class="title" rel="49_13">توضیح دلالت آیه: <span class="aya" rel="49_13" data-words="1-15">یا أیها الناس إنا خلقناکم من ذکر و أنثی و جعلناکم شعوبا و قبائل لتعارفوا...</span> بر نفی و رد تفاخر به انساب و نژادها و طبقات</span> </h3> <p> <code class="aya" rel="49_13"/> <span class="aya" rel="49_13" data-words="1-20">یا أیها الناس إنا خلقناکم من ذکر و أنثی و جعلناکم شعوبا و قبائل لتعارفوا إن أکرمکم عند الله أتقاکم...</span>. </p> <p><span class="phrase">کلمه <em rel="fa_49_13_11-11" data-sentence="5:208">شعوب</em> جمع <em rel="fa_49_13_11-11" data-sentence="66:191">شعب</em> -به کسره شین و سکون عین-است و-به طوری که در مجمع البیان<span class="footnote" rel="3" title="الدر المنثور، ج ۶، ص ۹۱">*</span> گفته-به معنای قبیله بزرگی از مردم است، مانند قبیله ربیعه و مضر.</span> و <span class="phrase">کلمه  <em rel="fa_49_13_13-13" data-sentence="6:128">قبائل</em> جمع <em>قبیله</em> است که جمعیتی کوچکتر از شعب است و تیره‌ای از آن است مانند  <em>تیم</em> که یکی از تیره‌های <em>مضر</em> است.</span> </p> <p>بعضی<span class="footnote" rel="4" title="عیون اخبار الرضا (ع)، ج، ص ۱۷۵">*</span> هم گفته‌اند: مطلب به عکس است، و شعوب جمعیت‌های کمتر از قبائل است به طوری که چند شعب یک قبیله را تشکیل می‌دهد. و اگر این جمعیت‌ها را شعب خوانده‌اند چون از یک قبیله منشعب می‌شوند. </p> <p>راغب می‌گوید: شعب عبارت است از قبیله‌ای که از یک قبیله دیگر منشعب گردد، و جمع آن شعوب می‌آید، در کلام خدای عز و جل هم آمده‌ <span class="aya" rel="49_13" data-words="12-14">شعوبا و قبائل</span>. و <span class="phrase">اما کلمه  <em rel="fa_49_13_11-11" data-sentence="10:315">شعب</em> در مورد زمین عبارت است از دامنه چند دره که اگر از طرف دامنه نگاه کنی به نظرت می‌رسد یک زمین است که در آخر، چند شقه شده، و اگر از طرف دره‌ها نگاه کنی‌به نظرت می‌رسد که چند تکه زمین است که در آخر یکی شده و لذا بعضی گفته‌اند: این کلمه، هم به جای کلمه اجتماع استعمال می‌شود، مثلا می‌گویی <em rel="fa_49_13_11-11" data-sentence="351:17">شعبت</em> یعنی من جمع شدم.</span> و <span class="phrase">هم به جای کلمه تفرقه استعمال می‌شود، مثل اینکه می‌گویی <em rel="fa_49_13_11-11" data-sentence="55:108">شعبت</em> یعنی من جدا شدم<span class="footnote" rel="5" title="مفردات راغب، ماده &lt;em&gt;شعب&lt;/em&gt; ">*</span>.</span> </p> <p>         <code class="page" rel="18,488"/> <span class="phrase">بعضی<span class="footnote" rel="1" title="شما متاع دنیا رای می‌خواهید، ولی خدا آخرت را سوره انفال، آیه ۶۷">*</span> دیگر گفته‌اند: کلمه <em rel="fa_49_13_11-11" data-sentence="136:81">شعوب</em> به معنای نژادهای غیر عرب از قبیل ترک و فارس و هندی و آفریقایی و امثال اینها است.</span> و <span class="phrase">کلمه <em rel="fa_49_13_13-13" data-sentence="5:28">قبائل</em> به معنای تیره‌های عربی است.</span> </p> <p>و ظاهرا برگشت این قول به یکی از همان دو قول قبلی است، و به زودی در بحث روایتی آینده تتمه این گفتار می‌آید-ان شاء اللَّه تعالی. </p> <p>مفسرین<span class="footnote" rel="2" title="برای زندگی ابدی خود توشه جمع کنید که بهترین توشه تقوی است سوره بقره، آیه ۱۹۷">*</span> گفته‌اند: آیه شریفه در این مقام است که ریشه تفاخر به انساب را بزند. و بنا بر این، مراد از جمله‌ <span class="aya" rel="49_13" data-words="6-9">من ذکر و أنثی</span> آدم و حوا خواهد بود، و معنای آیه چنین می‌شود: ما شما مردم را از یک پدر و یک مادر آفریدیم، همه شما از آن دو تن منتشر شده‌اید، چه سفیدتان و چه سیاهتان، چه عربتان و چه عجمتان. و ما شما را به صورت شعبه‌ها و قبیله‌های مختلف قرار دادیم، نه برای اینکه طائفه‌ای از شما بر سایرین برتری و کرامت داشت، بلکه صرفا برای این که یکدیگر را بشناسید و امر اجتماعتان و مواصلات و معاملاتتان بهتر انجام گیرد، چون اگر فرض شود که مردم همگی یک جور و یک شکل باشند و نتیجتا یکدیگر را نشناسند، رشته اجتماع از هم می‌گسلد، و انسانیت فانی می‌گردد. پس غرض از این که مردم را شعبه شعبه و قبیله قبیله کرد این بود، نه اینکه به یکدیگر تفاخر کنند، تفاخر به انساب، و تفاخر به پدران و مادران. </p> <p>و بعضی<span class="footnote" rel="3" title="پدر سفاهت، یا کم عقلی">*</span> از مفسرین گفته‌اند: مراد از ذکر و انثی مطلق مرد و زن است، و آیه شریفه در این مقام است که مطلق تفاضل به طبقات به سفید پوستی و سیاه پوستی و عربیت و عجمیت و غنی بودن و فقیر بودن و به بردگی و مولایی و به مردی و زنی را از بین ببرد. و معنای آیه این است که: هان ای مردم، ما شما را از یک مرد و یک زن آفریدیم، پس هر یک از شما انسانی هستید متولد از دو انسان، و از این جهت هیچ فرقی با یکدیگر ندارید، و اختلافی هم که در بین شما هست و شما را شعبه شعبه و قبیله قبیله کرده، اختلافی است مربوط به جعل الهی، نه به خاطر کرامت و فضیلت بعضی از شما بر بعضی دیگر، بلکه برای این است که یکدیگر را بشناسید و نظام اجتماعتان کامل شود. </p> <p>و سپس همان مفسرین<span class="footnote" rel="4" title="اصول کافی، ج ۲، ص ۳۵۶">*</span> اعتراض کرده‌اند به اینکه: آیه شریفه در این سیاق است که تفاخر به انساب را از بین ببرد، و آن را نکوهش کند، به شهادت اینکه می‌فرماید <span class="aya" rel="49_13" data-words="10-15">و جعلناکم شعوبا و قبائل لتعارفوا</span>، و ترتب این فرض بنا بر این وجهی که شما ذکر کردید، روشن نیست،       <code class="page" rel="18,489"/> چون بنا بر وجه شما سخن از مذمت تفاخر به حسب و نسب در بین نمی‌آید، شما می‌گویید: آیه در صدد الغاء مطلق تفاضل است. ولی ممکن است به این معترض گفته شود که: اختلاف در انساب هم یکی از مصادیق اختلاف طبقاتی است، و بنای وجه بالا بر این اساس است که می‌گوید آیه در صدد نفی اختلاف طبقاتی به تمامی مصادیق آن است، و هم چنان که ممکن است تفاخر به انساب را نفی و مذمت کنیم، به این دلیل که همه انساب و دودمانها منتهی به یک مرد و زن می‌شوند، و تمامی مردم در این پدر و مادر شریکند. همچنین ممکن است همین مطلب را نفی و مذمت بکنیم به این دلیل که هر انسانی متولد از دو انسان می‌شود، و همه مردم در این جهت شریکند. </p> <p>ولی حق مطلب این است که جمله‌ <span class="aya" rel="49_13" data-words="10-14">و جعلناکم شعوبا و قبائل</span> اگر بگوییم ظهور در مذمت تفاخر به خصوص انساب دارد، وجه اول وجیه‌تر است، و گر نه وجه دوم بهتر است، چون عمومی‌تر است. </p> <h3> <span class="title" rel="49_13">توضیح اینکه تقوا تنها کرامت و امتیاز حقیقی است‌ <span class="aya" rel="49_13" data-words="16-20">إن أکرمکم عند الله أتقاکم</span> </span> </h3> <p> <span class="aya" rel="49_13" data-words="16-20">إن أکرمکم عند الله أتقاکم</span> -این جمله مطلب تازه‌ای را بیان می‌کند، و آن عبارت از این است که چه چیزی نزد خدا احترام و ارزش دارد. تا قبل از این جمله می‌فرمود: مردم از این جهت که مردمند همه با هم برابرند، و هیچ اختلاف و فضیلتی در بین آنان نیست، و کسی بر دیگری برتری ندارد، و اختلافی که در خلقت آنان دیده می‌شود که شعبه شعبه و قبیله قبیله هستند تنها به این منظور در بین آنان به وجود آمده که یکدیگر را بشناسند، تا اجتماعی که در بینشان منعقد شده نظام بپذیرد، و ائتلاف در بینشان تمام گردد، چون اگر شناسایی نباشد، نه پای تعاون در کار می‌آید و نه ائتلاف، پس غرض از اختلافی که در بشر قرار داده شده این است، نه اینکه به یکدیگر تفاخر کنند، یکی به نسب خود ببالد، یکی به سفیدی پوستش فخر بفروشد، و یکی به خاطر همین امتیازات موهوم، دیگران را در بند بندگی خود بکشد، و یکی دیگری را استخدام کند، و یکی بر دیگری استعلا و بزرگی بفروشد، و در نتیجه کار بشر به اینجا برسد که فسادش تری و خشکی عالم را پر کند، و حرث و نسل را نابود نموده، همان اجتماعی که دوای دردش بود، درد بی درمانش شود. </p> <p>در این جمله می‌خواهد امتیازی را که در بین آنان باید باشد بیان کند، اما نه امتیاز موهوم، امتیازی که نزد خدا امتیاز است، و حقیقتا کرامت و امتیاز است. </p> <p>توضیح اینکه: این فطرت و جبلت در هر انسانی است که به دنبال کمالی می‌گردد که با داشتن آن از دیگران ممتاز شود، و در بین اقران خود دارای شرافت و کرامتی خاص گردد. و از آنجایی که عامه مردم دل‌بستگیشان به زندگی مادی دنیا است قهرا این امتیاز و<code class="page" rel="18,490"/> کرامت را در همان مزایای زندگی دنیا، یعنی در مال و جمال و حسب و نسب و امثال آن جستجو می‌کنند، و همه تلاش و توان خود را در طلب و به دست آوردن آن به کار می‌گیرند، تا با آن به دیگران فخر بفروشند، و بلندی و سروری کسب کنند. </p> <p>در حالی که این گونه مزایا، مزیت‌های موهوم و خالی از حقیقت است، و ذره‌ای از شرف و کرامت به آنان نمی‌دهد، و او را تا مرحله شقاوت و هلاکت ساقط می‌کند. </p> <p>آن مزیتی که مزیت حقیقی است و آدمی را بالا می‌برد، و به سعادت حقیقیش که همان زندگی طیبه و ابدی در جوار رحمت پروردگار است می‌رساند، عبارت است از تقوی و پروای از خدا. آری، تنها و تنها وسیله برای رسیدن به سعادت آخرت همان تقوی است که به طفیل سعادت آخرت سعادت دنیا را هم تامین می‌کند، و لذا خدای تعالی فرموده‌ <span class="aya" rel="8_67" data-words="12-18">تریدون عرض الدنیا و الله یرید الآخرة</span><span class="footnote" rel="1" title="این زندگی دنیا چیزی بجز لهو و لعب نیست، و خانه آخرتست که زندگی واقعی است، اگر می‌توانستند بفهمند سوره عنکبوت، آیه ۶۴">*</span>. و نیز فرموده‌ <span class="aya" rel="2_197" data-words="25-30">و تزودوا فإن خیر الزاد التقوی</span><span class="footnote" rel="2" title="سوره توبه، آیه ۹۹">*</span>، و وقتی یگانه مزیت تقوی باشد، قهرا گرامی‌ترین مردم نزد خدا با تقوی‌ترین ایشان است، هم چنان که در آیه مورد بحث هم همین را فرموده. </p> <p>و این آرزو و این هدفی که خدای تعالی به علم خود آن را هدف زندگی انسانها قرار داده، هدفی است که بر سر به دست آوردن آن دیگر پنجه به رخ یکدیگر کشیدن پیش نمی‌آید، بخلاف هدفهای موهوم‌ مذکور که برای به دست آوردن آن مزاحمتها، جنگها و خونریزیها پیش می‌آید. او می‌خواهد بیش از دیگران ثروت را به خود اختصاص دهد، و این می‌خواهد قبل از دیگران به ریاست برسد. او می‌خواهد در تجمل دادن به زندگی از دیگران سبقت بگیرد، و این می‌خواهد آوازه‌اش همه آوازه‌ها را تحت الشعاع قرار دهد، و همچنین سایر مزایای موهوم، همچون انساب و غیره. </p> <p> <span class="aya" rel="49_13" data-words="21-24">إن الله علیم خبیر</span> -این جمله مضمون جمله قبل را تاکید می‌کند، و در ضمن اشاره‌ای هم به این معنا دارد که اگر خدای تعالی از بین سایر مزایا تقوی را برای کرامت یافتن انسانها برگزید، برای این بود که او به علم و احاطه‌ای که به مصالح بندگان خود دارد می‌داند که این مزیت، مزیت حقیقی و واقعی است، نه آن مزایایی که انسانها برای خود مایه کرامت و شرف قرار داده‌اند، چون آنها همه، مزایایی وهمی و باطل است. زینتهای زندگی مادی دنیایند که خدای تعالی در باره آنها فرموده:     <code class="page" rel="18,491"/> <span class="aya" rel="29_64" data-words="1-18">و ما هذه الحیاة الدنیا إلا لهو و لعب و إن الدار الآخرة لهی الحیوان لو کانوا یعلمون</span><span class="footnote" rel="1" title="روح المعانی، ج ۲۶، ص ۱۶۸">*</span>. </p> <p>آیه شریفه دلالت دارد بر اینکه بر هر انسانی واجب است که در هدفهای زندگی خود تابع دستورات پروردگار خود باشد، آنچه او اختیار کرده اختیار کند، و راهی که او به سویش هدایت کرده پیش گیرد. و خدا راه تقوی را برای او برگزیده، پس او باید همان را پیش گیرد. </p> <p>علاوه بر این، بر هر انسانی واجب است که از بین همه سنتهای زندگی دین خدا را سنت خود قرار دهد. </p><h3> <span class="title" rel="49_11 49_12 49_13 49_14 49_15 49_16 49_17 49_18">معنای اینکه فرمود: به اعراب بگو ایمان نیاورده‌اید بلکه بگویید اسلام آورده‌ایم</span> </h3> <p> <code class="aya" rel="49_14"/> <span class="aya" rel="49_14" data-words="1-16">قالت الأعراب آمنا قل لم تؤمنوا و لکن قولوا أسلمنا و لما یدخل الإیمان فی قلوبکم...</span> این آیه و آیات بعدش تا آخر سوره متعرض حال اعراب است که ادعای ایمان می‌کردند، و بر پیامبر منت می‌نهادند که ما ایمان آورده‌ایم. و <span class="phrase">سیاق این آیه که حکایت کلام آنان و مامور شدن رسول خدا (ص) است به اینکه در پاسخشان بفرماید: نه، هنوز ایمان نیاورده‌اید، دلالت دارد بر اینکه مراد از <em rel="fa_49_14_2-2" data-sentence="146:617">اعراب</em> بعضی از عربهای بادیه‌نشین بوده، نه همه آنان، به شهادت آیه‌ <span class="aya" rel="9_99" data-words="1-9">و من الأعراب من یؤمن بالله و الیوم الآخر</span><span class="footnote" rel="2" title="یعنی: همه ما اینطوریم که وظائف روزمره خود را به این امید که حالا وقت بسیار است تاخیر می‌اندازیم، و همین امیدها است که آفت رسیدن به مقصد است زنهار که امیدهای باطل فریبت ندهد، و همواره به سوی هدف بکوش، و بهانه‌ها را کنار بگذار، برای اینکه عمر دنیا بسیار اندک و زودگذر است و مثل سایه‌ای زودگذر می‌ماند که مسافری لحظه‌ای در آن نیاساید، و سپس به راه خود ادامه دهد">*</span> که می‌فرماید: بعضی از اعراب به خدا و روز جزا ایمان دارند.</span> </p> <p> <span class="aya" rel="49_14" data-words="1-6">قالت الأعراب آمنا قل لم تؤمنوا</span> -یعنی به تو می‌گویند ایمان آوردیم و ادعای ایمان می‌کنند، بگو: نه، هنوز ایمان نیاورده‌اید، و آنان را در ادعایشان تکذیب کن. و جمله <span class="aya" rel="49_14" data-words="7-10">و لکن قولوا أسلمنا</span> استدراک و اعراض از آن معنایی است که جمله قبلی بر آن دلالت داشت، و تقدیر کلام چنین است: نگویید ایمان آوردیم بلکه بگویید اسلام آوردیم. </p> <p> <span class="aya" rel="49_14" data-words="11-16">و لما یدخل الإیمان فی قلوبکم</span> -این جمله می‌رساند که: با اینکه انتظار می‌رفت ایمان داخل در دل‌های شما شده باشد، هنوز نشده، و به همین جهت در این جمله نفی ایمانی که در جمله قبلی بود تکرار نشده. در آن جا می‌فرمود: بگو ایمان نیاورده‌اید و در اینجا می‌فرماید با اینکه انتظار آن هست هنوز ایمان داخل در قلوب شما نشده پس تکرار یک مطلب نیست. </p> <p>از اینکه در این آیه شریفه نخست ایمان را از اعراب نفی می‌کند و سپس توضیح می‌دهد که منظور این است که ایمان کار دل است، و دلهای شما هنوز با ایمان نشده، و در     <code class="page" rel="18,492"/> عین حال اسلام را برای آنان قائل می‌شود، بر می‌آید که فرق بین اسلام و ایمان چیست. </p> <p>ایمان معنایی است قائم به قلب و از قبیل اعتقاد است، و اسلام معنایی است قائم به زبان و اعضاء، چون کلمه اسلام به معنای تسلیم شدن و گردن نهادن است. تسلیم شدن زبان به اینست که شهادتین را اقرار کند، و تسلیم شدن سایر اعضاء به این است که هر چه خدا دستور می‌دهد ظاهرا انجام دهد، حال چه اینکه واقعا و قلبا اعتقاد به حقانیت‌آنچه زبان و عملش می‌گوید داشته باشد، و چه نداشته باشد، و این اسلام آثاری دارد که عبارت است از محترم بودن جان و مال، و حلال بودن نکاح وارث او. </p> <p> <span class="aya" rel="49_14" data-words="17-27">و إن تطیعوا الله و رسوله لا یلتکم من أعمالکم شیئا</span> <span class="phrase">-کلمه <em rel="fa_49_14_24-24" data-sentence="6:56">یلتکم</em> از ماده  <em>لیت</em> اشتقاق یافته که به معنای نقص است.</span> وقتی گفته می‌شود <em>لاته، یلیته، لیتا</em> که چیزی از مفعول فعل کم کرده باشد. و مراد از اطاعت، اطاعت خالص و واقعی است، به طوری که باطن انسان با ظاهرش مطابقت داشته باشد، نه اینکه چون منافقان تقلید اطاعت کاران واقعی را در آورد. و اطاعت خدا استجابت دعوت او است در هر چه که بدان دعوت می‌کند، چه اعتقاد و چه عمل. و اطاعت رسول خدا (ص) تصدیق رسالت او و پیرویش در آنچه که بدان امر می‌کند می‌باشد، او امری که مربوط به ولایت او در امور امت است. و <span class="phrase">مراد از کلمه <em rel="fa_49_18_12-12" data-sentence="13:62">اعمال</em> ، جزای اعمال است، و مراد از نقص اعمال ناقص نکردن جزای آن است.</span> </p> <p>و معنای آیه این است که: اگر خدا را در آنچه به شما امر می‌کند-که خلاصه‌اش پیروی دین او بر حسب اعتقاد است-و رسول را در آنچه به شما امر می‌کند اطاعت کنید از پاداشهای اعمالتان چیزی کم نمی‌کند. </p> <p>و جمله‌ <span class="aya" rel="49_14" data-words="28-31">إن الله غفور رحیم</span>، همان کم نکردن اعمال بندگان در صورت اطاعتشان از خدا و رسول را تعلیل می‌کند،  (می‌فرماید اجر شما را کم نمی‌کند برای اینکه او آمرزگار مهربان است). </p> <h3> <span class="title" rel="49_11 49_12 49_13 49_14 49_15 49_16 49_17 49_18">مؤمنان واقعی این چنین هستند</span> </h3> <p> <code class="aya" rel="49_15"/> <span class="aya" rel="49_15" data-words="1-21">إنما المؤمنون الذین آمنوا بالله و رسوله ثم لم یرتابوا و جاهدوا بأموالهم و أنفسهم فی سبیل الله أولئک هم الصادقون</span> در آیه قبلی اجمالا تعریف کرد که ایمان داخل در دلهایشان شده (چون از جمله‌ <span class="aya" rel="49_14" data-words="5-6">لم تؤمنوا</span> و <span class="aya" rel="49_14" data-words="12-16">لما یدخل الإیمان فی قلوبکم</span> که راجع به مسلمانان بی ایمان بود این تعریف اجمالی استفاده می‌شد) و اینک در این آیه همان تعریف اجمالی را به طور مفصل بیان می‌کند. </p> <p>پس جمله‌ <span class="aya" rel="49_15" data-words="1-7">إنما المؤمنون الذین آمنوا بالله و رسوله</span> می‌خواهد مؤمنین را منحصر در<code class="page" rel="18,493"/> کسانی کند که به خدا و رسول او ایمان داشته باشند. پس تعریف مؤمنین به اینکه به خدا و رسول ایمان دارند، و به سایر صفاتی که در آیه آمده، تعریفی است که هم جامع صفات مؤمن است و هم مانع، یعنی هیچ غیر مؤمنی مشمول آن نمی‌شود، در نتیجه هر کس متصف به این صفات باشد مؤمن حقیقی است، هم چنان که هر کس یکی از این صفات را نداشته باشد، مؤمن حقیقی نیست. </p> <p>و ایمان به خدا و رسولش عقدی است قلبی بر توحید خدای تعالی و حقانیت آنچه که پیامبرش آورده، و نیز عقد قلبی بر صحت رسالت و پیروی رسول در آنچه دستور می‌دهد. </p> <p> <span class="aya" rel="49_15" data-words="8-10">ثم لم یرتابوا</span> -یعنی مؤمنین آنهایی هستند که ایمان به خدا و رسول او بیاورند، و دیگر در حقانیت آنچه ایمان آورده‌اند شک نکنند، و ایمانشان ثابت و آن چنان مستقر باشد که شک آن را متزلزل نکند. و اگر در آغاز جمله کلمه <em>ثم</em> را آورد، نه کلمه <em>واو</em> را-به طوری که می‌گویند<span class="footnote" rel="1" title="الدر المنثور، ج ۶، ص ۹۱">*</span> -برای این است که دلالت کند بر اینکه این شک نکردن آنان منحصر به یک زمان نیست، بلکه در زمانهای آینده نیز شک نمی‌کنند، تو گویی عروض شک چیزی است که دائما خطرش وجود دارد، در نتیجه این کلمه می‌فهماند که باید استحکام اولی ایمان باقی بماند. و اگر فرموده بود <em>و لم یرتابوا</em> تنها ایمانی را شامل می‌شد که در آغاز مقارن با شک و تردید نباشد، ولی دیگر نسبت به ما بعد ساکت بود. </p> <p> <span class="aya" rel="49_15" data-words="11-18">و جاهدوا بأموالهم و أنفسهم فی سبیل الله</span> -کلمه <em>مجاهده</em> که مصدر <em>جاهدوا</em>  است، به معنای بذل جهد و به‌کارگیری تمامی توان خویش‌در پیشبرد راه خدا است. و <span class="phrase">کلمه  <em rel="fa_49_15_17-18" data-sentence="6:22">سبیل اللَّه</em> به معنای دین خدا است.</span> و منظور از مجاهده به اموال و انفس، عمل و به کار گرفتن تا آخرین درجه قدرت است در انجام تکلیف مالی الهی، از قبیل زکات و سایر انفاقات واجب، و انجام تکالیف بدنی چون نماز و روزه و حج و غیره. </p> <p>و معنای آیه این است که: مؤمنین واقعی کوشش می‌کنند تا تکالیف مالی و بدنی اسلامی خود را انجام دهند، و در حالی انجام می‌دهند-و یا عملشان چنین حالی دارد-که در دین خدا و در راه او است. </p> <p> <span class="aya" rel="49_15" data-words="19-21">أولئک هم الصادقون</span> -این جمله بر ایمان مؤمنین نامبرده ما دام که آن صفات را حفظ کرده باشند صحه گذاشته و تصدیق می‌کند. </p> <p><code class="aya" rel="49_16"/> <span class="aya" rel="49_16" data-words="1-20">قل أ تعلمون الله بدینکم و الله یعلم ما فی السماوات و ما فی الأرض و الله بکل شیء علیم</span>   <code class="page" rel="18,494"/> این آیه شریفه اعراب را از این جهت توبیخ می‌کند که گفتند ما ایمان آوردیم. در حالی که لازمه این ادعاء این است که در سخن خود صادق باشند، و بر ایمان خود پافشاری به خرج داده باشند. بعضی دیگر گفته‌اند: بعد از آنکه آیه قبلی نازل شد، اعراب سوگند خوردند که ما مؤمن و صادق در ادعای خود هستیم، این آیه نازل شد که: شما می‌خواهید با دین خود به خدا چیز یاد بدهید. و معنای آیه روشن است و احتیاج به توضیح ندارد. </p> <p><code class="aya" rel="49_17"/> <span class="aya" rel="49_17" data-words="1-19">یمنون علیک أن أسلموا قل لا تمنوا علی إسلامکم بل الله یمن علیکم أن هداکم للإیمان إن کنتم صادقین</span> یعنی ای پیامبر بر تو منت می‌گذارند که اسلام آورده‌اند، و چه خطایی در این منت گذاری خود مرتکب شده‌اند، زیرا اولا حقیقت آن چیزی که بر آن منت می‌گذارند ایمان است که کلید سعادت دنیا و آخرتست، نه اسلامی که جز فوائد صوری، از قبیل تامین جانی و شرکت با مسلمانان واقعی در جواز نکاح وارث خاصیتی ندارد. و ثانیا همین اسلام را هم نباید بر پیامبر منت بگذارند، برای اینکه آن جناب شخصی است که از طرف خدای تعالی مامور شده اسلام را به شما برساند (نه از اسلام آوردن آنهایی که اسلام آوردند چیزی عاید شخص او می‌شود و نه از اسلام نیاوردن آنها که نیاوردند چیزی از دست می‌دهد)، پس احدی از مسلمانان بر او منتی ندارد. </p> <p>و اگر منتی باشد برای خدای سبحان است که ایشان را هدایت فرموده، چون دین، دین او است، و خود او هم از دینش بهره‌مند نمی‌شود تا هر کس دین او را پذیرفت بر او منت بگذارد، بلکه بهره‌مند از دین او در دنیا و آخرت مؤمنین هستند، زیرا خدای تعالی غنی علی الاطلاق است، پس منت را خدا بر آنان دارد که هدایتشان کرده، نه آنان بر خدا. </p> <p>به طوری که ملاحظه می‌فرمایید کلمه اسلام را از دهان منت‌گذاران گرفته و در سخن خود آن را مبدل به ایمان کرد تا بفهماند منت همه و هر چه هست به ایمان است، نه به اسلام که تنها در ظواهر زندگی آثاری دارد. </p> <p>پس جمله‌ <span class="aya" rel="49_17" data-words="5-12">قل لا تمنوا علی إسلامکم بل الله یمن...</span> متضمن این اشاره است که خطای این منت‌گذاران از هر دو جهت است: اول اینکه منت‌گذاری خود را متوجه رسول خدا (ص) کردند، با اینکه او یک رسول است و بس، و غیر از رسالت چیزی ندارد. و در این باره فرموده: <span class="aya" rel="49_17" data-words="6-9">لا تمنوا علی إسلامکم</span> - اسلام خود را بر من منت نگذارید . <code class="page" rel="18,495"/> و جهت دوم اینکه منت را-البته اگر منتی باشد-به اسلام خود نهادند با اینکه باید به ایمان خود گذاشته باشند. و در ذیل آیه گفتیم که کلمه اسلام را بدین سبب مبدل به ایمان کرد تا اشاره به جهت دوم کند. </p> <p><code class="aya" rel="49_18"/> <span class="aya" rel="49_18" data-words="1-12">إن الله یعلم غیب السماوات و الأرض و الله بصیر بما تعملون</span> این جمله خاتمه سوره است که تمامی مطالب سوره را-یعنی آنچه که نهی و امر در سوره بود، و آنچه حقایق در آن آمده بود، و آنچه که از ایمان قومی و عدم ایمان قومی دیگر خبر داده بود، همه آنها را-تعلیل می‌کند. </p> <p>و مراد از غیب آسمانها و زمین، هر غیبی است که در خصوص آسمانها و زمین است. </p> <p>و یا منظور از آن تمامی غیبها است، چه آنچه که در این دو ظرف قرار دارد و چه آنچه خارج از این دو ظرف است. </p> <h3>بحث روایتی‌ <span class="title" rel="49_11 49_12 49_13 49_14 49_15 49_16 49_17 49_18">روایاتی در مورد نهی از مسخره کردن یکدیگر، بد زبانی و تنابز به القاب، غیبت و سوء ظن، در ذیل آیات مربوطه گذشته </span> </h3> <p> در الدر المنثور است که ابن ابی حاتم از مقاتل روایت کرده که در تفسیر آیه‌ <span class="aya" rel="49_11" data-words="1-9">یا أیها الذین آمنوا لا یسخر قوم من قوم</span> گفته: این آیه در باره عده‌ای از بنی تمیم نازل شد که بلال، سلمان، عمار، خباب، صهیب، ابن فهیره و سالم مولای ابی حذیفه را مسخره می‌کردند<span class="footnote" rel="1" title="نور الثقلین، ج ۵، ص ۹۵ به نقل از جوامع الجامع">*</span>. </p> <p>و در مجمع البیان می‌گوید: آیه‌ <span class="aya" rel="49_11" data-words="1-9">یا أیها الذین آمنوا لا یسخر قوم من قوم</span> در باره ثابت بن قیس بن شماس نازل شده که گوشش سنگین بود و هر وقت وارد مسجد می‌شد مردم به او راه می‌دادند تا نزدیک رسول خدا (ص) برسد، و در آنجا بنشیند تا صدای آن جناب را بشنود. </p> <p>روزی گویا برای نماز صبح وارد مسجد شد و هنوز هوا تاریک بود، و مردم از نماز فارغ شده بودند، و هر کس در جای خود نشسته بود، او شروع کرد از سر و گردن مردم رد شدن، و می‌گفت راه بدهید راه بدهید، تا رسید به مردی. آن مرد گفت: تو مگر بیش از یک جا می‌خواهی؟ خوب همین جا بنشین. قیس در حالی که سخت ناراحت بود، همانجا پشت سر آن مرد نشست، وقتی هوا روشن شد پرسید این کیست. گفت: من فلانیم. ثابت گفت آهان پسر فلان زنی!و نام مادرش را برد. و این رسم جاهلیت بود که مردم را با نام بردن از مادرشان   <code class="page" rel="18,496"/> سرزنش می‌کردند. آن مرد سرش را از خجالت پایین انداخت، و در اینجا بود که این آیه نازل شد-نقل از ابن عباس<span class="footnote" rel="1" title="نور الثقلین، ج ۵، ص ۹۲، به نقل از نهج البلاغه">*</span>. </p> <p>و در همان کتاب است که جمله‌ <span class="aya" rel="49_11" data-words="15-19">و لا نساء من نساء</span> در باره زنان رسول خدا نازل شد، که ام سلمه را مسخره می‌کردند-نقل از انس. و داستان چنین بود که ام سلمه کمر خود را با پارچه‌ای سفید می‌بست و دو طرف پارچه را به هم گره می‌زد و آویزان می‌کرد، عایشه به حفصه گفت: این را نگاه کن، چطور این زبان سگ را دنبال خود می‌کشد، و منظور این دو نفر مسخره کردن او بود. بعضی هم گفته‌اند عایشه ام سلمه را در کوتاه قدی سرزنش می‌کرد، و با دستش اشاره می‌کرد که ام سلمه اینقدر است-نقل از حسن<span class="footnote" rel="2" title="نور الثقلین، ج ۵، ص ۹۳ به نقل از خصال">*</span>. </p> <p>و در الدر المنثور است که: احمد، عبد بن حمید و بخاری-در کتاب الادب-و ابو داوود، ترمذی، نسایی، ابن ماجه، ابو یعلی، ابن جریر، ابن منذر و بغوی-در کتاب معجم-و ابن قیان و شیرازی-در کتاب الالقاب- و طبرانی و ابن السنی-در کتاب عمل الیوم و اللیله-و حاکم (وی حدیث را صحیح دانسته) و ابن مردویه و بیهقی-در کتاب شعب الایمان-از ابی جبیرة بن ضحاک نقل می‌کنند که آیه‌ <span class="aya" rel="49_11" data-words="29-32">و لا تنابزوا بالألقاب</span> در باره قبیله ما بنی سلمه نازل شده، و داستان چنین بود که وقتی رسول خدا (ص) وارد مدینه شد، هیچ یک از مردم ما قبیله نبود مگر آنکه دارای دو اسم و یا سه اسم بود، وقتی رسول خدا  (ص) یک نفر را به یکی از این اسمها صدا می‌زدند، اصحاب می‌گفتند: یا رسول خدا (ص) او از این اسم بدش می‌آید، اینجا بود که آیه‌ <span class="aya" rel="49_11" data-words="29-32">و لا تنابزوا بالألقاب</span> نازل شد<span class="footnote" rel="3" title="الدر المنثور، ج ۶، ص ۹۷">*</span>. </p> <p>باز در همان کتاب آمده که: ابن ابی حاتم از سدی نقل کرده که وقتی سلمان فارسی با دو نفر دیگر سفری کردند، و در سفر، سلمان آن دو نفر را خدمت می‌کرد، و از طعام خود به آن دو می‌داد، روزی در بین راه سلمان خوابش برد و از آن دو نفر عقب ماند، آن دو نفر وقتی به منزل رسیدند، متوجه شدند که سلمان دنبال سرشان نیست، پیش خود گفتند: او مرد رندی کرده، خواسته است وقتی می‌رسد که چادر زده شده باشد و غذا حاضر باشد، مشغول شدند چادر را زدند، همین که سلمان رسید، او را فرستادند نزد رسول خدا (ص) تا خورشتی از آن جناب برایشان بگیرد، سلمان به راه افتاد و نزد رسول خدا (ص)     <code class="page" rel="18,497"/> رفت. عرضه داشت: یا رسول اللَّه رفقایم مرا فرستاده‌اند تا اگر خورشتی داری به ایشان بدهی. حضرت فرمود رفقای تو خورشت می‌خواهند چه کنند، آنها خورشت خوردند. </p> <p>سلمان برگشت و پاسخ رسول خدا (ص) را به آن دو باز گفت. </p> <p>آن دو نفر نزد رسول خدا (ص) آمدند و سوگند خوردند به آن خدایی که تو را به حق مبعوث کرده، ما از آن ساعتی که پیاده شده‌ایم طعامی نخورده‌ایم. فرمود: چرا شما سلمان را با آن حرفها که دنبال سرش زدید خورشت خود کردید. اینجا بود که آیه‌ <span class="aya" rel="49_12" data-words="21-28">أ یحب أحدکم أن یأکل لحم أخیه میتا</span> نازل شد<span class="footnote" rel="1" title="تفسیر قمی، ج ۹، ص ۳۲۲">*</span>. </p> <p>و در همان کتاب است که ضیاء مقدسی از انس روایت کرده که گفت: عرب را رسم چنین بود که در سفرها به یکدیگر خدمت می‌کردند، و با ابو بکر و عمر مردی همراه بود که آن دو را خدمت می‌کرد، روزی آن دو به خواب رفتند، و چون بیدار شدند طعامی آماده نیافتند، به یکدیگر گفتند: این مرد چقدر خوابش سنگین است، او را بیدار کردند که برو نزد رسول خدا (ص) و بگو ابو بکر و عمر سلام می‌رسانند و از تو خورشتی می‌خواهند. رسول خدا (ص) فرمود ابو بکر و عمر خورشت خوردند. آن مرد نزد ابو بکر و عمر آمد و کلام رسول خدا (ص) را باز گفت. آن دو نزد رسول خدا آمدند که یا رسول اللَّه، ما چه خورشتی خورده‌ایم؟ فرمود: گوشت برادرتان را. به آن خدایی که جانم به دست او است، گوشت او را بین دندانهایتان می‌بینم. گفتند: یا رسول اللَّه پس برایمان استغفار کن. فرمود به همان برادرتان که گوشتش را جویدید بگویید برایتان استغفار کند<span class="footnote" rel="2" title="مجمع البیان، ج ۹، ص ۱۳۸">*</span>. </p> <p>مؤلف: چنین به نظر می‌رسد که این دو داستان که در این دو روایت آمده یک داستان باشد، چیزی که هست در روایت اول نام سلمان را برده، و آن دوی دیگر را به عنوان دو نفر یاد کرده، و در روایت دوم نام آن دو نفر را که ابو بکر و عمر باشد برده و نام همسفرشان را به عنوان مردی همسفر یاد کرده. مؤید این احتمال روایتی است که ازجامع الجوامع نقل شده که گفته است: روایت شده که ابو بکر و عمر، سلمان را نزد رسول خدا (ص) فرستادند که از آن جناب طعامی بگیرد، و برای آن دو بیاورد، رسول خدا (ص) او را نزد اسامة بن زید که نگهبان بار و بنه‌اش بود فرستاد، اسامه به سلمان گفت نزد من هیچ طعامی نیست. سلمان نزد ابو بکر و عمر برگشت، آن دو گفتند: اسامه بخل   <code class="page" rel="18,498"/> ورزیده، ما اگر سلمان را به چاه پر آبی هم بفرستیم آن چاه خشک می‌شود. </p> <p>بعد خودشان نزد رسول خدا (ص) رفتند. حضرت فرمود: من اثر خوردن گوشت را در دهان شما می‌بینم. عرضه داشتند: یا رسول اللَّه ما امروز اصلا لب به گوشت نزده‌ایم، فرمود: مدتی طولانی گوشت سلمان و اسامه را می‌خوردید. آن گاه آیه نازل شد<span class="footnote" rel="1" title="نور الثقلین، ج ۵، ص ۱۰۳، به نقل از خصال">*</span>. </p> <p>و در عیون به سند خود از محمد بن یحیی بن ابی عباد، از عمویش روایت کرده که گفت: روزی از حضرت رضا (ع) شنیدم که شعری می‌خواند، با اینکه ایشان خیلی کم شعر می‌خواند و آن شعر این بود: <span class="poem">کلنا نامل مدا فی الاجل‌ / و المنایا هن آفات الامل‌ / لا یغرنک أباطیل المنی‌ / و الزم القصد و دع عنک العلل‌ / انما الدنیا کظل زائل‌ / حل فیه راکب ثم رحل<span class="footnote" rel="2" title="الدر المنثور، ج ۶، ص ۱۰۰">*</span> </span> من پرسیدم: خدا عزت امیر را زیاد کند، این شعر از کیست؟ فرمود از عراقی خودتان است. عرضه داشتم: من آن را از ابو العتاهیه<span class="footnote" rel="3" title="الدر المنثور، ج ۶، ص ۹۸">*</span> شنیده‌ام که برای خودش می‌سرود. حضرت فرمود اسم اصلیش را ببر، و هیچ وقت او را به این کنیه یاد مکن. </p> <p>که خدای عز و جل می‌فرماید <span class="aya" rel="49_11" data-words="29-32">و لا تنابزوا بالألقاب</span> و شاید-صاحب این شعر از این اسم خوشش نیاید<span class="footnote" rel="4" title="نور الثقلین، ج ۵، ص ۹۷، به نقل از کافی">*</span>. </p> <p>و در کافی به سند خود از حسین بن مختار از امام صادق (ع) روایت کرده که فرمود: امیر المؤمنین (صلوات اللَّه علیه) در یکی از کلماتش فرمود: همواره کار برادر مسلمانت را حمل بر صحت و بلکه بر بهترین وجهش کن، تا وقتی که دلیلی قطعی وظیفه‌ات را تغییر دهد، و دلت را از او برگرداند. و هرگز کلمه‌ای را که از برادر مسلمانت می‌شنوی حمل بر بد مکن، ما دام که می‌توانی محمل خیری برای آن کلمه پیدا کنی<span class="footnote" rel="5" title="اصول کافی، ج ۲، ص ۲۱۴">*</span>. </p> <p>           <code class="page" rel="18,499"/> و در نهج البلاغه فرموده: وقتی صلاح بر روزگار و اهل روزگار مسلط باشد، در چنین جوی اگر یک نفر سوء ظنی به کسی پیدا کرد که از او خطایی ندیده، نباید آن ظن بد را از دل خود بپذیرد و اگر بپذیرد ظلم کرده. و اگر فساد بر زمان و اهل زمان مسلط شد، در چنین جوی اگر یک نفر نسبت به کسی حسن ظن پیدا کند، خود را فریب داده<span class="footnote" rel="1" title="مجمع البیان، ج ۹، ص ۱۳۷">*</span>. </p> <p>مؤلف: این دو روایت تعارضی با هم ندارد، برای اینکه روایت دومی ناظر به خود ظن است، و روایت اولی راجع به ترتیب اثر دادن عملی بر ظن است. </p> <h3> <span class="title" rel="49_13 49_11 49_12 49_14 49_15 49_16 49_17 49_18">چند روایت دال بر اینکه غیبت از زنا شدیدتر است</span> </h3> <p> و در کتاب خصال از اسباط بن محمد به سندی که به رسول اللَّه (ص) دارد از آن جناب روایت کرده که فرمود: غیبت از زنا شدیدتر است. پرسیدند: یا رسول اللَّه چرا چنین است؟ فرمود: زناکار می‌تواند توبه کند، و خدا هم توبه‌اش را بپذیرد، چون سر و کارش تنها با خدا است، ولی مرتکب غیبت می‌خواهد توبه کند، اما خدا توبه‌اش را نمی‌پذیرد مگر وقتی که شخص غیبت شده از او درگذرد<span class="footnote" rel="2" title="مجمع البیان، ج ۹، ص ۱۳۷">*</span>. </p> <p>مؤلف: این روایت را الدر المنثور هم از ابن مردویه، و بیهقی از ابی سعید، و جابر از رسول خدا (ص) روایت کرده، به این عبارت که رسول خدا (ص) فرمود: غیبت از زنا شدیدتر است. گفتند: یا رسول اللَّه چطور غیبت از زنا شدیدتر است؟ فرمود: برای اینکه ممکن است مردی زنا کند و بعد توبه کند، خدا هم توبه‌اش را بپذیرد، ولی مرتکب غیبت آمرزیده نمی‌شود، مگر وقتی که شخص غیبت شده او را ببخشد<span class="footnote" rel="3" title="الدر المنثور، ج ۶، ص ۹۹">*</span>. </p> <p>و در کافی به سند خود از سکونی از امام صادق (ع) روایت آورده که فرمود: رسول خدا (ص) فرمود: غیبت در تباه کردن دین مسلمان سریعتر از خوره‌ای است که اندرون او را بخورد<span class="footnote" rel="4" title="مجمع البیان، ج ۹، ص ۱۳۸">*</span>. </p> <p>و در همان کتاب به سند خود از حفص بن عمر، از امام صادق (ع) روایت کرد که فرمود: شخصی از رسول خدا (ص) پرسید: کفاره گناه غیبت چیست؟ فرمود: برای آن کس که غیبتش کرده‌ای، به تلافی غیبتش استغفار کن<span class="footnote" rel="5" title="اصول کافی، ج ۲، ص ۳۵۷">*</span>. </p> <p>           <code class="page" rel="18,500"/> و در تفسیر قمی در ذیل آیه‌ <span class="aya" rel="49_13" data-words="10-14">و جعلناکم شعوبا و قبائل</span> فرمود: شعوب، ملتهای غیر عرب است و قبائل به معنای طوائف عرب<span class="footnote" rel="1" title="مجمع البیان، ج ۹، ص ۱۳۵">*</span>. </p> <p>مؤلف: این روایت را صاحب مجمع البیان به امام صادق (ع) نسبت داده<span class="footnote" rel="2" title="مجمع البیان، ج ۹، ص ۱۳۵">*</span>. </p> <h3> <span class="title" rel="49_14 49_17 49_11 49_12 49_13 49_15 49_16 49_18">روایاتی در باره اینکه تنها ملاک فضیلت تقوا است</span> </h3> <p> و در الدر المنثور است که ابن مردویه و بیهقی از جابر بن عبد اللَّه روایت آورده‌اند که گفت: در وسط ایام تشریق (یازدهم و دوازدهم و سیزدهم ذی الحجه که روز وسطش دوازدهم می‌شود) رسول خدا (ص) برای ما خطبه وداع را ایراد کرد و فرمود: ایها الناس!آگاه باشید که پروردگارتان یکی است، پدرتان یکی است و هیچ فضیلتی برای عربی بر غیر عرب نیست، و هیچ غیر عربی بر عرب فضیلتی ندارد و هیچ سیاهی بر سرخی، و هیچ سرخی بر سیاهی، فضیلت ندارد مگر به تقوی. و گرامی‌ترین شما نزد خدا با تقوی‌ترین شما است. با شما هستم آیا ابلاغ کردم؟ همه گفتند بله یا رسول اللَّه. فرمود: پس حاضرین به غائبین برسانند<span class="footnote" rel="3" title="مجمع البیان، ج ۹، ص ۱۳۸">*</span>. </p> <p>و در کافی به سند خود از ابو بکر حضرمی از امام صادق (ع) روایت آورده که گفت: رسول خدا (ص) ضباعة دختر زبیر بن عبد المطلب را (که دختر عموی خودش بود) برای مقداد بن اسود تزویج کرد، و این کار را نکرد مگر برای اینکه امر ازدواج را آسان کند، و مردم به رسول خدا (ص) تاسی کنند، و بدانند که گرامی‌ترین آنان نزد خدا با تقوی‌ترینشان است<span class="footnote" rel="4" title="روح المعانی، ج ۲۶، ص ۱۶۲">*</span>. </p> <p>و در روضه کافی به سند خود از جمیل بن دراج روایت کرده که گفت: به امام صادق (ع) عرضه داشتم بفرمایید <em>کرم</em> چیست؟ فرمود کرم تقوی است<span class="footnote" rel="5" title="نور الثقلین، ج ۵، ص ۱۰۰، به نقل از روضه کافی">*</span>. </p> <p>و در کافی به سند خود از یونس از یعقوب از امام صادق (ع) روایت کرده که در ضمن حدیثی فرمود: اسلام قبل از ایمان است، بر مدار اسلام است که مسلمانان با هم ازدواج می‌کنند و از یکدیگر ارث می‌برند، و بر مدار ایمان است که در آخرت اجر می‌برند<span class="footnote" rel="6" title="نور الثقلین، ج ۵، ص ۱۰۱، به نقل از کافی">*</span>. </p> <p>و در خصال از أعمش از جعفر بن محمد (ع) روایت کرده که در ضمن             <code class="page" rel="18,501"/> حدیثی فرمود: اسلام غیر از ایمان است، و هر مؤمنی مسلمان هست، لیکن هر مسلمانی مؤمن نیست<span class="footnote" rel="1" title="الدر المنثور، ج ۶، ص ۹۴">*</span>. </p> <p>و در الدر المنثور در ذیل آیه‌ <span class="aya" rel="49_14" data-words="1-3">قالت الأعراب آمنا</span> می‌گوید: ابن جریر از قتاده روایت کرده که گفت: آیه‌ <span class="aya" rel="49_14" data-words="1-3">قالت الأعراب آمنا</span> در باره بنی اسد نازل شده<span class="footnote" rel="2" title="الدر المنثور، ج ۶، ص ۹۴">*</span>. </p> <p>مؤلف: این روایت از مجاهد و غیر او نیز نقل شده<span class="footnote" rel="3" title="روح المعانی، ج ۲۶، ص ۱۶۲">*</span>. </p> <p>و نیز در همان کتاب است که ابن ماجه و ابن مردویه و طبرانی و بیهقی-در کتاب شعب الایمان-از علی بن ابی طالب روایت کرده‌اند که فرمود: رسول خدا (ص) فرمود: ایمان عبارت است از معرفت به قلب، اقرار به زبان و عمل به ارکان<span class="footnote" rel="4" title="الدر المنثور، ج ۶، ص ۱۰۰">*</span>. </p> <p>و نیز در همان کتاب آمده که نسایی و بزاز و ابن مردویه از ابن عباس روایت کرده‌اند که گفت: بنی أسد نزد رسول خدا (ص) آمدند و عرضه داشتند: یا رسول اللَّه!ما بدون اینکه با تو جنگ کنیم مسلمان شدیم، در حالی که عرب با تو جنگ کرد. اینجا بود که آیه‌ <span class="aya" rel="49_17" data-words="1-4">یمنون علیک أن أسلموا</span> نازل شد<span class="footnote" rel="5" title="الدر المنثور، ج ۶، ص ۱۰۰">*</span>. </p> <p>مؤلف: در این معنا روایاتی دیگر نیز هست<span class="footnote" rel="6" title="الدر المنثور، ج ۶، ص ۱۰۰">*</span>. </p> 
