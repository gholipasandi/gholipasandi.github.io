<h3 class="ayas">سوره الكهف آیه‌های ۱۰۳ تا ۱۰۸</h3><code class="section" rel="18_103-108"/><h3>ترجمه آیات</h3> <p> <span class="trans" rel="18_103">بگو آیا شما را از آنهایی که از جهت عمل زیانکارترند خبر دهیم.  «۱۰۳» </span><span class="trans" rel="18_104">همان کسان که کوشش ایشان در زندگی این دنیا تلف شده و پندارند که رفتار نیکو دارند.  «۱۰۴» </span><span class="trans" rel="18_105">آنها همان کسانند که آیت‌های پروردگارشان را با معاد انکار کرده‌اند، پس اعمالشان هدر شده و روز قیامت برای آنها میزانی بپا نمی‌کنیم.  «۱۰۵» </span><span class="trans" rel="18_106">چنین است، و سزای ایشان جهنم است برای آنکه انکار ورزیده و آیت‌های من و پیغمبرانم را به مسخره گرفته‌اند.  «۱۰۶» </span><span class="trans" rel="18_107">کسانی که ایمان آورده و کارهای شایسته کرده‌اند منزلشان باغهای بهشت است.  «۱۰۷» </span><span class="trans" rel="18_108">جاودانه در آنند و تغییر یافتن از آن را نخواهند.  «۱۰۸» </span></p>         <h3>بیان آیات‌ <span class="title" rel="18_103 18_105 18_104 18_106 18_107 18_108">معرفی زیانکارترین زیانکاران (اخسرین اعمالا) که کارهای بی نتیجه خود را نیکو می‌پندارند و اعمالشان حبط شده، در قیامت وزنی ندارد</span> </h3> <p> این آیات شش‌گانه به منزله استنتاج از آیات گذشته در این سوره است که دلباختگی مشرکین را نسبت به زینت حیات دنیا و رکون و اطمینان به اولیائی غیر از خدا و ابتلاءشان به تاریک بینی و ناشنوایی و آثار اینها در سوء عاقبت را شرح می‌داد. و علاوه بر اینکه از آن آیات نتیجه‌گیری می‌کند، تمهید و مقدمه‌ای است نسبت به آیه‌ آخر سوره که می‌فرماید: <span class="aya" rel="18_110" data-words="1-5">قل إنما أنا بشر مثلکم...</span>. </p> <p> <span class="aya" rel="18_103" data-words="1-5">قل هل ننبئکم بالأخسرین أعمالا</span>. </p> <p>ظاهر سیاق می‌رساند که خطاب در این آیه به مشرکین باشد، و با لحن کنایه می‌فرماید: بگو می‌خواهید بگوییم چه کسی در عمل خاسرتر از هر کس است... با اینکه منظور خود مخاطبین است، ولی بعد از یک آیه لحن سخن را عوض کرده نزدیک به صراحت می‌فرماید: <span class="aya" rel="18_105" data-words="1-7">أولئک الذین کفروا بآیات ربهم و لقائه</span>. پس معلوم می‌شود که منکرین نبوت و معاد که کفر به آیات خدا و لقاء او معرف ایشان است همان مشرکین هستند. </p> <p><span class="phrase">بعضی<span class="footnote" rel="1" title="تفسیر روح المعانی، ج ۱۶، ص ۴۷">*</span> از مفسرین گفته‌اند: اگر نفرمود: <em rel="fa_18_103_4-5" data-sentence="114:207">بالاخسرین عملا</em> با اینکه اصل در تمیز این است که مفرد آورده شود، و با اینکه مصدر هم شامل قلیل و هم کثیر می‌شود، برای این است که اعلام کند، خسران اختصاص به یک نوع اعمال ایشان ندارد، بلکه تمامی انواع کارهای ایشان را شامل است.</span> </p> <p><code class="aya" rel="18_104"/> <span class="aya" rel="18_104" data-words="1-12">الذین ضل سعیهم فی الحیاة الدنیا و هم یحسبون أنهم یحسنون صنعا</span>. </p> <p>این آیه خبر می‌دهد از آنهایی که در عمل از هر زیانکاری زیانکارترند. و آنها کسانی هستند که در آیه قبلی پیشنهاد کرد که به مشرکین معرفی‌شان کند و حال معرفی می‌کند و می‌فرماید کسانی هستند که در زندگی دنیا نیز از عمل خود بهره نگرفتند، چون <em>ضلال سعی</em>  همان خسران و بی‌نتیجگی عمل است، آن گاه دنبالش اضافه فرموده که <span class="aya" rel="18_104" data-words="7-12">و هم یحسبون أنهم یحسنون صنعا</span> -در عین حال گمان می‌کنند که کار خوبی انجام می‌دهند ، و همین پندار است که مایه تمامیت خسران ایشان شده است. </p> <p>توضیح اینکه: خسران و خسارت در کسب و کارهایی صورت می‌گیرد که به منظور   <code class="page" rel="13,547"/> استفاده و سود انجام می‌شود و وقتی خسران تحقق می‌یابد که کاسب از سعی و کوشش خود به غرضی که داشته، نرسد، بلکه نتیجه عمل این شود که مثلا چیزی از سرمایه هم از بین برود، و یا حد اقل منفعتی عاید نگردد در نتیجه سعیش بی‌نتیجه شود. و این همان است که آیه شریفه آن را <em>ضلال سعی</em> خوانده، کانه راه استفاده گم شده، و راهی که پیموده به خلاف آن هدفی که داشته است منتهی گردیده. حال که این مطلب روشن گردید می‌گوییم: چه بسیار می‌شود که انسان در کسب و کارش خاسر می‌شود و به خاطر استاد نبودن در کسب و یا در راه آن و یا به خاطر عواملی دیگر که احیانا اتفاق می‌افتد از نتیجه بی بهره می‌شود. و این خسرانی است که امید زوالش هست، چون معمولا پس از یکی دو بار اشتباه، تجربه می‌آموزد و ما فات را جبران می‌کند. و چه بسا می‌شود که آدمی خاسر می‌گردد ولی به خیال خود نتیجه گرفته است. ضرر می‌کند و به خیال خود سود برده است. اینچنین خسران و ضرری امیدی به زوال و جبرانش نیست. </p> <p>آدمی در زندگی دنیا جز سعی برای سعادت خود کاری نمی‌کند، و جز کوشش برای رسیدن به چنین هدفی همی ندارد، و این انسان اگر طریق حق را بپیماید و به غرض خود نائل شود و سعادتمند بشود که هیچ، و اگر راه خطا را برود و نفهمد که دارد خطا می‌رود خاسر است لیکن همین خاسر خسرانش قابل زوال است و امید نجات دارد. اما اگر راه خطا رفت و به غیر حق اصابت کرد و همان باطل را پذیرفت تا آنجا که وقتی هم که حق برایش جلوه کرد از آن اعراض نمود، و دلباخته استکبار و تعصب جاهلانه خود بود، چنین کسی از هر خاسری خاسرتر است و عملش از عمل هر کس دیگری بی‌نتیجه‌تر، زیرا این خسرانی است که زایل نمی‌شود، و امید نمی‌رود که روزی مبدل به سعادت شود و به همین جهت است که خدای تعالی می‌فرماید: <span class="aya" rel="18_104" data-words="1-12">الذین ضل سعیهم فی الحیاة الدنیا و هم یحسبون أنهم یحسنون صنعا</span>. </p> <p>و اینکه کسی با روشن شدن بطلان اعمالش، باز هم آن را حق بپندارد از این جهت است که دلش مجذوب زینت‌های دنیا و زخارف آن شده، و در شهوات غوطه‌ور گشته لذا همین انجذاب به مادیت او را از میل به پیروی حق و شنیدن داعی آن و پذیرفتن ندای منادی فطرت باز می‌دارد، هم چنان که در جای دیگر قرآن آمده: <span class="aya" rel="27_14" data-words="1-6">و جحدوا بها و استیقنتها أنفسهم</span><span class="footnote" rel="1" title="حق را انکار کردند در حالی که دلهایشان بدان یقین داشت سوره نمل آیه ۱۴">*</span> و نیز آمده: <span class="aya" rel="2_206" data-words="1-9">و إذا قیل له اتق الله أخذته العزة بالإثم</span><span class="footnote" rel="2" title="و چون به او گفته شود از خدا بترس غرورش او را به گناه و لجبازی وا می‌دارد سوره بقره آیه ۲۰۶">*</span> پس پیروی هوای نفس و از در عناد و     <code class="page" rel="13,548"/> استکبار و عشق به شهوات نفس به اعراض از حق ادامه دادن همان خشنودی از باطل خویش بودن و آن را نیکو پنداشتن است. </p> <p><code class="aya" rel="18_105"/> <span class="aya" rel="18_105" data-words="1-7">أولئک الذین کفروا بآیات ربهم و لقائه</span>. </p> <p>این جمله تعریف دومی برای‌ <span class="aya" rel="18_103" data-words="4-5">بالأخسرین أعمالا</span> و تفسیری بعد از تفسیر آن است. و <span class="phrase">منظور از <em rel="fa_18_105_4-4" data-sentence="9:122">آیات</em> -به طوری که اطلاق کلمه اقتضاء می‌کند-آیات آفاقی و انفسی خدای تعالی و معجزاتی است که انبیاء برای تایید رسالت خود می‌آورند.</span> پس کفر به آیات، انکار نبوت است. علاوه بر اینکه خود پیغمبر از آیات است. و مراد از کفر به لقاء خدا، کفر به معاد و بازگشت به سوی او است. </p> <p>پس برگشت تعریف‌ <span class="aya" rel="18_103" data-words="4-5">بالأخسرین أعمالا</span> به این است که آنان منکر نبوت و معادند، و این از خواص بت‌پرستان است. </p> <p> <span class="aya" rel="18_105" data-words="8-15">فحبطت أعمالهم فلا نقیم لهم یوم القیامة وزنا</span>. </p> <p>وجه اینکه چرا اعمالشان حبط (بی اجر) می‌گردد این است که آنها هیچ عملی را برای رضای خدا انجام نمی‌دهند، و ثواب دار آخرت را نمی‌جویند و سعادت حیات آخرت را نمی‌طلبند و محرکشان در هیچ عملی یاد روز قیامت و حساب نیست. ما، در مباحث اعمال در جلد دوم این کتاب راجع به حبط بحثی ایراد کردیم. </p> <p>و اینکه فرمود: <span class="aya" rel="18_105" data-words="10-15">فلا نقیم لهم یوم القیامة وزنا</span> تفریعی است بر حبط اعمال، زیرا سنجش و وزن در روز قیامت به سنگینی حسنات است، به دلیل اینکه می‌فرماید: <span class="aya" rel="7_8-9" data-words="1-18">و الوزن یومئذ الحق فمن ثقلت موازینه فأولئک هم المفلحون، و من خفت موازینه فأولئک الذین خسروا أنفسهم</span><span class="footnote" rel="1" title="سنگ سنجش امروز حق است پس هر کس میزان اعمالش سنگین شد آنان رستگارند و کسانی که میزان اعمالشان سبک گشت آنها کسانی خواهند بود که زیان کردند سوره اعراف، آیه ۸ و ۹">*</span>. </p> <p>و نیز به دلیل اینکه با حبط عمل دیگر سنگینی باقی نمی‌ماند و در نتیجه دیگر وزنی معنا ندارد. </p> <p><code class="aya" rel="18_106"/> <span class="aya" rel="18_106" data-words="1-11">ذلک جزاؤهم جهنم بما کفروا و اتخذوا آیاتی و رسلی هزوا</span>. </p> <p><span class="phrase">کلمه <em rel="fa_18_106_1-1" data-sentence="5:181">ذلک</em> اشاره به همان وصفی است که از اوصاف آنان ذکر کرد، و این اشاره خبر است برای مبتدایی که حذف شده و تقدیر کلام این است: <em>الامر ذلک</em> یعنی حال و وضع ایشان بدین‌سان است که ما گفتیم.</span> و این خود تاکیدی است برای مطلب و جمله <span class="aya" rel="18_106" data-words="2-3">جزاؤهم جهنم</span> کلامی است نو و تازه که از عاقبت امر ایشان خبر می‌دهد. و جمله   <code class="page" rel="13,549"/> <span class="aya" rel="18_106" data-words="4-11">بما کفروا و اتخذوا آیاتی و رسلی هزوا</span> در معنای این است که فرموده باشد: بما کفروا و ازدادوا کفرا باستهزاء آیاتی و رسلی یعنی به خاطر کفری که ورزیدند، و آن را با مسخره کردن آیات و رسولان من دو چندان نمودند. </p> <p><code class="aya" rel="18_107"/> <span class="aya" rel="18_107" data-words="1-11">إن الذین آمنوا و عملوا الصالحات کانت لهم جنات الفردوس نزلا</span>. </p> <p><span class="phrase">به کلمه <em rel="fa_18_107_10-10" data-sentence="8:243">فردوس</em> هم ضمیر مذکر برمی‌گردد و هم مؤنث و به طوری که گفته شده کلمه‌ای است رومی به معنای <em>بستان</em> و بعضی هم گفته‌اند کلمه‌ای است سریانی به معنای تاکستان و اصل آن <em rel="fa_18_107_10-10" data-sentence="227:68">فرداس</em> بوده، و بعضی دیگر گفته‌اند کلمه‌ای است سریانی و به معنای باغ انگور.</span> و بعضی گفته‌اند کلمه‌ای است حبشی و بعضی گفته‌اند عربی است و به معنای باغ پر درختی است که بیشتر درختانش انگور باشد. </p> <p><span class="phrase">بعضی خواسته‌اند از اینکه‌ <span class="aya" rel="18_107" data-words="9-10">جنات الفردوس</span> را <em rel="fa_18_107_11-11" data-sentence="98:143">نزل</em> خوانده، آن چنان که قبلا جهنم را برای کافران نزل خوانده بود استفاده کنند که در ما ورای بهشت و دوزخ، ثواب و عقاب دیگری است که به وصف در نمی‌آید.</span> و چه بسا این مفسرین استفاده مذکور خود را با امثال: <span class="aya" rel="50_35" data-words="1-7">لهم ما یشاؤن فیها و لدینا مزید</span><span class="footnote" rel="1" title="در بهشت برای ایشان است هر چه را که بخواهند، و نزد ما بیش از آن است سوره ق، آیه ۳۵">*</span> و آیه‌ <span class="aya" rel="32_17" data-words="1-9">فلا تعلم نفس ما أخفی لهم من قرة أعین</span><span class="footnote" rel="2" title="هیچ کس نمی‌داند که چه چیزهایی که مایه روشنی چشمها است برایش پنهان کرده‌ایم">*</span> و آیه <span class="aya" rel="39_47" data-words="20-28">و بدا لهم من الله ما لم یکونوا یحتسبون</span><span class="footnote" rel="3" title="و از ناحیه خدا چیزهایی دیدند که هیچ احتمالش را نمی‌دادند سوره زمر، آیه ۴۷">*</span> تایید می‌کنند. </p> <p><code class="aya" rel="18_108"/> <span class="aya" rel="18_108" data-words="1-6">خالدین فیها لا یبغون عنها حولا</span>. </p> <p>کلمه <em>بغی</em> به معنای طلبیدن است. و <span class="phrase">کلمه <em rel="fa_18_108_6-6" data-sentence="5:19">حول</em> به معنای تحول است.</span> و باقی آیه روشن است. </p> <h3>بحث روایتی‌ <span class="title" rel="18_103 18_107"> (روایاتی در باره‌ <span class="aya" rel="18_103" data-words="4-5">بالأخسرین أعمالا</span> و <span class="aya" rel="18_107" data-words="9-10">جنات الفردوس</span>) </span> </h3> <p> در الدر المنثور است که ابن مردویه از ابی الطفیل روایت کرده که گفت: من از علی بن ابی طالب شنیدم که در پاسخ ابن الکواء که از آیه‌ <span class="aya" rel="18_103" data-words="2-5">هل ننبئکم بالأخسرین أعمالا</span> پرسیده بود فرمود: مقصود فاجران قریش است<span class="footnote" rel="4" title="الدر المنثور، ج ۴، ص ۲۵۳">*</span>. </p>   <p>سوره الم سجده، آیه 17.      <code class="page" rel="13,550"/> و در تفسیر عیاشی از امام بن ربعی روایت کرده که گفت: ابن الکواء در مجلس امیر المؤمنین (ع) برخاست و عرض کرد مرا خبر ده از معنای قول خدا که می‌فرماید: <span class="aya" rel="18_103" data-words="1-3">قل هل ننبئکم</span>... <span class="aya" rel="18_104" data-words="12-12">صنعا</span> حضرت فرمود: مقصود اهل کتابند که به پروردگار خود کفر ورزیدند و در دین خود بدعت نهادند، خداوند هم اعمالشان را حبط کرد و اهل نهروان از ایشان دور نیستند<span class="footnote" rel="1" title="تفسیر عیاشی، ج ۲، ص ۳۵۲، ح ۸۹">*</span>. </p> <p>مؤلف: و نیز روایت شده که مقصود از آنها نصاری هستند، و راوی آن قمی از ابی جعفر (ع) است<span class="footnote" rel="2" title="تفسیر قمی، ج ۲، ص ۴۶">*</span> و طبرسی هم در احتجاج از علی (ع) روایت کرده که منظور اهل کتابند<span class="footnote" rel="3" title="احتجاج طبرسی، ج ۱ ص ۲۲۷ چاپ بیروت">*</span>. و در الدر المنثور آمده که ابن منذر و ابن ابی حاتم ازابی خمیصه، عبد اللَّه بن قیس از علی (ع) روایت کرده که مقصود راهب‌ها هستند که خود را در دیرها حبس کردند<span class="footnote" rel="4" title="الدر المنثور، ج ۴، ص ۲۵۳">*</span>. </p> <p>و همه این روایات از باب جری است، و دو آیه مذکور در روایات در سیاق مفصلی قرار دارند که روی سخن در آن سیاق با مشرکین است، و آیه سوم یعنی‌ <span class="aya" rel="18_105" data-words="1-7">أولئک الذین کفروا بآیات ربهم و لقائه...</span> که تفسیر آیه دومی است انطباقش بر وثنی‌ها همانطور که گذشت روشن‌تر است تا بر غیر ایشان. </p> <p>پس روایتی که از قمی در تفسیرش در ذیل آیه مورد بحث آمده که در باره یهود نازل شد و در باره خوارج جریان یافته صحیح نیست. </p> <p>در تفسیر برهان از محمد بن عباس به سند خود از حارث از علی (ع) روایت آورده که فرمود: برای هر چیزی نقطه برجسته‌ای است و نقطه برجسته بهشت فردوس است که اختصاص به محمد و آل محمد (ع) دارد<span class="footnote" rel="5" title="تفسیر برهان، ج ۴، ص ۲۵۳">*</span>. </p> <p>و در الدر المنثور است که بخاری، مسلم و ابن ابی حاتم از ابی هریره روایت کرده‌اند که گفت رسول خدا (ص) فرمود: وقتی از خدا درخواست می‌کنید فردوس را بخواهید که در وسط بهشت و بر نقطه بلند آن قرار دارد که فوق آن عرش رحمان است، و نهرهای بهشت از آنجا می‌جوشد<span class="footnote" rel="6" title="الدر المنثور، ج ۴، ص ۲۵۴">*</span>. </p> <p>             <code class="page" rel="13,551"/> و در مجمع البیان است که عبادة بن صامت از رسول خدا (ص) روایت کرده که فرمود: بهشت صد درجه است که ما بین هر دو درجه آن به قدر ما بین آسمان و زمین است، و فردوس بالاترین درجه آن است که نهرهای چهارگانه بهشت از آنجا می‌جوشد، پس هر وقت خواستید از خدا درخواستی کنید فردوس را بخواهید<span class="footnote" rel="1" title="مجمع البیان، ج ۴، ص ۲۱۶">*</span>. </p> <p>مؤلف: و در این معنا روایات دیگری است. </p> <p>و در تفسیر قمی از جعفر بن احمد از عبید اللَّه بن موسی از حسن بن علی بن ابی حمزه از پدرش از ابی بصیر از ابی عبد اللَّه (ع) روایت کرده که در ضمن حدیثی گفت از آن جناب از آیه‌ <span class="aya" rel="18_107" data-words="1-11">إن الذین آمنوا و عملوا الصالحات کانت لهم جنات الفردوس نزلا</span> پرسیدم، فرمود: در باره ابو ذر و سلمان و مقداد و عمار بن یاسر نازل شده که خدای تعالی جنات فردوس را منزل و ماوای ایشان کرده است<span class="footnote" rel="2" title="تفسیر قمی، ج ۲، ص ۴۶">*</span>. </p> <p>مؤلف: جا دارد که این روایت را حمل بر جری کنیم و بگوئیم مراد این است که آیه شریفه در باره مؤمنین حقیقی نازل شده که چهار نفر مذکور از روشن‌ترین مصادیق آنند، و گرنه اگر بگوییم در خصوص ایشان نازل شده باشد، این اشکال متوجه می‌شود که سلمان از کسانی بود که در مدینه ایمان آورد، و آیه شریفه در مکه و قبل از هجرت به مدینه نازل شده، علاوه بر اینکه سند حدیث هم خالی از سستی نیست. </p> 
