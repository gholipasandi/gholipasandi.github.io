<h3 class="ayas">سوره الدخان آیه‌های ۳۴ تا ۵۹</h3><code class="section" rel="44_34-59"/><h3>ترجمه آیات</h3> <p> <span class="trans" rel="44_34">این مشرکین خواهند گفت. <code class="page" rel="18,219"/> «۳۴» </span><span class="trans" rel="44_35"> مرگی بجز همین مرگ اول نداریم و ما مبعوث شدنی نیستیم.  «۳۵» </span><span class="trans" rel="44_36">اگر هستیم و شما راست می‌گویید پدران گذشته ما را زنده کنید.  «۳۶» </span><span class="trans" rel="44_37">آیا آنها بهتر بودند یا قوم تبع پادشاه یمن و کسانی که قبل از آنان بودند. ما همه را هلاک کردیم چون مردمی مجرم بودند.  «۳۷» </span><span class="trans" rel="44_38">آری ما آسمانها و زمین و ما بین آن دو را به بازی نیافریدیم.  «۳۸» </span><span class="trans" rel="44_39">نیافریدیمشان مگر به حق و لیکن بیشتر مردم نمی‌دانند.  «۳۹» </span><span class="trans" rel="44_40">به یقین که روز فصل میعاد همه آنان است.  «۴۰» </span><span class="trans" rel="44_41">روزی که هیچ دوستی هیچ باری از دوست خود نمی‌کشد و به هیچ وجه یاری نمی‌شوند.  «۴۱» </span><span class="trans" rel="44_42">مگر کسی که خدایش رحم کند که او عزیز و رحیم است.  «۴۲» </span><span class="trans" rel="44_43">به یقین درخت زقوم.  «۴۳» </span><span class="trans" rel="44_44">طعام گنه دوستان است.  «۴۴» </span><span class="trans" rel="44_45">مانند سرب آب شده که در شکم غلیان کند.  «۴۵» </span><span class="trans" rel="44_46">آنهم غلیانی چون آب جوش.  «۴۶» </span><span class="trans" rel="44_47">بگیرید او را و وسط دوزخ بکشید.  «۴۷» </span><span class="trans" rel="44_48">و سپس از عذاب جوشان بر سرش بریزید.  «۴۸» </span><span class="trans" rel="44_49"> (و به وی بگویید) بچش که تو همان نازپرورده گردن‌کشی هستی.  «۴۹» </span><span class="trans" rel="44_50">براستی این همان است که عمری در باره آن در شک بودید.  «۵۰» </span><span class="trans" rel="44_51">براستی مردم با تقوی در مقامی امین هستند.  «۵۱» </span><span class="trans" rel="44_52">در بهشت‌ها و چشمه‌سارها.  «۵۲» </span><span class="trans" rel="44_53">جامه‌های نازک و کلفت از ابریشم به تن کرده روبروی هم می‌نشینند.  «۵۳» </span><span class="trans" rel="44_54">آری این چنین- و علاوه بر این از حور عین به ازدواجشان درمی‌آوریم.  «۵۴» </span><span class="trans" rel="44_55">هر میوه‌ای که بخواهند با کمال امنیت طلب می‌کنند.  «۵۵» </span><span class="trans" rel="44_56">در بهشت، دیگر طعم مرگ را نمی‌چشند مرگشان همان مرگ اول بود و خدا از عذاب دوزخ حفظشان می‌کند.  «۵۶» </span><span class="trans" rel="44_57">این فضلی است از ناحیه پروردگارت و رستگاری عظیم هم همین است.  «۵۷» </span><span class="trans" rel="44_58">ما درک آن را به زبان تو ساده کردیم تا شاید متذکر شوند.  «۵۸» </span><span class="trans" rel="44_59">پس منتظرش باش که ایشان نیز منتظرند.  «۵۹» </span></p>                                               <h3>بیان آیات</h3> <p> بعد از آنکه کفار را به عذاب دنیوی و سپس به عذاب اخروی انذار و تهدید کرد و در عذاب دنیوی به ماجرای قوم فرعون تمثل جست که موسی از طرف پروردگارش به رسالت به سویشان گسیل شد، و مردم او را تکذیب کردند، و در نتیجه غرق گشته و منقرض شدند، اینک در این آیات به عذاب اخروی آنان پرداخته، و انکار معاد را از ایشان حکایت می‌کند که معتقد بودند به اینکه بعد از مرگ اولی دیگر حیاتی نیست، و آن گاه بر اثبات معاد احتجاج می‌کند و برهان اقامه می‌نماید، و سپس به پاره‌ای از عذابهای آخرت که به زودی مجرمین بدان مبتلا می‌شوند و نیز به پاره‌ای از نعمت‌های دائمی که متقین به آن می‌رسند اشاره می‌کند، و در اینجاست که سوره با تذکر همان مطلبی که با آن آغاز شده بود یعنی نزول کتاب به منظور تذکر خلق و دستور به انتظار کشیدن رسول خدا (ص) خاتمه می‌یابد. </p> <p> <span class="aya" rel="44_34-35" data-words="1-12">إن هؤلاء لیقولون، إن هی إلا موتتنا الأولی و ما نحن بمنشرین</span> در این آیه به آغاز کلام که می‌فرمود: <span class="aya" rel="44_9" data-words="1-5">بل هم فی شک یلعبون</span> بازگشت شده. و <span class="phrase">اشاره  <em rel="fa_44_34_2-2" data-sentence="7:56">هؤلاء</em> اشاره به قریش و سایر اعراب وثنی مسلک و منکرین معاد است.</span> و این که گفتند: <span class="aya" rel="44_35" data-words="1-5">إن هی إلا موتتنا الأولی</span> منظورشان از آن این است که بعد از مرگ زندگی دیگری نیست، و معلوم است که لازمه نبودن زندگی بعد از مردن نبودن معاد است، به دلیل اینکه بعد از آنکه گفتند چیزی ما ورای مرگ اولمان نیست اضافه کردند <span class="aya" rel="44_35" data-words="6-9">و ما نحن بمنشرین</span> یعنی ما مبعوث نخواهیم گردید، هم چنان که در کشاف گفته: وقتی گفته می‌شود أنشر اللَّه الموتی و نشرهم معنایش این است که خداوند مردگان را مبعوث کرد<span class="footnote" rel="1" title="تفسیر کشاف، ج ۴، ص ۲۷۹">*</span>. </p> <h3> <span class="title" rel="44_35">توضیح این جمله منکران معاد که گفتند: <span class="aya" rel="44_35" data-words="1-5">إن هی إلا موتتنا الأولی</span> و چند وجه در معنای آن</span> </h3> <p> پس اینکه گفتند: <span class="aya" rel="44_35" data-words="1-5">إن هی إلا موتتنا الأولی</span> ضمیر <em>هی</em> در آن ضمیر عاقبت و نهایت است، و معنایش این است که عاقبت امر ما و نهایت وجود و حیات ما نیست مگر همان مرگ اولمان که با آن مرگ نابود می‌شویم، و دیگر بعد از آن ابدا حیاتی نخواهیم داشت. </p> <p>و <span class="phrase">در اینکه چرا در آیه شریفه <em rel="fa_44_56_4-4" data-sentence="26:441">موت</em> را مقید به کلمه <em>اولی</em> کرده، بعضی از   <code class="page" rel="18,221"/> مفسرین<span class="footnote" rel="1" title="روح المعانی، ج ۲۵، ص ۱۲۶">*</span> چنین توجیه کرده‌اند که قید مزبور احترازی نیست، یعنی نمی‌خواهد در مقابل موتهای دیگر موت اول را اثبات، و بقیه را نفی کند، چون هیچ ملازمه‌ای بین موت اول و موت دیگر یا بین موت اول و موت دوم نیست، چون ممکن است موت اول باشد، و این موت، دومی نداشته باشد و در مقابلش موت دیگری نباشد.</span> </p> <p>در این بین وجه دیگری هست که آن را زمخشری در کشاف آورده، می‌گوید: حال اگر بگویی نزاع بین دین توحید و کیش وثنیت بر سر حیات دوم یعنی حیات بعد از مرگ بود، نه در باره مرگ دوم، تا آنها بگویند غیر از مرگ اول دیگر چیزی نیست، با اینکه باید گفته باشند غیر از حیات اول حیاتی دیگر نیست، و ما بعد از حیات اول دیگر مبعوث نمی‌شویم، هم چنان که در جای دیگر قرآن مرام آنها را همین طور حکایت کرده و فرموده: <span class="aya" rel="6_29" data-words="3-11">إن هی إلا حیاتنا الدنیا و ما نحن بمبعوثین</span><span class="footnote" rel="2" title="غیر از این زندگی دنیا دیگر زندگی نیست و ما مبعوث شدنی نیستیم سوره انعام، آیه ۳۰">*</span>. </p> <p>و خلاصه اشکال این شد که معنای‌ <span class="aya" rel="44_35" data-words="4-5">موتتنا الأولی</span> چیست، مگر بحث در این بود که ما مرگ دیگری هم داریم، تا بگویند: نه همان مرگ اولی است و لا غیر؟ در پاسخ می‌گویم: -و اللَّه الموفق للصواب-معنایش این است که همانطور که قبلا مرگی داشتید و به دنبال آن حیاتی باز هم مرگی در پی دارید و به دنبالش حیاتی، هم چنان که در آیه‌ <span class="aya" rel="2_28" data-words="4-11">و کنتم أمواتا فأحیاکم ثم یمیتکم ثم یحییکم</span><span class="footnote" rel="3" title="شما مردگانی بودید، خدا زنده‌تان کرد، سپس شما را می‌میراند و باز زنده می‌کند سوره بقره، آیه ۲۸">*</span> به این معنا است مشرکین هم که منکر معادند گفته‌اند: نه غیر از مرگ اولی چیزی نیست . و منظورشان این است که مرگی که دنبالش حیاتی باشد غیر از همان مرگ اولی که به دنبالش زندگی دنیا قرار دارد نیست، دیگر چنین مرگی در پی نداریم، مرگی که در پی داریم مرگی است که دنبالش حیات نیست، در نتیجه این آیه همان مطلبی را بیان می‌کند که آیه: <span class="aya" rel="6_29" data-words="3-7">إن هی إلا حیاتنا الدنیا</span> آن را بیان می‌کرد. این بود گفتار زمخشری در کشاف<span class="footnote" rel="4" title="تفسیر کشاف، ج ۴، ص ۲۷۹">*</span>. </p> <p>ممکن هم هست ما آیه را به وجه سومی توجیه کنیم، و بگوییم: این گفتار مشرکین بعد از شنیدن آیه‌ <span class="aya" rel="40_11" data-words="1-7">قالوا ربنا أمتنا اثنتین و أحییتنا اثنتین...</span> بوده که در تفسیر آن گفتیم که منظور از اماته اول، مرگ بعد از زندگی دنیا است، و مراد از اماته دوم مرگ بعد از زندگی برزخ است، و         <code class="page" rel="18,222"/> مشرکین با این کلام خود: <span class="aya" rel="44_35" data-words="1-5">إن هی إلا موتتنا الأولی</span> مرگ دوم را که مستلزم زندگی بعد از مرگ و در برزخ است نفی کردند، چون مرگ آدمی را انعدام و بطلان ذات او می‌پنداشتند. </p> <p>و ممکن است آن را به وجه چهارمی توجیه کرد، و گفت: قید <em>اولی</em> به حکایت بر می‌گردد، نه به مطلب حکایت شده، و تنها سخن کفار این بوده باشد که: <span class="aya" rel="44_35" data-words="1-4">إن هی إلا موتتنا</span>. و <span class="phrase">بنا بر این معنای کلام این می‌شود: مشرکین حیات بعد از موت را انکار و نفی می‌کنند: و می‌گویند: <span class="aya" rel="44_35" data-words="1-4">إن هی إلا موتتنا</span> و منظورشان از کلمه <em rel="fa_44_35_4-4" data-sentence="183:139">موتتنا</em> همین مردن اولی از آن دو مرگی است که ما در آیه‌ <span class="aya" rel="40_11" data-words="1-4">قالوا ربنا أمتنا اثنتین...</span> ذکر کردیم.</span> </p> <p>و این وجوه چهارگانه از نظر نزدیکی و دوری از ذهن مختلفند، از همه آنها نزدیک‌تر وجه سوم، و سپس چهارم و آن گاه اول است. </p> <p><code class="aya" rel="44_36"/> <span class="aya" rel="44_36" data-words="1-5">فأتوا بآبائنا إن کنتم صادقین</span> این جمله تتمه کلام مشرکین منکر معاد است، و خطابشان در آن به رسول خدا (ص) و مؤمنین است که مساله معاد و احیاء مردگان را به رخ آنان می‌کشیدند. </p> <p>و مشرکین در این جمله از گفتار خود، آن را رد نموده، گفته‌اند که اگر راست می‌گوید پدران ما را بیاورید یعنی پدران گذشته ما را با دعای خود و یا با هر وسیله که در دست دارید زنده کنید تا بدانیم که در ادعای خود که اموات به زودی زنده می‌شوند و مرگ عبارت از انعدام نیست راست می‌گویید. </p> <p><code class="aya" rel="44_37"/> <span class="aya" rel="44_37" data-words="1-14">أ هم خیر أم قوم تبع و الذین من قبلهم أهلکناهم إنهم کانوا مجرمین</span> این آیه شریفه تهدیدی است به کفار مشرک که خدا هلاکشان خواهد کرد، همانطور که قوم تبع و اقوام قبل از ایشان را هلاک کرد. </p> <p> <span class="phrase"><em rel="fa_44_37_5-5" data-sentence="0:400">تبع</em> که در این آیه شریفه نامش آمده، یکی از پادشاهان حمیر است که در یمن حکومت می‌کردند، و به طوری که نقل کرده‌اند<span class="footnote" rel="1" title="روح المعانی، ج ۲۵، ص ۱۳۱">*</span> نامش <em>اسعد ابو کرب</em> و به قول بعضی<span class="footnote" rel="2" title="رابطه را بین آنان قطع کردیم سوره یونس، آیه ۲۸">*</span> دیگر <em>سعد ابو کرب</em> بوده، و به زودی پاره‌ای از داستانش در بحث روایتی خواهد آمد.</span> و در آیه شریفه نوعی اشاره هست به اینکه خود تبع هلاک نگشته است. </p> <p><code class="aya" rel="44_38"/><code class="aya" rel="44_39"/> <span class="aya" rel="44_38-39" data-words="1-19">و ما خلقنا السماوات و الأرض و ما بینهما لاعبین، ما خلقناهما إلا بالحق و لکن أکثرهم لا یعلمون</span> <span class="phrase">ضمیر تثنیه در کلمه <em rel="fa_44_38_9-9" data-sentence="19:192">بینهما</em> به جنس سماوات و ارض برمی‌گردد، نه به الفاظ آنها،   <code class="page" rel="18,223"/> چون اگر به الفاظ آنها که جمع است برمی‌گشت، باید ضمیر را هم جمع می‌آورد، و می‌فرمود: <em rel="fa_44_38_9-9" data-sentence="252:2">بینها</em> .</span> </p> <h3> <span class="title" rel="44_39 44_34 44_35 44_36 44_37 44_38 44_40 44_41 44_42 44_43 44_44 44_45 44_46 44_47 44_48 44_49 44_50 44_51 44_52 44_53 44_54 44_55 44_56 44_57 44_58 44_59">اثبات معاد با بیان اینکه خلقت آسمان‌ها و زمین به حق بوده</span> </h3> <p> و <span class="phrase">حرف <em>باء</em> در کلمه <em rel="fa_44_39_4-4" data-sentence="25:122">بالحق</em> باء ملابست است، و جمله را چنین معنا می‌دهد: ما آسمانها و زمین و بین آن دو را نیافریدیم، مگر در حالی که متلبس به حق بودند.</span> بعضی از مفسرین<span class="footnote" rel="1" title="دستشان از تمامی اسباب بریده شود سوره بقره، آیه ۱۶۶">*</span> احتمال داده‌اند که باء برای سببیت باشد، و معنا چنین باشد: ما آنها را به هیچ وسیله و سببی از اسباب نیافریدیم، مگر به سبب حق که همان ایمان و اطاعت و بعث و جزاء است. </p> <p>ولی دوری این احتمال از ذهن برای خواننده عزیز پوشیده نیست. </p> <p>و مضمون این دو آیه شریفه یک حجت برهانی است بر ثبوت معاد، به این بیان که اگر فرض کنیم ما ورای این عالم عالم دیگری ثابت و دائم نباشد، بلکه خدای تعالی لا یزال موجوداتی خلق کند، و در آخر معدوم نموده، باز دست به خلقت موجوداتی دیگر بزند، باز همانها را معدوم کند این را زنده کند، و سپس بمیراند، و یکی دیگر را زنده کند، و همین طور الی الأبد این عمل را تکرار نماید، در کارش بازی‌گر و کارش عبث و بیهوده خواهد بود، و بازی عبث بر خدا محال است، پس عمل او هر چه باشد حق است، و غرض صحیحی به دنبال دارد. در مورد بحث هم ناگزیریم قبول کنیم که در ما ورای این عالم عالم دیگری هست، عالمی باقی و دائمی که تمامی موجودات بدانجا منتقل می‌شوند، و آنچه که در این دنیای فانی و ناپایدار هست مقدمه است برای انتقال به آن عالم و آن عالم عبارت است از همان زندگی آخرت. </p> <p>و ما در باره این برهان در تفسیر آیه 16 از سوره انبیاء و آیه 27 از سوره <em>ص</em> بحث مفصل کرده‌ایم، بدانجا مراجعه شود. </p> <p>و جمله‌ <span class="aya" rel="44_39" data-words="5-9">و لکن أکثرهم لا یعلمون</span> توبیخ کفار است به نادانی. </p> <p><code class="aya" rel="44_40"/> <span class="aya" rel="44_40" data-words="1-5">إن یوم الفصل میقاتهم أجمعین</span> این آیه شریفه خصوصیات و صفات آن روز را که برهان قبلی اثباتش می‌کرد بیان می‌کند، و می‌فرماید در روز قیامت تمامی مردم از اولین و آخرین برای رب العالمین بپا می‌خیزند. </p> <p>و اگر آن را <span class="aya" rel="44_40" data-words="2-3">یوم الفصل</span> خوانده، بدین جهت است که خدای تعالی در آن روز بین   <code class="page" rel="18,224"/> حق و باطل جدایی می‌افکند، و محق را از مبطل، و متقی را از مجرم جدا می‌کند. ممکن هم هست از این جهت باشد که آن روز روز قضاء فصل الهی است. </p> <p> <span class="aya" rel="44_40" data-words="4-5">میقاتهم أجمعین</span> -یعنی روز فصل روز میقات همه آنان است. ممکن هم هست منظور از همه، تمامی مردم نباشد، بلکه تمامی نامبردگان در سابق، یعنی قوم تبع و قوم فرعون و قریش و دیگران باشد. </p> <h3> <span class="title" rel="44_42">معنا و وجه اینکه در قیامت إغناء و نصرت نخواهد بود و مقصود از استثناء <span class="aya" rel="44_42" data-words="1-4">إلا من رحم الله...</span> </span> </h3> <p> <code class="aya" rel="44_41"/> <span class="aya" rel="44_41" data-words="1-11">یوم لا یغنی مولی عن مولی شیئا و لا هم ینصرون</span> این آیه شریفه‌ <span class="aya" rel="44_40" data-words="2-3">یوم الفصل</span> را بیان می‌کند. و کلمه <em>مولی</em> به معنای کسی است که حق دارد در امور دیگری تصرف کند، و هم به آن کسی که وی نسبت به او ولایت دارد اطلاق می‌شود، و کلمه <em>مولی</em> ی اولی در آیه شریفه به معنای اول و دومی به معنای دوم است. </p> <p>و آیه شریفه نخست این معنا را نفی می‌کند که در آن روز کسی به درد کس دیگر بخورد. و در ثانی خبر می‌دهد از اینکه در آن روز کفار یاری نخواهند شد. و فرق بین این دو معنا این است که به درد خوردن و اغناء (بی نیاز کردن) در اموری است که بی‌نیاز کننده خودش به تنهایی و مستقلا آن امر را عهده‌دار شود، و برای دیگری و عوض او انجامش دهد، و دیگری هیچ دخالتی در آن کار نداشته باشد، ولی نصرت در جایی استعمال می‌شود که هم ناصر دخالت داشته باشد و هم منصور، چیزی که هست دخالت منصور به تنهایی برای انجام آن کار کافی نباشد، و با نصرت ناصر تکمیل گردد. </p> <p>وجه اینکه هم اغناء را نفی می‌کند و هم نصرت را، این است که اینگونه کمک‌ها همه در دنیا مؤثر واقع می‌شوند، و اسباب پیشرفت کار به شمار می‌آید، و روز قیامت روزی است که تمامی سبب‌های دنیوی از کار می‌افتد، هم چنان که قرآن کریم در جای دیگر فرموده: <span class="aya" rel="2_166" data-words="11-14">و تقطعت بهم الأسباب</span><span class="footnote" rel="1" title="و به درستی جهنم محیط است به کفار سوره توبه، آیه ۴۹">*</span> و نیز فرموده: <span class="aya" rel="10_28" data-words="13-14">فزیلنا بینهم</span><span class="footnote" rel="2" title="من گمان نمی‌کنم که قیامتی بر پا شود و به فرضی هم که بشود، و من به سوی پروردگار خود برگردم تازه در آنجا هم احترام و احسان دارم سوره حم سجده، آیه ۵۰">*</span>. </p> <p><code class="aya" rel="44_42"/> <span class="aya" rel="44_42" data-words="1-8">إلا من رحم الله إنه هو العزیز الرحیم</span> این استثناء از ضمیر جمع در <em>لا ینصرون</em> است، یعنی از بین همه مردم که گفتیم یاری نمی‌شوند، تنها کسانی استثناء شده‌اند که مورد ترحم خدا واقع شده باشند. پس می‌توان گفت: این آیه شریفه یکی از ادله شفاعت در قیامت است که تفصیل کیفیت دلالتش در     <code class="page" rel="18,225"/> بحث شفاعت در جلد اول این کتاب گذشت. </p> <p>البته این در صورتی است که ضمیر در <em>لا ینصرون</em> به عموم مردم برگردد، هم چنان که ظاهرش هم همین است، و اما اگر تنها به کفار برگردد-آن چنان که بعضی<span class="footnote" rel="1" title="سوره مؤمن، آیه ۱۱">*</span> احتمالش را داده‌اند-آن وقت استثناء مذکور منقطع و بدون مستثنا منه خواهد بود، و معنایش این می‌شود که: کفار یاری نمی‌شوند، و لیکن کسی که مورد رحمت خدای تعالی قرار گیرد که همان متقیانند، یاری می‌شوند، چون آنان بی‌نیازند از مولایی که به دردشان بخورد، و از ناصری که یاریشان دهد. </p> <p>و اما این احتمال که بعضی<span class="footnote" rel="2" title="تفسیر فخر رازی، ج ۲۷، ص ۲۵۴">*</span> داده‌اند که استثناء متصل است و مستثنا منه لفظ  <em>مولی</em> باشد، فسادش از بیان گذشته ما روشن گردید، برای اینکه در معنای کلمه <em>اغناء</em>  گفتیم که در مواردی تحقق می‌یابد که دست خود انسان از تمامی سببهای نجات قطع شده باشد، و آن وقت دیگری آدمی را نجات دهد. در این حال است که می‌گوییم: فلانی بی‌نیاز از ما شد، و کسی که مولایی ندارد که بی‌نیاز از او باشد دیگر استثناء پذیر نیست، و کسی که به حکم‌ <span class="aya" rel="44_41" data-words="8-11">و لا هم ینصرون</span> ناصری ندارد نیز استثناء پذیر نیست، چون گفتیم که نصرت عبارت است از ضمیمه شدن عاملی از خارج به عاملی از ناحیه خود انسان، تا کاری از پیش برده شود. و در آیه مورد بحث کسی ممکن است یاری شود و شفیع آدمی گردد که از ناحیه خود آدمی هم عامل نجاتی-که عبارت است از دین پسندیده-وجود داشته باشد که بیان مفصلش در بحث شفاعت گذشت. بله این احتمال را می‌توان با مضمون روایت شحام که به زودی خواهد آمد توجیه نمود. </p> <p> <span class="aya" rel="44_42" data-words="5-8">إنه هو العزیز الرحیم</span> -یعنی او غالبی است که هرگز مغلوب چیزی نمی‌شود، و چیزی نیست که بر او غالب آید تا بتواند از عذاب هر کس که بخواهد عذاب کند جلوگیرش شود، و یا از افاضه خیر بر کسی که بخواهد بر او ترحم کند و به او خیر برساند، مانع آید. این نکته هم از نظر خواننده پوشیده نیست که بین این دو اسم از اسماء خدای تعالی تناسبی با مضامین آیات وجود دارد که شاید در نامهای دیگر، آن تناسب نباشد. </p> <p><code class="aya" rel="44_43"/><code class="aya" rel="44_44"/> <span class="aya" rel="44_43-44" data-words="1-5">إن شجرة الزقوم، طعام الأثیم</span> در سابق در تفسیر سوره صافات در معنای <em>شجره زقوم</em> سخن رفت. و <span class="phrase">اما کلمه  <em rel="fa_44_44_2-2" data-sentence="10:200">أثیم</em> به معنای کسی است که در اثر تکرار یک گناه و یا گناهان بسیار روحیه‌ای عصیانگر   <code class="page" rel="18,226"/> و گناه دوست پیدا کرده باشد، و این آیه تا هشت آیه بعدش حال اهل آتش را بیان می‌کند.</span> </p> <p><code class="aya" rel="44_45"/><code class="aya" rel="44_46"/> <span class="aya" rel="44_45-46" data-words="1-6">کالمهل یغلی فی البطون، کغلی الحمیم</span> کلمه <em>مهل</em> به معنای مذاب مس، قلع و دیگر فلزات می‌باشد. و <span class="phrase">کلمه <em rel="fa_44_46_1-1" data-sentence="5:50">غلی</em> و کلمه  <em>غلیان</em> هر دو به معنای جوشیدن است.</span> و <span class="phrase">کلمه <em>حمیم</em> به معنای آب بسیار داغ است و کلمه <em rel="fa_44_45_1-1" data-sentence="52:129">کالمهل</em> خبر دوم برای <em>ان</em> است، هم چنان که جمله‌ <span class="aya" rel="44_44" data-words="1-2">طعام الأثیم</span> خبر اول آن است.</span> و جمله‌ <span class="aya" rel="44_45-46" data-words="2-6">یغلی فی البطون، کغلی الحمیم</span> خبر سوم آن است، و معنای آیه روشن می‌باشد،  (می‌فرماید: شجره زقوم سه خصیصه دارد، اول اینکه طعام گناه دوستان است، و دوم اینکه چون سرب و یا مس مذاب است، و سوم اینکه در درون شکمها چون آب جوش غلیان می‌کند). <code class="aya" rel="44_47"/> <span class="aya" rel="44_47" data-words="1-5">خذوه فاعتلوه إلی سواء الجحیم</span> <span class="phrase">کلمه <em>اعتلوا</em> جمع امر حاضر از مصدر <em>عتل</em> است، که به معنای کشیدن به عنف و به زور است، و <em rel="fa_44_47_4-5" data-sentence="101:23">سواء الجحیم</em> به معنای وسط دوزخ است.</span> و خطاب <em>بگیرید او را</em> به ملائکه‌ای است که موکل بر آتشند. و معنای آیه این است که: ما به ملائکه می‌گوییم این گنه‌پیشه را بگیرید، و به عنف به سوی وسط دوزخ بکشید، تا آتش از همه جهات بر او احاطه یابد. هم چنان که در جای دیگر فرموده: <span class="aya" rel="9_49" data-words="14-18">و إن جهنم لمحیطة بالکافرین</span><span class="footnote" rel="1" title="سوره زخرف، آیه ۳">*</span>. </p> <p><code class="aya" rel="44_48"/> <span class="aya" rel="44_48" data-words="1-7">ثم صبوا فوق رأسه من عذاب الحمیم</span> گویا مراد از <em>عذاب</em> وسیله عذاب است، و اضافه <em>عذاب</em> به کلمه <em>حمیم</em>  اضافه بیانیه است، و معنای آیه این است که: سپس از بالای سرش آن مایع مذاب و جوشانی که وسیله عذاب او است بر سرش بریزید. </p> <p><code class="aya" rel="44_49"/> <span class="aya" rel="44_49" data-words="1-5">ذق إنک أنت العزیز الکریم</span> این جمله خطابی است به گناه‌پیشه‌ای که در حال چشیدن عذاب‌های پی در پی است. و <span class="phrase">اگر او را <em>عزیز</em> و <em rel="fa_44_49_5-5" data-sentence="26:102">کریم</em> خواند، با اینکه در نهایت ذلت و پستی و ملامت است در حقیقت نوعی استهزاء به او است تا عذابش شدیدتر گردد.</span> </p> <p>چون اینگونه افراد در دنیا برای خود عزت و کرامتی قائل هستند و به هیچ وجه حاضر نیستند از آن عزت و کرامت موهوم دست بردارند، هم چنان که از آیه‌ <span class="aya" rel="41_50" data-words="13-26">و ما أظن الساعة قائمة و لئن رجعت إلی ربی إن لی عنده للحسنی</span><span class="footnote" rel="2" title="روح المعانی، ج ۲۵، ص ۱۳۷">*</span> که حکایت گفتار همین گونه مردم است، این     <code class="page" rel="18,227"/> پندار به خوبی به چشم می‌خورد. </p> <p><code class="aya" rel="44_50"/> <span class="aya" rel="44_50" data-words="1-6">إن هذا ما کنتم به تمترون</span> <span class="phrase">کلمه <em rel="fa_44_50_6-6" data-sentence="5:465">تمترون</em> جمع مضارع حاضر از مصدر <em>امتراء</em> است که به معنای شک و تردید است، و این آیه شریفه هم تتمه گفتار ملائکه به گناه‌پیشگان است، که در آن، عذاب آنها را تاکید و خطاکاری و لغزش آنها در دنیا را اعلام می‌دارد، چون در دنیا در چیزی شک و تردید کردند که امروز آن را با تمام وجود خود لمس می‌کنند، و به همین جهت از تحمل عذاب تعبیر کرد به چشیدن، چون وقتی بخواهند بگویند درک من نسبت به آن درد و یا آن لذت درکی تام و تمام بود، می‌گویند من آن درد را چشیدم، یا من آن لذت را چشیدم.</span> </p> <p>ممکن هم هست آیه شریفه استیناف و کلامی نو از خدای تعالی باشد، که بعد از ذکر حال کفار در قیامت ایشان را با آن مخاطب می‌سازد. و چه بسا جمله‌ <span class="aya" rel="44_50" data-words="4-6">کنتم به تمترون</span> مؤید این احتمال باشد، برای اینکه خطاب‌های سابق همه به صورت مفرد بود و در خصوص این آیه خطاب به صیغه جمع است. </p> <p><code class="aya" rel="44_51"/> <span class="aya" rel="44_51" data-words="1-5">إن المتقین فی مقام أمین</span> <span class="phrase">کلمه <em rel="fa_44_51_4-4" data-sentence="5:102">مقام</em> به معنای محل قیام، یعنی محل ثبوت و پابرجایی هر چیز است، و به همین جهت محل اقامت را نیز مقام گفته‌اند.</span> و <span class="phrase">کلمه <em rel="fa_44_51_5-5" data-sentence="5:44">امین</em> صفتی است از <em>أمن</em> یعنی نرسیدن مکروه.</span> و معنای جمله این است که: پرهیزکاران-در روز قیامت-در محلی امن از هر مکروه و از مطلق ناملایمات ثابت و مستقر می‌باشند. </p> <p><span class="phrase">با این بیان روشن می‌شود که نسبت دادن <em>أمن</em> به <em rel="fa_44_51_4-4" data-sentence="53:125">مقام</em> و گفتن <em rel="fa_44_51_4-5" data-sentence="116:99">مقام امین</em> از باب مجاز در نسبت است، چون گفتیم امین صفت صاحب مقام است و در ظاهر به خود مقام نسبت داده شده است.</span> </p> <p><code class="aya" rel="44_52"/> <span class="aya" rel="44_52" data-words="1-4">فی جنات و عیون</span> این جمله بیانی است برای جمله‌ <span class="aya" rel="44_51" data-words="3-5">فی مقام أمین</span>. و اگر <em>عیون-چشمه‌ها</em> را هم منزلگاهی برای اهل بهشت معرفی نموده، به اعتبار این است که اهل بهشت در مجاورت چشمه‌ها قرار دارند، و نیز بدین جهت است که چشمه‌ها هم در همان بهشت‌ها واقعند، و اگر جنات را جمع آورده، با اینکه ظرف و محل زندگی هر کس یک جنت است، به این اعتبار است که بهشت‌ها دارای انواعی هستند. و یا برای این بوده که برای هر فرد از متقین به تنهایی یک بهشت و یا چند بهشت است. <code class="page" rel="18,228"/><code class="aya" rel="44_53"/> <span class="aya" rel="44_53" data-words="1-6">یلبسون من سندس و إستبرق متقابلین</span> <span class="phrase">کلمه <em rel="fa_44_53_3-3" data-sentence="5:162">سندس</em> به معنای پارچه نازکی است که از ابریشم بافته شده باشد، و کلمه  <em rel="fa_44_53_5-5" data-sentence="122:84">استبرق</em> پارچه ضخیم ابریشمی است، و هر دو کلمه در اصل فارسی بوده، و به زبان عرب داخل شده است.</span> </p> <p> <span class="phrase"><em rel="fa_44_53_6-6" data-sentence="0:118">متقابلین</em> -یعنی روبروی همند تا با هم انس داشته باشند، چون نزد اهل بهشت هیچ ناملایمی نیست، زیرا فرمود: در مقامی امین قرار دارند.</span> </p> <p><code class="aya" rel="44_54"/> <span class="aya" rel="44_54" data-words="1-5">کذلک و زوجناهم بحور عین</span> یعنی به همین منوال است که وصف کردیم، و مراد از تزویج اهل بهشت با حوریان این است که قرین حوریان هستند، چون این تزویج به معنای ازدواج اصطلاحی نیست، بلکه از زوج به معنای قرین است، که معنای اصلی لغوی آن است. </p> <p>و <span class="phrase">کلمه <em rel="fa_44_54_4-4" data-sentence="5:154">حور</em> جمع حوراء است، که به معنای زنی است که سفیدی چشمش بسیار سفید، و سیاهی آن نیز بسیار سیاه باشد، و یا به معنای زنی است که دارای چشمانی سیاه چون چشم آهو باشد.</span> و کلمه <em>عین</em> جمع کلمه <em>عیناء</em> یعنی درشت چشم است و از ظاهر کلام خدای تعالی برمی‌آید، که حور العین غیر زنان دنیایند، که آنان نیز داخل بهشت می‌شوند. </p> <p><code class="aya" rel="44_55"/> <span class="aya" rel="44_55" data-words="1-5">یدعون فیها بکل فاکهة آمنین</span> یعنی تمام اقسام میوه‌ها را می‌طلبند، و می‌خورند، در حالی که از ضرر آنها ایمنند. </p> <h3> <span class="title" rel="44_56">توضیح مراد از اینکه فرمود اهل بهشت جز مرگ نخستین مرگی نمی‌چشند و جواب از اشکالی در باره استثناء <span class="aya" rel="44_56" data-words="5-7">إلا الموتة الأولی</span> </span> </h3> <p> <code class="aya" rel="44_56"/> <span class="aya" rel="44_56" data-words="1-11">لا یذوقون فیها الموت إلا الموتة الأولی و وقاهم عذاب الجحیم</span> یعنی غیر از مرگ اول دیگر مرگی نمی‌چشند، و در بهشت خلد به حیاتی ابدی که دیگر دستخوش مرگ نمی‌شود زنده‌اند. </p> <p>بعضی از مفسرین در این آیه اشکال کرده‌اند، به اینکه استثناء مرگ اول از جمله در بهشت مرگی نمی‌چشند مگر مرگ اول را ، چنین می‌رساند که در بهشت یک مرگ می‌چشند، در حالی که قطعا خلاف این معنا منظور است. </p> <p>و به بیانی روشن‌تر اینکه: منظور از مرگ اول مسلما مرگ در دنیا است که نسبت به اهل بهشت پیشامد گذشته‌ای است، و محال است که انسان در آینده‌اش یعنی در بهشت متصف و متلبس به چیزی باشد که در گذشته واقع شده، و گذشته است، و با این حال چه معنا دارد که در آیه بفرماید: در آینده یعنی در بهشت نمی‌چشند مگر مرگ در گذشته را ؟. </p> <p>البته در اینجا اشکال دیگری نیز هست که مفسرین متعرض آن نشده‌اند، و آن این<code class="page" rel="18,229"/> است که در سابق در تفسیر آیه: <span class="aya" rel="40_11" data-words="2-7">ربنا أمتنا اثنتین و أحییتنا اثنتین</span><span class="footnote" rel="1" title="مجمع البیان، ج ۹، ص ۹۶">*</span> گفتیم که بین زندگی دنیا و قیامت، دو بار مرگ اتفاق می‌افتد، یکی مرگ در دنیا برای انتقال از دنیا به برزخ و یکی هم مرگ در برزخ برای انتقال از آن به زندگی آخرت. و <span class="phrase">ظاهرا مراد از مرگ اول در آیه مورد بحث، مرگ دنیا است که آدمی را به برزخ منتقل می‌کند، حال اشکال این است که بر فرض که استثناء <em rel="fa_44_56_6-7" data-sentence="124:182">موتة الاولی</em> را به وجهی اصلاح کردیم، مرگ دومی چرا استثناء نشده؟ و چه فرقی است بین آن دو که بفرماید داخل بهشت نمی‌شوند، مگر بعد از چشیدن مرگ اول، و حال آنکه باید بفرماید مگر بعد از چشیدن دو مرگ .</span> </p> <p><span class="phrase">بعضی از مفسرین<span class="footnote" rel="2" title="الدر المنثور، ج ۶، ص ۳۰۲">*</span> از اشکال اول پاسخ داده‌اند به اینکه استثناء <span class="aya" rel="44_56" data-words="5-7">إلا الموتة الأولی</span> استثناء منقطع، و بی ربط به ما قبل است، و معنای <em rel="fa_44_39_6-6" data-sentence="250:194">لکن</em> را می‌دهد، و معنای آیه چنین است که: در بهشت مرگی نمی‌چشند، لیکن مرگ همان بود که در دنیا چشیدند و از دنیا به عالم برزخ منتقل شدند <em>پس عموم جمله</em> در بهشت مرگی نمی‌چشند به حال خود باقی است.</span> </p> <p>و <span class="phrase">به فرضی هم که استثناء منقطع نباشد می‌توان کلمه <em>الا</em> را به معنای <em>سوای</em> و جمله: <span class="aya" rel="44_56" data-words="5-7">إلا الموتة الأولی</span> را بدل از کلمه <em rel="fa_44_56_4-4" data-sentence="181:168">الموت</em> دانست، آن وقت اصلا استثنایی در بین نمی‌آید، و معنای آیه این می‌شود: در بهشت سوای مرگ اول چیزی از مرگ نمی‌چشند، و اما مرگ اول را چشیدند، و دیگر محال است همان را بچشند .</span> </p> <p>بعضی دیگر جوابهای دیگری داده‌اند که قابل اعتناء نیست. و خواننده گرامی خود توجه دارد که این دو پاسخی هم که نقل کردیم این اشکال را که چرا کلمه <em>اولی</em> را به میان آورد جواب نمی‌دهد، و ما در تفسیر آیه شریفه‌ <span class="aya" rel="44_35" data-words="1-5">إن هی إلا موتتنا الأولی</span> وجوهی در پاسخ این سؤال آوردیم. </p> <p>و اما از اشکال دوم ممکن است همان جواب دوم از اشکال قبلی را داد، و گفت که کلمه <em>الا</em> به معنای <em>سوای</em> است، چون گفتیم آدمی دارای دو مرگ است، یکی مرگ اول که آدمی را از دنیا به برزخ نقل می‌دهد، و دوم مرگی که آدمی را از برزخ به آخرت می‌برد. و وقتی <span class="phrase">کلمه <em>الا</em> به معنای <em>سوای</em> باشد، و مجموعا جمله‌ <span class="aya" rel="44_56" data-words="5-7">إلا الموتة الأولی</span> بدل از کلمه <em rel="fa_44_56_4-4" data-sentence="146:275">الموت</em> باشد، آیه شریفه در این سیاق و این مقام خواهد بود که غیر از مرگ اول را-یعنی مرگ دوم را که همان مرگ برزخی است-نفی کند، و بفرماید در بهشت آخرت اصلا     <code class="page" rel="18,230"/> مرگی نیست، نه مرگ اول و دنیای، برای اینکه آن را چشیدند، و نه غیر آن که مرگ برزخ باشد.</span> با این بیان علت تقیید موت به <em>اولی</em> روشن می‌شود. </p> <p> <span class="aya" rel="44_56" data-words="8-11">و وقاهم عذاب الجحیم</span> -کلمه <em>وقیهم</em> مفرد ماضی از مصدر <em>وقایت</em> است، که به معنای حفظ هر چیز است از اینکه چیز دیگری آن را اذیت کند و به آن ضرر بزند. پس معنای جمله این است که: خداوند ایشان را از عذاب دوزخ حفظ می‌کند. در این آیه شریفه بعد از آنکه مردن را از بهشتیان نفی کرد، و به عبارتی دیگر فرمود که بهشتیان به وسیله مرگ از آن عالم به عالمی دیگر منتقل نمی‌شوند اینک در آخر آیه می‌فرماید: از حالت تنعم و سعادت در بهشت، به حالت شقاوت و عذاب در جهنم نیز منتقل نمی‌گردند تا هر دو قسم انتقال را تکمیل کرده باشد، هم انتقال مکانی را و هم انتقال حالی را. </p> <p><code class="aya" rel="44_57"/> <span class="aya" rel="44_57" data-words="1-7">فضلا من ربک ذلک هو الفوز العظیم</span> این جمله، جمله‌ای است حالیه از کرامت و نعمتی که قبلا ذکر شده بود. ممکن هم هست مفعول مطلق و یا مفعول له باشد. در هر صورت چه حال باشد و چه مفعول مطلق، و چه مفعول له این معنا را افاده می‌کند که آن کرامت و نعمت که گفته شد فضلی است از ناحیه خدا، نه اینکه بندگان خدا از او چنین چیزی را طلب‌کار باشند، و آن چنان مستحق آن باشند که خدا بر خود لازم و واجب بداند که آن بهشت را به عنوان پاداش به ایشان بدهد، برای اینکه خدا مالک است، مالکی غیر مملوک، و هیچ چیزی و هیچ موجودی مالک حقی که آن را از خدا طلب کند نیست تا خدا را محکوم به دادن آن حق کند، بلکه داستان نعمت بهشت تنها وعده‌ای است که خدا به بندگان صالحش داده، و این خود او است که فرموده خدا خلف وعده نمی‌کند . و ما در بحث‌های گذشته بحث مفصل این معنا را گذراندیم. </p> <p><span class="phrase">کلمه <em rel="fa_44_57_6-6" data-sentence="5:133">فوز</em> به معنای ظفر یافتن به مقصود است، و اگر بهشت را پیروزی و فوزی عظیم خوانده، بدین جهت است که آخرین سعادتی است که آدمی بدان نائل می‌شود.</span> </p> <p><code class="aya" rel="44_58"/> <span class="aya" rel="44_58" data-words="1-5">فإنما یسرناه بلسانک لعلهم یتذکرون</span> مضمون این آیه به خاطر حرف <em>فاء</em> که در اول آن درآمده، نتیجه و فرع همه مطالب گذشته-از اول سوره تا اینجا-می‌باشد، و در حقیقت این مضمون خلاصه و نتیجه‌گیری از همه آن مطالب است. <span class="phrase">کلمه <em rel="fa_44_58_2-2" data-sentence="5:169">یسرنا</em> صیغه متکلم مع الغیر، از فعل ماضی از مصدر <em>تیسیر</em> است، و <em>تیسیر</em> که مصدر باب تفعیل است به معنای آسان کردن است، و ضمیر در <em rel="fa_44_58_2-2" data-sentence="195:19">یسرناه</em> به کتاب برمی‌گردد.</span> و <span class="phrase">خطاب در <em rel="fa_44_58_3-3" data-sentence="8:40">بلسانک</em> به رسول خدا (ص) است، که لسانش عربی است.</span> <code class="page" rel="18,231"/> می‌فرماید: ما فهم قرآن را با زبان و بیان خود تو که زبانی عربی است آسان کردیم تا شاید ایشان-یعنی قوم تو-متذکر شوند. در نتیجه آیه مورد بحث قریب المعنی با آیه‌ <span class="aya" rel="43_3" data-words="1-6">إنا جعلناه قرآنا عربیا لعلکم تعقلون</span><span class="footnote" rel="1" title="روح المعانی، ج ۲۵، ص ۱۲۷">*</span> می‌باشد. </p> <p>ولی بعضی از مفسرین<span class="footnote" rel="2" title="روح المعانی، ج ۲۵، ص ۱۲۷">*</span> گفته‌اند: مراد از تیسیر کتاب به لسان رسول خدا (ص) ، این است که با اینکه آن جناب امی و درس ناخوانده بود، قرآن را بر زبانش جاری ساخت تا آیت و معجزه‌ای بر صدق نبوتش باشد. ولی این معنا از سیاق قبلی که گفتیم خلاصه مطالب سوره است بعید است. </p> <p><code class="aya" rel="44_59"/> <span class="aya" rel="44_59" data-words="1-3">فارتقب إنهم مرتقبون</span> گویا این جمله نیز-بخاطر حرف فایی که با آن ابتداء شده-متفرع بر همان چیزی است که آیه قبلی متفرع بر آن بود. و حاصل معنا چنین است: ما قرآن را به وسیله عربیت آسان کردیم به این امید که مردم متذکر شوند، ولی متذکر نشدند، بلکه هم چنان در شک خود سرگرم بازی هستند، و منتظر عذابی هستند که برای تکذیب کنندگان مفری از آن نیست، پس منتظر آن عذاب باش، هم چنان که خود آنان منتظرش هستند. </p> <p>و اینکه آنان را منتظر خوانده، از باب استهزاء به ایشان است. یکی از حرف‌های بی ربطی که در تفسیر این آیه گفته‌اند این است که: این آیه نسخ شده، چون دستور متبارکه با کفار را می‌دهد، و آیه جهاد آن را نسخ کرده است. </p> <h3>بحث روایتی‌ <span class="title" rel="44_37"> <span class="phrase">(روایاتی در باره <em rel="fa_44_37_5-5" data-sentence="17:14">تبع</em> ، شفاعت و...)</span> </span> </h3> <p> در مجمع البیان در ذیل آیه‌ <span class="aya" rel="44_37" data-words="1-6">أ هم خیر أم قوم تبع</span> می‌گوید: سهل بن ساعد از رسول خدا (ص) روایت کرده که فرموده: تبع را ناسزا مگویید، چون او اسلام آورده بود<span class="footnote" rel="3" title="مجمع البیان، ج ۹، ص ۶۶">*</span>. </p> <p>مؤلف: این معنا در الدر المنثور هم از ابن عباس، و نیز از ابن عساکر، از عطاء بن ابی رباح، از رسول خدا (ص) روایت شده<span class="footnote" rel="4" title="الدر المنثور، ج ۶، ص ۳۱">*</span>. </p> <p>         <code class="page" rel="18,232"/> و نیز در همان کتاب آمده که: ولید بن صبیح از امام صادق (ع) روایت کرده که فرمود: تبع به اوس و خزرج گفت شما در این سرزمین منزل کنید تا شاید ظهور این پیامبر را درک کنید، من نیز اگر درک کنم به خدمتش درمی‌آیم و با او خروج می‌کنم<span class="footnote" rel="1" title="روح المعانی، ج ۲۵، ص ۱۳۱">*</span>. </p> <p>و در الدر المنثور است که ابو نعیم-در کتاب دلائل-از عبد اللَّه بن سلام روایت کرده که گفت: تبع از دنیا نرفت تا آنکه نبوت رسول خدا (ص) را تصدیق کرد، چون یهودیان (که از شام به مدینه آمده بودند، و بدانجا مهاجرت کرده بودند، تا ظهور آن جناب را درک کنند) جریان نبوت آن جناب را به وی گفته بودند<span class="footnote" rel="2" title="روح المعانی، ج ۲۵، ص ۱۳۱">*</span>. </p> <p>مؤلف: اخبار در داستان تبع بسیار زیاد است، و در بعضی از آنها آمده: او اولین کسی بود که برای کعبه پوششی درست کرد. </p> <p>و در کافی به سند خود از زید شحام روایت کرده که گفت: امام صادق (ع) در شب جمعه‌ای که در خدمتش به راهی می‌رفتیم به من فرمود: امشب شب جمعه است، قرآنی بخوان. من این آیه را خواندم: <span class="aya" rel="44_40-42" data-words="1-20">إن یوم الفصل میقاتهم أجمعین، یوم لا یغنی مولی عن مولی شیئا و لا هم ینصرون، إلا من رحم الله</span>. حضرت صادق (ع) فرمود: به خدا سوگند استثناء شدگان ماییم که به درد مردم می‌خوریم<span class="footnote" rel="3" title="اصول کافی، ج ۱، ص ۴۲۳">*</span>. </p> <p>مؤلف: این روایت به مساله شفاعت اشاره می‌کند و معلوم است که مستثنا منه را مولای اولی گرفته است. </p> <p>و در تفسیر قمی آمده که: قرآن سپس فرموده‌ <span class="aya" rel="44_43-44" data-words="1-5">إن شجرة الزقوم، طعام الأثیم</span> و این آیه در باره ابو جهل بن هشام نازل شده. و <span class="phrase">امام در باره جمله <em rel="fa_44_45_1-1" data-sentence="18:25">کالمهل</em> فرموده: یعنی مس ذوب شده.</span> <span class="aya" rel="44_45-46" data-words="2-6">یغلی فی البطون، کغلی الحمیم</span> یعنی مانند آبی که در نهایت درجه جوشش و غلیان است<span class="footnote" rel="4" title="تفسیر قمی، ج ۲، ص ۲۹۲">*</span>. </p> <p>مؤلف: از طرق اهل سنت نیز روایاتی رسیده که مؤید این معنا است که آیه شریفه در باره ابو جهل نازل شده است<span class="footnote" rel="5" title="الدر المنثور، ج ۶، ص ۳۲">*</span>. </p> 
