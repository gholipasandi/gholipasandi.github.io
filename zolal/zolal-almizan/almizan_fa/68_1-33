<h2 class="sura">سوره قلم مکی است و پنجاه و دو آیه دارد </h2><h3 class="ayas">سوره القلم آیه‌های ۱ تا ۳۳</h3><code class="section" rel="68_1-33"/><h3>ترجمه آیات</h3> <p> <span class="trans" rel="68_0">به نام خدا که در دنیا رحمتی برای عموم و در آخرت رحمتی بیکران برای خواص از بندگان دارد.  </span><span class="trans" rel="68_1">ن، سوگند به قلم و آنچه با قلم می‌نویسند.  «۱» </span><span class="trans" rel="68_2">که تو به خاطر لطفی که پروردگارت به تو کرده دیوانه نیستی.  «۲» </span><span class="trans" rel="68_3">و اینکه برای تو اجری است غیر مقطوع.  «۳» </span><span class="trans" rel="68_4">و اینکه تو ملکات اخلاقی بس بزرگی داری که بر آن مسلطی.  «۴» </span><span class="trans" rel="68_5">پس به زودی خواهی دید و آنها نیز خواهند دید.  «۵» </span><span class="trans" rel="68_6">که کدامتان مبتلا به جنونید.  «۶» </span><span class="trans" rel="68_7">محققا پروردگارت داناتر است به اینکه چه کسی از راه او دور و چه کسانی راه یافتگانند.  «۷» </span><span class="trans" rel="68_8">پس تکذیب‌گران را اطاعت مکن.  «۸» </span><span class="trans" rel="68_9">آنان همین را می‌خواهند که تو سازش کنی و آنها هم با تو بسازند.  «۹» </span><span class="trans" rel="68_10">و نیز هر فرومایه عیب‌جو که برای هر حق و باطلی سوگند می‌خورد اطاعت مکن.  «۱۰» </span><span class="trans" rel="68_11">و کسی را که در بین مردم سخن چینی و افساد می‌کند.  «۱۱» </span><span class="trans" rel="68_12">و کسی را که مانع رسیدن خیر به خلق می‌شود و تجاوزگر و گناهکار است.  «۱۲» </span><span class="trans" rel="68_13">کسی که علاوه بر همه آن عیب‌ها، بد دهن و خشن است و مردم پدری برایش نمی‌شناسند.  «۱۳» </span><span class="trans" rel="68_14">کسی که تنها مایه غرورش این است که صاحب مال و فرزندان است.  «۱۴» </span><span class="trans" rel="68_15">هنگامی که آیات ما بر او خوانده می‌شود می‌گوید افسانه‌های قدیمی است.  «۱۵» </span><span class="trans" rel="68_16">ما در برابر غرورش به نهایت درجه، خوارش می‌سازیم.  «۱۶» </span><span class="trans" rel="68_17">آری ما ایشان را می‌آزماییم هم چنان که صاحبان آن باغ را آزمودیم که قسم خوردند و به هم قول دادند فردا میوه باغ را بچینند.  «۱۷» </span><span class="trans" rel="68_18">بدون اینکه ان شاء اللَّه بگویند (و یا بدون اینکه از آن استثنا کنند).  «۱۸» </span><span class="trans" rel="68_19">در نتیجه بلایی فراگیر از ناحیه پروردگارت باغ را دور زد در حالی که ایشان در خواب بودند.  «۱۹» </span><span class="trans" rel="68_20">و در نتیجه باغ سوخت و چون شب سیاه شد.  «۲۰» </span><span class="trans" rel="68_21">صبح زود (قبل از بیدار شدن فقرا) یکدیگر را صدا زدند.  «۲۱» </span><span class="trans" rel="68_22">که اگر به وعده دیشبتان پای بندید برخیزید و به سوی زراعت خود بروید.  «۲۲» </span><span class="trans" rel="68_23">این را آهسته می‌گفتند و آهسته به سوی باغ روانه شدند. <code class="page" rel="19,615"/> «۲۳» </span><span class="trans" rel="68_24"> تا در آن روز هیچ مسکینی داخل باغشان نشود.  «۲۴» </span><span class="trans" rel="68_25">به قصد نیامدن فقرا و زیاد شدن درآمد سحرگاهان بیرون شدند.  «۲۵» </span><span class="trans" rel="68_26">تا به باغ رسیدند، همین که وضع باغ را دیدند گفتند: محققا راه را عوضی آمده‌ایم.  «۲۶» </span><span class="trans" rel="68_27">یکی از آن میان گفت: نه، بلکه محروم شده‌ایم.  «۲۷» </span><span class="trans" rel="68_28">آنکه میانه‌روتر از همه بود گفت مگر به شما نگفتم (چرا باغ را رازق خود می‌دانید و) خدا را از داشتن شریک در رزاقیت منزه نمی‌دارید؟.  «۲۸» </span><span class="trans" rel="68_29">گفتند منزه است پروردگار ما که به راستی ما ستمکارانی بودیم.  «۲۹» </span><span class="trans" rel="68_30">آن گاه رو به یکدیگر کرده گناه را به گردن یکدیگر نهادند.  «۳۰» </span><span class="trans" rel="68_31">گفتند: وای بر ما که به راستی مردمی طغیانگر بودیم.  «۳۱» </span><span class="trans" rel="68_32">امید است پروردگارمان باغی بهتر از آن به ما بدهد، که ما دل به سوی پروردگارمان نهادیم.  «۳۲» </span><span class="trans" rel="68_33">آری عذاب چنین است و البته عذاب آخرت بزرگتر است اگر مردم بنای فهمیدن داشته باشند.  «۳۳» </span></p>                                                               <h3>بیان آیات‌ <span class="title" rel="68_33 68_16 68_17 68_1 68_2 68_3 68_4 68_5 68_6 68_7 68_8 68_9 68_10 68_11 68_12 68_13 68_14 68_15 68_18 68_19 68_20 68_21 68_22 68_23 68_24 68_25 68_26 68_27 68_28 68_29 68_30 68_31 68_32">محتویات سوره مبارکه قلم و محل نزول آن</span> </h3> <p> این سوره رسول خدا (ص) را به دنبال تهمت‌های ناروایی که مشرکین به وی زده و او را دیوانه خوانده بودند، تسلیت و دلداری می‌دهد، و به وعده‌های جمیل و پاسداری از خلق عظیمش دلخوش می‌سازد، و آن جناب را به شدیدترین وجهی از اطاعت مشرکین و مداهنه با آنان نهی نموده، امر اکید می‌کند که در برابر حکم پروردگارش صبر کند. </p> <p>سیاق همه آیات این سوره سیاق آیات مکی است، و از ابن عباس و قتاده نقل شده که گفته‌اند: اوایل این سوره تا آیه <span class="aya" rel="68_16" data-words="1-3">سنسمه علی الخرطوم</span> که شانزده آیه است-در مکه نازل شده، و ما بعد آن تا جمله‌ <span class="aya" rel="68_33" data-words="7-9">لو کانوا یعلمون</span> که هفده آیه است در مدینه نازل شده، و نیز بعد از آن جمله تا جمله <em>یکتبون</em> که پانزده آیه است در مکه و ما بعد آن تا آخر سوره که چهار آیه است در مدینه نازل شده<span class="footnote" rel="1" title="مجمع البیان، ج ۱۰، ص ۳۳۰">*</span> این نقل نسبت به هفده آیه یعنی از جمله‌ <span class="aya" rel="68_17" data-words="1-2">إنا بلوناهم</span> تا جمله‌ <span class="aya" rel="68_33" data-words="7-9">لو کانوا یعلمون</span> بی‌وجه نیست، زیرا به آیات مدنی شبیه‌تر است تا آیات مکی. </p> <p> <em>ن</em>  در تفسیر سوره شوری در باره حروف مقطعه اوایل سوره‌ها بحث کردیم. </p> <h3> <span class="title" rel="68_1">وجوهی <span class="phrase">که در باره قسم به <em rel="fa_68_1_3-3" data-sentence="18:34">قلم</em> و <em rel="fa_68_1_5-6" data-sentence="73:13">ما یسطرون</em> گفته شده است</span></span> </h3> <p> <span class="aya" rel="68_1" data-words="2-6">و القلم و ما یسطرون</span> <span class="phrase">معنای <em rel="fa_68_1_3-3" data-sentence="6:403">قلم</em> معلوم است، و اما مصدر <em>سطر</em>  (که فعل <em rel="fa_68_1_6-6" data-sentence="103:343">یسطرون</em> مشتق از آن است) به فتحه سین و سکون طاء-و بنا به گفته راغب گاهی به دو فتحه نیز خوانده می‌شود-به معنای صفی از کلمات نوشته شده، و یا از درختان کاشته شده، و یا از مردمی ایستاده است، و وقتی گفته می‌شود:  (سطر فلان کذا) معنایش این است که فلانی سطر سطر نوشت<span class="footnote" rel="1" title="مفردات راغب، ماده &lt;em&gt;سطر&lt;/em&gt; ">*</span>.</span> </p> <p>خدای سبحان در این آیه به قلم و آنچه با قلم می‌نویسند سوگند یاد کرده، و از ظاهر سیاق برمی‌آید که منظور از قلم مطلق قلم، و مطلق هر نوشته‌ای است که با قلم نوشته می‌شود، و از این جهت این سوگند را یاد کرده که قلم و نوشته از عظیم‌ترین نعمت‌های الهی است، که خدای تعالی بشر را به آن هدایت کرده، به وسیله آن حوادث غایب از انظار و معانی نهفته در درون دلها را ضبط می‌کند، و انسان به وسیله قلم و نوشتن می‌تواند هر حادثه‌ای را که در پس پرده مرور زمان و بعد مکان قرار گرفته نزد خود حاضر سازد،  (مثل اینکه حادثه قرنها قبل، همین الآن دارد اتفاق می‌افتد، و حوادث هزاران فرسنگ آن طرف‌تر در همین جا دارد رخ می‌دهد) پس قلم و نوشتن هم در عظمت، دست کمی از کلام ندارد. </p> <p>و در عظمت این دو نعمت همین بس که خدای سبحان بر انسان منت نهاده که وی را به سوی کلام و قلم هدایت کرده، و طریق استفاده از این دو نعمت را به او یاد داده، و در باره کلام فرموده: <span class="aya" rel="55_3-4" data-words="1-4">خلق الإنسان، علمه البیان</span><span class="footnote" rel="2" title="انسان را آفرید و به او بیان را تعلیم کرد سوره الرحمن، آیه ۳ و ۴">*</span> و در باره قلم فرموده: <span class="aya" rel="96_4-5" data-words="2-8">علم بالقلم، علم الإنسان ما لم یعلم</span><span class="footnote" rel="3" title="به قلم تعلیم داد، به انسان چیزی را تعلیم داد که از آن آگهی نداشت سوره علق، آیه ۴ و ۵">*</span>. </p> <p>بنا بر این، سوگند خوردن خدای تعالی به قلم، و آنچه می‌نویسند سوگند به یکی از نعمت‌ها است، و این تنها قلم نیست که به آن سوگند یاد کرده، بلکه در کلام مجیدش به بسیاری از مخلوقات خود بدان جهت که نعمتند سوگند یاد فرموده، مانند آسمان، زمین، خورشید، ماه، شب، روز، و امثال اینها تا برسد به انجیر و زیتون. </p> <p>بعضی<span class="footnote" rel="4" title="تفسیر کشاف، ج ۴، ص ۵۸۴">*</span> از مفسرین گفته‌اند: کلمه <em>ما</em> در جمله <em>و ما یسطرون</em> مصدریه است، و مراد از آن خود نوشتن است. </p> <p>بعضی<span class="footnote" rel="5" title="تفسیر فخر رازی، ج ۳۰، ص ۷۸ و ۷۹">*</span> دیگر گفته‌اند: مراد از قلم، قلم اعلی، یعنی قلم آفرینش است، که در حدیث           <code class="page" rel="19,617"/> آمده که اولین موجودی است که خدایش آفریده. و <span class="phrase">منظور از <em rel="fa_68_1_5-6" data-sentence="9:57">ما یسطرون</em> آن اعمالی است که فرشتگان حفظه و کرام الکاتبین می‌نویسند.</span> </p> <p>و <span class="phrase">بعضی<span class="footnote" rel="1" title="مفردات راغب، ماده &lt;em&gt;خلق&lt;/em&gt; ">*</span> این احتمال را هم داده‌اند که تعبیر به صیغه جمع در <em rel="fa_68_1_6-6" data-sentence="146:31">یسطرون</em> صرفا برای تعظیم باشد، نه کثرت.</span> لیکن این احتمال درست نیست. </p> <p>و نیز بعضی<span class="footnote" rel="2" title="مجمع البیان، ج ۱۰، ص ۳۳۳">*</span> احتمال داده‌اند که: منظور آن چیزی باشد که در آن می‌نویسند، و آن لوح محفوظ است. </p> <p>بعضی دیگر احتمال داده‌اند: مراد از قلم و آنچه می‌نویسند صاحبان قلم، و نوشته‌های ایشان باشد. اما همه این احتمالات واهی و بی‌اساس است. </p> <h3> <span class="title" rel="68_2">مراد از نعمت در آیه: <span class="aya" rel="68_2" data-words="1-5">ما أنت بنعمة ربک بمجنون</span> </span> </h3> <p> <code class="aya" rel="68_2"/> <span class="aya" rel="68_2" data-words="1-5">ما أنت بنعمة ربک بمجنون</span> <span class="phrase">این جمله آن مطلبی است که خدای تعالی برای اثباتش سوگند خورده، و خطاب در آن به رسول خدا (ص) است، و حرف <em>باء</em> در کلمه <em rel="fa_68_2_3-3" data-sentence="122:27">بنعمة</em> بای سببیت و یا مصاحبت است.</span> و معنای جمله این است که تو به خاطر نعمتی-و یا با نعمتی-که خدا به تو ارزانی داشته مجنون نیستی. </p> <p>و سیاق آیه دلالت دارد بر اینکه مراد از این نعمت، نعمت نبوت است، چون ادله‌ای که دلالت بر نبوت آن جناب می‌کند، هر گونه اختلال روانی و عقلی را از آن جناب دفع می‌کند، زیرا اگر دفع نکند بر نبوت هم دلالت ندارد، و اگر نکند هدایت الهی که لازمه نظام حیات بشری است پا نمی‌گیرد، و این آیه در مقام رد تهمتی است که به آن جناب می‌زدند و مجنونش می‌خواندند. و در آخر همین سوره تهمت ایشان را حکایت کرده، می‌فرماید: <span class="aya" rel="68_51" data-words="11-14">و یقولون إنه لمجنون</span>. </p> <p>بعضی<span class="footnote" rel="3" title="مجمع البیان، ج ۱۰، ص ۳۳۳">*</span> از مفسرین گفته‌اند: مراد از نعمت، فصاحت بیان، عقل کامل، سیرت مرضیه، و برائت آن جناب از هر عیب و اتصافش به هر صفت پسندیده است، چون ظهور این صفات خود دلیل قطعی است بر اینکه چنین کسی مجنون نیست، لیکن بیان گذشته ما در حجیت قاطع‌تر است، و آیه مورد بحث و آیات بعدش به طوری که ملاحظه می‌فرمایید در مقام تسلیت دادن به رسول خدا (ص) و دلخوش ساختن آن جناب است، می‌خواهد آن جناب را تایید کند، و در عین حال سخن کفار را تکذیب نماید. </p> <h3> <span class="title" rel="68_4"><span class="phrase">معنای اینکه فرمود پیامبر اجر غیر ممنون دارد و بر <em rel="fa_68_4_4-5" data-sentence="49:4">خلق عظیم</em> است</span></span> </h3> <p> <code class="aya" rel="68_3"/> <span class="aya" rel="68_3" data-words="1-6">و إن لک لأجرا غیر ممنون</span> <span class="phrase">کلمه <em rel="fa_68_3_6-6" data-sentence="5:388">ممنون</em> از ماده <em>من</em> و اسم مفعول آن است، و مصدر <em>من</em> به معنای قطع است، وقتی گفته می‌شود: <em>منه السیر منا</em> معنایش این است که پیاده‌روی او را از رفتن قطع و ناتوان کرد، البته باید توجه داشت که کلمه <em rel="fa_68_3_6-6" data-sentence="267:166">ممنون</em> اسم مفعول از منت نیز می‌آید، و منت به معنای آن است که نعمتی را که به کسی داده‌ای با زبان خود آن را بر آن شخص سنگین سازی، کلمه مذکور در آیه مورد بحث به معنای اول است.</span> و مراد از <em>اجر</em> ، اجری است که رسالت نزد خدا دارد، و این جمله در مقام دلخوش ساختن رسول خدا (ص) است، می‌فرماید: تو زحمات رسالت خدا را تحمل کن، که اجرت نزد پروردگار قطع نمی‌شود، و زحماتت هدر نمی‌رود. </p> <p>و چه بسا که کلمه <em>من</em> را به معنای همان منت نهادن گرفته‌اند، به این بیان که آنچه خدای تعالی به رسول گرامیش به عنوان پاداش می‌دهد، در حقیقت اجرتی است در مقابل زحماتی که کشیده، پس رسول خدا (ص) مستحق آن اجرت و طلبکار آن از خدای تعالی است، و خدای تعالی منتی بر او ندارد. ولی این معنا درست نیست، زیرا رسول خدا (ص) هم مانند همه خلائق بنده و مملوک خدا است، آن هم مملوک به حقیقت معنای ملک، هم ذاتش مملوک او است و هم صفاتش و هم اعمالش، پس اگر خدای عز و جل چیزی از آنچه ذکر شد به بنده‌اش می‌دهد عطیه‌ای است از ناحیه او، نه اینکه دینی است که پرداخت می‌کند، و بنده خدا آنچه را که دارد موهبت و عطیه خدا است، و به تملیک خدا مالک شده است، و در همان حال که او مالک شده باز مالک حقیقی خود او و آنچه فعلا مالک است و آنچه قبلا مالک بوده، و یا بعدا مالک می‌شود، خدا است، پس آنچه خدا به بنده‌اش می‌دهد تفضلی است از ناحیه او، و اگر تفضل و عطایی را که در مقابل عمل بنده‌اش اجر و پاداش نامیده، و قراری را که بین اجر خود و عمل بنده‌اش دارد، معامله نامیده، این نیز تفضل دیگری است از او، پس منت تنها برای خدا است، او است که بر تمامی خلائق خود از انبیا گرفته تا پایین‌تر منت دارد، و انبیا و پائین‌تر از انبیا در این معنا برابرند. </p> <p><code class="aya" rel="68_4"/> <span class="aya" rel="68_4" data-words="1-5">و إنک لعلی خلق عظیم</span> <span class="phrase">کلمه <em rel="fa_68_4_4-4" data-sentence="5:296">خلق</em> به معنای ملکه نفسانی است، که افعال بدنی مطابق اقتضای آن ملکه به آسانی از آدمی سر می‌زند، حال چه اینکه آن ملکه از فضائل باشد، مانند عفت و شجاعت و امثال آن، و چه از رذائل مانند حرص و جبن و امثال آن، ولی اگر مطلق ذکر شود، فضیلت و<code class="page" rel="19,619"/> خلق نیکو از آن فهمیده می‌شود.</span> </p> <p><span class="phrase">راغب می‌گوید: کلمه <em rel="fa_68_4_4-4" data-sentence="19:639">خلق</em> چه با فتحه <em>خاء</em> خوانده شود، و چه با ضمه آن، در اصل به یک معنا بوده، مانند کلمه <em>شرب</em> و <em>صرم</em> که چه با فتحه اول خوانده شوند و چه با ضمه یک معنا را می‌دهند، و لیکن در اثر استعمال بیشتر فعلا چنین شده که اگر به فتحه خاء استعمال شود معنای صورت ظاهر و قیافه و هیئت را که با بصر دیده می‌شود می‌رساند، و اگر به ضمه خاء استعمال شود معنای قوا و سجایای اخلاقی را که با بصیرت احساس می‌شود افاده می‌کند، پس اینکه قرآن کریم فرموده: <span class="aya" rel="68_4" data-words="2-5">إنک لعلی خلق عظیم</span>، معنایش این است که تو-ای پیامبر-سجایای اخلاقی عظیمی داری<span class="footnote" rel="1" title="تفسیر کشاف، ج ۴، ص ۵۸۸">*</span>.</span> </p> <p>و این آیه شریفه هر چند فی نفسها و به خودی خود حسن خلق رسول خدا (ص) را می‌ستاید، و آن را بزرگ می‌شمارد، لیکن با در نظر گرفتن خصوص سیاق، به خصوص اخلاق پسندیده اجتماعیش نظر دارد، اخلاقی که مربوط به معاشرت است، از قبیل استواری بر حق، صبر در مقابل آزار مردم و خطاکاریهای اراذل و عفو و اغماض از آنان، سخاوت، مدارا، تواضع و امثال اینها، و ما قبلا در آخر جلد ششم این کتاب احادیثی را که محاسن اخلاقی آن جناب را می‌شمارد نقل کردیم. </p> <p>و <span class="phrase">از آنچه گذشت روشن گردید اینکه بعضی<span class="footnote" rel="2" title="تفسیر فخر رازی، ج ۳۰، ص ۸۵">*</span> از مفسرین گفته‌اند: مراد از کلمه  <em rel="fa_68_4_4-4" data-sentence="143:15">خلق</em> دین-اسلام-است.</span> تفسیر درستی نیست، مگر اینکه منظور خود را طوری توجیه کنند که به بیان ما برگشت کند. </p> <p><code class="aya" rel="68_5"/><code class="aya" rel="68_6"/> <span class="aya" rel="68_5-6" data-words="1-5">فستبصر و یبصرون، بأیکم المفتون</span> <span class="phrase">این جمله به خاطر اینکه حرف <em>فاء</em> در اولش آمده، نتیجه‌گیری از خلاصه مطالب گذشته است، می‌فرماید: حال که معلوم شد تو دیوانه نبودی، بلکه دارای مقام نبوت و متخلق به خلق عظیمی هستی، و از ناحیه پروردگارت اجری عظیم خواهی داشت، اینک بدان که به زودی اثر دعوتت روشن خواهد گشت، و برای دیدگان ظاهری و باطنی خلق معلوم خواهد شد که مفتون به جنون کیست، آیا تویی و یا تکذیب‌گران تو که تهمت دیوانگی به تو می‌زنند؟ بعضی<span class="footnote" rel="3" title="تفسیر کشاف، ج ۴، ص ۵۸۵">*</span> از مفسرین گفته‌اند: کلمه <em rel="fa_68_6_2-2" data-sentence="502:211">مفتون</em> مصدری است که وزن اسم مفعول دارد، نظیر کلمات <em>معقول</em> ، <em>میسور</em> و <em>معسور</em> که وقتی می‌گویند: فلان لیس له معقول        <code class="page" rel="19,620"/> معنایش این است که فلانی عقل ندارد.</span> و عبارت خذ میسوره و دع معسوره به معنای این است که از فلان کار، آنچه آسان است انجام بده، و مقدار دشوارش را رها کن. و حرف <em>باء</em>  در کلمه <em>بایکم</em> به معنای حرف <em>فی</em> است، و معنای جمله این است که به زودی تو می‌بینی و ایشان هم می‌بینند که فتنه در کدام یک از دو طرف مخالف است. </p> <p><code class="aya" rel="68_7"/> <span class="aya" rel="68_7" data-words="1-12">إن ربک هو أعلم بمن ضل عن سبیله و هو أعلم بالمهتدین</span> بعد از آنکه با بیانات قبلی فهماند که بالأخره در این میان ضلالت و هدایتی هست، و اشاره می‌کند به اینکه تهمت زنندگان به رسول خدا (ص) به اینکه او دیوانه است خودشان مفتون و گمراهند، و به زودی گمراهیشان روشن گشته، و نیز معلوم می‌شود که رسول خدا (ص) هدایت یافته است و هدایت او و گمراهی آنان به بیانی از خدای سبحان ثابت شد، اینک در این جمله مطلب را چنین تاکید می‌کند که خدا بهتر می‌داند چه کسی از راه او به بیراهه رفته، و چه کسی راه او را یافته است، چون راه، راه او است و امر هدایت هم به دست او است، و معلوم است که صاحب راه و راهنما بهتر می‌داند چه کسی در راه او است، و چه کسی در آن نیست. </p> <p><code class="aya" rel="68_8"/> <span class="aya" rel="68_8" data-words="1-3">فلا تطع المکذبین</span> <span class="phrase">این جمله به دلیل اینکه فای تفریع در آغاز آن در آمده نتیجه‌گیری از خلاصه معنای آیات سابق است، و الف و لام در <em rel="fa_68_8_3-3" data-sentence="108:266">المکذبین</em> الف و لام عهد است، و منظور از کلمه <span class="aya" rel="68_8" data-words="1-2">فلا تطع</span> مطلق موافقت است، چه عملی و چه زبانی، و معنای جمله این است که حال که معلوم شد تکذیب‌گران سابق الذکر مفتون و گمراهند، پس با ایشان به هیچ وجه نه زبانی و نه عملی موافقت مکن.</span> </p> <p><code class="aya" rel="68_9"/> <span class="aya" rel="68_9" data-words="1-4">ودوا لو تدهن فیدهنون</span> <span class="phrase">کلمه <em rel="fa_68_9_4-4" data-sentence="5:223">یدهنون</em> از مصدر <em>ادهان</em> است که مصدر باب افعال از ماده <em>دهن</em>  است، و <em>دهن</em> به معنای روغن، و ادهان و مداهنه به معنای روغن مالی، و به اصطلاح فارسی <em>ماست مالی</em> است، که کنایه است از نرمی و روی خوش نشان دادن.</span> و معنای آیه این است که این تکذیب‌گران دوست می‌دارند تو با نزدیک شدن به دین آنان روی خوش به ایشان نشان دهی، ایشان هم با نزدیک شدن به دین تو روی خوش به تو نشان دهند، و خلاصه اینکه دوست دارند کمی تو از دینت مایه بگذاری، کمی هم آنان از دین خودشان مایه بگذارند، و هر یک در باره دین دیگری مسامحه روا بدارید، هم چنان که نقل شده که کفار به رسول خدا (ص) پیشنهاد کرده بودند از تعرض به خدایان ایشان کوتاه<code class="page" rel="19,621"/> بیاید، و ایشان هم متقابلا متعرض پروردگار او نشوند. </p> <p>با آنچه گذشت روشن گردید که متعلق مودت کفار مجموع‌ <span class="aya" rel="68_9" data-words="2-4">لو تدهن فیدهنون</span> بوده، و حرف <em>فاء</em> در کلمه دوم فای نتیجه‌گیری است، نه سببیت. </p> <h3> <span class="title" rel="68_1 68_2 68_3 68_4 68_5 68_6 68_7 68_8 68_9 68_10 68_11 68_12 68_13 68_14 68_15 68_16 68_17 68_18 68_19 68_20 68_21 68_22 68_23 68_24 68_25 68_26 68_27 68_28 68_29 68_30 68_31 68_32 68_33">صفات رذیله برخی از دشمنان دین که دارای مال و فرزند هستند و خدا پیامبر (صلی اللَّه علیه و آله و سلم) را از اطاعت آنها و از مداهنه و مماشات با آنها نهی فرموده است</span> </h3> <p> <code class="aya" rel="68_10"/><code class="aya" rel="68_11"/><code class="aya" rel="68_12"/> <span class="aya" rel="68_10" data-words="1-6">و لا تطع کل حلاف مهین</span>... <span class="phrase"><span class="aya" rel="68_13" data-words="4-4">زنیم</span> کلمه <em rel="fa_68_10_5-5" data-sentence="64:308">حلاف</em> به معنای کسی است که بسیار سوگند می‌خورد، و لازمه بسیار سوگند خوردن در هر امر مهم و غیر مهم و هر حق و باطل، این است که سوگند خورنده احترامی برای صاحب سوگند قائل نباشد، و چون سوگندها به نام خدا بوده، پس معلوم می‌شود سوگند خورنده، عظمتی برای خدای عز و جل قائل نیست، و همین بس است برای رذلی او، و رذالت این صفت.</span> </p> <p>و <span class="phrase">کلمه <em rel="fa_68_10_6-6" data-sentence="5:73">مهین</em> از مصدر مهانت یعنی حقارت است، و منظور از آن، حقارت رأی و کوتاهی فکر است.</span> ولی بعضی<span class="footnote" rel="1" title="تفسیر کشاف، ج ۴، ص ۵۹۰">*</span> گفته‌اند: به معنای کسی است که بسیار شرارت کند. </p> <p>بعضی<span class="footnote" rel="2" title="معانی الاخبار، ص ۳۰">*</span> دیگر گفته‌اند: به معنای کذاب است. </p> <p>و <span class="phrase">کلمه <em rel="fa_68_11_1-1" data-sentence="5:120">هماز</em> صیغه مبالغه از ماده <em rel="fa_68_11_1-1" data-sentence="80:87">همز</em> است، و این ماده به معنای عیب‌جویی و طعنه زنی است، پس هماز یعنی بسیار عیب‌جو و طعنه‌زن.</span> و <span class="phrase">بعضی<span class="footnote" rel="3" title="معانی الاخبار، ص ۴۶، حدیث ۲">*</span> گفته‌اند: <em rel="fa_68_11_1-1" data-sentence="90:41">همز</em> به معنای خصوص طعنه زدن با اشاره چشم است.</span> بعضی<span class="footnote" rel="4" title="مجمع البیان، ج ۱۰، ص ۳۳۴">*</span> دیگر گفته‌اند: به معنای غیبت کردن است. </p> <p>و <span class="phrase">جمله‌ <span class="aya" rel="68_11" data-words="2-3">مشاء بنمیم</span> به معنای سعایت و دو به هم زنی است، و <em rel="fa_68_11_2-2" data-sentence="108:240">مشاء</em> به معنای نقل کننده سخنان مردمی به سوی مردمی دیگر، به منظور ایجاد فساد و تیرگی آن دو است، و  <em rel="fa_68_12_1-2" data-sentence="257:130">مناع خیر</em> به معنای کسی است که منع خیرش بسیار باشد، یا از همه مردم منع خیر می‌کند، و یا نسبت به اهلش چنین است و نمی‌گذارد چیزی به آنان برسد.</span> </p> <p>و کلمه <em>معتدی</em> اسم فاعل از اعتداء است، که به معنای از حد گذراندن ظلم و بیداد است. و <span class="phrase">کلمه <em rel="fa_68_12_4-4" data-sentence="5:97">أثیم</em> به معنای کسی است که اثم و گناه بسیار کند، به حدی که کار همیشگی و دائمیش شود و از آن دست برندارد.</span> و کلمه <em>اثم</em> به معنای عمل زشتی است که باعث شود آن چیزی که قرار است برسد دیرتر برسد. و <span class="phrase">کلمه <em rel="fa_68_13_1-1" data-sentence="5:386">عتل</em> -با ضمه عین و ضمه تاء و تشدید لام-به معنای اشتلم فارسی است، یعنی سخن خشن و درشت، ولی در آیه مورد بحث به شخص بد اخلاق و جفا کار تفسیر شده، کسی که در راه باطل به سختی خصومت می‌کند، و     <code class="page" rel="19,622"/> نیز به کسی تفسیر شده که خود بسیار می‌خورد، و از خوردن دیگران جلوگیری می‌نماید، و نیز به کسی تفسیر شده که مردم را با بهانه‌گیریهای خود به زندان و شکنجه می‌کشاند.</span> </p> <p>و <span class="phrase">کلمه <em rel="fa_68_13_4-4" data-sentence="5:46">زنیم</em> به کسی گفته می‌شود که اصل و نسبی نداشته باشد.</span> بعضی<span class="footnote" rel="1" title="مجمع البیان، ج ۱۰، ص ۳۳۷">*</span> گفته‌اند به معنای کسی است که از زنا متولد شده، و خود را به قومی ملحق کرده باشد، و در واقع از آن قوم و دودمان نباشد. بعضی<span class="footnote" rel="2" title="تفسیر قمی، ج ۲، ص ۳۸۲">*</span> دیگر گفته‌اند: زنیم کسی است که به لئامت و پستی مشهور باشد. بعضی<span class="footnote" rel="3" title="من مبعوث شده‌ام تا مکارم اخلاق را به حد کمال برسانم نهج الفصاحه، ح ۹۴۴">*</span> دیگر گفته‌اند: کسی است که در شرارت علامتی داشته باشد، که با آن شناخته شود، و چون در محفلی سخن از شرارت رود، او قبل از هر شروری دیگر به ذهن در آید، و این چند معنا همه به هم نزدیکند. </p> <p>پس این نه صفت رذیله، اوصافی است که خدای تعالی بعضی از دشمنان دین را که پیامبر (ص) را به اطاعت خود و مداهنه دعوت می‌کردند توصیف کرده، و در حقیقت جامع همه رذائل است. </p> <p><code class="aya" rel="68_13"/> <span class="aya" rel="68_13" data-words="1-4">عتل بعد ذلک زنیم</span> -معنایش این است که شخص مورد نظر بعد از آن معایب و رذائلی که برایش ذکر کردیم عتل و زنیم هم نیز هست. <span class="phrase">بعضی<span class="footnote" rel="4" title="روح المعانی، ج ۲۹، ص ۲۷">*</span> از مفسرین گفته‌اند از تعبیر <em rel="fa_68_13_2-3" data-sentence="104:70">بعد ذلک</em> فهمیده می‌شود که دو صفت اخیر از سایر رذائلی که برایشان شمرد بدتر است.</span> </p> <p>و ظاهرا در این جمله اشاره‌ای است به اینکه شخص مورد نظر آن قدر دارای صفات خبیث است که دیگر جا ندارد در امر حق از او اطاعت شود، و بر فرض هم که از آن خبائث صرفنظر شود، وی فردی تندخو و خشن و بی‌اصل و نسب است که اصلا نباید در جوامع بشری به مثل او اعتنا شود، باید از هر جامعه‌ای طرد شود، و افراد جامعه نه به سخن او گوش دهند و نه در عملی پیرویش کنند. </p> <p><code class="aya" rel="68_14"/> <span class="aya" rel="68_14" data-words="1-6">أن کان ذا مال و بنین</span> ظاهرا کلمه <em>أن</em> حرف لام در تقدیر دارد، و تقدیر آن <em>لان</em> باشد، و این جار و مجرور متعلق به فعلی است که از مجموع صفات رذیله مذکور استفاده می‌شود، و معنایش این است که: او چنین و چنان می‌کند برای اینکه مالدار است . و <span class="phrase">خلاصه مالداری یاغیش کرده، به نعمت خدا کفران می‌ورزد، و در نتیجه بیگانگی از خدا، تمامی رذائل خبیثه در دلش پیدا شده، بجای اینکه شکر خدا را در برابر آن اموال بجا آورد، و نفس خود را اصلاح کند کفران می‌ورزد، و بنا بر این، آیه شریفه در افاده مذمت و تهکم، جاری مجرای آیه شریفه     <code class="page" rel="19,623"/> زیر است که می‌فرماید: <span class="aya" rel="2_258" data-words="1-13">أ لم تر إلی الذی حاج إبراهیم فی ربه أن آتاه الله الملک</span> بعضی<span class="footnote" rel="1" title="معانی الاخبار، ص ۲۲">*</span> گفته‌اند: کلمه <em>أن</em> متعلق به جمله <em rel="fa_68_10_2-3" data-sentence="559:122">لا تطع</em> است، و معنایش این است که ای پیامبر او را به خاطر اینکه مالدار است اطاعت مکن، و خلاصه مال و اولادش تو را به اطاعت واندارد.</span> ولی معنای قبلی عمومی‌تر و به ذهن نزدیک‌تر است. </p> <p>بعضی<span class="footnote" rel="2" title="الدر المنثور، ج ۶، ص ۲۵۱">*</span> دیگر گفته‌اند: نمی‌تواند متعلق به کلمه <em>قال</em> در جمله شرطیه‌ <span class="aya" rel="68_15" data-words="1-2">إذا تتلی...</span> باشد، برای اینکه از نظر علمای نحو هیچ وقت ما بعد شرط در ما قبل آن عمل نمی‌کند. </p> <p><code class="aya" rel="68_15"/> <span class="aya" rel="68_15" data-words="1-7">إذا تتلی علیه آیاتنا قال أساطیر الأولین</span> <span class="phrase">کلمه <em rel="fa_68_15_6-6" data-sentence="5:169">اساطیر</em> جمع اسطوره است، و اسطوره به معنای داستانهای خرافی است، و آیه شریفه جنبه تعلیل دارد و کلمه‌ <span class="aya" rel="68_10" data-words="2-3">لا تطع</span> را تعلیل می‌کند.</span> </p> <p><code class="aya" rel="68_16"/> <span class="aya" rel="68_16" data-words="1-3">سنسمه علی الخرطوم</span> <span class="phrase">مصدر <em>وسم</em> و همچنین <em>سمة</em> به معنای علامت‌گذاری است، و کلمه <em rel="fa_68_16_3-3" data-sentence="73:20">خرطوم</em>  به معنای بینی است.</span> </p> <p>بعضی<span class="footnote" rel="3" title="روح المعانی، ج ۲۹، ص ۲۷">*</span> گفته‌اند: اطلاق خرطوم بر بینی آن شخص کافر، با اینکه خرطوم تنها بینی فیل و خوک است، در حقیقت نوعی توبیخ و ملامت است، و در این آیه تهدیدی است به آن شخص، به خاطر عداوت شدیدی که با خدا و رسول او و دینی که بر رسولش نازل کرده، می‌ورزیده است. </p> <p>و ظاهرا منظور از علامت‌گذاری در بینی او این باشد که بی‌نهایت او را خوار می‌کنیم، و ذلتی نشاندار به او می‌دهیم، به طوری که هر کس او را ببیند با آن علامت او را بشناسد، چون بینی در قیافه و صورت انسان یکی از مظاهر عزت و ذلت است، هم می‌گوییم فلانی باد به دماغش انداخته، و هم می‌گوییم من دماغ فلانی را به خاک مالیدم، و یا دماغش را خرد کردم، و ظاهرا عمل علامت‌گذاری در دماغ آن شخص در قیامت واقع می‌شود نه در دنیا. هر چند که بعضی<span class="footnote" rel="4" title="سوره جاثیه، آیه ۲۹">*</span> از مفسرین آن را حمل بر رسوایی در دنیا کرده، و برای توجیه این نظریه خود را به زحمت انداخته است. </p> <h3> <span class="title" rel="68_1 68_2 68_3 68_4 68_5 68_6 68_7 68_8 68_9 68_10 68_11 68_12 68_13 68_14 68_15 68_16 68_17 68_18 68_19 68_20 68_21 68_22 68_23 68_24 68_25 68_26 68_27 68_28 68_29 68_30 68_31 68_32 68_33">تهدید مکذبان متمول زمان پیامبر (صلی اللَّه علیه و آله و سلم) با ذکر داستان صاحبان باغی که به مال دل بستند و از خدا غافل گشتند و از فقرا دریغ کردند و باغشان نابود شد و... </span> </h3> <p> <code class="aya" rel="68_17"/><code class="aya" rel="68_18"/> <span class="aya" rel="68_17" data-words="1-6">إنا بلوناهم کما بلونا أصحاب الجنة</span>... <span class="phrase"><span class="aya" rel="68_20" data-words="2-2">کالصریم</span> کلمه <em>بلاء</em> که مصدر <em rel="fa_68_17_4-4" data-sentence="89:587">بلونا</em> است به معنای امتحان، و نیز به معنای پیش آوردن       <code class="page" rel="19,624"/> مصیبت است، و کلمه <em>صرم</em> به معنای چیدن میوه از درخت است، و کلمه <em>استثناء</em> که مصدر فعل <em rel="fa_68_18_3-3" data-sentence="337:379">یستثنون</em> است، به معنای این است که بعضی از افراد کل را از حکم کل کنار بگذاریم، و نیز به معنای گفتن کلمه <em>ان شاء اللَّه</em> در هنگام وعده قطعی و یا هر سخن قطعی دیگر است، و اگر این کلمه را هم استثناء خوانده‌اند، بدین جهت است که وقتی می‌گویی:  فردا ان شاء اللَّه به سفر می‌روم معنایش این است که من فردا در همه احتمالات به سفر می‌روم مگر یک احتمال، و آن این است که خدا نخواهد به سفر بروم.</span> </p> <p>و منظور از <em>طائف عذاب</em> ، آن عذابی است که در شب رخ دهد، و کلمه <em>صریم</em>  به معنای درختی است که میوه‌اش را چیده باشند. بعضی<span class="footnote" rel="1" title="معانی الاخبار، ص ۱۸۸، حدیث ۱">*</span> گفته‌اند: به معنای شب بسیار تاریک است. بعضی<span class="footnote" rel="2" title="الدر المنثور، ج ۶، ص ۲۵۳">*</span> دیگر گفته‌اند: ریگزاری بریده از ریگزار دیگر است که در آن چیزی نمی‌روید، و هیچ فایده‌ای ندارد. </p> <p>آیات مورد بحث یعنی آیه‌ <span class="aya" rel="68_17" data-words="1-2">إنا بلوناهم</span> تا هفده آیه، تکذیب‌گران نبوت رسول خدا  (ص) را که به آن جناب تهمت جنون می‌زدند تهدید می‌کند، و تشبیهی که در آن آمده دلالت دارد بر اینکه این تکذیب‌گران هم به طور قطع عذاب خواهند شد، و بلکه هم اکنون یعنی در ایام نزول آیات، عذاب در راه بوده، چیزی که هست خود کفار از آن غافل بودند، و به زودی می‌فهمند، امروز سرگرم و حریص در جمع مال و زیاد کردن فرزندانند، و به یکدیگر به کثرت مال و اولادشان فخر می‌فروشند، و همه اعتمادشان به مال و فرزندان و سائر اسباب ظاهری است، که فعلا به کام آنان و طبق هواهایشان در جریان است، بدون اینکه در برابر این نعمت‌ها شکر پروردگارشان را به جای آورده، راه حق را پیش گیرند و پروردگارشان را عبادت کنند. و همچنین به این وضع خود ادامه می‌دهند تا عذاب آخرتشان و یا عذاب دنیاییشان به ناگهانی و بی‌خبر از ناحیه خدا برسد، هم چنان که در روز جنگ بدر رسید، و به چشم خود دیدند که همه آن اسبابهای ظاهری بی‌خاصیت شد، و اموال و فرزندان کمترین سودی به حالشان نبخشید، و در آخرت هم اهل بهشت نظیر این وضع را می‌بینند، آن وقت کفار از کرده‌های خود پشیمان می‌شوند، و به سوی پروردگار خود متمایل می‌گردند، اما این رغبت و تمایل، عذاب خدا را برنمی‌گرداند، و این پشیمانی نظیر پشیمانی صاحبان باغ است، که پشیمان شدند، و یکدیگر را ملامت نمودند و به سوی پروردگارشان متمایل شدند، و این تمایل به درد ایشان هم نخورد، عذاب خدا این چنین است، و عذاب آخرت سخت عظیم‌تر   <code class="page" rel="19,625"/> است اگر بنای فهمیدن داشته باشند، این معنایی که کردیم در صورت اتصال آیه به ما قبل خود، و در فرضی بود که با آنها یکباره نازل شده باشد. و اما بنا بر آنچه در روایات آمده، که آیات مورد بحث در مورد نفرینی نازل شد که رسول خدا (ص) علیه مشرکین کرد، و عرضه داشت: پروردگارا!رفتار ملایمت را علیه قبیله مضر مبدل به شدت فرما، و آن را به صورت قحطی بنما، نظیر قحطی یوسف . در این صورت منظور از بلاء در جمله‌ <span class="aya" rel="68_17" data-words="1-2">إنا بلوناهم</span> خصوص قحطی خواهد بود، و اینکه بلای آنان را تشبیه کرد به بلای صاحبان باغ، برای همین بوده که باغ مذکور در اثر بلاء خشک شد. اما مطلبی که هست، این است که آخر داستان صاحبان باغ که یکدیگر را ملامت کردند، و قرآن فرمود: <span class="aya" rel="68_30" data-words="1-5">فأقبل بعضهم علی بعض یتلاومون</span> با داستان قحطی مکه آن طور که باید منطبق نیست. </p> <p>و به هر حال معنای جمله‌ <span class="aya" rel="68_17" data-words="1-2">إنا بلوناهم</span> این شد که ما ایشان را به بلاء مبتلا کردیم، <span class="aya" rel="68_17" data-words="3-4">کما بلونا</span>. <span class="phrase">هم چنان که مبتلا کردیم <em rel="fa_68_17_5-6" data-sentence="23:113">اصحاب الجنة</em> صاحبان باغ را، که مردمی یمنی بودند، و باغی در آنجا داشتند که داستانشان در بحث روایتی آینده می‌آید ان شاء اللَّه.</span> </p> <p><span class="phrase">کلمه <em>اذ</em> ظرف زمان است برای فعل <em rel="fa_68_17_4-4" data-sentence="39:214">بلونا</em> یعنی در زمانی مبتلاشان کردیم که  <em>أقسموا</em> سوگند خوردند، که‌ <span class="aya" rel="68_17" data-words="9-9">لیصرمنها</span> به زودی میوه‌های باغ‌شان را می‌چینند،  <em>مصبحین</em> در همین صبح فردا خواهند چید.</span> </p> <p>از این جمله برمی‌آید که قبل از رسیدن فردای مذکور دور هم جمع شده مشورت کرده‌اند که صبح همان شب میوه را بچینند <span class="aya" rel="68_18" data-words="1-3">و لا یستثنون</span> بدون اینکه بگویند: ان شاء اللَّه می‌چینیم، بلکه همه اعتمادشان بر نفس خودشان و بر اسباب ظاهری بود، ممکن هم هست منظور از جمله‌ <span class="aya" rel="68_18" data-words="1-3">و لا یستثنون</span> این باشد که مقداری از میوه‌ها را برای فقرا و مساکین استثناء نکردند. </p> <p><code class="aya" rel="68_19"/><code class="aya" rel="68_20"/> <span class="aya" rel="68_19" data-words="1-2">فطاف علیها</span> <span class="phrase">-پس دور زد و دوره کرد آن باغ را <em rel="fa_68_19_3-3" data-sentence="32:305">طائف</em> بلایی دور زن، که شبانه همه اطراف باغ را احاطه نمود، <em rel="fa_68_19_4-5" data-sentence="140:237">من ربک</em> از ناحیه پروردگارت، <span class="aya" rel="68_19" data-words="6-8">و هم نائمون</span> در حالی که صاحبان باغ در خواب بودند <span class="aya" rel="68_20" data-words="1-2">فأصبحت کالصریم</span>، باغ مانند درختی شد که میوه‌اش را چیده باشند.</span> و ممکن است به این معنا باشد که آن باغ مانند شب تار سیاه شد، چون در اثر آتشی که خدا به سوی آن فرستاد درختانش سوخت. و یا به این معنا باشد که باغ مذکور مانند بیابانی ریگزار شد، که هیچ گیاهی در آن نمی‌روید و هیچ فایده‌ای بر آن مترتب نمی‌شود. </p> <p><code class="aya" rel="68_21"/><code class="aya" rel="68_22"/> <span class="aya" rel="68_21" data-words="1-2">فتنادوا مصبحین</span>... <span class="aya" rel="68_25" data-words="5-5">قادرین</span> کلمه <em>تنادی</em> که مصدر فعل <em>تنادوا</em> است به معنای ندا کردن یکدیگر است، این<code class="page" rel="19,626"/> او را ندا کند و او این را. و کلمه <em>اصباح</em> که مصدر اسم فاعل <em>مصبحین</em> است، به معنای داخل در صبح شدن است. و <span class="phrase">کلمه <em rel="fa_68_22_7-7" data-sentence="5:122">صارمین</em> از ماده <em>صرم</em> است که به معنای چیدن میوه از درخت است، و مراد از این کلمه در آیه، خود چیدن نیست بلکه اراده چیدن است.</span> و جمله  <em>فتنادوا مصبحین</em> به معنای این است که چون داخل صبح شدند یکدیگر را به قصد رفتن به باغ و چیدن میوه صدا کردند. و کلمه <em>حرث</em> به معنای زرع، و نیز به معنای درخت است. و <span class="phrase">کلمه <em>خفت</em> که مصدر <em>تخافت</em> باب تفاعل آن است، به معنای کتمان و پنهان کردن چیزی است، و کلمه <em rel="fa_68_25_4-4" data-sentence="104:98">حرد</em> به معنای منع و کلمه <em rel="fa_68_25_5-5" data-sentence="179:62">قادرین</em> از ماده <em>قدر</em> است که به معنای تقدیر و اندازه‌گیری است.</span> </p> <p>و <span class="phrase">معنای آیه این است که <em>فتنادوا</em> یکدیگر را صدا زدند، <em>مصبحین</em> در حالی که داشتند داخل صبح می‌شدند <span class="aya" rel="68_22" data-words="1-4">أن اغدوا علی حرثکم</span> -این جمله ندای طرفینی را معنا می‌کند، و می‌فهماند که در ندا چه می‌گفتند؟ -می‌گفتند: صبح شد برخیزید به سوی باغ خود روان شوید، و بنا بر این کلمه <em>اغدوا</em> که صیغه امر و به معنای صبح زود به طرف کار و کسب رفتن است، متضمن معنای اقبلوا-روی آورید نیز هست، و به همین جهت بود که با حرف <em>علی</em> متعدی شده، و گرنه با حرف <em rel="fa_68_32_8-8" data-sentence="502:250">الی</em> متعدی می‌شد-هم چنان که زمخشری نیز به این نکته اشاره کرده است-<span class="footnote" rel="1" title="مجمع البیان، ج ۱۰، ص ۳۳۴">*</span> <span class="aya" rel="68_22" data-words="5-7">إن کنتم صارمین</span> یعنی اگر قصد و تصمیم بر صرم و چیدن میوه دارید.</span> </p> <p><code class="aya" rel="68_23"/><code class="aya" rel="68_24"/><code class="aya" rel="68_25"/> <span class="aya" rel="68_23" data-words="1-1">فانطلقوا</span> <span class="phrase">-یعنی روانه شدند و به سوی باغشان رفتند، <span class="aya" rel="68_23" data-words="2-4">و هم یتخافتون</span> در حالی که به طور آهسته و مخفیانه با یکدیگر مشورت می‌کردند، و می‌گفتند: <span class="aya" rel="68_24" data-words="1-6">أن لا یدخلنها الیوم علیکم مسکین</span>، امروز رفتنتان به باغ را از انظار مخفی بدارید، تا فقرا و مساکین خبردار نشوند، و گرنه آنها هم داخل باغ می‌شوند، و ناچارتان می‌کنند سهمی از میوه‌ها را به آنان اختصاص دهید، <em>و غدوا</em> صبح زود به طرف باغ روان شدند، <em rel="fa_68_25_3-4" data-sentence="482:189">علی حرد</em> در حالی که قرارشان بر این بود که مسکینان را منع کنند، <em rel="fa_68_25_5-5" data-sentence="596:119">قادرین</em> ، در دلهای خود چنین فرض و تقدیر می‌کردند که به زودی میوه‌ها را خواهند چید، و حتی یک دانه آن را به مسکینان نخواهند داد.</span> </p> <p><code class="aya" rel="68_26"/> <span class="aya" rel="68_26-27" data-words="1-8">فلما رأوها قالوا إنا لضالون، بل نحن محرومون</span> ولی همین که باغ را بدان وضع مشاهده کردند، و دیدند که چون صریم شده، و طائفی   <code class="page" rel="19,627"/> از ناحیه خدا دور آن طواف کرده و نابودش ساخته، با خود گفتند <span class="aya" rel="68_26" data-words="4-5">إنا لضالون</span> ما چه گمراه بودیم، که به خود وعده دادیم میوه‌ها را می‌چینیم و یک دانه هم به فقرا نمی‌دهیم. </p> <p>بعضی<span class="footnote" rel="1" title="تفسیر قمی، ج ۲، ص ۳۸۲">*</span> اینطور معنا کرده‌اند که: نکند راه باغمان را گم کرده‌ایم. </p> <p><code class="aya" rel="68_27"/> <span class="aya" rel="68_27" data-words="1-3">بل نحن محرومون</span> -این جمله اعراض از جمله سابق است، و معنایش این است که نه تنها گمراهیم بلکه از رزق هم محروم شدیم. </p> <p><code class="aya" rel="68_28"/> <span class="aya" rel="68_28" data-words="1-9">قال أوسطهم أ لم أقل لکم لو لا تسبحون</span>... <span class="aya" rel="68_32" data-words="10-10">راغبون</span> <span class="aya" rel="68_28" data-words="1-2">قال أوسطهم</span>، آنکه از سایرین میانه‌روتر و معتدل‌تر بود چون او همواره مردم خود را به حق یادآوری می‌کرد، هر چند که در مقام عمل از آنان پیروی می‌نمود بعضی<span class="footnote" rel="2" title="تفسیر فخر رازی، ج ۳۰، ص ۷۸ و ۷۹">*</span> از مفسرین گفته‌اند: منظور از اوسط کسی است که سن و سال متوسطی داشته. لیکن این حرف درست نیست- <span class="aya" rel="68_28" data-words="3-6">أ لم أقل لکم</span> آیا به شما نگفتم-معلوم می‌شود قبلا به آنان نصیحت کرده بود، و اگر قرآن کریم آن را نقل نکرده، برای این بود که جمله مورد بحث به خواننده می‌فهمانید که چنین نصیحتی قبلا شده بوده، دیگر احتیاج به ذکر آن نبود- <span class="aya" rel="68_28" data-words="7-9">لو لا تسبحون</span>، چرا تسبیح خدا نمی‌گویید، و او را از داشتن شریکها منزه نمی‌دارید؟ و چرا بر قدرت خود و سایر اسباب ظاهری اعتماد می‌کنید و سوگند می‌خورید، که حتما فردا میوه‌ها را می‌چینیم، و ان شاء اللَّه نمی‌گویید و خدا را به کلی از دخالت و سببیت و تاثیر معزول می‌کنید و همه تاثیرها را به خود و سایر اسباب ظاهری منسوب می‌کنید؟ این همان شرک است، که شما را از ارتکابش زنهار دادم. </p> <p>آری اگر گفته بودند لیصرمنّها مصبحین الا أن یشاء اللَّه معنایش این می‌شد که خدا هیچ شریکی ندارد، اگر به چیدن میوه موفق می‌شدند به اذن خدا شده بودند، و اگر نمی‌شدند باز به مشیت خدا نشده بودند، پس همه امور به دست خداست، و او را شریکی نیست. </p> <p>بعضی<span class="footnote" rel="3" title="مجمع البیان، ج ۱۰، ص ۳۳۴">*</span> گفته‌اند: منظورشان از تسبیح خدا یاد خدا و توبه به درگاه او بوده، چون گناهی از ایشان سر زده بود، و آن این بود که نیت کردند مسکینان را از میوه‌های چیده شده محروم سازند، این وجه بد نیست البته در صورتی که منظور از استثناء کنار گذاشتن سهمی از میوه برای فقراء باشد. </p> <p>     <code class="page" rel="19,628"/><code class="aya" rel="68_29"/> <span class="aya" rel="68_29" data-words="1-6">قالوا سبحان ربنا إنا کنا ظالمین</span> این جمله حکایت تسبیح صاحبان باغ مذکور است که بعد از ملامت آن شخص میانه‌رو متوجه خطای خود شده، خدا را تسبیح کردند، و گفتند: خدا را از شرکایی که در سوگند خود برایش اثبات کردیم منزه می‌داریم، تنزیهی نگفتنی، و اعتراف داریم که یگانه رب ما اوست و او است که با مشیت خود امور ما را تدبیر می‌کند، آری ما در اثبات شریکها برای او ستمکار بودیم. بنا بر این، جمله مورد بحث ما هم تسبیح خدا است، و هم اعترافشان است به اینکه در اثبات شرکا بر نفس خود ستم کرده‌اند. </p> <p>و بنا بر آن قول دیگر که نقل کردیم جمله مورد بحث توبه و اعتراف ایشان است به اینکه هم به خود ستم کردند و هم به فقرا. </p> <p><code class="aya" rel="68_30"/> <span class="aya" rel="68_30" data-words="1-5">فأقبل بعضهم علی بعض یتلاومون</span> پس رو به یکدیگر نهاده بعضی بعض دیگر را به خاطر ظلمی که مرتکب شدند به باد ملامت گرفتند. </p> <p><code class="aya" rel="68_31"/><code class="aya" rel="68_32"/> <span class="aya" rel="68_31" data-words="1-3">قالوا یا ویلنا</span>... <span class="phrase"><span class="aya" rel="68_32" data-words="10-10">راغبون</span> کلمه <em rel="fa_68_31_5-5" data-sentence="68:237">طغیان</em> که اسم فاعل <em rel="fa_68_31_5-5" data-sentence="137:211">طاغی</em> از آن مشتق شده به معنای تجاوز از حد است و ضمیر در <em rel="fa_68_32_6-6" data-sentence="244:147">منها</em> به کلمه <em rel="fa_68_17_6-6" data-sentence="309:126">جنة</em> آن هم به اعتبار میوه‌اش برمی‌گردد، چون منظورشان این بوده که امید است پروردگار ما چیزی بهتر از میوه‌هایی که سوختند به ما بدهد.</span> </p> <p>و معنای آیه این است که: صاحبان باغ بعد از آنکه به ظلم و طغیان خود متوجه شدند گفتند: ای وای بر ما که ما مردمی متجاوز از حد بودیم، و پا از گلیم عبودیت فراتر نهادیم، برای اینکه برای پروردگار یکتای خود اثبات شریک کردیم، و او را یگانه در ربوبیت ندانستیم، و ما امیدواریم پروردگارمان بهتر از آن جنت که طائفی از عذاب، سیاهش کرد و سوزاند، چیزی به ما بدهد، چون ما دیگر از هر چیزی دیگری دل بریدیم، و دل به او بستیم. </p> <p><code class="aya" rel="68_33"/> <span class="aya" rel="68_33" data-words="1-9">کذلک العذاب و لعذاب الآخرة أکبر لو کانوا یعلمون</span> کلمه <em>العذاب</em> مبتدای مؤخر، و کلمه <em>کذلک</em> خبر مقدم است، و تقدیرش  <em>العذاب کذلک</em> است، یعنی نمونه عذابی که ما بشر را از آن زنهار می‌دهیم عذاب اصحاب باغ است. و حاصلش این شد که خدای تعالی انسان را با مال و اولاد امتحان می‌کند، و انسان به وسیله همین مال و اولاد طغیان نموده مغرور می‌شود و خود را بی‌نیاز از پروردگار احساس نموده، در نتیجه اصلا پروردگار خویش را فراموش می‌کند، و اسباب ظاهری و قدرت خود را شریک خدا می‌گیرد، و قهرا جرأت بر معصیت پیدا می‌کند، در حالی که غافل است<code class="page" rel="19,629"/> از اینکه عذاب و وبال‌ عملش دورادور او را گرفته، و اینطور عذابش آماده شده، تا ناگهان بر سرش بتازد، و با هول‌انگیزترین و تلخ‌ترین شکل رخ بنماید، آن وقت از خواب غفلتش بیدار می‌شود، و به یاد نصیحت‌هایی می‌افتد که به او می‌کردند و او گوش نمی‌داد، آن وقت نسبت به کوتاهی‌های خود اظهار ندامت می‌کند، از ظلم و طغیان خود شرمنده می‌شود، و از پروردگارش درخواست برگشتن نعمت می‌کند، تا این بار شکر او را به جای آورد، عینا همانطور که سرگذشت صاحبان باغ به آن انجامید. بنا بر این قرآن می‌خواهد با نقل این داستان یک قاعده کلی برای همه انسانها بیان کند. </p> <p>و اینکه فرمود: و هر آینه عذاب آخرت بزرگتر است اگر بفهمند ، علتش این است که عذاب آخرت از قهر الهی منشا دارد، و چیزی و کسی نمی‌تواند در برابرش مقاومت کند، عذابی است که خلاصی از آن نیست، حتی مرگی هم به دنبال ندارد، به خلاف عذابهای دنیوی که هم در بعضی اوقات قابل جبران است، و هم با مرگ پایان می‌پذیرد، عذاب آخرت از تمامی جهات وجود، محیط به انسان است، و دائمی و بی‌انتها است، نه چون عذابهای دنیا که بالأخره تمام می‌شود. </p> <h3>بحث روایتی‌ <span class="title" rel="68_1"><span class="phrase">روایاتی در باره مراد از <em>ن</em> ، <em rel="fa_68_1_3-3" data-sentence="37:21">قلم</em> و <em rel="fa_68_1_5-6" data-sentence="92:0">ما یسطرون</em></span> </span> </h3> <p> در کتاب معانی به سند خود از سفیان بن سعید ثوری روایت کرده که از امام صادق  (ع) تفسیر حروف مقطعه اول سوره‌ها را پرسیده، و آن جناب فرموده: اما حرف  <em>نون</em> که در اول سوره <em>ن</em> است، نهری است در بهشت، که خدای تعالی به آن دستور داد منجمد شود، و منجمد گشته مداد شد، و به قلم فرمود تا بنویسد، قلم آنچه بوده و تا روز قیامت خواهد شد در لوح محفوظ سطر به سطر نوشت، پس مداد مدادی است از نور، و قلم هم قلمی است از نور، و لوح هم لوحی است از نور. </p> <p>سفیان می‌گوید به او گفتم: یا بن رسول اللَّه امر لوح و قلم و مداد را برایم بیشتر شرح بده، و از آنچه خدا به تو آموخته تعلیمم بفرما. فرمود: ای ابن سعید اگر نبود که تو اهلیت پاسخ را داری پاسخت نمی‌دادم، بدانکه <em>نون</em> فرشته‌ای است که به قلم گزارش می‌دهد، و قلم فرشته‌ای است که به لوح گزارش می‌دهد، لوح هم فرشته‌ای است که به اسرافیل گزارش می‌دهد، و او نیز فرشته‌ای است که به میکائیل گزارش می‌دهد و میکائیل هم به جبرئیل، و جبرئیل به انبیا و رسولان. آن گاه فرمود ای سفیان برخیز برو که بیش از این را صلاحت<code class="page" rel="19,630"/> نمی‌دانم<span class="footnote" rel="1" title="تفسیر فخر رازی، ج ۳۰، ص ۷۸ و ۷۹">*</span>. </p> <p>و در همان کتاب به سند خود از ابراهیم کرخی روایت کرده که گفت: از امام صادق (ع) از معنای لوح و قلم پرسیدم، فرمود: دو فرشته‌اند<span class="footnote" rel="2" title="روح المعانی، ج ۲۹، ص ۲۷">*</span>. </p> <p>و نیز در همان کتاب به سند خود از اصبغ بن نباته از امیر المؤمنین (ع) روایت کرده که در تفسیر آیه <span class="aya" rel="68_1" data-words="1-6">ن و القلم و ما یسطرون</span> فرمود: منظور از قلم، قلمی است از نور، و کتابی از نور که در لوح محفوظ قرار دارد، و مقربین درگاه خدا شاهد آنند، <span class="aya" rel="4_79" data-words="18-21">و کفی بالله شهیدا</span><span class="footnote" rel="3" title="روح المعانی، ج ۲۹، ص ۲۹">*</span>. </p> <p>مؤلف: در معانی گذشته روایاتی دیگر از امامان اهل بیت (ع) وارد شده، و ما در تفسیر آیه‌ <span class="aya" rel="45_29" data-words="1-5">هذا کتابنا ینطق علیکم بالحق</span><span class="footnote" rel="4" title="مجمع البیان، ج ۱۰، ص ۳۳۴">*</span> حدیثی را که قمی از عبد الرحیم قصیر از امام صادق (ع) در باره لوح و قلم روایت کرده نقل کردیم، در آن آمده بود که سپس مهر بر دهان قلم زد، و دیگر از آن به بعد تا ابد قلم سخن نگفت، و نخواهد گفت، و آن عبارت است از کتاب مکنون که همه نسخه‌ها از آنجا است<span class="footnote" rel="5" title="تفسیر قمی، ج ۲، ص ۳۷۹ و تفسیر برهان ج ۴، ص ۳۶۸، ش ۴">*</span>. </p> <p>و در الدر المنثور است که ابن جریر از معاویة بن قره از پدرش روایت کرده که گفت رسول خدا (ص) در معنای‌ <span class="aya" rel="68_1" data-words="1-6">ن و القلم و ما یسطرون</span> فرمود: لوحی از نور و قلمی از نور است که بر تمامی آنچه شده و تا قیامت می‌شود جریان یافته و همه را نوشته است<span class="footnote" rel="6" title="تفسیر قمی، ج ۲، ص ۳۸۱ و ۳۸۲">*</span>. </p> <p>مؤلف: در معنای این حدیث روایاتی دیگر نیز هست و اینکه در حدیث فرمود:  <em>جریان یافته</em> ، منظور این است که آنچه از حوادث در متن کائنات رخ می‌دهد، مطابق همان چیزی است که در آن کتاب نوشته شده. نظیر این تعبیر تعبیری است که در روایت ابو هریره آمده، که فرمود: سپس بر دهان قلم مهر نهاد، در نتیجه دیگر سخن نگفت، و تا قیامت هم سخن نخواهد گفت<span class="footnote" rel="7" title="الدر المنثور، ج ۶، ص ۲۵۰">*</span>. </p> <h3> <span class="title" rel="68_4 68_10">روایاتی در باره مراد از <span class="aya" rel="68_4" data-words="4-5">خلق عظیم</span>، مراد از <span class="aya" rel="68_10" data-words="4-6">کل حلاف مهین...</span> و... </span> </h3> <p> و در معانی به سند خود از ابی الجارود از امام ابی جعفر (ع) روایت کرده             <code class="page" rel="19,631"/> که در تفسیر آیه‌ <span class="aya" rel="68_4" data-words="1-5">و إنک لعلی خلق عظیم</span> فرمود: خلق عظیم همین اسلام است<span class="footnote" rel="1" title="روح المعانی، ج ۲۹، ص ۲۷">*</span>. </p> <p>و در تفسیر قمی از ابی الجارود از حضرت امام باقر (ع) نقل شده است که در باره جمله‌ <span class="aya" rel="68_4" data-words="2-5">إنک لعلی خلق عظیم</span> فرمود یعنی <em>علی دین عظیم</em><span class="footnote" rel="2" title="مجمع البیان، ج ۱۰، ص ۳۳۴">*</span>. </p> <p>مؤلف: منظور این بوده که دین اسلام مشتمل بر کمال هر خلق پسندیده هست و رسول خدا (ص) دارای آن بوده، و در روایت معروف از آن جناب نقل شده که فرمود: بعثت لاتمم مکارم الاخلاق<span class="footnote" rel="3" title="روح المعانی، ج ۲۹، ص ۳۲">*</span>. </p> <p>و در مجمع البیان به سندی که به حاکم رسانده، و او با سندی که به ضحاک رسانده روایت کرده که گفت وقتی قریش دیدند که رسول خدا (ص) علی  (ع) را بر سایرین مقدم داشت، و او را تعظیم کرد، شروع کردند به بدگویی از علی  (ع)، و گفتند: محمد مفتون علی شده. خدای تعالی در پاسخ آنان این آیه را نازل کرد: <span class="aya" rel="68_1" data-words="1-6">ن و القلم و ما یسطرون</span>، و در آن خدای تعالی سوگند خورد به اینکه‌ <span class="aya" rel="68_2" data-words="1-5">ما أنت بنعمة ربک بمجنون</span> -تو به خاطر اینکه خدا انعامت کرده مجنون نیستی <em>، </em> <span class="aya" rel="68_3-4" data-words="1-11">و إن لک لأجرا غیر ممنون، و إنک لعلی خلق عظیم</span> -و تو اجری انقطاع ناپذیر داری، و تو دارای خلقی عظیم هستی ، که منظور همان قرآن است-تا آنجا که فرمود- <span class="aya" rel="68_7" data-words="5-8">بمن ضل عن سبیله</span>، که منظور از این گمراه، عده‌ای بودند که آن سخن را گفته بودند، <span class="aya" rel="68_7" data-words="9-12">و هو أعلم بالمهتدین</span>،  (و او علی بن ابی طالب را بهتر می‌شناسد)<span class="footnote" rel="4" title="روح المعانی، ج ۲۹، ص ۲۹">*</span>. </p> <p>مؤلف: این روایت را صاحب تفسیر برهان نیز از محمد بن عباس نقل کرده، و او به سند خود از ضحاک که به همین منوال حدیث را ادامه داده تا در آخر گفته است: و سبیل خدا همان علی بن ابی طالب است<span class="footnote" rel="5" title="البرهان، ج ۴، ص ۳۷۰، ح ۲">*</span>. </p> <p>و باز در همان کتاب در تفسیر آیه‌ <span class="aya" rel="68_10" data-words="1-5">و لا تطع کل حلاف...</span> آمده که: بعضی- گفته‌اند منظور از حلاف، ولید بن مغیره است، که به رسول خدا (ص) پیشنهاد کرد مال زیادی به آن جناب بدهد، و آن حضرت دست از دین خود بردارد، بعضی دیگر گفته‌اند: منظور اخنس بن شریق است،  (نقل از عطاء) بعضی دیگر گفته‌اند اسود بن عبد           <code class="page" rel="19,632"/> یغوث بوده،  (نقل از مجاهد)<span class="footnote" rel="1" title="مجمع البیان، ج ۱۰، ص ۳۳۴">*</span>. </p> <p>مؤلف: در این باره روایاتی دیگر در تفسیر الدر المنثور و غیر آن آمده، که ما از نقل آنها صرفنظر کردیم، خواننده محترم می‌تواند به کتب حدیث مراجعه نماید<span class="footnote" rel="2" title="مجمع البیان، ج ۱۰، ص ۳۳۵ و ۳۳۶">*</span>. </p> <p>و نیز در همان کتاب از شداد بن اوس روایت کرده که گفت: رسول خدا (ص) فرمود: هیچ <em>جواظ</em> و <em>جعظری</em> ، و <em>عتل زنیم</em> داخل بهشت نمی‌شود پرسیدم جواظ یعنی چه؟ فرمود: کسی که زیاد جمع می‌کند و هیچ انفاق نمی‌کند. پرسیدم بفرما جعظری چه معنا دارد؟ فرمود: کسی که خشن و درشت خو باشد. پرسیدم عتل زنیم کیست؟ فرمود: هر شکم باره بد اخلاق است که بسیار می‌خورد و می‌نوشد، و بسیار خشم می‌گیرد و ستم می‌کند و زنیم است<span class="footnote" rel="3" title="مجمع البیان، ج ۱۰، ص ۳۳۴">*</span>. </p> <p>و در معنای زنیم بعضی<span class="footnote" rel="4" title="مجمع البیان، ج ۱۰، ص ۳۳۴">*</span> گفته‌اند: کسی است که اصل و نسب نداشته باشد. </p> <p>و <span class="phrase">در تفسیر قمی در ذیل آیه‌ <span class="aya" rel="68_13" data-words="1-4">عتل بعد ذلک زنیم</span> آمده که <em rel="fa_68_13_1-1" data-sentence="104:185">عتل</em> به معنای کسی است که کفرش عظیم باشد، و <em rel="fa_68_13_4-4" data-sentence="198:133">زنیم</em> آن کسی است که پدرش معلوم نباشد، و او را فرزند غیر پدرش بخوانند<span class="footnote" rel="5" title="تفسیر قمی، ج ۲، ص ۳۸۰">*</span>.</span> </p> <h3> <span class="title" rel="68_28 68_17 68_26 68_25 68_1 68_18 68_19 68_20 68_24 68_27 68_29 68_30 68_31 68_32 68_33 68_2 68_3 68_4 68_5 68_6 68_7 68_8 68_9 68_10 68_11 68_12 68_13 68_14 68_15 68_16 68_21 68_22 68_23">ماجرای صاحبان باغی که به عذاب الهی نابود گشت</span> </h3> <p> و باز در همان کتاب است که ابی الجارود از حضرت ابی جعفر (ع) روایت کرده که در ذیل آیه‌ <span class="aya" rel="68_17" data-words="1-6">إنا بلوناهم کما بلونا أصحاب الجنة</span> فرمود: اهل مکه مبتلا شدند به گرسنگی، همانطور که صاحبان آن باغ مبتلا شدند، و آن باغ در دنیا در ناحیه یمن بود، در نه میلی صنعا قرار داشت، و به آن رضوان می‌گفتند<span class="footnote" rel="6" title="الدر المنثور، ج ۶، ص ۲۵۰">*</span>. </p> <p>و نیز در همان کتاب است که شخصی به ابن عباس گفت جمعی از همین امتند که معتقدند اگر بنده خدا گناه کند از رزق محروم می‌شود، ابن عباس گفت به آن خدایی که غیر او معبودی نیست، این مطلب در کتاب خدا از آفتاب نیم روز روشن‌تر است، و خدا آن را در ضمن قصه صاحبان باغ در سوره‌ <span class="aya" rel="68_1" data-words="1-3">ن و القلم</span> آورده. </p> <p>جریان چنین بوده که پیر مردی باغی داشت، و هیچ میوه‌ای از آن باغ به خانه‌اش برده نمی‌شد، مگر آنکه حق هر صاحب حقی را از آن می‌داد بعد از آنکه از دنیا رفت، فرزندانش           <code class="page" rel="19,633"/> آن باغ را به ارث بردند، و آنان پنج پسر بودند، در همان سالی که پدرشان از دنیا رفت آن باغ آن قدر حاصل آورد که در هیچ سالی آن طور نیاورده بود، جوانان بعد از نماز عصر به طرف باغ روانه شدند، میوه و رزقی بسیار زیاد دیدند که تا آن روز و در حیات پدرشان چنان حاصلی به آن باغ ندیده بودند. </p> <p>وقتی حاصل بسیار را دیدند طاغی و یاغی شده به یکدیگر گفتند: پدر ما پیر و خرفت شده و عقلش را از دست داده بود، بیایید با هم قرار بگذاریم امسال به احدی از فقرای مسلمین چیزی از این میوه‌ها ندهیم، تا اموالمان زیاد شود آن گاه سال‌های بعد روش پدر را دنبال کنیم، چهار نفر از برادران قبول کردند، و پنجمی ایشان در خشم شد و او همان بود که بعد از سوخته شدن باغ گفت <span class="aya" rel="68_28" data-words="3-9">أ لم أقل لکم لو لا تسبحون</span> -آیا به شما نگفتم چرا خدای را تسبیح نمی‌گویید؟ . </p> <p><span class="phrase">همین شخصی که از ابن عباس سؤال کرده بود، پرسید: آیا نفر پنجمی أوسط از حیث سن و سال بود؟ ابن عباس گفت: نه اتفاقا از حیث سن و سال از همه کوچکتر بود، بلکه منظور از کلمه <em rel="fa_68_28_2-2" data-sentence="165:237">أوسط</em> این است که از همه بهتر و عاقل‌تر بود، به دلیل اینکه قرآن کریم در باره امت محمد (ص) که از همه امت‌ها کوچکتر است به خاطر همین که از همه امت‌ها بهتر است فرموده: <span class="aya" rel="2_143" data-words="1-5">و کذلک جعلناکم أمة وسطا</span>.</span> </p> <p> <span class="aya" rel="68_28" data-words="1-2">قال أوسطهم</span> بهترین آن برادران به سایرین گفت از خدا بترسید، و طریقه پدر را پیش بگیرید تا سالم باشید و سود ببرید، برادران بر او خشم کردند، و او را به کتک گرفته سخت کوبیدند، وقتی آن برادر یقین کرد که برادران قصد کشتن او را دارند، تسلیم گفتارشان شد، و به اکراه و بدون رضایت درونی رأی آنان را تصویب کرد. </p> <p>از آنجا به خانه‌های خود برگشته، هم سوگند شدند که هر وقت خواستند میوه بچینند صبح خیلی زود بچینند، و در این سوگند خود ان شاء اللَّه هم نگفتند، خدای تعالی به خاطر این جرمشان مبتلاشان نموده، بین آنان و آن رزق حائل شد، رزقی که ایام چیدنش بسیار نزدیک بود، مع ذلک حتی یک دانه هم عایدشان نشد، و این داستان را در قرآن کریم آورده فرمود: <span class="aya" rel="68_17-20" data-words="1-23">إنا بلوناهم کما بلونا أصحاب الجنة إذ أقسموا لیصرمنها مصبحین، و لا یستثنون، فطاف علیها طائف من ربک و هم نائمون، فأصبحت کالصریم</span> یعنی مثل باغی که درختانش آتش گرفته باشد. </p> <p>سائل پرسید: ای ابن عباس، <em>صریم</em> چیست؟ گفت: صریم به معنای شب بسیار تاریک است، آن گاه گفت شبی که هیچ نور و ضوئی در آن نباشد. </p> <p><span class="phrase">برادران وقتی صبح برخاستند یکدیگر را صدا زدند که زودتر به باغتان بروید، اگر<code class="page" rel="19,634"/> می‌خواهید بچینید (تا کسی با خبر نشده) بچینید، برادران به طرف باغ روانه شدند، <em>و هم یتخافتون</em> سائل پرسید: ای ابن عباس <em>تخافت</em> به چه معنا است؟ گفت به معنای تشاور است، با یکدیگر مشورت می‌کردند و آهسته سخن می‌گفتند که کسی صدایشان را نشنود، و سخن آهسته‌شان این بود که‌ <span class="aya" rel="68_24-25" data-words="2-11">لا یدخلنها الیوم علیکم مسکین، و غدوا علی حرد قادرین</span>، احدی از فقرا نباید داخل باغتان شود، همه فکرشان در پیاده کردن این نقشه بود که چگونه میوه‌ها را بچینند که هیچ یک از فقرا خبردار نشود، <em rel="fa_68_25_5-5" data-sentence="635:138">قادرین</em> مسلم و خاطر جمع بودند که میوه را خواهند چید، و هیچ احتمال نمی‌دادند که میوه و باغی در کار نباشد، و عذاب خدا و خشم او ایشان را گرفته باشد.</span> </p> <p> <span class="aya" rel="68_26" data-words="1-2">فلما رأوها</span> وقتی دیدند که چه بلایی بر آنان نازل شده‌ <span class="aya" rel="68_26-27" data-words="3-8">قالوا إنا لضالون، بل نحن محرومون</span> آری خدای تعالی از آن رزق محرومشان کرد، و این به خاطر جرمی بود که کردند و خدا به ایشان ظلم نکرد. </p> <p> <span class="aya" rel="68_28-30" data-words="1-20">قال أوسطهم أ لم أقل لکم لو لا تسبحون، قالوا سبحان ربنا إنا کنا ظالمین، فأقبل بعضهم علی بعض یتلاومون</span> ابن عباس گفت: یعنی خود را ملامت می‌کردند که این چه تصمیمی بود که ما گرفتیم، <span class="aya" rel="68_31-32" data-words="1-16">قالوا یا ویلنا إنا کنا طاغین، عسی ربنا أن یبدلنا خیرا منها إنا إلی ربنا راغبون</span> و در آخر فرمود: <span class="aya" rel="68_33" data-words="1-9">کذلک العذاب و لعذاب الآخرة أکبر لو کانوا یعلمون</span><span class="footnote" rel="1" title="مجمع البیان، ج ۱۰، ص ۳۳۵ و ۳۳۶">*</span>. </p> <p>مؤلف: قریب به این مضمون و مضمون حدیث قبل از آن روایاتی دیگر رسیده، و در بعضی<span class="footnote" rel="2" title="روح المعانی، ج ۲۹، ص ۳۲">*</span> از آنها آمده که باغ مورد بحث از مردی از بنی اسرائیل بوده، که بعد از مردنش پسرانش آن را ارث بردند و بعد دچار این سرنوشت شدند. </p> 
