<h3 class="ayas">سوره آل‌عمران آیه‌های ۹۲ تا ۹۵</h3><code class="section" rel="3_92-95"/><h3>ترجمه آیات</h3> <p> <span class="trans" rel="3_92">شما هرگز به خیر نمی‌رسید تا آنکه از آنچه دوست دارید انفاق کنید، و هر چه را انفاق کنید خدای تعالی به آن دانا است.  «۹۲» </span><span class="trans" rel="3_93">همه طعامها برای بنی اسرائیل حلال بود، مگر آنچه را که خود اسرائیل از پیش (قبل از نزول تورات) بر خود حرام کرده بود. بگو اگر راست می‌گوئید، و گفته مرا قبول ندارید تورات را بیاورید و بخوانید.  «۹۳» </span><span class="trans" rel="3_94">پس هر کس بعد از این بر خدا دروغ ببندد چنین کسانی ستمگرانند.  «۹۴» </span><span class="trans" rel="3_95">بگو خدای تعالی راست گفته، پس تنها ملت و کیش ابراهیم را پیروی کنید که کیش او مطابق فطرت است و او از مشرکین نبوده «۹۵» </span></p>       <h3>بیان آیات</h3> <p> ارتباط آیه اول با ما قبلش واضح و روشن نیست، ممکن هم هست در ضمن آیاتی که<code class="page" rel="3,532"/> تردیدی در ارتباط آنها به یکدیگر نیست، نازل نشده باشد. و در سابق (در تفسیر آیه: <span class="aya" rel="3_64" data-words="1-5">قل یا أهل الکتاب تعالوا...</span>)<span class="footnote" rel="1" title="سوره آل عمران، آیه ۶۴&quot;">*</span> توجه فرمودید که نظیر این اشکال در آنجا هم بود، چون تاریخ نزول آن با تاریخ آیات قبل و بعدش تطبیق نمی‌کرد. </p> <p>و چه بسا که مفسرین در توجیه و پاسخ این اشکال گفته باشند: خطاب در این آیه هم مانند آیه قبل و بعدش به بنی اسرائیل است. و حاصل معنایش بعد از آن توبیخ‌ها و ملامتها که در سابق از ایشان شد-که چرا اینقدر مال دوست هستید، و مال و منال را بر دین خدا ترجیح می‌دهید-این است که شما در ادعای خود که می‌گوئید با خدا و انبیای او نسبت دارید و اهل بر و تقوا می‌باشید. دروغ می‌گوئید، برای اینکه شما اموال زبده و گرانبهای خود را بیش از خدا و راه خدا دوست می‌دارید و در بذل آن بخل می‌ورزید، و جز اموال پس مانده‌ها و بنجل را در راه او انفاق نمی‌کنید، چیزی را انفاق می‌کنید که دلها تعلقی به آن ندارد. و اعتنایی به از بین رفتن آن و گم شدنش نمی‌کند با اینکه هیچ کس به خیر و بر نمی‌رسد مگر با انفاق چیزی که دوست بدارد، و زبده مال او باشد. چون راه خدا گنجینه‌ای است که اموال پسندیده شما در آن فوت نمی‌شود. این خلاصه توجیهی است که پیرامون اتصال آیه به ما قبل و ما بعدش گفته شده، ولی همه می‌دانند که بیهوده دست و پا زدن است. </p> <p>و اما ارتباط بقیه آیات به آیات قبل روشن است و هیچ تردیدی در آن نیست. </p> <p> <span class="aya" rel="3_92" data-words="1-7">لن تنالوا البر حتی تنفقوا مما تحبون</span> کلمه <em>تنالوا</em> جمع حاضر از مضارع <em>نیل</em> است. و نیل به معنای رسیدن به چیزی است و کلمه <em>بر</em> به معنای باز بودن دست و پای آدمی در کار خیر می‌باشد. </p> <h3> <span class="title" rel="3_92"> <em>بر</em> به معنای توسع در خیر است و اعم از خیر اعتقادی و عملی می‌باشد (<span class="aya" rel="3_92" data-words="1-4">لن تنالوا البر حتی...</span>) </span> </h3> <p> راغب می‌گوید: کلمه <em>بر</em>  (بفتحه باء) در مقابل کلمه <em>بحر</em> می‌باشد و به معنای خشکی است و چون اولین تصوری که از خشکی‌ها و بیابانها به ذهن می‌رسد، وسعت و فراخنای آن است. لذا کلمه <em>بر</em>  (بکسره باء) را از آن گرفتند تا در مورد توسع در فعل خیر استعمال کنند.<span class="footnote" rel="2" title="مفردات راغب ص ۴۰">*</span> و منظورش از <em>فعل خیر</em> اعم از فعل قلب و فعل بدن است، هم به فعل قلب-از قبیل اعتقاد حق و نیت طاهره-شامل می‌شود، و هم به فعل جوارح-از قبیل انفاق در راه خدا و سایر اعمال صالح-هم چنان که می‌بینیم در آیه زیر کلمه <em>بر</em> در هر دو قسم از خوبی استعمال شده است. </p> <p>     <code class="page" rel="3,533"/> <span class="aya" rel="2_177" data-words="1-70">لیس البر أن تولوا وجوهکم قبل المشرق و المغرب و لکن البر من آمن بالله و الیوم الآخر و الملائکة و الکتاب و النبیین و آتی المال علی حبه ذوی القربی و الیتامی و المساکین و ابن السبیل و السائلین و فی الرقاب و أقام الصلاة و آتی الزکاة و الموفون بعهدهم إذا عاهدوا و الصابرین فی البأساء و الضراء و حین البأس أولئک الذین صدقوا و أولئک هم المتقون.</span><span class="footnote" rel="1" title="سوره بقره، آیه ۱۷۷&quot;">*</span>  (چون می‌فرماید: بر و خوبی این نیست که رو به سوی مشرق و مغرب کنید، و لیکن بر آن است که بخدا و روز جزا و ملائکه و کتاب و انبیا ایمان بیاورید، و در جنگها و فقرها و شداید صبر کنید <em> (تا اینجا کلمه</em> بر در اعمال قلبی استعمال شده است) و مال خود را با اینکه دوست می‌دارید، به ذوی القربی و یتیمان و مساکین و ابن سبیل و سائلین و بردگان بدهید. </p> <p>و نماز بخوانید، و زکات بپردازید و به عهد خود وفا کنید اینها همه اعمال بدنی است و کلمه  <em>بر</em> در مورد آن استعمال شده است. <em>مترجم</em>) </p><h3> <span class="title" rel="3_92 3_93 3_94 3_95">انفاق مال مورد علاقه از ارکان <em>بر</em> است و مجاهدت در انفاق مال بیشتر و دشوارتر است</span> </h3> <p> و از انضمام آیه مورد بحث با آیه‌ای که از نظرتان گذشت، این معنا روشن می‌شود که انفاق مال-با داشتن علاقه شدید به آن-یکی از ارکان بر است که تحقق بر در خارج جز با اجتماع آن ارکان صورت نمی‌گیرد. بله در آیه مورد بحث، انفاق، نتیجه بر و آن غایتی معرفی شده که انسان را به آن می‌رساند و این به ما می‌فهماند که خدای تعالی عنایت و اهتمام بیشتری به این جزء از آن ارکان دارد. چون او خالق انسانها است و می‌داند تعلق قلبی انسان به آنچه بدست آورده و جمع کرده، جزء غریزه اوست. او دوست دارد مال را جمع کند و بشمارد (که دیروز فلان مقدار بود، امروز به فلان مقدار رسید.) و کانه این غریزه جزء نفس آدمیان است. بطوری که اگر قسمتی از آن را از دست بدهد، مثل این است که جزئی از جان خود را از دست داده، پس مجاهدت انسان در انفاق مال، بیشتر و دشوارتر از سایر عبادات و اعمال است، چون در آنها فوت و زوال و کمبود، چشم‌گیر نیست. </p> <p>از اینجا اشکالی که در کلام بعضی از مفسرین است روشن می‌شود، که گفته‌اند: اصلا <em>بر</em> یک معنا دارد، و آن انفاق از چیزی است که دوست می‌داری. و گویا این مفسر، آیه را از این قبیل دانسته که کسی به طرف خطابش بگوید: از درد گرسنگی نجات نمی‌یابی مگر آنکه غذا بخوری. <em>و یا مثلا: </em> از درد سر نجات نمی‌یابی مگر آنکه دوا بخوری. و این گفتارش به دلیل آیه سوره بقره که گذشت، مردود است. </p> <p>   <code class="page" rel="3,534"/> و نیز از آیه سوره بقره معلوم شد که مراد از بر همان معنای ظاهری و لغوی کلمه است، یعنی توسع در خیر (و یا دست و دل باز بودن در کار خیر.) برای اینکه آیه مذکور، این کلمه را به تمامی رؤس و مهمات خیرات معنا کرده است، خیرات اعتقادی و عملی. </p> <p>پس اینکه بعضی گفته‌اند: مراد از آن، تنها احسان خدا و انعام اوست. و یا آن دیگری گفته: مراد از آن، خصوص بهشت است، درست نیست. </p> <p> <span class="aya" rel="3_92" data-words="8-16">و ما تنفقوا من شیء فإن الله به علیم</span> این جمله تشویق انفاق‌گران است، تا وقتی که انفاق می‌کنند خوشحال باشند به اینکه مال عزیز و محبوبشان هدر نرفته و انفاقشان بی‌اجر نمانده است. بلکه خدایی که دستور انفاق به آنان داده، به انفاقشان و آنچه انفاق می‌کنند، آگاه است. </p> <p><code class="aya" rel="3_93"/> <span class="aya" rel="3_93" data-words="1-17">کل الطعام کان حلا لبنی إسرائیل إلا ما حرم إسرائیل علی نفسه من قبل أن تنزل التوراة</span> <span class="phrase">کلمه <em rel="fa_3_93_2-2" data-sentence="5:102">طعام</em> به معنای هر خوردنی‌ای است که جنبه غذایی داشته باشد، ولی در اصطلاح اهل حجاز تنها بر گندم اطلاق می‌شود.</span> به این معنا که اگر قیدی و قرینه‌ای با آن نباشد هر جا گفته شود، از آن معنای گندم را می‌فهمند. و کلمه <em>حل</em> در مقابل حرمت است. </p> <p>و گویا این معنا را از آنجا بخود گرفته، و حلال را از این جهت حلال گفته‌اند که کلمه <em>حل</em>  در اصل به معنای باز کردن گره است هم چنان که در مقابل آن کلمه <em>عقد</em> به معنای گره و گره زدن و پای بستن است. و گره باز کردن نوعی آزاد کردن است. و حلال بودن چیزی برای انسان نیز نوعی آزادی است برای او. و <span class="phrase">کلمه <em rel="fa_3_93_6-6" data-sentence="5:138">اسرائیل</em> در اصل نام یعقوب پیغمبر (ع) بوده است و او را بدین سبب اسرائیل نامیده بودند که سخت در راه خدا مجاهدت می‌کرده و موفق و مظفر به آن بوده است.</span> از سوی دیگر اهل کتاب هم این کلمه را به کسی اطلاق می‌کنند که مظفر و غالب بر خدا باشد و چون معتقدند که یعقوب با خدا در محلی بنام فنیئیل کشتی گرفته، و پشت خدا را به خاک رسانده.<span class="footnote" rel="1" title="نقل از تورات ص ۵۰">*</span> لذا او را اسرائیل نامیدند. و این از سخنانی است که قرآن آن را تکذیب، و عقل هم آن را محال می‌داند و جمله: <span class="aya" rel="3_93" data-words="7-12">إلا ما حرم إسرائیل علی نفسه</span> این جمله استثنایی است از طعام نام برده در بالا و جمله: <span class="aya" rel="3_93" data-words="13-17">من قبل أن تنزل التوراة</span> متعلق است به کلمه <em>کان</em> که در جمله اولی قرار داشت. و معنای آیه این است که: خدای تعالی قبل از نزول تورات چیزی از خوردنی‌ها را بر بنی اسرائیل حرام نکرده بود مگر همانهایی را که یعقوب بر خودش حرام کرده بود. </p> <p>   <code class="page" rel="3,535"/> و در جمله: <span class="aya" rel="3_93" data-words="18-24">قل فأتوا بالتوراة فاتلوها إن کنتم صادقین</span> این مقدار دلالت هست بر اینکه، بنی اسرائیل قبل از نزول تورات منکر حلیت همه طعامها بوده‌اند. اصول عقاید آنان نیز بر این معنا دلالت دارد، چون بنی اسرائیل معتقد بوده‌اند بر اینکه نسخ شدن احکام از محالات است که تفصیل این عقیده آنان در تفسیر آیه: <span class="aya" rel="2_106" data-words="1-6">ما ننسخ من آیة أو ننسها...</span><span class="footnote" rel="1" title="سوره بقره، آیه ۱۰۶&quot;">*</span> گذشت. </p> <p>پس یهود بالطبع نمی‌توانسته‌اند مضمون آیه زیر را بپذیرند که فرموده: <span class="aya" rel="4_160" data-words="1-9">فبظلم من الذین هادوا حرمنا علیهم طیبات أحلت لهم</span><span class="footnote" rel="2" title="پس به خاطر ظلمی که از ناحیه یهود سر زد، طیباتی رای که بر آنان حلال بود، حرام کردیم">*</span>. </p> <p>و همچنین از دو آیه بعد، که می‌فرماید: <span class="aya" rel="3_95" data-words="1-7">قل صدق الله فاتبعوا ملة إبراهیم حنیفا...</span> بدست می‌آید که یهود همین انکار خود را (اینکه قبل از تورات همه طعامها بر آنان حلال بوده ولی به خاطر ظلمی که کردند حلالهایی بر آنها حرام شده) وسیله‌ای قرار داده بودند برای القای شبهه بر مسلمین و اعتراض بر گفتار رسول خدا ص که از ناحیه پروردگارش به مسلمانان خبر می‌داد که دین همانا ملت ابراهیم است و حنیف است. یعنی ملت فطری است، افراط و تفریط در آن نیست و این، چگونه ممکن بود با اینکه بنا به گفته آنها (یهودیان) ابراهیم‌ یهودی و بر شریعت تورات بود و چگونه ممکن است شریعتش مشتمل باشد بر حلیت چیزی که شریعت تورات آن را حرام می‌داند، چون این نسخ است و نسخ هم که امری محال است. </p> <h3> <span class="title" rel="3_93">شبهه‌ای که یهودیان در مساله <em>نسخ</em> القاء می‌کردند و پاسخ به آنها در آیه: <span class="aya" rel="3_93" data-words="1-4">کل الطعام کان حلا...</span> </span> </h3> <p> بنا بر این روشن شد که آیه شریفه تنها در این مقام است که شبهه‌ای را که یهود خواسته است القا کند دفع نماید، و گویا این شبهه را تنها برای مؤمنین القا کرده‌اند نه برای رسول خدا ص، چون خدای تعالی غالبا وقتی می‌خواهد شبهه‌ای را از یهود دفع کند عین آن را نقل می‌نماید، مانند آیه: <span class="aya" rel="5_64" data-words="1-6">و قالت الیهود ید الله مغلولة</span><span class="footnote" rel="3" title="سوره مائده، آیه ۶۴&quot;">*</span> و آیه: <span class="aya" rel="2_80" data-words="1-8">و قالوا لن تمسنا النار إلا أیاما معدودة</span><span class="footnote" rel="4" title="سوره بقره، آیه ۸۰&quot;">*</span> و آیه: <span class="aya" rel="2_88" data-words="1-4">و قالوا قلوبنا غلف</span><span class="footnote" rel="5" title="سوره بقره، آیه ۸۸&quot;">*</span> و آیات بسیار دیگر. </p> <p>و همچنین آیه:   </p> <p> سوره نساء، آیه 160".        <code class="page" rel="3,536"/> <span class="aya" rel="3_99-100" data-words="1-37">قل یا أهل الکتاب لم تصدون عن سبیل الله من آمن تبغونها عوجا و أنتم شهداء و ما الله بغافل عما تعملون، یا أیها الذین آمنوا إن تطیعوا فریقا من الذین أوتوا الکتاب یردوکم بعد إیمانکم کافرین</span><span class="footnote" rel="1" title="سوره آل عمران، آیه ۱۰۰&quot;">*</span> که چند آیه بعد از آیات مورد بحث است. </p> <p>ولی در آیه مورد بحث عین شبهه را نقل کرده و این ظهور در آن دارد که یهود این سخن را به رسول خدا ص نگفته‌اند. بلکه این شبهه‌ای بوده که برای مؤمنین القاء می‌کردند و هر وقت به مؤمنین برمی‌خوردند، ضمن گفتگو آن را می‌گنجاند. و حاصلش این است که به مؤمنین می‌گفتند: این پیغمبر شما چگونه ممکن است صادق باشد با اینکه از نسخ (یک مساله محال و نشدنی) خبر می‌دهد و می‌گوید: خدای تعالی فقط به خاطر ظلمی که بنی اسرائیل کردند، طیبات را بر آنان حرام کرد، و این تحریم وقتی صادق است که قبلا آن طیبات حلال بوده باشد و این همان نسخ است که بر خدای تعالی جائز نیست، چون محرمات دائما محرم است و ممکن نیست حکم خدا تغییر کند. </p> <p>حاصل جوابی که رسول خدا ص به تعلیم خدای تعالی داده، این است که تورات ناطق است، به اینکه همه طعامها قبل از نازل شدن تورات حلال بوده و اگر قبول ندارید توراتتان را بیاورید و بخوانید آن وقت معلوم می‌شود که شما صادقید یا نه.  (این سؤال و جواب چیزی است که از مجموع آیه: <span class="aya" rel="3_93" data-words="1-6">کل الطعام کان حلا لبنی إسرائیل</span>... <span class="aya" rel="3_93" data-words="22-24">إن کنتم صادقین</span> استفاده می‌شود.) و اگر این را نمی‌پذیرید و حاضر نیستید تورات را بیاورید و بخوانید، پس اعتراف کنید که به خدای تعالی دروغ می‌بندید، و ستمکار هستید. و این مطلبی است که از جمله‌ <span class="aya" rel="3_94" data-words="1-4">فمن افتری علی الله</span>... <span class="aya" rel="3_94" data-words="10-11">هم الظالمون</span> استفاده می‌شود. </p> <p>و با این بیانی که کردم معلوم شد من در دعوتم صادقم، پس ملت و کیش مرا که همان کیش ابراهیم است و حنیف است بپذیرید.  (و این معنا از جمله‌ <span class="aya" rel="3_95" data-words="1-7">قل صدق الله فاتبعوا ملة إبراهیم حنیفا...</span> استفاده می‌شود). </p> <p>این بود بیانی که ما در توضیح معنای آیه داشتیم. ولی مفسرین در این باره بیانات مختلف دیگری دارند، و علی ای حال، همه قبول دارند که آیه شریفه متعرض بیان شبهه‌ای است که یهود وارد کرده‌اند، شبهه‌ای که همانطور که گفتیم، مربوط به مساله نسخ است. </p> <h3> <span class="title" rel="3_93 3_92 3_94 3_95">دو قول بی اعتبار در مورد شبهه القایی یهود و در مورد تحریم اسرائیل برخی طعام‌ها را بر خود</span> </h3> <p> از میان بیانات مذکور عجیب‌تر از همه، بیان بعضی از مفسرین است که گفته‌اند: آیه شریفه در مقام پاسخ به شبهه‌ای است که یهود در مساله نسخ دارد، و تقریر شبهه این است که یهود همواره می‌گفت: این محمد!اگر تو بر کیش ابراهیم و سایر پیامبران هستی هم چنان که ادعا   <code class="page" rel="3,537"/> می‌کنی پس چرا آنچه بر ابراهیم و بر انبیا حرام بوده، از قبیل: گوشت شتر و غیره را حلال می‌کنی؟ و تو باید بدانی بعد از این عمل، یعنی مباح کردن محرمات بر انبیای دیگر، نمی‌توانی ادعا کنی که انبیا را قبول داری، و مصدق و موافق دین ایشانی. و نیز نمی‌توانی تنها سخن از ابراهیم بگویی و ادعا کنی که من از همه به او نزدیک‌تر و سزاوارترم. </p> <p>و حاصل پاسخی که خدای تعالی داده این است که تمامی خوردنی‌ها برای همه مردم و از آن جمله برای بنی اسرائیل حلال بوده، و لیکن بنی اسرائیل به دست خود و به خاطر گناهانی که مرتکب شدند، چیزهایی را بر خود حرام کردند، به این معنا که خدا به کیفر آن سیئات، آن چیزها را بر آنان تحریم کرد، هم چنان که در جای دیگر فرمود: <span class="aya" rel="4_160" data-words="1-9">فبظلم من الذین هادوا حرمنا علیهم طیبات أحلت لهم</span><span class="footnote" rel="1" title="بخاطر ظلمی که از یهودیان سر زد، طیباتی را که بر ایشان حلال بود، بر آنان تحریم کردیم">*</span>. </p> <p><span class="phrase">پس منظور از کلمه <em rel="fa_3_93_6-6" data-sentence="17:51">اسرائیل</em> یعقوب نیست، بلکه دودمان اسرائیل (بنی اسرائیل) است.</span> هم چنان که خود یهودیان هم این کلمه را در معنای بنی اسرائیل استعمال می‌کنند. </p> <p>و معنای اینکه به دست خود، بر خود حرام کردند، این است که: به دست خود کارهای زشتی کردند و خدا آن طیبات را بر آنان تحریم کرد. و جمله: <span class="aya" rel="3_93" data-words="13-17">من قبل أن تنزل التوراة</span> متعلق به جمله‌ <span class="aya" rel="3_93" data-words="9-10">حرم إسرائیل</span> است. و <span class="phrase">اگر منظور از کلمه <em rel="fa_3_93_6-6" data-sentence="18:181">اسرائیل</em> یعقوب می‌بود، باید جمله: <span class="aya" rel="3_93" data-words="13-17">من قبل أن تنزل التوراة</span> لغو و کلامی زاید باشد، چون بدیهی بود که یعقوب قبل از تورات زندگی می‌کرده است.</span> پس دیگر لازم نبود این قید را در کلام بیاورد. این بود خلاصه بیان آن مفسر.  بعضی دیگر نظیر همین بیان را آورده‌اند، با این تفاوت که گفته‌اند: منظور از تحریم بنی اسرائیل بر خود، این نیست که وحی خدای سبحان طیباتی را بر آنان حرام کرده باشد، مثلا: بخاطر ظلمی که کرده بودند، خدا به وسیله وحی به یکی از انبیایش آنها را تحریم کرده باشد، بلکه خود بنی اسرائیل آنها را بر خود حرام کرده بودند، همانطور که عرب جاهلیت بنا به حکایت خدای تعالی در کتابش، چیزهایی را بر خود حرام می‌کردند. </p> <p>همه اینها تکلفی مرتکب شده‌اند که اهل خبره آن را نمی‌پسندد. و کلام را از مجرای خودش خارج کرده‌اند، و عمده چیزی که باعث شده این دو مفسر اینطور خود را به زحمت بیندازند جمله: <span class="aya" rel="3_93" data-words="13-17">من قبل أن تنزل التوراة</span> است که آن را متعلق به جمله‌ <span class="aya" rel="3_93" data-words="9-10">حرم إسرائیل</span> </p> <p> سوره نساء آیه 160".  <code class="page" rel="3,538"/> گرفته‌اند، با اینکه متعلق به جمله: <span class="aya" rel="3_93" data-words="3-4">کان حلا...</span> است که در صدر کلام قرار دارد. و جمله <span class="aya" rel="3_93" data-words="7-9">إلا ما حرم...</span> استثنایی معترضه است. </p> <p><span class="phrase">از اینجا روشن می‌شود که برای رو به راه شدن معنای آیه، هیچ حاجتی نیست به اینکه کلمه <em rel="fa_3_93_6-6" data-sentence="83:125">اسرائیل</em> را به معنای <em rel="fa_3_93_5-6" data-sentence="153:92">بنی اسرائیل</em> بگیریم، همانطور که این دو مفسر گرفته و پنداشته‌اند، بدون این توجیه، معنای آیه تمام نمی‌شود.</span> </p> <p>علاوه بر این هر چند جایز است کلمه اسرائیل را بر بنی اسرائیل اطلاق کنیم، همانطور که کلمات: بکر، تغلب، نزار و عدنان را بر، بنی بکر، بنی تغلب، بنی نزار و بنی عدنان اطلاق می‌کنند، و لیکن در خصوص بنی اسرائیل، از حیث وقوع استعمالی نزد عرب غیر معهود است. و <span class="phrase">در زمان نزول آیه، چنین استعمالی در عرب واقع نشده‌ و قرآن کریم هم چنین مسلکی را در این کلمه (در غیر این موارد که آقایان ادعا می‌کنند) اتخاذ نکرده با اینکه در قرآن کریم قریب به چهل مورد کلمه <em rel="fa_3_93_5-6" data-sentence="189:370">بنی اسرائیل</em> آمده که یکی از همان موارد خود آیه مورد بحث است که می‌فرماید: <span class="aya" rel="3_93" data-words="1-12">کل الطعام کان حلا لبنی إسرائیل إلا ما حرم إسرائیل علی نفسه...</span> از آقایان باید پرسید: بنا بر نظریه آنان چه فرقی بین دو مورد بود که در یک آیه یک بار تعبیر کرد به <em rel="fa_3_93_5-6" data-sentence="526:75">بنی اسرائیل</em> و بار دیگر به <em rel="fa_3_93_6-6" data-sentence="602:44">اسرائیل</em> با اینکه مقام از روشن‌ترین مقام اشتباه است.</span> و برای نادرستی کلام این دو مفسر برای خواننده، همین کافی است که جمع کثیری از مفسرین همین طور فهمیده‌اند که مراد از این کلمه <em>یعقوب</em> است نه دودمان وی. و <span class="phrase">از بهترین شواهد بر اینکه منظور خود یعقوب است، جمله: <em rel="fa_3_93_11-12" data-sentence="52:38">علی نفسه</em> است که در آن ضمیر مفرد مذکر آمده است.</span> و <span class="phrase">اگر منظور جمعیت بنی اسرائیل بود، باید یا می‌فرمود: الا ما حرم اسرائیل علی نفسها و به اعتبار جماعت ضمیر مؤنث به ایشان برگرداند و یا بفرماید: <em rel="fa_3_93_11-12" data-sentence="140:2">علی نفسهم</em> .</span> </p> <p> <span class="aya" rel="3_93" data-words="18-24">قل فأتوا بالتوراة فاتلوها إن کنتم صادقین</span>  بگو، پس تورات را بیاورید و بخوانید، اگر راست می‌گوئید. یعنی این کار را بکنید تا روشن شود که کدامیک از دو فریق بر حقند، ما یا شما؟ و این جمله جوابی است که خدای تعالی بر پیامبرش القاء فرموده است. </p> <p><code class="aya" rel="3_94"/> <span class="aya" rel="3_94" data-words="1-11">فمن افتری علی الله الکذب من بعد ذلک فأولئک هم الظالمون</span> از ظاهر این آیه بر می‌آید که کلام خدای تعالی و خطابی از جناب او به پیامبرش باشد، بنا بر این منظور از آن این است که رسول گرامی خود را خوشدل سازد، که دشمنان یهودیش (با بیانی که گذشت) ستمکارند. چون بر خدا دروغ می‌بندند، و هم تعریضی است بر یهود، و جریان کلام بر سبیل کنایه است. <code class="page" rel="3,539"/> و اما اینکه تتمه کلام رسول خدا ص باشد، احتمالی است که با ظاهر آیه نمی‌سازد چون در جمله: <span class="aya" rel="3_94" data-words="6-8">من بعد ذلک</span> <em>کاف</em> خطاب به مفرد آمده. و اگر کلام رسول خدا ص بود قهرا این خطاب به عموم می‌بود و می‌بایست به صورت <em>ذلکم</em> می‌آمد. </p> <p>و به هر حال چه تتمه کلام خدا باشد و چه کلام رسول خدا ص، در این جهت حرفی نیست که کلام بر سبیل کنایه جریان یافته، مطلب مسلم خود را در برابر خصم با تردید و یا بگو، سربسته آورد. تا جایی برای قبول آن در دل خصم باز کند، نظیر آیه: <span class="aya" rel="34_24" data-words="11-19">إنا أو إیاکم لعلی هدی أو فی ضلال مبین</span> -ما و یا شما بر طریق هدایت و یا در ضلالت آشکاریم<span class="footnote" rel="1" title="سوره سبأ، آیه ۲۴&quot;">*</span> که بر همین روش جاری شده است. </p> <h3> <span class="title" rel="3_92 3_93 3_94 3_95">ظلم، قبل از روشن شدن حقیقت برای ظالم، محقق نمی‌شود</span> </h3> <p> <span class="phrase">در جمله: <span class="aya" rel="3_94" data-words="6-8">من بعد ذلک</span> کلمه <em rel="fa_3_94_8-8" data-sentence="78:44">ذلک</em> اشاره است به بیان و حجتی که قبلا آورده بود.</span> در اینجا سؤالی پیش می‌آید و آن این است که: مفتری دروغ‌پرداز همیشه ظالم است، چرا فرمود: بعد از این بیان ظالمند؟ جوابش این است: هم چنان که دیگران گفته‌اند: ظلم قبل از روشن شدن حقیقت محقق نمی‌شود و قصر در جمله: <span class="aya" rel="3_94" data-words="9-11">فأولئک هم الظالمون</span> -ایشانند ستمکاران ، قصر قلب است. چه اینکه از کلام خدای تعالی باشد و چه تتمه کلام رسول خدا ص باشد.  (و به جای اینکه عمل آنان را منحصر در ظلم کند و بفهماند غیر از ظلم، نام دیگری نمی‌توان بر عمل آنان نهاد، از باب مبالغه، ظلم را منحصر در عمل آنان کرده و ظالم را منحصر در ایشان نموده، فرمود، تنها ایشان ستمکارانند <em>مترجم</em> .) <code class="aya" rel="3_95"/> <span class="aya" rel="3_95" data-words="1-7">قل صدق الله فاتبعوا ملة إبراهیم حنیفا...</span> یعنی: وقتی معلوم شد در آنچه به شما خبر می‌دهم و دعوتتان می‌کنم، حق با من است، پس مرا پیروی کنید و به دین من درآئید و اعتراف کنید به اینکه گوشت شتر حلال است و همچنین همه طیبات که خدا حلالش کرده، حلال است و اگر قبلا بر شما حرام کرده بود، به عنوان مجازات و عقوبت ظلم شما بوده، هم چنان که خود خدای تعالی اینطور خبر داده است. </p> <p>پس جمله: <span class="aya" rel="3_95" data-words="4-4">فاتبعوا...</span> به منزله کنایه است از پیروی دین رسول خدا ص و اگر نام دین آن جناب را نبرد و به جای آن فرمود: پیروی کنید دین ابراهیم را برای این بود که مخاطبین این خطاب دین ابراهیم را قبول داشتند. خواست اشاره کند به اینکه: دین اسلام هم که من شما را به آن دعوت می‌کنم همان دین حنیف و فطری ابراهیم است. چون دین فطری هیچگاه انسان را از خوردن گوشت پاکیزه و رزقهای پاکیزه دیگر جلوگیری نمی‌کند. </p> <h3>بحث روایتی‌ <span class="title" rel="3_92 3_93 3_94 3_95"> (روایتی در باره حرام نمودن اسرائیل گوشت شتر را بر خود) </span> </h3> <p> در کافی و تفسیر عیاشی از امام صادق ع روایت شده که فرمود: اسرائیل را وضع چنین بود که هر وقت گوشت شتر می‌خورد، دردی که در خاصره داشت، شدید می‌شد از این رو این گوشت را بر خود حرام کرد، و این قبل از نزول تورات بود و بعد از نزول تورات نه آن را تحریم کرد و نه خودش از آن گوشت خورد.<span class="footnote" rel="1" title="تفسیر عیاشی ج ۱ ص ۱۸۴ ش ۸۶ ط تهران">*</span><span class="footnote" rel="2" title="کافی ج ۵ ص ۳۰۶ ح ۹">*</span> مؤلف: قریب به این روایت از طریق اهل سنت و جماعت نیز نقل شده است. و اینکه در روایت فرمود: نه آن را تحریم کرد و نه خود از آن گوشت خورد. منظور اسرائیل نیست، چون اسرائیل در آن زمان زنده نبود، بلکه منظور موسی ع است و اگر نام موسی را نبرد، برای این بود که مقام، دلالت بر آن می‌کرد. و احتمال هم دارد که جمله: <em>و لم یاکله</em> -با ضمه یاء و تشدید کاف-از مصدر <em>تاکیل</em> باشد-یعنی تمکین از خوردن-و معنایش این باشد که: موسی نه آن را حرام کرد و نه در اختیار کسی قرار داد تا بخورد. چون از کتاب تاج استفاده می‌شود که باب تفعیل و باب مفاعله از ماده <em>اکل-خوردن</em> به یک معنا است. و چون باب مفاعله آن، یعنی مؤاکله به معنای هم غذا شدن است، قهرا تاکیل هم به همین معنا خواهد بود. </p> 
