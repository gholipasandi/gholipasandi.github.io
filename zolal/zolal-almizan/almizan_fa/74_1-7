<h2 class="sura">سوره مدثر مکی است و پنجاه و شش آیه دارد </h2><h3 class="ayas">سوره المدثر آیه‌های ۱ تا ۷</h3><code class="section" rel="74_1-7"/><h3>ترجمه آیات</h3> <p> <span class="trans" rel="74_0">به نام خداوندی که در دنیا رحمتی عام برای همه و در آخرت رحمتی خاص برای مؤمنین دارد.  </span><span class="trans" rel="74_1">هان ای روپوش به خود پیچیده.  «۱» </span><span class="trans" rel="74_2">برخیز و انذار کن.  «۲» </span><span class="trans" rel="74_3">و پروردگارت را تکبیر گوی.  «۳» </span><span class="trans" rel="74_4">و جامه‌ات را از هر آلودگی پاک بدار.  «۴» </span><span class="trans" rel="74_5">و از پلیدیها دوری نما.  «۵» </span><span class="trans" rel="74_6">و در برابر احسانت نه منت بگذار و نه آن را بسیار و بزرگ بدان.  «۶» </span><span class="trans" rel="74_7">و به خاطر پروردگارت صبر کن.  «۷» </span></p>             <h3>بیان آیات</h3> <p> این سوره مشتمل بر مطالب زیر است: اول اینکه رسول خدا (ص) را دستور می‌دهد به اینکه مردم را انذار کند، و این دستور را با لحنی و در سیاقی بیان<code class="page" rel="20,123"/> کرده که از آن پیداست جزو دستورهای اوائل بعثت است. دوم اینکه اشاره می‌کند به عظمت شان قرآن و جلالت قدرش. سوم اینکه کسانی را که منکر قرآن شوند و نسبت سحر به آن دهند تهدید، و کسانی را که از دعوت قرآن سر بتابند مذمت کرده است. </p> <h3> <span class="title" rel="74_1 74_2 74_3 74_4 74_5 74_6 74_7">جمع بین روایات مختلف در باره زمان نزول سوره مبارکه مدثر</span> </h3> <p> و این سوره از اولین سوره‌های نازل در اوائل بعثت و ظهور دعوت اسلامی است. حتی بعضی<span class="footnote" rel="1" title="تفسیر کشاف، ج ۴، ص ۶۴۴">*</span> گفته‌اند اولین سوره‌ای است که از قرآن نازل شده. هر چند که خود آیاتش این قول را تکذیب می‌کند، چون می‌رساند رسول خدا (ص) قبل از این سوره قرآن را بر مردم می‌خوانده، و مردم تکذیبش می‌کردند و از آن اعراض می‌نمودند و نسبت سحر به آن می‌دادند. </p> <p>و به همین جهت بعضی از مفسرین متمایل به این قول شده‌اند که اولین آیاتی که از قرآن نازل شد، هفت آیه از اول همین سوره بوده، و لازمه این قول آن است که سوره مورد بحث یکباره نازل نشده باشد. و این قول هر چند از نظر متن آیات هفتگانه بعید نیست، لیکن سیاق اول سوره علق آن را دفع می‌کند، چون ظاهر آن این است که آیات اول سوره علق اولین آیات نازله از قرآن است. </p> <p>بعضی هم احتمال داده‌اند سوره مورد بحث اولین سوره‌ای باشد که بعد از مامور شدن آن جناب به دعوت علنی نازل شده باشد، و سوره علق اولین سوره نازله از قرآن باشد، چون رسول خدا (ص) بعد از بعثت و نزول سوره علق مدتها دعوتش پنهانی بود، در نتیجه سوره مورد بحث به منزله آیه <span class="aya" rel="15_94" data-words="1-7">فاصدع بما تؤمر و أعرض عن المشرکین</span><span class="footnote" rel="2" title="به طور آشکار آنچه را ماموریت داری بیان کن و از مشرکان روی گردان سوره حجر، آیه ۹۴">*</span> است، که دعوت علنی را اعلام می‌کند، با همین نکته بین سه دسته از روایات را جمع کرده: اول آنهایی که می‌گوید سوره مدثر اولین سوره قرآن است، دوم آنهایی که می‌گوید سوره مدثر بعد از سوره علق نازل شده، و سوم آنهایی که می‌گوید سوره مزمل و مدثر با هم نازل شده‌اند. لیکن این قول قدمی از احتمال فراتر نگذاشته. </p> <p>و به هر حال آنچه یقینی و مسلم است این است که این سوره در اوائل بعثت نازل شده و جزو اولین سوره‌های قرآنی است، و آیات هفتگانه‌ای که در این فصل آوردیم متضمن امر به انذار و سایر لوازم انذار است، که خدای تعالی به آن سفارش فرموده. </p> <h3> <span class="title" rel="74_1">معنای خطاب‌ <span class="aya" rel="74_1" data-words="1-3">یا أیها المدثر</span> </span> </h3> <p> <span class="aya" rel="74_1" data-words="1-3">یا أیها المدثر</span> <span class="phrase">کلمه <em rel="fa_74_1_2-2" data-sentence="5:465">مدثر</em> -با تشدید دال و تشدید ثاء-در اصل <em>متدثر</em> بوده، که از مصدر     <code class="page" rel="20,124"/> <em rel="fa_74_1_2-2" data-sentence="168:342">تدثر</em> مشتق شده، و معنایش پیچیدن جامه و پتو و امثال آن به خود در هنگام خواب است، و خطاب در این جمله به رسول خدا (ص) است، که در چنین حالی بوده، و لذا به همان حالی که داشته یعنی پتو به خود پیچیده مورد خطاب قرار گرفته، تا ملاطفت را برساند، نظیر جمله‌ <span class="aya" rel="73_1" data-words="1-3">یا أیها المزمل</span> که این انس و ملاطفت را می‌رساند.</span> </p> <p><span class="phrase">بعضی<span class="footnote" rel="1" title="روح البیان، ج ۱۰، ص ۲۲۳">*</span> از مفسرین گفته‌اند: مراد از <em rel="fa_74_1_2-2" data-sentence="104:135">تدثر</em> جامه نبوت به تن پوشیدن آن جناب است، نه جامه ظاهری، و در حقیقت در این تعبیر نبوت تشبیه به لباس شده، که صاحبش را می‌آراید و زینت می‌دهد.</span> </p> <p>بعضی<span class="footnote" rel="2" title="روح المعانی، ج ۲۹، ص ۱۱۷">*</span> دیگر گفته‌اند: مراد از آن گوشه‌گیری و غیبت آن جناب از انظار مردم است، چون در ایامی که مورد این خطاب قرار می‌گرفت در غار حرا زندگی می‌کرد. بعضی<span class="footnote" rel="3" title="تفسیر فخر رازی، ج ۳، ص ۱۹۳">*</span> دیگر گفته‌اند: مراد از آن استراحت و فراغت است، گویا به آن جناب خطاب فرموده: هان ای کسی که فارغ و بی‌خیال استراحت کرده‌ای!زمان فراغت و راحت تمام شد، و اینک زمان دشواریهای تکالیف و رنج هدایت مردم رسیده است. </p> <p>اینها که ذکر شد وجوهی است که هر چند در جای خود درست و بی‌اشکال است، اما آنچه از عبارت مورد بحث به ذهن می‌آید همان معنای اول است. </p> <p><code class="aya" rel="74_2"/> <span class="aya" rel="74_2" data-words="1-2">قم فأنذر</span> ظاهرا مراد تنها این است که آن جناب را امر به انذار کند، بدون اینکه نظری داشته باشد به اینکه چه کسی را انذار کند، پس در حقیقت معنای جمله این است که به وظیفه انذار قیام کن. ولی بعضی<span class="footnote" rel="4" title="تفسیر کشاف، ج ۴، ص ۶۴۵">*</span> گفته‌اند:  (این دستور به کسانی که باید انذار شوند نیز) نظر دارد، چیزی که هست مفعول جمله یعنی انذار شونده از کلام حذف شده، و تقدیر کلام قم فانذر عشیرتک الاقربین است، یعنی برخیز و خویشاوندان نزدیکت را انذار کن، چون انذار در ابتدای دعوت با همان نزدیکان مناسبت دارد، هم چنان که در سوره شعراء هم همین طور آمده. </p> <p><span class="phrase">بعضی<span class="footnote" rel="5" title="روح البیان، ج ۱۰، ص ۲۲۵">*</span> دیگر گفته‌اند: انذار شونده که مفعول جمله <em rel="fa_74_2_2-2" data-sentence="117:244">فانذر</em> است و در کلام حذف شده، عموم مردم است، چون در جای دیگر فرموده: <span class="aya" rel="34_28" data-words="1-6">و ما أرسلناک إلا کافة للناس</span><span class="footnote" rel="6" title="ما تو را به سوی عموم مردم فرستادیم سوره سبأ، آیه ۲۸">*</span>.</span> </p> <p>در مقام مورد بحث تنها انذار را آورد، و تبشیر را ذکر نکرد، و نفرمود: قم فانذر و         <code class="page" rel="20,125"/> بشر ، با اینکه تمامیت دعوت هر دو را لازم دارد، و این بدان جهت بود که سوره مورد بحث از سوره‌های ابتدای دعوت است، و در ابتدای دعوت بیشتر انذار کاربرد دارد. </p> <h3> <span class="title" rel="74_1 74_2 74_3 74_4 74_5 74_6 74_7">معنای تکبیر و فرق آن با تسبیح</span> </h3> <p> <code class="aya" rel="74_3"/> <span class="aya" rel="74_3" data-words="1-3">و ربک فکبر</span> یعنی هم در باطن دل و مرحله اعتقاد، و هم در مرحله عمل و هم به زبان پروردگار خود را به عظمت و کبریا منسوب کن، و او را از اینکه معادل و یا ما فوقی داشته باشد منزه بدار، چون چیزی نیست که شریک او و یا غالب بر او و یا مانع سر راه او باشد، و نقصی عارض بر او نمی‌شود، و هیچ وصفی از اوصاف، او را تحدید نمی‌کند، و لذا از ائمه معصومین  (ع) وارد شده که معنای تکبیر (اللَّه اکبر) این است که خدا از اینکه در وصف بگنجد بزرگتر است، پس خدای تعالی از هر وصفی که ما با آن توصیفش کنیم، و حتی از خود این وصف بزرگتر است، و همین معنا با توحید اسلامی مناسب است، چون توحیدی که اسلام پیشنهاد کرده از هر توحید دیگری که در سایر شرایع دینی سراغ داریم بالاتر و مهم‌تر است. </p> <p>و این معنایی که ما برای تکبیر ذکر کردیم فارق میان دو کلمه تکبیر و تسبیح (اللَّه اکبر و سبحان اللَّه) است، سبحان اللَّه منزه داشتن خدا از هر صفت عدمی است، که چون مرگ و عجز و جهل و غیره نقص شمرده شود، و اما اللَّه اکبر منزه دانستن خدای تعالی است از هر وصفی که ما برایش ذکر کنیم، چه وجودی و چه عدمی، و حتی منزه بودنش از این تنزیه ما، برای اینکه هر صفتی که ما برای خدا ذکر کنیم، محدود در چارچوبه خودش است، و شامل مفاهیم دیگر نمی‌شود، و خدای تعالی این چنین نیست، چون به هیچ حدی محدود نمی‌گردد-دقت بفرمایید. </p> <p>بعضی<span class="footnote" rel="1" title="تفسیر کشاف، ج ۴، ص ۶۴۵">*</span> از مفسرین گفته‌اند: منظور، امر به تکبیر در نماز است. </p> <p>و تعبیر از خدای تعالی به <em>ربک</em> خالی از این اشعار نیست که توحید خدای تعالی در آن روزها که اوائل بعثت بوده، اختصاص به رسول خدا (ص) داشته، کسی غیر آن جناب یکتاپرست نبوده است. </p> <p><span class="phrase">در تفسیر کشاف در معنای جمله <em rel="fa_74_3_3-3" data-sentence="28:134">فکبر</em> گفته: حرف <em>فاء</em> بدین جهت بر سر کلمه آمده که معنای شرط در آن خوابیده بوده، گویا فرموده: هر طور که باشد پس تکبیر او را ترک مکن .</span> </p> <h3> <span class="title" rel="74_4 74_1 74_2 74_3 74_5 74_6 74_7">اقوال مختلف در باره مراد از تطهیر جامعه‌ها (و ثیابک فطهر) </span> </h3> <p> <span class="aya" rel="74_4" data-words="1-3">و ثیابک فطهر</span> بعضی<span class="footnote" rel="1" title="تفسیر قرطبی، ج ۱۹، ص ۶۳">*</span> از مفسرین گفته‌اند: این عبارت کنایه است از اصلاح عمل. و سخن این مفسر بی‌وجه نیست، برای اینکه عمل آدمی به منزله جامه‌ای است برای جان آدمی که حامل عقائد او است، چون ظاهر، عنوان و معرف باطن است، و در کلام عرب بسیار دیده می‌شود که از طهارت باطن و صلاح عمل به طهارت جامه کنایه می‌آورند. </p> <p>بعضی<span class="footnote" rel="2" title="مجمع البیان، ج ۱۰، ص ۳۸۵">*</span> گفته‌اند: این تعبیر کنایه است از تزکیه نفس، و پاک نگه داشتن آن از لکه‌های گناهان و زشتی‌ها، بعضی دیگر گفته‌اند: مراد از پاک داشتن جامه کوتاه کردن آن است، تا از نجاست (های روی زمین) پاک بماند، چون وقتی دامن جامه بلند بود، به زمین می‌ساید، و ایمن از آلوده شدن به نجاست نمی‌ماند. </p> <p>بعضی<span class="footnote" rel="3" title="مجمع البیان، ج ۱۰، ص ۳۸۵">*</span> دیگر گفته‌اند: منظور از تطهیر جامه، پاک نگه داشتن همسران از کفر و معاصی است، چون قرآن کریم فرموده: <span class="aya" rel="2_187" data-words="8-10">هن لباس لکم</span> -آنها لباس شما هستند . </p> <p>و بعضی<span class="footnote" rel="4" title="صدقات خود را با منت و اذیت باطل نکنید سوره بقره، آیه ۲۶۴">*</span> گفته‌اند: منظور همان معنای ظاهری کلام، یعنی پاک کردن جامه از نجاسات برای نماز است. و اگر این معنا منظور باشد مناسب‌تر آن است که بگوییم: منظور از تکبیر برای پروردگار هم همان تکبیر نماز است، و در نتیجه دو آیه مورد بحث در صدد تشریع اصل نماز دوش به دوش و هم زمان با فرمان دعوت خواهد بود. </p> <p>ممکن است کسی ایراد کند-هم چنان که کرده‌اند-که نزول این آیات در زمانی اتفاق افتاده که اصلا نماز واجب نشده بود؟ در پاسخ می‌گوییم: هر چند تشریع نمازهای واجب یومیه با این خصوصیاتی که امروز دارد در شب معراج اتفاق افتاده، و جمعا ده رکعت یعنی پنج تا دو رکعت بوده، و سپس هفت رکعت بر آن افزوده شده است، الا اینکه اصل نماز از همان اوائل بعثت تشریع شده بود، به شهادت اینکه در سوره علق اولین سوره‌ای که نازل شده و نیز در سوره مزمل در باره آن سخن رفته است. و علاوه بر آن، روایات هم بر این معنا دلالت دارد. </p> <p>بعضی<span class="footnote" rel="5" title="بر تو منت می‌نهند که مسلمان شده‌اند سوره حجرات، آیه ۱۷">*</span> دیگر گفته‌اند: مراد از تطهیر جامه‌ها تخلق به اخلاق حمیده و ملکات فاضله           <code class="page" rel="20,127"/> است. و در معنای تطهیر ثیاب اقوالی دیگر هست که ما از نقل آنها اغماض کردیم، چون می‌توان آنها را به یکی از وجوه نقل شده ارجاع داد، و از همه آن وجوه بهتر وجه اول و پنجم است. </p> <p><code class="aya" rel="74_5"/> <span class="aya" rel="74_5" data-words="1-3">و الرجز فاهجر</span> <span class="phrase">بعضی<span class="footnote" rel="1" title="تفسیر کشاف، ج ۴، ص ۶۴۶">*</span> گفته‌اند: کلمه <em rel="fa_74_5_2-2" data-sentence="90:127">رجز</em> -به ضمه راء و کسره آن و سکون جیم-به معنای عذاب است، و مراد از دوری کردن از عذاب دوری کردن از سبب آن یعنی گناهان و زشتی‌ها است.</span> و معنای آیه این است که: از گناهان و نافرمانیها دوری کن . </p> <p><span class="phrase">بعضی<span class="footnote" rel="2" title="الدر المنثور، ج ۶، ص ۲۸۱">*</span> دیگر گفته‌اند: کلمه <em rel="fa_74_5_2-2" data-sentence="97:197">رجز</em> اسم است برای هر قبیح و هر عمل و اخلاقی که طبع سلیم آن را پلید بداند، و امر از دوری از رجز، امر به اجتناب از خصوص اخلاق و عقیده‌ای است که خدا را خوش نیاید، و یا أمر به اجتناب از خصوص اخلاق زشت است.</span> این احتمال دوم بنا بر آن وجهی است که در باره آیه‌ <span class="aya" rel="74_4" data-words="1-3">و ثیابک فطهر</span> نقل کرده گفتیم: منظور ترک گناهان و زشتی‌ها است، در نتیجه آیه گذشته در باره عمل و آیه مورد بحث در باره اخلاق می‌شود. </p> <p><span class="phrase">بعضی<span class="footnote" rel="3" title="مجمع البیان، ج ۱۰، ص ۳۸۵">*</span> هم گفته‌اند: کلمه <em rel="fa_74_5_2-2" data-sentence="95:107">رجز</em> به معنای صنم است، و آیه شریفه دستور می‌دهد به اینکه عبادت و پرستش بت‌ها را ترک کند (و به آنها نزدیک نشود).</span> </p> <p><code class="aya" rel="74_6"/> <span class="aya" rel="74_6" data-words="1-4">و لا تمنن تستکثر</span> <span class="phrase">آنچه از سیاق بر می‌آید و با سیاق هم تناسب دارد، این است که مراد از <em>منت گذاری</em> این است که شخص احسانگر آن قدر احسان خود را به رخ احسان شده بکشد که نعمتش مکدر شود، و از نظر وی بیفتد کما اینکه فرموده: <span class="aya" rel="2_264" data-words="5-10">لا تبطلوا صدقاتکم بالمن و الأذی</span><span class="footnote" rel="4" title="الدر المنثور، ج ۶، ص ۲۸۱">*</span> و نیز فرموده: <span class="aya" rel="49_17" data-words="1-4">یمنون علیک أن أسلموا</span><span class="footnote" rel="5" title="تفسیر قمی، ج ۲، ص ۳۹۳">*</span> و مراد از <em rel="fa_74_6_4-4" data-sentence="532:250">استکثار</em> این است که آدمی چیزی را که می‌دهد به چشمش زیاد آید، آیه شریفه می‌فرماید: وقتی صدقه‌ای می‌دهی و یا کار نیکی می‌کنی، به رخ طرف مکش، و کار نیکت در نظرت بزرگ نیاید، البته کلمه <em rel="fa_74_6_4-4" data-sentence="763:61">استکثار</em> به معنای زیاده طلبی هم هست، ولی در اینجا آن معنا منظور نیست.</span> </p> <h3> <span class="title" rel="74_6 74_7">چند وجه در معنای آیه: <span class="aya" rel="74_6" data-words="1-4">و لا تمنن تستکثر</span> و <span class="aya" rel="74_7" data-words="1-3">و لربک فاصبر</span> </span> </h3> <p> و معنای آیه مورد بحث این است که وقتی این اوامر را امتثال کردی، یعنی قوم خود را انذار و پروردگار خود را تکبیر، و جامه‌ات را تطهیر کردی، و از پلیدیها دوری نمودی، بر کسی منت مگذار، در حالی که اطاعت خود را بزرگ و بسیار ببینی، و نسبت به آن عجب بورزی،  (برای اینکه تو بنده‌ای هستی که از خودت مالک چیزی نیستی، آنچه داری خدا به تو داده، و تو را بر آن توانا کرده، و آنچه داری مالکش خدای تعالی است، و او خودش بر آنچه تو را بر آن قدرت داده قادر است). </p> <p>مفسرین در معنا و تفسیر آیه وجوهی دیگر ذکر کرده‌اند که با سیاق آن طور که باید سازگار نیست، مثلا گفته‌اند<span class="footnote" rel="1" title="الدر المنثور، ج ۶، ص ۲۸۰">*</span> : معنایش این است که آنچه می‌دهی به این منظور مده که بیشتر از آن را به تو بدهند. و یا گفته‌اند<span class="footnote" rel="2" title="تفسیر نور الثقلین، ج ۵، ص ۴۵۳ به نقل از کافی">*</span> : نعمت نبوت و قرآنی را که خدا به تو داده بر مردم منت مگذار، تا با منت نهادن اجر بیشتری از آنان بگیری. و یا گفته‌اند<span class="footnote" rel="3" title="روح المعانی، ج ۲۹، ص ۱۱۶">*</span> : ابلاغ رسالت را بر امت خود منت منه. و یا گفته‌اند<span class="footnote" rel="4" title="روح المعانی، ج ۲۹، ص ۱۱۶">*</span> : به خیال اینکه طاعاتت بسیار است و به این بهانه، در انجام وظیفه سست مشو. و یا گفته‌اند<span class="footnote" rel="5" title="روح المعانی، ج ۲۹، ص ۱۱۶">*</span> : وقتی به مردم چیزی عطا می‌کنی نه بر آنان منت بگذار و نه عطیه خود را بسیار بدان. و یا گفته‌اند<span class="footnote" rel="6" title="مجمع البیان، ج ۱۰، ص ۳۸۵">*</span> : وقتی عطایی می‌کنی به خاطر پروردگارت بکن، و صبر کن تا پاداش دهنده‌ات او باشد. و یا گفته‌اند<span class="footnote" rel="7" title="مجمع البیان، ج ۱۰، ص ۳۸۵">*</span> : این آیه از ربا خواری نهی کرده، می‌فرماید: اگر به کسی قرضی می‌دهی برای این مده که بیشتر از آن را مطالبه کنی. </p> <p><code class="aya" rel="74_7"/> <span class="aya" rel="74_7" data-words="1-3">و لربک فاصبر</span> <span class="phrase">یعنی به خاطر پروردگارت صبر کن، و چون کلمه <em rel="fa_74_7_3-3" data-sentence="42:95">صبر</em> مطلق آمده، شامل همه اقسام آن یعنی صبر در هنگام مصیبت و صبر بر اطاعت و صبر بر ترک معصیت می‌شود.</span> و معنای آیه این است که: به خاطر پروردگارت در هنگام مصیبت و آزار مردمی که تو انذارشان می‌کنی، و در برابر امتثال این اوامر، و در برابر اطاعت خدا و ترک معصیتش صبر کن. </p> <p>و این معنای جامعی است برای مطالب متفرقه‌ای که در تفسیر آیه گفته‌اند، مثل اینکه بعضی<span class="footnote" rel="8" title="تفسیر کشاف، ج ۴، ص ۶۴۶">*</span> گفته‌اند: این جمله امر به خود فعل است و نظری به متعلق آن ندارد، فقط می‌خواهد بفرماید صبر کن، اما در برابر چه صبر کند ساکت است. و یا بعضی<span class="footnote" rel="9" title="تفسیر کشاف، ج ۴، ص ۶۴۶">*</span> گفته‌اند: منظور صبر در برابر اذیت و آزار مشرکین است. و یا بعضی<span class="footnote" rel="10" title="تفسیر کشاف، ج ۴، ص ۶۴۶">*</span> گفته‌اند: منظور صبر بر ادای فرائض است. و         <code class="page" rel="20,129"/> بعضی دیگر وجوهی دیگر ذکر کرده‌اند. </p> <h3>بحث روایتی‌ <span class="title" rel="74_5 74_1 74_2 74_3 74_4 74_6 74_7"> (روایاتی در باره نزول سوره مدثر و بعضی آیات نخست آن) </span> </h3> <p> در الدر المنثور است که طیالسی، عبد الرزاق، احمد، عبد بن حمید، بخاری، مسلم، ترمذی، ابن الضریس، ابن جریر، ابن منذر، ابن مردویه، و ابن الانباری در کتاب  <em>مصاحف</em> از یحیی بن ابی کثیر روایت کرده‌اند که گفت: من از ابو سلمة بن عبد الرحمن از اولین سوره‌ای که از قرآن نازل شده پرسیدم، گفت سوره‌ <span class="aya" rel="74_1" data-words="1-3">یا أیها المدثر</span> است. گفتم: آخر می‌گویند اولین سوره‌ <span class="aya" rel="96_1" data-words="1-5">اقرأ باسم ربک الذی خلق</span> بوده؟ ابو سلمه گفت: خود من از جابر بن عبد اللَّه از این معنا سؤال کردم، همین را که به شما گفتم پاسخ داد و اضافه کرد: من به تو نمی‌گویم مگر همان را که رسول خدا (ص) برای ما فرمود. </p> <p>رسول خدا (ص) فرمود: من مجاور در غار حرا بودم، همین که ایام اقامتم در حرا به پایان رسید، صدایی شنیدم که مرا می‌خواند، سمت راست خود را نظر کردم کسی را نیافتم، سمت چپم را نظر کردم کسی را نیافتم، پشت سرم را نظر کردم چیزی ندیدم، بالای سرم را نظر کردم فرشته‌ای را که قبلا در حرا نزدم آمده بود دیدم، که بین زمین و آسمان بر کرسی نشسته بود، از دیدنش دچار رعب شده به خانه برگشتم، و گفتم مرا بپیچید، در این هنگام این آیات نازل شد: <span class="aya" rel="74_1-2" data-words="1-5">یا أیها المدثر، قم فأنذر</span>... <span class="aya" rel="74_5" data-words="1-3">و الرجز فاهجر</span><span class="footnote" rel="1" title="خصال صدوق، ج ۲، ص ۶۲۳، چاپ جامعه مدرسین">*</span>. </p> <p>مؤلف: این حدیث معارض است با احادیث دیگر که دلالت دارد بر اینکه اولین سوره، سوره علق بوده، مضمون سوره <em>اقرء</em> هم مؤید این احادیث است، علاوه بر این جمله  فرشته‌ای را که قبلا در حرا نزدم آمده بود دیدم ، در خود این حدیث اشعار دارد بر اینکه قبل از این سوره هم وحی بر آن جناب نازل می‌شده. </p> <p>و در همان کتاب است که ابن مردویه از ابو هریره روایت کرده که گفت: به رسول خدا (ص) عرضه داشتیم: وقتی می‌خواهیم داخل در نماز شویم چه بگوییم؟ در پاسخ این سؤال خدای تعالی آیه‌ <span class="aya" rel="74_3" data-words="1-3">و ربک فکبر</span> را نازل کرد، رسول خدا (ص) هم به ما دستور داد نماز را با تکبیر افتتاح کنیم<span class="footnote" rel="2" title="روح المعانی، ج ۲۹، ص ۱۱۶">*</span>. </p> <p>مؤلف: در این روایت شبهه‌ای است، برای اینکه ابو هریره از کسانی است که مدت     <code class="page" rel="20,130"/> بسیاری بعد از هجرت مسلمان شد، و این سوره قبل از هجرت و در اوائل بعثت نازل شده، ابو هریره و بلکه همه صحابه آن روز کجا بوده‌اند؟ و در خصال از امیر المؤمنین (ع) روایت کرده که در حدیث اربعة مائة (چار صد بند) فرمود: جمع کردن جامه، طهارت آن است، که خدای تعالی می‌فرماید: <span class="aya" rel="74_4" data-words="1-3">و ثیابک فطهر</span> یعنی دامن جامه‌ات را جمع کن<span class="footnote" rel="1" title="روح المعانی، ج ۲۹، ص ۱۱۹">*</span>. </p> <p>مؤلف: و در این معنا عده‌ای از اخبار در کافی<span class="footnote" rel="2" title="روح المعانی، ج ۲۹، ص ۱۱۹">*</span> و مجمع البیان<span class="footnote" rel="3" title="مجمع البیان، ج ۱۰، ص ۳۸۵">*</span> از امام باقر و امام صادق و امام ابی الحسن (ع) روایت شده. </p> <p>و <span class="phrase">در الدر المنثور است که حاکم (وی حدیث را صحیح دانسته) و ابن مردویه از جابر روایت کرده‌اند که گفت: از رسول خدا (ص) شنیدم که کلمه <em rel="fa_74_5_2-2" data-sentence="127:203">رجز</em>  در آیه‌ <span class="aya" rel="74_5" data-words="1-3">و الرجز فاهجر</span> را به ضمه راء می‌خواند، و گفت منظور از رجز، بت‌ها است<span class="footnote" rel="4" title="مجمع البیان، ج ۱۰، ص ۳۸۵">*</span>.</span> </p> <p>مؤلف: اینکه فرموده: منظور از رجز، بت‌ها است کلام جابر و یا شخصی دیگر است، که در سلسله سند قرار داشته. </p> <p>و در تفسیر قمی در ذیل آیه‌ <span class="aya" rel="74_6" data-words="1-4">و لا تمنن تستکثر</span> است که در روایت ابی الجارود آمده که هیچ وقت چیزی عطا مکن که چشم داشت بیشتر از آن را داشته باشی<span class="footnote" rel="5" title="مجمع البیان، ج ۱۰، ص ۳۸۵">*</span>. </p> 
