<h3 class="ayas">سوره الحاقة آیه‌های ۳۸ تا ۵۲</h3><code class="section" rel="69_38-52"/><h3>ترجمه آیات</h3> <p> <span class="trans" rel="69_38"> (هر چند حاجتی به سوگند نیست با اینحال) سوگند به همه آنچه که شما می‌بینید.  «۳۸» </span><span class="trans" rel="69_39">و آنچه نمی‌بینید.  «۳۹» </span><span class="trans" rel="69_40">که قرآن سخن رسول بزرگواری است.  «۴۰» </span><span class="trans" rel="69_41">و هرگز سخن یک شاعر نیست راستی چرا کم هستند ایمان آورندگان شما.  «۴۱» </span><span class="trans" rel="69_42">سخن کاهن هم نیست و چه اندک هستند تذکر پذیران شما.  «۴۲» </span><span class="trans" rel="69_43">بلکه نازل شده از ناحیه پروردگار عالم است.  «۴۳» </span><span class="trans" rel="69_44">و اگر پیامبر حتی یک کلمه از پیش خود جعل کند و به ما نسبت دهد.  «۴۴» </span><span class="trans" rel="69_45">با دست توانای خود او را می‌گیریم. <code class="page" rel="19,673"/> «۴۵» </span><span class="trans" rel="69_46"> و سپس او را هلاک می‌کنیم.  «۴۶» </span><span class="trans" rel="69_47">آن وقت کسی از شما نمی‌تواند جلو ما را از او بگیرد.  «۴۷» </span><span class="trans" rel="69_48">و باز سوگند می‌خورم که قرآن مایه تذکر مردم با تقوی است.  «۴۸» </span><span class="trans" rel="69_49">و ما می‌دانیم که بعضی از شما تکذیب‌کننده‌اید.  «۴۹» </span><span class="trans" rel="69_50">و همین قرآن مایه حسرت کافران است.  «۵۰» </span><span class="trans" rel="69_51">و محققا حق الیقین است.  «۵۱» </span><span class="trans" rel="69_52">پس به نام پروردگار عظیمت تسبیح گوی و نام او را منزه بدار.  «۵۲» </span></p>                         <h3>بیان آیات‌ <span class="title" rel="69_38 69_39 69_40 69_41 69_42 69_43 69_44 69_45 69_46 69_47 69_48 69_49 69_50 69_51 69_52">قسم به آنچه می‌بینید و آنچه نمی‌بینید  سوگند به مجموع خلائق است. چند وجه دیگر در باره این قسم</span> </h3> <p> این دسته از آیات، فصل سوم از آیات سوره است که مطالب سابق مربوط به حاقه را به لسان تصدیق قرآن تاکید می‌کند، تا با تصدیق قرآن حقانیت خبرهایی که از مساله قیامت داد ثابت شود. </p> <p> <span class="aya" rel="69_38-39" data-words="1-8">فلا أقسم بما تبصرون، و ما لا تبصرون</span> از ظاهر آیه برمی‌آید که با سوگند خوردن به آنچه دیدنی و آنچه نادیدنی است، و یا به عبارت دیگر به غیب و شهادت، در حقیقت به مجموع خلائق سوگند خورده، لیکن این سوگند شامل ذات متعالیه خدای تعالی نمی‌شود، زیرا از ادب قرآن به دور است که خدای تعالی و خلائق او را در یک صف قرار دهد، و هر دو را به یک نحو و در عرض واحد تعظیم کند. </p> <p>به طور کلی در سوگند خوردن به هر چیزی، نوعی تعظیم مورد آن سوگند است، و خلق خدا که در این آیات مورد سوگند قرار گرفته بدان جهت که دست‌پرورده خدا است، جلیل و جمیل است، چون خود او جمیل است، و به جز جمیل نمی‌آفریند و چگونه چنین نباشد با اینکه خود او خلقت و فعل خود را ستوده، و خویشتن را بدان ثنا گفته و فرموده: <span class="aya" rel="32_7" data-words="1-5">الذی أحسن کل شیء خلقه</span><span class="footnote" rel="1" title="خدایی که خلقت هر چیز را نیکو کرد سوره الم سجده، آیه ۷">*</span>، و نیز فرموده: <span class="aya" rel="23_14" data-words="18-21">فتبارک الله أحسن الخالقین</span><span class="footnote" rel="2" title="پس چه بزرگ و پر برکت است خدا که بهترین آفریننده است سوره مؤمنون، آیه ۱۴">*</span>، پس موجودات از ناحیه خدای تعالی جز خوبی ندارند، و هر بدی که در آنها باشد از ناحیه خودشان است، و یا از ناحیه مقایسه یکی با دیگری است. </p> <p>     <code class="page" rel="19,674"/> در اینکه برای اثبات حقانیت قرآن در میان همه سوگندها سوگند به ما تبصرون و ما لا تبصرون را انتخاب فرموده، مناسبتی با مقام هست، که بر کسی پوشیده نیست، برای اینکه نظام واحد حاکم بر عالم، نظامی که اجزای جاری آن همه به هم مربوطند، حکم می‌کند بر اینکه صانع همه یکی است، و همه به سوی او در حرکتند، و نیز حکم می‌کند به صحت همه آثار و احکام توحید، از مساله بعث رسل و انزال کتب گرفته، تا اینکه قرآن بهترین کتاب آسمانی است، چون تمامی دعوت‌هایش به سوی حق و به سوی طریق مستقیم است. </p> <p>از آنچه گذشت روشن شد که آنچه بعضی از مفسرین در تفسیر جمله‌ <span class="aya" rel="69_38-39" data-words="3-8">بما تبصرون، و ما لا تبصرون</span> گفته‌اند، و ذیلا از نظر خواننده می‌گذرد، درست نیست. </p> <p>بعضی<span class="footnote" rel="1" title="مفردات راغب، ماده &lt;em&gt;وتن&lt;/em&gt; ">*</span> گفته‌اند: منظور از جمله اول خلائق، و از جمله دوم خالق است. ولی سیاق با این تفسیر سازگاری ندارد. </p> <p>بعضی<span class="footnote" rel="2" title="مجمع البیان، ج ۱۰، ص ۳۵۰">*</span> دیگر گفته‌اند: مراد از اولی نعمت‌های ظاهری، و از دومی نعمت‌های باطنی است. </p> <p>و بعضی<span class="footnote" rel="3" title="و اگر شرک بورزند آنچه عمل خیر داشتند حبط و بی‌اجر می‌شود سوره انعام، آیه ۸۸">*</span> دیگر گفته‌اند: مراد از اولی جن و انس و از دومی ملائکه و یا مراد از اولی اجسام و از دومی ارواح است، و یا از اولی دنیا و از دومی آخرت، و یا از اولی آثار دیدنی قدرت خدا و از دومی آثار ندیدنی قدرت او و اسرار خلقت است. وجه نادرستی این اقوال این است که لفظ آیه از همه اینها عمومی‌تر است. </p> <h3> <span class="title" rel="69_38 69_39 69_40 69_41 69_42 69_43 69_44 69_45 69_46 69_47 69_48 69_49 69_50 69_51 69_52">وجه اینکه قرآن را قول رسولی کریم خواند</span> </h3> <p> <code class="aya" rel="69_40"/> <span class="aya" rel="69_40" data-words="1-4">إنه لقول رسول کریم</span> <span class="phrase">ضمیر <em>انه</em> به قرآن برمی‌گردد، و آنچه از سیاق برمی‌آید این است که منظور از  <em rel="fa_69_40_3-4" data-sentence="82:124">رسول کریم</em> پیامبر اسلام (ص) است، و این آیه می‌خواهد در مقابل سخنان کفار که او را شاعر و یا کاهن می‌خواندند رسالت آن جناب را تصدیق کند.</span> </p> <p>و اگر قرآن را قول رسولی کریم خوانده، باعث هیچ اشکالی نمی‌شود چون این نسبت به شخص آن جناب نیست، بلکه به عنوان رسالت او است، و معلوم است که رسول بدان جهت که رسول است سخنی از خود ندارد، آنچه می‌گوید از ناحیه فرستنده خود می‌گوید، و این معنا را با بیانی بیشتر در جمله‌ <span class="aya" rel="69_43" data-words="1-4">تنزیل من رب العالمین</span> توضیح داده. </p> <p>بعضی<span class="footnote" rel="4" title="روح المعانی، ج ۲۹، ص ۵۲">*</span> گفته‌اند: مراد از رسول کریم، جبرئیل است. لیکن سیاق آن را تایید نمی‌کند، برای اینکه اگر مراد جبرئیل بود جا داشت بفرماید: این قرآن را شیطانها نازل   <code class="page" rel="19,675"/> نکرده‌اند، همان طور که در سوره شعرا اینطور فرمود، علاوه بر این آیه بعدی که می‌فرماید: <span class="aya" rel="69_44" data-words="1-6">و لو تقول علینا بعض الأقاویل</span>، و همچنین آیات بعدش که سخن از رسول خدا (ص) دارد با این احتمال مناسبت دارد، که منظور از رسول کریم، پیامبر عظیم الشان باشد. </p> <p><code class="aya" rel="69_41"/> <span class="aya" rel="69_41" data-words="1-8">و ما هو بقول شاعر قلیلا ما تؤمنون</span> در این آیه شعر بودن قرآن را نفی می‌کند، چون آورنده آن که رسول خدا (ص) است تا به آخر عمر حتی یک شعر نسرود، تا چه رسد به اینکه شاعر باشد، و جمله‌ <span class="aya" rel="69_41" data-words="6-8">قلیلا ما تؤمنون</span> توبیخ مجتمع ایشان است، که اکثریت آنان ایمان نداشته، و بجز اندکی از ایشان ایمان نیاوردند. </p> <p><code class="aya" rel="69_42"/> <span class="aya" rel="69_42" data-words="1-7">و لا بقول کاهن قلیلا ما تذکرون</span> <span class="phrase">در این جمله کهانت بودن قرآن و کاهن بودن رسول خدا (ص) انکار شده است، و <em rel="fa_69_42_4-4" data-sentence="70:79">کهانت</em> به عقیده کاهنان عبارت است از اینکه کاهن پیامها و اطلاعاتی را از جن دریافت کند.</span> و جمله‌ <span class="aya" rel="69_42" data-words="5-7">قلیلا ما تذکرون</span> نیز توبیخ مجتمع مشرکین است. </p> <p><code class="aya" rel="69_43"/> <span class="aya" rel="69_43" data-words="1-4">تنزیل من رب العالمین</span> یعنی قرآن از ناحیه رب العالمین نازل شده است، نه اینکه خود رسول آن را پرداخته و به دروغ به خدا نسبت داده باشد، که در سابق هم به این معنا اشاره فرمود. </p> <h3> <span class="title" rel="69_44 69_45">مفاد تهدید پیامبر (صلی اللَّه علیه و آله و سلم) به اینکه <span class="aya" rel="69_44-45" data-words="1-9">و لو تقول علینا بعض الأقاویل، لأخذنا منه بالیمین...</span> </span> </h3> <p> <code class="aya" rel="69_44"/><code class="aya" rel="69_45"/><code class="aya" rel="69_46"/><code class="aya" rel="69_47"/> <span class="aya" rel="69_44" data-words="1-6">و لو تقول علینا بعض الأقاویل</span>... <span class="phrase"><span class="aya" rel="69_47" data-words="6-6">حاجزین</span> وقتی کسی می‌گوید: فلانی بر من <em rel="fa_69_44_3-3" data-sentence="91:72">تقول</em> کرد، معنایش این است که سخن و قولی از ناحیه خود تراشید و به من نسبت داد.</span> و <span class="phrase">کلمه <em rel="fa_69_46_4-4" data-sentence="5:165">وتین</em> -به طوری که راغب<span class="footnote" rel="1" title="تفسیر قمی، ج ۲، ص ۳۸۴">*</span> گفته-به معنای رگی است که به جگر، خون وارد می‌کند، و اگر قطع شود صاحبش می‌میرد.</span> </p> <p>بعضی<span class="footnote" rel="2" title="و اگر تو را به مدد غیبی خود حفظ نمی‌کردیم، نزدیک بود اندکی به طرف آنان متمایل شوی و اعتماد کنی، که اگر می‌کردی، در دنیا دو چندان و در آخرت دو چندان عذابت می‌کردیم، آن وقت کسی را نمی‌یافتی که تو را علیه ما یاری کند سوره اسراء، آیه ۷۵">*</span> دیگر گفته‌اند: به معنای رگ قلب است. </p> <p>و معنای این آیات این است که: اگر این پیامبر کریم که ما رسالت خود را به دوش او نهادیم، و با قرآن کریم به سوی شما فرستادیم، پاره‌ای اقوال را از پیش خود بتراشد و به ما نسبتش دهد، <span class="aya" rel="69_45" data-words="1-3">لأخذنا منه بالیمین</span> ما او را مانند مجرمین دست بسته می‌کنیم، و یا ما دست راست او را قطع می‌کنیم، و یا با دست خود که همان قدرت ما است او را گرفته انتقام از او     <code class="page" rel="19,676"/> می‌ستانیم. که این احتمال اخیر در روایت قمی هم آمده<span class="footnote" rel="1" title="روح المعانی، ج ۲۹، ص ۵۲">*</span>. <span class="aya" rel="69_46" data-words="1-4">ثم لقطعنا منه الوتین</span> و سپس او را به جرم اینکه دروغ به ما بسته می‌کشیم، <span class="aya" rel="69_47" data-words="1-6">فما منکم من أحد عنه حاجزین</span>، آن وقت هیچ کس از شما نیست که بتواند او را از ما پنهان کند، و ما را از انتقام گیری از وی مانع شود، و در نتیجه از عقوبت و اهلاک ما برهاند. </p> <p>این آیات تهدیدی است به پیامبر بر فرضی که آن جناب سخنی را که از خدا نیست به خدا نسبت دهد، و چگونه ممکن است این فرض تحقق یابد، با اینکه او فرستاده‌ای است از ناحیه خدا، و خدای تعالی او را به نبوت گرامی داشته و به رسالت خود برگزیده؟ ! پس آیات مورد بحث در معنای آیه زیر است که می‌فرماید: <span class="aya" rel="17_74-75" data-words="1-24">و لو لا أن ثبتناک لقد کدت ترکن إلیهم شیئا قلیلا، إذا لأذقناک ضعف الحیاة و ضعف الممات ثم لا تجد لک علینا نصیرا</span><span class="footnote" rel="2" title="روح المعانی، ج ۲۹، ص ۵۲">*</span>، و نیز در معنای آیه زیر که بعد از ذکر نعمت‌های بزرگی که به انبیایش داده می‌فرماید: <span class="aya" rel="6_88" data-words="10-17">و لو أشرکوا لحبط عنهم ما کانوا یعملون</span><span class="footnote" rel="3" title="روح المعانی، ج ۲۹، ص ۵۲">*</span>. </p> <p>پس دیگر ایراد نشود که مقتضای آیات این است که هر کس به دروغ ادعای نبوت کند و سخنانی به خدا نسبت دهد خدا او را هلاک می‌کند، و در دنیا به شدیدترین عقاب گرفتار می‌سازد، و این با آنچه در خارج می‌بینیم منافات دارد، زیرا چه بسیار کسانی که به دروغ ادعای نبوت کردند، و به چنین عقابی هم مبتلا نشدند. </p> <p>نادرستی این ایراد بدین جهت است که تهدید در آیه مورد بحث متوجه شخص رسول صادق است، چنین رسولی که در ادعای رسالتش صادق است، اگر چیزی به دروغ به خدا نسبت دهد خدا با او چنین معامله‌ای می‌کند، نه تهدید به مطلق مدعیان نبوت، و مفتریان بر خدا در ادعای نبوت و در خبر دادن از ناحیه خدای تعالی. </p> <p><code class="aya" rel="69_48"/> <span class="aya" rel="69_48" data-words="1-4">و إنه لتذکرة للمتقین</span> در این جمله کرامت تقوای آنان، و کرامت معارف الهی و معاد و حقائق آن را خاطرنشان ساخته، درجاتی را که متقین نزد خدا و در آخرت در بهشت دارند یادآوری می‌کند، و قرآنی که سخنش این است تقول و افترا نیست، بنا بر این آیه شریفه در مقام بیان       <code class="page" rel="19,677"/> حجتی است بر اینکه قرآن منزه از تقول و افترا است. </p> <p><code class="aya" rel="69_49"/><code class="aya" rel="69_50"/> <span class="aya" rel="69_49-50" data-words="1-11">و إنا لنعلم أن منکم مکذبین، و إنه لحسرة علی الکافرین</span> یعنی ما می‌دانیم که بعضی از شما تکذیب‌گرند، و همین تکذیبشان حسرتی خواهد بود برای آنان، که این حسرت را در روزی که محشور می‌شوند احساس خواهند کرد. </p> <p><code class="aya" rel="69_51"/><code class="aya" rel="69_52"/> <span class="aya" rel="69_51-52" data-words="1-8">و إنه لحق الیقین، فسبح باسم ربک العظیم</span> در آخر سوره واقعه نظیر این دو آیه گذشت، و در باره‌اش سخن گفته شد، و این دو سوره یعنی واقعه و حاقه هر دو یک غرض را دنبال می‌کنند، و آن بیان اوصاف روز قیامت است، سیاق هر دو و آخر آنها نیز یکی است، و آیه مورد بحث سوگندی است بر حقانیت قرآن، که از روز قیامت خبر می‌دهد، و این دو سوره هر دو با این نکته ختم می‌شوند که قرآن و آنچه خبر داده که در قیامت واقع می‌شود حق الیقین است، و آن گاه رسول گرامی خود را دستور می‌دهد به اینکه اسم پروردگار عظیم خود را تسبیح گوید، یعنی منزه بدارد از اینکه عالم را به باطل بیافریند، و برای آن هدفی به نام معاد قرار ندهد، و از اینکه معارف حقی را که قرآن در امر مبدأ و معاد بیان می‌کند باطل سازد. </p> ﻿<code class="book" rel="&#x62C; 20"/><code class="page" rel="20,3"/> <h3>جلد بیستم</h3> 
