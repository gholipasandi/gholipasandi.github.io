<h3 class="ayas">سوره ق آیه‌های ۳۹ تا ۴۵</h3><code class="section" rel="50_39-45"/><h3>ترجمه آیات</h3> <p> <span class="trans" rel="50_39">پس در برابر آنچه می‌گویند خویشتن داری کن و به حمد پروردگار خود تسبیح گوی، هم قبل از طلوع خورشید و هم قبل از غروب.  «۳۹» </span><span class="trans" rel="50_40">و پاره‌ای از شب را، و به دنبال سجده‌ات او را تسبیح گوی.  «۴۰» </span><span class="trans" rel="50_41">و بگوش باش روزی که منادی از مکانی نزدیک ندا برمی‌آورد.  «۴۱» </span><span class="trans" rel="50_42">روزی که همه آن صیحه را که قضائش حتمی است می‌شنوند که روز خروج از قبرها است.  «۴۲» </span><span class="trans" rel="50_43">به درستی این ماییم که زنده می‌کنیم و می‌میرانیم و بازگشت به سوی ما است.  «۴۳» </span><span class="trans" rel="50_44">بازگشت در روزی که زمین به زودی از روی آنان می‌شکافد و آن حشری است که برای ما آسان است.  «۴۴» </span><span class="trans" rel="50_45">ما به آنچه می‌گویند داناییم و تو نمی‌توانی مردم را به آنچه می‌خواهی مجبور کنی پس تنها با قرآن<code class="page" rel="18,540"/> کسانی را تذکر بده که از تهدید خدا بیمناکند.  «۴۵» </span></p>           <h3>بیان آیات‌ <span class="title" rel="50_39 50_40 50_41 50_42 50_43 50_44 50_45">بیان آیات آخر سوره که پیامبر (ص) را امر به صبر و تسبیح خدا می‌کند و روز قیامت را به یاد می‌آورد </span> </h3> <p> این آیات خاتمه سوره است، که در آن رسول خدا (ص) را دستور می‌دهد که در برابر آنچه می‌گویند و نسبتهایی که می‌دهند-مثلا می‌گویند سحر و جنون و شعر است-صبر کن. </p> <p>و نیز در مقابل لجبازیها و استهزایی که نسبت به معاد و برگشتن به سوی خدای تعالی دارند، حوصله به خرج ده، و پروردگار خود را با تسبیح عبادت کن، و منتظر روز قیامت باش که با یک صیحه آغاز می‌شود، و کسانی را که از خدای ندیده می‌ترسند با قرآن تذکر بده. </p> <p> <span class="aya" rel="50_39" data-words="1-14">فاصبر علی ما یقولون و سبح بحمد ربک قبل طلوع الشمس و قبل الغروب</span> این آیه تفریع و نتیجه‌گیری از همه مطالب گذشته است که از آن جمله است مساله انکار معاد از ناحیه مشرکین، و سخن از جزئیات معاد و استدلال بر آن، و تهدید منکرین و مکذبین نبوت خاتم الانبیاء، و تهدیدشان به این که سرنوشت همان است که مکذبین از امت‌های گذشته بدان مبتلا شدند. </p> <p> <span class="aya" rel="50_39" data-words="5-8">و سبح بحمد ربک...</span> -این جمله رسول خدا (ص) را دستور می‌دهد که خدای تعالی را از آنچه در باره‌اش می‌گویند تسبیح کند و منزه بدارد، تنزیهی که توأم با حمد او باشد. و حاصلش این است که می‌خواهد تا برای او فعل جمیل اثبات نموده، هر نقص و ننگی را از او دور بدارد. و تسبیح قبل از طلوع آفتاب می‌تواند با نماز صبح منطبق شود، یعنی می‌شود گفت مراد از آن، نماز صبح، و مراد از تسبیح قبل از غروب، نماز عصر و یا ظهر و عصر باشد. </p> <p><code class="aya" rel="50_40"/> <span class="aya" rel="50_40" data-words="1-7">و من اللیل فسبحه و أدبار السجود</span> یعنی در پاره‌ای از شب، تسبیح گو، که این نیز می‌تواند با نمازهای مغرب و عشاء منطبق باشد. </p> <p> <span class="aya" rel="50_40" data-words="5-7">و أدبار السجود</span> <span class="phrase">-کلمه <em rel="fa_50_40_6-6" data-sentence="6:90">ادبار</em> جمع <em rel="fa_50_40_6-6" data-sentence="65:73">دبر</em> است، و در عبارت است از منتهی الیه هر چیز، البته منتهی الیه آن و ما بعدش.</span> و گویا مراد از آن، تسبیح بعد از همه نمازها باشد، چون سجده، در آخر هر رکعت از نماز است، و قهرا با تعقیبات نمازهای پنجگانه منطبق<code class="page" rel="18,541"/> می‌شود. بعضی<span class="footnote" rel="1" title="الدر المنثور، ج ۶، ص ۱۱۰">*</span> گفته‌اند: مراد از آن نافله‌هایی است که هر نمازی دارد. و بعضی<span class="footnote" rel="2" title="مجمع البیان، ج ۹، ص ۱۵۶">*</span> گفته‌اند: مراد دو رکعت و یا چند رکعت نماز بعد از نماز مغرب است. و بعضی<span class="footnote" rel="3" title="مجمع البیان، ج ۹، ص ۱۵۰">*</span> گفته‌اند: مراد از آن نماز وتر است که در آخر نافله‌های شب قرار دارد. </p> <p><code class="aya" rel="50_41"/> <span class="aya" rel="50_41" data-words="1-8">و استمع یوم یناد المناد من مکان قریب</span> در این آیه <em>استماع</em> را به معانی مختلفی تفسیر کرده‌اند، و از همه به ذهن نزدیکتر این است که متضمن معنای انتظار باشد، یعنی‌منتظر روزی باش که در آن روز بشنوی ندای منادی را از مکانی نزدیک. و <span class="phrase">جمله‌ <span class="aya" rel="50_41" data-words="3-5">یوم یناد المناد</span> روی هم مفعول <em rel="fa_50_41_1-2" data-sentence="89:107">و استمع</em> است، و مراد از ندای منادی همان نفخه صور است که مسئول آن به طوری که از آیه بعد استفاده می‌شود در آن می‌دمد.</span> </p> <p>و اینکه فرمود: ندا از مکانی نزدیک است بدین جهت است که ندا آن چنان به خلائق احاطه دارد که به نسبت مساوی بگوش همه می‌رسد، و افراد نسبت به آن دور و نزدیک نیستند، چون ندا-همانطور که گفتیم-نفخه بعث و کلمه حیات است. </p> <p><code class="aya" rel="50_42"/> <span class="aya" rel="50_42" data-words="1-7">یوم یسمعون الصیحة بالحق ذلک یوم الخروج</span> این آیه بیان آن روزی است که منادی ندا می‌دهد. و اگر فرمود: صیحه‌ای است به حق، برای این است که قضایی است حتمی، همان طور که در تفسیر جمله‌ <span class="aya" rel="50_19" data-words="1-5">و جاءت سکرة الموت بالحق...</span> گفتیم. </p> <p>و معنای اینکه فرمود <span class="aya" rel="50_42" data-words="5-7">ذلک یوم الخروج</span> این است که امروز روز خروج از قبرها است، هم چنان که در جای دیگر فرموده‌ <span class="aya" rel="70_43" data-words="1-5">یوم یخرجون من الأجداث سراعا</span><span class="footnote" rel="4" title="روزی که به سرعت از قبرها بیرون می‌شوند سوره معارج، آیه ۴۳">*</span>. </p> <p><code class="aya" rel="50_43"/> <span class="aya" rel="50_43" data-words="1-8">إنا نحن نحیی و نمیت و إلینا المصیر</span> مراد از <em>احیاء</em> افاضه حیات بر جسدهایی است که در دنیا مرده‌اند. و مراد از  <em>اماته</em> همان میراندن در دنیا است، که عبارت است از منتقل شدن به عالم قبر. و مراد از جمله‌ <span class="aya" rel="50_43" data-words="6-8">و إلینا المصیر</span> به طوری که از سیاق برمی‌آید احیاء در روز قیامت است. </p> <p><code class="aya" rel="50_44"/> <span class="aya" rel="50_44" data-words="1-9">یوم تشقق الأرض عنهم سراعا ذلک حشر علینا یسیر</span> <span class="phrase">کلمه <em rel="fa_50_44_2-2" data-sentence="5:224">تشقق</em> در اصل <em rel="fa_50_44_2-2" data-sentence="67:202">تتشقق</em> و از باب <em>تفعل</em> است که به معنای شکافته شدن است، و معنایش این است که: زمین از روی ایشان شکافته می‌شود، و ایشان به سرعت به     <code class="page" rel="18,542"/> سوی دعوت کننده بیرون می‌شوند.</span> </p> <p> <span class="aya" rel="50_44" data-words="6-9">ذلک حشر علینا یسیر</span> -یعنی آنچه گفتیم (که از قبور شکافته شده به سرعت بیرون می‌شوند) حشری است که انجامش برای ما آسان است. </p> <p><code class="aya" rel="50_45"/> <span class="aya" rel="50_45" data-words="1-14">نحن أعلم بما یقولون و ما أنت علیهم بجبار فذکر بالقرآن من یخاف وعید</span> این جمله در مقام تعلیل جمله‌ <span class="aya" rel="50_39" data-words="1-4">فاصبر علی ما یقولون</span> است، می‌فرماید در برابر آنچه می‌گویند صبر کن، برای اینکه ما می‌دانیم که چه می‌گویند، و تو که نمی‌توانی مجبورشان سازی، پس تنها وظیفه‌ات این است که با قرآن تذکرشان دهی تا آنان که از تهدید خداوندشان می‌ترسند متذکر شوند. و <span class="phrase">کلمه <em rel="fa_50_45_9-9" data-sentence="5:84">جبار</em> در این آیه به معنای تسلطی است که بتواند مردم را بر اجرای خواسته‌های خود مجبور سازد.</span> </p> <p>و معنای آیه این است که: تو بر آنچه می‌گویند صبر کن، و به حمد پروردگارت تسبیح گوی، و منتظر بعث باش که ما می‌دانیم چه می‌گویند، و به زودی سزایشان را در برابر و مطابق آنچه کرده‌اند کف دستشان می‌گذاریم، و تو مسلط بر آنان نیستی که بتوانی بر اجرای خواسته خود مجبورشان سازی، و در نتیجه آنچه را دعوتشان می‌کنی انجام دهند-یعنی به خدا و روز جزا ایمان بیاورند-و وقتی حال و وضع آنان چنین است پس تو وظیفه خودت را انجام ده، و کسانی را با قرآن تذکر بده که از تهدید من می‌هراسند. </p> <h3>بحث روایتی‌ <span class="title" rel="50_39 50_40"> (چند روایت در ذیل آیه: <span class="aya" rel="50_39" data-words="5-14">و سبح بحمد ربک قبل طلوع الشمس و قبل الغروب</span> و مراد از <span class="aya" rel="50_40" data-words="6-7">أدبار السجود</span>) </span> </h3> <p> در الدر المنثور است که طبرانی-در کتاب اوسط-و ابن عساکر از جریر بن عبد اللَّه از رسول خدا (ص) روایت کرده‌اند که در معنای آیه شریفه‌ <span class="aya" rel="50_39" data-words="5-14">و سبح بحمد ربک قبل طلوع الشمس و قبل الغروب</span> فرمود: قبل از طلوع شمس، نماز صبح، و قبل از غروب شمس، نماز عصر است<span class="footnote" rel="1" title="نور الثقلین، ج ۵، ص ۱۱۸، به نقل از کافی">*</span>. </p> <p>و در مجمع البیان است که از امام صادق (ع) روایت شده که در پاسخ شخصی که پرسید منظور از آیه‌ <span class="aya" rel="50_39" data-words="5-14">و سبح بحمد ربک قبل طلوع الشمس و قبل الغروب</span> چیست، فرمود: صبح که شد ده مرتبه می‌گویی لا اله الا اللَّه وحده لا شریک له له الملک و له الحمد و هو علی کل شی‌ء قدیر و همین ده مرتبه را در عصر هم می‌گویی<span class="footnote" rel="2" title="تفسیر قمی، ج ۲، ص ۳۲۷">*</span>. </p> <p>     <code class="page" rel="18,543"/> مؤلف: امام این معنا را از اطلاق تسبیح در آیه استفاده کرده‌اند، هر چند که موردش خاص نماز صبح و عصر باشد، پس منافاتی بین این دو روایت نیست، چون مورد مخصص نمی‌شود. </p> <p>و در کافی به سند خود از حریز از زراره از امام باقر (ع) روایت کرده که گفت: به حضورش عرضه داشتم معنای جمله‌ <span class="aya" rel="50_40" data-words="5-7">و أدبار السجود</span> چیست؟ فرمود: چند رکعت بعد از مغرب است<span class="footnote" rel="1" title="مجمع البیان، ج ۹، ص ۱۵۰">*</span>. </p> <p>مؤلف: این روایت را قمی هم در تفسیر خود به سندی که به ابن ابی بصیر دارد از حضرت رضا (ع) نقل کرده، و عبارت آن چنین است: چهار رکعت بعد از مغرب است<span class="footnote" rel="2" title="مجمع البیان، ج ۹، ص ۱۵۰">*</span>. </p> <p>و در الدر المنثور است که مسدد در مسند خود، و ابن منذر و ابن مردویه از علی بن ابی طالب (ع) روایت کرده‌اند که فرمود: از رسول خدا (ص) معنای‌ <span class="aya" rel="50_40" data-words="6-7">أدبار السجود</span> را پرسیدم، فرمود: منظور دو رکعت بعد از مغرب است، و منظور از  <em>ادبار النجوم</em> دو رکعت قبل از نماز صبح است<span class="footnote" rel="3" title="الدر المنثور، ج ۶، ص ۱۱۰">*</span>. </p> <p>مؤلف: نظیر این روایت از ابن عباس و عمر از رسول خدا (ص) نقل شده<span class="footnote" rel="4" title="الدر المنثور، ج ۶، ص ۱۱۰">*</span>. و در مجمع البیان آن را مستند به حسن بن علی (ع) نیز کرده که آن جناب از رسول خدا (ص) نقل کرده است<span class="footnote" rel="5" title="مجمع البیان، ج ۹، ص ۱۵۰">*</span>. </p> <p>و در تفسیر قمی در ذیل آیه‌ <span class="aya" rel="50_45" data-words="10-14">فذکر بالقرآن من یخاف وعید</span> آمده که امام فرمود: یعنی ای محمد!با آن وعده‌های عذابی که در قرآن داده‌ایم ایشان را تذکر بده<span class="footnote" rel="6" title="تفسیر قمی، ج ۲، ص ۳۲۷">*</span>. </p> 
