<h3 class="ayas">سوره المزمل آیه ۲۰</h3><code class="section" rel="73_20-20"/><h3>ترجمه آیات</h3> <p> <code class="page" rel="20,115"/><code class="aya" rel="73_20"/> <span class="trans" rel="73_20">پروردگار تو می‌داند که تو و گروهی از مؤمنین که با تو هستند نزدیک از دو ثلث شب و گاهی نصف آن و گاهی ثلث آن را زنده می‌دارید و خدا که تقدیر کننده شب و روز است (و در فصول چهارگانه آن را بلند و کوتاه می‌کند) می‌داند که تشخیص دو ثلث و نصف و ثلث در فصول مختلف برای شما ممکن نیست به همین جهت بر شما بخشود از این پس هر مقدار که برایتان میسر است از قرآن بخوانید. و نیز می‌داند که برای شما بیماری پیش می‌آید عده‌ای به سفر می‌روند تا از رزق خدا به دست آورند جمعی دیگر در راه خدا جنگ می‌کنند در چنین احوال نیز هر مقدار که می‌توانید از قرآن بخوانید و نماز بپا بدارید و زکات بدهید. و به خدا وام دهید وامی نیکو و بدانید آنچه از کارهای خیر می‌کنید و از پیش برای خود می‌فرستید نزد خدایش می‌یابید، اما بهتر از آنچه که کردید و با أجری عظیم‌تر. و از خدا طلب مغفرت کنید که خدا آمرزنده و رحیم است.  «۲۰» </span></p><h3>بیان آیه</h3> <p> سخن در این آیه شریفه برای تخفیف دادن به دستوری است که در اول سوره به شخص رسول خدا (ص) داد، و در آیه‌ <span class="aya" rel="73_19" data-words="1-3">إن هذه تذکرة...</span> در وسط سوره آن دستور را به عموم مؤمنین تعمیم داد، و آن عبارت بود از پرداختن به نماز شب و تهجد، در این آیه می‌خواهد بفرماید: خدا از مؤمنین اکتفاء کرد به هر مقداری که بتوانند از قرآن تلاوت کنند، پس آیه شریفه می‌خواهد دستور اول سوره را تخفیف دهد، نه اینکه آن را نسخ نموده از قیام در دو ثلث شب و یا نصف آن و یا ثلث آن منع کند. </p> <h3> <span class="title" rel="73_20">زمان نزول این آیه شریفه که متضمن تخفیف دستور قیام در دو ثلث شب یا نصف یا ثلث آن است</span> </h3> <p> در اخبار زیادی وارد شده که خصوص این آیه بعد از گذشتن هشت ماه و یا یک سال و یا ده سال از نزول آیات اول سوره در مکه نازل شد، و لیکن این حرف از این نظر سست است که در آیه شریفه جمله‌ <span class="aya" rel="73_20" data-words="61-70">أقیموا الصلاة و آتوا الزکاة و أقرضوا الله قرضا حسنا</span> آمده، و ظاهر آن این است که مراد از <em>زکات</em> -مخصوصا بدان جهت که بعد از نماز و قبل از مساله انفاق مستحبی آمده-زکات واجب باشد، و همه می‌دانیم که زکات بعد از هجرت در مدینه واجب شده. </p> <p>پس نزول این آیه در مدینه بوده، و اینکه بعضی<span class="footnote" rel="1" title="و سعی و تلاش شما مورد قدردانی است سوره دهر، آیه ۲۲">*</span> گفته‌اند: زکات در مکه واجب شد، ولی نصاب آن تعیین نشد تا در مدینه معین گردید، و همچنین اینکه بعضی<span class="footnote" rel="2" title="تفسیر روح البیان، ج ۱۰، ص ۲۱۸">*</span> دیگر گفته‌اند: ممکن است آیه شریفه قبل از حکمش نازل شده باشد، و حکمش بعد از مدتی که از نزول آیه گذشت واجب شده باشد وجوهی بدون دلیل هستند. </p> <p>علاوه بر بی‌دلیل بودن این سخنان در آیه شریفه سخن از قتال هم رفته، می‌فرماید: <span class="aya" rel="73_20" data-words="50-55">و آخرون یقاتلون فی سبیل الله</span> با اینکه می‌دانیم در مکه در جو آن چنانی مصلحت نبوده که در متن آیه سخن از قتال به میان آید، و به هر حال ظاهر این است که آیه شریفه در مدینه نازل شده باشد نه در مکه، و بعضی از مفسرین هم به این نظریه متمایل شده‌اند. </p> <p> <span class="aya" rel="73_20" data-words="1-13">إن ربک یعلم أنک تقوم أدنی من ثلثی اللیل و نصفه و ثلثه...</span> <span class="phrase">خطاب در این آیه به رسول خدا (ص) است، و تعبیر به <em rel="fa_73_20_2-2" data-sentence="48:1067">ربک</em>  اشاره است به اینکه رحمت و عنایت الهی شامل آن جناب است، و همچنین تعبیر به   <code class="page" rel="20,116"/> <span class="aya" rel="73_20" data-words="3-5">یعلم أنک تقوم...</span>، بویی از شکر می‌دهد، و از لحنش پیداست که می‌خواهد از آن جناب تشکر کند، آری خودش فرموده‌ <span class="aya" rel="76_22" data-words="6-9">و کان سعیکم مشکورا</span><span class="footnote" rel="1" title="سپس خداوند ایشان را مورد لطف خود قرار (و توفیق داد) تا توبه کنند سوره توبه، آیه ۱۱۸">*</span> <span class="aya" rel="73_20" data-words="5-13">تقوم أدنی من ثلثی اللیل و نصفه و ثلثه</span> -کلمه <em rel="fa_73_20_6-6" data-sentence="682:475">أدنی</em> اسم تفضیل از مصدر  <em>دنو</em> است، که به معنای نزدیکی است، ولی در عرف استعمال این ماده در موردی شایع شده که علاوه بر نزدیک بودنش به چیزی کمتر از آن هم باشد، مثلا عدد <em>نه</em> و عدد <em>یازده</em>  هر دو به عدد ده نزدیکند، اما کلمه <em>أدنی من عشرة</em> را تنها در پایین‌تر از ده مثلا <em>نه</em>  استعمال می‌کنند، نه در بالاتر از آن مثلا <em>یازده</em> ، پس معنای جمله‌ <span class="aya" rel="73_20" data-words="6-9">أدنی من ثلثی اللیل</span> کمی کمتر از دو ثلث شب است.</span> </p> <p>واو عاطفه در جمله <em>و نصفه و ثلثه</em> صرفا برای مطلق جمع است، و می‌خواهد بفرماید خدای تعالی می‌داند که تو در بعضی از شبها کمتر از دو ثلث شب، و در بعضی از شبها نصف شب، و در بعضی ثلث شب را به نماز می‌ایستی. </p> <p>و مراد از <em>معیت</em> در جمله <span class="aya" rel="73_20" data-words="14-18">و طائفة من الذین معک</span> معیت در ایمان است، و حرف  <em>من</em> برای تبعیض است، و بنا بر این، آیه شریفه دلالت دارد بر اینکه بعضی از مؤمنین نماز شب می‌خواندند، همانطور که رسول خدا (ص) می‌خواند. ولی بعضی<span class="footnote" rel="2" title="مجمع البیان، ج ۱۰، ص ۳۸۱">*</span> از مفسرین حرف <em>من</em> را بیانیه گرفته‌اند، که می‌دانید درست نیست. </p> <p>و جمله‌ <span class="aya" rel="73_20" data-words="19-24">و الله یقدر اللیل و النهار</span> در مقام تعلیل برای جمله‌ <span class="aya" rel="73_20" data-words="1-3">إن ربک یعلم</span> است، و معنای مجموع آن دو این است که چگونه خدا نداند با اینکه خدا آن کسی است که خلقت و تدبیر منتهی به او است. در این تعلیل می‌بینیم تقدیر، یعنی تعیین مقدار شب و روز و ثلث و نصف و دو ثلث آنها را به اللَّه نسبت داده، نه به نام <em>رب</em> ، یا نام دیگر، و این برای آن است که اندازه‌گیری مخلوق از شؤون خلقت است، و خلقت مستند به اللَّه است، که هر چیزی به او منتهی می‌شود. </p> <p> <span class="aya" rel="73_20" data-words="25-35">علم أن لن تحصوه فتاب علیکم فاقرؤا ما تیسر من القرآن</span> <span class="phrase">-کلمه <em>احصاء</em> که مصدر فعل <em rel="fa_73_20_28-28" data-sentence="33:784">تحصوه</em> است، به معنای به دست آوردن و احاطه یافتن به مقدار هر چیز، و تعداد آن است و ضمیر در <span class="aya" rel="73_20" data-words="27-28">لن تحصوه</span> به تقدیر مستفاد از <span class="aya" rel="73_20" data-words="21-22">یقدر اللیل...</span>، و یا به قیام مستفاد از <span class="aya" rel="73_20" data-words="5-6">تقوم أدنی...</span> بر می‌گردد، می‌فرماید: همه شما نمی‌توانید یک سوم و یک دوم و دو سوم شبهای سال را به خاطر کوتاهی و بلندی آن در ایام سال اندازه‌گیری بکنید، و مخصوصا     <code class="page" rel="20,117"/> دشواری این اندازه‌گیری وقتی بیشتر می‌شود که کسی بخواهد اول شب بخوابد، و درست در یک دوم و یا یک سوم و یا دو سوم شب از خواب برخیزد، مگر اینکه از باب احتیاط همه شب را بیدار بماند تا یقین کند آن مقداری که می‌خواسته بیدار باشد، بیدار بوده است، و یا چاره‌ای دیگر بیندیشد.</span> </p> <h3> <span class="title" rel="73_20">آیه شریفه مربوط به حکم شب زنده‌داری مفاد آیات اول سوره را نسخ نمی‌کند بلکه تخفیف می‌دهد</span> </h3> <p> پس مراد از اینکه فرمود: خدا دانست که شما نمی‌توانید این مقادیر را به دست آورید این است که این احاطه برای عموم شما مکلفین میسر نیست، نه اینکه حتی هیچ فردی نمی‌تواند چنین احاطه‌ای پیدا کند. </p> <p>و مراد از اینکه فرمود: به همین جهت بر شما توبه کرد این است که به رحمت الهیه‌اش به طرف شما توجه و رجوع کرد و تکلیف شما را در این باب تخفیف داد، بنا بر این، خدای تعالی بر بندگان خود توبه و رجوعی دارد، و آن این است که رحمت خود را بر آنان بسط دهد، و اثر این توبه خدا آن است که بندگان، موفق به توبه و رجوع به وی شوند. و یا این است که موفق به هر اطاعتی گردند. و یا این است که بعضی از تکالیف دشوار را به کلی بردارد، و یا در آن تخفیفی بدهد، که قرآن کریم در باره اولین اثر که برای توبه خدا شمردیم فرموده: <span class="aya" rel="9_118" data-words="26-29">ثم تاب علیهم لیتوبوا</span><span class="footnote" rel="1" title="سوره بقره، آیه ۲۸۶">*</span>. </p> <p>علاوه بر آن توبه، خداوند یک توبه دیگری دارد، و آن بعد از توبه بندگان است، و اثرش این است که توبه آنان را قبول نموده، گناهانشان را می‌آمرزد، و ما در سابق هم به این معنا اشاره کرده بودیم. </p> <p>و منظور از اینکه فرمود: پس از قرآن هر چه برایتان میسور بود بخوانید ، این است که در وظیفه شب‌زنده‌داری و مقدار آن برای عموم تخفیف دهد، و اگر حرف <em>فاء</em> را بر سر جمله آورد، و فرمود: <em>فاقرؤا</em> ، برای این بود که بفهماند این تخفیف نتیجه علم خدا به دشواری آن اندازه‌گیری‌ها برای مکلفین است. </p> <p>و لازمه این تخفیف توسعه یافتن تکلیف برای عموم مکلفین، و برخورداری همه از نعمت شب‌زنده‌داری است، هر کس به مقدار وسعش، نه اینکه خواسته باشد حکم ثلث و نصف و کمتر از دو ثلث را حتی برای آن فردی که قدرت احصای آن را دارد نسخ کند، و بفرماید: از این به بعد این عمل بدعت و حرام است، برای اینکه گفتیم این عمل برای غالب مردم دشوار است نه برای همه، و اگر برای همه غیر میسر بود، و حتی یک نفر هم قادر به انجام   <code class="page" rel="20,118"/> آن نبود از اول تشریع نمی‌شد، چون خدای تعالی هیچ فردی را تکلیف به غیر میسور نمی‌کند <span class="aya" rel="2_286" data-words="1-6">لا یکلف الله نفسا إلا وسعها</span><span class="footnote" rel="1" title="اکنون که این کار را نکردید و خداوند توبه شما را پذیرفت نماز را بپا دارید و زکات را ادا کنید و خدا و پیامبرش را اطاعت نمایید سوره مجادله، آیه ۳">*</span>. </p> <p>علاوه بر این، در آیه شریفه پیغمبر خود و طایفه‌ای از مؤمنین را تصدیق کرده که ثلث و یا نصف و یا کمتر از دو ثلث را شب‌زنده‌داری می‌کردند، و می‌توانستند این اندازه‌ها را رعایت کنند، و میسر نبودن آن را به جمیع مردم نسبت داده، و معلوم است که جمیع مردم عبارتند از آنها که این کار را می‌کردند، و آنهایی که نمی‌کردند، پس حکم شب‌زنده‌داری شاق بر مجموع من حیث المجموع است، نه شاق بر تک تک عموم مسلمانان، و چون چنین است تکلیف را طوری تخفیف داد که هم اصل تکلیف برای افرادی که قادر بر اندازه‌گیری هستند بماند، و هم آسانتر آن برای همه میسور شود، و فرمود: <span class="aya" rel="73_20" data-words="31-35">فاقرؤا ما تیسر من القرآن</span>، و حکم شب‌زنده‌داری چه حد اکثرش یعنی ثلث و دو ثلث و نصف و چه حد اقلش یعنی خواندن مقدار میسور از قرآن برای عموم مؤمنین مستحبّ است. </p> <p>مفسرین در اینکه منظور از <em>قیام لیل</em> چیست اختلاف کرده‌اند، آیا قرائت قرآن در خارج نماز است و یا خود نماز خواندن در شب است؟ و بنا بر اینکه منظور نماز باشد، اختلاف کرده‌اند در اینکه آیا این نماز بر پیامبر (ص) و همه مؤمنین واجب است، و یا برای همه مستحبّ است، و یا بر رسول خدا (ص) واجب و بر سایرین مستحبّ است؟ و نیز اختلاف کرده‌اند در اینکه آیا آیه مربوط به قیام لیل به وسیله آیه مورد بحث نسخ شده؟ و آیا حکم نماز شب مبدل به قرائت قرآن به قدر میسور شده؟ و این اقوال کثیر چیزی نیست که تعرض به آنها فایده داشته باشد. </p> <p> <span class="aya" rel="73_20" data-words="36-55">علم أن سیکون منکم مرضی و آخرون یضربون فی الأرض یبتغون من فضل الله و آخرون یقاتلون فی سبیل الله</span> -این قسمت از آیه به مصلحت دیگری که باعث تخفیف در امر به قیام در ثلث و نصف و کمتر از دو ثلث شد اشاره می‌کند، می‌فرماید: علاوه بر اینکه حکم یاد شده بر عامه مکلفین دشوار است، این دشواری در باره بیماران و مسافران و رزمندگان بیشتر است، و مراد از <em>ضرب فی الارض</em> ، مسافرت، و مراد از ابتغاء من فضل اللَّه طلب روزی از راه مسافرت به نواحی زمین برای تجارت است. </p> <p> <span class="aya" rel="73_20" data-words="56-70">فاقرؤا ما تیسر منه و أقیموا الصلاة و آتوا الزکاة و أقرضوا الله قرضا حسنا</span> <span class="phrase">-در این قسمت از آیه حکم تخفیف را تکرار می‌کند تا مطلب تاکید شود، و ضمیر <em rel="fa_73_20_59-59" data-sentence="72:185">منه</em> به قرآن بر   <code class="page" rel="20,119"/> می‌گردد، و مراد از خواندن از قرآن به مقداری که میسور باشد، نماز خواندن به مقداری است مناسب، با وسعت زمانی که شب‌زنده‌داری کرده‌اند.</span> </p> <p>و مراد از نمازی که مامور شده‌اند به جای آورند نمازهای واجب است، بنا بر این، اگر آیه را مدنی بدانیم منظور همین نمازهای واجب پنجگانه خواهد بود، و اگر مکی باشد باید بگوییم منظور نمازهایی است که قبل از هجرت واجب بوده، و مراد از <em>زکات</em> زکات‌واجب است، و منظور از قرض دادن آن به خدای تعالی ، انفاقهای غیر زکات و صدقات مالی است که در راه خدا داده می‌شود. و عطف امر به اقامه نماز و دادن زکات و قرض دادن به خدا به مساله تخفیف، برای اشاره به این معنا بوده که تکالیف دینی هم چنان به وجوب و اهمیت خود باقی است، و خدای تعالی هم چنان به امر آن اعتنا دارد، پس کسی خیال نکند که تخفیف از شب‌زنده‌داری به سایر وظائف سرایت کرده، در حقیقت آیه مورد بحث از این نظر شبیه به آیه نجوی است، که وقتی (به منظور تخفیف) حکم صدقه دادن قبل از نجوای با رسول خدا (ص) را بر می‌دارد، بلافاصله مساله وجوب نماز و زکات و اطاعت خدا و رسولش را خاطرنشان می‌سازد و می‌فرماید: <span class="aya" rel="58_13" data-words="9-25">فإذ لم تفعلوا و تاب الله علیکم فأقیموا الصلاة و آتوا الزکاة و أطیعوا الله و رسوله</span><span class="footnote" rel="1" title="تفسیر قمی، ج ۲، ص ۳۹۲">*</span>. </p> <p> <span class="aya" rel="73_20" data-words="71-84">و ما تقدموا لأنفسکم من خیر تجدوه عند الله هو خیرا و أعظم أجرا</span> <span class="phrase">-کلمه <em rel="fa_73_20_75-76" data-sentence="6:161">من خیر</em>  بیان <em>ما</em> است، و مراد از <em>خیر مطلق</em> ، اطاعت است، چه واجب و چه مستحبّ، و کلمه  <em>هو</em> یا ضمیر فصل است، و یا تاکید ضمیر در <em rel="fa_73_20_77-77" data-sentence="206:5">تجدوه</em> است.</span> و معنای آیه این است که: هر اطاعتی که به نفع خود از پیش بفرستید-یعنی برای اینکه با آن زندگی آخرتی خود را تامین کنید-نزد خدا آن را خواهید دید، یعنی در روز لقاء اللَّه آن را بهتر از همه کارهای نیک که می‌کردید، و یا بهتر از هر چیزی که در دنیا باقی می‌گذارید، و پراجرتر از آن خواهید یافت. </p> <p> <span class="aya" rel="73_20" data-words="85-91">و استغفروا الله إن الله غفور رحیم</span> <span class="phrase">-سوره مورد بحث را با امر به استغفار ختم نمود، و در اینکه فرمود: به درستی خدا غفور و رحیم است اشعاری به وعده مغفرت و رحمت هم دارد، و بعید نیست مراد از <em rel="fa_73_20_90-90" data-sentence="150:125">استغفار</em> انجام مطلق طاعات باشد، چون طاعات وسائلی هستند که با آن مغفرت خدا شامل حال آدمی می‌شود، پس می‌توان گفت: هر طاعتی استغفار است.</span> </p> <h3> بحث روایتی‌ <span class="title" rel="73_20"> (روایتی در باره تخفیف تهجد شبانه، قرائت قرآن ، تجارت، قرض به خدا، و...) </span> </h3> <p> در تفسیر قمی در روایت ابی الجارود از امام باقر (ع) آمده که در تفسیر آیه <span class="aya" rel="73_20" data-words="1-13">إن ربک یعلم أنک تقوم أدنی من ثلثی اللیل و نصفه و ثلثه</span> فرمود: رسول خدا (ص) این عمل را انجام داد، و مردم را به آن بشارت داد، ولی بر آنان دشوار آمد و <span class="aya" rel="73_20" data-words="25-28">علم أن لن تحصوه</span>، و خدای تعالی دانست که ضبط یک سوم و نصف و دو سوم برای مردم دشوار است، یک مسلمان نیمه شب از خواب برمی‌خیزد، در حالی که نمی‌داند (شب در این فصل)، چه ساعتی نصف یا ثلثان می‌شود، و چه بسا برای درک آن ساعت‌های معین تا به صبح بیدار بماند. لذا خدای تعالی این آیه را نازل کرد: <span class="aya" rel="73_20" data-words="1-5">إن ربک یعلم أنک تقوم</span>... <span class="aya" rel="73_20" data-words="25-28">علم أن لن تحصوه</span> و فرمود: خدا می‌داند که شما نمی‌توانید نصف و ثلث را به دست بیاورید. و لذا این آیه شریفه آن حکم را نسخ کرد، <span class="aya" rel="73_20" data-words="31-35">فاقرؤا ما تیسر من القرآن</span> و بدانید که هیچ پیغمبری نیامده مگر اینکه نماز شب را در خلوت می‌خواند، و هیچ پیغمبری این نماز شب را در اول شب بجا نمی‌آورد<span class="footnote" rel="1" title="روح المعانی، ج ۲۹، ص ۱۱۴">*</span>. </p> <p>مؤلف: حاصل روایت این است که صدر سوره نماز شب را واجب کرده، و ذیلش آن را نسخ کرده. البته قریب به این معنا از طرق اهل سنت هم از ابن عباس و غیره روایت شده که ما در بیان سابقمان درباره نسخ صحبت کردیم. </p> <p>و در مجمع البیان است که حاکم ابو القاسم ابراهیم حسکانی، به سند خود از کلبی از ابی صالح از ابن عباس روایت کرده که در مورد جمله‌ <span class="aya" rel="73_20" data-words="14-18">و طائفة من الذین معک</span> گفته است. </p> <p>منظور علی و ابو ذر است<span class="footnote" rel="2" title="روح المعانی، ج ۲۹، ص ۱۱۴">*</span>. </p> <p>و در همان کتاب است که در ذیل جمله‌ <span class="aya" rel="73_20" data-words="31-35">فاقرؤا ما تیسر من القرآن</span> گفته: از حضرت رضا از پدرش از جدش (ع) روایت شده که فرمود: حد اقل چیزی که در قرائت قرآن برای شما میسر است خشوع قلب و صفای باطن است<span class="footnote" rel="3" title="مجمع البیان، ج ۱۰، ص ۳۸۲">*</span>. </p> <p>و در الدر المنثور است که ابن ابی حاتم و طبرانی و ابن مردویه، از ابن عباس از رسول خدا (ص) روایت کرده‌اند که در ذیل‌ <span class="aya" rel="73_20" data-words="31-35">فاقرؤا ما تیسر من القرآن</span>       <code class="page" rel="20,121"/> فرمود: حد اقل صد آیه است<span class="footnote" rel="1" title="الدر المنثور، ج ۶، ص ۲۸۰">*</span>. </p> <p>و در همان کتاب است که ابن مردویه از عبد اللَّه بن مسعود روایت کرده که گفت: رسول خدا (ص) فرمود: هیچ کاسبی نیست که طعامی را از جایی به سوی شهری از شهرهای مسلمین وارد کند، و آن کالا را به نرخ روز در آن شهر به فروش برساند، مگر آنکه نزد خدا منزلت شهید را دارد، آن گاه رسول خدا (ص) این آیه را تلاوت کردند: <span class="aya" rel="73_20" data-words="41-55">و آخرون یضربون فی الأرض یبتغون من فضل الله و آخرون یقاتلون فی سبیل الله</span><span class="footnote" rel="2" title="الدر المنثور، ج ۶، ص ۲۸۰">*</span>. </p> <p>و در تفسیر قمی به سند خود از زرعه از سماعه روایت کرده که گفت: من از آن جناب (ظاهرا امام صادق ع است) از جمله‌ <span class="aya" rel="73_20" data-words="66-70">و أقرضوا الله قرضا حسنا</span> پرسیدم، فرمود: منظور غیر زکات است<span class="footnote" rel="3" title="تفسیر قمی، ج ۲، ص ۳۹۳">*</span>. </p> <p>و در خصال از امیر المؤمنین (ع) آمده که در حدیث <em>اربعة مائة</em> فرمود: بسیار استغفار کنید تا رزق را جلب کرده باشید، و تا می‌توانید امروز عمل خیر انجام دهید تا فردا آن را بیابید<span class="footnote" rel="4" title="خصال صدوق، ج ۲، ص ۶۱۵">*</span>. </p> <p>مؤلف: ذیل این حدیث از جمله‌ <span class="aya" rel="73_20" data-words="71-84">و ما تقدموا لأنفسکم من خیر تجدوه عند الله هو خیرا و أعظم أجرا</span> استفاده شده       <code class="page" rel="20,122"/> </p>
