<h2 class="sura">سوره یوسف مکی است و صد و یازده آیه دارد </h2><h3 class="ayas">سوره یوسف آیه‌های ۱ تا ۳</h3><code class="section" rel="12_1-3"/><h3>ترجمه آیات</h3> <p> <span class="trans" rel="12_0">بنام خداوند رحمان و رحیم  </span><span class="trans" rel="12_1">الر-این، آیه‌های کتاب روشن است.  «۱» </span><span class="trans" rel="12_2">که ما آن را قرآنی عربی نازل کرده‌ایم شاید تعقل کنید.  «۲» </span><span class="trans" rel="12_3">ما با این قرآن که به تو وحی می‌کنیم (در ضمن) بهترین داستان را برایت می‌سراییم گر چه پیش از آن از بی‌خبران بودی.  «۳» </span></p>   <h3>بیان آیات‌ <span class="title" rel="12_1 12_2 12_3">آهنگ مفاد و غرض کلی سوره یوسف</span> </h3> <p> غرض این سوره بیان ولایتی است که خداوند نسبت به بنده‌اش دارد، البته آن بنده‌اش که ایمان خود را خالص، و دلش را از محبت او پر کرده و دیگر جز به سوی او به هیچ سوی دیگری توجه نداشته باشد. آری، چنین بنده‌ای را خداوند خودش عهده‌دار امورش شده، او را به بهترین وجهی تربیت می‌کند، و راه نزدیک شدنش را هموار، و از جام محبت سرشارش می‌کند، آن چنان که او را خالص برای خود می‌سازد و به زندگی الهی خود زنده‌اش می‌کند، هر چند اسباب ظاهری همه در هلاکتش دست به دست هم داده باشند، او را بزرگ می‌کند هر چند حوادث او را<code class="page" rel="11,99"/> خوار بخواهند، عزیزش می‌کند هر چند نوائب و ناملایمات روزگار او را به سوی ذلت بکشاند و قدر و منزلتش را منحط سازد. </p> <p>خداوند این غرض را در خلال بیان داستان یوسف تامین نموده و در هیچ سوره‌ای از قرآن کریم هیچ داستانی به مانند داستان یوسف بطور مفصل و از اول تا به آخر نیامده. علاوه، در این سوره غیر از داستان یوسف داستان دیگری هم نیامده، و سوره‌ای است مخصوص به یوسف (ع). </p> <p>آری، یوسف بنده‌ای بود خالص در بندگی، و خداوند او را برای خود خالص کرده بود، و به عزت خود عزیزش ساخته بود با اینکه تمامی اسباب بر ذلت و خواریش اجتماع کرد و او را در مهلکه‌ها انداخت، و خداوند او را از همان راهی که به سوی هلاکتش می‌کشانید به سوی زندگی و حیاتش می‌برد. </p> <p>برادرانش بر او حسد بردند و او را در چاه دور افتاده‌ای افکندند، و سپس به پول ناچیزی فروخته، و خریداران او را به مصر بردند و در آنجا به خانه سلطنت و عزت راه یافت. آن کس که در آن خانه ملکه بود، با وی بنای مراوده را گذاشت و او را نزد عزیز مصر متهم ساخت، و چیزی نگذشت که خودش نزد زنان اعیان و اشراف مصر اقرار به پاکی و برائت وی کرد. دوباره اتهام خود را دنبال نموده او را به زندان انداخت، و همین سبب شد که یوسف مقرب درگاه سلطان گردد. و نیز همان پیراهن خون‌آلودش که باعث نابینایی پدرش یعقوب شد، همان پیراهن در آخر باعث بینایی او گردید، و به همین قیاس تمامی حوادث تلخ وسیله ترقی او گشته، به نفع او تمام شد. </p> <p>و کوتاه سخن، هر پیشامدی که در طریق تکامل او سد راهش می‌شد خداوند عین همان پیشامد را وسیله رشد و پخته شدن او و باعث موفقیت و رسیدن به هدفش قرار داد، و همواره خدا او را از حالی به حالی تحول می‌داد تا آنجا که او را ملک و حکمت ارزانی داشته او را برگزید، و تاویل احادیث را به او بیاموخت، و نعمت خود را بر او تمام نمود، همانطوری که پدرش به او وعده داده بود. </p> <p>خداوند داستان آن جناب را از خوابی که در ابتدای امر و در کودکی در دامن پدر دیده بود آغاز نمود. آری، رؤیای او از بشارتهای غیبی بود که بعدها آن را خارجیت داده، و با تربیت الهی که مخصوص یوسف بود کلمه او را کامل گردانید. آری، سنت خدای تعالی در باره اولیائش همین بوده که هر یک از ایشان را در تحت تربیت خاصی پرورش دهد هم چنان که فرموده: <span class="aya" rel="10_62-64" data-words="1-32">ألا إن أولیاء الله لا خوف علیهم و لا هم یحزنون، الذین آمنوا و کانوا یتقون، لهم البشری فی الحیاة الدنیا و فی الآخرة لا تبدیل لکلمات الله ذلک هو الفوز العظیم</span><span class="footnote" rel="1" title="آگاه باشید که اولیای خدا نه خوفی بر ایشان است و نه اندوهگین می‌شوند، کسانی که ایمان آورده و (در زندگی همواره) متقی بودند برای ایشان است بشارت در زندگی دنیا و آخرت، کلمات خدا تغییر پذیر نیست، این همان رستگاری بزرگ است سوره یونس، آیه ۶۲-۶۴">*</span>. </p> <p>و در جمله‌ای که بعد از رؤیای یوسف و تعبیر پدرش آورده و فرموده: <span class="aya" rel="12_7" data-words="1-8">لقد کان فی یوسف و إخوته آیات للسائلین</span> اشعار به این معنا دارد که گویا اشخاصی از رسول خدا  (ص) داستان یوسف و یا مطلبی را سؤال کرده بودند که با این داستان ارتباط داشته، و این اشعار مؤید آن روایاتی است که می‌گوید قومی از یهود، مشرکین مکه را وادار کردند تا نزد رسول خدا (ص) شده از سبب انتقال بنی اسرائیل به مصر پرسش کنند-چون بنی اسرائیل فرزندان یعقوب بودند که خود ساکن سرزمین شام بودند-مشرکین هم این سؤال را در میان نهادند، و در جوابشان این سوره نازل شد. </p> <p>بنا بر این، غرض این سوره، بیان داستان یوسف (ع) و داستان آل یعقوب است. </p> <p>خداوند با بیان این داستان غرض عالی از آن را استخراج کرده است و آن مساله ولایت خدای تعالی نسبت به بندگان مخلص است که در ابتداء و خاتمه این سوره بطور چشم‌گیری منعکس است. </p> <p>و این سوره بطوری که از سیاق آیات آن برمی‌آید در مکه نازل شده، و اینکه در بعضی از روایات منقوله از ابن عباس آمده که چهار آیه آن، یعنی سه آیه اول و آیه‌ <span class="aya" rel="12_7" data-words="1-8">لقد کان فی یوسف و إخوته آیات للسائلین</span> در مدینه نازل شده صحیح نیست، زیرا با وحدت سیاقی که در آیات این سوره است منافات دارد. </p> <p><code class="aya" rel="12_1"/> <span class="aya" rel="12_1" data-words="1-5">الر تلک آیات الکتاب المبین</span> <span class="phrase">اشاره با <em rel="fa_12_1_2-2" data-sentence="9:232">تلک</em> که مخصوص اشاره به دور است به منظور تعظیم مشار الیه (آیات) آمده، و ظاهرا مقصود از <em rel="fa_12_1_4-5" data-sentence="143:132">کتاب مبین</em> همین قرآنی است که می‌خوانیم چون این قرآن هم خودش واضح و روشن است و هم روشن کننده معارفی الهی و حقایقی است که متضمن مبدأ و معاد است.</span> </p> <p>و <span class="phrase">اگر در این آیه، کتاب را به وصف <em rel="fa_12_1_5-5" data-sentence="31:371">مبین</em> و در اول سوره یونس به وصف <em>حکیم</em>  توصیف کرده، و در آنجا فرموده: <span class="aya" rel="10_1" data-words="2-5">تلک آیات الکتاب الحکیم</span> برای این است که این سوره در باره داستان آل یعقوب و بیان آن نازل شده، و کلمه <em rel="fa_12_1_5-5" data-sentence="309:134">مبین</em> به معنای بیان کننده است،   <code class="page" rel="11,101"/> احتمال هم داردکه مقصود از آن قرآن نباشد، بلکه لوح محفوظ بوده باشد.</span> </p> <h3> <span class="title" rel="12_1 12_2 12_3">اشاره به اینکه انزال وحی در قالب لفظ و به زبان عربی در حفظ و ضبط آیات الهی دخیل و مؤثر بوده است 101</span> </h3> <p> <code class="aya" rel="12_2"/> <span class="aya" rel="12_2" data-words="1-6">إنا أنزلناه قرآنا عربیا لعلکم تعقلون</span> <span class="phrase">ضمیر <em rel="fa_12_2_2-2" data-sentence="5:66">انزلناه</em> به کتاب برمی‌گردد، چون کتاب مشتمل است بر آیات الهی و معارف حقیقی.</span> و انزال کتاب به صورت قرآن و عربی بدین معنا است که آن را در مرحله انزال به لباس قرائت عربی درآوردیم، و آن را الفاظی خواندنی مطابق با الفاظ معموله نزد عرب قرار دادیم، هم چنان که در آیه دیگری در این باره فرموده: <span class="aya" rel="43_3-4" data-words="1-14">إنا جعلناه قرآنا عربیا لعلکم تعقلون، و إنه فی أم الکتاب لدینا لعلی حکیم</span><span class="footnote" rel="1" title="به درستی که ما قرآن را با زبان عربی مقرر داشتیم تا اینکه شما تعقل کنید و همانا این کتاب در ام الکتاب نزد ما بسیار بلند پایه و محکم است سوره زخرف، آیه ۲-۴">*</span>. </p> <p>و جمله‌ <span class="aya" rel="12_2" data-words="5-6">لعلکم تعقلون</span> از قبیل توسعه خطاب و عمومیت دادن به آن است، زیرا سوره با خطاب به شخص رسول خدا (ص) افتتاح شده و فرموده: <span class="aya" rel="12_1" data-words="2-4">تلک آیات الکتاب</span> و بعدا هم باز خطاب به شخص ایشان می‌شود و می‌فرماید: <span class="aya" rel="12_3" data-words="1-3">نحن نقص علیک</span>. </p> <p>بنا بر این، معنای آیه-و اللَّه اعلم-این می‌شود: ما این کتاب مشتمل بر آیات را در مرحله نزول ملبس به لباس و واژه عربی و آراسته به زیور آن واژه نازل کردیم تا در خور تعقل تو و قوم و امتت باشد، و اگر در مرحله وحی به قالب الفاظ خواندنی درنمی‌آمد، و یا اگر درمی‌آمد به لباس واژه عربی ملبس نمی‌شد، قوم تو پی به اسرار آیات آن نمی‌بردند و فقط مختص به فهم تو می‌شد، چون وحی و تعلیمش اختصاص به تو داشت. </p> <p>و این خود دلالت می‌کند بر اینکه الفاظ کتاب عزیز به خاطر اینکه تنها و تنها وحی است و نیز به خاطر اینکه عربی است توانسته است اسرار آیات و حقایق معارف الهی را ضبط و حفظ کند. و به عبارت دیگر در حفظ و ضبط آیات الهی دو چیز دخالت دارد، یکی اینکه وحی از مقوله لفظ است، و اگر معانی الفاظ وحی می‌شد و الفاظ حاکی از آن معانی، الفاظ رسول خدا (ص) می‌بود-مثلا مانند احادیث قدسی-آن اسرار محفوظ نمی‌ماند. </p> <p>دوم اینکه اگر به زبان عربی نازل نمی‌شد و یا اگر می‌شد ولی رسول خدا آن را به لغت دیگری ترجمه می‌کرد پاره‌ای از آن اسرار بر عقول مردم مخفی می‌ماند، و دست تعقل و فهم بشر به آنها نمی‌رسید. </p> <p>آری، این معنا بر صاحبان نظر و متدبرین در آیات کریمه قرآنی پوشیده نیست که خداوند متعال در این آیات چه اندازه نسبت به الفاظ آن عنایت به خرج داده، و آن را به دو دسته   <code class="page" rel="11,102"/> محکمات و متشابهات تقسیم نموده، محکمات آن را <span class="aya" rel="43_4" data-words="4-5">أم الکتاب</span> خوانده که برگشت متشابهات هم به آنهاست و فرموده: <span class="aya" rel="3_7" data-words="1-14">هو الذی أنزل علیک الکتاب منه آیات محکمات هن أم الکتاب و أخر متشابهات</span><span class="footnote" rel="1" title="او کسی است که کتاب را بر تو نازل کرد پاره‌ای از آن محکمات است که ام الکتابند، و پاره‌ای دیگر متشابهات سوره آل عمران، آیه ۷">*</span> و نیز فرموده: <span class="aya" rel="16_103" data-words="1-18">و لقد نعلم أنهم یقولون إنما یعلمه بشر لسان الذی یلحدون إلیه أعجمی و هذا لسان عربی مبین</span><span class="footnote" rel="2" title="و به تحقیق ما می‌دانیم که آنها می‌گویند قطعا بشری به او می‌آموزد و حال آنکه زبان آن کس که منظور ایشان است شکسته است، و این زبانی است عربی آشکار سوره نحل، آیه ۱۰۲">*</span>. </p> <h3> <span class="title" rel="12_1 12_2 12_3">احسن القصص بودن داستان یوسف (علیه السلام) </span> </h3> <p> <code class="aya" rel="12_3"/> <span class="aya" rel="12_3" data-words="1-17">نحن نقص علیک أحسن القصص بما أوحینا إلیک هذا القرآن و إن کنت من قبله لمن الغافلین</span> <span class="phrase">راغب در مفردات می‌گوید: کلمه <em>قص</em> به معنای دنباله جای پا را گرفتن و رفتن است، و جمله <em>قصصت اثره</em> به معنای رد پای او را دنبال کردم است و این کلمه به معنای خود اثر هم هست، مانند آیه‌ <span class="aya" rel="18_64" data-words="6-9">فارتدا علی آثارهما قصصا</span> و آیه‌ <span class="aya" rel="28_11" data-words="1-4">و قالت لأخته قصیه</span> و  <em rel="fa_12_3_5-5" data-sentence="355:439">قصص</em> به معنای اخبار تتبع شده نیز آمده مانند آیه‌ <span class="aya" rel="3_62" data-words="3-5">لهو القصص الحق</span> و آیه‌ <span class="aya" rel="12_111" data-words="3-5">فی قصصهم عبرة</span> و جمله‌ <span class="aya" rel="28_25" data-words="18-20">قص علیه القصص</span> و جمله‌ <span class="aya" rel="12_3" data-words="2-5">نقص علیک أحسن القصص</span><span class="footnote" rel="3" title="مفردات راغب، ماده &lt;em&gt;قصص&lt;/em&gt; ">*</span>.</span> </p> <p><span class="phrase">پس <em rel="fa_12_3_5-5" data-sentence="3:553">قصص</em> به معنای قصه و <span class="aya" rel="12_3" data-words="4-5">أحسن القصص</span> بهترین قصه و حدیث است، و چه بسا بعضی گفته باشند که کلمه مذکور مصدر و به معنای اقتصاص (قصه‌سرایی) است، و هر کدام باشد صحیح است، چه اگر به معنای اسم مصدر (خود داستان) باشد، داستان یوسف بهترین داستان است، زیرا اخلاص توحید او را حکایت نموده و ولایت خدای سبحان را نسبت به بنده‌اش مجسم می‌سازد، که چگونه او را در راه محبت و سلوک راهش تربیت نموده، از حضیض ذلت به اوج عزت کشانید، و دست او را گرفته از ته چاه اسارت و طناب بردگی و رقیت و زندان عذاب و شکنجه به بالای تخت سلطنت بیاورد.</span> و اگر به معنای مصدر (قصه‌سرایی) باشد باز هم سرائیدن قصه یوسف به آن طریق که قرآن سروده بهترین سرائیدن است، زیرا با اینکه قصه‌ای عاشقانه است طوری بیان کرده که ممکن نیست کسی چنین داستانی را عفیف‌تر و پوشیده‌تر از آن بسراید. </p> <p>معنای آیه-و خدا داناتر است-این است: ما با وحی این قرآن بهترین قصه‌ها را برایت می‌سرائیم، و تو قبل از سرائیدن ما نسبت به آن از غافلین بودی. </p> 
