<h2 class="sura">سوره کافرون مکی است و شش آیه دارد. </h2><h3 class="ayas">سوره الكافرون آیه‌های ۱ تا ۶</h3><code class="section" rel="109_1-6"/><h3>ترجمه آیات</h3> <p> <span class="trans" rel="109_0">به نام اللَّه بخشنده به عموم، و مهربان به خواص.  </span><span class="trans" rel="109_1">بگو هان گروه کفر پیشه!.  «۱» </span><span class="trans" rel="109_2">من نمی‌پرستم آنچه را که شما می‌پرستید.  «۲» </span><span class="trans" rel="109_3">و شما هم نخواهید پرستید آنچه را که من می‌پرستم.  «۳» </span><span class="trans" rel="109_4">من نیز برای همیشه نخواهم پرستید آنچه را شما می‌پرستید.  «۴» </span><span class="trans" rel="109_5">و شما هم نخواهید پرستید آنچه را من می‌پرستم.  «۵» </span><span class="trans" rel="109_6">دین شما برای خودتان و دین من هم برای خودم.  «۶» </span></p>         <h3>بیان آیات</h3> <p> در این سوره رسول خدا (ص) را دستور می‌دهد به اینکه برائت خود از کیش وثنیت آنان را علنا اظهار داشته، خبر دهد که آنها نیز پذیرای دین وی نیستند، پس نه دین او مورد استفاده ایشان قرار می‌گیرد، و نه دین آنان آن جناب را مجذوب خود می‌کند، بنا بر این نه کفار می‌پرستند آنچه را که آن جناب می‌پرستد، و نه تا ابد آن جناب<code class="page" rel="20,645"/> می‌پرستد آنچه را که ایشان می‌پرستند، پس کفار باید برای ابد از سازشکاری و مداهنه آن جناب مایوس باشند. </p> <p>مفسرین در اینکه این سوره مورد بحث مکی است و یا مدنی اختلاف کرده‌اند، و از ظاهر سیاقش بر می‌آید که در مکه نازل شده باشد. </p> <h3> <span class="title" rel="109_1 109_3">بیان اینکه خطاب در <span class="aya" rel="109_1" data-words="2-4">یا أیها الکافرون...</span> به گروهی معهود و معین از کفار بوده و <span class="aya" rel="109_3" data-words="1-6">و لا أنتم عابدون ما أعبد</span> اخبار غیبی از آینده است</span> </h3> <p> <span class="aya" rel="109_1" data-words="1-4">قل یا أیها الکافرون</span> ظاهرا خطاب به یک طبقه معهود و معین از کفار است، نه تمامی کفار، به دلیل اینکه رسول خدا (ص) را مامور کرده از دین آنان بیزاری جوید و خطابشان کند که شما هم از پذیرفتن دین من امتناع می‌ورزید<span class="footnote" rel="1" title="و با اینکه می‌بینیم در این چهارده قرن میلیونها کافر به دین اسلام در آمدند، می‌فهمیم که خطاب در آیه به طبقه معینی از کفار است &lt;em&gt;مترجم&lt;/em&gt; ">*</span>. </p> <p><code class="aya" rel="109_2"/> <span class="aya" rel="109_2" data-words="1-4">لا أعبد ما تعبدون</span> از این آیه تا آخر سوره آن مطلبی است که در جمله‌ <span class="aya" rel="109_1" data-words="1-4">قل یا أیها الکافرون</span> مامور به گفتن آن است، و مراد از <span class="aya" rel="109_2" data-words="3-4">ما تعبدون</span> بت‌هایی است که کفار مکه می‌پرستیدند، و مفعول  <em>تعبدون</em> ضمیری است که به مای موصول بر می‌گردد، و با اینکه می‌توانست بفرماید: <em>ما تعبدونه</em> اگر ضمیر را حذف کرده برای این بود که کلام دلالت بر آن می‌کرده، حذف کرد تا قافیه آخر آیات هم درست در آید، و عین این سؤال و جواب در جمله‌های <em>اعبد</em> و <em>عبدتم</em> و  <em>اعبد</em> می‌آید چون در آنها هم باید می‌فرمود: <em>اعبده</em> و <em>عبدتموه</em> و <em>اعبده</em> . </p> <p>و <span class="phrase">جمله <em rel="fa_109_2_1-2" data-sentence="5:194">لا اعبد</em> نفی استقبالی است، برای اینکه حرف <em>لا</em> مخصوص نفی آینده است، هم چنان که حرف <em>ما</em> برای نفی حال است، و معنای آیه این است که من ابدا نمی‌پرستم آنچه را که شما بت‌پرستان امروز می‌پرستید.</span> </p> <p><code class="aya" rel="109_3"/> <span class="aya" rel="109_3" data-words="1-6">و لا أنتم عابدون ما أعبد</span> این جمله نیز نفی استقبالی نسبت به پرستش کفار بر معبود رسول خدا (ص) است، و این خبری غیبی از این معنا است که کفار معهود، در آینده نیز به دین توحید در نمی‌آیند. </p> <p>این دو آیه با انضمام امر <em>قل</em> که در آغاز سوره است، این معنا را به دست می‌دهد که گویا رسول خدا (ص) به کفار فرموده: پروردگار من مرا دستور داده به اینکه به طور دائم او را بپرستم، و اینکه به شما خبر دهم که شما هرگز و تا ابد او را   <code class="page" rel="20,646"/> نمی‌پرستید، پس تا ابد اشتراکی بین من و شما در دین واقع نخواهد شد . </p> <p>بنا بر این آیه شریفه در معنای آیه‌ <span class="aya" rel="36_7" data-words="1-8">لقد حق القول علی أکثرهم فهم لا یؤمنون</span><span class="footnote" rel="1" title="عذاب خدا بر آنان حتمی شده، در نتیجه دیگر ایمان نخواهند آورد سوره یس، آیه ۷">*</span>، و آیه شریفه زیر است که می‌فرماید: <span class="aya" rel="2_6" data-words="1-12">إن الذین کفروا سواء علیهم أ أنذرتهم أم لم تنذرهم لا یؤمنون</span><span class="footnote" rel="2" title="کسانی که کافر شدند چه انذارشان بکنی و چه نکنی برایشان یکسان است، چون ایمان نخواهند آورد سوره بقره، آیه ۶">*</span>. </p> <p>در آیه مورد بحث جا داشت بفرماید: و لا انتم عابدون من اعبد-و شما نخواهید پرستید کسی را که من می‌پرستم ، چون بین معبود رسول خدا (ص) و معبود بت‌پرستان فرق بسیار است، یکی این است که معبود بت‌پرستان جماد و بی‌شعور است، و موصولی که از آن تعبیر می‌کند موصول مخصوص بی شعوران یعنی کلمه <em>ما</em> است، و موصول مخصوص صاحبان شعور کلمه <em>من-کسی که</em> است، پس چرا در آیه مورد بحث بجای این کلمه، کلمه <em>ما</em> را بکار برده؟ پاسخش این است که منظور صرفا مطابقت این آیه با آیه‌ <span class="aya" rel="109_2" data-words="1-4">لا أعبد ما تعبدون</span> است. </p> <h3> <span class="title" rel="109_4 109_5">وجه تکرار مضمون سابق در <span class="aya" rel="109_4-5" data-words="1-12">و لا أنا عابد ما عبدتم، و لا أنتم عابدون ما أعبد</span> </span> </h3> <p> <code class="aya" rel="109_4"/><code class="aya" rel="109_5"/> <span class="aya" rel="109_4-5" data-words="1-12">و لا أنا عابد ما عبدتم، و لا أنتم عابدون ما أعبد</span> این دو آیه تکرار مضمون دو آیه قبل است که به منظور تاکید آن تکرار شده، نظیر تکراری که در آیه‌ <span class="aya" rel="102_3-4" data-words="1-7">کلا سوف تعلمون، ثم کلا سوف تعلمون</span><span class="footnote" rel="3" title="چنین نیست که شما خیال می‌کنید به زودی خواهید دانست باز چنان نیست که شما می‌پندارید به زودی خواهید دانست سوره تکاثر، آیه ۳ و ۴)">*</span> آمده، و نیز تکراری که در آیه <span class="aya" rel="74_19-20" data-words="1-7">فقتل کیف قدر، ثم قتل کیف قدر</span><span class="footnote" rel="4" title="مرگ بر او باد چگونه مطلب را آماده کرد باز هم مرگ بر او باد چگونه مطلب را آماده کرد">*</span> آمده است. </p> <p>بعضی<span class="footnote" rel="5" title="مجمع البیان، ج ۱۰، ص ۵۵۲">*</span> از مفسرین در توجیه اینکه چرا بین دو موصول فرق نگذاشت، گفته‌اند: اصلا کلمه <em>ما</em> در دو جمله‌ <span class="aya" rel="109_4" data-words="5-6">ما عبدتم</span> و <span class="aya" rel="109_3" data-words="5-6">ما أعبد</span> موصوله نیست، بلکه مصدریه است، و معنای آیه این است که: من نحوه پرستش شما را نخواهم پرستید، و شما نحوه پرستش مرا نخواهید پرستید ، و خلاصه نه من شریک شما در پرستش هستم و نه شما شریک منید، نه در عبادت مشترکیم و نه در معبود، چون معبود من خدای تعالی است، و معبود شما بت است، عبادت من       </p> <p>سوره مدثر، آیه 19 و 20.    <code class="page" rel="20,647"/> عبادتی است که خدا تشریعش کرده، و عبادت شما چیزی است که خودتان از در جهل و افتراء بدعت نهاده‌اید، و بنا بر این توجیه، دو آیه مورد بحث تکرار و تاکید دو آیه قبل نیستند، ولی عیبی که در این توجیه است، این است که از نظر عبارت آیه بعید به ذهن می‌رسد، و ان شاء اللَّه در بحث روایتی آینده وجهی لطیف برای تکرار دو آیه خواهد آمد. </p> <h3> <span class="title" rel="109_6">بیان اینکه آیه: <span class="aya" rel="109_6" data-words="1-5">لکم دینکم و لی دین</span> اخبار از اینست که کافران مخاطب پیامبر (صلی اللَّه علیه و آله و سلم) به دین او نخواهند گروید. چند وجه دیگر در معنای این آیه</span> </h3> <p> <code class="aya" rel="109_6"/> <span class="aya" rel="109_6" data-words="1-5">لکم دینکم و لی دین</span> <span class="phrase">این آیه به حسب معنا تاکید مطلب گذشته، یعنی مشترک نبودن پیامبر و مشرکین است، و لام در <em rel="fa_109_6_1-1" data-sentence="85:167">لکم</em> و در <em>لی</em> لام اختصاص است، می‌فرماید: دین شما که همان پرستش بت‌ها است مخصوص خود شما است، و به من تعدی نمی‌کند، و دین من نیز مخصوص خودم است، شما را فرا نمی‌گیرد.</span> </p> <p>در اینجا ممکن است به ذهن کسی برسد که این آیه مردم را در انتخاب دین آزاد کرده، می‌فرماید هر کس دلش خواست دین شرک را انتخاب کند، و هر کس خواست دین توحید را برگزیند. و یا به ذهن برسد که آیه شریفه می‌خواهد به رسول خدا (ص) دستور دهد که متعرض دین مشرکین نشود. و لیکن معنایی که ما برای آیه کردیم این توهم را دفع می‌کند، چون گفتیم آیه شریفه در مقام این است که بفرماید شما به دین من نخواهید گروید و من نیز به دین شما نخواهم گروید، و اصولا دعوت حقه‌ای که قرآن متضمن آن است، این توهم را دفع می‌کند. </p> <p><span class="phrase">بعضی<span class="footnote" rel="1" title="الدر المنثور، ج ۶، ص ۴۰۴">*</span> از مفسرین برای دفع این توهم گفته‌اند: کلمه <em rel="fa_109_6_5-5" data-sentence="120:115">دین</em> در آیه شریفه به معنای مذهب و آئین نیست، بلکه به معنای جزا است می‌فرماید: جزای شما مال شما، و جزای من از آن من است.</span> </p> <p>بعضی<span class="footnote" rel="2" title="نور الثقلین، ج ۵، ص ۶۸۸، به نقل از امالی شیخ طوسی">*</span> دیگر گفته‌اند: در این آیه مضافی حذف شده، و تقدیرش لکم جزاء دینکم ولی جزاء دینی می‌باشد، یعنی جزای دین شما مال شما، و جزای دین من مال من. ولی این دو وجه دور از فهم است. </p> <h3>بحث روایتی‌ <span class="title" rel="109_2 109_3 109_4 109_5 109_6 109_1"> (روایتی در باره شان نزول سوره کافرون و روایتی راجع به تکرار یک مضمون در سوره) </span> </h3> <p> در الدر المنثور آمده که ابن جریر، ابن ابی حاتم، و ابن انباری در کتاب   <code class="page" rel="20,648"/> <em>المصاحف</em> ، از سعید بن میناء مولای ابی البختری روایت کرده‌اند که گفت: ولید بن مغیره و عاصی بن وائل و اسود بن مطلب و امیة بن خلف رسول خدا (ص) را دیدند و گفتند: ای محمد بیا خدایانمان را روی هم بریزیم، ما خدای تو را بپرستیم و تو خدایان ما را در نتیجه غائله و کدورت بین ما بر طرف شود، همه در پرستش معبودها مشترک باشیم، و بالأخره یا معبود ما حق است و یا معبود تو، اگر معبود ما حق و صحیح‌تر بود سر تو بی کلاه نمانده، و از عبادت آنها حظی برده‌ای، و اگر معبود تو حق و صحیح‌تر از معبود ما باشد سر ما بی کلاه نمانده، از پرستش او بهره‌مند شده‌ایم. در پاسخ این پیشنهاد خدای تعالی این سوره را نازل کرد که بگو: هان ای کفار!من هرگز نمی‌پرستم آنچه را که شما می‌پرستید، تا آخر سوره<span class="footnote" rel="1" title="تفسیر قمی، ج ۲، ص ۴۴۵">*</span>. </p> <p>مؤلف: مرحوم شیخ در امالی به سند خود از میناء از عده‌ای از اصحاب امامیه قریب به این معنا را روایت کرده<span class="footnote" rel="2" title="مجمع البیان، ج ۳۰، ص ۵۵۲">*</span>. </p> <p>و در تفسیر قمی از پدرش از ابن ابی عمیر روایت کرده که گفت: ابو شاکر از ابی جعفر احول از سوره مورد بحث سؤال کرد، که مگر یک سخنگوی حکیم اینطور حرف می‌زند که در یک سطر مطلبی را دو بار بگوید و تکرار کند؟ ابی جعفر احول جوابی از این اشکال نداشت. </p> <p>ناگزیر به طرف مدینه روان شد، و در مدینه از امام صادق (ع) پرسید حضرت فرمود: سبب نزول این سوره و تکرار مطلبش این بود که قریش به رسول خدا (ص) پیشنهاد کرده بود، بیا تا بر سر پرستش خدایان مصالحه‌ای کنیم، یک سال تو خدایان ما را عبادت کن و یک سال ما خدای تو را، باز یک سال تو خدایان ما را عبادت کن و یک سال ما خدای تو را، خدای تعالی در پاسخشان عین سخن آنان را یعنی تکرار مطلب را بکار برد، آنها گفته بودند یک سال تو خدایان ما را عبادت کن در پاسخ فرمود: <span class="aya" rel="109_2" data-words="1-4">لا أعبد ما تعبدون</span>، آنها گفته بودند و یک سال ما خدای تو را ، در پاسخ فرمود <span class="aya" rel="109_3" data-words="1-6">و لا أنتم عابدون ما أعبد</span>، آنها گفته بودند باز یک سال تو خدایان ما را عبادت کن در پاسخ فرمود: <span class="aya" rel="109_4" data-words="1-6">و لا أنا عابد ما عبدتم</span>، آنها گفته بودند و یک سال ما خدای تو را در پاسخشان فرمود: <span class="aya" rel="109_5-6" data-words="1-11">و لا أنتم عابدون ما أعبد، لکم دینکم و لی دین</span>. </p> <p>     <code class="page" rel="20,649"/> ابو جعفر احول وقتی این پاسخ را شنید نزد ابی شاکر رفت، و جواب را بدو گفت، ابو شاکر گفت: این جواب مال تو نیست این را شتر از حجاز بدینجا حمل کرده<span class="footnote" rel="1" title="مجمع البیان، ج ۳۰، ص ۵۵۲">*</span>،  (یعنی تو نزد جعفر بن محمد رفته‌ای و پاسخ را از او گرفته‌ای). </p> <p>مؤلف: مفاد تکرار در کلام قریش این است که بیا تا به آخر عمر یک سال تو خدایان ما را و یک سال ما خدای تو را بپرستیم. </p> 
