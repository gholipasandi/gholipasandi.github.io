<h3 class="ayas">سوره یوسف آیه‌های ۲۲ تا ۳۴</h3><code class="section" rel="12_22-34"/><h3>ترجمه آیات</h3> <p> <span class="trans" rel="12_22">و چون به رشد رسید علم و حکمتی به او دادیم و نیکوکاران را چنین پاداش می‌دهیم.  «۲۲» </span><span class="trans" rel="12_23">و آن زنی که یوسف در خانه وی بود از او تمنای کامجویی کرد و درها را محکم بست و گفت بیا.  «۲۳» </span><span class="trans" rel="12_24">وی یوسف را قصد کرد یوسف هم اگر برهان پروردگار خویش ندیده بود قصد او کرده بود، چنین شد تا گناه و بدکاری را از او دور کنیم که وی از بندگان خالص شده ما بود.  «۲۴» </span><span class="trans" rel="12_25">از پی هم به سوی در دویدند و پیراهن یوسف را از عقب بدرید و شوهرش را پشت در یافتند. گفت سزای کسی که به خاندان تو قصد بد کند جز این نیست که زندانی شود و یا عذابی الم انگیز ببیند.  «۲۵» </span><span class="trans" rel="12_26">یوسف گفت: وی از من کام می‌خواست. و یکی از کسان زن که حاضر بود گفت: اگر پیراهن یوسف از جلو دریده شده زن راست می‌گوید و او دروغگوست.  «۲۶» </span><span class="trans" rel="12_27">و اگر پیراهن وی از عقب دریده شده زن دروغ می‌گوید و او راستگوست.  «۲۷» </span><span class="trans" rel="12_28">و چون پیراهن او را دید که از عقب دریده شده گفت این از نیرنگ شما زنان است که نیرنگ شما بزرگ است.  «۲۸» </span><span class="trans" rel="12_29">یوسف!این را ندیده بگیر. و ای زن!از گناه خود آمرزش بخواه که تو خطاکار بوده‌ای.  «۲۹» </span><span class="trans" rel="12_30">زنانی در شهر گفتند همسر عزیز از غلام خویش کام می‌خواهد که فریفته او شده و ماوی را در ضلالتی آشکار می‌بینیم.  «۳۰» </span><span class="trans" rel="12_31">و همین که از فکر آنان با خبر شد کس نزدشان فرستاد و مجلسی مهیا کرد و برای آنها پشتی‌های گران قیمتی فراهم ساخت و به هر یک از آنان کاردی داد و به یوسف گفت بیرون شو بر ایشان. همین که وی را بدیدند حیران او شدند و دستهای خویش ببریدند و گفتند منزه است خدا که این بشر نیست، این فرشته‌ای بزرگوار است.  «۳۱» </span><span class="trans" rel="12_32">گفت: این همانست که در باره او ملامتم کردید، من از او کام خواستم و خویشتن‌داری کرد اگر آنچه بدو فرمان می‌دهم نکند بطور قطع زندانی و خوار می‌گردد.  «۳۲» </span><span class="trans" rel="12_33">گفت پروردگارا زندان برای من از گناهی که مرا بدان می‌خوانند خوشتر است و اگر نیرنگشان را از من دور نکنی متمایل به ایشان می‌شوم و از جهالت‌پیشه‌گان می‌گردم.  «۳۳» </span><span class="trans" rel="12_34">پروردگارش اجابتش کرد و نیرنگشان را از او دور ساخت که او شنوا و داناست.  «۳۴» </span></p>   <p>گفت: پناه به خدا که او مربی من است و منزلت مرا نیکو داشته است که ستمگران رستگار نمی‌شوند (23). </p>                     <h3>بیان آیات‌ <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">بیان آیات مربوط به یوسف (علیه السلام) در خانه عزیز مصر مراد از جمله: <em>لما بلغ اشده</em> </span> </h3> <p> این آیات داستان یوسف را در آن ایامی که در خانه عزیز بود بیان می‌کند که نخست مبتلا به محبت همسر عزیز و مراوده‌اش با وی و دعوتش به سوی خود شد، و سپس مبتلا شد به عشق زنان شهر نسبت به وی، و اینکه او را به سوی خود می‌خواندند، و این خود بلای بزرگی بود که در خلال آن عفت نفس و طهارت دامن او معلوم گشت و عفتش مورد تعجب همه واقع شد، و از این عجیب‌تر عشق و محبتی بود که او نسبت به پروردگارش می‌ورزید. </p> <p> <span class="aya" rel="12_22" data-words="1-12">و لما بلغ أشده آتیناه حکما و علما و کذلک نجزی المحسنین</span>  <span class="phrase"><em rel="fa_12_22_3-4" data-sentence="0:203">بلوغ اشد</em> به معنای سنینی از عمر انسان است که در آن سنین قوای بدنی رفته رفته بیشتر می‌شود و به تدریج آثار کودکی زایل می‌گردد، و این از سال هیجدهم تا سن کهولت و پیری است که در آن موقع دیگر عقل آدمی پخته و کامل است.</span> </p> <p>و ظاهرا منظور از آن رسیدن به ابتدای سن جوانی است، نه اواسط و یا اواخر آن که از حدود چهل سالگی به بعد است، به دلیل آیه‌ای که در باره موسی (ع) فرموده: <span class="aya" rel="28_14" data-words="1-10">و لما بلغ أشده و استوی آتیناه حکما و علما</span><span class="footnote" rel="1" title="چون موسی به سن رشد رسید و کمال یافت ما به او مقام حکم و علم دادیم سوره قصص، آیه ۱۴">*</span> زیرا در این آیه کلمه‌ <span class="aya" rel="28_14" data-words="6-6">استوی</span> را آورد تا برساند موسی به حد وسط اشد رسیده بود که ما مبعوثش کردیم. و در آیه‌ <span class="aya" rel="46_15" data-words="18-31">حتی إذا بلغ أشده و بلغ أربعین سنة قال رب أوزعنی أن أشکر نعمتک</span><span class="footnote" rel="2" title="و چون به قوت و به چهل سال رسید گفت: پروردگارا مرا ملهم کن تا نعمت تو را سپاس گویم">*</span> چون می‌خواسته برساند در اواخر بلوغ اشد خود چنین و چنان گفت کلمه <em>چهل سالگی</em> را هم اضافه کرده، و اگر بلوغ اشد به معنای چهل سالگی باشد دیگر حاجت به ذکر <span class="aya" rel="46_15" data-words="20-20">بلغ</span> و تکرار آن نبود بلکه می‌فرمود: حتی اذا بلغ اشده اربعین سنة . </p> <p>پس دیگر مجالی برای گفته بعضی از مفسرین نیست که گفته‌اند: منظور از بلوغ اشد رسیدن به سی و یا سی و سه سالگی است. و همچنین آن مفسر دیگر که گفته: منظور از آن رسیدن به چهل است. علاوه بر این، خنده‌آور است که همسر عزیز در ایام جوانی یوسف عشقی به وی نورزد تا اینکه به چهل سالگی برسد آن وقت عاشقش شود، و او را به طرف خودش بخواند. </p>   <p>سوره احقاف، آیه 15.  <code class="page" rel="11,159"/> و اینکه فرمود: <span class="aya" rel="12_22" data-words="5-6">آتیناه حکما</span>، بطوری که از کتب لغت برمی‌آید به معنای قول فصل و حق مطلب در هر امری است و نیز به معنای از اله شبهه و تردید است از اموری که قابل اختلاف باشد. لازمه این معنا این است که در تمامی معارف انسانی-چه راجع به مبدأ باشد، چه به معاد، چه اخلاق و چه شرایع و آداب مربوطه به مجتمع بشری-بایستی دارنده حکم دارای رأیی صائب و قطعی باشد. </p> <p>و از اینکه به رفیق زندانیش گفت: <span class="aya" rel="12_40" data-words="17-20">إن الحکم إلا لله</span><span class="footnote" rel="1" title="سوره یوسف، آیه ۴۰">*</span> و بعدش گفت: <span class="aya" rel="12_41" data-words="17-21">قضی الأمر الذی فیه تستفتیان</span><span class="footnote" rel="2" title="سوره یوسف، آیه ۴۱">*</span> فهمیده می‌شود که این حکمی که خدا به وی داده بوده همان حکم اللَّه بوده، و خلاصه حکم یوسف حکم اللَّه است، و این همان حکمی است که ابراهیم از پروردگار خود مسألت می‌کرد و می‌گفت: <span class="aya" rel="26_83" data-words="1-7">رب هب لی حکما و ألحقنی بالصالحین</span><span class="footnote" rel="3" title="پروردگارا به من حکم عنایت کن و مرا به صالحان ملحق فرمای سوره شعراء، آیه ۸۳">*</span>. </p> <h3> <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">توضیحی در مورد حکم و علمی که خدا به یوسف (علیه السلام) داده و اشاره به اینکه خداوند از آن علم و حکم به همه نیکوکاران می‌دهد</span> </h3> <p> و <span class="phrase">اینکه دنبال حکم فرمود: <em rel="fa_12_22_7-8" data-sentence="23:62">و علما</em> چون علمی است که خدا به او داده، قطعا دیگر با جهل آمیخته نیست.</span> حال چگونه علمی است و چه مقدار است کاری نداریم، هر چه باشد خالص علم است و دیگر آمیخته با هوای نفس و وسوسه‌های شیطانی نیست، زیرا دیگر معقول نیست که مشوب با جهل و یا هوا و هوس باشد، چون به خدا نسبتش داده و دهنده آن علم و آن حکم را خدا دانسته، و خدا هم خود را چنین معرفی کرده: <span class="aya" rel="12_21" data-words="27-31">و الله غالبعلی أمره</span><span class="footnote" rel="4" title="سوره یوسف، آیه ۲۱">*</span> و نیز فرموده: <span class="aya" rel="65_3" data-words="14-17">إن الله بالغ أمره</span><span class="footnote" rel="5" title="خدا به کارهایش می‌رسد سوره طلاق، آیه ۳">*</span> پس می‌فهمیم آن حکمی را که خدا بدهد دیگر آمیخته با تزلزل و تردید و شک نیست، و چیزی را که او به عنوان علم بدهد جهل نخواهد بود. </p> <p>از سوی دیگر این معنا را می‌دانیم که این موهبت‌های الهی که احیانا به بعضی‌ها داده می‌شود بطور گزاف و لغو و عبث نیست، بلکه نفوسی که این علم و حکم به آنها داده می‌شود با سایر نفوس تفاوت بسیار دارند. نفوس دیگر خطا کردار و تاریک و جاهلند ولی این نفوس چنین نیستند، و لذا خدای تعالی می‌فرماید: <span class="aya" rel="7_58" data-words="1-14">و البلد الطیب یخرج نباته بإذن ربه و الذی خبث لا یخرج إلا نکدا</span><span class="footnote" rel="6" title="سرزمین پاکیزه، گیاه آن به فرمان پروردگارش درآید، و آن زمین که ناپاک است (گیاه آن) جز به اندک درنیاید سوره اعراف، آیه ۵۸">*</span>. </p> <p>             <code class="page" rel="11,160"/> جمله‌ <span class="aya" rel="12_22" data-words="9-12">و کذلک نجزی المحسنین</span> هم اشاره به همین معنا است، چون دلالت می‌کند بر اینکه این حکم و این علم که به یوسف داده شد موهبتی ابتدایی نبود، بلکه به عنوان پاداش به وی داده شد، چه او از نیکوکاران بود. </p> <p>و بعید نیست که از جمله مذکور نیز استفاده کرد که خداوند از این علم و حکم به همه نیکوکاران می‌دهد، البته هر کسی به قدر نیکوکاریش، و چگونه چنین نباشد با اینکه آیه‌ <span class="aya" rel="57_28" data-words="1-19">یا أیها الذین آمنوا اتقوا الله و آمنوا برسوله یؤتکم کفلین من رحمته و یجعل لکم نورا تمشون به</span><span class="footnote" rel="1" title="شما که ایمان دارید از خدا بترسید و به پیغمبر وی ایمان بیاورید تا شما را از رحمت خویش دو سهم دهد و برای شما نوری قرار دهد که بدان راه روید سوره حدید، آیه ۲۸">*</span> و نیز آیه‌ <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span><span class="footnote" rel="2" title="آن کس که مرده بوده و زنده‌اش کرده‌ایم و برای او نوری قرار داده‌ایم که به کمک آن میان مردم راه می‌رود سوره انعام، آیه ۱۲۲">*</span> به این معنا تصریح دارد. </p> <p>نکته‌ای که باقی مانده این است که: علم مورد گفتگو شامل آن پیش‌بینی‌هایی که آنها را از تاویل احادیث خوانده بودیم می‌شود، برای اینکه آیه‌ <span class="aya" rel="12_22" data-words="6-8">حکما و علما</span> واقع شده میان آیات سابق که می‌فرمود: <span class="aya" rel="12_21" data-words="22-26">و لنعلمه من تأویل الأحادیث</span> و بین آن آیه‌ای که کلام یوسف به رفیق زندانیش را در زندان حکایت می‌کند که گفت: <span class="aya" rel="12_37" data-words="12-15">ذلکما مما علمنی ربی</span> -دقت بفرمایید. </p> <h3> <span class="title" rel="12_23">معنای مراوده در جمله: <span class="aya" rel="12_23" data-words="1-6">و راودته التی هو فی بیتها</span> </span> </h3> <p> <code class="aya" rel="12_23"/> <span class="aya" rel="12_23" data-words="1-26">و راودته التی هو فی بیتها عن نفسه و غلقت الأبواب و قالت هیت لک قال معاذ الله إنه ربی أحسن مثوای إنه لا یفلح الظالمون</span> در مفردات گفته: کلمه <em>رود</em> به معنای تردد و آمد و شد کردن به آرامی است به خاطر یافتن چیزی، و کلمه <em>رائد</em> هم که به معنای طالب و جستجوگر علفزار است از همان ماده است <em>اراده</em> از ماده <em>راد، یرود</em> که به معنای سعی در طلب چیزی است، انتقال یافته و به معنای خواستن شده. آن گاه می‌گوید: <em>مراوده</em> به معنای اینست که کسی در اراده با تو نزاع کند یعنی تو چیزی را بخواهی و او چیز دیگری را، و یا تو در طلب چیزی سعی و کوشش کنی و او در طلب چیز دیگری. </p> <p>و اگر گفته شود: راودت فلانا عن کذا هم چنان که خدای تعالی فرموده: <span class="aya" rel="12_26" data-words="2-5">هی راودتنی عن نفسی</span> و نیز فرموده: <span class="aya" rel="12_30" data-words="8-11">تراود فتاها عن نفسه</span> معنایش این است که فلانی     <code class="page" rel="11,161"/> فلان شخص را از رأیش برگردانید <em>و در دومی</em> او مراوده کرد با من <em>و در سومی</em> او با غلامش مراوده می‌کند یعنی او را از رأیش برمی‌گرداند. و در دو جمله‌ <span class="aya" rel="12_32" data-words="6-10">و لقد راودته عن نفسه</span> و جمله‌ <span class="aya" rel="12_61" data-words="2-4">سنراود عنه أباه</span> نیز به این معنا است.<span class="footnote" rel="1" title="مفردات راغب، ماده &lt;em&gt;رود&lt;/em&gt; ">*</span> و در مجمع البیان گفته: <em>مراوده</em> به معنای مطالبه چیزی است به رفق و مدارا و نرمی تا کاری که در نظر است به آن چیز انجام یابد، و از همین باب است که به میله سرمه می‌گویند  <em>مرود</em> زیرا با آن سرمه می‌کشند، ولی در مطالبه قرض نمی‌گویند <em>راوده</em> . و اصل این کلمه از ماده <em>راد، یرود</em> به معنای طلب چراگاه است، و درمثل آمده که: الرائد لا یکذب اهله  کسی که در جستجوی چراگاه است به اهل خود دروغ نمی‌گوید. و <span class="phrase"><em rel="fa_12_23_10-10" data-sentence="0:383">غلقت</em> از <em>تغلیق</em>  است که به معنای بستن درب است آن چنان که دیگر نتوان باز کرد، زیرا ثلاثی مجرد آن به معنای صرف بستن است، و تشدید باب تفعیل مبالغه در بستن است که یا کثرت آن را می‌رساند، و یا محکمی را.<span class="footnote" rel="2" title="مجمع البیان، ج ۵، ص ۲۲۲ و ۲۲۳">*</span> کلمه‌ <span class="aya" rel="12_23" data-words="14-15">هیت لک</span> اسم فعل و به معنای <em>بیا</em> است.</span> و <span class="aya" rel="12_23" data-words="17-18">معاذ الله</span> به معنای پناه می‌برم به خدا می‌باشد، بنا بر این، کلمه مذکور مفعول مطلق <em>اعوذ باللَّه</em> است که قائم مقام فعل است. </p> <p>این آیه شریفه در عین کوتاهی و اختصار، اجمال داستان مراوده را در خود گنجانده، و اگر در قیودی که در آن بکار رفته و در سیاقی که آیه در آن قرار گرفته و در سایر گوشه‌های این داستان که در این سوره آمده دقت شود تفصیل مراوده نیز استفاده می‌شود. </p> <h3>یوسف‌ <span class="title" rel="12_23 12_22 12_24 12_25 12_26 12_27 12_28 12_29 12_30 12_31 12_32 12_33 12_34">احساسات یوسف (علیه السلام) در کاخ عزیز مصر</span> </h3> <p> اینک یوسف کودکی است که دست تقدیر کارش را به خانه عزیز مصر کشانده و این خانواده به این طفل صغیر جز به این مقدار آشنایی ندارند که برده‌ای است از خارج مصر، و شاید تا کنون هم اسم او را نپرسیده باشند، و اگر هم پرسیده باشند یا خودش گفته است (اسمم یوسف است) و یا دیگران. و از لهجه‌اش این معنا نیز به دست آمده که اصلا عبرانی است، ولی اهل کجاست و از چه دودمانی است معلوم نشده. </p> <p>چون معمول و معهود نبوده که بردگان، خانه و دودمانی معلوم داشته باشند، یوسف هم     <code class="page" rel="11,162"/> که خودش حرفی نمی‌زند، البته حرف بسیار دارد، ولی تنها در درون دلش خلجان می‌کند. آری او از نسب خود حرفی نزد مگر پس از چند سال که به زندان افتاده بود، و در آنجا به دو رفیق زندانیش گفت: <span class="aya" rel="12_38" data-words="1-9">و اتبعت ملة آبائی إبراهیم و إسحاق و یعقوب</span>. </p> <p>و نیز تا کنون از معتقدات خود که همان توحید در عبادت است در میان مردم مصر که بت می‌پرستند چیزی نگفته، مگر آن موقعی که همسر عزیز گرفتارش کرده بود که در پاسخ خواهش نامشروعش گفت: <span class="aya" rel="12_23" data-words="17-20">معاذ الله إنه ربی...</span> آری، او در این روزها ملازم سکوت است، اما دلش پر است از لطائفی که از صنع خدا مشاهده می‌کند، او همواره به یاد حقیقت توحید و حقیقت معنای عبودیتی است که پدرش با او در میان می‌گذاشت و هم به یاد آن رؤیایی است که او را بشارت به این می‌داد که خدا به زودی وی را برای خود خالص گردانیده به پدران بزرگوارش ابراهیم و اسحاق و یعقوب ملحق می‌سازد. و نیز به یاد آن رفتاری است که برادران با وی کردند، و نیز آن وعده‌ای که خدای تعالی در قعر چاه، آنجا که همه امیدهایش قطع شده بود به وی داده بود، که در چنین لحظاتی او را بشارت داد که اندوه به خود راه ندهد، زیرا او در تحت ولایت الهی و تربیت ربوبی قرار گرفته، و آنچه برایش پیش می‌آید از قبل طراحی شده، و به زودی برادران را به کاری که کرده‌اند خبر خواهد داد، و ایشان خود نمی‌دانند که چه می‌کنند. </p> <p>این خاطرات دل یوسف را به خود مشغول داشته و مستغرق در الطاف نهانی پروردگار کرده بود، او خود را در تحت ولایت الهی می‌دید، و ایمان داشت که رفتارهای جمیله خدا جز به خیر او تمام نمی‌شود، و در آینده جز با خیر و جمیل مواجه نمی‌گردد. </p> <p>آری، این خاطرات شیرین کافی بود که تمامی مصائب و ناملایمات را برای او آسان و گوارا کند: محنت‌ها و بلاهای پی در پی را با آغوش باز پذیرا باشد. در برابر آنها با همه تلخی و مرارتش صبر نماید، به جزع و فزع در نیاید و هراسان نشده راه را گم نکند. </p> <p>یوسف در آن روزی که خود را به برادران معرفی کرد به این حقایق اشاره نموده، فرمود: <span class="aya" rel="12_90" data-words="16-26">إنه من یتق و یصبر فإن الله لا یضیع أجر المحسنین</span><span class="footnote" rel="1" title="سوره یوسف، آیه ۹۰">*</span>. </p> <p>دل یوسف لا یزال و دم به دم مجذوب رفتار جمیل پروردگارش می‌شد و قلبش در اشارات لطیفی که از آن ناحیه می‌شد مستغرق می‌گردید، و روز به روز بر علاقه و محبتش نسبت به آنچه می‌دید و آن شواهدی که از ولایت الهی مشاهده می‌کرد زیادتر می‌شد، و بیشتر از پیش   <code class="page" rel="11,163"/> مشاهده می‌کرد که چگونه پروردگارش بر هر نفسی و عمل هر نفسی قائم و شهید است، تا آنکه یکباره محبت الهی دلش را مسخر نموده و واله و شیدای عشق الهی گردید او دیگر به جز پروردگارش همی ندارد، و دیگر چیزی او را از یاد پروردگارش حتی برای یک چشم بر هم زدن بازنمی‌دارد. </p> <p>این حقیقت برای کسی که در آیاتی که راجع به گفتگوهای حضرت یوسف است، دقت و تدبر کند بسیار روشن جلوه می‌کند. آری، کسی که در امثال: <span class="aya" rel="12_23" data-words="17-20">معاذ الله إنه ربی</span> و <span class="aya" rel="12_38" data-words="10-17">ما کان لنا أن نشرک بالله من شیء</span> و <span class="aya" rel="12_40" data-words="17-20">إن الحکم إلا لله</span> و <span class="aya" rel="12_101" data-words="15-20">أنت ولیی فی الدنیا و الآخرة</span> و امثال آن که همه حکایت گفتگوهای یوسف است کاملا دقت نماید، همه آن احساساتی که گفتیم برای یوسف دست داده بود، برایش روشن می‌شود، و به زودی بیان بیشتری در این باره خواهد آمد-ان شاء اللَّه تعالی. </p> <p>آری، این بود احساسات یوسف که او را به صورت شبحی درآورده بود که در وادی آن، غیر از محبت الهی چیزی وجود نداشت، محبتی که انیس دل او گشته بود و او را از هر چیز دیگری بی خبر ساخته و به صورتی درآورده بود که معنایش همان خلوص برای خداست و دیگر غیر خدا کسی از او سهمی نداشت. </p> <p>عزیز مصر در آن روزهای اول که یوسف به خانه‌اش درآمده بود به جز این، که او پسر بچه‌ای است صغیر از نژاد عبریان و مملوک او، شناخت دیگری نداشت. چیزی که هست، از اینکه به همسرش سفارش کرد که او را گرامی بدار تا شاید به درد ما بخورد، و یا او را پسر خود بخوانیم برمی‌آید که او در وجود یوسف وقار و مکانتی احساس می‌کرده و عظمت و کبریایی نفسانی او را از راه زیرکی دریافته بود و همین احساس او را به طمع انداخت که شاید از او منتفع گشته یا به عنوان فرزندی خود اختصاصش دهد، به اضافه آن حسن و جمال عجیبی که در او می‌دیده است. </p> <h3>همسر عزیز <span class="title" rel="12_23 12_30 12_22 12_24 12_25 12_26 12_27 12_28 12_29 12_31 12_32 12_33 12_34">احساسات همسر عزیز نسبت به یوسف (علیه السلام) </span> </h3> <p> همسر عزیز که خود عزیزه مصر بود، از طرف عزیز مامور می‌شود که یوسف را احترام کند و به او می‌گوید که وی در این کودک آمال و آرزوها دارد. او هم از اکرام و پذیرایی یوسف آنی دریغ نمی‌ورزید، و در رسیدگی و احترام به او اهتمامی به خرج می‌داد که هیچ شباهت به اهتمامی که در باره یک برده زرخرید می‌ورزند نداشت، بلکه شباهت به پذیرایی و عزتی داشت که نسبت به گوهری کریم و گرانبها و یا پاره جگری محبوب معمول می‌داشتند. همسر<code class="page" rel="11,164"/> عزیز علاوه بر سفارش شوهر، خودش این کودک را به خاطر جمال بی‌نظیر و کمال بی بدیلش دوست می‌داشت و هر روزی که از عمر یوسف در خانه وی می‌گذشت محبت او زیادتر می‌شد، تا آنکه یوسف به حد بلوغ رسید و آثار کودکیش زائل‌و آثار مردیش ظاهر شد، در این وقت بود که دیگر همسر عزیز نمی‌توانست از عشق او خودداری کند و کنترل قلب خود را در دست بگیرد. او با آن همه عزت و شوکت سلطنت که داشت خود را در برابر عشقش بی‌اختیار می‌دید، عشقی که سر و ضمیر او را در دست گرفته و تمامی قلب او را مالک شده بود. </p> <p>یوسف هم یک معشوق رهگذر و دور دستی نبود که دسترسی به وی برای عاشقش زحمت و رسوایی بار بیاورد، بلکه دائما با او عشرت داشت و حتی یک لحظه هم از خانه بیرون نمی‌رفت، او غیر از این خانه جایی نداشت برود. از طرفی همسر عزیز خود را عزیزه این کشور می‌داند، او چنین می‌پندارد که یوسف یارای سرپیچی از فرمانش را ندارد، آخر مگر جز این است که او مالک و صاحب یوسف و یوسف برده زرخرید اوست؟ او چطور می‌تواند از خواسته مالکش سر برتابد، و جز اطاعت او چه چاره‌ای دارد؟ !علاوه، خاندانهای سلطنتی برای رسیدن به مقاصدی که دارند دست و بالشان بازتر از دیگران است، حیله‌ها و نقشه‌ها در اختیارشان هست، چون هر وسیله و ابزاری که تصور شود هر چند با ارزش و نایاب باشد برای آنان فراهم است. از سوی دیگر خود این بانو هم از زیبا رویان مصر است، و قهرا همین طور بوده، چون زنان چرکین و بد ترکیب به درون دربار بزرگان راه ندارند و جز ستارگان خوش الحان و زیبا رویان جوان بدانجا راه نمی‌یابند. </p> <p>و نظر به اینکه همه این عوامل در عزیزه مصر جمع بوده عادتا می‌بایستی محبتش به یوسف خیلی شدید باشد بلکه همه آتش‌ها در دل او شعله‌ور شده باشد، و در عشق یوسف مستغرق و واله گشته از خواب و خوراک و هر چیز دیگری افتاده باشد. آری، یوسف دل او را از هر طرف احاطه کرده بود، هر وقت حرف می‌زد اول سخنش یوسف بود، و اگر سکوت می‌کرد سراسر وجودش یوسف بود، او جز یوسف همی و آرزویی دیگر نداشت همه آرزوهایش در یوسف جمع شده بود: <span class="aya" rel="12_30" data-words="12-14">قد شغفها حبا</span> به راستی جمال یوسفی که دل هر بیننده را مسخر می‌ساخت چه بر سر او آورد که صبح و شام تماشاگر و عاشق و شیدایش بود و هر چه بیشتر نظاره‌اش می‌کرد تشنه‌تر می‌شد. </p> <h3>یوسف و همسر عزیز</h3> <p> روز به روز عزیزه مصر، خود را به وصال یوسف وعده می‌داد و آرزویش تیزتر می‌گشت<code class="page" rel="11,165"/> و به منظور ظفر یافتن به آنچه می‌خواست بیشتر با وی مهربانی می‌کرد، و بیشتر، آن کرشمه‌هایی را که اسلحه هر زیبارویی است به کار می‌بست، و بیشتر به غنج و آرایش خود می‌پرداخت، باشد که بتواند دل او را صید کند، هم چنان که او با حسن خود دل وی را به دام افکنده بود و شاید صبر و سکوتی را که از یوسف مشاهده می‌کرد دلیل بر رضای او می‌پنداشته و در کار خود جسورتر و غره‌تر می‌شد. </p> <p>تا سرانجام طاقتش سرآمد، و جانش به لب رسید، و از تمامی وسائلی که داشت ناامید گشت، زیرا کمترین اشاره‌ای از او ندید، ناگزیر با او در اتاق شخصیش خلوت کرد، اما خلوتی که با نقشه قبلی انجام شده بود. آری، او را به خلوتی برد و همه درها را بست و در آنجا غیر او و یوسف کس دیگری نبود، عزیزه خیلی اطمینان داشت که یوسف به خواسته‌اش گردن می‌نهد، چون تا کنون از او تمردی ندیده بود، اوضاع و احوالی را هم که طراحی کرده بود همه به موفقیتش گواهی می‌دادند. </p> <p>اینک نوجوانی واله و شیدای در محبت، و زن جوانی سوخته و بی‌طاقت شده از عشق آن جوان، در یک جا جمعند، در جایی که غیر آن دو کسی نیست، یک طرف عزیزه مصر است که عشق به یوسف رگ قلبش را به پاره شدن تهدید می‌کند، و هم اکنون می‌خواهد او را از خود او منصرف و به سوی خودش متوجه سازد، و به همین منظور درها را بسته و به عزت و سلطنتی که دارد اعتماد نموده، با لحنی آمرانه‌ <span class="aya" rel="12_23" data-words="14-15">هیت لک</span> او را به سوی خود می‌خواند تا قاهریت و بزرگی خود را نسبت به او حفظ نموده‌به انجام فرمانش مجبور سازد. </p> <p>یک طرف دیگر این خلوتگاه، یوسف ایستاده که محبت به پروردگارش او را مستغرق در خود ساخته و دلش را صاف و خالص نموده، بطوری که در آن، جایی برای هیچ چیز جز محبوبش باقی نگذارده. آری، او هم اکنون با همه این شرایط با خدای خود در خلوت است، و غرق در مشاهده جمال و جلال خداست، تمامی اسباب ظاهری-که به ظاهر سببند-از نظر او افتاده و بر خلاف آنچه عزیزه مصر فکر می‌کند کمترین توجه و خضوع و اعتماد به آن اسباب ندارد. </p> <p>اما عزیزه با همه اطمینانی که به خود داشت و با اینکه هیچ انتظاری نداشت، در پاسخ خود جمله‌ای را از یوسف دریافت کرد که یکباره او را در عشقش شکست داد. </p> <p>یوسف در جوابش تهدید نکرد و نگفت من از عزیز می‌ترسم، و یا به عزیز خیانت روا نمی‌دارم، و یا من از خاندان نبوت و طهارتم، و یا عفت و عصمت من، مانع از فحشای من است. نگفت من از عذاب خدا می‌ترسم و یا ثواب خدا را امید می‌دارم. و اگر قلب او به سببی<code class="page" rel="11,166"/> از اسباب ظاهری بستگی و اعتماد داشت طبعا در چنین موقعیت خطرناکی از آن اسم می‌برد، ولی می‌بینیم که به غیر از <span class="aya" rel="12_23" data-words="17-18">معاذ الله</span> چیز دیگری نگفت، و به غیر از عروة الوثقای توحید به چیز دیگری تمسک نجست. </p> <p>پس معلوم می‌شود در دل او جز پروردگارش احدی نبوده و دیدگانش جز به سوی او نمی‌نگریسته. </p> <p>و این همان توحید خالصی است که محبت الهی وی را بدان راهنمایی نموده، و یاد تمامی اسباب و حتی یاد خودش را هم از دلش بیرون افکنده، زیرا اگر انیت خود را فراموش نکرده بود می‌گفت: من از تو پناه می‌برم به خدا و یا عبارت دیگری نظیر آن، بلکه گفت: <span class="aya" rel="12_23" data-words="17-18">معاذ الله</span>. و چقدر فرق است بین این گفتار و گفتار مریم که وقتی روح در برابرش به صورت بشری ایستاد و مجسم شد گفت: <span class="aya" rel="19_18" data-words="2-8">إنی أعوذ بالرحمن منک إن کنت تقیا</span><span class="footnote" rel="1" title="من پناه می‌برم به رحمان از شر تو اگر پرهیزکار باشی سوره مریم، آیه ۱۸">*</span>. </p> <p>خواهی گفت: اگر یاد خود را هم فراموش کرده بود چرا بعد از معاذ اللَّه گفت: <span class="aya" rel="12_23" data-words="19-26">إنه ربی أحسن مثوای إنه لا یفلح الظالمون</span> و از خودش سخن گفت؟ در جواب می‌گوییم: پاسخ یوسف همان کلمه‌ <span class="aya" rel="12_23" data-words="17-18">معاذ الله</span> بود و اما این کلام که بعد آورد بدین منظور بود که توحیدی را که <span class="aya" rel="12_23" data-words="17-18">معاذ الله</span> افاده کرد توضیح دهد و روشنش سازد، او خواست بگوید: اینکه می‌بینیم تو در پذیرایی من نهایت درجه سعی را داری با اینکه به ظاهر سفارش عزیز بود که گفت: <span class="aya" rel="12_21" data-words="8-9">أکرمی مثواه</span> و لیکن من آن را کار خدای خود و یکی از احسانهای او می‌دانم. پس در حقیقت پروردگار من است که از من به احترام پذیرایی می‌کند، هر چند به تو نسبت داده می‌شود، و چون چنین است واجب است که من به او پناهنده شوم، و به همو پناهنده می‌شوم، چون اجابت خواسته تو و ارتکاب این معصیت ظلم است و ظالمان رستگار نمی‌شوند، پس هیچ راهی برای ارتکاب چنین گناهی نیست. </p> <h3> <span class="title" rel="12_23">توحید خالص یوسف (علیه السلام) که از پاسخ او در مقابل در خواست همسر عزیز <span class="aya" rel="12_23" data-words="17-22">معاذ الله إنه ربی أحسن مثوای</span> نمایان است</span> </h3> <p> یوسف (ع) در جمله‌ <span class="aya" rel="12_23" data-words="19-22">إنه ربی أحسن مثوای</span> چند نکته را افاده کرد: اول اینکه او دارای توحید است و به کیش بت‌پرستی اعتقاد ندارد، و از آنان که به جای خدا ارباب دیگری اتخاذ می‌کنند و تدبیر عالم را به آنها نسبت می‌دهند نیست، بلکه معتقد است که جز خدای تعالی رب دیگری وجود ندارد. </p> <p>دوم اینکه او از آنان که به زبان خدا را یکتا دانسته و لیکن عملا به او شرک می‌ورزند نیست و اسباب ظاهری را مستقل در تاثیر نمی‌داند، بلکه معتقد است هر سببی در تاثیر خود   <code class="page" rel="11,167"/> محتاج به اذن خداست، و هر اثر جمیلی که برای هر سببی از اسباب باشد در حقیقت فعل خدای سبحان است، او همسر عزیز را در اینکه از وی به بهترین وجهی پذیرایی کرده مستقل نمی‌داند، پس عزیز و همسرش به عنوان رب که متولی امور وی شده باشند نیستند، بلکه خدای سبحان است که این دو را وادار ساخته تا او را گرامی بدارند، پس خدای سبحان او را گرامی داشته، و اوست که متولی امور است، و او در شداید باید به خدا پناهنده گردد. </p> <p>سوم اینکه اگر در آنچه همسر عزیز بدان دعوتش میکند پناه به خدا می‌برد برای این است که این عمل ظلم است و ظالمان رستگار نمی‌شوند، و به سوی سعادت خویش هدایت نگشته در برابر پروردگارشان ایمن نمی‌گردند هم چنان که قرآن از جد یوسف، حضرت ابراهیم حکایت کرده که گفت: <span class="aya" rel="6_82" data-words="1-13">الذین آمنوا و لم یلبسوا إیمانهم بظلم أولئک لهم الأمن و هم مهتدون</span><span class="footnote" rel="1" title="کسانی که ایمان آورده و ایمان خویش را به ستم نیامیخته‌اند، ایمنی خاص آنهاست، و خود هدایت شدگانند سوره انعام، آیه ۸۲">*</span>. </p> <p>چهارم اینکه او مربوب یعنی مملوک و در تحت تربیت رب خویش، خدای سبحان است، و خود مالک چیزی از نفع و ضرر خویش نیست مگر آنچه را که خدا برای او خواسته باشد، و یا خدا دوست داشته باشد که او انجامش دهد، و به همین جهت در پاسخ پیشنهاد او با لفظ صریح خواسته او را رد نکرد، و با گفتن‌ <span class="aya" rel="12_23" data-words="17-18">معاذ الله</span> بطور کنایه جواب داد. نگفت: من چنین کاری نمی‌کنم، و یا چنین گناهی مرتکب نمی‌شوم، و یا به خدا پناه می‌برم از شر تو و یا امثال آن، چون اگر چنین می‌گفت برای خود حول و قوه‌ای اثبات کرده بود که خود بوی شرک و جهالت را دارد، تنها در جمله‌ <span class="aya" rel="12_23" data-words="19-22">إنه ربی أحسن مثوای</span> از خود یادی کرد، و این عیب نداشت، زیرا در مقام اثبات مربوبیت خود و تاکید ذلت و حاجت خود بود. </p> <p>و <span class="phrase">عینا به همین علت به جای <em>اکرام</em> کلمه <em rel="fa_12_23_21-21" data-sentence="44:190">احسان</em> را به کار برد، با اینکه عزیز گفته بود: <span class="aya" rel="12_21" data-words="8-9">أکرمی مثواه</span> او گفت: <em>انه احسن مثوای</em> چون در اکرام، معنای احترام و شخصیت و عظمت نهفته است.</span> </p> <p>و کوتاه سخن، هر چند واقعه یوسف و همسر عزیز یک اتفاق خارجی بوده که میان آن دو واقع شده، ولی در حقیقت کشمکشی است که میان <em>حب</em> و <em>هیمان</em> الهی و میان عشق و دلدادگی حیوانی اتفاق افتاده، و این دو نوع عشق بر سر یوسف با هم مشاجره کرده‌اند، هر یک از این دو طرف سعی می‌کرده یوسف را به سوی خود بکشاند و چون <em>کلمة اللَّه</em> علیا و فوق   <code class="page" rel="11,168"/> هر کلمه‌ای است لا جرم برد با او شده و یوسف سرانجام دستخوش جذبه‌ای آسمانی و الهی گشته، محبت الهی از او دفاع کرده است: <span class="aya" rel="12_21" data-words="27-31">و الله غالب علی أمره</span>. <span class="phrase">پس جمله‌ <span class="aya" rel="12_23" data-words="1-8">و راودته التی هو فی بیتها عن نفسه</span> دلالت می‌کند بر اصل مراوده، و آوردن وصف <em rel="fa_12_23_5-6" data-sentence="137:252">فی بیتها</em> برای دلالت بر این معنا است که همه اوضاع و احوال علیه یوسف و به نفع همسر عزیز جریان داشته و کار بر یوسف بسیار شدید بوده، و همچنین جمله‌ <span class="aya" rel="12_23" data-words="9-11">و غلقت الأبواب</span>، چون این تعبیر (باب تفعیل) مبالغه را می‌رساند.</span> و مخصوصا با اینکه مفعول آن را  (الأبواب) با الف و لام و جمع آورده و جمع دارای الف و لام خود استغراق را می‌رساند، و نیز تعبیر به‌ <span class="aya" rel="12_23" data-words="14-15">هیت لک</span> که امری است که معمولا از سؤالی بعید به منظور اعمال مولویت و آقایی صادر می‌شود، و به این نیز اشاره دارد که همسر عزیز کار را از ناحیه خود تمام می‌دانسته‌و جز اقبال و پذیرفتن یوسف انتظار دیگری نداشته، و نیز به نظر او علل و اسباب از ناحیه یوسف هم تمام بوده. </p> <p>چیزی که هست خدای تعالی نزدیک‌تر از یوسف است به خود او و همچنین از عزیزه، همسر عزیز، و للَّه العزة جمیعا . </p> <p>و اینکه فرموده: <span class="aya" rel="12_23" data-words="16-22">قال معاذ الله إنه ربی أحسن مثوای...</span> جوابیست که یوسف به عزیزه مصر داد، و در مقابل درخواست او پناه به خدا برد و گفت: پناه می‌برم به خدا پناه بردنی از آنچه تو مرا بدان دعوت می‌کنی، زیرا او پروردگار من است، متولی امور من است، او چنین منزل و ماوایی روزیم کرد، و مرا خوشبخت و رستگار ساخته، و اگر من هم از اینگونه ظلم‌ها مرتکب شده بودم از تحت ولایت او بیرون شده، از رستگاری دور می‌شدم. </p> <h3> <span class="title" rel="12_23">مراد یوسف از رب در جمله: <span class="aya" rel="12_23" data-words="19-22">إنه ربی أحسن مثوای</span> خدای تعالی است</span> </h3> <p> یوسف در این گفتار خود ادب عبودیت را به تمام معنا رعایت نموده، و همانطور که قبلا هم اشاره کردیم اول اسم جلاله را آورد و پس از آن صفت ربوبیت را، تا دلالت کند بر اینکه او عبدی است که عبادت نمی‌کند مگر یک رب را و این یکتاپرستی آئین پدرانش ابراهیم، اسحاق و یعقوب بوده. </p> <p>عده‌ای از مفسرین<span class="footnote" rel="1" title="روح المعانی، ج ۱۲، ص ۱۹۰">*</span> این احتمال را هم داده‌اند که ضمیر در جمله‌ <span class="aya" rel="12_23" data-words="19-22">إنه ربی أحسن مثوای</span> به شان برگشته و چنین معنا دهد: رب و مولای من که عزیز باشد منزل و ماوایم را نیکو کرد و به تو سفارش کرد که او را گرامی بدار و من اگر الآن آنچه تو می‌خواهی اجابت کنم به او خیانت کرده‌ام، و هرگز نخواهم کرد. </p> <p>   <code class="page" rel="11,169"/> <span class="phrase">نظیر این وجه قول بعضی از مفسرین<span class="footnote" rel="1" title="روح المعانی، ج ۱۲، ص ۱۹۰">*</span> است که گفته‌اند ضمیر به عزیز برمی‌گردد، و همان ضمیر اسم آن، و خبرش <em rel="fa_12_23_20-20" data-sentence="171:97">ربی</em> ، و جمله‌ <span class="aya" rel="12_23" data-words="21-22">أحسن مثوای</span> خبر بعد از خبر است.</span> </p> <p>لیکن این حرف صحیح نیست، زیرا اگر اینطور بود جا داشت بفرماید: انه لا یفلح الخائنون هم چنان که موقعی که در زندان بود به فرستاده عزیز همین را گفت که‌ <span class="aya" rel="12_52" data-words="1-13">ذلک لیعلم أنی لم أخنه بالغیب و أن الله لا یهدی کید الخائنین</span><span class="footnote" rel="2" title="سوره یوسف، آیه ۵۲">*</span> و نفرمود انی لم اظلمه بالغیب . </p> <p><span class="phrase">علاوه، یوسف هرگز عزیز را رب خود نمی‌دانست، زیرا او خود را آزاد و غیر مملوک می‌دانست، هر چند مردم بر حسب ظاهر او را برده تصور می‌کردند، به شهادت اینکه در زندان به آن برده‌ای که رفیقش بود گفت: <span class="aya" rel="12_42" data-words="8-10">اذکرنی عند ربک</span><span class="footnote" rel="3" title="سوره یوسف، آیه ۴۲">*</span> و به فرستاده پادشاه گفت: <span class="aya" rel="12_50" data-words="10-12">ارجع إلی ربک...</span><span class="footnote" rel="4" title="سوره یوسف، آیه ۵۰">*</span> و هیچ جا تعبیر نکرد به <em rel="fa_12_23_20-20" data-sentence="511:360">ربی</em> با اینکه عادة وقتی اسم پادشاهان را می‌برند همین گونه تعبیر دارند (مثلا می‌گویند <em>قبله‌گاهم</em> ، <em>ولی نعمتم</em> و امثال آن) و نیز به فرستاده پادشاه گفت: <span class="aya" rel="12_50" data-words="13-23">فسئله ما بال النسوة اللاتی قطعن أیدیهن إن ربی بکیدهن علیم</span> که در اینجا خدای سبحان را رب خود دانسته، در قبال اینکه پادشاه را رب فرستاده او شمرد.</span> </p> <p>باز مؤید گفته ما آیه بعدی است که می‌فرماید: <span class="aya" rel="12_24" data-words="8-13">لو لا أن رأی برهان ربه</span>. </p> <h3> <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">خویشتن دارای یوسف (علیه السلام) در برابر همسر عزیز شگفت انگیز و خارق العاده بوده است</span> </h3> <p> <code class="aya" rel="12_24"/> <span class="aya" rel="12_24" data-words="1-23">و لقد همت به و هم بها لو لا أن رأی برهان ربه کذلک لنصرف عنه السوء و الفحشاء إنه من عبادنا المخلصین</span> دقت کامل در پیرامون داستان یوسف و دقت نظر در اسباب و جهات و شرایطی که گرداگرد این داستان را فرا گرفته است، و هر یک در آن تاثیر و دخالت داشته، این معنا را به دست می‌دهد که نجات یوسف از چنگ همسر عزیز جز بطور خارق العاده صورت نگرفته، بگونه‌ای که شباهتش به رؤیا بیشتر بوده تا به یک واقعه خارجی، زیرا یوسف در آن روز مردی در عنفوان جوانی و در بحبوحه غرور بوده، و معمولا در این سنین غریزه جنسی و شهوت و شبق به نهایت درجه جوش و خروش می‌رسد، از سوی دیگر جوانی زیبا و در زیبایی بدیع بوده بطوری که عقل و دل هر بیننده را مدهوش می‌کرده، و عادة جمال و ملاحت، صاحبش را به سوی هوی و هوس سوق می‌دهد. از سوی دیگر یوسف (ع) در دربار سلطنتی عزیز غرق در ناز         <code class="page" rel="11,170"/> و نعمت، و دارای موقعیتی حساس بود، و این نیز یکی از اسبابی است که هر کسی را به هوسرانی و عیش و نوش وامی‌دارد. از سوی چهارم ملکه مصر هم در محیط خود جوانی رعنا و دارای جمالی فوق العاده بود، چون عادة حرم سلاطین و بزرگان هر محیطی نخبه زیبایان آن محیطند. </p> <p>و علاوه بر این، بطور مسلم وسائل آرایشی در اختیار داشته که هر بیننده را خیره می‌ساخته، و چنین بانویی عاشق و واله و شیدای چنین جوانی شده. آری، کسی به یوسف دل بسته که صدها خرمن دل در دام زیبایی او است، از این هم که بگذریم سوابق بسیاری از محبت و احترام و پذیرایی نسبت به یوسف دارد، و این سوابق کافی است که وی را در برابر خواهشش خاضع کند. </p> <p>از سوی دیگر وقتی چنین ماهپاره‌ای خودش پیشنهاد کند، بلکه متعرض انسان شود خویشتن‌داری در آن موقع بسیار دشوارتر است. و او مدتها است که متعرض یوسف شده و نهایت درجه قدرت خود را در ربودن دل وی بکار برده، صدها رقم غنج و دلال کرده، بلکه اصرار ورزیده، التماس کرده، او را به سوی خود کشیده، پیراهنش را پاره کرده و با این همه کشش صبر کردن از طاقت بشر بیرون است. از سوی دیگر از ناحیه عزیز هم هیچ مانعی متصور نبوده، زیرا عزیز هیچگاه از دستورات همسرش سر نتابیده، و بر خلاف سلیقه و رأی او کاری نکرده و اصلا یوسف را به او اختصاص داده و او را به تربیتش گماشته، و اینک هر دو در یک قصر زیبا از کاخهای سلطنتی و دارای مناظر و چشم افکنهایی خرم بسر می‌برند که خود یک داعی قوی است که ساکنان را بر عیش و شهوت وا بدارد. </p> <p>در این قصر خلوت اتاقهایی تو در تو قرار دارد و داستان تعرض عزیزه به یوسف در اتاقی اتفاق افتاده که تا فضای آزاد درهای متعددی حائل است که همه با طرح قبلی محکم بسته شده و پرده‌ها از هر سو افتاده، و حتی کوچکترین روزنه هم به بیرون نمانده، و دیگر هیچ احتمال خطری در میان نیست. از سوی دیگر دست رد به سینه چنین بانویی زدن نیز خالی از اشکال نیست، چون او جای عذر باقی نگذاشته، آنچه وسائل پرده‌پوشی تصور شود به کار برده. علاوه بر این، مخالطت یوسف با او برای یک بار نیست، بلکه مخالطت امروزش کلید یک زندگی گوارای طولانی است. او می‌توانست با برقراری رابطه و معاشقه با عزیزه به بسیاری از آرزوهای زندگی از قبیل سلطنت، عزت و ثروت برسد. </p> <p>پس همه اینهایی که گفته شد اموری تکان دهنده بودند که هر یک به تنهایی کوه را از جای می‌کند و سنگ سخت را آب می‌کند و هیچ مانعی هم تصور نمی‌رفت که در بین باشد که بتواند در چنین شرایطی جلوگیر شود. <code class="page" rel="11,171"/> چون چند ملاحظه ممکن بود که در کار بیاید و جلوگیر شود: اول ترس از اینکه قضیه فاش شود و در دهنها بیفتد. دوم اینکه به حیثیت خانوادگی یوسف بربخورد. سوم اینکه این عمل خیانتی نسبت به عزیز بود. </p> <p>اما مساله فاش شدن قضیه که ما در سابق روشن کردیم که یوسف کاملا از این جهت ایمن بوده، و به فرضی که گوشه‌ای از آن هم از پرده بیرون می‌افتاد برای یک پادشاه، تفسیر و تاویل کردن آن آسان بود، هم چنان که بعد از فاش شدن مراوده همسرش با یوسف همین تاویل را کرد و آب هم از آب تکان نخورد. آری، همسرش آن چنان در او نفوذ داشت که خیلی زود راضیش نمود و به کمترین مؤاخذه‌ای برنخورد، بلکه با وارونه کردن حقیقت مؤاخذه را متوجه یوسف نمود و به زندانش انداخت. </p> <p>و اما مساله حیثیت خانوادگی یوسف آنهم مانع نبود، زیرا اگر مساله حیثیت می‌توانست چنین اثری را داشته باشد چرا در برادران یوسف اثری نداشت و ایشان را از جنایتی که خیلی بزرگتر از زنا بود جلوگیر نشد با اینکه ایشان هم فرزندان ابراهیم و اسحاق و یعقوب بودند، و در این جهت هیچ فرقی با یوسف نداشتند؟ ولی می‌بینیم که حیثیت و شرافت خانوادگی مانع از برادرکشی ایشان نشد، نخست تصمیم قطعی گرفتند او را بکشند، سپس نه به خاطر شرافت خانوادگی بلکه به ملاحظاتی دیگر او را در چاه انداخته، و چون بردگان در معرض فروشش درآوردند، و دل یعقوب پیغمبر را داغدار او کردند، آن چنان که از شدت گریه نابینا شد. </p> <p>و اما مساله خیانت و حرمت، آن نیز نمی‌توانست در چنین شرایطی مانع شود، زیرا حرمت خیانت یکی از احکام و قوانین اجتماعی و به خاطر آثار سوء آن و مجازاتی است که در دنبال دارد، و معلوم است که چنین قانونی تا آنجا احترام دارد که در صورت ارتکاب پای مجازات به میان آید. و خلاصه، انسان در تحت سلطه قوای مجریه اجتماع و حکومت عادله باشد، و اما اگر قوه مجریه از خیانتی غفلت داشته باشد و یا اصلا از آن خبردار نباشد، و یا اگر خبردار شد از عدالت چشم‌پوشی نماید و یا مرتکب مجرم از تحت سلطه آن بیرون شود-به زودی خواهیم گفت که-دیگر هیچ اثری برای اینگونه قوانین نمی‌ماند. </p> <p>بنا بر این، یوسف هیچ مانعی که جلوگیر نفسش شود، و بر این همه عوامل قوی بچربد نداشته مگر اصل توحید، یعنی ایمان به خدا، و یا به تعبیری دیگر محبت الهیی که وجود او را پر و قلب او را مشغول کرده بود، و در دلش جایی حتی به قدر یک سرانگشت برای غیر خدا خالی نگذاشته بود. آری، این بود آن حقیقتی که گفتیم دقت در داستان یوسف آن را به دست<code class="page" rel="11,172"/> می‌دهد، اینک به متن آیه برمی‌گردیم. </p> <h3> <span class="title" rel="12_24">معنای اینکه اگر یوسف (علیه السلام) برهان پروردگارش را ندیده بود قصد همسر عزیز را کرده بود <span class="aya" rel="12_24" data-words="5-9">و هم بها لو لا...</span> </span> </h3> <p> پس اینکه فرمود: <span class="aya" rel="12_24" data-words="1-23">و لقد همت به و هم بها لو لا أن رأی برهان ربه کذلک لنصرف عنه السوء و الفحشاء إنه من عبادنا المخلصین</span> شکی نیست که اشاره است به چگونگی نجات یوسف از آن غائله هولناک و از سیاق برمی‌آید که منظور از گرداندن سوء و فحشاء از یوسف، نجات یوسف است از آنچه که همسر عزیز می‌خواست و به خاطر رسیدن به آن با وی مراوده و خلوت می‌کرد. و نیز برمی‌آید که مشار الیه <em>کذلک</em> همان مفادی است که جمله‌ <span class="aya" rel="12_24" data-words="10-13">أن رأی برهان ربه</span> مشتمل بر آن است. </p> <p>پس برگشت معنای‌ <span class="aya" rel="12_24" data-words="14-15">کذلک لنصرف</span> به این میشود که یوسف (ع) از آنجایی که از بندگان مخلص ما بود، ما بدی و فحشاء را به وسیله آنچه که از برهان پروردگارش دید از او بگرداندیم. پس معلوم شد سببی که خدا به وسیله آن سوء و فحشاء را از یوسف گردانید تنها دیدن برهان پروردگارش بود. </p> <p><span class="phrase">لازمه این حرف این است که جزاء مقدر <em rel="fa_12_24_8-9" data-sentence="35:311">لو لا</em> ارتکاب سوء و فحشاء باشد و لازمه این هم این است که‌ <span class="aya" rel="12_24" data-words="8-11">لو لا أن رأی...</span> قید برای‌ <span class="aya" rel="12_24" data-words="5-7">و هم بها</span> باشد، لازمه این نیز این است که  <em>هم</em> یوسف به او عینا مانند <em>هم</em> او به یوسف، یعنی تصمیم بر معصیت باشد.</span> پس در نتیجه  <em>هم</em> یوسف به او داخل در تحت شرط قرار می‌گیرد، و این می‌شود: اگر نبود که یوسف برهان پروردگار خود را دید او هم ممکن بود قصد کند. </p> <p><span class="phrase">برای اینکه کلمه <em rel="fa_12_24_8-9" data-sentence="16:810">لو لا</em> هر چند ملحق به ادوات شرط است، و علمای نحو گفته‌اند جایز نیست که جزای شرط بر خود شرط مقدم باشد، و خلاصه هر چند <em rel="fa_12_24_8-9" data-sentence="183:685">لو لا</em> را به <em>ان</em>  شرطیه قیاس کرده‌اند و لیکن باید دانست که جمله‌ <span class="aya" rel="12_24" data-words="5-7">و هم بها</span> جزای <em rel="fa_12_24_8-9" data-sentence="375:536">لو لا</em> نیست، بلکه به دلیل اینکه عطف شده بر <span class="aya" rel="12_24" data-words="1-4">و لقد همت به</span> و جمله <em rel="fa_12_24_3-4" data-sentence="543:410">همت به</em> جمله <em>قسم خورده شده</em>  برای <em>لام</em> قسم در <em>لقد</em> است، پس جمله‌ <span class="aya" rel="12_24" data-words="5-7">و هم بها</span> نیز <em>قسم خورده شده</em> آن خواهد بود، و چون معنای جزاء را هم داشته‌اند لذا جزای او حذف شده، و مثل این شده که بگوییم به خدا قسم هر آینه او را می‌زنم اگر مرا بزند و معلوم است که به خاطر <em>ان</em> شرطیه معنی این می‌شود: به خدا سوگند اگر مرا بزند من او را می‌زنم .</span> </p> <p>پس معنای آیه این می‌شود: به خدا قسم هر آینه همسر عزیز قصد او را کرد و به خدا قسم او هم اگر برهان پروردگار خود را ندیده بود هر آینه قصد او را کرده بود و چیزی نمانده بود که مرتکب معصیت شود . و اینکه می‌گوییم چیزی نمانده بوده و نمی‌گوییم معصیت می‌کرد، برای این است که کلمه <em>هم</em> بطوری که می‌گویند جز در مواردی که مقرون به مانع<code class="page" rel="11,173"/> است استعمال نمی‌شود، مانند آیه‌ <span class="aya" rel="9_74" data-words="14-18">و هموا بما لم ینالوا</span><span class="footnote" rel="1" title="تصمیم به چیزی گرفتند که به آن نمی‌رسیدند سوره توبه، آیه ۷۴">*</span> و آیه‌ <span class="aya" rel="3_122" data-words="1-6">إذ همت طائفتان منکم أن تفشلا</span><span class="footnote" rel="2" title="آن هنگام که دو طایفه از شما تصمیم گرفتند که متفرق شوند سوره آل عمران، آیه ۱۲۲">*</span>، و نیز مانند شعر صخر که گفته: <span class="poem">اهم بامر الحزم لا استطیعه‌ / و قد حیل بین العیر و النزوان.<span class="footnote" rel="3" title="می‌خواهم کاری که مطابق حزم و تدبیر است انجام دهم ولی نمی‌توانم، آری میان شتر و جهیدنش حائل شده">*</span> </span> بنا بر آنچه گفته شد اگر برهان پروردگارش را نمی‌دید واقع در معصیت نمی‌شد بلکه تنها تصمیم می‌گرفت و نزدیک به ارتکاب می‌شد، و نزدیک شدن غیر از ارتکاب است، و لذا خدای تعالی به همین نکته اشاره کرده و فرموده: <span class="aya" rel="12_24" data-words="15-19">لنصرف عنه السوء و الفحشاء</span> -تا سوء و فحشاء را از او بگردانیم <em>و نفرموده: </em> لنصرفه عن السوء و الفحشاء-تا او را از سوء و فحشاء بگردانیم -دقت بفرمایید. </p> <p><span class="phrase">از اینجا روشن می‌شود که مناسب‌تر آنست که بگوییم منظور از <em>سوء</em> تصمیم بر گناه و میل به آن است، و منظور از <em rel="fa_12_24_19-19" data-sentence="112:249">فحشاء</em> ارتکاب فاحشه یعنی عمل زنا است، پس یوسف  (ع) نه این کار را کرد و نه نزدیکش شد، ولی اگر برهان پروردگار خود را نمی‌دید به انجام آن نزدیک می‌شد، و این همان معنایی است که مطالب گذشته ما و دقت در اسباب و عوامل دست به هم داده در آن حین آن را تاکید می‌کند.</span> </p> <p>اینک به رسیدگی یک یک جملات پرداخته می‌گوییم: حرف <em>لام</em> در <span class="aya" rel="12_24" data-words="1-4">و لقد همت به</span> برای قسم است، و معنایش این است که قسم می‌خورم که به تحقیق عزیز قصد یوسف را کرد به آنچه که از او می‌خواست و معلوم است که قصد کردن و تصمیم گرفتن وقتی است که اراده توأم با مقداری از عمل بوده باشد. </p> <p>جمله‌ <span class="aya" rel="12_24" data-words="5-13">و هم بها لو لا أن رأی برهان ربه</span> عطف است بر مدخول <em>لام</em> قسم که در جمله قبلی بود، و معنایش اینست که و قسم می‌خورم که اگر دیدن برهان پروردگارش نمی‌بود نزدیک بود که او را در آنچه که می‌خواست اجابت کند . </p> <h3> <span class="title" rel="12_24 12_33 12_22 12_23 12_25 12_26 12_27 12_28 12_29 12_30 12_31 12_32 12_34">معنای برهان و اشاره به اینکه برهانی که دیدن آن، یوسف را از لغزش بازداشت نوعی علم شهودی بوده است که به بندگان مخلص ارائه می‌شود</span> </h3> <p> <span class="phrase">کلمه <em rel="fa_12_24_12-12" data-sentence="5:1105">برهان</em> به معنای سلطان است، و هر جا اطلاق شود مقصود از آن سببی است که یقین‌آور باشد، چون در این صورت برهان بر قلب آدمی سلطنت دارد، مثلا اگر معجزه را برهان می‌نامندو قرآن کریم می‌فرماید: <span class="aya" rel="28_32" data-words="16-23">فذانک برهانان من ربک إلی فرعون و ملائه</span><span class="footnote" rel="4" title="عصا و ید و بیضا دو برهان از پروردگار توست برای فرعون و جمعیتش سوره قصص، آیه ۳۲">*</span> و یا         <code class="page" rel="11,174"/> می‌فرماید: <span class="aya" rel="4_174" data-words="1-8">یا أیها الناس قد جاءکم برهان من ربکم</span><span class="footnote" rel="1" title="هان ای مردم!به تحقیق برهانی از پروردگارتان برای شما آمد سوره نساء، آیه ۱۷۴">*</span> برای اینست که معجزه یقین‌آور است، و اگر دلیل و حجت را هم برهان نامیده و می‌فرماید: <span class="aya" rel="27_64" data-words="13-22">أ إله مع الله قل هاتوا برهانکم إن کنتم صادقین</span><span class="footnote" rel="2" title="آیا معبودی با خدا (شریک) است بگو بیاورید برهانتان را اگر راستگویید سوره نمل، آیه ۶۴">*</span> باز برای این است که دلیل، حجت یقینی است، که حق را روشن ساخته و بر دلها حاکم می‌شود، و جای تردیدی باقی نمی‌گذارد.</span> </p> <p>و اما آن برهانی که یوسف از پروردگار خود دید هر چند کلام مجید خدای تعالی کاملا روشنش نکرده که چه بوده، لیکن به هر حال یکی از وسائل یقین بوده که با آن، دیگر جهل و ضلالتی باقی نمانده، کلام یوسف آنجا که با خدای خود مناجات می‌کند-و به زودی خواهد آمد-دلالت بر این معنا دارد، چون در آنجا می‌گوید: <span class="aya" rel="12_33" data-words="9-19">و إلا تصرف عنی کیدهن أصب إلیهن و أکن من الجاهلین...</span><span class="footnote" rel="3" title="سوره یوسف، آیه ۳۳">*</span> و همین خود دلیل بر این نیز هست که سبب مذکور از قبیل علمهای متعارف یعنی علم به حسن و قبح و مصلحت و مفسده افعال نبوده، زیرا اینگونه علمها گاهی با ضلالت و معصیت جمع می‌شود، هم چنان که از آیه‌ <span class="aya" rel="45_23" data-words="1-11">أ فرأیت من اتخذ إلهه هواه و أضله الله علی علم</span><span class="footnote" rel="4" title="آیا می‌نگری کسی را که هوای نفس خود را خدای خود قرار داده و خداوند او را دانسته (و پس از اتمام حجت) گمراه کرده سوره جاثیه، آیه ۲۳">*</span> و آیه‌ <span class="aya" rel="27_14" data-words="1-6">و جحدوا بها و استیقنتها أنفسهم</span><span class="footnote" rel="5" title="انکار کردند آن را با اینکه دلهایشان بدان یقین پیدا کرد سوره نمل آیه ۱۴">*</span> به خوبی استفاده می‌شود. </p> <p>پس یقینا آن برهانی که یوسف از پروردگار خود دید، همان برهانی است که خدا به بندگان مخلص خود نشان می‌دهد و آن نوعی از علم مکشوف و یقین مشهود و دیدنی است، که نفس آدمی با دیدن آن چنان مطیع و تسلیم می‌شود که دیگر به هیچ وجه میل به معصیت نمی‌کند، و ما-ان شاء اللَّه-مقداری در باره آن بحث خواهیم کرد. </p> <p> <em>لامی</em> که در جمله‌ <span class="aya" rel="12_24" data-words="14-19">کذلک لنصرف عنه السوء و الفحشاء</span> بر سر <em>لنصرف</em> در آمده <em>لام</em> غایت و یا تعلیل است، و به هر حال مال هر دو یکی است. و کلمه <em>کذلک</em> متعلق است به جمله <em>لنصرف</em> و اشاره مزبور اشاره است به رؤیت برهان رب که قبلا گفته بود، و کلمه سوء به معنای چیزی است که صدورش از عبد از آن جهت که عبد است بد باشد، و این مطلق معصیت و یا قصد معصیت را شامل است. و <span class="phrase">کلمه <em rel="fa_12_24_19-19" data-sentence="5:187">فحشاء</em> به معنای ارتکاب عمل زشتی از قبیل زنا و امثال آن است، و ما قبلا گفتیم که از ظاهر سیاق برمی‌آید که سوء و فحشاء با زنا           <code class="page" rel="11,175"/> و قصد زنا منطبق است.</span> </p> <p>و معنای آیه این است که: نتیجه و یا علت اینکه او برهان رب خود را بدید این بود که ما فحشاء و قصد به آن را از او برگرداندیم. </p> <p>و یکی از اشارات لطیف که در این جمله، یعنی در جمله‌ <span class="aya" rel="12_24" data-words="15-19">لنصرف عنه السوء و الفحشاء</span> به کار رفته این است که سوء و فحشاء را از یوسف برگردانیده، نه اینکه او را از فحشاء و قصد به آن برگردانیده باشد، چون اگر بطور دومی تعبیر شده بود دلالت داشت بر اینکه در یوسف اقتضای ارتکاب آن دو بود، و او محتاج بود که ما او را از آن دو برگردانیم، و این با شهادت خدا به اینکه یوسف از بندگان مخلص بود منافات دارد. آری، بندگان مخلص آنهایند که خداوند، خالص برای خود قرارشان داده، بطوری که دیگر غیر خدا هیچ چیز در آنان سهم ندارد، و در نتیجه غیر خدا را اطاعت نمی‌کنند، خواه تسویل شیطان باشد و یا تزیین نفس و یا هر داعی دیگری غیر خدا. </p> <p>و اینکه فرمود: <span class="aya" rel="12_24" data-words="20-23">إنه من عبادنا المخلصین</span> در مقام تعلیل جمله‌ <span class="aya" rel="12_24" data-words="14-15">کذلک لنصرف...</span> است، و معنایش این می‌شود: ما با یوسف این چنین معامله کردیم به خاطر اینکه او از بندگان مخلص ما بود، و ما با بندگان مخلص خود چنین معامله می‌کنیم. </p> <p>از آیه شریفه ظاهر می‌شود که دیدن برهان خدا، شان همه بندگان مخلص خداست، و خداوند سبحان هر سوء و فحشایی را از ایشان برمی‌گرداند، و در نتیجه مرتکب هیچ معصیتی نمی‌شوند، و به خاطر آن برهانی که خدایشان به ایشان نشان داده قصد آن را هم نمی‌کنند، و آن عبارت است از عصمت الهی. </p> <p>و نیز برمی‌آید که این برهان یک عامل است که نتیجه‌اش علم و یقین است، اما نه از علم‌های معمول و متعارف. </p> <h3>اقوال بعضی از مفسرین عامه و خاصه در تفسیر آیه</h3> <h3> <span class="title" rel="12_24">اقوال پاره‌ای از مفسرین عامه و خاصه در تفسیر آیه: <span class="aya" rel="12_24" data-words="2-9">لقد همت به و هم بها لو لا...</span> </span> </h3> <p> مفسرین عامه و خاصه در تفسیر این آیه اقوال مختلفی دارند که در ذیل به برخی از آنها اشاره می‌شود: 1-قول بعضی<span class="footnote" rel="1" title="الدر المنثور، ج ۴، ص ۱۴">*</span> از ایشان که به ابن عباس و مجاهد و قتاده و عکرمه و حسن و دیگران هم نسبت داده‌اند، این است که معنای آیه چنین می‌شود: همسر عزیز قصد کرد فاحشه و گناه را،   <code class="page" rel="11,176"/> یوسف هم همان قصد را کرد، و اگر برهان پروردگار خود را ندیده بود هر آینه آن گناه را مرتکب شده بود. </p> <p>آن گاه یوسف را به کارهایی توصیف کرده‌اند که از مقام نبوت بسیار بعید و ساحت مقدس صدیق، از آن پاک و منزه است. و آن توصیف این است: یوسف تصمیم گرفت که با او زنا کند، نزدیک هم رفت بند زیر جامه‌ها هم باز شد، و آنجایی که یک مرد در هنگام عمل زناشویی می‌نشیند نشست، در آن موقع برهان پروردگارش دستگیرش شده شهوتش را باطل و از هلاکتش برهانید. </p> <p>آن گاه در توصیف برهان و اینکه چه بوده حرفهای مختلفی زده‌اند. </p> <p>مثلا غزالی، در تفسیری که برای این سوره نوشته می‌گوید: در معنای این آیه، یعنی برهان اختلاف کرده‌اند، که مقصود از آن چیست؟ بعضی گفته‌اند: مرغی روی شانه‌اش نشست و در گوشش گفت: دست نگهدار که اگر این کار را بکنی از درجه انبیاء ساقط خواهی شد. <span class="phrase">بعضی دیگر گفته‌اند: یعقوب را دید که در کناری ایستاده انگشت به دندان می‌گزد، و می‌گوید: ای یوسف نمی‌بینی مرا؟ حسن بصری گفته <em rel="fa_12_24_12-12" data-sentence="123:247">برهان</em> این بود که دید همسر عزیز نخست چادری بر روی چیزی افکند، پرسید چه می‌کنی؟ گفت: روی بتم را می‌پوشم که مرا به چنین حالتی نبیند، یوسف گفت تو از یک سنگ و جماد بی‌چشم و گوش حیا می‌کنی و من از خدایی که مرا می‌بیند و از پنهان و آشکارم خبر دارد حیا نکنم؟ !</span> ارباب اللسان گفته: از ضمیر و سر خود صدایی شنید که: ای یوسف!اسم تو در دیوان انبیاء نوشته شده، و تو می‌خواهی کار سفیهان را بکنی. بعضی دیگر گفته‌اند: کف دستی دید که از دیوار خارج شد و بر آن نوشته بود: <span class="aya" rel="17_32" data-words="1-10">و لا تقربوا الزنی إنه کان فاحشة و ساء سبیلا</span> - نزدیک زنا نروید که فاحشه و راه بدی است . عده‌ای گفته‌اند: سقف خانه باز شد، و صورت زیبایی دید که می‌گفت: ای رسول عصمت، نکن زیرا تو معصومی. طایفه‌ای دیگر گفته‌اند: سر خود را پایین انداخت دید بر زمین نوشته شده: <span class="aya" rel="4_123" data-words="8-12">من یعمل سوءا یجز به</span> -هر که کار بدی کند به همان کیفر داده می‌شود بعضی دیگر گفته‌اند: فرشته‌ای نزدش آمد و بال خود را به پشت او کشید، شهوتش از نوک انگشتان پایش ریخت (و رغبتش تمام شد). بعضی دیگر گفته‌اند: خود عزیز را در حیاط دید که صدا می‌زند: آیا من اینجا نیستم. بعضی دیگر گفته‌اند: بین او و طرفش حجابی افتاد که یکدیگر را نمی‌دیدند. بعضی گفته‌اند: دختری از دختران بهشت را دید و از جمال و حسن او متحیر گشته، پرسید: از کیستی؟ گفت: از کسی هستم که در دنیا زنا نکرده باشد. و بعضی گفته‌اند: مرغی از کنارش عبور کرد و بر او بانگ زد که ای یوسف!عجله مکن<code class="page" rel="11,177"/> که او برای تو حلال است و برای تو خلق شده بعضی گفته‌اند: آن چاهی را دید که در ته آن بیچاره بود، و دید که فرشته‌ای لب آن چاه ایستاده می‌گوید: ای یوسف!آیا بیچارگی آن روزت فراموشت شده. بعضی دیگر گفته‌اند: زلیخا را به صورتی بسیار زشت دید و از او فرار کرد. </p> <p>بعضی گفته‌اند صدایی شنید که می‌گوید: ای یوسف به سمت راستت نگاه کن، وقتی نگاه کرد اژدهایی عظیم دید-که بزرگتر از آن قابل تصور نبود، و می‌گفت: زناکاران فردا در شکم منند، لا جرم یوسف فرار کرد. این بود گفتار غزالی. </p> <h3> <span class="title" rel="12_24">افترائات ناشایسته و اتهامات قبیحی که در تفسیر جمله: <span class="aya" rel="12_24" data-words="5-9">و هم بها لو لا...</span> در تفاسیر عامه به ساحت حضرت یوسف (علیه السلام) نسبت داده شده است</span> </h3> <p> از جمله حرفهای دیگری هم که زده‌اند این است که یعقوب در برابرش مجسم شده و ضربه‌ای به سینه‌اش زد که در یک لحظه شهوتش از سر انگشتانش بریخت. این روایت را الدر المنثور از مجاهد و عکرمه و ابن جبیر آورده، و به غیر این، روایات دیگری هم آورده است.<span class="footnote" rel="1" title="الدر المنثور، ج ۴، ص ۱۳">*</span> جواب روایت سیوطی این است که علاوه بر اینکه یوسف (ع) -همانطور که قبلا اثبات شد-پیغمبر و دارای مقام عصمت الهی بوده و عصمت، او را از هر لغزش و گناهی حفظ می‌کرد، علاوه بر این، آن صفات بزرگی که خداوند برای او آورده و آن اخلاص عبودیتی که در باره‌اش اثبات کرده جای هیچ تردیدی باقی نمی‌گذارد که او پاک دامن‌تر و بلند مرتبه‌تر از آن بوده که امثال این پلیدیها را به وی نسبت دهند، مگر غیر این است که خدا در باره‌اش فرموده: او از بندگان مخلص ما بود، نفس خود را به من و بندگی من اختصاص داده و من هم او را علم و حکمت دادم و تاویل احادیث آموختم و نیز تصریح می‌کند که او بنده‌ای صبور و شکور و پرهیزکار بوده به خدا خیانت نمی‌کرده، ظالم و جاهل نبوده، از نیکوکاران بوده به حدی که خداوند او را ملحق به پدر و جدش کرده است . </p> <p>و چگونه چنین مقاماتی رفیع و درجاتی عالی جز برای انسانی که صاحب و جدان پاک و منزه در ارکان، و صالح در اعمال و مستقیم در احوال میسر می‌شود؟ و اما کسی که به سوی معصیت گرایش یافته و بر انجام آن تصمیم هم می‌گیرد آنهم معصیتی که در دین خدا بدترین گناهان شمرده شده، یعنی زنای با زن شوهردار، و خیانت به کسی که مدتها بالاترین خدمت و احسان به او و به عرض او کرده، و حتی بند زیر جامه خود را هم باز نموده‌و در جایی از آن زن نشسته که شوهران با زنان خود می‌نشینند، آن وقت آیاتی یکی پس از دیگری از طرف خدا ببیند و منصرف نشود، و نداهایی یکی پس از دیگری بشنود و باز حیا نکند و دست برندارد، تا آنجا که به سینه‌اش بزنند و شهوتش از نوک انگشتانش بریزد، و اژدهایی که بزرگتر از آن تصور نشود ببیند   <code class="page" rel="11,178"/> و از ترس پا به فرار بگذارد، چنین کسی جا دارد که اصولا اسم انسان را از رویش بردارند، نه اینکه علاوه بر انسان شمردنش او را بر اریکه نبوت و رسالت هم بنشانند، و خداوند او را امین بر وحی خود نموده، کلید دین خود را به دست او بسپارد و علم و حکمت خود را به او اختصاص دهد و به امثال ابراهیم خلیل ملحق سازد. </p> <p>ولی از کسانی که زیر بار اینگونه حرفهای گوناگون و جعلیات یهودیان و هر روایت ساختگی می‌روند هیچ بعید نیست، زیرا همین‌هایند که به خاطر یک مشت روایات مجهول الهویه جد یوسف ابراهیم خلیل و همسرش ساره را متهم می‌کنند. آری، این چنین کسانی باکی ندارند از اینکه فرزند ابراهیم یعنی یوسف را در باره همسر عزیز متهم سازند. </p> <p>زمخشری در کشاف گفته: <em>هم</em> یوسف را چنین تفسیر کرده‌اند که: یوسف بند شلوار زلیخا را باز کرد، و خود به حالت مردی که می‌خواهد جماع کند درآمد. و نیز تفسیر کرده‌اند که یوسف بند شلوار خود را باز کرد و در میان پاهای زلیخا در حالتی که طاق و از خوابیده بود، بنشست. و <span class="phrase"><em rel="fa_12_24_12-12" data-sentence="0:249">برهان</em> را چنین تفسیر کرده‌اند که: آوازی شنید که زنهار!ای یوسف و زنهار ای زلیخا!ولی یوسف گوش به این صدا نداد، دوباره شنید، و باز توجهی نکرد، بار سوم شنید که دور شو از زلیخا، باز در دلش مؤثر نشد تا آنکه یعقوب در نظرش مجسم شد که داشت سر انگشت خود را می‌گزید.</span> و بعضی گفته‌اند که یعقوب دست به سینه یوسف زد و در نتیجه شهوتش از نوک انگشتانش بریخت. </p> <p>و نیز از حرفهای یاوه‌ای که زده‌اند این است که: تمامی فرزندان یعقوب هر کدام صاحب دوازده پسر شدند مگر یوسف که صاحب یازده فرزند شد به خاطر اینکه در آن روز که قصد زلیخا را کرد شهوتش ناقص شد. </p> <p>و نیز گفته‌اند که: صیحه‌ای بلند شد که ای یوسف!مانند پرنده‌ای مباش که پر و بال دارد ولی اگر زنا کند پر و بالش می‌ریزد. و نیز گفته‌اند: کف دستی بین یوسف و زلیخا نمایان شد که نه بازو داشت و نه مچ، و در آن نوشته بود: <span class="aya" rel="82_10-11" data-words="1-6">و إن علیکم لحافظین، کراما کاتبین</span> - بر شما نگهبانانی موکلند بزرگوار و نویسنده و با آنکه آن را دید منصرف نشد، دوباره در آن خواند که نوشته: <span class="aya" rel="17_32" data-words="1-10">و لا تقربوا الزنی إنه کان فاحشة و ساء سبیلا</span> -به زنا نزدیک نشوید که عملی زشت و روشی قبیح است ، باز هم دست برنداشت، آن گاه دید که در آن نوشته: <span class="aya" rel="2_281" data-words="1-7">و اتقوا یوما ترجعون فیه إلی الله</span> -بترسید از روزی که در آن روز به سوی خدا بازمی‌گردید ، باز هم متنبه نشد، ناگزیر خدا به جبرئیل فرمود: بنده مرا قبل از اینکه به خطا آلوده گردد دریاب. جبرئیل پایین آمد و به یوسف گفت: ای یوسف آیا عمل سفیهان را انجام می‌دهی با<code class="page" rel="11,179"/> اینکه نام تو در دیوان انبیاء نوشته شده است؟ بعضی دیگر گفته‌اند: تمثال عزیز را در برابر خود دید. بعضی گفته‌اند: زلیخا در این بین ناگهان برخاست و پارچه‌ای به روی بت خود انداخت و گفت: شرم می‌دارم از اینکه بت من مرا به این حال ببیند، یوسف هم برخاست و گفت که تو از سنگی که نه می‌بیند و نه می‌شنود شرم می‌کنی آن وقت من از خدای سمیع، بصیر و دانای به اسرار دلها شرم نداشته باشم؟ ! این روایات و نظائرش روایاتی است که حشویه و جبریه که دینی جز دروغ بستن به خدا و انبیایش ندارند جعل نموده، و یا دنبالش را گرفته‌اند، و اهل عدل و توحید بحمد اللَّه عقایدی که بتوان بدان خرده گرفت، ندارند. </p> <p>آری، اگر از یوسف کوچکترین لغزشی سرزده بود قرآن کریم از آن خبر می‌داد و از توبه و استغفارش یادی می‌کرد، هم چنان که لغزش آدم و داوود و نوح و ایوب و ذی النون و توبه و استغفار ایشان را نقل کرده. در باره یوسف (ع) می‌بینیم که جز ثنا و مدح چیزی نگفته، و در مقام ثنایش او را مخلص خوانده. </p> <p>پس بطور قطع می‌فهمیم که یوسف در این مقام و موقف بس خطرناک و باریک، ثبات قدم را از دست نداده، و با نفس خود مجاهدتی کرده که جز از صاحبان قوت و عزم ساخته نیست که در چنین موقعی رعایت دلیل حرمت و قبح را بکنند، تا آنجا که از ناحیه خدای عالم مستحق ثنا گشته، هم در کتب اولین (عهدین) و هم در قرآن که بر سایر کتب آسمانی حجت بوده و مصدق آنهاست به نیکی یاد شده، تا آنجا که در قرآن کریم سوره‌ای تمام را به او و نقل داستان او اختصاص داده و به غیر داستان او چیزی نیاورده، باشد که یاد خیر او را در آیندگان زنده بدارد هم چنان که در باره جدش ابراهیم همین رفتار را نموده، تا صلحای بشر تا آخر دهر در عفت نفس و پاکدامنی و استواری در لغزشگاهها به وی اقتداء کنند. </p> <p>پس باید گفت خدا عذاب کند آن دسته از عالم‌نمایانی را که در کتابهای خود چیزهایی می‌نویسند که برگشتش به این شود که آن یوسفی که خدای تعالی سوره‌ای کامل به عنوان <em>احسن القصص</em> در قرآن عربی مبین در حقش نازل کرده تا مردم به وی اقتداء کنند همان پیغمبری است که میان دو پای یک زن زانیه نشست و بند جامه خود را باز کرد تا با او زنا کند، مردم باید به چنین پیغمبری اقتدا کنند، و اگر در چنین حالی پروردگارشان مکرر از این عمل نهیشان کرد مانند یوسف گوش به هاتف غیبی نداده سرگرم کار خود باشند، و اگر هاتف غیبی سه نوبت، آیات زاجره بر ایشان بخواند، و آن توبیخها و تهدیدهای شدید را بنماید، و حتی<code class="page" rel="11,180"/> اگر ایشان را به مرغی تشبیه کند که با غیر همسر خود درآمیخته و پرش ریخته و بی‌پر در آشیانه‌اش افتاده باز هم گوش ندهند و هم چنان زناکاری را ادامه دهند تا آنکه جبرئیل نازل شود و ایشان را به جبر از فاحشه‌ای که به حالت طاق و از برهنه افتاده جدا کند. راستی اگر بی‌شرم‌ترین فواحش و زناکاران و دریده‌چشم‌ترین و بی‌آبروترین آنان در حال زنا به کمترین برخوردی از برخوردهایی که برای یوسف نقل کرده‌اند برخورد کند، قطعا نبضش از حرکت می‌ماند و اعضایش خشک می‌شود، پس این یوسف چقدر می‌بایستی بی‌شرم و گمراه باشد که با آن همه برخورد هم چنان به کار زشت و نامشروع خود سرگرم باشد.<span class="footnote" rel="1" title="کشاف، ج ۲، ص ۴۵۷">*</span> در مذمت صاحبان این قول چه خوب گفته‌اند بعضی از مفسرین که: این طایفه یوسف  (ع) را در این واقعه متهم کرده‌اند با اینکه هر کس کمترین ارتباطی با یوسف داشته بر برائت و پاکی او شهادت داده از خدا گرفته تا خود زلیخا، اما خدای تعالی فرموده: <span class="aya" rel="12_24" data-words="20-23">إنه من عبادنا المخلصین</span> و شاهدی که اهل خانه عزیز بوده گفته: <span class="aya" rel="12_26" data-words="11-16">إن کان قمیصه قد من قبل</span> -تا آخر دو آیه-و اما عزیز گناه را به گردن همسرش انداخته و گفته: <span class="aya" rel="12_28" data-words="8-10">إنه من کیدکن</span> و خود زلیخا گفته: <span class="aya" rel="12_51" data-words="20-30">الآن حصحص الحق أنا راودته عن نفسه و إنه لمن الصادقین</span>، زنان اشرافی مصر گفته‌اند: <span class="aya" rel="12_51" data-words="10-16">حاش لله ما علمنا علیه من سوء</span>، یوسف که خدا او را راستگو خوانده خودش این تهمت‌ها را از خود دفع کرده و گفته: <span class="aya" rel="12_52" data-words="3-6">أنی لم أخنه بالغیب</span>. </p> <p>حال با اینکه همه نامبردگان به طهارت دامن یوسف گواهی داده‌اند چرا عده‌ای سبک مغز این حرفها را از خود درست می‌کنند، و دست به دست می‌گردانند؟ جهت عمده آنها دو چیز است: </p><h3> <span class="title" rel="12_24 12_22 12_23 12_25 12_26 12_27 12_28 12_29 12_30 12_31 12_32 12_33 12_34">افراط در پذیرش و تسلیم در برابر هر چه که حدیث نام دارد، یکی از دو علت وقوع در این افترائات می‌باشد</span> </h3> <p> یکی از افراطشان در پذیرفتن و تسلیم در برابر هر حرفی که اسم حدیث و روایت داشته باشد، و لو هر چه باشد. اینها آن چنان نسبت به حدیث رکون و خضوع دارند که حتی اگر بر خلاف صریح عقل و صریح قرآن هم باشد قبولش نموده احترامش می‌گذارند، و یهودیان هم وقتی اینها را دیدند، مشتی کفریات مخالف عقل و دین را به صورت روایات در دست و دهان آنان انداخته و به کلی حق و حقیقت را از یادشان بردند اذهانشان را از معارف حقیقی منصرف نمودند. </p> <p>بطوری که می‌بینید که برای معارف دین جز حس هیچ اصل ثابتی قائل نبوده و برای مقامات معنوی انسانی از قبیل نبوت و ولایت و عصمت و اخلاص، هیچ پایه و اصلی جز وضع و اعتبار نمی‌شناسند، و با آنها معامله اوهام دائر در مجتمع اعتباری انسانی کرده‌اند که   <code class="page" rel="11,181"/> جز قرار داد و نام‌گذاری، حقیقت دیگری که بدان متکی باشد ندارند. </p> <p>در نتیجه نفوس انبیاء کرام را با سایر نفوس عوام که چون، اسباب بازی ملعبه هوی و هوسها قرار می‌گیرد و به خساست و جهالت می‌کشاند قیاس نموده‌اند، غافل از اینکه میان این دو، از زمین تا آسمان فرق است. از افراد برگزیده بشر که بگذریم بقیه مردم نهایت درجه تکامل نفسشان تنها این مقدار است که به مرحله تقوا برسند آنهم به امید ثواب و ترس از عقاب که اگر در پاره‌ای از موارد آدمی را به حقیقت برساند، در بسیاری از موارد به خطا می‌اندازد. </p> <p>و اگر در یک مورد یا در مواردی با گناه مواجه شود و مرتکب نگردد می‌گویند عصمت الهی شاملش گردیده، آن وقت عصمت را به قوه‌ای معنا می‌کنند که میان آدمی و گناه حائل می‌شود، و وقتی اثر خود را می‌بخشد که سایر قوای آدمی را که انسان مجهز به آن است باطل کند (مثلا شهوتش از نوک انگشتانش بریزد) و خلاصه آدمی را ناچار و مضطر به کار نیک و یا ترک گناه نماید، غافل از اینکه معنای عصمت این نیست و چنین عصمتی، بارک اللَّه ندارد. </p> <p>آری، فعلی که انسان از روی جبر و اضطرار انجام دهد نه حسن دارد، نه جمال، و نه ثواب. </p> <p>توضیح بیشتر این بحث محتاج به تتمه‌ای است که در بحثی جداگانه به زودی ایراد می‌گردد- ان شاء اللَّه. </p> <p><span class="phrase">علت دوم آن، ظاهر آیه است که می‌فرماید: <span class="aya" rel="12_24" data-words="1-13">و لقد همت به و هم بها لو لا أن رأی برهان ربه</span>، چون نحویین گفته‌اند جزای <em rel="fa_12_24_8-9" data-sentence="165:90">لو لا</em> مقدم بر خودش نمی‌شود، و در این جهت  <em rel="fa_12_24_8-9" data-sentence="258:39">لو لا</em> را به <em>ان</em> شرطیه قیاس کرده‌اند.</span> </p> <p>و <span class="phrase">بنا بر این نظریه، جمله‌ <span class="aya" rel="12_24" data-words="5-7">و هم بها</span> یک جمله تام و غیر مربوط به <em rel="fa_12_24_8-9" data-sentence="114:443">لو لا</em> خواهد بود، و در نتیجه جزای <em rel="fa_12_24_8-9" data-sentence="199:401">لو لا</em> در تقدیر گرفته می‌شود و آن این است که <em>او قصد می‌کرد</em> و یا نظیر آن و به عربی تقدیرش چنین می‌شود: و لقد همت به زلیخا و هم بها یوسف لو لا ان را برهان ربه یفعل <em>یعنی</em> زلیخا قصد او را کرد، و یوسف قصد زلیخا را کرد، اگر برهان پرودگار خود را ندیده بود مرتکب می‌شد و بنا بر این معنا، همه آن خرافات قابل قبول می‌شود<span class="footnote" rel="1" title="تفسیر الکبیر، ج ۱۸، ص ۱۱۶ و ۱۱۷">*</span>.</span> </p> <p>و <span class="phrase">لیکن خواننده عزیز در سابق فهمید که این نظریه باطل است، و هر دو جمله یعنی <span class="aya" rel="12_24" data-words="2-4">لقد همت به</span> و جمله‌ <span class="aya" rel="12_24" data-words="5-7">و هم بها</span> دو جمله قسم و سوگند هستند، و جزای <em rel="fa_12_24_8-9" data-sentence="243:81">لو لا</em> که در معنای جمله دومی است حذف شده، زیرا با بودن جمله دومی حاجتی به ذکر آن نبوده.</span> پس تقدیر کلام اینست: اقسم لقد همت به و اقسم لو لا أن را برهان ربه لهم بها-سوگند که زلیخا   <code class="page" rel="11,182"/> قصد او را کرد و سوگند که اگر یوسف برهان پروردگار خود را ندیده بود او هم قصد زلیخا را می‌کرد . نظیر اینکه می‌گوییم به خدا سوگند هر آینه او را می‌زنم اگر مرا بزند . علاوه، اگر معنایش آن بود که ایشان در تقدیر گرفتند جا داشت آیه شریفه چنین باشد: و لقد همت به و هم بها و لو لا ان رای برهان ربه-زلیخا قصد یوسف را کرد، و یوسف قصد زلیخا را کرد، و اگر برهان پروردگار خود را ندیده بود مرتکب می‌شد . در حالی که هیچ وجهی برای فصل (بدون واو) به نظر نمی‌رسد، و سیاق اجازه آن را نمی‌دهد. </p> <h3> <span class="title" rel="12_24">سخن زمخشری در توضیح و توجیه جمله: <span class="aya" rel="12_24" data-words="5-9">و هم بها لو لا...</span> و اشکال آن</span> </h3> <p> <span class="phrase">2-از جمله اقوالی که در آیه گفته‌اند این است: مراد از <em rel="fa_12_24_6-7" data-sentence="53:59">هم بها</em> قصد کردن یوسف  (ع) به میل طبعی و تحریک شدن شهوت غریزی است.</span> در کشاف گفته: اگر بگویی چگونه ممکن است پیغمبری قصد زلیخا را بکند که با وی به معصیت درآمیزد؟ در جواب می‌گویم: نفس یوسف با دیدن آن وضع که عقل و اراده هر بیننده را از بین می‌برد تنها متمایل شد که با او مخالطت کند، و شهوت جوانیش تحریک شد به حدی که او را به صورت کسی در آورد که تصمیم دارد عمل را انجام دهد، و خلاصه به حالتی درآورد شبیه حالت زلیخا و <em>هم</em>  او، ولی یوسف با نگریستن به برهان پروردگارش شدت آن تحریک را شکست و این برهان همان میثاقی است که مکلفین را وادار به ترک محرمات می‌کند. </p> <p>آن گاه اضافه می‌کند: و اگر این میل شدید که به خاطر شدتش <em>هم</em> نامیده شده در کار نبود صاحبش به خاطر اینکه آن را به کار نبسته این همه مدح نمی‌شد، چون بزرگی صبر در برابر ابتلاء به قدر بزرگی آن ابتلاء است، هر قدر ابتلاء سخت‌تر باشد، صابر در برابر آن مستحق مدح بیشتری می‌شود، و اگر <em>هم</em> یوسف مانند <em>هم</em> زلیخا توأم با تصمیم بود خداوند تا این پایه او را مدح نمی‌کرد که از مخلصینش بخواند. </p> <p>ممکن هم هست بگوییم معنای‌ <span class="aya" rel="12_24" data-words="5-7">و هم بها</span> این است که نزدیک بود قصد او را کند هم چنان که در محاورات خود می‌گوییم اگر ترس از خدا نبود می‌کشتمش یعنی نزدیک بود او را بکشم، کانه دست به کار کشتنش شدم ولی نکشتم. </p> <p><span class="phrase">سپس اضافه کرده که: اگر بگویی چرا جواب <em rel="fa_12_24_8-9" data-sentence="38:427">لو لا</em> حذف شد تا جمله <em rel="fa_12_24_6-7" data-sentence="110:396">هم بها</em> بر آن دلالت کند؟ و چرا خود آن را جواب مقدم نگرفتی؟ در جواب می‌گویم: برای اینکه جواب  <em rel="fa_12_24_8-9" data-sentence="254:296">لو لا</em> مقدم بر آن نمی‌آید، برای اینکه <em rel="fa_12_24_8-9" data-sentence="343:250">لو لا</em> هم حکم شرط را دارد، و شرط همیشه باید در صدر کلام واقع شود، چون حرف شرط و دو جمله شرط و جزا حکم یک کلمه را دارند، و معقول نیست بعضی از یک کلمه بر بعضی دیگر مقدم شود، ولی می‌شود بعضی از آن را به کلی حذف کرد، البته در صورتی که دلیلی بر محذوف دلالت کند.</span> <code class="page" rel="11,183"/> <span class="phrase">حال اگر بگویی چرا جمله‌ <span class="aya" rel="12_24" data-words="5-7">و هم بها</span> را به تنهایی متعلق <em rel="fa_12_24_8-9" data-sentence="106:423">لو لا</em> گرفتی، و چرا هر دو را متعلق آن نگرفتی و اتفاقا <em>هم: قصد کردن</em> معنایی است که همیشه با معانی سر و کار دارد نه با جواهر، و ناگزیر در آیه شریفه بایستی از مقوله معانی چیزی نظیر مخالطت در تقدیر بگیریم که <em>هم</em> متعلق به آن شود نه به خود زلیخا و یا یوسف که از مقوله جوهرند، و چون مخالطت همواره دو طرف می‌خواهد پس گویا معنای آیه این می‌شود: یوسف و زلیخا تصمیم به مخالطت گرفتند اگر مانعی یکی از آن دو را جلوگیر نمی‌شد .</span> </p> <p><span class="phrase">در جواب می‌گویم: آنچه گفتی درست است و لیکن خدای سبحان در کلام خود دو تا  <em>هم</em> آورده، و جدای از هم فرموده: <em rel="fa_12_24_3-4" data-sentence="113:218">همت به</em> و <em rel="fa_12_24_6-7" data-sentence="174:200">هم بها</em> و ما نمی‌توانیم از این تکرار چشم بپوشیم، و اگر چشم‌پوشی کنیم در حقیقت یکی را لغو دانسته‌ایم، پس به خاطر اینکه کلام خدا لغو نشود ناگزیریم تقدیر آن را چنین فرض کنیم: و لقد همت بمخالطته و هم بمخالطتها .</span> </p> <p><span class="phrase">علاوه بر این، مقصود از مخالطت آن دو یک چیز است که باید هر دو به آن رضایت دهند که اگر یکی امتناع بورزد آن غرض حاصل نمی‌شود، و آن اطفاء شهوت زلیخا به وسیله یوسف و اطفاء شهوت یوسف به وسیله زلیخا است، و با دیدن برهان خدایی و کنار کشیدن یوسف قهرا تنها جمله <em rel="fa_12_24_6-7" data-sentence="252:397">هم بها</em> متعلق <em rel="fa_12_24_8-9" data-sentence="317:376">لو لا</em> قرار می‌گیرد.<span class="footnote" rel="1" title="کشاف، ج ۲، ص ۴۵۶ و ۴۵۷">*</span> بیضاوی در تفسیر خود گفته‌های زمخشری را بدینگونه خلاصه می‌کند که: منظور از  <em>هم</em> یوسف، میل طبیعی و کشمکش شهوت است نه قصد اختیاری، و کشمکش شهوت امری غیر اختیاری است که تحت تکلیف قرار نمی‌گیرد، و کسی سزاوار مدح واجر جزیل خدایی است که وقتی بطور قهر شهوتش تحریک گردد خود را از عمل نگهدارد.</span> پس معنای <span class="aya" rel="12_24" data-words="5-11">و هم بها لو لا أن رأی</span> این است که: بی‌اختیار تحریک شد و اگر برهان خدا را ندیده بود مرتکب می‌شد، و یا مشرف بر ارتکاب بود، مانند اینکه گفته شود می‌کشتم او را اگر از خدا نترسیده بودم<span class="footnote" rel="2" title="تفسیر بیضاوی، ص ۳۱۲">*</span>. </p> <h3> <span class="title" rel="12_24 12_22 12_23 12_25 12_26 12_27 12_28 12_29 12_30 12_31 12_32 12_33 12_34">گفته صاحب مجمع البیان در این زمینه و ایراد وارد بر آن</span> </h3> <p> و این گفتار را بعضی اینگونه رد کرده‌اند که: مخالف معنایی است که لغت برای  <em>هم</em> تعیین کرده، چون معنای لغوی <em>هم</em> قصد به انجام فعل است با مقارنتش به پاره‌ای اعمال که کشف کند از اینکه دیگر می‌خواهی فعل مورد نظر را انجام دهی. و یا عبارت است     <code class="page" rel="11,184"/> از قصد فعل به اضافه انجام بعضی از مقدمات آن، مثل اینکه کسی می‌خواهد مردی را بزند، اول برمی‌خیزد و به سوی او می‌رود، و اما صرف میل به زدن و یا میل به زنا و صرف تحریک شدن شهوت و جلو آن را گرفتن، در لغت <em>هم</em> گفته نمی‌شود، بعلاوه <em>هم</em> به سوی گناه به معنای لغویش، خود عمل زشتی است که از یک پیغمبر بزرگوار سرنمی‌زند و نباید بزند، و اگر صرف طبیعت مذموم نبود و صدورش هم از پیغمبران زشت نبود لیکن صرف تحریک طبیعی را <em>هم</em> نمی‌گویند. </p> <p>مؤلف: این جواب، پاسخ یک قسمت از گفته زمخشری و بیضاوی می‌شود که گفتند مراد از <em>هم</em> میل طبیعی است و کشمکش شهوت است ولی اینکه گفت: و یا مشرف بر ارتکاب بود بی‌جواب ماند، زیرا این حرف خود قول مستقلی است در معنای آیه، و آن این است که بگوییم میان <em>هم</em> زلیخا و <em>هم</em> یوسف فرق است، مقصود از <em>هم</em> زلیخا قصد عمدی به مخالطت و آمیزش است ولی مقصود از <em>هم</em> یوسف اینست که وی نزدیک بود قصد کند، ولی قصد نکرد، به قرینه اینکه می‌بینیم خداوند متعال یوسف را مدح بلیغی نموده و اگر او قصد عمدی به معصیت و آمیزش با زنی اجنبی-که خود بدترین گناه است-کرده بود، دیگر خداوند او را اصلا مدح نمی‌کرد تا چه رسد به این نحو مدح. از اینجا معلوم می‌شود که منظور از  <em>هم</em> یوسف، اشراف یوسف بود یعنی نزدیک بود که <em>هم</em> بر عمل کند. </p> <p>جواب این توجیه هم این است که: اگر کلمه <em>هم</em> را به <em>نزدیک شدن به هم</em> معنا کنیم معنایی است مجازی که هیچ وقت نباید لفظ را بر آن حمل کرد مگر در جایی که نتوانیم بر معنای حقیقی حمل کنیم. و <span class="phrase">ما قبلا اثبات کردیم که ممکنست جمله <em rel="fa_12_24_6-7" data-sentence="35:55">هم بها</em> را به همان معنای حقیقیش حمل کرد و اشکالی هم وارد نشود.</span> </p> <p>علاوه بر این، آن معنایی که برای دیدن برهان پروردگار کرده‌اند که منظور از آن مراجعه به حجت عقلی است که خود حاکم است بر اینکه بر هر کسی واجب است که از نواهی شرعی و محرمات الهی پرهیز نماید، معنای بعیدی است از لفظ رؤیت، چون این لفظ استعمال نمی‌شود مگر در دید حسی، و یا مشاهده قلبی که خود به منزله همان دیدن به چشم و بلکه روشن‌تر از آنست، و اما صرف تفکر عقلی به هیچ وجه رؤیت نامیده نمی‌شود. </p> <p>3-از دیگر اقوال در آیه اینست که منظور از <em>هم</em> یوسف و <em>هم</em> زلیخا یک معنا نیست بلکه دو معنای مختلف است، زیرا <em>هم</em> زلیخا عبارت از قصد به مخالطت بود، ولی <em>هم</em>  یوسف این بود که او را به عنوان دفاع از خود کتک بزند، و دلیل بر این اختلاف دو <em>هم</em> ، شهادت خدای تعالی است که می‌فرماید: او از بندگان مخلص ما بود، و از سوی دیگر حجت<code class="page" rel="11,185"/> عقلی قائم است بر اینکه انبیاء، معصوم از گناهند، پس قطعا <em>هم</em> یوسف <em>هم</em> بر گناه نبوده. </p> <p>در مجمع البیان می‌گوید: در ظاهر آیه <em>هم</em> به چیزی تعلق گرفته که بطور حقیقت مورد قصد و عزم تعلق نمی‌گیرد، زیرا فرموده: <span class="aya" rel="12_24" data-words="1-4">و لقد همت به</span> (به یوسف) <span class="aya" rel="12_24" data-words="5-7">و هم بها</span> (به زلیخا) و <em>هم</em>  یوسف را متعلق به زلیخا و <em>هم</em> زلیخا را متعلق به یوسف گرفته و معقول نیست که ذات آن دو مورد اراده و عزم قرار گیرد، چون معقول نیست ذات چیزی مورد اراده و عزم قرار گیرد. بنا بر این اگر <em>هم</em> در آیه را حمل بر عزم کنیم‌باید چیزی محذوف در تقدیر بگیریم، که عزم و تصمیم بدان تعلق بگیرد. و ممکن است <em>هم</em> و عزم یوسف را متعلق به امر محذوفی بگیریم که با ساحت قدس نبوتش سازگار باشد، مانند زدن زلیخا و از خود دفاع کردن، پس کانه گفته می‌شود: زلیخا بر فحشا و گناه تصمیم گرفت، و خواست تا یوسف با وی درآمیزد، یوسف هم تصمیم گرفت از خود دفاع نموده، او را بزند هم چنان که گفته می‌شود: تصمیم فلانی را گرفتم، یا برایش خیالی دارم یعنی بنا دارم او را بزنم و یا مکروهی بر او وارد سازم. </p> <p>و بنا بر این، معنای رؤیت برهان آن است که خداوند به او برهانی نشان داد که اگر بر آنچه تصمیم گرفته اقدام کند، خانواده زلیخا او را هلاک نموده به قتل می‌رسانند. و یا این خیانت و فضیحت را به گردن او انداخته، وانمود می‌کند که یوسف به من درآویخت و خواستم امتناع بورزم مرا کتک زد، خداوند بدین وسیله خبر می‌دهد که سوء فحشاء را که همان قتل و گمان بد باشد از او بگردانید. </p> <p>و تقدیر آیه چنین است: اگر برهان پروردگار خود را ندیده بود این کار (زدن) را می‌کرد. </p> <p>و <span class="phrase">جواب <em rel="fa_12_24_8-9" data-sentence="5:503">لو لا</em>  (این کار را می‌کرد) حذف شده، هم چنان که در آیه‌ <span class="aya" rel="24_20" data-words="1-13">و لو لا فضل الله علیکم و رحمته و أن الله رؤف رحیم</span> حذف شده.<span class="footnote" rel="1" title="مجمع البیان، ج ۵، ص ۲۲۴">*</span> و جوابش این است که این حرف عیبی ندارد، جز اینکه مبنی بر اختلاف داشتن دو  <em>هم</em> است، و اختلاف معنای آن دو خلاف ظاهر است، و خلاف ظاهر را در جایی باید گفت که نشود کلام را بر ظاهرش حمل کرد، و ما در سابق طوری معنا کردیم که هر دو کلمه <em>هم</em>  به یک معنا تفسیر شد.</span> </p> <p><span class="phrase">علاوه بر این، لازمه این حرف که منظور از برهان چیزی باشد که به یوسف بفهماند که اگر زلیخا را بزنی هم تو را می‌کشند و هم رسوایت می‌کنند و منظور از <em>سوء</em> کشتن و منظور از   <code class="page" rel="11,186"/> <em rel="fa_12_24_19-19" data-sentence="215:84">فحشاء</em> تهمت زدن باشد، معنایی است که بطور قطع خلاف آن چیزیست که از سیاق آیه استفاده می‌شود.</span> </p> <p>و اما اینکه در مجمع البیان گفته: نمی‌توانیم هر دو <em>هم</em> را با هم به معنای مخالطت بگیریم و خلاصه‌اش اینکه <em>هم</em> انسان به کسی تعلق می‌گیرد که آن کس برای صاحب <em>هم</em>  در آنچه که می‌خواهد منقاد و رام نباشد، و وقتی فرض شود که یکی از دو طرف، معنای <em>هم</em>  در باره‌اش تحقق یافت دیگر معنا ندارد از آن طرف دیگر نیز <em>همی</em> تحقق پذیرد، چون معقول نیست که اراده من به کسی تعلق بگیرد که او خودش مرا اراده کرده، و طلب من متوجه کسی شود که خود طالب من است، و تحریک من به کسی تعلق بگیرد که او خود در صدد تحریک من است. </p> <p>و این حرف صحیح نیست، زیرا ممکن است از دو طرف مشاجره، معنای <em>هم</em>  تحقق بیابد. البته در صورتی که یک دفعه و بدون پس و پیش باشد، و یا عنایت زائده‌ای در کار بیاید، مانند دو نفر که می‌خواهند به هم نزدیک و با هم جمع شوند، گاهی یکی از آن دو می‌ایستد، دیگری نزدیکش می‌رود، و گاهی هر دو با هم و به سوی هم حرکت می‌کنند، و به هم نزدیک می‌شوند، و نیز دو جسمی که با مغناطیس می‌خواهند یکدیگر را جذب کنند و متصل شوند گاهی یکی جذب می‌کند و دیگری جذب به سوی آن می‌شود، و گاهی یکدیگر را جذب می‌کنند، و به هم می‌چسبند. </p> <h3> <span class="title" rel="12_24 12_22 12_23 12_25 12_26 12_27 12_28 12_29 12_30 12_31 12_32 12_33 12_34">وجهی که صاحب المنار در این مورد بیان کرده و جواب آن</span> </h3> <p> 4-قول دیگر در تفسیر آیه مورد بحث، گفتار صاحب المنار است: منظور از <em>هم</em> در هر دو مورد <em>هم</em> به زدن و دفاع است، چون وقتی زلیخا با یوسف مراوده کرد و یوسف زیر بار نرفت، عصبانی شد و در صدد انتقام برآمد، و در دلش حالتی آمیخته از عشق و خشم و تاسف پیدا شد و تصمیم گرفت یوسف را به جرم تمردش کتک کاری کند، یوسف هم‌وقتی دید پای کتک به میان آمده، آماده شد که از خود دفاع کند، و اگر دست زلیخا به او برسد، او هم بی‌درنگ بزند. </p> <p>و لیکن از آنجایی که این عمل به ضرر یوسف تمام می‌شد-زیرا این احتمال که او زلیخا را تعقیب کرده در ذهن مردم جای می‌گرفت، و یوسف متهم می‌شد-و به همین جهت خداوند به فضل خود برهانی را به او نشان داد، و به او الهام کرد که برای دفاع از خود فرار را انتخاب کند، یوسف هم به طرف در اتاق دوید تا در را باز کرده بگریزد، ولی زلیخا هم از عقب او را دنبال کرد، تا اینکه پشت در به او رسید. </p> <p>و به هیچ وجه نمی‌شود کلمه <em>هم</em> را، به <em>هم</em> در عمل نامشروع یعنی مخالطت معنا<code class="page" rel="11,187"/> کرد. اما اینکه در جمله‌ <span class="aya" rel="12_24" data-words="2-4">لقد همت به</span> نمی‌شود برای اینکه <em>هم</em> هیچ وقت تحقق پیدا نمی‌کند مگر برای عملی که <em>هم</em> کننده می‌خواهد انجام دهد، و عمل نامشروع زنا از کارهای زنان نیست تا بگوییم زلیخا (برای این عمل <em>هم</em> نمود)، بلکه بهره زن از این عمل، پذیرفتن و قبول آن است از کسی که طالب است-این اولا. </p> <p>و ثانیا یوسف از همسر عزیز این عمل را نخواسته بود تا صحیح باشد که ما قبول آن را از ناحیه زلیخا <em>هم</em> بدانیم، زیرا نص آیاتی که گذشت و صریح آیاتی که می‌آید این است که یوسف مبرا و منزه از این عمل و حتی از مقدمات و وسائل آن بود. </p> <p>و ثالثا به فرضی که چنین چیزی اتفاق افتاده بود جا داشت در تعبیر از آن بفرماید: و لقد هم بها و همت به ، زیرا اول باید حال یوسف را که تقاضا کننده است نقل کند، و بعد عکس العمل زلیخا را حکایت نماید، چون <em>هم</em> یوسف به حسب طبع و وضع مقدم است، زیرا باید طبعا او اول پیشنهادی کند و <em>هم</em> حقیقی نیز <em>هم</em> اوست نه <em>هم</em> زلیخا. </p> <p>و رابعا اینکه از داستان یوسف و زلیخا این معنا معلوم شده که این زن بر آنچه از یوسف می‌خواست عازم و جازم و مصر بوده، و کمترین تردیدی نداشته، مانعی هم که باعث تردد وی شود تصور نمی‌رفته. بنا بر این، به هیچ وجه صحیح نیست بگوییم زلیخا برای انجام زنا <em>هم</em> و قصد یوسف را کرده، حتی در صورتی که از باب جدل فرض کنیم که <em>هم</em> او به خاطر قبول درخواست یوسف و تسلیم در برابر خواسته او بوده، زیرا کلمه <em>هم</em> به معنای تصمیم در مقدمات فعلی است که با تردید انجام شود و زلیخا در خواسته خود تردیدی نداشت، به خلاف اینکه <em>هم</em> زلیخا را به قصد زدن یوسف معنا کنیم که در این صورت با آسان‌ترین فرض می‌توان <em>هم</em> او را توجیه نمود.<span class="footnote" rel="1" title="تفسیر المنار، ج ۱۲، ص ۲۸۴ و ۲۸۶">*</span> این بود خلاصه آنچه که صاحب المنار در تفسیر آیه مورد بحث ایراد کرده، و جوابش این است که این قول از جهت معنا کردن <em>هم</em> با قول سوم یکی است و همه اشکالاتی که بر آن قول وارد کردیم بر این نیز وارد است، به اضافه اشکالی که تنها بر این قول وارد می‌شود، و آن این است که <em>هم</em> زلیخا به معنای قصد زدن یوسف باشد. هیچ دلیلی ندارد، و صرف اینکه در پاره‌ای از داستانهای مشابه این داستان اتفاق افتاده که زن به مردی که با او دست نمی‌دهد پرخاش کرده و حالتی آمیخته از عشق و غضب به او دست داده دلیل نیست بر اینکه در زلیخا هم چنین حالتی دست داده باشد، و ما بدون هیچ قرینه‌ای کلام خدا را بر آن حمل کنیم. </p> <p>   <code class="page" rel="11,188"/> و اما اینکه گفت: به هیچ وجه نمی‌شود کلمه <em>هم</em> را در عمل نامشروع مخالطت معنا کرد و بر آن چهار دلیل اقامه نمود، همه پوچ و بی‌اعتبار است، زیرا این معنا کاملا روشن است که تقاضای مخالطت از ناحیه زلیخا مقدماتی از حرکات و سکنات داشته. آری، شان هر زنی در اینگونه موارد فعل است به انفعال، و عکس العملی نشان دادن است نه صرف قبول اینگونه صحنه‌ها هر زنی را به اعمالی (از قبیل ناز و کرشمه و در آغوش کشیدن و امثال آن) وا می‌دارد، و اگر زلیخا تنها یوسف رادر آغوش کشیده باشد که بدینوسیله آتش غریزه جنسی او را تحریک و شعله‌ور سازد در نتیجه مجبور به اجابت خود نماید همین مقدار کافی است که بگوییم زلیخا همت بیوسف-زلیخا قصد مخالطت با یوسف را کرد ، و بدین قصد برخاست، و حتما لازم نیست که <em>هم</em> او را به قصد (زنا) معنا کنیم که کار یوسف است و از ناحیه زلیخا تنها تسلیم و قبول است، تا نتوانیم بگوییم صرف تسلیم نیز در لغت <em>هم</em> هست. </p> <p>و اما اینکه در آخر گفت: از داستان یوسف و زلیخا این معنا معلوم شده که این زن بر آنچه از یوسف می‌خواسته عازم و جازم و مصر بوده و کمترین تردیدی نداشته، بنا بر این صحیح نیست بگوییم مقصود از <em>هم</em> زلیخا جمع شدن با یوسف است چون با استنکاف یوسف چطور ممکن است زلیخا جازم شود این نیز صحیح نیست، زیرا هر کسی در هر چیز که جازم می‌شود از ناحیه خود جازم می‌شود، حال اگر شرایط دیگر هم مساعدت کرد به آرزوی خود می‌رسد و گرنه، خیر. زلیخا هم نسبت به اراده خود (کام گرفتن از یوسف) جازم بود، نه بر اینکه این عمل تحقق پیدا کند هر چند که یوسف زیر بار هم نرود. البته نسبت به این معنا جازم نبود و نمی‌توانست جازم باشد، چگونه ممکن بود، با اینکه می‌دید که یوسف امتناع دارد و حاضر نیست با او درآمیزد. آری او بر اراده خود جازم بود، نه بر اینکه یوسف هم اجابتش می‌کند و در برابر خواسته‌اش تسلیم می‌شود، و این خیلی روشن است. </p> <p>5-قول دیگر این است که کلام را حمل بر تقدیم و تاخیر کرده و گفته‌اند: تقدیر آیه چنین است: و لقد همت به و لو لا ان را برهان ربه لهم بها-زلیخا قصد یوسف را کرد و اگر یوسف برهان پروردگار خود را ندیده بود او هم قصد وی را کرده بود ولی چون برهان پروردگار خود را دید قصد نکرد، مثل اینکه می‌گویند: تو هلاک شده بودی اگر من برایت تدارک ندیده بودم <em>و یا</em> تو کشته شده بودی اگر من به دادت نرسیده بودم و معنای این کلام است که: اگر من برایت تدارک ندیده بودم هلاک شده بودی <em>و</em> اگر من به دادت نرسیده بودم کشته شده بودی هر چند الآن که این کلام را می‌گوییم کشته شدنی اتفاق نیفتاده. </p> <p>و نیز مانند قول شاعر که می‌گوید: <code class="page" rel="11,189"/> <span class="poem">فلا تدعنی قومی لیوم کریهة / لئن لم اعجل ضربة أو اعجل<span class="footnote" rel="1" title="من در جنگ بر دشمن پیشدستی می‌کنم و نمی‌گذارم دشمن بر من پیشدستی کند و اگر چنین نکردم قوم من دیگر مرا برای روز جنگ نخوانند شاهد در اینست که جمله و اگر چنین نکردم که بر جزای شرط دلالت دارد مقدم بر شرط شده">*</span> </span> و نیز مانند آیه قرآن که می‌فرماید: <span class="aya" rel="28_10" data-words="7-16">إن کادت لتبدی به لو لا أن ربطنا علی قلبها</span>. </p> <p>صاحب مجمع البیان این قول را به ابی مسلم مفسر نسبت داده.<span class="footnote" rel="2" title="مجمع البیان، ج ۵، ص ۲۳۴ و ۲۳۵">*</span> اشکال این قول این است که اگر مقصود از این حرف همان حرفی باشد که بعضی از مفسرین گفته‌اند که در آیات قرآنی تقدیم و تاخیری رخ داده، مقصود آنان در جایی است که جمله‌های متعددی باشد که طبعا بعضی بر بعضی مقدم باشد، و در قرآن مؤخر ذکر شده باشد ولی از به هم‌خوردگی نظم طبیعی آنها اختلافی در معنا پدید نیاید، مثل جاهایی که در مقام شمردن چند چیز است، که طبعا یکی جلوتر از دیگری بوده، ولی در قرآن عقب‌تر ذکر شده، چون عنایتی به رعایت نظم در کار نبوده، هم چنان که در مثل آیه‌ <span class="aya" rel="11_71" data-words="1-11">و امرأته قائمة فضحکت فبشرناها بإسحاق و من وراء إسحاق یعقوب</span><span class="footnote" rel="3" title="همسرش ایستاده بود پس بخندید پس ما او را بشارت دادیم به (تولد) اسحاق و پشت سر اسحاق یعقوب سوره هود، آیه ۷۱">*</span> که تقدیر آن چنین بوده: همسرش ایستاده بود پس ما او را بشارت دادیم به فلان و فلان پس او خندید . </p> <p>و تقدیم و تاخیر در آیه مورد بحث اینطور نیست، زیرا با تقدیم و تاخیر جملات معنا مختلف می‌شود، چون اگر <em>هم</em> یوسف را جلوتر فرض کنیم در این صورت همی مطلق و غیر مقید به ندیدن برهان می‌شود، و اگر آن طور که در قرآن آمده بعد از <em>هم</em> زلیخا قرار دهیم  <em>همی</em> مقید به شرط خواهد بود. </p> <p>و <span class="phrase">اگر مقصود مفسر نامبرده این است که <em>هم</em> یوسف جواب <em rel="fa_12_24_8-9" data-sentence="56:279">لو لا</em> است که می‌بایستی بعد از <em rel="fa_12_24_8-9" data-sentence="137:240">لو لا</em> آمده باشد ولی جلوتر آمده، در جواب می‌گوییم: چنین چیزی از نظر علم نحو جایز نیست، و علمای نحو آن را تجویز نمی‌کنند و <em rel="fa_12_24_8-9" data-sentence="310:110">لو لا</em> را به <em>ان</em> شرطیه قیاس نموده هر چه هم که در کلام عرب بر خلاف آن ببینند و یا بشنوند حمل بر خلاف می‌کنند.</span> مگر اینکه بگوییم این مفسر مخالف با عقیده نحویین بوده چون دیده‌بر این قیاس دلیلی در کار نیست و نیز دلیلی بر تاویلشان وجود ندارد. </p> <h3> <span class="title" rel="12_24 12_22 12_23 12_25 12_26 12_27 12_28 12_29 12_30 12_31 12_32 12_33 12_34">دو قول دیگر در این باره</span> </h3> <p> 6-و از جمله اقوال در توجیه آیه این است که گفته‌اند: اولین باری که زلیخا به قصد       <code class="page" rel="11,190"/> یوسف حرکت کرد در عالم خواب بود. و اولین باری هم که یوسف قصد زلیخا را کرد باز در عالم خواب بود. یوسف چون پیغمبر بود فهمید که زلیخا سرانجام همسر او خواهد شد، و به همین جهت در بیداری قصد او را کرد. این معنا را غزالی در تفسیر خود آورده و گفته که این وجه بهترین وجوهی است که در معنای آیه ذکر کرده‌اند، چون انبیاء از گناه معصومند و هرگز قصد گناه نمی‌کنند. جوابش این است که اگر مقصود غزالی این بوده که جمله‌ <span class="aya" rel="12_24" data-words="5-7">و هم بها</span> حکایت عمل یوسف در عالم خواب است که هیچ دلیلی بر آن ندارد، و اگر مقصودش این است که یوسف  (ع) زلیخا را در خواب دیده و در آن عالم قصد او را کرده و سپس در بیداری مخصوصا با در نظر داشتن اینکه خواب انبیاء وحی است معتقد شده که زلیخا همسر اوست و بدین جهت در بیداری با وی گلاویز شده، و ناگهان برهان پروردگار خود را که به وی می‌فهماند در فهم وحی خدا دچار اشتباه شده مشاهده کرده و کنار کشیده، در جوابش می‌گوییم که وی هر چند انبیاء را معصوم از گناه دانسته، ولی با این کلامش جواز خطاء از آنان را اثبات کرده، زیرا بنا به گفته وی یوسف در تلقی و گرفتن وحی دچار اشتباه شده، و تجویز چنین خطایی دست کمی از تجویز گناه و انکار عصمت ندارد. </p> <p>علاوه بر این، آیه قبلی-که مخالطت را ظلمی شمرده بود که اگر کسی مرتکبش شود رستگار نمی‌گردد و یوسف از آن به خدا پناه می‌برد-با این حرف مناقضت دارد، پس چطور شد که یوسف آنجا پناه به خدا می‌برد و در این آیه زلیخا را همسر خود می‌داند. </p> <p>این بود عمده اقوالی که در معنای آیه مورد بحث گفته‌اند، و با آن معنایی که ما ذکر کردیم مجموعا هفت و یا هشت قول می‌شود، و خواننده عزیز به خوبی فهمید که معنای دیدن برهان به حسب اختلاف اقوال چقدر مختلف شد، یکی می‌گفت: یک سبب یقینی بود که یوسف آن را مشاهده کرد. دیگری می‌گفت: آیاتی از قرآن بود که یوسف آن را شنید، و دست بر نداشت، سپس امور دیگری ضمیمه شد و او را منصرف ساخت. یکی می‌گفت: عبارت است از علم به حرمت زنا و عذاب آن. یکی می‌گفت: عبارت است از ملکه عفت. یکی هم می‌گفت: عبارت است از عصمت و طهارت. و ما حق مطلب را از نظر خواننده گذراندیم. و به زودی- ان شاء اللَّه-بعد از فراغت از تفسیر آیات مورد بحث در فصل جداگانه‌ای در این باره بحث خواهیم نمود. </p> <h3> <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">بیان آیات</span> </h3> <p><code class="aya" rel="12_25"/> <span class="aya" rel="12_25" data-words="1-8">و استبقا الباب و قدت قمیصه من دبر</span> <span class="phrase">کلمه <em>استباق</em> همانطور که قبلا هم گفتیم به معنای مسابقه است، و کلمه <em>قد</em> <code class="page" rel="11,191"/> و همچنین <em>قط</em> به معنای پاره کردن است، الا اینکه <em>قد</em> به معنای پاره کردن از طول است ولی <em>قط</em> به معنای پاره کردن از عرض است، و کلمه <em>دبر</em> و <em rel="fa_12_26_16-16" data-sentence="292:24">قبل</em> به معنای پشت و جلو است.</span> </p> <p>از سیاق آیات برمی‌آید که مسابقه زلیخا و یوسف، به دو منظور مختلف بوده: یوسف می‌خواسته خود را زودتر به در برساند و آن را باز نموده از چنگ زلیخا فرار کند و زلیخا سعی می‌کرده خود را زودتر به در برساند و از باز شدنش جلوگیری نماید، تا شاید به مقصود خود نائل شود، ولی یوسف خود را زودتر رسانید و زلیخا او را به طرف خود کشید که دستش به در نرسددر نتیجه پیراهن او را از بالا به پایین پاره کرد، و این پیراهن از طرف طول پاره نمی‌شد مگر به همین جهت که در حال فرار از زلیخا و دور شدن از وی بوده. </p> <p> <span class="aya" rel="12_25" data-words="9-13">و ألفیا سیدها لدی الباب</span> کلمه <em>الفاء</em> به معنای یافتن است، مثلا گفته می‌شود: الفیته کذا-من او را چنین یافتم <em>، و مقصود از</em> سید همان عزیز است که شوهر زلیخا بوده. <span class="phrase">بعضی گفته‌اند: اینکه قرآن او را  <em rel="fa_12_25_11-11" data-sentence="33:150">سید</em> خوانده از این جهت است که خواسته به اصطلاح و عرف مصر حرف زده باشد، چون در مصر زنان، شوهران خود را سید می‌گفته‌اند، و تا کنون هم این اصطلاح ادامه دارد.</span> </p> <h3> <span class="title" rel="12_25 12_26 12_22 12_23 12_24 12_27 12_28 12_29 12_30 12_31 12_32 12_33 12_34">نکات موجود در گفتگوی یوسف (علیه السلام) و همسر عزیز با عزیز مصر بعد از فرار یوسف (علیه السلام) از قصد سوء زلیخا</span> </h3> <p> <span class="aya" rel="12_25" data-words="14-26">قالت ما جزاء من أراد بأهلک سوءا إلا أن یسجن أو عذاب ألیم</span> بعد از آنکه به شوهر زلیخا برخورده‌اند مجلس مراوده صورت جلسه تحقیق را به خود گرفته، آری، وجود عزیز در دم در، این تحول را پدید آورد، از آیه مورد بحث تا پنج آیه این تغییر و ماجرای آن را بیان می‌کند. </p> <p>همسر عزیز پیشدستی کرد و از یوسف شکایت کرد که متعرض من شده و باید او را مجازات کنی، یا زندان و یا عذابی سخت. لیکن در باره اصل قضیه و آنچه جریان یافته هیچ تصریحی نکرد، بلکه بطور کنایه یک حکم عمومی و عقلی را در باره مجازات کسی که به زن شوهرداری قصد سوء کند پیش کشید و گفت: کیفر کسی که به همسر تو قصد سوء کند جز این نیست که زندانی شود و یا عذابی دردناک ببیند و اسمی از یوسف نبرد که او چنین قصدی کرده، و همچنین اسمی هم از خودش نبرد که مقصود از همسر تو خودم هستم، و نیز اسمی هم از قصد سوء نبرد که آن قصد، زنا با زن شوهردار بوده است. همه اینها به منظور رعایت ادب در برابر عزیز و تقدیس ساحت او بوده است. </p> <p>و اگر مجازات را هم تعیین نکرد، بلکه میان زندان و عذاب الیم مردد گذاشت برای این است که دلش آکنده از عشق به او بود، و این عشق و علاقه اجازه نمی‌داد که بطور قطع یکی را<code class="page" rel="11,192"/> تعیین کند. آری، در ابهام، یک نوع امید گشایش است که در تعیین نیست. و <span class="phrase">لیکن تعبیر به  <em rel="fa_12_26_10-10" data-sentence="15:133">اهل</em> خود یک نوع تحریک و تهییج بر مؤاخذه است، و او نمی‌بایست چنین تعبیری می‌کرد، و لیکن منظورش از این تعبیر مکر و خدعه بر شوهرش عزیز بوده.</span> او می‌خواست با این تعبیر تظاهر کند که خیلی از این پیشامد متاسف است، تا شوهرش واقع قضیه را نفهمد، و در مقام مؤاخذه او برنیاید، آری، فکر کرد اگر بتوانم او را از مؤاخذه خودم منصرف کنم، منصرف کردنش از مؤاخذه یوسف آسان است. </p> <p><code class="aya" rel="12_26"/> <span class="aya" rel="12_26" data-words="1-5">قال هی راودتنی عن نفسی</span> یوسف (ع) وقتی عزیز را پشت در دید ابتدای به سخن نکرد، برای اینکه رعایت ادب را کرده باشد، و نیز جلو زلیخا را از اینکه او را تقصیر کار و مجرم قلمداد کند بگیرد، ولی وقتی دید او وی را متهم به قصد سوء کرد ناچار شد حقیقت را بگوید که: او نسبت به من قصد سوء کرد . در این کلام دلالت است بر قصر-البته قصر قلب-و تقدیرش چنین است: من او را به سوء قصد نکردم بلکه او این معنا را می‌خواست و به همین منظور قصد سوء مرا کرد . </p> <p>و این گفتار یوسف-که هیچ تاکیدی از قبیل قسم و امثال قسم در آن به کار نبرده- دلالت می‌کند بر سکون نفس‌و اطمینان خاطرش و اینکه وی به هیچ وجه خود را نباخته و چون می‌خواسته از خود دفاع نماید و خود را مبرا کند هیچ تملق نکرده، و این بدان جهت بوده که در خود کمترین و کوچکترین خلاف و عمل زشتی سراغ نداشت، و از زلیخا هم نمی‌ترسید و از آن تهمتی هم که به وی زده بود باکی نداشت، چون او در آغاز این جریان با گفتن‌ <span class="aya" rel="12_23" data-words="17-18">معاذ الله</span> خود را به خدا سپرده بود و اطمینان داشت که خدا حفظش می‌کند. </p> <p><code class="aya" rel="12_27"/> <span class="aya" rel="12_26" data-words="6-21">و شهد شاهد من أهلها إن کان قمیصه قد من قبل فصدقت و هو من الکاذبین</span>... <span class="aya" rel="12_27" data-words="9-12">و هو من الصادقین...</span> از آنجایی که <em>شهادت</em> به معنای گفتن است، لذا جمله‌ <span class="aya" rel="12_26" data-words="11-13">إن کان قمیصه...</span> نسبت به آن به منزله مقول قول است و دیگر حاجتی نیست که قبل از جمله مذکور قول در تقدیر گرفته شود. بعضی گفته‌اند که مقام اقتضاء دارد که ماده قول در آن به کار رود، ولی از آنجایی که قول اهل زلیخا خاصیت شهادت را داشته از این جهت از آن، تعبیر به شهادت شده. </p> <p>و این شاهد، با گفتار خود به دلیلی اشاره کرده که مشکل این اختلاف حل و گره آن باز می‌شود و آن این است که اگر پیراهن یوسف از جلو دریده شده زلیخا راست می‌گوید و یوسف از دروغگویان است، چون در اینکه از یوسف و زلیخا یکی راستگو و یکی دروغگو بوده<code class="page" rel="11,193"/> حرفی نیست، و پاره شدن پیراهن یوسف از جلو دلالت می‌کرد بر اینکه او و زلیخا روبروی هم مشاجره کرده‌اند، و قهرا تقصیر به گردن یوسف می‌بود، ولی اگر پیراهن وی از پشت سر پاره شده باشد قهرا زلیخا او را تعقیب کرده و او در حال فرار بوده، و او خواسته وی را به سوی خود بکشد، پیراهن او را دریده، پس تقصیر به گردن زلیخا می‌افتد، و این خود خیلی روشن است. </p> <h3> <span class="title" rel="12_26 12_22 12_23 12_24 12_25 12_27 12_28 12_29 12_30 12_31 12_32 12_33 12_34">شاهدی که برای روشن شدن حقیقت ارائه طریق کرد چه کسی بوده و چرا از او به <em>شاهد</em> تعبیر شده نه به <em>قائل</em> </span> </h3> <p> و اما اینکه این شاهد چه کسی بوده مفسرین در باره آن اختلاف کرده‌اند: بعضی<span class="footnote" rel="1" title="مجمع البیان، ج ۵، ص ۲۲۷">*</span> گفته‌اند که وی مردی حکیم بوده که در پاسخ عزیز که مشکل خود را با او در میان نهاده چنین حکم کرده است (نقل از حسن و قتاده و عکرمه). بعضی<span class="footnote" rel="2" title="پروردگارا اینها ما را گمراه کردند سوره اعراف، آیه ۳۸">*</span> دیگر گفته‌اند پسر عموی زلیخا بوده که با عزیز در پشت در قرار داشتند. بعضی<span class="footnote" rel="3" title="آنان که ایمان آوردند و ایمان خود را آمیخته با ظلم نکردند ایمنی آنها راست و هم آنها به حقیقت راه یافتگانند سوره انعام، آیه ۸۲">*</span> دیگر گفته‌اند او از جنس جن و بشر نبوده، بلکه خلقی از خلایق خدا بوده (نقل از مجاهد). ولی این وجوه مردود است، برای اینکه قرآن صراحت دارد بر اینکه <em>او از اهل زلیخا</em> بوده. </p> <p>و از طرق اهل بیت (ع) و بعضی طرق اهل سنت نقل شده که شاهد نامبرده، کودکی در گهواره و از کسان زلیخا بوده، و به زودی روایاتش در بحث روایتی آینده خواهد آمد ان شاء اللَّه تعالی. </p> <p>آنچه جای تامل و دقت است این است که آنچه این شاهد به عنوان شهادت آورد بیانی بود عقلی، و دلیلی بود فکری، که نتیجه‌ای را می‌دهد به نفع یکی از دو طرف و به ضرر طرف دیگر و چنین چیزی را عرفا شهادت نمی‌گویند، زیرا شهادت عبارت است از بیانی که مستند به حس و یا نزدیک به حس باشد و هیچ استنادی به فکر و عقل گوینده نداشته باشد، هم چنان که در آیه <span class="aya" rel="41_20" data-words="5-11">شهد علیهم سمعهم و أبصارهم و جلودهم</span><span class="footnote" rel="4" title="گواهی می‌دهد علیه ایشان گوش و چشم و پوست‌هایشان سوره فصلت، آیه ۲۰">*</span> و در آیه‌ <span class="aya" rel="63_1" data-words="4-8">قالوا نشهد إنک لرسول الله</span><span class="footnote" rel="5" title="گفتند شهادت می‌دهیم که تو رسول خدایی سوره منافقون، آیه ۱">*</span> در آیه اولی شهادت آنها مستند به حس و در دومی مستند به قریب به حس است. آری حکم به صدق رسالت هر چند فی نفسه مستند به فکر و تعقل است، و لیکن منظور از شهادت در این آیه چیزی است که مستند به آن نیست، و آن ادای حقی است که نسبت به حقانیت آن، علم و قطع دارند و در ادای آن، ملاحظه اینکه ناشی از تفکر و تعقل باشند ندارند، و لذا می‌بینیم همین شهادت در جاهای دیگری از آن‌به قول تعبیر می‌شود،  (و می‌گویند فلانی قائل و یا معتقد به         <code class="page" rel="11,194"/> فلان رأی است، یعنی نسبت به آن یقین دارد. خلاصه کلام اینکه، چرا در آیه مورد بحث با اینکه بیان، بیانی عقلی و دلیلی فکری بود ادای آن را شهادت نامید؟ جوابش را ممکن است اینطور بدهیم) که بعید نیست به غیر از گفتار آن گوینده به اینکه‌ <span class="aya" rel="12_26" data-words="7-8">شهد شاهد</span> اشاره به این باشد که کلام مذکور بدون فکر و تعقل از آن گوینده صادر شد، و چون مستند به تفکر و تعقل نبود، اطلاق شهادت بر آن صحیح است بلکه اصلا شهادت است، نه قول، چون عرفا بیانی را قول می‌گویند که مبتنی بر تامل و تفکر باشد. </p> <p>این جواب بوسیله آن روایاتی که می‌گویند گوینده این کلام کودکی بود در گهواره  تایید می‌شود، چون کودک اگر از باب معجزه به زبان آید، و خداوند به وسیله او ادعای یوسف را تایید کند. خود آن کودک در گفتارش فکر و تامل اعمال نمی‌کند، و چنین کلامی بیان شهادت است، نه قول. </p> <p><code class="aya" rel="12_28"/> <span class="aya" rel="12_28" data-words="1-13">فلما رأی قمیصه قد من دبر قال إنه من کیدکن إن کیدکن عظیم</span> یعنی وقتی عزیز پیراهن یوسف را دید که از پشت سرش پاره شده گفت این قضیه از مکری است که مخصوص شما زنها است، چون مکر شماها خیلی بزرگ و عجیب است. </p> <p>بنا بر این، مرجع ضمیر <em>ها</em> از سیاق معلوم می‌شود که کیست. </p> <p>و اگر نسبت کید را به همه زنان داد، با اینکه این پیشامد کار تنها زلیخا بود برای این است که دلالت کند که این عمل از آن جهت از تو سرزد که از زمره زنانی، و کید زنان هم معروف است. و به همین جهت کید همه زنان را بزرگ خواند و دوباره گفت: <span class="aya" rel="12_28" data-words="11-13">إن کیدکن عظیم</span> و این بدان جهت است که همه می‌دانیم خداوند در مردان تنها میل و مجذوبیت نسبت به زنان قرار داده، ولی در زنان برای جلب میل مردان و مجذوب کردن ایشان وسائلی قرار داده که تا اعماق دلهای مردان راه یابند، و با جلوه‌های فتان و اطوار سحرآمیز خود دلهای آنان را مسخر نموده عقلشان را بگیرند، و ایشان را از راههایی که خودشان هم متوجه نباشند به سوی خواسته‌های خود بکشانند، و این همان کید و اراده سوء است. </p> <p>و مفاد آیه این است که: عزیز وقتی دید پیراهن یوسف از عقب پاره شده به نفع یوسف و علیه همسرش حکم کرد. </p> <h3> <span class="title" rel="12_29">معنای جمله: <span class="aya" rel="12_29" data-words="1-7">یوسف أعرض عن هذا و استغفری لذنبک...</span> که گفته عزیز مصر است بعد از روشن شدن تقصیر همسرش</span> </h3> <p> <code class="aya" rel="12_29"/> <span class="aya" rel="12_29" data-words="1-11">یوسف أعرض عن هذا و استغفری لذنبک إنک کنت من الخاطئین</span> این آیه مقول قول عزیز است، یعنی عزیز بعد از آنکه به نفع یوسف و علیه همسرش داوری نمود به یوسف دستور داد که از این قضیه اعراض کند، و به همسرش دستور داد تا از خطا و گناهی که کرده استغفار نماید. <code class="page" rel="11,195"/> پس اینکه گفت: <span class="aya" rel="12_29" data-words="1-4">یوسف أعرض عن هذا</span> اشاره است به پیشامدی که کرد، و یوسف را زنهار داد که قضیه را نادیده گرفته به احدی نگوید و آن را فاش نسازد. و از آیات قرآنی هم بر نمی‌آید که یوسف به کسی گفته باشد، و جز این هم از او انتظار نمی‌رفت، هم چنان که می‌بینیم در برخورد با عزیز اسمی از داستان مراوده نبرد، تا آنکه خود زلیخا او را متهم کرد و او هم ناچار شد حق مطلب را بیان کند. </p> <p>ولی آیا داستانی که از مدتها پیش هم چنان ادامه داشته مخفی می‌ماند؟ و آن عشق سوزان زلیخا که خواب و خوراک را از او سلب و طاقتش را طاق نموده مکتوم می‌شود؟ آری داستانی که مکرر اتفاق افتاده (و یک بارش را عزیز دیده) و گرنه زنان اشرافی مصر بارها نظایرش را دیده‌اند، هم چنان که از گفتار آنان که گفتند: <span class="aya" rel="12_30" data-words="6-14">امرأت العزیزتراود فتاها عن نفسه قد شغفها حبا</span> -و به زودی توضیحش خواهد آمد-استفاده می‌شود، و معقول نیست مخفی و مستور بماند. </p> <p>و <span class="phrase">اینکه به همسرش گفت: <span class="aya" rel="12_29" data-words="5-11">و استغفری لذنبک إنک کنت من الخاطئین</span> گناه را برای او اثبات نموده و دستور داد که از خدای خود به خاطر این گناه طلب مغفرت کند، چون او با این عمل از اهل خطا شد، و به همین جهت فرمود از <em rel="fa_12_29_11-11" data-sentence="254:30">خاطئین</em> و نفرمود از <em>خاطئات</em> .</span> </p> <p>و بطوری که از سیاق برمی‌آید اینها همه کلام عزیز است، نه کلام شاهد، چون کار شاهد حکم کردن و داوری نمودن نیست بلکه کار عزیز است. </p> <p>و این اشتباه است که بعضی<span class="footnote" rel="1" title="مفردات راغب، ماده &lt;em&gt;شغف&lt;/em&gt; ">*</span> گفته‌اند: این کلام، کلام شاهد اوست نه عزیز، و معنای <span class="aya" rel="12_29" data-words="5-7">و استغفری لذنبک</span> این است که به شوهرت التماس کن که تو را به خاطر این گناهت عذاب ندهد. </p> <p>و همچنین قول آنهایی<span class="footnote" rel="2" title="مجمع البیان، ج ۵، ص ۲۳۱">*</span> که گفته‌اند: معنایش این است که برای گناهت از خدا استغفار کن و به سویش توبه ببر، زیرا گناه از تو بوده نه از یوسف، چون مردم آن روز در عین اینکه بت می‌پرستیدند خدا را هم می‌پرستیدند. </p> <p>وجه خطای این گفتار اینست که بت‌پرستان، به الوهیت خدا اقرار دارند ولی او را نمی‌پرستند. <span class="phrase">ما در سابق در جلد قبلی این کتاب کلامی در این باره گذراندیم علاوه بر این، آیه شریفه بیش از این ندارد: و <em rel="fa_12_29_6-6" data-sentence="103:98">استغفری</em> و اصلا اسمی از متعلق نبرده، و ما چون می‌دانیم بت‌پرست بودند می‌گوییم متعلق استغفار، بتها می‌باشد.</span> </p> <p>و چه بسا گفته‌اند:<span class="footnote" rel="3" title="شما که ایمان دارید!به خودتان بپردازید سوره مائده، آیه ۱۰۵">*</span> آیه شریفه دلالت می‌کند بر اینکه عزیز مرد بی‌غیرتی بوده. و لیکن   <code class="page" rel="11,196"/> ما می‌گوییم آن چنان که از آیه استفاده می‌شود او خیلی همسرش را دوست می‌داشته است. </p> <h3> <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">گفتگوی ملامت آمیز زنان شهر در باره عشق زلیخا به یوسف و تدبیری که زلیخا با ترتیب دادن میهمانی و... برای رهایی از زخم زبان آنان اندیشید</span> </h3> <p> <code class="aya" rel="12_30"/> <span class="aya" rel="12_30" data-words="1-19">و قال نسوة فی المدینة امرأت العزیز تراود فتاها عن نفسه قد شغفها حبا إنا لنراها فی ضلال مبین</span> این آیه و پنج آیه بعد آن متعرض داستان زنان مصر با یوسف است که در خانه عزیز اتفاق افتاد. آنچه که از دقت در آیه به دست می‌آید و قرائن حالیه هم تاییدش می‌نماید و با طبع قضیه هم سازگاری دارد این است که وقتی داستان برخورد یوسف با عزیز و آن گفت و شنودها پایان یافت تدریجا خبر در شهر انتشار پیدا کرد، و نقل مجالس بانوان شد بطوری که در مجالس خود، و هر جا که می‌نشستند این قضیه را پیش کشیده زلیخا را به باد سرزنش می‌گرفتند، که با اینکه شوهر دارد عاشق برده خود شده، و در عشق خود آن چنان عنان از دست داده که با او به مراوده هم پرداخته و لکه ننگی بر دامن خود نهاده. </p> <p>ولی هیچ یک از آنان این حرفها را از در خیرخواهی نمی‌زدند، بلکه از در مکر و حیله بود، چون می‌دانیم که بیشتر زنان دچار حسد و خودپسندی هستند، و همین دو جهت کافی است که نگذارد آرام بگیرند. آری عواطف رقیق و احساسات لطیف، در زنان اثری دارد که در مردان آن چنان اثر را ندارد. زنان در برابر هر خلقتی لطیف و طبیعتی زیبا عنان از دست می‌دهند، آرایش و زینت را بیش از مردان دوست می‌دارند مثل اینکه دلهایشان با رسوم ناز و کرشمه بستگی دارد، و همین معنا باعث می‌شود که حس خودپسندی و حسد را در دلهایشان طغیان دهد. </p> <p>کوتاه سخن، گفتگوهایی که در پیرامون مراوده زلیخا و یوسف می‌داشتند بیشتر برای تسکین حسادت و تسلای دل و فرو نشاندن جوش سینه‌ها بود، و گرنه آنها تا کنون یوسف را ندیده بودند، و آنچه که زلیخا از یوسف چشیده بود نچشیده بودند، و چون او دیوانه و شیدایش نشده بودند. آنها پیش خود خیال می‌کردند غلام زلیخا مردی معمولی است، آن گاه یکی پس از دیگری قیاسهایی می‌کردند، غافل از اینکه: شنیدن کی بود مانند دیدن. </p> <p>خلاصه، آن قدر این تهمتها بر سر زبانها گشت تا به گوش خود زلیخا هم رسید، همان زلیخایی که جز رسیدن به وصال یوسف، دیگر هیچ هم و غمی ندارد، و اگر توانگر است، هر چه را دارد برای یوسف و برای به چنگ آوردن او می‌خواهد، و اگر عزت دارد، عزتش را هم برای این می‌خواهد تا شاید یوسف به خاطر عزت هم که شده او را دوست بدارد، و به او و بخواسته او توجهی کند، و او را به خواسته‌اش برساند. </p> <p>این گفت و شنودها، او را از خواب بیدار کرد و فهمید که دشمنان و رقیبان چگونه به رسوایی او دامن می‌زنند، لا جرم کس نزد ایشان فرستاد تا در موعد معینی همه آنان که زنان<code class="page" rel="11,197"/> اشرافی و سلطنتی و شوهرانشان از ارکان مملکت بودند در منزل وی حضور بهم رسانند. </p> <p>آنها هم بر حسب عادتی که اینگونه خانواده‌ها برای رفتن به اینگونه مجالس دارند خود را برای روز موعود آماده نموده بهترین لباسها و دلنشین‌ترین آرایشها را تدارک دیده، به مجلس زلیخا درآمدند، اما <em>هم</em> یک یک ایشان همه این بود که یوسف را ببینند، و آن جوانی که ملکه مصر عاشقش شده چگونه جوانی است، و تا چه حد زیبا است که توانسته دل زلیخا را صید و او را رسوا سازد. </p> <p>زلیخا هم جز این، همی نداشت که آن روز همه میهمانان یوسف را ببینند، تا حق را به جانب او داده معذورش دارند، و خودشان مانند او به دام عشق یوسف افتاده دیگر مجال برای بدگویی او را نداشته باشند، و در نتیجه از شر زبانهایشان راحت و از مکرشان ایمن شود. البته در این مقام اگر شخص دیگری غیر زلیخا بود، جا داشت از اینکه دیگران رقیب عشقش شوند بترسد و یوسف را به کسی نشان ندهد، ولی زلیخا از این جهت خیالش راحت بود، چون یوسف غلام او بود و او خود را مالک و صاحب یوسف می‌پنداشت، چون عزیز یوسف را برای او خریده بود. از سوی دیگر می‌دانست یوسف کسی نیست که نسبت به میهمانان رغبتی پیدا کند، چه رسد به اینکه عاشق یکی از آنان شود. او تا کنون در برابر زیباییهای خود زلیخا تسلیم نشده، آن وقت چگونه تسلیم دیگران می‌شود، او نسبت به اینگونه هواها و امیال عزت و عصمت بی‌نظیری دارد. پس از آنکه زنان اشرافی مصر نزد ملکه جمع شدند و هر کس در جای مخصوص خود قرار گرفت و به احوالپرسی و انس و گفتگو پرداختند، رفته رفته موقع خوردن میوه شد، دستور داد به یک یک آنان کارد تیزی که قبلا تهیه دیده بود داده و بلافاصله میوه‌ها را تقسیم کردند، در همین موقع که همه مشغول پوست کندن میوه شدند، دستور داد یوسف که تا آن موقع پنهان بود در آن مجلس درآید. </p> <p>به محضی که یوسف وارد شد تو گویی آفتابی درخشیدن گرفت. چشم حضار که به او افتاد عقل از سرشان پرید، و حیرت زده و مسحور جمال او شدند، در نتیجه از شدت بهت‌زدگی و شیدایی با کاردهای تیز دستهای خود را به جای میوه پاره کردند. آری این، اثر و خاصیت شیفتگی و دلدادگی است، چون وقتی نفس آدمی مجذوب چیزی گردد آن هم بطوری که علاقه و یا ترسش نسبت به آن از حد بگذرد، دچار اضطراب می‌گردد، و اگر باز از این هم بیشتر گردد دچار بهت‌زدگی و بعد از آن دچار خطر مرگ می‌گردد و در صورتی که بهت‌زده شود و مشاعر خود را از دست دهد دیگر نمی‌تواند تدبیر و تنظیم قوای اعضای خود را در دست<code class="page" rel="11,198"/> داشته باشد و چه بسا در این لحظه با سرعت هر چه تمامتر خود را به سوی همان خطری که از آن مبهوت شده بود پرتاب نماید، مثلا با پای خود به دهان شیر برود، و چه بسا بر عکس، حرکت را فراموش کند، و مانند جمادات که حرکتی ندارند بدون حرکت بایستد، و چه بسا کاری کند که قصد آن را ندارد. و نظایر این حوادث در صحنه عشق و محبت بسیار و حکایات عشاق روزگار که سرانجامشان به چه جنونی انجامیده معروف است. </p> <p>و همین معنا فرق میان زلیخا و سایر زنان اشرافی مصر بود، چون مستغرق بودن زلیخا در محبت یوسف به تدریج صورت گرفت، به خلاف زنان اشرافی مصر که در مجلس زلیخا بطور ناگهانی به یوسف برخوردند، و در نتیجه پرده‌ای از جمال یوسف بر روی دلهایشان افکنده شد و از شدت محبت عقلهایشان پرید و افکار و مشاعرشان را به کلی مختل ساخت، در نتیجه میوه را از یاد برده به جای آن دستهای خود را قطع کردند، و نتوانستند کنترل خود را حفظ نمایند و نتوانستند از برون افتادن آنچه که از محبت یوسف در دل یافتند خودداری کنند، و بی‌اختیار گفتند: <span class="aya" rel="12_31" data-words="28-37">حاش لله ما هذا بشرا إن هذا إلا ملک کریم</span>. </p> <p>با اینکه مجلس در خانه عزیز و در دربار سلطنتی او منعقد شده بود، و در چنین مجلسی جا نداشت که میهمانان اینطور گستاخی کنند، بلکه جا داشت نهایت درجه ادب و وقار را رعایت نمایند، و نیز لازم بود حرمت زلیخا، عزیزه مصر را رعایت نموده حشمت موقعیت او را نگهدارند. علاوه، خود از اشراف و زنانی جوان و صاحب جمال و صاحب شوهر بودند، چنین زنانی پرده‌نشین نمی‌بایست این چنین نسبت به یک مرد اجنبی اظهار عشق و محبت کنند. همه اینها جهاتی بود که می‌بایست مانع گستاخی آنان شود. و مگر همین زنان نبودند که دنبال سر زلیخا ملامتها نموده او را به باد مذمت می‌گرفتند، با اینکه زلیخا سالها با چنین جوان زیبایی همنشین بود، آن وقت چطور گفته‌های خود را فراموش نموده با یک بار دیدن یوسف به این حالت افتادند. </p> <p>از اینهم که بگذریم جا داشت از یکدیگر رودربایستی کنند، و از عاقبت فضیحت باری که زلیخا بدان مبتلا شده بود پرهیز نمایند. علاوه بر همه اینها، آخر خود یوسف در آن مجلس حضور داشت، و رفتار و گفتار آنان را می‌دید، از او چطور شرم نکردند؟ جواب همه اینها یک کلمه است و آن این است که دیدن ناگهانی یوسف و مشاهده آن جمال بی‌نظیر، خط بطلان بر همه این حرفها کشید، و آنچه که قبلا با خود رشته بودند (که در مجلس چنین و چنان رعایت ادب کنیم) همه را پنبه کرد، و مجلس ادب و احترام را به یک مجلس عیش مبدل ساخت، که هر که هر چه در دل دارد با همنشینان در میان گذاشته و از اینکه<code class="page" rel="11,199"/> در باره‌اش چه خواهند گفت پروا نکند، لذا بی‌پرده گفتند: سبحان اللَّه!این جوان بشر نیست فرشته‌ای بزرگوار است . </p> <p>آری، این گفتار همان بانوانی است که در گذشته نه چندان دور در باره زلیخا می‌گفتند: <span class="aya" rel="12_30" data-words="6-19">امرأت العزیز تراود فتاها عن نفسه قد شغفها حبا إنا لنراها فی ضلال مبین</span>. </p> <p>و در حقیقت آن حرفشان بعد از این گفتارشان، خود عذرخواهی و پوزشی از ایشان بود، و مفادش این بود که آن بدگوییها که ما دنبال سر زلیخا می‌گفتیم‌در صورتی که یوسف بشری معمولی بود همه حق و بجا بود، ولی اینک فهمیدیم که یوسف بشر نیست، و انسان وقتی سزاوار ملامت و مذمت است که به یک بشر دیگر اجنبی عشق بورزد و با او مراوده کند با اینکه می‌تواند حاجت طبیعی خود را با آنچه که در اختیار دارد برآورد، و اما در صورتی که جمال آن شخص اجنبی جمالی بی‌مانند باشد به حدی که از هر بیننده‌ای عنان اختیار را بگیرد دیگر سزاوار مذمت و در عشقش مستحق هیچ ملامتی نیست. </p> <p>به همین جهت بود که ناگهان مجلس منقلب شد و قیود و آداب همه کنار رفت، نشاط و انبساط وادارشان کرد که هر یک آنچه از حسن یوسف در ضمیر داشتند بیرون بریزند، خود زلیخا هم رودربایستی را کنار گذاشته اسرار خود را بی‌پرده فاش ساخت و گفت: اینکه می‌بینید همان بود که مرا در باره آن ملامت می‌کردید، من او را به سوی خود توجه دادم ولی او عصمت گزید آن گاه بار دیگر عنان از کف داده به عنوان تهدید گفت: اگر آنچه دستورش می‌دهم انجام ندهد بطور مسلم به زندان خواهد افتاد، و یقینا در زمره مردم خوار و ذلیل در خواهد آمد . این بگفت تا هم مقام خود را نزد میهمانان حفظ کند، و هم یوسف را از ترس زندان به اطاعت و انقیاد وادار سازد. </p> <h3> <span class="title" rel="12_30 12_22 12_23 12_24 12_25 12_26 12_27 12_28 12_29 12_31 12_32 12_33 12_34">اشاره به شدت و سختی وارد بر یوسف (علیه السلام) در مجلس میهمانی و پناه بردن آن حضرت به خدای تعالی</span> </h3> <p> و اما یوسف، نه کمترین توجهی به آن رخساره‌های زیبا و آن نگاههای فتان نمود و نه التفاتی به سخنان لطیف، و غمزه‌های دلربایشان کرد، و نه تهدید هول‌انگیز زلیخا کمترین اثری در دل او گذاشت. </p> <p>آری، دل او همه متوجه جمالی بود فوق همه جمالها، و خاضع در برابر جلالی بود که هر عزت و جلالی در برابرش ذلیل است، و لذا در پاسخشان یک کلمه حرف نزد و به گفته‌های زلیخا که روی سخنش با او بود هیچ توجهی ننموده، بلکه به درگاه پروردگارش روی آورده و گفت: بار الها!زندان در نزد من بهتر است از آنچه که اینان مرا بدان دعوت می‌کنند، و اگر تو کیدشان را از من نگردانی دلم به سوی آنان متمایل گشته و از جاهلان می‌شوم . </p> <p>اگر این کلام را با آن حرفی که در مجلس مراوده در جواب زلیخا گفت که: پناه به<code class="page" rel="11,200"/> خدا، او پروردگار من است که منزلگاهم را نیکو ساخت، و به درستی که ستمکاران رستگار نمی‌شوند مقایسه کنیم از سیاقش می‌فهمیم که در این مجلس به یوسف سخت‌تر گذشته تا آن مجلسی که روز قبل با حرکات تحریک‌آمیز زلیخا مواجه بود، چون آنجا او بود و کید زلیخا، ولی امروز در برابر کید و قصد سوء جمعی قرار گرفته. بعلاوه، واقعه روز قبل واقعه‌ای بود که در خلوت صورت گرفت، و خود زلیخا هم در پنهان داشتن آن اصرار داشت، ولی امروز همه آن پرده‌پوشی‌ها کنار رفته در برابر جمع کثیری از زنان شهر دارد معاشقه می‌کند. آری، آنجا تنها زلیخا بود، اینجا عده زیادی اظهار عشق و محبت می‌کنند، آنجا یک نفر بود که می‌خواست وی را گمراه کند، اینجا عده‌ای بر این معنا تصمیم گرفته‌اند، آنجا اگر شرایطی زلیخا را مساعدت می‌کرد اینجا شرایط و مقتضیات بیشتری علیه او در کار است. </p> <p>لذا در آنجا تنها به خدا پناه برد ولی در اینجا رسما به درگاه خدای سبحان تضرع نموده در دفع کید ایشان از او استمداد نمود، و خدا هم دعایش را مستجاب نمود. کید ایشان را از او بگردانید، آری خدا شنوا و دانا است. </p> <p><span class="phrase">در اینجا به بحث در باره آیات برگشته می‌گوییم: کلمه <em rel="fa_12_30_3-3" data-sentence="51:211">نسوة</em> در آیه مورد بحث اسم جمع است برای زن، و از اینکه مقیدش کرد به <em rel="fa_12_30_4-5" data-sentence="168:130">فی المدینة</em> استفاده می‌شود که از نظر عدد و یا از نظر موقعیت عده و یا اشخاصی بوده‌اندکه گفتگویشان در انتشار قضیه و رسوایی بیشتر مؤثر بوده است.</span> </p> <p>و <span class="aya" rel="12_51" data-words="18-19">امرأة العزیز</span> <span class="phrase">همان زنی بوده که یوسف در خانه‌اش زندگی می‌کرده، و با یوسف بنای مراوده را گذاشته، و کلمه <em rel="fa_12_30_7-7" data-sentence="88:191">عزیز</em> معنایش معلوم است، و این لقب همان سیدی بود که یوسف را از مکاریان خریداری نمود، و این لقب مخصوص کسی بوده که بر کشور مصر ریاست می‌کرده و لذا وقتی یوسف به ریاست مصر رسید او را هم عزیز لقب دادند.</span> </p> <p>و از اینکه فرمود: <span class="aya" rel="12_30" data-words="8-9">تراود فتاها</span> برمی‌آید که خواسته‌اند بگویند زلیخا بطور استمرار یوسف را دنبال می‌کند، و این بدترین مراوده است، و کلمه <em>فتی</em> به معنای غلام جوان و <em>فتاة</em> به معنای کنیز جوان است، و استعمال فتی در غلام شایع است، و شاید به همین اعتبار در اینجا آن را به ضمیر زلیخا اضافه نموده و فرموده <em>جوانش</em> . </p> <p>و در مفردات گفته: <span class="aya" rel="12_30" data-words="13-14">شغفها حبا</span> یعنی محبت یوسف تا شغاف قلب زلیخا، یعنی باطن او راه یافته بود-نقل از حسن-و گفته شده به معنای وسط آن-نقل از ابی علی-و این دو معنا نزدیک بهمند.<span class="footnote" rel="1" title="ما را نرسد که در این باب سخن گوییم، خدایا تو منزهی!این تهمتی بزرگ است سوره نور، آیه ۱۶">*</span> و شغاف قلب به معنای غلافی است که محیط به قلب است. </p> <p>   <code class="page" rel="11,201"/> و معنایش این است که: عده‌ای از زنان شهر که حرفهایشان در زلیخا و در حق او خالی از اثر نیست گفتند: همسر عزیز بطور مستمر با غلامش مراوده دارد و می‌خواهد او را به سوی خود جلب کند، و این برای او شایسته نیست، چون او زن است و این از وقاحت است که زن با مردی بیگانه چنین کند، گر چه طبع مردان چنین اقتضایی دارد، ولی زن خیلی باید بی‌شرم باشد که دست به چنین کاری بزند، علاوه بر اینکه او همسر عزیز و خودش عزیزه این کشور است، او می‌بایست، و حتما می‌بایست، آبروی خاندان و شرافت شوهر و مکانت خود را مراعات می‌کرد، از این هم که بگذریم آن کسی که وی به او دلبسته غلام اوست، ولی مثل چنین شخصیتی چرا باید به یک غلام عبرانی که غلام خود اوست عشق بورزد و اینگونه واله و شیدایش شود، حال اگر صرفا دوستش می‌داشت باز هم قابل تحمل بود، نه اینکه محبت را تا آنجا بکشاند که به مراوده بینجامد، و او هم از اجابت خواهشش سر باز زند، و باز متنبه نشود، به اصرار و التماس بیفتد. راستی زلیخا گمراهی را به حد قباحت و شناعت رسانده است. </p> <p>و لذا دنبال این حرفها این معنا را اضافه کردند که: <span class="aya" rel="12_30" data-words="15-19">إنا لنراها فی ضلال مبین</span>. </p> <p><code class="aya" rel="12_31"/> <span class="aya" rel="12_31" data-words="1-15">فلما سمعت بمکرهن أرسلت إلیهن و أعتدت لهن متکأ و آتت کل واحدة منهن سکینا</span> <span class="phrase">در مجمع البیان گفته: <em rel="fa_12_31_3-3" data-sentence="21:231">مکر</em> به معنای حیله‌سازی به منظور رسیدن به مقصود است<span class="footnote" rel="1" title="به نظر می‌رسد که این جمله با جمله‌ای که در ص ۱۹۹ سطر ۵ آمده تفاوت داشته باشد و ما به منظور حفظ امانت دخل و تصرفی در آن ننمودیم  (مترجم)">*</span>.</span> </p> <p>و اگر این اعتراضات زنان مصر را مکر به زلیخا خوانده است، برای این است که رقبا و حسودان زلیخا با اشاعه این حرفها داشتند او را رسوا می‌کردند و هتک حرمت می‌نمودند، و اگر کسی را به نزد ایشان فرستاد و دعوتشان کرد، برای این بود که یوسف را به آنان نشان بدهد، و ایشان را هم مانند خود به عشق او مبتلا سازد، و در نتیجه دست از بدگویی و ملامت او بازداشته او را در عشقش معذور بدارند. </p> <p>بنا بر این، اگر گفته‌های زنان مصر را مکر نامیده و فرموده وقتی مکر زنان مصر را شنید  بدین خاطر است که سرزنشهای ایشان از در حسد و دشمنی بوده، و آنها می‌خواسته‌اندوی را در میان مردم رسوا کنند. </p> <p>بعضی<span class="footnote" rel="2" title="سخنان خوب به سوی او صعود می‌کند و عملهای شایسته آنها را بالا می‌برد سوره فاطر، آیه ۱۰">*</span> گفته‌اند: اگر قرآن حرفهای ایشان را مکر نامیده برای این است که مقصود ایشان این بوده که بدین وسیله به دیدار یوسف نایل آیند، چون در باره حسن یوسف حرفها شنیده بودند، لذا این بدگوییها را سردادند تا زلیخا بشنود و مجبور شود برای ساکت کردن آنان و برای   <code class="page" rel="11,202"/> اینکه او را معذور بدارند دعوتشان نموده یوسف را نشانشان دهد، آن وقت خود آنان از این فرصت استفاده نموده به خیال خود با یوسف قول و قراری بگذارند. ولی معنای اول به سیاق آیات نزدیک‌تر است. </p> <p>و اینکه فرمود: <span class="aya" rel="12_31" data-words="4-5">أرسلت إلیهن</span> معنایش روشن و کنایه است از اینکه ایشان را احضار نمود. </p> <p><span class="phrase">کلمه <em rel="fa_12_31_7-7" data-sentence="5:339">اعتدت</em> به معنای تهیه دیدن و آماده کردن است، یعنی برای هر یک از آن زنان تکیه‌گاهی (متکایی) مهیا کرد، و <em>متکاء</em> -به ضم میم و تشدید تاء-اسم مفعول از  <em>اتکاء</em> و منظور از آن پشتی و یا تخت و یا هر چیزی است که به آن تکیه شود، هم چنان که در خانه‌های بزرگان مرسوم بوده البته این کلمه به معنای <em>ترنج</em> که یک نوع میوه است نیز تفسیر شده.</span> و <span class="phrase">بعضی آن را <em rel="fa_12_31_9-9" data-sentence="11:50">متکا</em> -به ضم میم و سکون تاء و بدون همزه-قرائت کرده‌اند.</span> و <span class="phrase">بعضی  <em rel="fa_12_31_9-9" data-sentence="6:51">متکا</em> -به ضم میم و تشدید تاء و بدون همزه-قرائت کرده‌اند.</span> </p> <p>و اینکه فرمود: <span class="aya" rel="12_31" data-words="10-15">و آتت کل واحدة منهن سکینا</span> مقصود از دادن کارد به جهت پاره کردن میوه از قبیل ترنج و امثال آن بوده. و معنای‌ <span class="aya" rel="12_31" data-words="16-19">و قالت اخرج علیهن</span> این است که به یوسف دستور داد که بر آن زنان درآید، و این نقشه را بدان جهت ریخت که یوسف وقتی بر آنان درآید که خالی الذهن و مشغول میوه و سرگرم پاره کردن آن باشند، و از ظاهر لفظ آیه برمی‌آید که یوسف تا آن ساعت از نظر زنان مهمان پنهان بوده، حال یا در گنجه و صندوق خانه بوده و یا در اطاق دیگری قرار داشته که به سالن پذیرایی راه داشته، چون زلیخا به یوسف می‌گوید:  بیرون آی بر ایشان و اگر غیر این صورت بود می‌گفت <em>درآی بر ایشان</em> . </p> <p>از سیاق استفاده می‌شود که این نقشه از زلیخا مکری بود در مقابل مکر زنان مصر، تا ایشان را رسوا ساخته زبانشان را از ملامت خود قطع کند، و بفهمند که یوسف چه بر سر او آورده. </p> <p>و این نقشه بسیار ماهرانه تنظیم شده بود، چون برنامه ملاقات را اینطور چیده بود که قبلا برای هر یک متکایی تهیه نموده، به دست هر یک کاردی داده در همه این لحظات یوسف را از نظر آنان پنهان داشته بود، و یک باره او را به مجلس درآورده و بطور ناگهانی به آنها نشانش داد، تا یک باره عقلها را از دست داده مدهوش جمال بدیع یوسف گردند، در نتیجه کاری کنند که آدم عاقل و هوشیار چنین کاری نمی‌کند. و همین شاهد بی‌عقلی آنان شود، و آن این است که با دیدن او دستهای خود را به جای میوه قطع کنند، آنهم نه یک نفر و دو نفرشان، بلکه همگی آنان دست خود را قطع کنند. <code class="page" rel="11,203"/> <span class="aya" rel="12_31" data-words="20-37">فلما رأینه أکبرنه و قطعن أیدیهن و قلن حاش لله ما هذا بشرا إن هذا إلا ملک کریم</span> <span class="phrase">کلمه <em rel="fa_12_31_22-22" data-sentence="5:262">اکبرنه</em> از <em rel="fa_12_31_22-22" data-sentence="67:244">اکبار</em> به معنای اعظام و بزرگداشت است، و کنایه است از حالت دهشت‌زدگی آن زنان، بطوری که شعورو ادراک خود را به محض دیدن آن حسن و جمال از دست دادند، و این حالتی است طبیعی و خلقتی در عموم مردم، که هر کوچکی در برابر بزرگ و هر حقیری در برابر عظیم خاضع گردد.</span> پس هر وقت عظیم و کبیری به عظمت و کبریایی خود در برابر شعور آدمی جلوه‌گر شود بر هر چه که در شعور آدمی وجود دارد و کوچکتر از آن عظیم است قاهر آمده و آنها را از یادش می‌برد، و در نتیجه آدمی در اعمالش دچار خبط می‌گردد. </p> <p>به همین دلیل بود که وقتی زنان مصر یوسف را بدیدند حسن و جمال او بر شعور و ادراکشان قاهر آمد، در نتیجه به جای میوه دستهای خود را قطع کردند. و اینکه قطع را به صیغه تفعیل آورده دلالت بر زیادی آن قطع دارد، هم چنان که وقتی می‌گویند قتل القوم تقتیلا <em>و یا می‌گویند</em> موتهم الجدب تمویتا معنایش این است که: او مردم را بسیار بکشت. و یا: قحطی بسیاری از مردم را نابود کرد. </p> <p>و اینکه فرمود: <span class="aya" rel="12_31" data-words="26-29">و قلن حاش لله</span> تقدیس خداست در امر یوسف، و این جمله نظیر آیه <span class="aya" rel="24_16" data-words="7-16">ما یکون لنا أن نتکلم بهذا سبحانک هذا بهتان عظیم</span><span class="footnote" rel="1" title="آیا این شخص است که به خدایان شما بد می‌گوید؟ سوره انبیاء، آیه ۳۶">*</span> است. تقدیس خدای سبحان، ادبی است که معتقدین به خدا در هر امری که در آن یک نوع تنزیه و تبرئه برای کسی اثبات می‌کنند به زبان آورده نخست خدا را تنزیه و سپس به تنزیه شخص مورد نظر می‌پردازند. </p> <h3> <span class="title" rel="12_31">عکس العمل زنان مصر با دیدن یوسف (علیه السلام) و توضیح اینکه گفتند: <span class="aya" rel="12_31" data-words="30-37">ما هذا بشرا إن هذا إلا ملک کریم</span> </span> </h3> <p> <span class="phrase">زنان مصر هم وقتی خواستند یوسف را تنزیه کنند و بگویند: <span class="aya" rel="12_31" data-words="30-32">ما هذا بشرا...</span> اول خدا را با جمله  <em rel="fa_12_31_28-29" data-sentence="145:42">حاش للَّه</em> تنزیه نموده و سپس به تنزیه یوسف پرداختند.</span> </p> <p>و در جمله‌ <span class="aya" rel="12_31" data-words="30-37">ما هذا بشرا إن هذا إلا ملک کریم</span> بشریت را از یوسف نفی و فرشته بودن را برایش اثبات کردند، البته این حرف هم ناشی از اعتقادی بود که معتقدین به خدا که یک فرقه آنان بت‌پرستانند بدان معتقد بودند. و آن این بود که خداوند فرشتگانی دارد که موجوداتی شریف و مبدء هر خیر و سعادت در عالمند، و زندگی هر موجود زنده و علم و جمال و بهاء و سرور و سایر کمالات مورد آرزو از ناحیه آنان ترشح می‌شود، و در نتیجه خود ایشان دارای تمامی   <code class="page" rel="11,204"/> جمالها و زیباییهای صوری و معنویند، و اگر فرضا به صورت بشر مجسم شوند در حسن و جمالی می‌آیند که به هیچ مقیاسی قابل اندازه‌گیری نیست و بت‌پرستان آنها را به صورت انسان تصور می‌کنند، البته انسانی در نهایت حسن و بهاء. </p> <p>و شاید همین اعتقاد سبب بوده که به جای توصیف حسن و جمالش و چشم و ابرویش، او را به فرشته‌ای بزرگوار تشبیه کرده‌اند، با اینکه آتشی که در دل ایشان افروخته شده بود، به دست حسن صورت و زیبایی منظر یوسف افروخته شده بود. مع ذلک می‌بینیم از حسن او چیزی نگفتند، بلکه او را فرشته‌ای کریم نامیدند، تا هم به حسن صورت او اشاره کرده باشند و هم به حسن سیرتش، و هم به جمال ظاهر و خلقتش و هم به جمال باطن و خلقش و خدا داناتر است. </p> <p>و از اینکه کلام زنان مصر مقدم بر کلام همسر عزیز <span class="aya" rel="12_32" data-words="2-5">فذلکن الذی لمتننی فیه</span> ذکر شده فهمیده می‌شود که ایشان این حرف را به منظور حق دادن به زلیخا و معذور دانستن وی نگفته‌اند<span class="footnote" rel="1" title="مفردات راغب، ماده &lt;em&gt;صبا&lt;/em&gt; ">*</span>، و نخواسته‌اند بگویند: تو در عاشق شدنت به یوسف حق داشته‌ای، بلکه کلامی بوده که بی‌اختیار و بطور قهر در مقام مدح و ثنای یوسف و مجذوبیت و شیدایی خود زده‌اند، بدون اینکه توجه داشته باشند که این کلام مایه رسوایی ایشان است، و همسر عزیز هم هرگز حاضر نبود بدون چنین مقدمه‌ای بگوید <span class="aya" rel="12_32" data-words="2-5">فذلکن الذی لمتننی فیه</span> و لیکن بعد از آنکه ایشان را، هم عملا به بریدن دست به جای میوه، و هم قولا رسوا و مفتضح کرد آن وقت خودش این حرف را زد که دیگر چاره‌ای جز تصدیقش نداشته باشد. </p> <h3> <span class="title" rel="12_32 12_22 12_23 12_24 12_25 12_26 12_27 12_28 12_29 12_30 12_31 12_33 12_34">اعتراف همسر عزیز در جمع زنان مصر و تهدید صریح یوسف (علیه السلام) به حبس و خواری</span> </h3> <p> <span class="aya" rel="12_32" data-words="1-11">قالت فذلکن الذی لمتننی فیه و لقد راودته عن نفسه فاستعصم...</span> <span class="phrase">زمینه این کلام زمینه دفع توهم است، کانه کسی گفته است: بعد از آنکه زنان مصر دستهای خود را بریده و در باره یوسف آن اعتراف را کردند زلیخا چه گفت و شخصی در جواب او گفته: قالت-زلیخا گفت...  زلیخا با آوردن حرف <em>فاء</em> بر سر <em rel="fa_12_32_2-2" data-sentence="223:236">ذلکن</em> کلام خود را فرع و نتیجه گفتار و کردار زنان مصر کرد، و با آوردن <em>ذا</em> اشاره به شخصی (یوسف) کرد که زنان، زلیخا را به خاطر عشق به آن شخص ملامت می‌کردند، و آن شخص را چنین توصیف کرد که: این همان است که مرا در عشق به او ملامت می‌کردید.</span> این کار را کرد که خود یوسف جوابشان باشد، و بفهمند که عشق به چه کسی باعث شد که او شرافت و آبروی دودمان و عزت شوهر خود و عفت خود را به باد دهد. و معلوم است که بهترین و قوی‌ترین بیان آن بیانی است که شنونده را به دلیل خارجی   <code class="page" rel="11,205"/> حواله دهد، چنان که در آیه‌ <span class="aya" rel="21_36" data-words="10-14">أ هذا الذی یذکر آلهتکم</span><span class="footnote" rel="1" title="سوره یوسف، آیات ۵۰-۵۲">*</span> و آیه‌ <span class="aya" rel="7_38" data-words="28-30">ربنا هؤلاء أضلونا</span><span class="footnote" rel="2" title="آن کس که هر چه آفرید زیبایش کرد سوره الم سجده، آیه ۷">*</span> نیز همین نکته بکار رفته. </p> <p>آن گاه پس از این اشاره و نشان دادن، اعتراف کرد به اینکه با یوسف مراوده داشته و گفت که من او را دنبال کرده بودم، اما دست از عفت خود برنداشت، و خواستار عصمت و پاکی بود، و اگر چنین بی‌پروا دل خود را برای آنان سفره نموده و رازی را که همواره بر مخفی ماندنش سعی داشته بیرون ریخته برای این بود که دید دلهای همه مانند دل او شیدای یوسف است، و چون همه را همدرد خود یافت شروع کرد به درد دل کردن، و این جزئیات در جمله کوتاه <span class="aya" rel="12_32" data-words="6-11">و لقد راودته عن نفسه فاستعصم</span> نهفته است. </p> <p>و در آخر، تصمیم خود را برای آنان بگفت که از یوسف دست بردار نیست و هم به یوسف فهماند که او را بر موافقت خود اجبار می‌کند، و اگر مخالفت کند سیاستش خواهد کرد، و این گفتار خود را: <span class="aya" rel="12_32" data-words="12-22">و لئن لم یفعل ما آمره لیسجنن و لیکونا من الصاغرین</span> به وجوهی چند از اقسام تاکید از قبیل: قسم، نون تاکید، و لام و امثال آن مؤکد نمود، تا برساند که بر این تصمیمش جازم است، و چنین قدرتی در خود می‌بیند که بتواند او را در برابر خواسته خود تسلیم سازد، و اگر استنکاف کند از همین الآن خود را آماده رفتن زندان بسازد آن وقت است که این زندگی آزادانه و مرفهش به سیاه چال زندان، و این روزگار عزتش به خواری و هوان مبدل می‌شود. این نحوه گفتار به خوبی نشان می‌دهد که هم خواسته از در بیچارگی به زنان مصر عزت و مناعت بفروشد و هم یوسف را تهدید نماید. </p> <p>و این تهدید از آن صحنه‌سازی که در روز مراوده کرد و از شوهرش تقاضا نمود که یوسف را به زندان افکند شدیدتر و هول‌انگیزتر است، چون در آن روز به شوهر خود گفت:  نیست جزای کسی که به همسرت قصد سوء کند جز اینکه زندانی شود، و یا عذاب دردناکی بچشد و آن تهدید به چند جهت از این تهدید سبک‌تر است: اولا برای اینکه در آنجا کیفر را مردد کرد میان زندان و عذاب الیم، ولی در اینجا جمع کرد میان هردو که عبارت است از زندان و خواری. </p> <p>و ثانیا برای اینکه در آنجا از شوهرش تقاضا کرد، ولی در اینجا گفت خودم این کار را می‌کنم، و طوری هم گفت که جای تردید نگذاشت، و رسانید که بر این تصمیم صد در صد     <code class="page" rel="11,206"/> جازم است، و فهمانید که آن قدر در دل شوهرش نفوذ دارد که بتواند او را به هر چه که می‌خواهد وادار سازد و در امر او به هر نحوی که دلش بخواهد تصرف کند. </p> <h3> <span class="title" rel="12_33">مناجات و استغاثه یوسف (علیه السلام): <span class="aya" rel="12_33" data-words="2-5">رب السجن أحب إلی...</span> </span> </h3> <p> <code class="aya" rel="12_33"/> <span class="aya" rel="12_33" data-words="1-19">قال رب السجن أحب إلی مما یدعوننی إلیه و إلا تصرف عنی کیدهن أصب إلیهن و أکن من الجاهلین</span> راغب در مفردات می‌گوید: صبا، یصبو، صبوا و صبوة به معنای از جا کنده شدن از شدت اشتیاق است که آدمی را وادار به کارهای سبک و کودکانه می‌کند، و به این معنا است آیه‌ <span class="aya" rel="12_33" data-words="14-19">أصب إلیهن و أکن من الجاهلین</span><span class="footnote" rel="1" title="مگر ندیدی خدا چگونه مثالی زد، سخن نیک چون نهال نیک است، اصلش در زمین استوار است و شاخه آن در آسمان همیشه به اذن پروردگارش میوه خود را می‌دهد و خدا این مثلها را برای مردم می‌زند شاید متذکر شوند و حکایت سخن بد چون نهال بدی است که از زمین کنده شده و قرار ندارد سوره ابراهیم، آیات ۲۴-۲۶">*</span>. و در مجمع البیان گفته: کلمه <em>صبوة</em> به معنای لطافت عشق است.<span class="footnote" rel="2" title="و آنان که ایمان آوردند، محبتشان به خدا بیشتر است سوره بقره، آیه ۱۶۵">*</span> زلیخا و زنان مصر بدون هیچ پروایی آنچه در دل داشتند بیرون ریختند. او فاش نمود، و ایشان فاش نمودند، در حالی که خود یوسف ایستاده بود. ایشان به خیال خود توجه او را به سوی خود معطوف می‌کردند، و به خیال خود با او حرف می‌زدند، ولی او کمترین توجهی به آنها نکرد، و حتی به یک کلمه هم زبان نگشود، بلکه توجه خود را به درگاه خدای متعال معطوف داشت و با قلبی که جز خدا چیز دیگری در آن جا نداشت رو به سوی خدای مالک دلها نمود و گفت: <span class="aya" rel="12_33" data-words="2-8">رب السجن أحب إلی مما یدعوننی إلیه...</span>. </p> <p>و این کلامش دعا (نفرین) به خود نبود که خدایا!مرا با انداختن در زندان از شر این زنان خلاص کن بلکه بیان حال خود در برابر تربیت الهی بود و می‌خواست عرض کند: در جنب محبت تو زندان را با رضای تو ترجیح می‌دهم بر لذت معصیت و دوری از تو. و این گفتارش نظیر آن حرفی بود که در روز خلوت با زلیخا گفت: <span class="aya" rel="12_23" data-words="17-26">معاذ الله إنه ربی أحسن مثوای إنه لا یفلح الظالمون</span>. پس در هر دوی این دو کلام افتخار ورزیدن به داشتن چنین خدایی بزرگ و مهربان است، و تنها فرق میان آن دو این است که در یکی خدا را خطاب کرده و در دیگری زلیخا را. و در هیچ یک از آن دو، دعا (نفرین) نیست. </p> <p>البته جمله‌ <span class="aya" rel="12_33" data-words="2-5">رب السجن أحب إلی...</span> یک نوع مقدمه و زمینه‌چینی است برای جمله <span class="aya" rel="12_33" data-words="9-15">و إلا تصرف عنی کیدهن أصب إلیهن</span> که در ظاهر دعا است و در واقع زبان حال است. </p> <p>بنا بر این، معنای آیه چنین است: پروردگارا!اگر من میان زندان و آنچه که اینان مرا بدان می‌خوانند مخیر شوم زندان را اختیار می‌کنم، و از تو درخواست دارم که سوء قصد اینان را از     <code class="page" rel="11,207"/> من بگردانی، چون اگر تو، کید ایشان را از من نگردانی از جای کنده می‌شوم و به سوی آنان میل نموده در نتیجه از جاهلان می‌گردم، زیرا اگر من تا کنون شر ایشان را از خود دور داشته‌ام به وسیله علمی بوده که تو به من تعلیم فرمودی، و اگر افاضه خود را از من دریغ فرمایی من مثل سایر مردم جاهل می‌شوم، و در مهلکه عشق و هوسبازی قرار می‌گیرم. </p> <p>از خود آیه به کمک سیاق، چند نکته استفاده می‌شود: اول اینکه، جمله‌ <span class="aya" rel="12_33" data-words="2-5">رب السجن أحب إلی...</span> نفرینی نبوده که یوسف (ع) به جان خود کرده باشد، بلکه بیان حالی بوده که از خود برای پروردگارش نموده که روی دل از زنان گردانیده و به سوی او بازگشت کرده است. و معنای: <span class="aya" rel="12_33" data-words="4-5">أحب إلی</span> این است که اگر اختیار به دست خودم باشد من زندان را بر آنچه که ایشان مرا بدان می‌خوانند اختیار می‌کنم. نه اینکه به مقتضای افعل التفضیل <em>احب: محبوبتر</em> معنایش این باشد که پیشنهاد ایشان هم محبوب است ولی به آن مقداری که طبع آدمی و نفس اماره اقتضای آن را دارد، به خلاف زندان و رضای تو که محبوبیتش بیشتر از آن است. </p> <p>و اینکه فرمود: <span class="aya" rel="12_34" data-words="1-3">فاستجاب له ربه</span> اشاره است به استجابت دعایی که از زبان حال <span class="aya" rel="12_33" data-words="10-13">إلا تصرف عنی کیدهن...</span> استفاده می‌شود، برای اینکه دنبال آن فرموده: <span class="aya" rel="12_34" data-words="4-6">فصرف عنه کیدهن</span>، و اگر گفتار یوسف دعا (نفرین) بود می‌بایست استجابتش هم زندان باشد، و حال آنکه تنها فرمود کید ایشان را از وی بگردانید . پس اینکه بعضی توهم کرده‌اند که این جمله استجابت نفرین یوسف است برای رفتن به زندان، صحیح نیست. </p> <p>یکی از ادله این معنا خود آیات مورد بحث است که بعد از داستان در قصه به زندان رفتن یوسف می‌فرماید: <span class="aya" rel="12_35" data-words="1-11">ثم بدا لهم من بعد ما رأوا الآیات لیسجننه حتی حین</span> -پس، بعد از آن آیات که دیدند بر آن شدند که او را برای مدتی زندانی کنند و اگر گفتار یوسف بیان حال نبود بلکه رسما دعا (نفرین) برای به زندان رفتن خود بود و جمله‌ <span class="aya" rel="12_34" data-words="1-1">فاستجاب...</span> شهم معنایش این بود که خداوند دعای (نفرین) او را مستجاب کرد و زندان را برایش مقدر فرمود، دیگر جا نداشت به <em>ثم</em> تعبیر بفرماید و جمله را از جملات سابقش جدا کند-دقت فرمائید. </p> <h3> <span class="title" rel="12_34 12_22 12_23 12_24 12_25 12_26 12_27 12_28 12_29 12_30 12_31 12_32 12_33">علاوه بر همسر عزیز، دیگر زنان مصر که یوسف را دیدند نیز به او دل باخته و وی را به سوی خود خوانده بوده‌اند</span> </h3> <p> دوم اینکه زنان مصر هم او را دعوت نموده، و با او مراوده کردند همانطوری که زلیخا او را به خود دعوت نمود و با او مراوده کرد. و اما اینکه دعوت زنان مصر به سوی خودشان بوده و یا دعوت یوسف به این بوده که پیشنهاد زلیخا را بپذیرد، و یا هر دو کار را کرده‌اند، هم گفته‌اند خواهش او را بپذیر و هم خواهش تک تک ما را، آیه شریفه از آن ساکت است، و فقط از یک جمله می‌توان مختصر استفاده‌ای کرد و آن این است که فرموده: اگر کید ایشان را از من<code class="page" rel="11,208"/> نگردانی من متمایل به سوی آنان می‌شوم زیرا اگر زنان مصر او را به خویشتن دعوت نکرده بودند عاشق شدنش به ایشان معنای روشنی نداشت. </p> <p>لیکن آیاتی که راجع به پیغام یوسف به فرستاده پادشاه است از زندان، که گفت:  برگرد به سوی خدایت پس از او بپرس داستان زنانی که دستهای خود را بریدند چه بود-تا آنجا که می‌فرماید-زنان گفتند: حاش للَّه، ما بر او هیچ گناهی ندیدیم. همسر عزیز گفت: الآن حق از پرده بیرون شد، من او را به سوی خویشتن خواندم و او از راستگویان است. یوسف گفت این را گفتم تا عزیز بداند من در غیابش به او خیانت نکردم چون خدا کید خیانت‌کاران را به نتیجه نمی‌رساند...<span class="footnote" rel="1" title="در دنیای دیگر عذابی سخت هست، و هم مغفرت و خشنودی خدا، و زندگی این دنیا جز کالایی فریبنده نیست سوره حدید، آیه ۲۰">*</span> اشعار به این معنا دارد که در آن روز زنان مصر یوسف را به سوی خود دعوت نکردند، بلکه او را نصیحت کردند که خواهش زلیخا را بپذیرد، قرآن تا این اندازه زنان مصر را شریک کرده، و بعد از آن، از قول یوسف فرموده: من در غیاب عزیز به او خیانت نکردم و اگر زنان مصر بیش از این شرکت می‌داشتند، یعنی آنها هم یوسف را به سوی خویش دعوت کرده بودند باید در اینجا می‌فرمود: تا ملک بداند که من خیانت نکردم و یا از قول وی چنین نقل کند: من به عزیز و به غیر او خیانت نکردم -دقت فرمایید. </p> <p>ولی از این اشعار که بگذریم عادتا محال به نظر می‌رسد که زنان مصر از یوسف جمالی را ببینند که از خود بی‌خود شوند و عقل و شعور خود را از دست بدهندو دستهای خود را به جای میوه پاره بکنند آن گاه به هیچ وجه متعرض او نشوند، و تنها خواهش کنند که دل زلیخا را بدست آورد و بعد برخاسته به خانه‌های خود بروند، چنین چیزی معمولا ممکن نیست. بلکه عادت حکم می‌کند به اینکه از مجلس خارج نشده باشند مگر آنکه همان بلایی که بر سر زلیخا آمد بر سر ایشان هم آمده باشد، و در علاقه به یوسف به حد عشق رسیده باشند، همانطور که زلیخا رسید، و از آن به بعد از خواب و خوراک افتاده، صبح و شام بیاد وی باشند، و جز او هم و غمی نداشته، جان خود را نثار قدمش کنند، و او را به هر زینتی که در وسع و طاقتشان باشد به طمع اندازند، و خود را بر سر راهش قرار داده متاع خود را بر او عرضه دارند و با تمام قدرت و استطاعت سعی کنند تا به وصال او نایل آیند. آری، طبع قضیه اینطور اقتضاء دارد. </p> <p>از ظاهر کلام یوسف بنا به حکایت قرآن نیز معانی مذکور استفاده می‌شود، آنجا که عرض کرد: پروردگارا!زندان محبوبتر است نزد من از آنچه که اینان مرا بدان می‌خوانند، و اگر کید ایشان را از من نگردانی گرفتارشان می‌شوم ، چون اگر زنان مصر تنها با او حرف زده   <code class="page" rel="11,209"/> بودند از حرف زدنشان نزد خدا شکایت نمی‌کرد. پس اینکه با پروردگار شنوا و با خبر از حالش مناجات می‌کند، قطعا ناشی از ناراحتی شدیدی بوده که از زنان نامبرده دیده. </p> <p>سوم اینکه آن نیروی قدسی که یوسف به وسیله عصمت و پاکی خود را در چنین موقع خطیری حفظ کرد، مثل یک امر تدریجی بوده که خداوند آنا فانا به وی افاضه می‌فرمود، زیرا اگر یک امر دفعی می‌بود دیگر معنا نداشت در هر گرفتاری و خطری که عفت او را تهدید می‌کرده به خدا مراجعه نموده از خدا مدد بطلبد. و دیگر اینکه می‌بایست در این گفتار اخیرش می‌گفت: و ان لم تصرف عنی-و اگر تو (با دادن نیروی عصمت) کید ایشان را از من نگردانیده بودی <em>نه اینکه بگوید</em> اگر نگردانی ، گو اینکه این جمله شرطیه زمانی نیست، ولی هر چه باشد در هیئت‌های مختلف اشارات مختلفی هست. </p> <p>و لذا می‌بینیم خداوند در جمله‌ <span class="aya" rel="12_34" data-words="1-4">فاستجاب له ربه فصرف...</span> دفع شر از یوسف را به صرف جدید و استجابتی جدید نسبت داده. </p> <p>چهارم اینکه این نیروی قدسی از قبیل علوم و از سنخ معارف بوده، به دلیل اینکه یوسف می‌گوید: اگر مرا نگه نداری از جاهلان می‌شوم و اگر غیر این بود باید می‌گفت: از ظالمان می‌شوم هم چنان که به همسر عزیز همین را گفت که: ظالمان رستگار نمی‌شوند و یا باید می‌گفت: از خائنان می‌شوم هم چنان که به ملک فرمود: و خدا کید خیانتکاران را به نتیجه نمی‌رساند . </p> <p>حضرت یوسف در نحوه خطاب خود بین آن دو (عزیز و همسرش) و بین خدای تعالی فرق قائل شده، هنگامی که آن دو را مخاطب قرار داده به خاطر رعایت مقام و منزلتشان از جهت فهم، ظاهر امر را رعایت کرده و فرموده: این عمل ظلم است و ظالمان رستگار نمی‌شوند . و  این کار خیانت است و خدا کید خائنان را به نتیجه نمی‌رساند اما هنگامی که خداوند را مخاطب قرار داده حقیقت امر را عرض می‌کند، می‌فرماید: <em>این عمل جهل است</em> . </p> <p>و به زودی در چند بحثی که عنوان می‌کنیم-ان شاء اللَّه-حقیقت حال بر خوانندگان گرامی روشن می‌گردد. </p> <p><code class="aya" rel="12_34"/> <span class="aya" rel="12_34" data-words="1-10">فاستجاب له ربه فصرف عنه کیدهن إنه هو السمیع العلیم</span> یعنی خداوند مسألت او را که گفت: اگر کید ایشان را از من نگردانی من عنان اختیار از کف می‌دهم مستجاب نمود و کید ایشان را از او بگردانید، چون او شنوای گفته‌های بندگان و دانای به احوال ایشان است. </p> <h3>بحثهایی پیرامون تقوای دینی و درجات آن در چند فصل 1-قانون و اخلاق کریمه و توحید</h3> <h3> <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">1-رابطه قانون، اخلاق کریمه و توحید. و بیان اینکه قانون بدون اخلاق و اخلاق بدون توحید نمی‌توانند منشا اثری باشند</span> </h3> <p>: هیچ قانونی به ثمر نمی‌رسد مگر به وسیله ایمانی که آن ایمان به وسیله اخلاق کریمه حفظ و آن اخلاق هم به وسیله توحید ضمانت شود. بنا بر این، توحید اصلی است که درخت سعادت آدمی را رشد داده و شاخ و برگ اخلاق کریمه را در آن می‌رویاند، و آن شاخه‌ها را هم بارور ساخته جامعه بشریت را از آن میوه‌های گرانبها بهره‌مند می‌سازد، هم چنان که فرموده: <span class="aya" rel="14_24-26" data-words="1-44">أ لم تر کیف ضرب الله مثلا کلمة طیبة کشجرة طیبة أصلها ثابت و فرعها فی السماء، تؤتی أکلها کل حین بإذن ربها و یضرب الله الأمثال للناس لعلهم یتذکرون، و مثل کلمة خبیثة کشجرة خبیثة اجتثت من فوق الأرض ما لها من قرار</span><span class="footnote" rel="1" title="آن است خدا پروردگار شما، معبودی جز او نیست، آفریننده هر چیز است پس او را بپرستید">*</span> و ایمان به خدا را چون درختی معرفی کرده که دارای ریشه است که قطعا همان توحید است. و نیز دارای خوردنیها معرفی کرده که در هر آنی به اذن پروردگارش میوه‌هایش را می‌دهد، و آن میوه‌ها عمل صالحند. و نیز دارای شاخه‌هایی معرفی نموده که همان اخلاق نیکو از قبیل تقوا، عفت، معرفت، شجاعت، عدالت و رحمت و نظایر آن است. </p> <p>آن گاه در آیه دیگری در باره کلمه طیب چنین فرموده: <span class="aya" rel="35_10" data-words="8-15">إلیه یصعد الکلم الطیب و العمل الصالح یرفعه</span><span class="footnote" rel="2" title="آگاه باشید که اولیای خدا نه خوفی بر ایشان هست و نه اندوهناک می‌شوند آنهایی که ایمان آوردند و (در زندگی دنیا همواره) تقوا را شعار خود کردند سوره یونس، آیه ۶۲ و ۶۳">*</span> سعادت صعود به سوی خدای تعالی و تقرب به درگاه او را تنها مخصوص کلمه‌های طیب نموده که همان اعتقاد حق است، و عمل شایسته و مناسب که آن را بالا می‌برد کمک کار آن قرار داده. </p> <p>بیان آن اینکه: همه می‌دانیم که کمال نوعی انسان تمام نمی‌شود و آدمی در زندگیش آن سعادتی را که همواره در پی آنست و هدفی بزرگتر از آن ندارد درنمی‌یابد مگر به اجتماع افرادی که در کارهای حیاتی با یکدیگر تعاون می‌کنند. کارهایی که کثرت و تنوع آن به حدی     <code class="page" rel="11,211"/> است که از عهده یک انسان برنمی‌آید که همه آنها را انجام دهد. </p> <p>و همین درک ضروری است که آدمی را محتاج کرده که اجتماعی تشکیل داده به سنتها و قوانینی که نگهدار حقوق افراد از بطلان و فساد باشد تن در دهند و فرد فرد اجتماع هر یک به قدر وسع خود بدان عمل نمایند، و در زیر سایه آن قوانین اعمال یکدیگر را مبادله نموده هر یک به قدر ارزش عمل خود از نتیجه عمل دیگران برخوردار شوند، و بدون اینکه نیرومند مقتدر به ضعیف عاجز ظلم کند. </p> <p>این را نیز مسلم می‌داریم که قوانین مذکور مؤثر واقع نمی‌شود مگر آنکه قوانین دیگری به نام قوانین جزایی ضامن اجرای آن گردد، و متخلفین از آن و تجاوزکاران به حقوق دیگران را تهدید به این کند که در قبال کار بد کیفر بد دارند، و متخلفین از ترس آن کیفرها هوس تخلف نکنند. و نیز مقررات دیگری لازم است تا عاملین به قانون را تشویق و آنان را در عمل خیر ترغیب نماید. و نیز قوه حاکمه‌ای لازم است تا بر همه افراد، حکومت نموده به عدل و درستی بر همه سلطنت داشته باشد. </p> <p>و این آرزو وقتی صورت عمل به خود می‌گیرد که قوه مجریه از جرم اطلاع، و بر مجرم تسلط داشته باشد، و اما اگر جرمهایی به دست مجرمینی در خلوت صورت گیرد و قوه مجریه از آن خبردار نباشد-و چقدر هم بسیار است-در این صورت، باز جلو جرم گرفته نمی‌شود و دست قوانین به مجرمین نمی‌رسد. و نیز اگر چنانچه قوه مجریه ضعیف باشد و آن نیرویی که باید نداشته باشد و یا در سیاست مجرمین سهل‌انگاری نماید، مجرمین بر او چیره می‌گردند. </p> <p>و همچنین اگر خود مجرم شخصا قوی‌تر از قوه مجریه باشد باز هم قوانین بی‌ثمر و تخلفات و تجاوزات شایع می‌گردد. آدمی-همانطور که بارها در مباحث گذشته بیان شد-طبعا سود طلب است، و می‌خواهد نفع را به خود اختصاص دهد هر چند به ضرر دیگران تمام شود. </p> <p>این مصیبت وقتی شدت می‌یابد که این توانایی بر تخلف در خود قوای مجریه متمرکز شود، و یا در شخص حاکم که زمام همه امور را به دست دارد جمع گردد. در این صورت است که مردم را خوار نموده دیگر مردم نمی‌توانند او را به سوی عدالت اجتماعی و عمل به حق وادار نمایند. آری، در چنین وضعی قوای مجریه و یا شخص حاکم فعال ما یشاء گشته، هیچ قدرتی تاب مقاومت او را نیاورده و هیچ اراده‌ای نمی‌تواند با اراده او معارضت نماید. </p> <p>تاریخ بشریت از اینگونه خاطرات تلخ مملو و از داستانهای جبابره و طاغوتها و زورگویی‌های ایشان به مردم معاصر خود پر است. نزدیک‌تر از مراجعه به تاریخ، مراجعه به وضع موجود دنیای معاصر خود ماست که می‌بینیم در بیشتر نقاط روی زمین همین وضع جریان دارد. <code class="page" rel="11,212"/> قوانین و سنن اجتماعی هر قدر هم عادلانه تنظیم شده باشد و هر قدر قوانین جزائیش سخت‌تر تعیین شده باشد، مع ذلک آن طور که باید در مجتمع اجراء نمی‌شود و جلو خلاف را نگرفته را تخلف را نمی‌بندد، مگر آنکه در افراد آن مجتمع فضائل اخلاقی حکومت کند و مردم به ملکات فاضله انسانی از قبیل ملکه پیروی حق و احترام انسانیت و عدالت و کرامت و حیاء و اشاعه رحمت و امثال آن پای بند باشند. </p> <p>آری، خواننده عزیز نباید از دیدن وضعی که کشورهای متمدن دنیا از قوه و شوکت و نظم  (به ظاهر عادلانه) به خود گرفته‌اند غره گشته و مرغوب شود، چون قوانین این کشورها بر اساس و پایه‌های اخلاقی وضع نشده و ضامن اجراء ندارد. مردم این کشورها فکرشان فکر اجتماعی است، افرادشان جز نفع ملت و خیر آن و جز دفع ضرر از ملتشان چیز دیگری را محترم نمی‌شمارند، و ملتهایشان جز برده کردن سایر ملتها و دوشیدن آنها و استعمار سرزمینهایشان و مباح کردن جان و مال و ناموسشان هدف دیگری ندارند. ثمره این پیشرفت و ترقیشان این شد که آن ظلمهایی را که جباران در گذشته بر افراد وارد می‌کردند امروزه به اجتماعات منتقل گردیده و در حقیقت امروز اجتماعی بر اجتماعی دیگر ظلم و ستم روا می‌دارد یعنی امروزه <em>ملت</em> جای  <em>فرد</em> را گرفته است، پس می‌توان گفت که الفاظ، معانی خود را از دست داده‌اند و هر لفظی معنای ضد خود را به خود گرفته، اگر از حریت و شرافت و عدالت و فضیلت سخنی به میان می‌آید مقصود واقعی از آن پیشرفت دنائت و پستی و ظلم و رذالت است. </p> <p>و کوتاه سخن، سنن و قوانین اجتماع هیچ وقت از گزند تخلف و بطلان ایمن نمی‌شود مگر اینکه بر اساس فضائل اخلاقی و شرافت انسانیت تاسیس شده، و پشتوانه‌اش دلهای مردم بوده باشد. </p> <p>و این فضائل اخلاقی هم به تنهایی در تامین سعادت اجتماع و سوق انسان به سوی صلاح عمل کافی نیست، مگر وقتی که بر اساس توحید باشد، یعنی مردم ایمان داشته باشند به اینکه عالم-که انسان جزئی از آن است-آفریدگار و معبودی دارد یکتا، و ازلی و سرمدی، که هیچ چیز از علم و احاطه او بیرون نیست و قدرتش مقهور هیچ قدرتی نمی‌شود. خدایی که همه اشیاء را بر کاملترین نظام آفریده، بدون اینکه به یکی از آنها احتیاجی داشته باشد، و به زودی خلایق را به سوی خود بازگردانیده به حسابشان می‌رسد، نیکوکار را به علت نیکوکاریش پاداش و بدکار را به بدی عملش کیفر می‌دهد، و آن را مخلد در نعمت و این را مخلد در عذاب می‌کند. </p> <p>و این خود روشن است که وقتی اخلاق بر چنین عقیده‌ای اتکاء داشته باشد برای آدمیان جز مراقبت رضای خدا همتی باقی نمی‌ماند، در آن صورت تمامی هم آدمی این می‌شود<code class="page" rel="11,213"/> که یک یک کارهایش مورد رضای خدا باشد، و چنین مردمی از درون دلهایشان، رادعی به نام تقوا دارند که مانع آنان از ارتکاب جرم می‌شود. </p> <p>و اگر اخلاق از چنین اعتقادی سرچشمه نگیرد، برای آدمی در کارهای حیاتیش هدفی جز تمتع به متاع دنیای فانی و التذاذ به لذائذ حیات مادی باقی نمی‌ماند، نهایت چیزی که بتواند زندگی او را عادلانه، و او را وادار به حفظ قوانین اجتماعی خود کند، این فکر است که اگر من این قوانین را رعایت نکنم و ملزم به آن نباشم اجتماع من متلاشی گشته، و در نتیجه زندگی خودم هم متلاشی می‌شود، پس لازم است که من از پاره‌ای از خواسته‌هایم به خاطر حفظ جامعه صرفنظر کنم، تا به پاره‌ای دیگر نایل شوم، که اگر چنین کنم هم به بعضی از آرزوهایم می‌رسم، و هم اینکه مردم ما دام که زنده‌ام مرا مدح و تعریف می‌کنند، و نام من در صفحات تاریخ با خطوطی طلایی باقی می‌ماند. </p> <p>اما مساله مدح و تعریف مردم البته تا حدی مشوق هست، و لیکن تنها در امور مهمی که مردم از آن آگاه می‌شوند جریان دارد، به خلاف امور جزئی و شخصی، و یا امور مهمی که مردم خبردار نشوند، از قبیل کارهای سری، که در آنجا دیگر این دواعی مانع ارتکاب انسان نمی‌شود، و اما مساله خطوط طلایی تاریخ و نام نیک، آن هم غالبا در مواردی صورت می‌گیرد که پای از جان‌گذشتگی و فداکاری در میان بیاید، مانند کشته شدن در راه وطن و یا بذل مال و صرف وقت در ترفیع مبانی دولت و امثال آن. این چنین فداکاری‌ها از کسانی سرمی‌زند که به حیات دیگری، ما ورای این زندگی معتقد باشند، و کسی که چنین اعتقادی ندارد جز به یک عقیده خرافی دست به چنین فداکاری نمی‌زند، زیرا با نبود اعتقاد به یک زندگی دیگر هیچ عاقلی از جان خود نمی‌گذرد تا بعد از او نامش را به نیکی یاد کنند، چون او بعد از مرگ وجود ندارد تا از آن مدح و ثنا و یا هر نفع دیگری که تصور شود برخوردار گردد. </p> <p>آن کدام عاقلی است که به خاطر آسایش دیگران از جان خود صرفنظر کند و خود را به کشتن دهد که دیگران به زندگی برسند، با اینکه بر حسب فرض، به زندگی دیگری اعتقاد نداشته باشد و مرگ را جز بطلان نپندارد. مگر اینکه اعتقادی خرافی وادارش کند که خود را به کشتن دهد که آنهم با کمترین توجه و التفات از بین می‌رود. </p> <h3> <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">جز توحید و اعتقاد به عالم دیگر، هیچ انگیزه‌ای موجب فداکاری و از خود گذشتگی نبوده نمی‌تواند از نقض قوانین و سنن اجتماعی جلوگیری کند</span> </h3> <p> پس روشن شد که هیچ انگیزه و محرکی و لو هر چه باشد جای توحید را نمی‌گیرد. و چیزی وجود ندارد که جای توحید را در بازداری انسان از معصیت و نقض سنن و قوانین پر کند، مخصوصا اگر آن معصیت و نقض سنن از چیزهایی باشد که طبعا برای مردم آشکار نشود و بالأخص آن معصیتی که اگر فاش شود به خاطر جهاتی بر خلاف آنچه که بوده فاش می‌گردد، <code class="page" rel="11,214"/> مانند تجاوزی که اگر-العیاذ باللَّه-از یوسف نسبت به زلیخا سرمی‌زد. هم چنان که خودداری و تعفف یوسف از آن، بر خلاف جلوه کرد، و زلیخا او را به شهوترانی و خیانت متهم نمود. آری، در چنین فروضی جز توحید هیچ مانع دیگری نیست، هم چنان که یوسف را جز علم به مقام پروردگارش چیزی جلوگیر نشد و نمی‌توانست بشود. </p> <h3>2-تقوای دینی به یکی از سه امر حاصل می‌شود <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">مراتب و درجات حصول تقوای دینی و پرستش خدا بر اساس خوف، رجاء و حب</span> </h3> <p>: و به عبارت دیگر خدای تعالی به یکی از سه وجه عبادت می‌شود:1-خوف 2-رجاء 3-حب. و این هر سه در آیه‌ <span class="aya" rel="57_20" data-words="32-48">فی الآخرة عذاب شدید و مغفرة من الله و رضوان و ما الحیاة الدنیا إلا متاع الغرور</span><span class="footnote" rel="1" title="و هیچ چیز نیست مگر آنکه او را تسبیح نموده و حمد می‌گوید سوره اسراء، آیه ۴۴">*</span> جمع شده است. </p> <p>بنا بر این، هر شخص با ایمانی باید نسبت به حقیقت دنیا توجه داشته باشد، و بداند که دنیا متاع غرور و دام فریب است که چون سراب بیابان به نظر بیننده لب تشنه، آب می‌آید و او را به سوی خود می‌کشاند، ولی وقتی نزدیک شود چیزی نمی‌بیند، و اگر چنین تنبهی داشته باشد دیگر هدف خود را از کارهایی که در زندگی انجام می‌دهد دنیا قرار نداده، می‌داند که در ورای این دنیا جهان دیگری است که در آنجا به نتیجه اعمال خود می‌رسد، حال یا آن نتیجه، عذابی است شدید در ازای کارهای زشت، و یا مغفرتی است از خدا در قبال کارهای نیک. </p> <p>پس بر اوست که از آن عذاب بهراسد، و به آن مغفرت امیدوار باشد. ولی اگر عالی‌تر از این فکر کند هدف خود را خشنودی خود قرار نمی‌دهد و به خاطر نجات از عذاب و رسیدن به ثواب عمل نمی‌کند بلکه هر چه می‌کند به خاطر خدا و رضای او است. </p> <p>البته طبایع مردم در اختیار یکی از این سه راه مختلف است، بعضی از مردم-که اتفاقا اکثریت را هم دارا هستند-مساله ترس از عذاب بر دلهایشان چیره گشته و از انحراف و عصیان و گناه بازشان می‌دارد، اینها هر چه بیشتر به تهدید و وعیدهای الهی برمی‌خورند بیشتر می‌ترسند و در نتیجه به عبادت می‌پردازند. </p> <p>و بعضی دیگر حس طمع و امیدشان غلبه دارد، اینان هر چه بیشتر به وعده‌های الهی و ثوابها و درجاتی که خداوند نوید داده برمی‌خورند امیدشان بیشتر شده، به خاطر رسیدن به نعمتها و کرامتها و حسن عاقبتی که خداوند به مردم با ایمان و عمل صالح وعده داده بیشتر به تقوا   <code class="page" rel="11,215"/> و التزام اعمال صالح می‌پردازند تا شاید بدین وسیله به مغفرت و بهشت خدایی نائل آیند. </p> <p>ولی دسته سوم که همان طبقه علمای باللَّه هستند هدفشان عالی‌تر از آن دو دسته است، اینان خدا را نه از ترس عبادت می‌کنند و نه از روی طمع به ثواب، بلکه او را عبادت می‌کنند برای اینکه اهل و سزاوار عبادت است، چون خدا را دارای اسماء حسنی و صفات علیایی که لایق شان اوست شناخته‌اند و در نتیجه فهمیده‌اند که خداوند پروردگار و مالک سود و اراده و رضای ایشان و مالک هر چیز دیگری غیر ایشان است، و اوست که به تنهایی تمامی امور را تدبیر می‌کند. خدا را این چنین شناختند و خود را هم فقط بنده او دیدند، و چون بنده شانی جز این ندارد که پروردگارش را بندگی نموده، رضای او را به رضای خود و خواست او را برخواست خود مقدم بدارد، لذا اولا به عبادت خدا می‌پردازد و ثانیا از آنچه که می‌کند و آنچه که نمی‌کند جز روی خدا و توجه به او چیز دیگر در نظر نداشته، نه التفاتی به عذاب دارد تا از ترس آن به وظیفه خود قیام نماید، و نه توجهی به ثواب دارد تا امیدوار شود. گو اینکه از عذاب خدا ترسناک و به ثواب او امیدوار هست، و لیکن محرکش برای عبادت و اطاعت خوف و رجاء نیست. کلام امیر المؤمنین (صلوات اللَّه علیه) که عرض می‌کند: من تو را از ترس آتشت و به امید بهشتت عبادت نمی‌کنم بلکه بدان جهت عبادت می‌کنم که تو را اهل و سزاوار عبادت یافتم نیز به همین معنا اشاره دارد. </p> <p>این دسته از آنجایی که تمامی رغبت‌ها و امیال مختلف خود را متوجه یک سو کرده‌اند، و آن هم رضای خدا است، و تنها غایت و نتیجه‌ای که در نظر گرفته‌اند خداست، لذا محبت به خدا در دلهایشان جایگیر شده است. آری، این دسته خدای تعالی را به همان نحوی شناخته‌اند که خود خدای تعالی خود را به داشتن آن اسماء و صفات معرفی کرده. و چون او خود را به بهترین اسماء و عالیترین صفات معرفی و توصیف کرده، و نیز از آنجایی که یکی از خصایص دل آدمی مجذوب شدن در برابر زیباییها و کمالات است، در نتیجه، محبت خدا که جمیل علی الاطلاق است در دلهایشان جایگزین می‌شود. </p> <p>از آیه شریفه‌ <span class="aya" rel="6_102" data-words="1-11">ذلکم الله ربکم لا إله إلا هو خالق کل شیء فاعبدوه</span><span class="footnote" rel="1" title="آیا کسی که مرده (جهل و ضلالت) بود و ما زنده‌اش کردیم و برایش نوری قرار دادیم تا میان مردم آمد و شد کند (مثل او مانند کسی است که در تاریکیها فرو شده) سوره انعام، آیه ۱۲۲">*</span> به ضمیمه آیه‌ <span class="aya" rel="32_7" data-words="1-5">الذی أحسن کل شیء خلقه</span><span class="footnote" rel="2" title="هرگز، اگر به علم یقین می‌دانستید جهنم را بطور قطع می‌دیدید سوره تکاثر، آیه ۵ و ۶">*</span> استفاده می‌شود که خلقت دائر مدار حسن و این دو </p> <p>سوره انعام، آیه 102.    <code class="page" rel="11,216"/> (خلقت و حسن) متلازم و متصادق همند. آن گاه از آیات بسیار دیگری برمی‌آید که یک یک موجودات، آیه و دلیل بر وجود خدا، و آنچه در آسمانها و زمین است آیاتی است برای صاحبان عقل. و خلاصه در عالم وجود چیزی که دلالت بر وجود او نکند و جمال و جلال او را حکایت ننماید وجود ندارد. </p> <p>پس اشیاء از جهت انواع مختلفی که از خلقت و حسن دارند همه بر جمال لا یتناهی او دلالت نموده، با زبان حال او را حمد و بر حسن فنا ناپذیر او ثنا می‌گویند. و از جهت انواع مختلفی که از نقص و حاجت دارند همه بر غنای مطلق او دلالت نموده با زبان حال او را تسبیح و ساحت قدس و کبریائیش را از هر عیب و احتیاجی تنزیه می‌کنند، هم چنان که فرموده: <span class="aya" rel="17_44" data-words="10-16">و إن من شیء إلا یسبح بحمده</span><span class="footnote" rel="1" title="و به روحی از خود تاییدشان کرد سوره مجادله، آیه ۲۲">*</span>. </p> <p>پس این دسته از مردم در معرفت اشیاء از راهی سلوک می‌کنند که پروردگارشان بدان راهنمایی کرده و نشانشان داده، و آن راه این است که هر چیزی را آیه و علامت صفات جمال و جلال او می‌دانند، و برای هیچ موجودی نفسیت و اصالت و استقلال نمی‌بینند، و به این نظر به موجودات می‌نگرند که آیینه‌هایی هستند که با حسن خود، حسن ما ورای خود را که حسنی لا یتناهی است جلوه‌گر می‌سازند، و با فقر و حاجت خود غنای مطلقی را که محیط به آنهاست نشان می‌دهند، و با ذلت و مسکنتی که دارند عزت و کبریای ما فوق خود را حکایت می‌کنند. </p> <p>و پر واضح است که آن دسته از مردم که نظرشان به عالم هستی چنین نظری باشد خیلی زود نفوسشان مجذوب ساحت عزت و عظمت الهی گشته، و محبت به او آن چنان بر دلهایشان احاطه پیدا می‌کند که هر چیز دیگری و حتی خود آنان را از یادشان می‌برد، و رسم و آثار هوا و هوس و امیال نفسانی را به کلی از صفحه دلهایشان محو می‌سازد، و دلهایشان را به دلهایی سلیم مبدل می‌سازد که جز خدا (عز اسمه) چیز دیگری در آن نباشد، هم چنان که فرموده: <span class="aya" rel="2_165" data-words="13-18">و الذین آمنوا أشد حبا لله</span><span class="footnote" rel="2" title="او شما را برگزید و در این دین برای شما سختی ننهاد سوره حج، آیه ۷۸">*</span>. </p> <h3> <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">عالم هستی از دیدگاه محببین و مخلصین که خدا پرستی از روی خوف و رجاء را نوعی شرک می‌دانند و خداوند را چون شایسته پرستش است می‌پرستند</span> </h3> <p> و لذا، این طبقه دو طریق اول را که یکی طریق خوف‌و دیگری طریق رجاء بود خالی از شرک نمی‌دانند، چون آن کس که خدا را از ترس می‌پرستد در حقیقت به منظور دفع عذاب از جان خود متوسل به خدا می‌شود، پس او خودش را می‌خواهد نه خدا را. و همچنین آن کس که خدا را به امید ثوابش عبادت می‌کند به منظور جلب ثواب و رستگاری به نعمت و کرامت متوسل     <code class="page" rel="11,217"/> خدا می‌شود، او هم خود را می‌خواهد نه خدا را، زیرا اگر راه دیگری غیر از توسل به خدا سراغ داشت در جلب آن نفع و دفع آن ضرر آن راه را می‌پیمود، و با خدا و عبادت او هیچ سر و کاری نداشت، و در سابق هم از امام صادق (ع) روایتی گذشت که می‌فرمود: هل الدین الا الحب-مگر دین غیر از محبت چیزی دیگر هم هست؟ و در حدیث دیگری فرمود:  من او را به ملاک دوستیش می‌پرستم، و این مقام نهفته‌ای است که جز پاکان با آن تماسی ندارند و اگر اهل محبت را در این حدیث <em>پاکان</em> خوانده برای این است که گفتیم این طایفه از هوای نفس و لوث مادیت منزهند. پس: اخلاص در عبادت جز از راه محبت، تمام و کامل نمی‌گردد. </p> <h3>3-چگونه محبت باعث اخلاص می‌شود؟ </h3> <p> عبادت خدا از ترس عذاب، آدمی را به زهد وادار می‌کند، یعنی چشم‌پوشی از لذایذ دنیوی برای رسیدن به نجات اخروی. پس زاهد کارش این است که از محرمات و یا کارهایی که در معنای حرام است <em>یعنی ترک واجبات</em> اجتناب کند. آن کس هم که طمع ثواب دارد طمعش او را وادار به کارهایی از قبیل عبادت و عمل صالح می‌کند تا به نعمت اخروی و بهشت برین نائلش سازد پس کار عابد هم این است که واجبات و یا کارهایی را که در معنای واجب است (یعنی ترک حرام) بجا آورد. و خلاصه خوف زاهد او را وادار به ترک، و رجاء عابد او را وادار به فعل می‌کند و این دو طریق هر یک صاحبش را به اخلاص برای دین وامی‌دارد نه اخلاص برای خدا، صاحب دین. </p> <p>به خلاف طریقه سوم که طریقه محبت است و قلب را جز از تعلق به خدا از هر تعلقی از قبیل زخارف دنیا و زینت‌های آن، اولاد و همسران، مال و جاه و حتی از خود و آرزوهای خود پاک می‌سازد، و قلب را منحصرا متعلق به خدا و هر چه که منسوب به خداست-از قبیل دین و آورنده دین و ولی در دین و هر چه که برگشتش به خدا باشد-می‌سازد. آری، محبت به هر چیز محبت به آثار آن نیز هست. </p> <p>بنا بر این، چنین کسی در کارها، آن کاری را دوست می‌دارد که خدا دوست بدارد، و آن کاری را دشمن می‌دارد که خدا دشمن بدارد. به خاطر رضای خدا راضی، و به خاطر خشم خدا خشمگین می‌شود، و این محبت نوری می‌شود که راه عمل را برای او روشن می‌سازد، هم چنان که فرموده: <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span><span class="footnote" rel="1" title="هرگز، نامه نیکان هر آینه در علیین است، و تو چه دانی که علیین چیست، کتابی نوشته است که مقربان شاهد آنند سوره مطففین، آیات ۱۸-۲۱">*</span> و روحی   <code class="page" rel="11,218"/> می‌شود که او را به خیرات وا می‌دارد، هم چنان که فرموده: <span class="aya" rel="58_22" data-words="30-33">و أیدهم بروح منه</span><span class="footnote" rel="1" title="این پیغمبران را برگزیدیم و به راهی راست هدایتشان کردیم سوره انعام، آیه ۸۷">*</span> و همین است سر اینکه از چنین کسی جز جمیل و خیر سرنمی‌زند، و هیچ مکروه و شری را مرتکب نمی‌گردد. </p> <p>و به هیچ به موجودی از موجودات عالم و حوادثی که در عالم رخ می‌دهد نمی‌نگرد، و چشمش به هیچ یک از آنها چه بزرگ و چه کوچک، چه بسیار و چه اندک نمی‌افتد مگر آنکه دوستش داشته و زیبایش می‌بیند، چون او از آنها جز این جنبه را که آیات و نشانه‌های خدا و تجلیات جمال مطلق و حسن غیر متناهی و غیر مشوب به نقص و مکروهند نمی‌بیند. </p> <p>و به همین دلیل اینگونه اشخاص غرق در نعمتهای خدا و غرق در مسرتی هستند که غم و اندوهی با آن نیست، و غرق در لذت و سروری هستند که دیگر آلوده به الم و اندوه نیست، و غرق در امنیتی هستند که دیگر خوفی با آن نیست، چون همه این عوارض سوء وقتی عارض می‌شوند که انسان سویی را درک بکند، و شر و مکروهی ببیند. و کسی که هیچ چیزی را شر و مکروه نمی‌بیند، او جز خیر و جمیل مشاهده نمی‌کند، و وقایع را جز به مراد دل و موافق با رضا نمی‌بیند. پس اندوه و ترس و هر سوء دیگر و هر چیزی که مایه اذیت باشد در چنین کسی راه ندارد. بلکه او از سرور و ابتهاج و امنیت به مرحله‌ای رسیده که هیچ مقیاسی نمی‌تواند اندازه‌اش را معلوم کند، و جز خدا هیچ کس نمی‌تواند بر آن احاطه یابد، و این مرحله، مرحله‌ای است که مردم عادی توانایی تعقل و پی بردن به کنه آن را ندارند، مگر به گونه‌ای تصور ناقص. </p> <p>و آیه شریفه‌ <span class="aya" rel="10_62-63" data-words="1-16">ألا إن أولیاء الله لا خوف علیهم و لا هم یحزنون، الذین آمنوا و کانوا یتقون</span><span class="footnote" rel="2" title="گفت: پروردگارا!زندان برای من، از گناهی که مرا بدان می‌خوانند خوشتر است، و اگر نیرنگشان را از من دور نکنی، مایل به ایشان می‌شوم و از جهالت‌پیشگان می‌گردم سوره یوسف، آیه ۳۳">*</span> و همچنین آیه‌ <span class="aya" rel="6_82" data-words="1-13">الذین آمنوا و لم یلبسوا إیمانهم بظلم أولئک لهم الأمن و هم مهتدون</span><span class="footnote" rel="3" title="خدای یکتا از آنچه وصف می‌کنند منزه است، مگر بندگان خاص خدای سوره صافات، آیه ۱۵۹ و ۱۶۰">*</span> اشاره به همین معنا دارد. </p> <p>و این طایفه، همان مقربینی هستند که به قرب خدای تعالی رستگار شده‌اند، چون دیگر چیزی که میان آنان و پروردگارشان حائل گردد باقی نمانده، نه در محسوسات و نه موهومات، و نه آنچه مورد هوا و خواهش نفس و یا مورد تلبیس شیطان باشد، زیرا هر چه که در برابر آنان قرار گیرد آیتی خواهد بود که کاشف از حق تعالی است نه حجابی که میان آنان و       <code class="page" rel="11,219"/> حضرتش ساتر شود، و به همین جهت خداوند علم الیقین را بر ایشان افاضه می‌کند، و کشف می‌کند برای ایشان از آنچه که نزد او است از حقایقی که از دیدگان مادی کور مستور است، هم چنان که در آیه‌ <span class="aya" rel="83_18-21" data-words="1-15">کلا إن کتاب الأبرار لفی علیین، و ما أدراک ما علیون، کتاب مرقوم، یشهده المقربون</span><span class="footnote" rel="1" title="اگر کرم خدا و رحمت او شامل تو نبود، گروهی از آنها قصد داشتند، ترا از راه حق بگردانند اما جز خودشان را گمراه نمی‌کنند و ضرری به تو نمی‌رسانند خدا این کتاب و حکمت را به تو نازل کرد، و چیزهایی که نمی‌دانستی تعلیم داد و کرم خدا نسبت به تو بزرگ بود سوره نساء، آیه ۱۱۳">*</span> و آیه‌ <span class="aya" rel="102_5-6" data-words="1-7">کلا لو تعلمون علم الیقین، لترون الجحیم</span><span class="footnote" rel="2" title="هان ای پیغمبر برسان آنچه که از ناحیه پروردگارت به سویت نازل شده و اگر نرسانی رسالت او را نرسانده‌ای سوره مائده، آیه ۶۷">*</span> به این معنا اشاره فرموده. و در پیرامون این معنا در تفسیر آیه‌ <span class="aya" rel="5_105" data-words="1-6">یا أیها الذین آمنوا علیکم أنفسکم</span><span class="footnote" rel="3" title="آن را انکار نمودند با اینکه دلهایشان بدان یقین داشت سوره نمل، آیه ۱۴">*</span> در جلد ششم این کتاب بحثی به میان آمد. </p> <p>سخن کوتاه آنکه، این طایفه در حقیقت متوکلین بر خدا و تفویض کنندگان به سوی خدا و راضیان به قضاء او و تسلیم در برابر امر اویند، چون گفتیم که جز خیر نمی‌بینند و جز جمیل به چشمشان نمی‌خورد. و همین معنا باعث می‌شود که ملکات فاضله و خلق‌های کریمه که سازگار با این نظر که نظر توحید است در دلهایشان مستقر گردد، و در نتیجه همانطور که در عمل مخلصند در اخلاق نیز مخلص شوند، و معنای اخلاص دین برای خدا هم همین است: <span class="aya" rel="40_65" data-words="1-10">هو الحی لا إله إلا هو فادعوه مخلصین له الدین</span><span class="footnote" rel="4" title="اوست زنده، معبودی جز او نیست پس با دینداری خالص، او را بخوانید سوره مؤمن، آیه ۶۴">*</span> </p><h3>4-معنای اخلاص‌ <span class="title" rel="12_24 12_32 12_22 12_23 12_25 12_26 12_27 12_28 12_29 12_30 12_31 12_33 12_34">4-معنای اخلاص، وجه اسناد اخلاص عبد به خدا و اشاره به درجات عالی اخلاص معصومین (علیهم السلام) </span> </h3> <p>: اینکه در آیات مورد بحث و در آیات بسیاری دیگر، اخلاص عبد را به خدا نسبت داده، با اینکه بنده باید خود را برای خدایش خالص کندبدان جهت است که بنده جز موهبت خدای تعالی چیزی را از ناحیه خود مالک نیست، و هر چه را که خدا به او داده باز در ملک خود اوست. پس اگر بنده، دین خود را و یا به عبارتی خود را برای خدا خالص کند، در حقیقت خداوند او را جهت خود خالص کرده است. </p> <p>البته در این میان افرادی هستند که خداوند در خلقت ایشان امتیازی قائل شده، و ایشان را با فطرتی مستقیم و خلقتی معتدل ایجاد کرده، و این عده از همان ابتدای امر با اذهانی وقاد و ادراکاتی صحیح و نفوسی طاهر و دلهایی سالم نشو و نما نموده‌اند، و با همان صفای         <code class="page" rel="11,220"/> فطرت و سلامت نفس، و بدون اینکه عمل و مجاهدتی انجام داده باشند به نعمت اخلاص رسیده‌اند، در حالی که دیگران با جد و جهد می‌بایستی در مقام تحصیلش برآیند، آن هم هر چه مجاهدت کنند به آن مرتبه از اخلاص که آن عده رسیده‌اند نمی‌رسند. آری، اخلاص ایشان بسیار عالی‌تر و رتبه آن بلندتر از آن اخلاصی است که با اکتساب بدست آید، چون آنها دلهایی پاک از لوث موانع و مزاحمات داشته‌اند. و <span class="phrase">ظاهرا در عرف قرآن مقصود از کلمه <em rel="fa_12_24_23-23" data-sentence="32:47">مخلصین</em> -به فتح لام-هر جا که آمده باشد هم ایشان باشند.</span> </p> <p>و این عده همان انبیاء و امامان معصوم (ع) هستند، و قرآن کریم هم تصریح دارد بر اینکه خداوند ایشان را <em>اجتباء</em> نموده، یعنی جهت خود جمع‌آوری و برای حضرت خود خالص ساخته، هم چنان که فرموده: <span class="aya" rel="6_87" data-words="8-14">و اجتبیناهم و هدیناهم إلی صراط مستقیم</span><span class="footnote" rel="1" title="و آنان را برگزیده و به سوی صراط مستقیم هدایتشان کردیم، این است هدایت خدا که هر که را بخواهد از بندگان خود بدان هدایت می‌فرماید، و اگر شرک بورزند اعمالشان بی‌ثمر می‌شود سوره انعام، آیه ۸۷ و ۸۸">*</span> و نیز فرموده: <span class="aya" rel="22_78" data-words="7-16">هو اجتباکم و ما جعل علیکم فی الدین من حرج</span><span class="footnote" rel="2" title="تفسیر عیاشی، ج ۲، ص ۱۷۲">*</span>. </p> <p>و به ایشان از علم، آن مرحله‌ای را داده که ملکه عاصمه است، و ایشان را از ارتکاب گناهان و جرائم حفظ می‌کند، و دیگر با داشتن آن ملکه صدور گناه حتی گناه صغیره از ایشان محال می‌شود. و <span class="phrase">فرق <em rel="fa_12_32_11-11" data-sentence="4:193">عصمت</em> و <em>ملکه عدالت</em> همین است، با اینکه هر دوی آنها از صدور و ارتکاب گناه مانع می‌شوند، از این جهت با هم فرق دارند که با ملکه عصمت صدور معصیت ممتنع هم می‌شود، ولی با ملکه عدالت ممتنع نمی‌شود.</span> </p> <p>در صفحات گذشته هم گفتیم که این عده از پروردگار خود چیزهایی اطلاع دارند که دیگران ندارند، و خداوند هم این معنا را تصدیق نموده و فرموده: <span class="aya" rel="37_159-160" data-words="1-8">سبحان الله عما یصفون، إلا عباد الله المخلصین</span><span class="footnote" rel="3" title="تفسیر قمی، الدر المنثور، ج ۴، ص ۱۵ و ۱۶">*</span>. </p> <p>و نیز محبت الهی ایشان را وامی‌دارد به اینکه چیزی را جز آنچه که خدا می‌خواهد نخواهند، و به کلی از نافرمانی او منصرف شوند، هم چنان که این را نیز در قرآن تقریر نموده، و در چند جای از آن فرموده است: <span class="aya" rel="38_82-83" data-words="2-8">فبعزتک لأغوینهم أجمعین، إلا عبادک منهم المخلصین</span><span class="footnote" rel="4" title="به عزت تو قسم که همگیشان را گمراه می‌کنم، مگر آنها که بندگان خاص توأند سوره ص آیه ۸۲ و ۸۳">*</span>. </p> <h3> <span class="title" rel="12_33 12_22 12_23 12_24 12_25 12_26 12_27 12_28 12_29 12_30 12_31 12_32 12_34">مبنای عصمت معصومین (انبیاء و ائمه علیهم السلام) علم است، علمی مغایر با سایر علوم</span> </h3> <p> و از جمله شواهدی که دلالت می‌کند بر اینکه عصمت از قبیل علم است، یکی آیه‌ای است که خطاب به پیغمبرش می‌فرماید: <span class="aya" rel="4_113" data-words="1-42">و لو لا فضل الله علیک و رحمته لهمت طائفة منهم أن یضلوک و ما یضلون إلا أنفسهم و ما یضرونک من شیء و أنزل الله علیک الکتاب و الحکمة و علمک ما لم تکن تعلم و کان فضل الله علیک عظیما</span><span class="footnote" rel="1" title="معانی الاخبار، علل الشرائع، ص ۴۸ و ۴۹">*</span> که ما تفصیل معنای آن را در سوره <em>نساء</em> آوردیم. </p> <p>و نیز آیه‌ای است که از قول یوسف می‌فرماید: <span class="aya" rel="12_33" data-words="1-19">قال رب السجن أحب إلی مما یدعوننی إلیه و إلا تصرف عنی کیدهن أصب إلیهن و أکن من الجاهلین</span><span class="footnote" rel="2" title="الدر المنثور، ج ۴، ص ۱۳">*</span> و وجه دلالت آن را در تفسیرش بیان نموده‌ایم. </p> <p>از این نکته چند مطلب استفاده می‌شود: اول آنکه علمی که آن را عصمت می‌نامیم با سایر علوم از این جهت مغایرت دارد که این علم اثرش که همان بازداری انسان از کار زشت و واداری به کار نیک است، دائمی و قطعی است، و هرگز از آن تخلف ندارد، به خلاف سایر علوم که تاثیرش در بازداری انسان اکثری و غیر دائمی است، هم چنان که در قرآن کریم در باره آن فرموده: <span class="aya" rel="27_14" data-words="1-6">و جحدوا بها و استیقنتها أنفسهم</span><span class="footnote" rel="3" title="مجمع البیان، ج ۵، ص ۲۲۷">*</span> و نیز فرموده: <span class="aya" rel="45_23" data-words="1-11">أ فرأیت من اتخذ إلهه هواه و أضله الله علی علم</span><span class="footnote" rel="4" title="هیچ دیدی کسی را که هوای خود را معبود خود گرفت، و خدا او را با داشتن علم گمراه ساخت">*</span> و نیز فرموده: <span class="aya" rel="45_17" data-words="6-15">فما اختلفوا إلا من بعد ما جاءهم العلم بغیا بینهم</span><span class="footnote" rel="5" title="پس اختلاف نکردند مگر بعد از آنکه به حقانیت آن عالم شدند و از در بغی و کینه به یکدیگر اختلاف نمودند سوره جاثیه، آیه ۱۷">*</span>. </p> <p>آیه‌ <span class="aya" rel="37_159-160" data-words="1-8">سبحان الله عما یصفون، إلا عباد الله المخلصین</span><span class="footnote" rel="6" title="منزه است خداوند از آنچه برای او وصف می‌کنند مگر بندگان خداوند آنهایی که مخلص هستند سوره صافات، آیه ۱۵۹ و ۱۶۰">*</span> نیز بر این معنا دلالت می‌کند، زیرا با اینکه مخلصین یعنی انبیاء و امامان، معارف مربوطه به اسماء و صفات خدا را برای ما       </p> <p>سوره جاثیه، آیه 22.      <code class="page" rel="11,222"/> بیان کرده‌اند و عقل خود ما هم مؤید این نقل هست، مع ذلک خداوند توصیف ما را صحیح ندانسته و آیه مذکور خدا را از آنچه ما توصیف می‌کنیم منزه نموده و توصیف مخلصین را صحیح دانسته. پس معلوم می‌شود که علم ایشان غیر از علم ما است هر چند از جهتی متعلق علم ایشان و ما یکی است، و آن، اسماء و صفات خداست. </p> <h3> <span class="title" rel="12_22 12_23 12_24 12_25 12_26 12_27 12_28 12_29 12_30 12_31 12_32 12_33 12_34">ملکه عصمت با مختار بودن معصوم منافات ندارد و انصراف معصوم از گناه به اختیار اوست</span> </h3> <p> دوم اینکه علم مزبور، یعنی ملکه عصمت در عین اینکه از اثرش تخلف ندارد و اثرش قطعی و دائمی است، در عین حال طبیعت انسانی را-که همان مختار بودن در افعال ارادی خویش است-تغییر نداده، او را مجبور و مضطر به عصمت نمی‌کند؟ و چگونه می‌تواند بکند با اینکه علم، خود یکی از مبادی اختیار است، و مجرد قوی بودن علم باعث نمی‌شود مگر قوی شدن اراده را. مثلا کسی که طالب سلامت است وقتی یقین کند که فلان چیز سم کشنده آنی است، هر قدر هم که یقینش قوی باشد او را مجبور به اجتناب از سم نمی‌کند، بلکه وادارش می‌کند به اینکه با اختیار خود از شرب آن مایع سمی خودداری کند. آری، وقتی عاملی انسان را مجبور به عمل و یا ترک عملی می‌کند که انسان را از یکی از دو طرف فعل و ترک بیرون نموده و امکان فعل و ترک را مبدل به امتناع یکی از آن دو بسازد. </p> <p>شاهد این مدعا آیه‌ <span class="aya" rel="6_87-88" data-words="8-31">و اجتبیناهم و هدیناهم إلی صراط مستقیم، ذلک هدی الله یهدی به من یشاء من عباده و لو أشرکوا لحبط عنهم ما کانوا یعملون</span><span class="footnote" rel="1" title="عیون اخبار الرضا، ج ۱، باب ۱۵، ح ۱">*</span> است که دلالت می‌کند بر اینکه شرک برای انبیاء با اینکه خداوند برگزیده و هدایتشان کرده ممکن است و اجتباء و هدایت الهی مجبور به ایمانشان نکرده. و این معنا را آیه‌ <span class="aya" rel="5_67" data-words="1-16">یا أیها الرسول بلغ ما أنزل إلیک من ربک و إن لم تفعل فما بلغت رسالته</span><span class="footnote" rel="2" title="الدر المنثور، ج ۴، ص ۱۵">*</span> و نیز آیاتی دیگر می‌رساند. </p> <p>پس معصومین به اراده و اختیار خودشان از معصیت منصرف می‌شوند، و اگر انصرافشان را به عصمتشان نسبت دهیم مانند انصراف غیر معصومین است که به توفیق خدایی نسبت می‌دهیم. </p> <p>هم چنان که با آن آیات و تصریح اخباری که می‌گویند انصراف معصومین از معصیت به خاطر تسدید روح القدس است نیز منافات ندارد، چون این نسبت عینا مانند نسبت تسدید مؤمن     <code class="page" rel="11,223"/> است به روح ایمان، و نسبت ضلالت و غوایت است به تسویلات شیطان، هم چنان که این نسبت‌ها با اختیار مؤمن و کافر منافات ندارد، آن نسبت هم با اختیار معصومین منافات ندارد. </p> <p>پس چیزی از اینها، فعلی (کار) را از این جهت که فعلی است از فاعلی با اراده و اختیار از فعل بودن خارج نمی‌سازید-دقت فرمایید. </p> <p>بله، در این میان عده‌ای هستند که گمان کرده‌اند خداوند آدمی را از معصیت باز می‌دارد و منصرف می‌کند، اما نه از راه گرفتن اختیار و اراده‌اش، بلکه از راه معارضه با اراده او، مثل اینکه اسبابی فراهم آورد که اراده آدمی از بین برود، و یا اراده‌ای بر خلاف اراده‌اش خلق کند، و یا فرشته‌ای بفرستد تا از تاثیر اراده آدمی جلوگیری نماید و یا مجرای آن را تغییر دهد، و آن را به سوی غیر آن هدفی که طبعا انسان قصد آن را می‌کند برگرداند، همانطور که یک انسان قوی از اراده ضعیف و یا تاثیر آن جلوگیری می‌کند و نمی‌گذارد فرد ضعیف آن کاری را که بر حسب طبع خود می‌خواهد بکند انجام دهد. </p> <p>گویا پاره‌ای از صاحبان نظریه مزبور جبری مسلکند، و لیکن اصلی که مشترک میان همه صاحبان این نظریه است، و این نظریه و نظریه‌های شبیه به آن مبتنی بر آنست، این است که این طایفه معتقدند حاجت موجودات به باری تعالی تنها در پیدایش است، و اما در بقائشان بعد از آنکه موجود شدند احتیاجی به خدای سبحان ندارند، و خدای سبحان سببی است در عرض سایر اسباب، با این تفاوت که چون از سایر اسباب قوی‌تر و قادرتر است لذا می‌تواند در حال بقای موجودات هر رقم تصرفی که بخواهد بکند. یکی را منع نموده، دیگری را آزاد بگذارد، یکی را زنده کند، آن دیگری را بمیراند، یکی را عافیت دهد، آن دیگری را مریض کند، به یکی توسعه در رزق دهد، و دیگری را تهیدست نماید، و همچنین سایر تصرفات دیگر. </p> <p>و از آن جمله اگر بخواهد بنده‌ای را مثلا از شر و گناه دور بدارد فرشته‌ای می‌فرستد تا او را از مقتضای طبعش که گناه است جلوگیری نماید، و مجرای اراده او را از شر به سوی خیر تغییر دهد. و یا اگر بخواهد بنده‌ای را به خاطر استحقاقی که دارد گمراه کند ابلیس را بر او مسلط می‌سازد تا از جانب خیر به شر معطوفش نماید هر چند این تصرف ابلیس به حد جبر و اضطرار نرسد. </p> <p>و این حرف به دلیل و جدان مردود است، چون ما با و جدان خود این معنا را درک می‌کنیم که در اعمال خیر و شر هیچ سببی که با نفس ما منازعه نماید و بر ما غالب شود وجود ندارد، و تنها نفس ما است که اعمالی از روی شعور و اراده‌ای ناشی از شعور، و خلاصه از شعور و اراده‌ای که قائم به آنست انجام می‌دهد، پس هر سببی را که دلیل نقلی و عقلی و رأی نفس<code class="page" rel="11,224"/> ما اثبات می‌کند-از قبیل فرشته و شیطان-سببهایی است طولی، نه عرضی، و این خود روشن است. </p> <p>علاوه بر اینکه، معارف قرآنی از قبیل توحید و هر معارف دیگری که بازگشت آن به توحید است همه مخالف با مبنای این نظریه است، و در خلال بحثهای گذشته به مقدار زیادی این مطلب تشریح شد. </p> <h3> بحث روایتی‌ <span class="title" rel="12_23 12_22 12_24 12_25 12_26 12_27 12_28 12_29 12_30 12_31 12_32 12_33 12_34">روایتی از امام سجاد (علیه السلام) در باره داستان یوسف (علیه السلام) و همسر عزیز مصر</span> </h3> <p> در معانی الاخبار به سند خود از امام سجاد (ع) روایت کرده که در ضمن حدیثی که صدر آن در بحث روایتی گذشته نقل شدفرمود: یوسف زیباترین مردم عصر خود بود، و چون به حد جوانی رسید، همسر پادشاه مصر عاشق او شد و او را به سوی خود خواند. او در پاسخش گفت: پناه بر خدا ما از اهل بیتی هستیم که زنا نمی‌کنند. همسر پادشاه همه درها را به روی او و خودش بست، و گفت: اینک دیگر ترس به خود راه مده، و خود را به روی او انداخت، یوسف برخاست و به سوی در فرار کرد و آن را باز نمود، و عزیزه مصر هم از دنبال تعقیبش نمود و از عقب پیراهنش را کشید و آن را پاره کرد و یوسف با همان پیراهن دریده از چنگ او رها شد. </p> <p>آن گاه در چنین حالی هر دو به شوهر او برخورد نمودند، عزیزه مصر به همسرش گفت سزای کسی که به ناموس تو تجاوز کند جز زندان و یا شکنجه‌ای دردناک چه چیز می‌تواند باشد. </p> <p>پادشاه مصر (چون این صحنه را بدید و گفتار زلیخا را بشنید) تصمیم گرفت یوسف را شکنجه دهد. یوسف گفت: من قصد سویی به همسر تو نکرده‌ام، او نسبت به من قصد سوء داشت، اینک از این طفل بپرس تا حقیقت حال را برایت بگوید، در همان لحظه خداوند کودکی را که یکی از بستگان زلیخا بود به منظور شهادت و فصل قضاء به زبان آورد و چنین گفت: ای ملک پیراهن یوسف را وارسی کن، اگر چنانچه از جلو پاره شده او گنهکار است و به ناموس تو طمع کرده، و در صدد تجاوز به او برآمده است، و اگر از پشت سر پاره شده همسرت گنهکار است و او می‌خواسته یوسف را به سوی خود بکشاند. </p> <p>شاه چون این کلام را از طفل شنید، بسیار ناراحت شد و دستور داد پیراهن یوسف را بیاوردند، وقتی دید از پشت سر دریده شده به همسرش گفت: این از کید شما زنان است که کید شما زنان بسیار بزرگ است. و به یوسف گفت: از نقل این قضیه خودداری کن و زنهار که کسی آن را از تو نشنود و در کتمانش بکوش. <code class="page" rel="11,225"/> آن گاه امام فرمود: ولی یوسف کتمانش نکرد و در شهر انتشار داد، و قضیه دهن به دهن گشت تا آنکه زنانی (اشرافی) در باره زلیخا گفتند: همسر عزیز با غلام خود مراوده داشته. این حرف به گوش زلیخا رسید، همه را دعوت نموده، برای آنان سفره‌ای مهیا نمود،  (و پس از غذا) دستور داد ترنج آورده تقسیم نمودند و به دست هر یک کاردی داد تا آن را پوست بکنند، آن گاه در چنین حالی دستور داد تا یوسف در میان آنان درآید، وقتی چشم زنان مصر به یوسف افتاد آن قدر در نظرشان بزرگ و زیبا جلوه کرد که به جای ترنج دستهای خود را پاره کرده و گفتند، آنچه را که گفتند: زلیخا گفت این همان کسی است که مرا بر عشق او ملامت می‌کردید. زنان مصر از دربار بیرون آمده، بیدرنگ هر کدام بطور سری کسی نزد یوسف فرستاده، اظهار عشق و تقاضای ملاقات نمودند، یوسف هم دست رد به سینه همه آنان بزد و به درگاه خدا شکایت برد که اگر مرا از کید اینان نجات ندهی و کیدشان را از من نگردانی (بیم آن دارم) که من نیز به آنان تمایل پیدا کنم، و از جاهلان شوم. خداوند هم دعایش را مستجاب نمود و کید زنان مصر را از او بگردانید. </p> <p>وقتی داستان یوسف و همسر عزیز و زنان مصر شایع شد (و رسوایی عالم‌گیر گشت) عزیز با اینکه شهادت طفل را بر پاکی یوسف شنیده بود مع ذلک تصمیم گرفت یوسف را به زندان بیفکند، و همین کار را کرد. روزی که یوسف به زندان وارد شد، دو نفر دیگر هم با او وارد زندان شدند، و خداوند در قرآن کریم قصه آن دو و یوسف را بیان داشته است. ابو حمزه می‌گوید: در اینجا حدیث امام سجاد (ع) به پایان می‌رسد.<span class="footnote" rel="1" title="عیون اخبار الرضا، ط تهران، ج ۱، ص ۱۵۳ و ۱۵۴">*</span> مؤلف: در این معنا روایتی در تفسیر عیاشی<span class="footnote" rel="2" title="مجمع البیان، ج ۵، ص ۲۲۷">*</span> از ابی حمزه آمده که با روایت قبلی مختصر اختلافی دارد. و اینکه امام (ع) در تفسیر کلمه‌ <span class="aya" rel="12_23" data-words="17-18">معاذ الله</span> فرموده: ما از اهل بیتی هستیم که زنا نمی‌کنند تفسیر به قرینه مقابله است، چون کلمه‌ <span class="aya" rel="12_23" data-words="17-18">معاذ الله</span> در مقابل جمله‌ <span class="aya" rel="12_23" data-words="19-22">إنه ربی أحسن مثوای</span> قرار گرفته و این خود مؤید گفته ما است که در بیان معنای آیه گفتیم: ضمیر <em>ها</em> در کلمه <em>انه</em> به خدای سبحان برمی‌گردد نه به عزیز مصر، که بیشتر مفسرین گفته‌اند-دقت فرمایید. </p> <p>و اینکه فرمود: یوسف دست رد به سینه همه آنان زد و به درگاه خدا شکایت برد که اگر مرا از کید اینان نجات ندهی... ظهور در این دارد که امام (ع) جمله رب     <code class="page" rel="11,226"/> السجن احب الی مما یدعوننی الیه را جزء دعای یوسف ندانسته، و این نیز موافق با گفتار گذشته ما است که این جمله جزء دعای یوسف نیست. </p> <h3> <span class="title" rel="12_24">چند روایت در توضیح جمله: <span class="aya" rel="12_24" data-words="1-9">و لقد همت به و هم بها لو لا...</span> </span> </h3> <p> و در عیون به سند خود از حمدان از علی بن محمد بن جهم روایت کرده که گفت: من در مجلس مامون بودم در حالی که حضرت رضا، علی بن موسی (ع) هم در نزد وی بود. مامون به او گفت: یا بن رسول اللَّه!آیا نظر شما این نیست که انبیاء معصومند؟ حضرت در پاسخش فرمود: چرا محمد بن جهم حدیث را هم چنان ادامه می‌دهد تا آنجا که می‌گوید: مامون پرسید پس آیه‌ <span class="aya" rel="12_24" data-words="1-13">و لقد همت به و هم بها لو لا أن رأی برهان ربه</span> چه معنا دارد؟ حضرت فرمود: زلیخا قصد یوسف را کرد، و اگر این نبود که یوسف برهان پروردگار خود را دید او هم قصد زلیخا را می‌کرد، و لیکن از آنجایی که معصوم بود، و معصوم قصد گناه نمی‌کند و مرتکب آن نمی‌شود لذا یوسف قصد زلیخا را نکرد. </p> <p>پدرم از پدرش امام صادق (ع) نقل کرد که فرمود: معنای آیه این است که: زلیخا قصد یوسف را کرد که با وی عمل نامشروع را مرتکب شود و یوسف قصد او را کرد که چنین عملی با وی نکند. مامون گفت: خدا خیرت دهد ای ابا الحسن.<span class="footnote" rel="1" title="الدر المنثور، ج ۴، ص ۱۴">*</span> مؤلف: هر چند در سابق در باره ابن جهم گفته‌ایم که روایتش خالی از ضعف نیست، ولی هر چه باشد صدر این روایتش موافق با بیانی است که ما برای آیه کردیم. و اما آنچه که از زبان امام رضا (ع) از جدش نقل کرده که فرموده: او قصد کرد که مرتکب شود، و یوسف قصد کرد که مرتکب نشود شاید مراد از آن، همان معنایی باشد که خود حضرت رضا  (ع) بیان داشتند. چون قابل انطباق با آن هست. و ممکن است منظور از آن این باشد که: یوسف تصمیم گرفت او را به قتل برساند. هم چنان که حدیث آینده نیز مؤید آن است. و بنا بر این جمله مذکور با بعضی از احتمالات که در بیان آیه گذشت منطبق می‌شود. </p> <p>و نیز در همان کتاب از ابی الصلت هروی روایت شده که گفت: وقتی مامون تمامی دانشمندان اهل اسلام و علمای سایر ادیان از یهود و نصارا و مجوس و صابئین و سایر دانشمندان را یک جا برای بحث با علی بن موسی (ع) جمع کرد، هیچ دانشمندی به بحث اقدام نکرد مگر آنکه علی بن موسی به قبول ادعای خویش ملزمش ساخت، و آن چنان جوابش را می‌داد که گویی سنگ در دهانش کرده باشد. </p> <p>در این میان علی بن محمد بن جهم برخاست و عرض کرد: یا بن رسول اللَّه!آیا نظر شما   <code class="page" rel="11,227"/> این است که انبیاء معصومند؟ فرمود: آری. <span class="phrase">عرض کرد: پس چه می‌فرمایی در معنای این کلام خدا که در باره یوسف فرموده: <span class="aya" rel="12_24" data-words="1-7">و لقد همت به و هم بها</span>؟ حضرت فرمود: اما این کلام خدا معنایش این است که زلیخا قصد یوسف را کرد (تا با او درآمیزد) و یوسف قصد وی را کردتا در صورتی که مجبورش نماید به قتلش برساند، زیرا از پیشنهاد زلیخا بسیار ناراحت شده بود، خداوند هم گرفتاری کشتن زلیخا را از او بگردانید، و هم زنای با وی را، و به همین جهت است که در قرآن می‌فرماید: <span class="aya" rel="12_24" data-words="14-19">کذلک لنصرف عنه السوء و الفحشاء</span> چون مقصود از <em>سوء</em> کشتن زلیخا و مقصود از <em rel="fa_12_24_19-19" data-sentence="587:315">فحشاء</em> زنای با او است.<span class="footnote" rel="1" title="تفسیر قمی، ج ۱، ص ۳۴۳">*</span> و در الدر المنثور است که ابو نعیم در کتاب حلیه از علی بن ابی طالب (ع) روایت کرده که در تفسیر آیه‌ <span class="aya" rel="12_24" data-words="1-7">و لقد همت به و هم بها</span> فرموده: زلیخا به یوسف طمع کرد، و یوسف هم به وی طمع کرد.</span> و از طمع او یکی این بود که تصمیم گرفت بند زیر جامه را باز کند، در همین موقع زلیخا برخاست و بتی را که در گوشه منزلش بود و با در و یاقوت آرایش شده بود با پارچه سفیدی پوشاند تا بین بت و خودش حائلی باشد. یوسف گفت: چکار می‌کنی. </p> <p>گفت شرم دارم که مرا در این حال ببیند. یوسف گفت: تو از یک بتی که نه می‌خورد و نه می‌آشامد شرم می‌کنی و من از خدای خودم که شاهد و ناظر عمل هر کس است شرم نداشته باشم؟ آن گاه گفت: ابدا به آرزوی خودت از من نخواهی رسید. و این بود آن برهانی که دید.<span class="footnote" rel="2" title="مجمع البیان، ج ۵، ص ۲۲۷">*</span> مؤلف: این روایت از جعلیات است، و چگونه ممکن است علی بن ابی طالب  (ع) چنین فرمایشی کرده باشد؟ با اینکه کلمات او و سایر ائمه اهل بیت  (ع) پر است از مساله عصمت انبیاء و مذهب این امامان در این باره معروف است. </p> <p>علاوه بر این، پوشاندن بت از طرف زلیخا و انتقال یوسف به مطلبی که عمل زلیخا یادآوریش کرد برهانی نیست که خداوند آن را رؤیت برهان بنامد، و هر چند که این مضمون در روایاتی از طرق اهل بیت (ع) نیز آمده، و لیکن آنها هم به خاطر اینکه اخباری آحاد هستند قابل اعتماد نیستند، مگر اینکه بگوییم زلیخا برخاسته و روی بتی که در آن اطاق بوده پوشانیده، و این عمل باعث شده که یوسف آیت توحید را مشاهده کرده باشد آن چنان که پرده‌ها از میان او و ساحت کبریای خداوند برداشته و وی برهانی دیده باشد که با دیدن آن از هر سوء و فحشایی مصون شده است. هم چنان که قبلا هم همین طور بود و به همین جهت خداوند در باره‌اش     <code class="page" rel="11,228"/> فرموده: <span class="aya" rel="12_24" data-words="20-23">إنه من عبادنا المخلصین</span> و این احتمال بعید نیست، و اگر روایات نظیر فوق معتبر و صحیح باشد می‌بایستی همین معنا منظور آنها باشد. </p> <p>و نیز در همان کتاب آمده که: ابو الشیخ از ابن عباس روایت کرده که گفت: یوسف  (ع)، سه بار دچار لغزش شد، یکی آنجا که قصد زلیخا را کرد، و در نتیجه به زندان افتاد، و یکی آنجا که به رفیق زندانش گفت مرا نزد اربابت یادآوری کن و در نتیجه به کفاره اینکه یاد پروردگارش را فراموش کرد مدت زندانش طولانی‌تر شد، و یکی آنجا که نسبت دزدی به برادرانش داد و گفت: <span class="aya" rel="12_70" data-words="14-15">إنکم لسارقون</span> و آنها هم در جوابش گفتند: <span class="aya" rel="12_77" data-words="2-9">إن یسرق فقد سرق أخ له من قبل</span><span class="footnote" rel="1" title="مجمع البیان، ج ۵، ص ۲۲۷">*</span>. </p> <p>مؤلف: این روایت مخالف صریح قرآن است که مقام اجتباء و اخلاص را به یوسف نسبت داده، کسی که چنین مقامی را داراست و خداوند او را خالص برای خود کرده و شیطان در او راه ندارد. آری، چگونه تصور می‌شود که خداوند کسی را که تصمیم بر زشت‌ترین گناهان کرده و شیطان یاد پروردگارش را از دلش بیرون برده، و او در سخنانش دروغ گفته و خداوند هم به خاطر همین جرائم به زندانش افکنده و دوباره مدت زندانش را طولانی‌تر کرده صدیق بنامد، و از بندگان مخلص و نیکوکارش بخواند، و بفرماید که ما به او حکم و علم دادیم و او را برای خود برگزیدیم، و نعمت خود را بر او تمام کردیم ؟ و از این قبیل روایات زیاد است‌که الدر المنثور آنها را نقل کرده، و ما پاره‌ای از آنها را در آنجا که آیات را بیان می‌کردیم نقل نمودیم، و به هیچ یک آنها اعتمادی نیست. </p> <h3> <span class="title" rel="12_30 12_22 12_23 12_24 12_25 12_26 12_27 12_28 12_29 12_31 12_32 12_33 12_34">روایاتی در ذیل آیات گذشته راجع به داستان یوسف (علیه السلام) و زلیخا</span> </h3> <p> و نیز آورده که احمد و ابن جریر و بیهقی در کتاب <em>دلائل</em> از ابن عباس از رسول خدا  (ص) روایت کرده‌اند که فرمود: چهار نفر به زبان آمدند با اینکه طفل صغیر بودند:1-پسر آرایشگر دختر فرعون 2-آن طفلی که به نفع یوسف شهادت داد 3-صاحب جریح 4-عیسی بن مریم.<span class="footnote" rel="2" title="مجمع البیان، ج ۵، ص ۲۳۰">*</span> و در تفسیر قمی آمده که در روایت ابی الجارود در تفسیر <span class="aya" rel="12_30" data-words="12-14">قد شغفها حبا</span> فرموده: محبت یوسف زلیخا را در پرده کرد و از مردم پوشیده‌اش ساخت، بطوری که غیر از یوسف چیز دیگری نمی‌فهمید. و <span class="phrase"><em>حجاب</em> به معنای <em rel="fa_12_30_13-13" data-sentence="23:365">شغاف</em> و <em rel="fa_12_30_13-13" data-sentence="83:349">شغاف</em> به معنای <em>حجاب</em> قلب است.<span class="footnote" rel="3" title="مجمع البیان، ج ۵، ص ۲۲۷">*</span>       <code class="page" rel="11,229"/> و نیز در همان کتاب در ضمن داستان دعوت کردن از زنان مصر و بریدن دستهای ایشان فرموده: یوسف آن روز را به شب نرسانیده بود که از طرف یک یک از زنان که وی را دیده بودند دعوت رسید و او را به سوی خود خواندند.</span> یوسف آن روز بسیار ناراحت شد، و عرض کرد: پروردگارا!زندان را دوست‌تر می‌دارم از آنچه که اینان مرا بدان دعوت می‌کنند، و اگر تو کید ایشان را از من نگردانی من نیز به آنان متمایل می‌شوم و از جاهلان می‌گردم. خداوند هم دعایش را مستجاب نمود و کید ایشان را از وی بگردانید...<span class="footnote" rel="1" title="مجمع البیان، ج ۵، ص ۲۳۰">*</span>   <code class="page" rel="11,230"/> </p>
