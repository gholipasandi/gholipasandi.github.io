<h3 class="ayas">سوره الأحقاف آیه‌های ۱۵ تا ۲۰</h3><code class="section" rel="46_15-20"/><h3>ترجمه آیات</h3> <p> <span class="trans" rel="46_15">ما به انسان سفارش پدر و مادرش را کردیم که به ایشان احسان کند احسانی مخصوص به آنان، <code class="page" rel="18,305"/> مادرش او را به حملی ناراحت کننده حمل کرد و به وضعی ناراحت کننده بزایید و حمل او تا روزی که از شیرش می‌گیرد سی ماه است و تا هنگامی که به حد بلوغ و رشد عقلی برسد هم چنان پدر و مادر مراقبش هستند تا به حد چهل سالگی برسد. آن وقت می‌گوید: پروردگارا نصیبم کن که شکر آن نعمت‌هایی که به من و پدر و مادرم انعام فرمودی به جای آرم و اعمال صالح که مایه خشنودی تو باشد انجام دهم. پروردگارا ذریه مرا هم برایم اصلاح فرما. پروردگارا من امروز به درگاهت توبه می‌آورم و از تسلیم شدگانت هستم.  «۱۵» </span><span class="trans" rel="46_16">این گونه انسانهایند که ما بهترین اعمالشان را قبول می‌کنیم و از گناهان ایشان هم درمی‌گذریم آن چنان که از گناهان اهل بهشت درمی‌گذریم، و این وعده صدقی است که از آغاز خلقت تا به امروز گوشزد انسانها شده است.  «۱۶» </span><span class="trans" rel="46_17">و آن کس که به پدر و مادرش می‌گفت: اف بر شما تا کی مرا می‌ترسانید از اینکه دوباره زنده شوم این همه مردم که قبل از من مردند کدامشان برگشتند. پدر و مادرش به خدا پناه می‌برند تا شاید فرزندشان را هدایت کند و به فرزند می‌گویند: وای بر تو به روز جزاء ایمان آور که وعده خدا حق است، و او هم چنان می‌گوید: اینها خرافات عهد قدیم است.  «۱۷» </span><span class="trans" rel="46_18">چنین کسانی عذاب خدا بر آنان حتمی شده است و در زمره امت‌های گذشته از جن و انسند که زیانکار شدند.  «۱۸» </span><span class="trans" rel="46_19">و برای هر یک از انسانهای نامبرده درجاتی است از پاداش و کیفر اعمالشان (و این اختلافها به خاطر اهدافی است ناگفتنی و یکی از آنها این است که) پروردگارشان خود اعمالشان را به ایشان بر می‌گرداند تا ظلمی به ایشان نشود.  «۱۹» </span><span class="trans" rel="46_20">در روزی که کفار بر آتش عرضه می‌شوند به ایشان گفته می‌شود: هر سرمایه خیری داشتید در زندگی دنیا از دست دادید و با آن عیاشی کردید در نتیجه امروز در برابر استکباری که در زمین و بدون حق می‌ورزیدند به عذاب خواری دچار می‌شوید، هم به خاطر استکبارتان و هم به خاطر فسقی که مرتکب می‌شدید.  «۲۰» </span></p>         <h3>بیان آیات</h3> <p> بعد از آنکه در جمله‌ <span class="aya" rel="46_12" data-words="15-20">لینذر الذین ظلموا و بشری للمحسنین</span> مردم را به دو قسم  <em>ظالمین</em> و <em>محسنین</em> تقسیم نمود و در آن اشاره کرد به اینکه ظالمان سرنوشتی دارند که همواره از آن می‌ترسند و خود را بر حذر می‌دارند، و محسنین سرنوشتی دارند که همواره برایشان<code class="page" rel="18,306"/> مسرت‌آور است، اینک در این فصل از آیات همان مطالب را به طور مفصل شرح می‌دهد و می‌فرماید: مردم دو دسته‌اند: یک دسته تائبین هستند که همواره به سوی خدا رجوع دارند و در برابر او تسلیمند، و ایشان کسانی‌اند که اعمال نیکترشان قبول می‌شود، و از گناهانشان در می‌گذرند، و جزو اصحاب جنتند. دسته دیگر خاسران و زیانکارانند که همان سرنوشتی که امت‌های گذشته از جن و انس بدان گرفتار شدند در باره اینان نیز حتمی شده. </p> <p>آن گاه طائفه اول را به کسی مثل زده که ایمان به خدا دارد و تسلیم او و نیکوکار به والدین خویش است و همواره از خدا می‌خواهد تا شکر بر نعمتهایش را به او الهام کند، نعمتهایی که به خودش داده، و نعمتهایی که به پدر و مادرش ارزانی داشته، و نیز می‌خواهد که عمل صالح و اصلاح ذریه‌اش را به وی الهام کند. و طائفه دوم را به کسی مثل زده که عاق پدر و مادرش باشد، وقتی او را به سوی ایمان به خدا و روز جزاء می‌خوانند می‌گوید: این حرفها جزو خرافات کهنه و قدیمی است، و به این اکتفاء نموده پدر و مادر را تهدید می‌کند که دیگر از این حرفها نزنند. </p> <h3> <span class="title" rel="46_15">معنای آیه: <span class="aya" rel="46_15" data-words="1-5">و وصینا الإنسان بوالدیه إحسانا...</span> </span> </h3> <p> <span class="aya" rel="46_15" data-words="1-5">و وصینا الإنسان بوالدیه إحسانا...</span> <span class="phrase">کلمه <em rel="fa_46_15_2-2" data-sentence="5:218">وصیت</em> به طوری که راغب گفته به معنای آن است که به دیگری پیشنهاد کنی که فلان کار را بکند، و این پیشنهاد توأم با موعظه و خیرخواهی باشد<span class="footnote" rel="1" title="مفردات راغب، ماده &lt;em&gt;وصی&lt;/em&gt; ">*</span>.</span> و <span class="phrase">کلمه <em rel="fa_46_15_2-2" data-sentence="5:457">توصیه</em>  بر وزن تفعیل و از ماده وصیت است، و در قرآن آمده: <span class="aya" rel="2_132" data-words="1-5">و وصی بها إبراهیم بنیه</span><span class="footnote" rel="2" title="سوره بقره، آیه ۱۳۲">*</span> پس می‌توان گفت مفعول دوم این کلمه که با حرف <em>باء</em> مفعولش می‌شود، از قبیل اعمال است (چون همیشه انسان، دیگری را توصیه می‌کند که عملی را انجام دهد)، در نتیجه توصیه خدا به والدین، توصیه فرزندان است به عملی که مربوط به والدین باشد که عبارت است از احسان به آنان.</span> </p> <p>و بنا بر این بیان، تقدیر کلام و وصینا الانسان بوالدیه أن یحسن الیهما احسانا می‌باشد، یعنی ما سفارش کردیم انسان را به پدر و مادرش که به آن دو احسان کند به هر مقدار که باشد و بتواند. مفسرین در اعراب کلمه <em>احسانا</em> اقوالی دیگر دارند. <span class="phrase">بعضی<span class="footnote" rel="3" title="مادران فرزندان خود را دو سال کامل شیر می‌دهند سوره بقره، آیه ۲۳۳">*</span> گفته‌اند: کلمه مذکور مفعول مطلق است اما بر این اساس که کلمه <em rel="fa_46_15_2-2" data-sentence="177:86">وصینا</em> متضمن معنای <em>احسنا</em> باشد، و تقدیر کلام وصینا الانسان محسنین الیهما احسانا است.</span> و بعضی<span class="footnote" rel="4" title="از شیر گرفتنش در دو سال است سوره لقمان، آیه ۱۴">*</span> دیگر گفته‌اند: کلمه مذکور صفت است برای مصدری که حذف شده، البته با مضافی که در تقدیر است، و تقدیر کلام       <code class="page" rel="18,307"/> و وصینا ایصاء ذا احسان است. بعضی<span class="footnote" rel="1" title="روح المعانی، ج ۲۶، ص ۱۷">*</span> دیگر گفته‌اند: کلمه مزبور مفعول له است، و تقدیر کلام و وصینا الانسان بوالدیه لاحساننا الیهما است. و نیز وجوهی دیگر از این قبیل. </p> <p>و به هر حال بر به والدین و احسان به ایشان از احکام عمومی خداست‌که همانطور که در تفسیر آیه‌ <span class="aya" rel="6_151" data-words="1-14">قل تعالوا أتل ما حرم ربکم علیکم ألا تشرکوا به شیئا و بالوالدین إحسانا</span><span class="footnote" rel="2" title="سوره انعام، آیه ۱۵۱">*</span> گذشت، در همه شرایع تشریع شده، و به همین جهت فرمود: <span class="aya" rel="46_15" data-words="1-3">و وصینا الإنسان</span> و سفارش را عمومیت داد به هر انسانی، نه تنها مسلمانان. </p> <p>آن گاه دنبال این سفارش اشاره کرد به ناراحتی‌هایی که مادر انسان در دوران حاملگی، وضع حمل و شیر دادن تحمل می‌کند تا اشاره کرده باشد به ملاک حکم، و عواطف و غریزه رحمت و رأفت انسان را برانگیزد، لذا فرمود: <span class="aya" rel="46_15" data-words="6-17">حملته أمه کرها و وضعته کرها و حمله و فصاله ثلاثون شهرا</span> و اما اینکه فرمود: <span class="aya" rel="46_15" data-words="12-17">و حمله و فصاله ثلاثون شهرا</span> بدین حساب است که به حکم آیه <span class="aya" rel="2_233" data-words="1-6">و الوالدات یرضعن أولادهن حولین کاملین</span><span class="footnote" rel="3" title="آن روز جهنم را می‌آورند، در آن روز انسانها همه متذکر می‌شوند، ولی چه جای تذکر است">*</span> و آیه‌ <span class="aya" rel="31_14" data-words="10-13">و فصاله فی عامین</span><span class="footnote" rel="4" title="ما جهنم را عرضه کردیم بر کافران عرضه کردنی سوره کهف، آیه ۱۰۰">*</span> دوران شیر دادن به فرزند دو سال است، و کمترین مدت حاملگی هم شش ماه است، که مجموع آن سی ماه می‌شود. </p> <p>و <span class="phrase">کلمه <em rel="fa_46_15_15-15" data-sentence="5:207">فصال</em> به معنای فاصله انداختن بین طفل و شیر خوردن است، و اگر کلمه  <em>دو سال</em> را ظرف قرار داد برای فصال، به این عنایت است که آخرین حد شیر دادن دو سال است، و معلوم است که این محقق نمی‌شود، مگر به گذشتن دو سال.</span> </p> <p> <span class="aya" rel="46_15" data-words="18-25">حتی إذا بلغ أشده و بلغ أربعین سنة</span> <span class="phrase">- <em rel="fa_46_15_20-21" data-sentence="2:72">بلوغ اشد</em> به معنای رسیدن به زمانی از عمر است که در آن زمان قوای آدمی محکم می‌شود.</span> و <span class="phrase">ما در تفسیر آیه‌ <span class="aya" rel="12_22" data-words="1-8">و لما بلغ أشده آتیناه حکما و علما</span><span class="footnote" rel="5" title="سوره یوسف، آیه ۲۲">*</span> اختلافی را که مفسرین در معنای <em rel="fa_46_15_20-21" data-sentence="200:79">بلوغ أشد</em> دارند نقل کردیم، و گفتیم که بلوغ چهل سال عادتا ملازم با رسیدن به کمال عقل است.</span> </p> <p> <span class="aya" rel="46_15" data-words="26-42">قال رب أوزعنی أن أشکر نعمتک التی أنعمت علی و علی والدی و أن أعمل صالحا ترضاه</span> <span class="phrase">-کلمه <em rel="fa_46_15_28-28" data-sentence="6:492">أوزعنی</em>  از مصدر <em>ایزاع</em> است که معنای الهام را می‌دهد، و این الهام،           <code class="page" rel="18,308"/> الهام آن اموری نیست که اگر خدا عنایت نکند آدمی به حسب طبع خود علم به آنها پیدا نمی‌کند، و آیه‌ <span class="aya" rel="91_7-8" data-words="1-9">و نفس و ما سواها، فألهمها فجورها و تقواها</span><span class="footnote" rel="1" title="سوره شمس، آیه ۷ و ۸">*</span> از آن خبر می‌دهد، بلکه الهام عملی و به معنای وادار کردن، و دعوت باطنی به عمل خیر و شکر نعمت و بالآخره عمل صالح است.</span> </p> <p>خدای تعالی در این آیه آن نعمتی را که سائل درخواست کرده نام نبرده، تا هم نعمتهای ظاهری چون حیات، رزق، شعور و اراده را، و هم نعمتهای باطنی چون ایمان به خدا اسلام، خشوع، توکل بر خدا و تفویض به خدا را شامل شود. پس جمله‌ <span class="aya" rel="46_15" data-words="27-31">رب أوزعنی أن أشکر نعمتک...</span> درخواست این است که نعمت ثناء بر او را ارزانیش بدارد تا با اظهار قولی و عملی نعمت او را اظهار نماید. اما قولی که روشن است. و اما عملی به اینکه نعمت‌های خدا را طوری استعمال کند که همه بفهمند نعمت وی از خدای سبحان است و خدا آن را به وی داده، و از ناحیه خود او نیست، و لازمه این گونه استعمال این است که عبودیت و مملوکیت این انسان در گفتار و کردارش هویدا باشد. </p> <h3> <span class="title" rel="46_15 46_16 46_17 46_18 46_19 46_20">دعا و درخواست توفیق شکر نعمت و انجام اعمال صالح و مرضی خدا</span> </h3> <p> و اینکه کلمه <em>نعمت</em> را با جمله‌ <span class="aya" rel="46_15" data-words="32-37">التی أنعمت علی و علی والدی</span> تفسیر کرده می‌فهماند که شکر مذکور هم از طرف خود سائل است، و هم از طرف پدر و مادرش. و در حقیقت فرزند بعد از در گذشت پدر و مادرش زبان ذکر گویی برای آنان است. </p> <p> <span class="aya" rel="46_15" data-words="38-42">و أن أعمل صالحا ترضاه</span> -این جمله عطف است بر جمله‌ <span class="aya" rel="46_15" data-words="29-30">أن أشکر...</span>، و سؤال دیگری است متمم سؤال شکر، چون شکر نعمت چیزی است که ظاهر اعمال انسان را زینت می‌دهد، و صلاحیت پذیرفتن خدای تعالی زیوری است که باطن اعمال را می‌آراید، و آن را خالص برای خدا می‌سازد. </p> <p> <span class="aya" rel="46_15" data-words="43-47">و أصلح لی فی ذریتی</span> -اصلاح در ذریه به این معنا است که صلاح را در ایشان ایجاد کند و چون این ایجاد از ناحیه خداست، معنایش این می‌شود که ذریه را موفق به عمل صالح سازد، و این اعمال صالح کار دلهایشان را به صلاح بکشاند. و اگر کلمه اصلاح را مقید کرد به قید <em>لی</em> و گفت ذریه‌ام را برای من اصلاح کن برای این است که بفهماند اصلاحی درخواست می‌کند که خود او از اصلاح آنان بهره‌مند شود، یعنی ذریه او به وی احسان کنند، همانطور که او به پدر و مادرش احسان می‌کرد. </p> <p>و خلاصه دعای این است که خدا شکر نعمتش و عمل صالح را به وی الهام کند، و او   <code class="page" rel="18,309"/> را نیکوکار به پدر و مادرش سازد، و ذریه‌اش را برای او چنان کند که او را برای پدر و مادرش کرده بود. در تفسیر آیه 144 از سوره آل عمران و آیه 17 از سوره اعراف گفتیم که شکر نعمت خدا به معنای حقیقیش این است که بنده خدا خالص برای خدا باشد، پس برگشت معنای دعا به درخواست خلوص نیت و صلاح عمل است. </p> <p> <span class="aya" rel="46_15" data-words="48-54">إنی تبت إلیک و إنی من المسلمین</span> -یعنی من به سوی تو برگشتم و از کسانی هستم که امور را تسلیم تو نمودند، به طوری که تو هیچ اراده‌ای نکردی مگر آنکه آنان نیز همان را خواستند، بلکه جز آنچه تو می‌خواهی نمی‌خواهند. این جمله در مقام بیان علت مطالبی است که در دعا بوده. این آیه از آنجا که دعا را نقل می‌کند، و آن را رد ننموده، بلکه با وعده قبولی آن را تایید می‌کند و می‌فرماید: <span class="aya" rel="46_16" data-words="1-4">أولئک الذین نتقبل عنهم...</span>، این نکته را روشن می‌سازد که وقتی توبه و تسلیم خدا شدن در کسی جمع شد، دنبالش خداوند آنچه را که باعث خلوص وی می‌شود به دل او الهام می‌کند، و در نتیجه هم ذاتا از مخلصین-به فتحه لام-می‌شود، و هم عملا از مخلصین-به کسره لام-. </p> <p>اما اینکه توبه و تسلیم مؤثر در اخلاص ذات است، در همین نزدیکیها بدان اشاره کردیم. و اما تاثیر آن در اخلاص عمل برای اینکه عمل به خاطر قبول خدا صالح نمی‌شود، و به سوی او بالا نمی‌رود، مگر وقتی که خالص برای او باشد، هم چنان که فرمود: <span class="aya" rel="39_3" data-words="1-4">ألا لله الدین الخالص</span><span class="footnote" rel="1" title="آگاه باش که دین خالص از آن خداست سوره زمر، آیه ۳">*</span>. </p> <h3> <span class="title" rel="46_15 46_16 46_17 46_18 46_19 46_20">توضیحی در باره قبول بهترین عمل، در مقابل در گذشتن از سیئات</span> </h3> <p> <code class="aya" rel="46_16"/> <span class="aya" rel="46_16" data-words="1-14">أولئک الذین نتقبل عنهم أحسن ما عملوا و نتجاوز. عن سیئاتهم فی أصحاب الجنة...</span> کلمه <em>نتقبل</em> متکلم مع الغیر از مضارع باب تفعل است، و تقبل همان معنای قبول را دارد، اما از آن بلیغ‌تر است. و مراد از <span class="aya" rel="46_16" data-words="5-7">أحسن ما عملوا</span> اطاعتهای واجب و مستحبّ است، چون این طاعات است که پذیرفته می‌شود، اما مباحات هر چند هم دارای حسن باشد تقبل نمی‌پذیرد-صاحب مجمع البیان<span class="footnote" rel="2" title="مجمع البیان، ج ۹، ص ۸۷">*</span> چنین گفته، و تفسیر خوبی است. مؤید آن این است که تقبل بهترین عمل را در مقابل بخشودگی گناهان قرار داده، پس کانه گفته شده اعمال انسان دو جور است، یا طاعات است، یعنی واجبات و مستحبات، که بهترین اعمال او است که ما آن را قبول می‌کنیم، و یا گناهان است که از آن درمی‌گذریم، و اما آن اعمالی که طاعت و     <code class="page" rel="18,310"/> حسنه نیست نه مقبول است و نه غیر مقبول. </p> <p>و <span class="phrase">جمله‌ <span class="aya" rel="46_16" data-words="12-14">فی أصحاب الجنة</span> متعلق است به جمله <em rel="fa_46_16_9-9" data-sentence="95:116">نتجاوز</em> و معنایش این است که: ما از گناهان آنان نیز در جمله کسانی که گناهانشان بخشوده می‌شود و اهل بهشت می‌شوند، درمی‌گذریم.</span> <span class="phrase">در نتیجه جمله مزبور حال از ضمیر <em rel="fa_46_16_4-4" data-sentence="32:11">عنهم</em> خواهد بود.</span> </p> <p> <span class="aya" rel="46_16" data-words="15-19">وعد الصدق الذی کانوا یوعدون</span> -یعنی خداوند با این کلام خود وعده‌شان می‌دهد وعده‌ای صدق که تا کنون به زبان انبیاء و رسل وعده داده می‌شدند. ممکن هم هست مراد این باشد که در قیامت با این تقبل و تجاوز آن وعده صدقی که در دنیا داده می‌شدند منجز می‌شود. </p> <p><code class="aya" rel="46_17"/> <span class="aya" rel="46_17" data-words="1-16">و الذی قال لوالدیه أف لکما أ تعداننی أن أخرج و قد خلت القرون من قبلی</span> بعد از آنکه وضع انسان تائب و تسلیم به خدا، و درخواست او برای خلوص و اخلاص و نیکی به والدین، و اصلاح اولادش را ذکر کرد، در مقابل این انسان، انسان دیگری را یادآور شده که به خدا و رسولش و معاد، کفر می‌ورزد، و چون پدر و مادرش او را به سوی ایمان دعوت نموده از معاد می‌ترسانند عاق پدر و مادر می‌شود. </p> <p>پس اینکه فرمود: <span class="aya" rel="46_17" data-words="1-6">و الذی قال لوالدیه أف لکما</span>، ظاهرش این است که مبتدایی است در معنای جمع که خبرش جمله‌ <span class="aya" rel="46_18" data-words="1-2">أولئک الذین</span> است. و کلمه <em>اف</em> یک کلمه است ولی دو معنا را اظهار می‌دارد، یکی خستگی و یکی هم خشم. و جمله‌ <span class="aya" rel="46_17" data-words="7-10">أ تعداننی أن أخرج</span> استفهامی است توبیخی، و معنایش این است که: آیا مرا تهدید می‌کنی که یک بار دیگر از قبرم بیرونم کنند، و برای پس دادن حساب حاضرم سازند، و خلاصه آیا مرا به معاد تهدید می‌کنی؟ در حالی که‌ <span class="aya" rel="46_17" data-words="11-16">و قد خلت القرون من قبلی</span> امت‌هایی که قبل از من بودند و هلاک شدند، احدی از آنان زنده و مبعوث نشد. </p> <p>و این استفهام در حقیقت به پندار آنان حجتی بوده بر نفی معاد، به این بیان که اگر در این میان احیاء و بعثی می‌بود، باید بعضی از افرادی که تا کنون مرده‌اند زنده شده باشند، با اینکه مردگان تا امروز بشر، در این قرنهای طولانی که نمی‌توان آغازش را دقیقا معین کرد، آن قدر زیاد بودند که از حد شمار بیرونند، و از هیچ یک آنها خبر و اثری نشده. ولی این نابخردان اینقدر نفهمیده‌اند که اگر بعضی از مردگان گذشته زنده می‌شدند، در دنیا زنده می‌شدند، و تهدید و وعید خدای سبحان این نیست، بلکه زنده شدن در آخرت و برخاستن در نشاه دیگر است نه در دنیا. </p> <p> <span class="aya" rel="46_17" data-words="17-26">و هما یستغیثان الله ویلک آمن إن وعد الله حق</span> <span class="phrase">-کلمه <em rel="fa_46_17_18-18" data-sentence="6:99">یستغیثان</em> از مصدر<code class="page" rel="18,311"/> استغاثه است، که به معنای طلب غوث (پناه) از خدا است.</span> و معنای جمله این است که: در حالی که پدر و مادرش از خدا طلب می‌کنند که پناهشان دهد، و در اقامه حجت و متمایل کردن دل فرزند به سوی ایمان کمکشان فرماید، به فرزندشان می‌گویند: وای بر تو!به خدا و به آنچه رسولش آورده که یکی از آنها وعده به معاد است ایمان بیاور، و مطمئن باش که وعده خدا به معاد که به وسیله رسولانش داده، وعده‌ای است حق. </p> <p>از اینجا روشن می‌شود که مراد آن پدر و مادر از اینکه گفتند <em>ایمان بیاور</em> این بوده که به خدا و رسولش در آنچه رسول از ناحیه خدا آورده ایمان بیاور. و اینکه گفت: <span class="aya" rel="46_17" data-words="23-26">إن وعد الله حق</span> این بوده که فرزندشان به معاد ایمان بیاورد، و نیز جمله قبلی را که گفتند <em>ایمان بیاور</em> تعلیل کند و به فرزند می‌فهماند اینکه گفتیم ایمان بیاور به منظور انذار و تخویف بوده. </p> <p> <span class="aya" rel="46_17" data-words="27-32">فیقول ما هذا إلا أساطیر الأولین</span> <span class="phrase">-اشاره با کلمه <em rel="fa_46_17_28-28" data-sentence="15:87">هذا</em> به همان وعده و انذاری است که پدر و مادرش کردند، و یا به همه آن دعوتهایی است که نمودند.</span> و معنایش این است که: این انسان که مورد بحث بود به والدین خود می‌گوید: این وعده‌هایی که می‌دهید، و این تهدیدهایی که مرا با آن می‌ترسانید، و یا همه این دعوتهایی که می‌کنید چیزی جز خرافات مردم وحشی قرون گذشته نیست. </p> <p><code class="aya" rel="46_18"/> <span class="aya" rel="46_18" data-words="1-5">أولئک الذین حق علیهم القول...</span> در تفسیر آیه 25 سوره حم سجده مطالبی در باره این جمله گذشت. </p> <h3> <span class="title" rel="46_15 46_16 46_17 46_18 46_19 46_20">اشاره به اختلاف درجات مؤمنین نیکو کار و کافران بد کار متناسب با اختلاف نفوس و اعمال هر یک</span> </h3> <p> <code class="aya" rel="46_19"/> <span class="aya" rel="46_19" data-words="1-5">و لکل درجات مما عملوا...</span> یعنی برای هر یک از نامبردگان که عبارتند از مؤمنین نیکوکار، و کافران بد کار، منازل و مراتبی مختلف از نظر بلندی و پستی هست. آری برای بهشت درجاتی و برای دوزخ هم درکاتی است. </p> <p>و برگشت این اختلاف به اختلافی است که در نفوس آنان است، هر چند که نفوس در اعمال جلوه می‌کند، و بدین جهت فرموده: برای آنان درجاتی است از آنچه کردند ، و معلوم می‌شود درجات مال ایشان است، و منشا آن درجات اعمالشان است. </p> <p> <span class="aya" rel="46_19" data-words="6-12">و لیوفیهم أعمالهم و هم لا یظلمون</span> -لام در اول جمله لام غایت است، و جمله مورد بحث عطف بر غایت و یا غایتهایی است که حذف شده، چون ذکر آنها مورد غرض نبوده. و اگر این جمله غایت شده برای جمله <em>و لکل درجات</em> برای این است که جمله مزبور در معنای  ما برای آنها درجات قرار دادیم می‌باشد، آن وقت معنا چنین می‌شود: ما آنان را درجه بندی کردیم برای این و این و برای اینکه اعمالشان تمام و کامل به ایشان برسد، و ظلم نشوند. <code class="page" rel="18,312"/> و معنای توفیه و رساندن مردم به تمام و کمال اعمال این است که خدا عین اعمالشان را به خودشان برمی‌گرداند، پس بدین حساب آیه مورد بحث از آیاتی خواهد بود که بر تجسم اعمال دلالت می‌کند. ولی بعضی از مفسرین<span class="footnote" rel="1" title="ما امانت را بر آسمانها و زمین و کوه‌ها عرضه کردیم سوره احزاب، آیه ۷۲">*</span> کلمه <em>اجور</em> را در تقدیر گرفته، گفته‌اند معنایش این است که: تا خدا اجر آنان را تمام و کامل بدهد. </p> <h3> <span class="title" rel="46_20">وجوهی که در معنای جمله: <span class="aya" rel="46_20" data-words="1-7">و یوم یعرض الذین کفروا علی النار</span> گفته شده است</span> </h3> <p> <code class="aya" rel="46_20"/> <span class="aya" rel="46_20" data-words="1-7">و یوم یعرض الذین کفروا علی النار...</span> عرضه کردن آب بر حیوان یا برای حیوان به این است که آب را در جایی قرار دهی که حیوان آن را ببیند، به طوری که اگر خواست، بتواند بنوشد. و عرضه کردن کالا برای فروش به این است که آن را در جایی قرار دهی که مانعی برای معامله کردن آن وجود نداشته باشد. </p> <p>و در جمله مورد بحث بعضی<span class="footnote" rel="2" title="روزی که به جهنم می‌گوییم آیا پر شدی می‌گوید آیا باز هم هست سوره ق، آیه ۳۰">*</span> گفته‌اند: مراد از عرضه کردن کفار بر آتش این است که آنان را در آتش عذاب دهند، مثل اینکه می‌گویند فلانی عرضه بر شمشیر شد یعنی کشته شد و این تعبیر مجازی است معروف و شایع. </p> <p>ولی این تفسیر با آیه آخر سوره که می‌فرماید: <span class="aya" rel="46_34" data-words="1-18">و یوم یعرض الذین کفروا علی النار أ لیس هذا بالحق قالوا بلی و ربنا قال فذوقوا العذاب...</span> آن طور که باید نمی‌سازد چون در این آیه چشیدن عذاب بعد از عرضه شدن بر آتش و بعد از گفتگوهایی دیگر آمده، پس معلوم می‌شود غیر آن است. </p> <p>بعضی<span class="footnote" rel="3" title="الدر المنثور، ج ۶، ص ۴۰">*</span> دیگر گفته‌اند: در آیه قلب (جابجایی که خود فنی است از کلام) به کار رفته، و اصل آن عرضه کردن آتش است بر کفار، نه عرضه کردن کفار بر آتش، برای اینکه در تحقق معنای <em>عرض</em> لازم است <em>معروض علیه</em> معروض را درک کند، و آتش، شعور ندارد، و کفار را درک نمی‌کند، این کفارند که آتش را درک می‌کنند، پس به این دلیل، در کلام قلب به کار رفته، و مراد، عرضه کردن آتش بر کفار است (و این حرف صحیح نیست زیرا از آیاتی مانند آیه 30 از سوره ق و آیه 20 از سوره فصلت که برای همه چیز نطق و گویایی قائل است برمی‌آید که جهنم نیز شعور دارد). </p> <p>بعضی از مفسرین<span class="footnote" rel="4" title="نور الثقلین، ج ۵، ص ۱۳">*</span> در اینکه چرا در آیه قلب به کار رفته گفته‌اند: درست است که همیشه معروض علیه عرضه بر معروض می‌شود، مثلا آب را عرضه بر حیوان می‌کنند، ولی از آنجایی که کفار به طرف آتش می‌روند، لذا قلب کرد تا رعایت این اعتبار را کرده باشد. </p> <p>و این درست نیست: اما اینکه گفتند باید معروض علیه معروض را درک کند، تا به   <code class="page" rel="18,313"/> طرف آن متمایل و یا از آن گریزان شود، و آتش شعور ندارد، صحیح نیست، برای اینکه اولا دلیلی بر آن نیست، و بلکه عرضه کالا بر بیع و آیه‌ <span class="aya" rel="33_72" data-words="1-9">إنا عرضنا الأمانة علی السماوات و الأرض و الجبال</span><span class="footnote" rel="1" title="کسانی که کافر شدند دسته دسته به سوی جهنم سوق داده می‌شوند سوره زمر، آیه ۷۱">*</span> دلیل بر خلاف آن است. و ثانیا قبول نداریم که آتش دوزخ شعور نداشته باشد چون در اخباری صحیح آمده که بهشت و دوزخ شعور دارند، و آیه شریفه‌ <span class="aya" rel="50_30" data-words="1-10">یوم نقول لجهنم هل امتلأت و تقول هل من مزید</span><span class="footnote" rel="2" title="ارشاد مفید، فی قضایاه فی زمن امارة العمر، ص ۱۱۰">*</span> و آیاتی دیگر هم بدان اشعار دارد. </p> <p>و اما اینکه گفتند مناسب این است که معروض را نزد معروض علیه ببرند نه بعکس. </p> <p>در جواب می‌گوییم این را هم قبول نداریم که همه جا باید چنین باشد، برای اینکه در آیه 72 از سوره احزاب دیدیم که چنین نبود (چون در آنجا امانت که یا دین است و یا ولایت نزد آسمانها و زمین و جبال برده نشده). </p> <p>علاوه بر این، در کلام خدای تعالی آیاتی هست که دلالت دارد بر آمدن آتش نزد کفار، مانند آیه‌ <span class="aya" rel="89_23" data-words="1-11">و جیء یومئذ بجهنم یومئذ یتذکر الإنسان و أنی له الذکری</span><span class="footnote" rel="3" title="نور الثقلین، ج ۵، ص ۱۵، به نقل از محاسن برقی">*</span>. </p> <p>پس حق همان است که گفتیم: عرضه عبارت است از اظهار نمودن مانعی که نگذارد چیزی متلبس به چیزی شود، و این معنا یک معنای نسبی است که همواره دو طرف می‌خواهد، چیزی که هست ممکن است اولی فرع و معروض، و دومی اصل و <em>معروض علیه</em> واقع شود، یک بار آتش دوزخ عرضه بر کافران شود، به این عنایت که کافر عمل صالح و یا شفیعی ندارد که مانع داخل شدنش در آتش شود، مانند این مورد که فرموده: <span class="aya" rel="18_100" data-words="1-6">و عرضنا جهنم یومئذ للکافرین عرضا</span><span class="footnote" rel="4" title="روح المعانی، ج ۲۶، ص ۱۷">*</span>، و یک بار دیگر کفار عرضه بر آتش شوند، به این عنایت که هیچ مانعی از ناحیه آتش جلوگیر عذاب آنان نیست، مانند این مورد که می‌فرماید: <span class="aya" rel="40_46" data-words="1-6">النار یعرضون علیها غدوا و عشیا</span><span class="footnote" rel="5" title="هر صبح و شام کفار عرضه به جهنم می‌شوند سوره مؤمن، آیه ۴۶">*</span> و این مورد که می‌فرماید: <span class="aya" rel="46_20" data-words="3-7">یعرض الذین کفروا علی النار...</span>. </p> <p>و بنا بر این نزدیکتر به ذهن این است که هر دو عرضه در قیامت صورت می‌گیرد، هم عرضه کفار بر جهنم، و هم عرضه جهنم بر کفار. عرضه جهنم بر کفار وقتی است که خود را برای اولین بار به کفار نشان می‌دهد، و عرضه کفار بر جهنم هنگامی است که به حساب‌ها     </p> <p>سوره فجر، آیه 23.      <code class="page" rel="18,314"/> رسیده و تکلیف‌ها را یکسره کرده باشند، در آن موقع کفار را عرضه بر جهنم می‌کنند، و به سوی دوزخ سوقشان می‌دهند، هم چنان که فرموده: <span class="aya" rel="39_71" data-words="1-7">و سیق الذین کفروا إلی جهنم زمرا</span><span class="footnote" rel="1" title="الدر المنثور، ج ۶، ص ۴۰">*</span>. </p> <p>و <span class="phrase">در آغاز جمله‌ <span class="aya" rel="46_20" data-words="8-15">أذهبتم طیباتکم فی حیاتکم الدنیا و استمتعتم بها</span> کلمه <em rel="fa_46_17_26-26" data-sentence="121:98">یقال</em>  در تقدیر است، و معنایش این است که: به ایشان گفته می‌شود طیبات خود را در زندگی دنیا از بین بردید.</span> و کلمه <em>طیبات</em> به معنای اموری است که ملایم با نفس و موافق با طبع آدمی است، و انسان از آنها لذت می‌برد. و <em>اذهاب طیبات</em> به معنای از بین بردن و مصرف کردن آنها است. و مراد از استمتاع از طیبات استعمال و بهره‌مند شدن از آنها است، به طوری که این بهره‌مندی در نظر، هدف باشد، نه وسیله برای زندگی آخرت و آمادگی برای آن. </p> <p>و معنای آیه این است که: وقتی عرضه بر آتش می‌شوند به ایشان گفته می‌شود: شما همه آن طیباتی که باید امروز از آن لذت ببرید در زندگی دنیا از بین بردید، و همانجا از آنها بهره‌مند شدید، و دیگر چیزی برایتان نمانده که امروز در این عالم از آن لذت ببرید. </p> <p> <span class="aya" rel="46_20" data-words="16-30">فالیوم تجزون عذاب الهون بما کنتم تستکبرون فی الأرض بغیر الحق و بما کنتم تفسقون</span> -این آیه تفریع و نتیجه‌گیری از آیه قبل است که می‌فرمود: طیبات خود را در دنیا از بین بردید. و <span class="phrase">منظور از <em rel="fa_46_20_18-19" data-sentence="9:41">عذاب هون</em> آن عذابی است که توأم با خواری و ذلت است.</span> </p> <p>و معنای آیه این است که: پس امروز شما سزایتان عذابی است که در آن خواری و ذلت است، و خواری آن در مقابل آن استکباری است که در دنیا می‌کردید، و زیر بار حق نمی‌رفتید، و عذابش در مقابل فسق و اعراض از طاعات شما است. و این هر دو گناهی است که یکی مربوط به اعتقاد است که همان استکبار از حق باشد، و یکی مربوط به عمل است که همان فسق باشد. </p> <h3>بحث روایتی‌ <span class="title" rel="46_15"><span class="phrase">روایاتی در باره حد اقل مدت حمل، و مراد از <em rel="fa_46_15_20-21" data-sentence="42:98">بلوغ اشد</em> در ذیل آیه: <span class="aya" rel="46_15" data-words="6-11">حملته أمه کرها و وضعته کرها...</span></span> </span> </h3> <p> در الدر المنثور است که عبد الرزاق، عبد بن حمید و ابن منذر از طریق قتاده از ابی حرب بن ابی الاسود دئلی روایت کرده‌اند که گفت: زنی را نزد عمر آوردند که شش ماهه زائیده بود، عمر از اصحاب رسول خدا حکم وی را پرسید. علی (ع) فرمود نباید سنگسار شود، مگر نمی‌بینی خدای تعالی می‌فرماید: <span class="aya" rel="46_15" data-words="12-17">و حمله و فصاله ثلاثون شهرا</span> و از   <code class="page" rel="18,315"/> سوی دیگر می‌فرماید: <span class="aya" rel="31_14" data-words="10-13">و فصاله فی عامین</span>، پس باید فهمید که اقل حمل شش ماه است. </p> <p>پس عمر آن زن را رها کرد. راوی می‌گوید: بعدا شنیدیم که آن زن درست در آخر شش ماه وضع حمل کرده بوده<span class="footnote" rel="1" title="نور الثقلین، ج ۵، ص ۱۴ به نقل از خصال">*</span>. </p> <p>مؤلف: این داستان را مفید هم در ارشاد نقل کرده<span class="footnote" rel="2" title="نور الثقلین، ج ۵، ص ۱۴">*</span>. </p> <p>و نیز در الدر المنثور است که ابن منذر و ابن ابی حاتم از بعجة بن عبد اللَّه جهنی روایت کرده که گفت: مردی از قبیله ما، با زنی که او نیز از جهنیه بود ازدواج نمود، و آن زن درست بعد از شش ماه از ازدواجش فرزندی آورد، همسرش نزد عثمان بن عفان رفت، و داستان را گفت. عثمان دستور داد زن را سنگسار کنند، جریان به علی (ع) رسید، نزد عثمان رفت، که این چه دستوری است که داده‌ای؟ عثمان گفت او ششماهه زائیده، و مگر چنین چیزی ممکن است؟ حضرت فرمود: مگر نشنیده‌ای که خدای تعالی می‌فرماید: <span class="aya" rel="46_15" data-words="12-17">و حمله و فصاله ثلاثون شهرا</span>، و از سوی دیگر مدت شیر دادن را دو سال تمام دانسته، و فرموده: <span class="aya" rel="2_233" data-words="5-6">حولین کاملین</span> دو سال از سی ماه کسر شود چقدر می‌ماند، مگر بیش از شش ماه باقی می‌ماند؟ عثمان گفت: به خدا سوگند متوجه این نکته نبودم. بروید زن را بیاورید، وقتی آوردند دیدند از حکم اعدام سخت ترسیده، بخواهرش گفته بوده از این ماجرا غصه مخور (و مپندار که من برای قبیله ننگی آورده‌ام)، به خدا سوگند احدی غیر از شوهرم با من نزدیکی نکرده. </p> <p>راوی سپس می‌گوید: آن کودک بزرگ شد، و پدرش اعتراف کرد که او فرزند من است، چون شبیه‌ترین مردم به پدر خود بود. و <span class="phrase">باز می‌گوید: من آن مرد را دیدم که در آخر بیمار شد و تکه‌های بدنش در بستر می‌ریخت.<span class="footnote" rel="3" title="روح المعانی، ج ۲۶، ص ۱۷">*</span> و در تهذیب به سند خود از عبد اللَّه بن سنان از امام صادق (ع) روایت کرده که فرمود: نزد پدرم بودم که مردی از آن جناب پرسید منظور از <em rel="fa_46_15_20-21" data-sentence="283:212">بلوغ اشد</em> در کلام خدای عز و جل که می‌فرماید: <span class="aya" rel="46_15" data-words="18-21">حتی إذا بلغ أشده</span> چیست؟ فرمود: رسیدن به حد احتلام<span class="footnote" rel="4" title="روح المعانی، ج ۲۶، ص ۲۲">*</span>.</span> </p> <p>و در خصال از ابی بصیر روایت آورده که گفت: امام صادق (ع) فرمود: وقتی بنده خدا سی‌ساله شد به حد بلوغ اشد رسیده، و چون به سن چهل سالگی برسد، به منتهای بلوغ رسیده، و همین که پا به چهل و یک سالگی بگذارد رو به نقصان گذاشته، و اما         <code class="page" rel="18,316"/> کسی که پنجاه‌ساله شده باید خود را مثل کسی بداند که در حال جان کندن است<span class="footnote" rel="1" title="روح المعانی، ج ۲۶، ص ۲۰">*</span>. </p> <p>مؤلف: این روایت خالی از این اشعار و اشاره نیست که بلوغ اشد مراتب مختلفی دارد و اولین مرتبه آن که غالبا در سن شانزده سالگی است احتلام است، و مرتبه دوم آن گذشتن شانزده سال دیگر است که می‌شود سی و سه سالگی. و در نظیر این آیه که در سوره یوسف بود اخباری دیگر نقل شد. </p> <p>این را هم باید دانست که در تفسیر آیه اخباری<span class="footnote" rel="2" title="تفسیر قمی، ج ۲، ص ۲۹۸">*</span> نقل شده که آیه را با حسین بن علی  (ص) و ولادتش در شش ماهگی تطبیق کرده‌اند که البته این روایات همان جنبه تطبیق را دارند، نه اینکه بخواهند نزول آیه را در باره آن جناب بدانند. </p> <h3> <span class="title" rel="46_17 46_20">روایتی راجع به شان نزول آیه: <span class="aya" rel="46_17" data-words="1-6">و الذی قال لوالدیه أف لکما...</span> </span> </h3> <p> و در الدر المنثور است که ابن ابی حاتم و ابن مردویه از عبد اللَّه روایت آورده‌اند که گفت: من در هنگامی که مروان مشغول خطبه بود در مسجد بودم، و شنیدم که گفت: خدا خواب خوشی به امیر المؤمنین (یعنی معاویه) در باره فرزندش یزید ارائه داده، و آن این است که او را جانشین خودش کند، هم چنان که ابو بکر عمر را جانشین خود کرد. عبد الرحمن پسر ابو بکر صدا زد مگر حکومت اسلام هم مانند امپراطوری روم هرقلی و وراثتی است. اگر ابو بکر این کار را کرد در باره هیچ یک از فرزندانش و از اهل بیتش نکرد، و معاویه به خاطر عرق پدر فرزندی نمی‌خواهد چنین کرامتی را نسبت به فرزندش بکند. </p> <p><span class="phrase">مروان گفت: مگر تو همان نیستی که به پدر و مادرش گفت: <em rel="fa_46_17_5-6" data-sentence="52:48">اف لکما</em>  (منظور مروان این بود که تو فرزند ناخلفی هستی).</span> عبد الرحمن گفت: مگر تو فرزند همان ملعون نیستی که رسول خدا (ص) پدرت را لعنت کرد؟ عبد اللَّه، ناقل جریان، می‌گوید: عایشه این توهین مروان به برادرش را شنید، گفت: ای مروان این تو بودی به عبد الرحمن چنین و چنان گفتی، به خدا سوگند دروغ گفتی، آیه <span class="aya" rel="46_17" data-words="5-6">أف لکما</span> در باره او نازل نشده، بلکه در باره فلان بن فلان نازل شد<span class="footnote" rel="3" title="روح المعانی، ج ۲۶، ص ۲۲">*</span>. </p> <p>و نیز در همان کتاب آمده که ابن جریر از ابن عباس روایت کرده که در باره آن کسی که به پدر و مادرش گفته بود: <span class="aya" rel="46_17" data-words="5-6">أف لکما...</span> گفته: این آیه در باره یکی از فرزندان ابو بکر نازل شده<span class="footnote" rel="4" title="الدر المنثور، ج ۶، ص ۴۱ و ۴۲">*</span>. </p> <p>مؤلف: این معنا از قتاده و سدی هم نقل شده<span class="footnote" rel="5" title="الدر المنثور، ج ۶، ص ۴۱ و ۴۲">*</span>. و داستان مروان و تکذیب گفتار او       <code class="page" rel="18,317"/> توسط عایشه معروف است. در روح المعانی بعد از آنکه روایت مروان را رد می‌کند می‌گوید: بعضی از علمای اسلام مانند سهیلی در کتاب <em>الاعلام</em> با نظریه مروان و اینکه آیه در باره عبد الرحمن نازل شده موافقت کرده‌اند. و به فرضی که تسلیم این معنا شویم دیگر سرزنش او آن هم از ناحیه مروان معنا ندارد، برای اینکه عبد الرحمن مسلمان شده و از افاضل صحابه و شجاعان ایشان بود، و در دوران مسلمانی‌اش در روز یمامه و غیر آن آوازه‌ای داشت، اسلام هم که اعمال ناشایست قبل را پاک می‌کند، و طبق این حکم کافر وقتی مسلمان شد، دیگر نباید ملامتش کرد که تو در زمان کفرت چنین و چنان گفتی<span class="footnote" rel="1" title="مجمع البیان، ج ۵، ص ۸۸">*</span>. </p> <p>و این سخن از او درست نیست برای اینکه اگر روایت صحیح باشد، چاره‌ای نیست جز اینکه بگوییم اسلام عبد الرحمن سودی به حالش نداشته چون ذیل آیه شهادت می‌دهد که شخص مورد نظر آیه، اهل عذاب و جزو زیانکاران است، چون می‌فرماید: <span class="aya" rel="46_18" data-words="1-5">أولئک الذین حق علیهم القول</span>... <span class="aya" rel="46_18" data-words="16-18">إنهم کانوا خاسرین</span> و با چنین شهادتی دیگر مدافعات سهیلی سودی به حال او ندارد. </p> <p>و در تفسیر قمی در ذیل آیه‌ <span class="aya" rel="46_20" data-words="1-5">و یوم یعرض الذین کفروا</span>... <span class="aya" rel="46_20" data-words="13-15">و استمتعتم بها</span> آمده که امام (ع) فرموده: یعنی در دنیا خوردید و نوشیدید و سواری کردید، و این آیه در باره بنی فلان نازل شد. و در باره جمله‌ <span class="aya" rel="46_20" data-words="16-19">فالیوم تجزون عذاب الهون</span> فرمود: مقصود از آن عطش است<span class="footnote" rel="2" title="الدر المنثور، ج ۶، ص ۴۲">*</span>. </p> <h3> <span class="title" rel="46_20">دو روایت در باره کیفیت زندگی پیامبر (ص) در ذیل آیه: <span class="aya" rel="46_20" data-words="8-12">أذهبتم طیباتکم فی حیاتکم الدنیا</span> </span> </h3> <p> و در کتاب محاسن به سند خود از ابن القداح از امام صادق از آباء گرامی‌اش (صلوات اللَّه علیهم اجمعین) روایت کرده که‌فرمودند: روزی برای رسول خدا (ص) خبیصی (نوع حلوا) آوردند، حضرت از خوردن آن امتناع ورزید، پرسیدند آیا خبیص را تحریم کرده‌ای؟ فرمود: نه، و لیکن من بدم می‌آید از اینکه دلم نسبت به خوردن آن بی‌اختیار شود، آن گاه این آیه را تلاوت کرد: <span class="aya" rel="46_20" data-words="8-12">أذهبتم طیباتکم فی حیاتکم الدنیا</span><span class="footnote" rel="3" title="الدر المنثور، ج ۶، ص ۴۱ و ۴۲">*</span>. </p> <p>و در مجمع البیان در ذیل همین آیه گفته: در حدیث آمده که عمر بن خطاب گفت: من از رسول خدا (ص) وقت ملاقات گرفته بودم، در آن ساعت در باغ ام ابراهیم خدمت آن جناب رسیدم، دیدم روی حصیری از لیف خرما دراز کشیده، و قسمتی از بدنش روی خاک قرار گرفته، و زیر سرش بالشی پر از لیف خرما بود، سلام کردم و سپس       <code class="page" rel="18,318"/> نشستم. عرضه داشتم: یا رسول اللَّه!شما پیامبر خدایی، برگزیده و انتخاب شده از بین همه خلق اویی، و کسری و قیصر بر تخت طلایی و فرش حریر و دیبا قرار دارند، و شما روی این حصیر خوابیده‌ای؟ !فرمود: آنها کسانی هستند که خدا طیباتشان را در دنیا که سر انجام تمام شدنی است داده، و طیبات ما را برای آخرتمان ذخیره کرده<span class="footnote" rel="1" title="روح المعانی، ج ۲۶، ص ۲۲">*</span>. </p> <p>مؤلف: این روایت در الدر المنثور به چند طریق از عمر نقل شده است<span class="footnote" rel="2" title="روح المعانی، ج ۲۶، ص ۲۲">*</span>. </p> 
