<h2 class="sura">سوره فجر مکی است و سی آیه دارد </h2><h3 class="ayas">سوره الفجر آیه‌های ۱ تا ۳۰</h3><code class="section" rel="89_1-30"/><h3>ترجمه آیات</h3> <p> <span class="trans" rel="89_0">به نام خداوند بخشنده مهربان.  </span><span class="trans" rel="89_1">سوگند به صبحدم.  «۱» </span><span class="trans" rel="89_2">و به شب‌های دهگانه.  «۲» </span><span class="trans" rel="89_3">و به زوج و فرد.  «۳» </span><span class="trans" rel="89_4">و به شب وقتی که پشت می‌کند.  «۴» </span><span class="trans" rel="89_5">آیا این سوگندها برای یک خردمند کافی نیست؟.  «۵» </span><span class="trans" rel="89_6">آیا ندیدی که رفتار پروردگارت با قوم عاد چگونه بود؟.  «۶» </span><span class="trans" rel="89_7">همان قوم ارم، شهری که بناهای ستوندار داشت.  «۷» </span><span class="trans" rel="89_8">و نظیرش در هیچ سرزمینی ساخته نشده بود.  «۸» </span><span class="trans" rel="89_9">و با قوم ثمود که صخره‌های بیابان را می‌بریدند.  «۹» </span><span class="trans" rel="89_10">و با فرعون که مردم را چار میخ می‌کرد.  «۱۰» </span><span class="trans" rel="89_11">اینها اقوامی بودند که در بلاد طغیان کردند.  «۱۱» </span><span class="trans" rel="89_12">و در نتیجه طغیان خود، فساد را در بلاد بگستردند.  «۱۲» </span><span class="trans" rel="89_13">پس پروردگارت تازیانه عذاب را بر سر آنها فرود آورد.  «۱۳» </span><span class="trans" rel="89_14">آری پروردگار تو همواره در کمین است.  «۱۴» </span><span class="trans" rel="89_15">اما انسان چنین طبعی دارد که وقتی پروردگارش امتحانش کند و در محیط زندگیش ارجمندش کند و نعمتش بدهد گوید: پروردگارم ارجمندم کرده است.  «۱۵» </span><span class="trans" rel="89_16">و اما چون امتحانش کند و روزی او را تنگ بسازد گوید: پروردگارم خوارم کرده است.  «۱۶» </span><span class="trans" rel="89_17">هرگز چنین نیست،  (نه ارجمند نشانه گرامی بودن آدمی نزد خداست و نه فقر نشانه خواری است، بلکه هر دو امتحان است تا معلوم شود چقدر مال را دوست می‌دارید و معلوم شد آن قدر دوست می‌دارید که) شما برای یتیم حرمتی قائل نیستید!.  «۱۷» </span><span class="trans" rel="89_18">و یکدیگر را بر اطعام مسکین تشویق نمی‌کنید.  «۱۸» </span><span class="trans" rel="89_19">و ارث یتیم را می‌بلعید.  «۱۹» </span><span class="trans" rel="89_20">و مال را به مقدار افراط دوست می‌دارید.  «۲۰» </span><span class="trans" rel="89_21">نه، در روزی که زمین متلاشی شود.  «۲۱» </span><span class="trans" rel="89_22">و ملائکه صف به صف امر پروردگارت را بیاورند. <code class="page" rel="20,466"/> «۲۲» </span><span class="trans" rel="89_23"> و جهنم را حاضر سازند (مال) دردی از شما را دوا نمی‌کند، در آن روز انسان همه چیز را می‌فهمد اما چه وقت فهمیدن است؟ !.  «۲۳» </span><span class="trans" rel="89_24">می‌گوید ای کاش برای امروز چیزی از پیش فرستاده بودم.  «۲۴» </span><span class="trans" rel="89_25">آری عذاب آن روز آن چنان سخت است که هیچ کس دشمن خود را به چنان عذابی شکنجه نکرده.  «۲۵» </span><span class="trans" rel="89_26">و کنده و زنجیر آن را به پای کسی نبسته.  «۲۶» </span><span class="trans" rel="89_27">تو ای جان با ایمان.  «۲۷» </span><span class="trans" rel="89_28">خشنود و پسندیده به سوی پروردگارت باز گرد.  «۲۸» </span><span class="trans" rel="89_29">و به صف بندگان من درآی.  «۲۹» </span><span class="trans" rel="89_30">و به بهشت من در آی.  «۳۰» </span></p>                                                       <h3>بیان آیات‌ <span class="title" rel="89_1 89_2 89_3 89_4 89_5 89_6 89_7 89_8 89_9 89_10 89_11 89_12 89_13 89_14 89_15 89_16 89_17 89_18 89_19 89_20 89_21 89_22 89_23 89_24 89_25 89_26 89_27 89_28 89_29 89_30">مضامین سوره مبارکه فجر</span> </h3> <p> در این سوره تعلق به دنیا بدان جهت که طغیان و کفران به دنبال دارد، مذمت شده، و اهل دنیا را به شدیدترین عذاب دنیا و آخرت تهدید نموده، روشن می‌سازد که انسان به خاطر کوتاه فکریش خیال می‌کند اگر خدا به او نعمتی داده به خاطر آن است که نزد خدا کرامت و احترامی دارد، و آنکه مبتلا به فقر و فقدان است، به خاطر این است که در درگاه خدا خوار و بی‌مقدار است، ولی به خاطر پندار غلطش هر فساد و طغیانی را مرتکب می‌شود، و آن پندار غلط را روپوش و رفوی خطاهای خود می‌کند، و دومی هم به خاطر آن پندار غلطش کفر می‌گوید (و به هر ذلتی تن می‌دهد) و حال آنکه امر بر او مشتبه شده، بلکه اگر قدرت و ثروت دارد و اگر مبتلا به فقر و تنگی معاش است، همه به منظور امتحان الهی است، تا روشن کند چه چیز از دنیایش برای آخرتش از پیش می‌فرستد. </p> <p>پس قضیه به آن صورت که انسان توهم می‌کند و به زبان هم جاری می‌سازد نیست، بلکه به صورتی است که به زودی در قیامت که حساب و جزا به پا می‌شود، روشن می‌سازد که آنچه به او رسید چه فقر و ناتوانی و چه ثروت و قدرت همه امتحان بود، که او می‌توانست از دنیایش برای آخرتش گرفته، از پیش بفرستد، ولی نفرستاد، و عذاب آخرت را بر ثوابش ترجیح داد، پس از میان همه مردم دنیا کسی به سعادت زندگی آخرت نمی‌رسد، مگر نفس مطمئنه و کسی که دلش به پروردگارش گرم است و تسلیم امر او است، و در نتیجه<code class="page" rel="20,467"/> بادهای کننده گرفتاریها، او را از جای نمی‌کند، و در او تغییر حالت پدید نمی‌آورد، و اگر ثروتمند شد طغیان نمی‌کند و اگر فقیر شد کفران نمی‌ورزد، و سوره مورد بحث به شهادت سیاق آیاتش در مکه نازل شده. </p> <h3> <span class="title" rel="89_1 89_2 89_4">وجوه <span class="phrase">مختلف در باره مراد از <em rel="fa_89_1_2-2" data-sentence="22:70">فجر</em> ، <em rel="fa_89_2_2-3" data-sentence="77:50">لیال عشر</em>  و <em>شفع و وتر</em> که بدانها سوگند یاد شده است</span></span> </h3> <p> <span class="aya" rel="89_1-5" data-words="1-19">و الفجر، و لیال عشر، و الشفع و الوتر، و اللیل إذا یسر، هل فی ذلک قسم لذی حجر</span>  <span class="phrase"><em rel="fa_89_1_2-2" data-sentence="0:47">فجر</em> به معنای صبح، و <em rel="fa_89_3_2-2" data-sentence="68:18">شفع</em> به معنای جفت است.</span> </p> <p>راغب می‌گوید: شفع به معنای ضمیمه کردن چیزی به مثل آن است، و به این دو مثل هم شفع می‌گویند<span class="footnote" rel="1" title="مفردات راغب، ماده &lt;em&gt;شفع&lt;/em&gt; ">*</span>. </p> <p>و <span class="phrase">در جمله‌ <span class="aya" rel="89_4" data-words="1-4">و اللیل إذا یسر</span> کلمه <em rel="fa_89_4_4-4" data-sentence="83:197">یسر</em> مضارع از مصدر <em>سری</em> است، که به معنای رفتن شب، و پشت کردن آن است، و کلمه <em rel="fa_89_5_6-6" data-sentence="216:105">حجر</em> به معنای عقل است، پس در این آیه به صبح، و شبهای دهگانه و شفع و وتر و شب، وقتی پشت می‌کند، سوگند یاد شده.</span> </p> <p>و <span class="phrase">چه بسا بتوان ادعا کرد که ظاهر سوگند به <em rel="fa_89_1_2-2" data-sentence="39:96">فجر</em> قسم به همه صبح‌ها باشد، و بعید هم نیست که منظور از آن تنها صبح روز عید قربان دهم ذی الحجه باشد.</span> </p> <p>و بعضی<span class="footnote" rel="2" title="روح المعانی، ج ۳۰، ص ۱۲۱">*</span> گفته‌اند: مراد صبح ذی الحجه است. بعضی<span class="footnote" rel="3" title="منتظر چه هستند که ایمان نمی‌آورند، آیا منتظر آنند که خدا در سایه‌هایی از ابر و ملائکه بیایدشان، و نابودشان کند سوره بقره، آیه ۲۱۰">*</span> دیگر گفته‌اند: صبح محرم، یعنی اول سال قمری است. و بعضی<span class="footnote" rel="4" title="تفسیر فخر رازی، ج ۳۱، ص ۱۶۳">*</span> گفته‌اند: صبح روز جمعه است. بعضی<span class="footnote" rel="5" title="و شما رای به صورت زوجها آفریدیم سوره نبا، آیه ۸">*</span> دیگر گفته‌اند: فجر شب مزدلفه است. و بعضی<span class="footnote" rel="6" title="امالی شیخ طوسی، ج ۱، ص ۳۴۶">*</span> مراد از آن را نماز صبح دانسته‌اند. بعضی<span class="footnote" rel="7" title="روح المعانی، ج ۳۰، ص ۱۱۹">*</span> منظور از آن را همه روز یعنی از صبح تا شام دانسته‌اند و بعضی<span class="footnote" rel="8" title="روح المعانی، ج ۳۰، ص ۱۱۹">*</span> گفته‌اند: منظور شکافته شدن و جوشیدن چشمه‌سارها از لای سنگ‌ها است، و از این قبیل سخنان که هیچ مدرکی بر آن دلالت ندارد زیاد گفته‌اند. </p> <p><code class="aya" rel="89_2"/> <span class="aya" rel="89_2" data-words="1-3">و لیال عشر</span> <span class="phrase">-چه بسا مراد از آن از اول تا دهم ذی الحجه باشد، و اگر کلمه  <em rel="fa_89_2_2-2" data-sentence="60:77">لیال</em> را نکره آورده خواسته است به عظمت آن اشاره کند، نه اینکه عمومیت آن را برساند.</span> </p> <p>بعضی<span class="footnote" rel="9" title="روح المعانی، ج ۳۰، ص ۱۲۰">*</span> گفته‌اند: منظور دهه آخر ماه رمضان است. یکی<span class="footnote" rel="10" title="روح المعانی، ج ۳۰، ص ۱۲۰">*</span> دیگر گفته: دهه اول رمضان است. سومی<span class="footnote" rel="11" title="روح المعانی، ج ۳۰، ص ۱۲۰">*</span> گفته دهه اول محرم است. چهارمی<span class="footnote" rel="12" title="روح المعانی، ج ۳۰، ص ۱۲۰">*</span> گفته: اگر مراد از فجر نماز صبح باشد مراد از شب‌های دهگانه هم عبادت در آنها است. </p> <p><code class="aya" rel="89_3"/> <span class="aya" rel="89_3" data-words="1-4">و الشفع و الوتر</span> -این جمله با روز ترویه-هشتم ذی الحجه-و روز عرفه قابل انطباق       <code class="page" rel="20,468"/> هست، مخصوصا این تطبیق در صورتی که مراد از فجر و لیالی دهگانه فجر ذی الحجه و شب‌های دهه اول آن باشد مناسب‌تر است. </p> <p>ولی <span class="phrase">بعضی<span class="footnote" rel="1" title="تفسیر قمی، ج ۲، ص ۴۱۹">*</span> گفته‌اند: مراد دو رکعت نماز معروف به <em rel="fa_89_3_2-2" data-sentence="111:70">شفع</em> و یک رکعت نماز معروف به <em rel="fa_89_3_4-4" data-sentence="189:33">وتر</em> است، که در آخر شب خوانده می‌شود.</span> بعضی<span class="footnote" rel="2" title="روح المعانی، ج ۳۰، ص ۱۲۳">*</span> دیگر گفته‌اند مراد مطلق نمازها است، که بعضی شفع-دو رکعتی و چهار رکعتی-و بعضی دیگر وتر-یک رکعتی و سه رکعتی-است. بعضی<span class="footnote" rel="3" title="تو در دنیا که بودی از این جهنم غافل بودی، عالم قیامت بود، ولی تو نمی‌دیدی، امروز پرده تو را برداشتیم لذا اکنون چشمت خیره و تیزبین شده است سوره ق، آیه ۲۲">*</span> دیگر گفته‌اند: شفع، روز قربان و وتر، روز عرفه نهم ذی الحجه است. و بعضی<span class="footnote" rel="4" title="منتظر چه هستند که ایمان نمی‌آورند، نشسته‌اند تا ملائکه یا امری از ناحیه پروردگار تو فرا رسد؟ سوره نحل، آیه ۳۳">*</span> گفته‌اند: شفع تمام انسانها است، به دلیل اینکه فرموده: <span class="aya" rel="78_8" data-words="1-3">و خلقناکم أزواجا</span><span class="footnote" rel="5" title="الدر المنثور، ج ۶، ص ۳۴۶">*</span>، و وتر خدای تعالی است، که تک است، و بر طبق هر یک از این اقوال روایاتی هم رسیده، که به زودی در بحث روایتی آینده از نظر خواننده خواهد گذشت ان شاء اللَّه. </p> <p>بعضی<span class="footnote" rel="6" title="روح المعانی، ج ۳۰، ص ۱۱۹">*</span> دیگر گفته‌اند: منظور جفت و طاق از هر عددی است، و اگر به شفع و وتر سوگند یاد کرده در حقیقت به عدد قسم خورده، چون هر اندازه و مقداری به وسیله عدد حساب و ضبط می‌شود، و این نعمت عدد خود از بزرگترین نعمت‌های خداست. بعضی<span class="footnote" rel="7" title="تفسیر قرطبی، ج ۲۰، ص ۴۰ و ۴۱">*</span> هم گفته‌اند: شفع و وتر همه مخلوقات است، برای اینکه هر چیزی که تصور کنی یا طاق است و یا جفت. </p> <p>بعضی<span class="footnote" rel="8" title="تفسیر قرطبی، ج ۲۰، ص ۴۰ و ۴۱">*</span> دیگر گفته‌اند: وتر آدم و شفع همسر او است. بعضی<span class="footnote" rel="9" title="تفسیر قرطبی، ج ۲۰، ص ۴۰ و ۴۱">*</span> گفته‌اند شفع شبها و روزها است، و وتر تنها آن روزی است که دنبالش شب نیاید، و آن روز قیامت است. بعضی<span class="footnote" rel="10" title="تفسیر قرطبی، ج ۲۰، ص ۴۰ و ۴۱">*</span> دیگر گفته‌اند: شفع صفا و مروه، و وتر بیت الحرام است. <span class="phrase">بعضی<span class="footnote" rel="11" title="روح المعانی، ج ۳۰، ص ۱۲۰">*</span> گفته‌اند: مراد از کلمه <em rel="fa_89_3_2-2" data-sentence="101:47">شفع</em>  روزهای قوم عاد، و منظور از وتر شب‌های آن است.</span> و بعضی<span class="footnote" rel="12" title="روح المعانی، ج ۳۰، ص ۱۲۰">*</span> گفته‌اند: شفع درهای بهشت است، که جفت است، چون هشت در است، و وتر درهای دوزخ است که هفت در است، و از این قبیل اقوال بسیاری که بعضی از مفسرین تا سی و شش قول شمرده‌اند و اکثر آنها بدون دلیل است. </p> <p><code class="aya" rel="89_4"/> <span class="aya" rel="89_4" data-words="1-4">و اللیل إذا یسر</span> <span class="phrase">-یعنی شب در هنگامی که می‌گذرد و این جمله در معنای آیه             <code class="page" rel="20,469"/> <span class="aya" rel="74_33" data-words="1-4">و اللیل إذ أدبر</span><span class="footnote" rel="1" title="و شب هنگامی که پشت می‌کند سوره مدثر، آیه ۳۳">*</span> است، و ظاهرش این است که لام در آن برای جنس باشد، پس مراد از  <em rel="fa_89_2_2-2" data-sentence="328:25">اللیل</em> مطلق و همه آخر شبها است.</span> </p> <p>و بعضی<span class="footnote" rel="2" title="به طور قطع همه شما را بر چوبهای خرما بدار می‌آویزم سوره طه، آیه ۷۱">*</span> گفته‌اند: مراد از آن شب مزدلفه است، که همان شب عید قربان است، که حاجیان از عرفات وارد مزدلفه می‌شوند، و در آنجا همگی به عبادت خدا می‌پردازند، تا صبح شود، آن گاه از آنجا به منی کوچ می‌کنند. ولی این وجه صحیح نیست، و مخصوصا بنا بر اینکه مراد از شب‌های ده‌گانه، دهه اول ذی الحجه باشد درست در نمی‌آید، چون شب مزدلفه هم جزو آن ده شب است، که بدان سوگند یاد شده، دیگر معنی ندارد به آن سوگند خورده باشد. </p> <p><code class="aya" rel="89_5"/> <span class="aya" rel="89_5" data-words="1-6">هل فی ذلک قسم لذی حجر</span> -آیا این سوگندها برای هر صاحب خرد کافی نیست؟ یعنی کافی است، و صاحب عقل که معنای سخن را می‌فهمد، و حق را از باطل تمیز می‌دهد، که وقتی خدای تعالی به چیزی سوگند خورد با در نظر داشتن اینکه سوگند را به چیزی می‌خورند که دارای شرافت و منزلتی باشد، یقین می‌کند که آنچه به خاطرش سوگند خورده حق است، آن هم حقی مؤکد، که جای هیچ تردیدی در درستی آن نیست. </p> <p>جواب قسمهای مذکور حذف شده، چون آیات بعدی که از عذاب اهل طغیان و کفران در دنیا و آخرت و ثواب نفوس مطمئنه خبر می‌دهد، بر آن دلالت داشته می‌رساند که: سوگندها برای اثبات این معنا بوده که خدای تعالی به بعضی از خلائق نعمت می‌دهد، و از بعضی دیگر دریغ می‌دارد، همه برای امتحان است، و حذف این جواب و اشاره به آن هم به طور کنایه رساتر است، و هم در باب تهدید و انذار و بشارت مؤکدتر است. </p> <p><code class="aya" rel="89_6"/> <span class="aya" rel="89_6" data-words="1-7">أ لم تر کیف فعل ربک بعاد</span> <span class="phrase">منظور از <em rel="fa_89_6_6-6" data-sentence="9:216">عاد</em> قوم عاد اولی است، که امت هود پیامبر بودند و داستانشان در قرآن کریم مکرر آمده، و اشاره شده به اینکه آنان در احقاف می‌زیستند، و ما در تفسیر سوره هود آنچه را که از آیات کریمه قرآن در باره آنان استفاده می‌شود ذکر کردیم.</span> </p> <h3> <span class="title" rel="89_7">مراد از <span class="aya" rel="89_7" data-words="1-3">إرم ذات العماد</span> </span> </h3> <p> <code class="aya" rel="89_7"/><code class="aya" rel="89_8"/> <span class="aya" rel="89_7-8" data-words="1-9">إرم ذات العماد، التی لم یخلق مثلها فی البلاد</span> <span class="phrase">کلمه <em rel="fa_89_7_3-3" data-sentence="5:67">عماد</em> که جمعش عمد می‌آید به معنای پایه‌ای است که ساختمان بدان تکیه دارد.</span> </p> <p>     <code class="page" rel="20,470"/> و <span class="phrase">ظاهر دو آیه مورد بحث این است که: <em rel="fa_89_7_1-1" data-sentence="33:704">ارم</em> نام شهری برای قوم عاد بوده شهری آباد و بی‌نظیر و دارای قصرهای بلند و ستونهای کشیده و در زمان نزول این آیات اثری از آنان باقی نمانده، آثارشان به کلی از بین رفته بود، و هیچ دسترسی بر جزئیات تاریخ آنها نمانده بود، البته ممکن است چیزی از تاریخ آنان در افسانه‌ها آمده باشد، ولی مدرک قابل اعتمادی ندارد، تنها خاطره قابل اعتمادی که از آنها بر جای مانده همین مقداری است که قرآن کریم نقل کرده و به طور اجمال می‌فهماند که قوم عاد بعد از قوم نوح بودند و در احقاف زندگی می‌کردند، و مردمی درشت هیکل و نیرومند، و در عهد خود از سایر اقوام متمدن‌تر بودند، شهرهایی آباد و خرم و زمین‌هایی حاصلخیز و باغهایی از خرما و انواع زراعت‌ها داشتند، و در بین اقوام دیگر مقامی ارجمند داشتند، که شرح داستانشان در تفسیر سوره هود گذشت.</span> </p> <p>ولی <span class="phrase">بعضی<span class="footnote" rel="1" title="تفسیر قرطبی، ج ۲۰، ص ۴۵">*</span> گفته‌اند: مراد از ارم همان قوم عاد است، و اگر قوم عاد را ارم خوانده بدان جهت بوده که چون کلمه <em rel="fa_89_7_1-1" data-sentence="170:247">ارم</em> نام پدر بزرگ این قوم بوده لذا خود قوم را هم ارم گفتند، همانطور که تیره‌ای از اهل مکه را قریش می‌نامند و معنایش قریشیان است، و یا یهودیان را اسرائیل می‌نامند، با اینکه منظور بنی اسرائیل است، و مراد از ذات عماد بودن آنان، نیرومندی و سطوت ایشان است.</span> </p> <p>و معنای آیه این است که: آیا ندیدی که پروردگارت به قوم عاد که همان قوم ارم باشند چه کرد؟ قوم ارم که مردمی نیرومند و قهرمان بودند، و نظیرشان در هیچ سرزمینی خلق نشده بود که مانند آنان درشت هیکل و نیرومند باشند، و تسمه از پشت همه بلاد و یا همه اقطار زمین کشیده باشند، و لیکن این معنا از ظاهر لفظ آیه بعید است. </p> <p>و از آن دورتر معنایی است که بعضی<span class="footnote" rel="2" title="امر امروز تنها برای خداست سوره انفطار، آیه ۱۹">*</span> دیگر کرده و گفته‌اند که: مراد از ذات العماد بودن آنان، این است که تا هوا مساعد بوده در شهر خود بودند و در فصول دیگر به نقاط خوش آب و هوا رفته سپس مجددا به منزل خود بر می‌گشتند. </p> <p>و داستان بهشت ارم یکی از افسانه‌های معروف قدیمی است، که از وهب بن منبه و کعب الاحبار روایت شده. </p> <p><code class="aya" rel="89_9"/> <span class="aya" rel="89_9" data-words="1-6">و ثمود الذین جابوا الصخر بالواد</span> ماده <em>جوب</em> به معنای قطع کردن است، می‌فرماید مردم عاد صخره‌های عظیم دامنه     <code class="page" rel="20,471"/> کوه‌ها را قطع کردند و به صورت خانه در آوردند، پس این جمله در معنای آیه‌ <span class="aya" rel="26_149" data-words="1-5">و تنحتون من الجبال بیوتا</span><span class="footnote" rel="1" title="از کوه خانه‌ها می‌تراشید سوره شعراء، آیه ۱۴۹">*</span> است. </p> <h3> <span class="title" rel="89_10">وجه <span class="phrase">توصیف فرعون به <em rel="fa_89_10_3-4" data-sentence="15:0">ذی الاوتاد</em></span> </span> </h3> <p> <code class="aya" rel="89_10"/> <span class="aya" rel="89_10" data-words="1-4">و فرعون ذی الأوتاد</span> <span class="phrase">منظور از این فرعون، فرعون زمان موسی (ع) است، و اگر او را <em rel="fa_89_10_3-4" data-sentence="57:605">ذی الاوتاد</em>  خوانده برای این بوده که-بنا بر آنچه در روایات آمده-هر گاه می‌خواسته کسی را شکنجه کند، روی زمین می‌خوابانده، و با چهار میخ چهار دست و پایش را به زمین میخکوب می‌کرده، و چه بسا روی چوب می‌خوابانده، و او را میخکوب می‌کرده، مؤید این روایات، رفتاری است که قرآن از فرعون نسبت به ساحرانی حکایت نموده که به موسی ایمان آوردند که به ایشان گفت: <span class="aya" rel="20_71" data-words="19-23">و لأصلبنکم فی جذوع النخل</span><span class="footnote" rel="2" title="دوزخ برای گمراهان ظاهر می‌شود سوره شعراء، آیه ۹۱">*</span>، معلوم می‌شود هر کس را می‌خواستند دار بزنند دو دست و دو پایش را بر چوبه صلیب میخکوب می‌کردند.</span> </p> <p><code class="aya" rel="89_11"/><code class="aya" rel="89_12"/> <span class="aya" rel="89_11-12" data-words="1-7">الذین طغوا فی البلاد، فأکثروا فیها الفساد</span> این دو آیه صفت نامبردگان از عاد و ثمود و فرعون است، می‌فرماید اینها اقوام و اشخاصی بودند که در بلاد طغیان نموده، فساد را در آنها گسترده کردند. </p> <p><code class="aya" rel="89_13"/> <span class="aya" rel="89_13" data-words="1-5">فصب علیهم ربک سوط عذاب</span> کلمه <em>صب</em> در مورد آب، به معنای ریختن آن است، و اما در مورد شلاق عذاب، کنایه است از عذاب پشت سرهم و شدید، و نکره آوردن کلمه <em>عذاب</em> به منظور بزرگ جلوه دادن آن است،. </p> <p>و معنای آیه این است که: پروردگارت به خاطر طغیان و گسترش دادن فساد، عذاب شدیدی بر این طاغیان نازل کرد، عذابی پشت سر هم و غیر قابل وصف. </p> <p><code class="aya" rel="89_14"/> <span class="aya" rel="89_14" data-words="1-3">إن ربک لبالمرصاد</span> کلمه <em>مرصاد</em> به معنای آن محلی است که در آنجا به کمین بنشینند و منتظر رسیدن شکار و یا دشمن باشند، و بر مرصاد بودن خدای تعالی با اینکه او منزه است از نشستن در مکان، کنایه‌ای است تمثیلی، که می‌خواهد بفهماند خدای تعالی مراقب اعمال بندگانش است، همانطور که انسان در کمین نشسته مراقب حرکات و سکنات دشمن خویش است، و منتظر است تا او را دستگیر کند و یا به قتل برساند، و خود او هیچ خبر ندارد از اینکه دشمنش     <code class="page" rel="20,472"/> در صدد دستگیری و یا کشتن او است، خدای سبحان هم مراقب اعمال بندگان خویش است، همین که طغیان کردند و فساد را گسترش دادند ایشان را به شدیدترین وجهی عذاب می‌کند. </p> <p>در آیه مورد بحث داستان عذاب کردن طاغیان و فساد انگیزان امت‌های گذشته را تعلیل می‌کند و می‌فهماند که اگر آنان را عذاب کرد به خاطر این است که او رب است، و سنت او بر همین معنا جاری است، و کلمه <em>رب</em> را به کاف خطاب اضافه نموده فرمود:  پروردگار تو ایشان را عذاب کرد پس عذابش منحصر در امت‌های گذشته نیست، بلکه در امت تو نیز جریان دارد. </p> <h3> <span class="title" rel="89_1 89_2 89_3 89_4 89_5 89_6 89_7 89_8 89_9 89_10 89_11 89_12 89_13 89_14 89_15 89_16 89_17 89_18 89_19 89_20 89_21 89_22 89_23 89_24 89_25 89_26 89_27 89_28 89_29 89_30">حکایت زبان حال نوع آدمی که آزمایش خدا با اکرام و نعمت دادن را به حساب ممتاز بودن خود از دیگران می‌گذارد</span> </h3> <p> <code class="aya" rel="89_15"/> <span class="aya" rel="89_15" data-words="1-12">فأما الإنسان إذا ما ابتلاه ربه فأکرمه و نعمه فیقول ربی أکرمن</span> این آیه به دلیل اینکه حرف <em>فاء</em> در آغاز آن آمده نتیجه‌گیری از آیات قبل است، و در آن حال آدمی را در صورتی که نعمتش زیاد شود و صورتی که از نعمت محروم باشد بیان می‌کند، گویا فرموده: گفتیم انسان زیر نظر خدای تعالی است، و خدای تعالی در کمین او است تا ببیند به صلاح می‌گراید و یا به فساد، و او را می‌آزماید، و در بوته امتحان قرارش می‌دهد، یا با دادن نعمت، و یا با محروم کردنش از آن، این از نظر واقع امر و اما انسان این واقعیت را آن طور که باید در نظر نمی‌گیرد، او وقتی مورد انعام خدای تعالی قرار می‌گیرد خیال می‌کند نزد خدا احترام و کرامتی داشته، که این نعمت را به او داده، پس او هر کاری دلش بخواهد می‌تواند بکند، در نتیجه طغیان می‌کند و فساد را گسترش می‌دهد، و اگر مورد انعام قرارش ندهد و زندگیش را تنگ بگیرد، او خیال می‌کند که خدای تعالی با او دشمنی دارد و به وی اهانت می‌کند، در نتیجه به کفر و جزع می‌پردازد. </p> <p>پس مراد از جمله‌ <span class="aya" rel="89_15" data-words="1-2">فأما الإنسان</span> این است که: نوع انسان بحسب طبع اولی اینطور است، نه اینکه فرد فرد همه انسانها اینطورند، بنا بر این، الف و لام <em>الانسان</em> برای جنس است، نه برای استغراق. </p> <p> <span class="aya" rel="89_15" data-words="3-6">إذا ما ابتلاه ربه</span> -یعنی وقتی او را مورد امتحان قرار دهد، و عامل در کلمه <em>اذا</em>  حذف شده، تقدیرش کائنا اذا ما ابتلیه... است. </p> <p>بعضی<span class="footnote" rel="1" title="روح المعانی، ج ۳۰، ص ۱۲۵">*</span> گفته‌اند: عامل در آن کلمه <em>فیقول</em> است، که بعد از کلمه <em>اذا</em> آمده و تقدیرش: فاما الانسان فیقول ربی اکرمن اذا ما ابتلیه ربه است، یعنی انسان می‌گوید:   <code class="page" rel="20,473"/> پروردگارم احترامم کرده، و این را وقتی می‌گوید که خدا مورد امتحانش قرار داده باشد. </p> <p>و جمله <em>فاکرمه و نعمه</em> تفسیر کلمه <em>ابتلاء</em> است، و مراد از اکرام و تنعیم، اکرام و تنعیم صوری است، و به عبارت دیگر مراد اکرام و تنعیم حدوثی است، نه بقایی، و می‌خواهد بفرماید خدای تعالی او را اکرام کرده و نعمت داده تا شکرش را بجای آرند و بندگیش کنند، و لیکن انسان همان را مایه درد سر خود کرد و در راهی مصرف کرد که مستحق عذاب گردید. </p> <p> <span class="aya" rel="89_15" data-words="10-12">فیقول ربی أکرمن</span> -یعنی می‌گوید خدای تعالی مرا مورد کرامت و نعمتی از خود قرار داد، به دلیل اینکه به من نعمتهایی داده که به دیگران نداده، و یا به عبارتی خیال می‌کند که این قدرت و دارایی که به او داده‌اند هم اکرام و تنعیم حدوثی است و هم بقایی، و به همین جهت به خود اجازه می‌دهد هر کاری که خواست بکند، چون وقتی انسان پنداشت بقای نعمت و قدرتش تضمین شده، هر کاری بخواهد می‌کند. </p> <p>در اینجا سؤالی است و آن اینکه این جمله که مورد بحث ما است حکایت زبان حال انسان است، و از دیدگاه یک انسان طبیعی خبر می‌دهد، و از اینکه می‌گوید: رب من مرا اکرام کرده و خدای تعالی را رب خود معرفی می‌کند، بر می‌آید که گوینده این سخن، خدا و ربوبیتش را قبول دارد، با اینکه وثنی مذهبان که منکر ربوبیت صانعند معتقد به چنین چیزی نیستند؟ پاسخ این سؤال این است که: همانطور که در سؤال آمده بود سخن مذکور زبان حال فطرت است، و وثنی مذهبان هم به حسب فطرتشان اعتراف به این معنا دارند، هر چند که به زبان نمی‌گویند و از اقرار بدان استنکاف می‌ورزند، علاوه بر این قرآن کریم خواسته است رعایت مقابله با جمله‌ <span class="aya" rel="89_15" data-words="3-6">إذا ما ابتلاه ربه</span> را کرده باشد. </p> <h3> <span class="title" rel="89_1 89_2 89_3 89_4 89_5 89_6 89_7 89_8 89_9 89_10 89_11 89_12 89_13 89_14 89_15 89_16 89_17 89_18 89_19 89_20 89_21 89_22 89_23 89_24 89_25 89_26 89_27 89_28 89_29 89_30">و آزمایش خدا با فقر و تنگدستی را اهانت و خواری از ناحیه خدا می‌پندارد</span> </h3> <p> <code class="aya" rel="89_16"/> <span class="aya" rel="89_16" data-words="1-11">و أما إذا ما ابتلاه فقدر علیه رزقه فیقول ربی أهانن</span> یعنی وقتی خدای تعالی او را مورد آزمایش قرار می‌دهد و به این منظور رزقش را تنگ می‌گیرد، می‌گوید پروردگار من مرا خوار کرد، و به هیچم نگرفت. </p> <p>از مجموع دو آیه، سه نکته استفاده می‌شود: اول اینکه: از تکرار کلمه ابتلاء، هم در نعمت و هم در محروم کردن استفاده می‌شود که هم نعمت دادن خدا امتحان است، و هم نعمت ندادنش، هم چنان که آیه زیر هم همین معنا را تذکر داده می‌فرماید: <span class="aya" rel="21_35" data-words="5-10">و نبلوکم بالشر و الخیر فتنة</span><span class="footnote" rel="1" title="شما را از در آزمون به وسیله خیر و شر می‌آزماییم سوره انبیاء، آیه ۳۵">*</span>، پس این آیه انسان را در طرز تفکرش تخطئه می‌کند. </p> <p>   <code class="page" rel="20,474"/> دوم اینکه: نعمت دادن خدا را بدان جهت که نعمت او فضل و رحمت است اکرام و احترام خدا نسبت به انسان است،  (چون با نعمت دنیا است که می‌توان بهترین آخرت را تحصیل کرد)، و معلوم است که این نعمت تا زمانی احترام از ناحیه خدا است که خود انسان آن را وسیله عذاب دوزخ قرار ندهد. </p> <p>سوم اینکه: این دو آیه با هم می‌فهمانند که انسان سعادت در زندگی را عبارت می‌داند از تنعم در دنیا و داشتن نعمت‌های فراوان، و ملاک داشتن کرامت در درگاه الهی را همین داشتن نعمت فراوان می‌داند، و بر عکس ملاک نداشتن قدر و منزلت در درگاه خدا را نداشتن پول و ثروت می‌پندارد، در حالی که نه اولی ملاک احترام است و نه دومی ملاک نداشتن حرمت است، بلکه ملاک در داشتن قدر و منزلت نزد خدا تقرب به خدای تعالی از راه ایمان و عمل صالح است، حال چه اینکه آدمی دارا باشد و چه فقیر، پس داشتن و نداشتن مال هر دو امتحان است، مفسرین در معنای این دو آیه وجوهی دیگر ذکر کرده‌اند که چون فایده‌ای نداشت متعرضش نشدیم. </p> <p><code class="aya" rel="89_17"/><code class="aya" rel="89_18"/> <span class="aya" rel="89_17-18" data-words="1-11">کلا بل لا تکرمون الیتیم، و لا تحاضون علی طعام المسکین</span> <span class="phrase">اصل <em rel="fa_89_18_3-3" data-sentence="4:315">تحاضون</em>  <em rel="fa_89_18_3-3" data-sentence="62:297">تتحاضون</em> است، که به معنای تحریک و تشویق کردن یکدیگر است، می‌فرماید: شما نه یتیم را احترام می‌کنید، و نه یکدیگر را بدادن صدقه بر مساکین تهی دست سفارش و تشویق می‌کنید، و منشا این رفتارتان مال دوستی است، که در دو آیه بعد می‌فرماید: <span class="aya" rel="89_20" data-words="1-5">و تحبون المال حبا جما</span>.</span> </p> <p><code class="aya" rel="89_19"/> <span class="aya" rel="89_19" data-words="1-5">و تأکلون التراث أکلا لما</span> کلمه <em>لم</em> -با تشدید میم-به معنای این است که: انسان سهم خودش و دیگران را به خود اختصاص دهد، و خلاصه هر چه به دستش بیاید بخورد، چه پاک و مال حلال باشد و چه خبیث، و آیه مورد بحث جمله‌ <span class="aya" rel="89_17" data-words="2-5">بل لا تکرمون الیتیم</span> را تفسیر می‌کند، می‌فرماید دلیل آن این است که مال یتیم هم اگر به دستتان برسد می‌خورید. </p> <p><code class="aya" rel="89_20"/> <span class="aya" rel="89_20" data-words="1-5">و تحبون المال حبا جما</span> کلمه <em>جم</em> -با تشدید جیم-به معنای بسیار و بزرگ از هر چیز است، و این جمله آیه قبلی را که می‌فرمود: <span class="aya" rel="89_18" data-words="1-3">و لا تحاضون...</span> تفسیر می‌کند، می‌فرماید علت آن این است که مال را به مقدار بسیار زیاد دوست می‌دارید. </p> <p><code class="aya" rel="89_21"/> <span class="aya" rel="89_21" data-words="1-6">کلا إذا دکت الأرض دکا دکا</span> کلمه <em>دک</em> با تشدید کاف به معنای دق و کوبیدن سخت است، و مراد از ظرف<code class="page" rel="20,475"/> <em>اذا-زمانی که</em> حضور روز قیامت است. </p> <p>در این جمله برای بار دوم کلمه <em>کلا</em> را می‌آورد، و برای بار دوم پندار آدمیان در حال دارایی و نداری را رد می‌کند، و جمله‌ <span class="aya" rel="89_21" data-words="2-4">إذا دکت الأرض...</span> در مقام تعلیل رد مذکور است، و حاصل معنا چنین است که آن طور که انسانها به حسب طبع می‌پندارند نیست، به علت اینکه به زودی در وقتی که قیامت بپا شود متوجه می‌شوند که زندگی دنیا و آنچه در آن از فقر و غنا و امثال آن بود مقصود بالذات نبود، و او آن را مقصود بالذات و یا ساده‌تر بگویم هدف پنداشت، و چون دنیا را هدف پنداشت چیزی برای آخرتش نفرستاد، آن وقت آرزو می‌کند ای کاش‌ <span class="aya" rel="89_24" data-words="4-5">قدمت لحیاتی</span> برای زندگی واقعیم چیزی از پیش فرستاده بودم، با اینکه آرزو، نه خیری به او می‌رساند، و نه عذابی را از او رفع می‌کند. </p> <h3> <span class="title" rel="89_22">مراد از آمدن پروردگار در قیامت‌ <span class="aya" rel="89_22" data-words="1-5">و جاء ربک و الملک...</span> </span> </h3> <p> <code class="aya" rel="89_22"/> <span class="aya" rel="89_22" data-words="1-7">و جاء ربک و الملک صفا صفا</span> در این جمله نسبت آمدن به خدای تعالی داده، و این تعبیر از متشابهات است که آیه <span class="aya" rel="42_11" data-words="16-18">لیس کمثله شیء</span><span class="footnote" rel="1" title="هیچ چیزی مانند او نیست سوره شوری، آیه ۱۱">*</span>، و آیاتی که خواص قیامت را ذکر می‌کند، و مثلا می‌فرماید آن روز همه سبب‌ها از کار می‌افتد، و همه حجابها کنار می‌رود، و بر همه مکشوف می‌شود که خدا حق مبین است، این متشابه را تفسیر می‌کند، و تشابه آن را بر طرف می‌سازند. </p> <p>روایاتی هم که می‌گوید منظور از آمدن خدا آمدن امر خدا است، و قرآن هم می‌فرماید: <span class="aya" rel="82_19" data-words="7-10">و الأمر یومئذ لله</span><span class="footnote" rel="2" title="روح المعانی، ج ۳۰، ص ۱۳۰">*</span> همه در مقام رفع این تشابه است. </p> <p>و به وجهی، مؤید اینکه گفتیم منظور از آمدن خدا این است که در آن روز با از کار افتادن اسباب، همه‌کاره خود خدا بدون هیچ واسطه است، آیه زیر است که می‌فرماید: <span class="aya" rel="2_210" data-words="1-15">هل ینظرون إلا أن یأتیهم الله فی ظلل من الغمام و الملائکة و قضی الأمر</span><span class="footnote" rel="3" title="نور الثقلین، ج ۵، ص ۵۷۳، به نقل از غوالی">*</span> چون اگر این آیه ضمیمه شود به آیه زیر که می‌فرماید: <span class="aya" rel="16_33" data-words="1-10">هل ینظرون إلا أن تأتیهم الملائکة أو یأتی أمر ربک</span><span class="footnote" rel="4" title="اگر اهل دانش باشند زندگی آخرت زندگی حقیقی است سوره عنکبوت، آیه ۶۴">*</span> چنین به دست می‌آید که منظور از آمدن خدا در آیه سوره بقره آمدن امر خدا است، که در آیه سوره نحل آمده. پس معلوم شد در آیه مورد بحث مضافی حذف شده، و تقدیر آیه جاء امر         <code class="page" rel="20,476"/> ربک است، و یا نسبت آمدن به خدا دادن در آیه شریفه از باب مجاز عقلی است، و اما بحث در باره آمدن ملائکه و اینکه آمدنشان صف به صف است، نظیر بحثی است که در سابق گذشت. </p> <p><code class="aya" rel="89_23"/> <span class="aya" rel="89_23" data-words="1-4">و جیء یومئذ بجهنم...</span> بعید نیست که مراد از <em>آوردن جهنم</em> ، پرده برداری از روی آن باشد، هم چنان که در آیه زیر همین تعبیر آمده فرموده: <span class="aya" rel="79_36" data-words="1-5">و برزت الجحیم لمن یری</span><span class="footnote" rel="1" title="و دوزخ برای هر بیننده آشکار می‌شود سوره نازعات، آیه ۳۶">*</span> و نیز آیه زیر که می‌فرماید: <span class="aya" rel="26_91" data-words="1-4">و برزت الجحیم للغاوین</span><span class="footnote" rel="2" title="فروع کافی، ج ۳، ص ۱۲۷، ح ۲">*</span> و آیه زیر که می‌فرماید: <span class="aya" rel="50_22" data-words="1-12">لقد کنت فی غفلة من هذا فکشفنا عنک غطاءک فبصرک الیوم حدید</span><span class="footnote" rel="3" title="تفسیر قمی، ج ۲، ص ۴۲۲">*</span>. </p> <p> <span class="aya" rel="89_23" data-words="5-7">یومئذ یتذکر الإنسان</span> -یعنی در آن روز انسان به روشن‌ترین وجه متذکر می‌شود، که آنچه در دنیا به او دادند چه خیرش و چه شرش همه از باب امتحان بوده و او در کار خود کوتاهی کرده این آن معنایی است که سیاق آیه می‌دهد. </p> <p> <span class="aya" rel="89_23" data-words="8-11">و أنی له الذکری</span> -یعنی از کجا می‌تواند متذکر شود، و این کنایه است از اینکه تذکرش در آن روز هیچ سودی به حالش ندارد، چون وقتی تذکر سودمند است که بتواند به وسیله توبه با عمل صالح آنچه را فوت شده جبران کند، و روز جزا جای توبه و عمل نیست. </p> <h3> <span class="title" rel="89_1 89_2 89_3 89_4 89_5 89_6 89_7 89_8 89_9 89_10 89_11 89_12 89_13 89_14 89_15 89_16 89_17 89_18 89_19 89_20 89_21 89_22 89_23 89_24 89_25 89_26 89_27 89_28 89_29 89_30">متذکر شدن و <em>یا لیتنی</em> گفتن انسان در قیامت</span> </h3> <p> <code class="aya" rel="89_24"/> <span class="aya" rel="89_24" data-words="1-5">یقول یا لیتنی قدمت لحیاتی</span> یعنی ای کاش در دنیا برای این زندگیم که زندگی آخرت است توشه‌ای فرستاده بودم، ممکن هم هست معنایش این باشد که ای کاش در دنیا برای این زندگیم که حقیقت زندگی است توشه‌ای فرستاده بودم، چون قرآن کریم زندگی دنیا را لهو و بازی یعنی سرگرمی بیهوده خوانده و فرموده: <span class="aya" rel="29_64" data-words="10-18">و إن الدار الآخرة لهی الحیوان لو کانوا یعلمون</span><span class="footnote" rel="4" title="علل الشرائع، ص ۶۹، ب ۶۰">*</span>. </p> <p>و <span class="phrase">مراد از تقدیم در جمله <em rel="fa_89_24_3-3" data-sentence="22:210">قدمت</em> از پیش فرستادن عمل صالح است برای زندگی آخرت، و مضمون آیه آرزویی است که انسان در هنگام رسیدن به قیامت و متذکر شدن از دیدن حقایق آن از خود سر می‌دهد، و به رای العین می‌بیند که تلاشش در دنیا سودی به حالش نمی‌دهد.</span> </p> <p>         <code class="page" rel="20,477"/><code class="aya" rel="89_25"/><code class="aya" rel="89_26"/> <span class="aya" rel="89_25-26" data-words="1-10">فیومئذ لا یعذب عذابه أحد، و لا یوثق وثاقه أحد</span> <span class="phrase">ضمیر در <em>عذابه</em> و در <em rel="fa_89_26_4-4" data-sentence="28:237">وثاقه</em> به خدای تعالی بر می‌گردد، و معنای آیه این است که در امروز عذاب خدا آن چنان سخت است که احدی از خلق کسی را آن طور عذاب نکرده، و در بند کردنش آن چنان سخت است که احدی از خلق کسی را آن طور در بند نکرده، و این تعبیر کنایه است از شدت در تهدید.</span> </p> <p><span class="phrase">بعضی<span class="footnote" rel="1" title="روح المعانی، ج ۳۰، ص ۱۳۰">*</span> از قاریان دو کلمه <em rel="fa_89_25_2-3" data-sentence="95:255">لا یعذب</em> و <em rel="fa_89_26_2-3" data-sentence="156:236">لا یوثق</em> را به فتحه ذال و فتحه ثاء قرائت کرده‌اند و آن دو را صیغه مجهول دانسته‌اند که بنا بر این قرائت دو ضمیر در <em>عذابه</em> و <em rel="fa_89_26_4-4" data-sentence="338:99">وثاقه</em>  به انسان بر می‌گردد و معنای آیه چنین می‌شود هیچ کس در امروز عذاب این انسان و گرفتاری او را ندارد.</span> </p> <h3> <span class="title" rel="89_27"> <span class="phrase"><em rel="fa_89_27_2-3" data-sentence="0:82">نفس مطمئنة</em> نفسی است که با ایمان به پروردگار و یاد او سکونت یافته، به مقام رضا رسیده است و...</span> </span> </h3> <p> <code class="aya" rel="89_27"/> <span class="aya" rel="89_27" data-words="1-4">یا أیتها النفس المطمئنة</span> آنچه از سیاق آیه یعنی مقابل قرار گرفتن این نفس با اوصافی که برای آن ذکر شده با انسانی که قبل از این آیه مورد سخن بود و اوصافش از جمله دلبستگی‌اش به دنیا و طغیان و فساد و کفرانش و سوء عاقبتش ذکر می‌شد استفاده می‌شود این است که نفس مطمئنه، نفسی است که با علاقمندی و یاد پروردگارش سکونت یافته بدانچه او راضی است رضایت می‌دهد و در نتیجه خود را بنده‌ای می‌بیند که مالک هیچ خیر و شری و نفع و ضرری برای خود نیست و نیز دنیا را یک زندگی مجازی و داشتن و نداشتن و نفع و ضرر آن را امتحانی الهی می‌داند و در نتیجه اگر غرق در نعمت دنیایی شود، به طغیان و گسترش دادن به فساد و به علو و استکبار، وادار نمی‌شود، و اگر دچار فقر و فقدان گردد این تهی دستی و ناملایمات او را به کفر و ترک شکر وانمی‌دارد، بلکه هم چنان در عبودیت پای‌برجا است و از صراط مستقیم منحرف نمی‌شود، نه به افراط و نه به تفریط. </p> <p><code class="aya" rel="89_28"/> <span class="aya" rel="89_28" data-words="1-5">ارجعی إلی ربک راضیة مرضیة</span> بعضی<span class="footnote" rel="2" title="روح المعانی، ج ۳۰، ص ۱۱۹">*</span> پنداشته‌اند که این خطاب بعد از حسابرسی نفوس مطمئنه به ایشان می‌شود. </p> <p>و لیکن به نظر ما ظرف این خطاب از اول تا به آخر روز قیامت است، یعنی از همان لحظه‌ای که نفوس مطمئنه زنده می‌شوند، تا لحظه‌ای که داخل بهشت می‌شوند بلکه از لحظه‌ای که مرگشان می‌رسد مورد این خطاب هستند تا وقتی که به جنت الخلد در می‌آیند. </p> <p>     <code class="page" rel="20,478"/> و اگر نفوس مطمئنه را به وصف‌ <span class="aya" rel="89_28" data-words="4-4">راضیة</span> و <span class="aya" rel="89_28" data-words="5-5">مرضیة</span> توصیف کرده، برای آن است که اطمینان و سکونت یافتن دل به پروردگار مستلزم آن است که از او راضی هم باشد، و هر قضا و قدری که او برایش پیش می‌آورد کمترین چون و چرایی نکند، حال چه آن قضا و قدر تکوینی باشد، و چه حکمی باشد که او تشریع کرده باشد، پس هیچ سانحه به خشم آورنده‌ای او را به خشم نمی‌آورد، و هیچ معصیتی دل او را منحرف نمی‌کند، و وقتی بنده خدا از خدا راضی باشد، قهرا خدای تعالی هم از او راضی خواهد بود، چون هیچ عاملی به جز خروج بنده از زی بندگی خدا را به خشم نمی‌آورد، و بنده خدا وقتی ملازم طریق عبودیت باشد مستوجب رضای خدا خواهد بود، و به همین جهت دنبال جمله <em>راضیة</em> جمله <em>مرضیة</em> را آورد. </p> <p><code class="aya" rel="89_29"/><code class="aya" rel="89_30"/> <span class="aya" rel="89_29-30" data-words="1-6">فادخلی فی عبادی، و ادخلی جنتی</span> این آیه به دلیل اینکه حرف <em>فاء</em> در اولش درآمده نتیجه‌گیری از جمله‌ <span class="aya" rel="89_28" data-words="1-3">ارجعی إلی ربک</span> است، می‌فرماید: چون راضی و مرضی به سوی پروردگارت بر می‌گردی پس در زمره بندگانم در آی و در بهشتم داخل شو، و این فرمان دلالت دارد بر اینکه صاحب نفس مطمئنه در زمره بندگان خدا است، و حائز مقام عبودیت است. </p> <p>و باید هم همین طور باشد، چون وقتی کسی مطمئن به پروردگار خود شد، و از ادعای استقلال منقطع گردید، و بدانچه از ناحیه پروردگارش می‌رسد به دلیل اینکه حق است راضی شد، قهرا ذات و صفات و افعال خود را ملک طلق پروردگارش می‌داند، پس در آنچه او مقدر می‌کند و قضایی که او می‌راند و امر و نهیی که او می‌کند هیچ خواستی از خود نشان نمی‌دهد، مگر آنچه را که پروردگارش خواسته باشد، و این همان ظهور عبودیت تامه در بنده است، پس اینکه فرمود: <span class="aya" rel="89_29" data-words="1-3">فادخلی فی عبادی</span> در حقیقت امضای عبودیت وی است و جمله <span class="aya" rel="89_30" data-words="1-3">و ادخلی جنتی</span> منزلگاه او را معین می‌کند، و منظور از اینکه کلمه <em>جنت</em> را بر ضمیر تکلم اضافه کرد و فرمود: داخل جنت من شو این بوده است که او را به تشریف خاصی مشرف کند، و در کلام خدای تعالی هیچ جا غیر این آیه جنت را به خود نسبت نداده است. </p> <h3>بحث روایتی‌ <span class="title" rel="89_3 89_16 89_21 89_4 89_5 89_10 89_14 89_22 89_23 89_2 89_1 89_6 89_7 89_8 89_9 89_11 89_12 89_13 89_15 89_17 89_18 89_19 89_20 89_24 89_25 89_26 89_27 89_28 89_29 89_30"> (روایاتی در باره مراد از شفع و وتر، تسمیه فرعون به ذی الأوتاد، آورده شدن جهنم، آمدن خدا، و...) </span> </h3> <p> <span class="phrase">در مجمع البیان در تفسیر آیه‌ <span class="aya" rel="89_3" data-words="1-4">و الشفع و الوتر</span> آمده که بعضی گفته‌اند منظور از  <em rel="fa_89_3_2-2" data-sentence="130:281">شفع</em> ، خلق است، چون فرموده: <span class="aya" rel="78_8" data-words="1-3">و خلقناکم أزواجا</span>، و منظور از کلمه <em rel="fa_89_3_4-4" data-sentence="295:158">وتر</em> ، خدای تعالی است، نقل از ابن عباس و عطیه عوفی و ابی صالح و مجاهد و این تفسیر روایت ابی<code class="page" rel="20,479"/> سعید خدری است، از رسول خدا (ص).</span> بعضی دیگر گفته‌اند شفع و وتر هر دو نمازند، بعضی شفع و بعضی وترند، و این روایت ابن حصین است، از رسول خدا (ص) . بعضی دیگر گفته‌اند: شفع، روز عید قربان، و وتر، روز عرفه است، نقل از ابن عباس و عکرمه و ضحاک و (روایت جابر از رسول خدا (ص) هم همین را می‌گوید) و علت اینکه روز عید را شفع خوانده‌اند این است که روز عرفه در حکم نظیر ندارد، چون هیچ روزی دیگر مثل آن روز وقوف در عرفات واجب نیست، ولی روز عید در حکم، که همان کوچ کردن است نظیر دارد. بعضی دیگر گفته‌اند شفع روز هشتم ذی الحجه یعنی روز ترویه است، و وتر روز عرفه است، و این معنا از امام باقر و از امام صادق  (علیهما السلام) نقل شده<span class="footnote" rel="1" title="مجمع البیان، ج ۱۰، ص ۴۸۵">*</span>. </p> <p>مؤلف: سه روایت اول را که صاحب مجمع البیان از طرق اهل سنت نقل کرده می‌توان جمع کرد، و گفت منافاتی بین آنها نیست، چون هر سه در مقام یادآوری بعضی از مصادیق شفع و وتر بوده‌اند. </p> <p>و <span class="phrase">در تفسیر قمی در باره <em rel="fa_89_2_2-3" data-sentence="21:447">لیال عشر</em> آمده که دهه ذی الحجه است، و در باره‌ <span class="aya" rel="89_3" data-words="1-4">و الشفع و الوتر</span> آمده که دو رکعت شفع و یک رکعت وتر در نماز شب است، و در حدیثی آمده که شفع، حسن و حسین، و وتر امیر المؤمنین است، و در باره‌ <span class="aya" rel="89_4" data-words="1-4">و اللیل إذا یسر</span> آمده که منظور شب جمع است (یعنی شب عید قربان که از عرفات به مشعر کوچ می‌کنند)<span class="footnote" rel="2" title="مجمع البیان، ج ۱۰، ص ۴۸۵">*</span>.</span> </p> <p>و در همان کتاب در روایت ابی الجارود از امام باقر (ع) در معنای‌ <span class="aya" rel="89_5" data-words="5-6">لذی حجر</span> آمده: یعنی صاحب عقل<span class="footnote" rel="3" title="روح المعانی، ج ۳۰، ص ۱۱۹">*</span>. </p> <p>و در کتاب علل به سند خود از أبان احمر روایت کرده که گفت: از امام صادق  (ع) معنای آیه‌ <span class="aya" rel="89_10" data-words="1-4">و فرعون ذی الأوتاد</span> را پرسیدم، عرضه داشتم به چه مناسبت فرعون را صاحب میخها خواندند؟ فرمود به این جهت که او هر گاه می‌خواست مردی را شکنجه کند روی زمین می‌خوابانید و دست و پایش را از دو طرف می‌کشید و با چهار میخ به زمین میخکوب می‌کرد، و بسا می‌شد که این کار را روی تخته خوابیده انجام می‌داد و دست و پای محکوم را با چهار میخ بدان می‌کوبید و سپس به همان حال رهایش می‌کرد تا بمیرد، و بدین جهت خدای تعالی او را صاحب میخ‌ها خواند<span class="footnote" rel="4" title="تفسیر قمی، ج ۲، ص ۴۲۰">*</span>. </p> <p>       <code class="page" rel="20,480"/> و در مجمع البیان در ذیل آیه‌ <span class="aya" rel="89_14" data-words="1-3">إن ربک لبالمرصاد</span> آمده که از علی (ع) روایت شده که فرمود: معنایش این است که پروردگار تو قادر است جزای مردم نافرمان را بدهد<span class="footnote" rel="1" title="عیون اخبار الرضا، ج ۱، ص ۱۰۳، ح ۱۹">*</span>. </p> <p>مؤلف: بنای روایت بر این است که عبارت آیه را استعاره تمثیلی بگیرد، و نیز در همان کتاب است که از امام صادق (ع) نقل شده که فرمود: مرصاد پلی است بر صراط که هیچ بنده‌ای نمی‌تواند با داشتن مظلمه‌ای از دیگری از آن پل بگذرد<span class="footnote" rel="2" title="تفسیر قمی، ج ۲، ص ۴۱۹">*</span>. </p> <p>و <span class="phrase">از غوالی از امام صادق (ع) حکایت شده که در تفسیر آیه‌ <span class="aya" rel="21_87" data-words="1-11">و ذا النون إذ ذهب مغاضبا فظن أن لن نقدر علیه</span> فرمود: یونس یقین داشت بر اینکه خدا رزقش را تنگ نمی‌گیرد، و کلمه <em>ظن</em> در این آیه به معنای یقین است، و <em rel="fa_89_16_6-6" data-sentence="261:279">قدر</em> به معنای تنگ گرفتن رزق است، مگر نشنیدی کلام خدا را که فرمود: <span class="aya" rel="89_16" data-words="1-8">و أما إذا ما ابتلاه فقدر علیه رزقه</span>، که در اینجا نیز معنای <em rel="fa_89_16_6-6" data-sentence="490:93">قدر</em> تنگ گرفتن معیشت است<span class="footnote" rel="3" title="مجمع البیان، ج ۱۰، ص ۴۸۵">*</span>.</span> </p> <p>و در تفسیر قمی در روایت ابی الجارود از امام باقر (ع) آمده که در تفسیر آیه <span class="aya" rel="89_21" data-words="1-6">کلا إذا دکت الأرض دکا دکا</span>، فرمود یعنی وقتی که زمین زلزله شود<span class="footnote" rel="4" title="محاسن برقی، ص ۱۷۷، ح ۱۶۱">*</span>. </p> <p>و در الدر المنثور است که ابن مردویه از علی بن ابی طالب روایت آورده که گفت: رسول خدا (ص) فرمود: آیا تفسیر این آیه را که می‌فرماید: <span class="aya" rel="89_21" data-words="1-4">کلا إذا دکت الأرض</span>... <span class="aya" rel="89_23" data-words="1-4">و جیء یومئذ بجهنم</span> را می‌دانید؟ آن گاه فرمود: چون روز قیامت شود جهنم به وسیله هفتاد هزار زمام، به دست هفتاد هزار ملک رانده می‌شود، و او سرکشی می‌کند، و اگر خدای سبحان او را کنترل نکند آسمانها و زمین را می‌سوزاند<span class="footnote" rel="5" title="روح المعانی، ج ۳۰، ص ۱۱۹">*</span>. </p> <p>مؤلف: این حدیث از ابی سعید خدری و ابن مسعود، و از طرق شیعه در امالی شیخ به سندش از داوود بن سلیمان از حضرت رضا از آبای گرامش از علی (ع) از رسول خدا  (ص) نیز روایت شده<span class="footnote" rel="6" title="تفسیر قرطبی، ج ۲۰، ص ۴۰ و ۴۱">*</span>. </p> <p>و در کتاب عیون در روایات وارده از حضرت رضا در باب توحید به سند خود از علی بن فضال از پدرش، نقل شده که گفت: از حضرت رضا (ع) پرسیدم: معنای           <code class="page" rel="20,481"/> آیه‌ <span class="aya" rel="89_22" data-words="1-7">و جاء ربک و الملک صفا صفا</span> چیست؟ فرمود: خدای تعالی به صفت آمدن و رفتن توصیف نمی‌شود، چون خدا منزه است از انتقال، منظور آیه از آمدن خدا آمدن امر خدا است<span class="footnote" rel="1" title="مجمع البیان، ج ۱۰، ص ۴۸۷">*</span>. </p> <h3> <span class="title" rel="89_27">روایتی در باره کیفیت قبض روح مؤمن و خطاب <span class="aya" rel="89_27" data-words="1-4">یا أیتها النفس المطمئنة...</span> به او</span> </h3> <p> و در کافی به سند خود از سدیر صیرفی روایت آورده که گفت: به امام صادق  (ع) عرضه داشتم: فدایت شوم، یا بن رسول اللَّه آیا مؤمن از مرگ و قبض روح خود کراهت می‌دارد؟ فرمود: نه به خدا سوگند، وقتی فرشته مرگ نزدش می‌آید تا روحش را قبض کند، مؤمن به جزع در می‌آید، و ملک الموت به او می‌گوید: جزع مکن، ای ولی خدا، به آن خدایی که محمد (ص) را به نبوت مبعوث کرده من نسبت به تو دلسوزتر و مهربانتر از پدری مهربان هستم، اگر پدرت اینجا بود بیش از من به تو مهر نمی‌ورزید، چشم خودت را باز کن و ببین. </p> <p>آن گاه فرمود: در آن هنگام رسول خدا (ص) و امیر المؤمنین و فاطمه و حسن و حسین و امامان از ذریه او در برابرش ممثل می‌شوند، و به وی گفته می‌شود: این رسول خدا (ص) است، و این امیر المؤمنین و این فاطمه، و این حسن و این حسین و اینان امامان از ذریه اویند، که همه رفقای تو هستند. </p> <p>فرمود: پس مؤمن چشم خود باز نموده حضرات را تماشا می‌کند، در این هنگام ندا کننده‌ای از طرف رب العزة روح او را ندا می‌کند و می‌گوید: <span class="aya" rel="89_27" data-words="1-4">یا أیتها النفس المطمئنة...</span>، ای نفسی که با دیدن محمد و اهل بیتش (علیهم السلام) اطمینان یافتی، به سوی پروردگارت برگرد، در حالی که به ولایت راضی و به ثواب مرضی هستی، پس داخل در بندگان من شو، یعنی در زمره محمد و اهل بیتش در آی، و داخل جنت شو، پس در آن هنگام هیچ چیزی در نظرش محبوب‌تر از مرگ و ملحق شدن به منادی نیست<span class="footnote" rel="2" title="مجمع البیان، ج ۱۰، ص ۴۸۷">*</span>. </p> <p>مؤلف: این معنا را قمی<span class="footnote" rel="3" title="تفسیر قمی، ج ۲، ص ۴۱۹">*</span> هم در تفسیرش و برقی نیز در محاسنش نقل کرده<span class="footnote" rel="4" title="روح المعانی، ج ۳۰، ص ۱۱۹">*</span>. </p> 
