<h3 class="ayas">سوره یوسف آیه‌های ۹۳ تا ۱۰۲</h3><code class="section" rel="12_93-102"/><h3>ترجمه آیات</h3> <p> <span class="trans" rel="12_93">این پیراهن مرا ببرید و به صورت پدرم بیندازید، که بینا می‌شود، و همگی با خانواده خود پیش من<code class="page" rel="11,333"/> آیید.  «۹۳» </span><span class="trans" rel="12_94">و همین که کاروان به راه افتاد، پدرشان گفت: اگر سفیهم نشمارید من بوی یوسف را احساس می‌کنم.  «۹۴» </span><span class="trans" rel="12_95">گفتند به خدا که تو در ضلالت دیرین خویش هستی.  «۹۵» </span><span class="trans" rel="12_96">و چون نویدرسان بیامد و پیراهن را بصورت وی افکند، در دم بینا گشت و گفت: مگر به شما نگفتم من از خدا چیزهایی سراغ دارم که شما نمی‌دانید؟.  «۹۶» </span><span class="trans" rel="12_97">گفتند: ای پدر!برای گناهان ما آمرزش بخواه، که ما خطا کار بوده‌ایم.  «۹۷» </span><span class="trans" rel="12_98">گفت: برای شما از پروردگارم آمرزش خواهم خواست، که او آمرزگار و رحیم است.  «۹۸» </span><span class="trans" rel="12_99">و چون نزد یوسف رفتند پدر و مادرش را پیش خود جای داد و گفت: داخل مصر شوید، که اگر خدا بخواهد در امان خواهید بود.  «۹۹» </span><span class="trans" rel="12_100">و پدر و مادر خویش را بر تخت نشاند، و همگی سجده‌کنان به رو درافتادند، گفت پدر جان!این تعبیر رؤیای پیشین من است که پروردگارم آن را محقق کرد و به من نیکی نمود که از زندان بیرونم آورد، و شما را پس از آنکه شیطان میان من و برادرانم را بهم زد از آن بیابان (بدینجا) آورد که پروردگارم در باره آنچه اراده کند دقیق است، آری او دانای حکیم است.  «۱۰۰» </span><span class="trans" rel="12_101">پروردگارا این سلطنت را به من دادی، و تعبیر حوادث رؤیا به من آموختی، تویی خالق آسمانها و زمین!تو در دنیا و آخرت مولای منی، مرا مسلمان بمیران، و قرین شایستگانم بفرما.  «۱۰۱» </span><span class="trans" rel="12_102">این از خبرهای غیب است که به تو وحی می‌کنیم، و تو هنگامی که آنها همدست شده بودند و نیرنگ می‌کردند، نزد ایشان نبودی.  «۱۰۲» </span></p>                 <h3>بیان آیات‌ <span class="title" rel="12_93 12_94 12_95 12_96 12_97 12_98 12_99 12_100 12_101 12_102">بیان آیات راجع به بازگشت برادران نزد پدر با پیراهن یوسف (علیه السلام) و عزیمت آل یعقوب به مصر و... </span> </h3> <p> در این آیات، داستان یوسف (ع) خاتمه می‌پذیرد، و این آیات متضمن دستور یوسف (ع) است که برادران را وادار می‌کند تا پیراهنش را به منزل پدر برده و به روی او بیفکنند، و او را در حالی که دیدگانش بهبودی یافته با همه خاندانش به مصر بیاورند، و ایشان نیز چنین کردند، و در آخر یوسف به دیدار پدر و مادر نایل آمد. </p> <p> <span class="aya" rel="12_93" data-words="1-13">اذهبوا بقمیصی هذا فألقوه علی وجه أبی یأت بصیرا و أتونی بأهلکم أجمعین</span>. </p> <p>تتمه کلام یوسف است که به برادران دستور می‌دهد پیراهنش را نزد پدر ببرند، و به روی پدر بیندازند، تا خداوند دیدگانش را بعد از آنکه از شدت اندوه نابینا شده بود شفا دهد. </p> <p>و این آخرین عنایت بی‌سابقه‌ایست که خداوند در حق یوسف (ع) اظهار فرمود، و مانند سایر اسبابی که در این سوره و این داستان بود و بر خلاف جهتی که طبعا جریان<code class="page" rel="11,334"/> می‌یافت جریانش داد، ایشان می‌خواستند با آن اسباب و وسایل او را ذلیل کنند، خداوند هم با همان اسباب او را عزیز کرد، می‌خواستند از آغوش پدر به دیار غریبش بیندازند و بدین جهت در چاهش انداختند، خداوند نیز همین سبب را سبب راه یافتنش به خانه عزیز و آبرومندترین زندگی قرار داد و در آخر بر اریکه عزت و سلطنتش نشانید، و برادرانش را در برابر تخت سلطنتی او ذلیل و خوار نموده به التماس و تضرع درآورد، تضرعی که آیه‌ <span class="aya" rel="12_88" data-words="5-25">یا أیها العزیز مسنا و أهلنا الضر و جئنا ببضاعة مزجاة فأوف لنا الکیل و تصدق علینا إن الله یجزی المتصدقین</span> آن را حکایت می‌کند. </p> <p>و همچنین همسر عزیز و زنان مصر عاشق او شدند، و با او بنای مراوده گذاشتند، تا بدین وسیله او را در مهلکه فجور بیفکنند، ولی خداوند همین عشق ایشان را سبب ظهور و بروز پاکی دامن و برائت ساحت و کمال عفت او قرار داد، دربار مصر او را به زندان افکند، و خداوند همین زندان را وسیله عزت و سلطنت او قرار داد. </p> <p>برادران آن روز که وی را به چاه انداختند پیراهن به خون‌آلوده‌اش را برای پدرش آورده به دروغ گفتند مرده، خداوند بوسیله همین پیراهن خون‌آلودی که باعث اندوه و گریه و در آخر کوری او شد چشم وی را شفا داد و روشن کرد کوتاه سخن اینکه تمامی اسباب دست به دست هم دادند تا او را بی‌مقدار و خوار سازند، ولی چون خدا نخواست، روز بروز بزرگتر شد، آری آنچه خدا می‌خواست غیر آن چیزی بود که اسباب طبیعی بسوی آن جریان می‌یافت، و خدا بر کار خود غالب است. </p> <p>و اینکه فرمود: <span class="aya" rel="12_93" data-words="10-13">و أتونی بأهلکم أجمعین</span>، فرمانی است از یوسف (ع) به اینکه خاندان یعقوب، از خود آن جناب گرفته تا اهل بیت و فرزندان و نوه‌ها و نتیجه‌های او همه از دشت و هامون به شهر مصر درآمده و در آنجا منزل گزینند. </p> <p><code class="aya" rel="12_94"/> <span class="aya" rel="12_94" data-words="1-14">و لما فصلت العیر قال أبوهم إنی لأجد ریح یوسف لو لا أن تفندون</span>. </p> <p><span class="phrase">کلمه <em rel="fa_12_94_3-3" data-sentence="5:593">فصل</em> به معنای قطع و انقطاع است، و کلمه <em>تفنید</em> از باب تفعیل از ماده  <em rel="fa_12_94_14-14" data-sentence="130:509">فند</em> -به فتح فا و نون-به معنای ضعف رأی است، و معنای آیه این است که وقتی کاروان حامل پیراهن یوسف، از مصر بیرون شد و از آن شهر منقطع گردید (هنوز به کنعان نرسیده) یعقوب در کنعان به کسانی که از فرزندانش نزد او بودند فرمود: من هر آینه بوی یوسف را می‌شنوم اگر مرا به ضعف رأی نسبت ندهید، بوی او را احساس می‌کنم و چنین می‌بینم که دیدار او نزدیک شده، و اگر مرا تخطئه نکنید جا دارد (که شما نیز) به آنچه که من می‌یابم اذعان و اعتقاد داشته باشید، لیکن احتمال می‌دهم که مرا نادان شمرده تخطئه‌ام کنید، و به گفته‌ام معتقد نشوید.</span> <code class="page" rel="11,335"/><code class="aya" rel="12_95"/> <span class="aya" rel="12_95" data-words="1-6">قالوا تالله إنک لفی ضلالک القدیم</span>. </p> <p><span class="phrase">کلمه <em rel="fa_12_95_6-6" data-sentence="5:152">قدیم</em> در مقابل جدید، و به معنای کهنه است، که وجودش متقدم بر جدید است، این جمله کلام بعضی از فرزندان یعقوب است که در آن ساعت حاضر بوده و در جواب پدر گفته‌اند.</span> و این خود می‌رساند که فرزندان آن جناب در این داستان چه بهره زشتی داشته‌اند که از همان اول داستان تا به آخر چه اسائه ادبها به پدر نمودند، در اول داستان گفتند: <span class="aya" rel="12_8" data-words="13-17">إن أبانا لفی ضلال مبین</span> و در آخر گفتند: <span class="aya" rel="12_95" data-words="3-6">إنک لفی ضلالک القدیم</span>. </p> <p>و ظاهرا مرادشان از این گمراهی که در آخر گفتند، همان گمراهی است که در اول به وی نسبت دادند، و مقصودشان از آن گمراهی محبت زیاد یعقوب‌به یوسف است. آری ایشان چنین معتقد بودند که از یوسف سزاوارتر به محبتند، چون مردانی قوی هستند که تدبیر امور خانه یعقوب و دفاع از حقوق او به دست ایشان است، اما پدرشان از راه حکمت منحرف شده دو تا بچه خردسال را که هیچ اثری در زندگی او ندارند در محبت بر ایشان ترجیح داده و با تمام وجودش به آن دو رو کرده، و ایشان را فراموش نموده، و وقتی هم یکی از این دو یعنی یوسف را ناپدید می‌بیند آن قدر جزع و فزع، و گریه و زاری می‌کند تا آنکه هر دو چشمش نابود و پشتش خمیده می‌شود. </p> <p>این است مراد ایشان از اینکه: یعقوب در ضلالت قدیم خود هست، نه اینکه مقصودشان گمراهی در دین باشد، تا بخاطر چنین حرفی کافر شده باشند، بدلیل اینکه: اولا: آنچه از فصول کلام ایشان در خلال این قصه آمده شاهد بر این است که ایشان موحد و بر دین پدرانشان ابراهیم و اسحاق و یعقوب (ع) بوده‌اند. </p> <p>و ثانیا: این دو موردی که ایشان نسبت ضلالت به پدر داده‌اند مواردی نیست که ارتباط دینی داشته باشد تا بتوانیم احتمال دهیم مقصود ایشان از این ضلالت این است که دین پدر را قبول ندارند، بلکه مواردی است که با اعمال حیاتی و روش زندگی ارتباط دارد، و آن عبارتست از اینکه: پدری بعضی از فرزندان خود را نسبت به بعضی دیگر بیشتر دوست بدارد و بیشتر احترام کند، مقصودشان از ضلالت، غیر این نمی‌تواند باشد. </p> <p><code class="aya" rel="12_96"/> <span class="aya" rel="12_96" data-words="1-21">فلما أن جاء البشیر ألقاه علی وجهه فارتد بصیرا قال أ لم أقل لکم إنی أعلم من الله ما لا تعلمون</span>. </p> <p><span class="phrase">کلمه <em rel="fa_12_96_4-4" data-sentence="5:407">بشیر</em> به معنای حامل بشارت است، و در اینجا همان کسی است که حامل پیراهن یوسف است، و اینکه فرمود: <span class="aya" rel="12_96" data-words="11-16">أ لم أقل لکم إنی أعلم</span> اشاره است به آن گفتارش که بعد از ملامت فرزندان که تا کی بیاد یوسفی فرموده بود، و آن عبارت بود از جمله‌ <span class="aya" rel="12_86" data-words="2-15">إنما أشکوا بثی و حزنی إلی الله و أعلم من الله ما لا تعلمون</span>، و معنای آیه روشن است.</span> </p> <p><code class="aya" rel="12_97"/> <span class="aya" rel="12_97" data-words="1-9">قالوا یا أبانا استغفر لنا ذنوبنا إنا کنا خاطئین</span>. </p> <p>گویندگان این کلام فرزندان یعقوبند، بدلیل اینکه گفتند: <em>ای پدر ما</em> ، و مقصودشان از گناهان، همان اعمالی است که با یوسف و برادرش انجام دادند، یوسف هم قبلا برایشان طلب مغفرت کرده بود. </p> <p><code class="aya" rel="12_98"/> <span class="aya" rel="12_98" data-words="1-9">قال سوف أستغفر لکم ربی إنه هو الغفور الرحیم</span>. </p> <p>یعقوب (ع) در این جمله فرمود: بزودی برایتان استغفار می‌کنم، و علت اینکه استغفار برای فرزندان را تاخیر انداخت شاید این باشد که تا نعمت خدا با دیدار یوسف تکمیل گشته دلش به تمام معنا خوشحال گردد، و قهرا تمامی آثار شوم فراق از دلش زایل شود، آن گاه استغفار کند، و در بعضی<span class="footnote" rel="1" title="مجمع البیان، ج ۵، ص ۲۶۳، ط تهران">*</span> اخبار هم آمده که تاخیر انداخت تا وقتی که در آن وقت دعا مستجاب می‌شود، و بزودی ان شاء اللَّه آن روایات خواهد آمد. </p> <p><code class="aya" rel="12_99"/> <span class="aya" rel="12_99" data-words="1-15">فلما دخلوا علی یوسف آوی إلیه أبویه و قال ادخلوا مصر إن شاء الله آمنین</span>. </p> <p>در این کلام جمله‌ای حذف شده، و تقدیر آن این است که: یعقوب و خاندانش از سرزمین خود بیرون شده و بسوی مصر حرکت کردند، و چون وارد مصر شدند... </p> <p>مفسرین در تفسیر جمله‌ <span class="aya" rel="12_99" data-words="5-7">آوی إلیه أبویه</span> گفته‌اند: پدر و مادر را در آغوش کشید، و اینکه فرمود: <span class="aya" rel="12_99" data-words="8-11">و قال ادخلوا مصر</span> ظاهر در این است که یوسف به منظور استقبال از ایشان، از مصر بیرون آمده و در خارج مصر ایشان را در آغوش گرفته بوده، و آن گاه بمنظور احترام و رعایت ادب گفته است: داخل مصر شوید، و در جمله‌ <span class="aya" rel="12_99" data-words="12-15">إن شاء الله آمنین</span> ادبی را رعایت کرده که بی سابقه و بدیع است، چون هم به پدر و خاندانش امنیت داده، و هم رعایت سنت و روش پادشاهان را که حکم صادر می‌کنند نموده، و هم اینکه این حکم را مقید به مشیت خدای سبحان کرده تا بفهماند مشیت آدمی مانند سایر اسباب، اثر خود را نمی‌گذارد مگر وقتی که مشیت الهی هم موافق آن باشد، و این خود مقتضای توحید خالص است. </p> <p>و ظاهر این سیاق می‌رساند که خاندان یعقوب بدون داشتن جواز از ناحیه پادشاه نمی‌توانسته‌اند وارد مصر شوند، و بهمین جهت بوده که یوسف در ابتدای امر به ایشان امنیت داد. </p> <p>مطلب دیگری که در این آیه هست این است که خداوند در آن، کلمه ابویه-پدر و   <code class="page" rel="11,337"/> مادرش را بکار برده، و مفسرین در تفسیرش اختلاف کرده‌اند، که آیا پدر و مادر حقیقی یوسف بوده و یا یعقوب و همسرش بوده، که خاله یوسف است، و اگر او را مادر خوانده به این عنایت است که مادر یوسف در دوران خردسالی او از دنیا رفته بود، ولی در خود قرآن کریم چیزی که یکی از این دو احتمال را تایید کند نیست، جز اینکه بگوئیم کلمه <em>ابوین</em> ظاهر است در پدر و مادر حقیقی. </p> <p>و <span class="phrase">معنای آیه این است که‌ <span class="aya" rel="12_99" data-words="1-2">فلما دخلوا</span> بعد از آنکه وارد شدند، یعنی پدر و مادر و برادران و اهل بیت ایشان <em rel="fa_12_99_3-4" data-sentence="152:320">علی یوسف</em> بر یوسف (و این همانطور که گفتیم) در خارج مصر بوده <em rel="fa_12_99_5-6" data-sentence="263:252">آوی الیه</em> در آغوش گرفت <em>ابویه</em> پدر و مادرش را <em>و قال</em> و گفت: <span class="aya" rel="12_99" data-words="10-15">ادخلوا مصر إن شاء الله آمنین</span> داخل مصر شوید که ان شاء اللَّه ایمنید (و کسی متعرض شما نمی‌شود) و بدین وسیله به ایشان جواز امنیت داد.</span> </p> <p><code class="aya" rel="12_100"/> <span class="aya" rel="12_100" data-words="1-16">و رفع أبویه علی العرش و خروا له سجدا و قال یا أبت هذا تأویل رءیای...</span>. </p> <p><span class="phrase">کلمه <em rel="fa_12_100_5-5" data-sentence="5:242">عرش</em> ، به معنای سریر و تخت بلند است، و بیشتر استعمالش در تختی است که پادشاه بر آن تکیه می‌زند و مختص به او است، و کلمه <em>خر</em> از <em>خرور</em> به معنای به خاک افتادن است، و کلمه <em rel="fa_12_100_34-34" data-sentence="238:51">بدو</em> به معنای بادیه است، چون یعقوب در بادیه سکونت داشت.</span> </p> <p>و اینکه فرمود: <span class="aya" rel="12_100" data-words="1-5">و رفع أبویه علی العرش</span> معنایش این است که یوسف، پدر و مادرش را بالای تخت سلطنتی برد که خود بر آن تکیه می‌زد. </p> <p>مقتضای اعتبار و ظاهر سیاق این است که بالا بردن بر تخت، با امر و دستور یوسف، و به دست خدمتکاران انجام شده باشد، نه اینکه خود یوسف ایشان را بالا برده باشد، چون می‌فرماید: برای او به سجده افتادند، که ظاهر امر می‌رساند سجده در اولین وقتی بوده که چشمشان به یوسف افتاده است، پس گویا به دستور یوسف، در موقعی که یوسف در آن مجلس نبوده ایشان را در کاخ اختصاصی و بر تخت سلطنتی نشانده‌اند، و چون یوسف وارد شده نور الهی که از جمال بدیع و دل‌آرای او متلألأ می‌شده ایشان را ذخیره و از خود بی‌خود ساخته تا حدی که عنان را از کف داده و بی‌اختیار به خاک افتاده‌اند. </p> <h3> <span class="title" rel="12_100 12_93 12_94 12_95 12_96 12_97 12_98 12_99 12_101 12_102">به سجده افتادن در برابر یوسف، برای پرستش او نبوده است</span> </h3> <p> و ضمیری که در جمله‌ <span class="aya" rel="12_100" data-words="6-9">و خروا له سجدا</span> هست به طوری که از سیاق برمی‌آید به یوسف برمی‌گردد، و خلاصه، <em>مسجود له</em> او بوده، و اینکه بعضی<span class="footnote" rel="1" title="تبیان شیخ طوسی، ج ۶، ص ۱۹۷">*</span> گفته‌اند: ضمیر به خدای سبحان برمی‌گردد، چون سجده جز برای خدا صحیح نیست. تفسیری است بی‌دلیل و از ناحیه   <code class="page" rel="11,338"/> لفظ آیه هیچ دلیلی بر آن نیست. </p> <p>و نظیر این حرف در قرآن کریم در داستان آدم و فرشتگان آمده، آنجا که فرموده: <span class="aya" rel="20_116" data-words="1-9">و إذ قلنا للملائکة اسجدوا لآدم فسجدوا إلا إبلیس *</span>. </p> <p>و باید دانست که این سجده برای عبادت یوسف نبوده، بدلیل اینکه در میان سجده کنندگان در داستان یوسف شخصی بوده که در توحید، مخلص (به فتح لام) بوده، و چیزی را شریک خدا نمی‌گرفته، و او یعقوب (ع) است، دلیل دیگر اینکه اگر این سجده، سجده عبادت یوسف بوده <em>مسجود له</em> که یوسف است و به نص قرآن همان کسی است که به رفیق زندانیش گفت: ما را نمی‌رسد که چیزی را شریک خدا بگیریم قطعا ایشان را از این عمل نهی می‌کرد، و نمی‌گذاشت چنین کاری بکنند، ولی می‌بینیم نهی نکرده، پس می‌فهمیم سجده، عبادت او نبوده. </p> <p>و قطعا جز این منظوری نداشته‌اند که یوسف را آیتی از آیات خدا دانسته و او را قبله در سجده و عبادت خود گرفتند، هم چنان که ما خدا را عبادت می‌کنیم و کعبه را قبله خود می‌گیریم و نماز و عبادت را بدان سو می‌گذاریم، پس با کعبه، خدا عبادت می‌شود نه کعبه و معلوم است که آیت خدا از آن نظر که آیه و نشانه است خودش اصلا نفسیت و استقلالی ندارد، پس اگر سجده شود جز صاحب نشانه یعنی خدا عبادت نشده، و کلام در این باره در چند جای این کتاب گذشت. </p> <p>از اینجا بخوبی معلوم می‌شود که آنچه در توجیه این آیه گفته‌اند صحیح نیست، از قبیل اینکه: در آن روز تحیت مردم سجده بوده، آن چنان که در اسلام سلام است، و یا اینکه گفته‌اند: رسم آن روز در تعظیم بزرگان، سجده بوده و هنوز حکم حرمت و نهی از سجده برای غیر خدا نیامده بوده و این حکم در اسلام آمد، و یا اینکه گفته‌اند که: سجده آن روز حالتی شبیه به رکوع بوده، هم چنان که در میان عجمها رسم است برای بزرگان به حالت رکوع درمی‌آیند. </p> <p> <span class="aya" rel="12_100" data-words="11-22">قال یا أبت هذا تأویل رءیای من قبل قد جعلها ربی حقا</span>. </p> <p>یوسف وقتی دید پدر و مادر و برادرانش در برابرش به سجده افتادند بیاد خوابی افتاد که در آن، یازده ستاره و خورشید و ماه را دیده بود که در برابرش سجده کردند، و جریان رؤیای خود را به پدر گفت در حالی که آن روز طفل صغیری بود، وقتی بیاد آن روز افتاد آن خواب را تعبیر به   <code class="page" rel="11,339"/> امروز کرد که ایشان در برابرش به سجده افتادند: و گفت: پدر جان این تعبیر خوابی بود که من قبلا دیده بودم، خداوند آن رؤیا را حقیقت قرار داد. </p> <h3> <span class="title" rel="12_100 12_93 12_94 12_95 12_96 12_97 12_98 12_99 12_101 12_102">یوسف (علیه السلام) خداوند را به جهت الطافش بر او حمد و ثنا می‌گوید و با گذشت و جوانمردی، ستم برادران بر خود را فقط با اشاره‌ای یاد می‌کند</span> </h3> <p> آن گاه شروع کرد بمنظور ادای شکر خدا او را حمد و ثنا کردن، و گفت: <span class="aya" rel="12_100" data-words="23-30">و قد أحسن بی إذ أخرجنی من السجن</span> احسان پروردگار خود را در اینکه از زندان یعنی بلایی بزرگ نجاتش داد بیاد آورد، آری خداوند آن بلا را مبدل به نعمتی کرد که هرگز احتمالش را نمی‌داد زیرا کسی احتمال نمی‌دهد که زندان وسیله رسیدن به عزت و سلطنت شود. </p> <p><span class="phrase">یوسف در این موقف که برادران ایستاده‌اند اسمی از بلای بزرگ به چاه افتادن نیاورد، آری او نمی‌خواست، و فتوت و جوانمردیش به او اجازه نمی‌داد که برادران را شرمنده سازد، بلکه با بهترین عبارتی که ممکن است تصور شود به داستان برادران اشاره‌ای کرد، بدون اینکه مشتمل بر طعن و سرزنشی باشد و آن این بود که گفت: <span class="aya" rel="12_100" data-words="31-44">و جاء بکم من البدو من بعد أن نزغ الشیطان بینی و بین إخوتی</span> و <em rel="fa_12_100_38-38" data-sentence="415:65">نزغ</em> به معنای وارد شدن در کاری است به منظور بر هم زدن و فاسد کردن آن.</span> </p> <p>و مقصودش از این اشاره، این بود که پروردگار من بعد از آنکه شیطان در بین من و برادرانم مداخله کرد و میان ما را بهم زد به من احسان کرد، و شد آنچه که نباید می‌شد، و در آخر به جدایی من از شما منتهی گردید، و پروردگارم مرا بسوی مصر سوق داد و گواراترین زندگی‌ها و بلندترین عزتها و سلطنت‌ها را روزیم فرمود، و آن گاه دوباره ما را بهم نزدیک کرد و همگی ما را از بادیه و بیابان به شهر و زندگی مدنی و مترقی منتقل نمود. </p> <p>یوسف خواست بگوید: به دنبال مداخله شیطان در بین من و برادران گرفتاریها و بلاهای زیادی به سرم آمد (ولی من تنها فراق و جدایی از شما و سپس زندانی شدن را اسم می‌برم) که خداوند به من احسان نمود، و همه آن بلاها را یکی پس از دیگری برطرف ساخت. </p> <p>آری بلاهای من از حوادث عادی نبود، بلکه دردهایی بی‌درمان و معضلاتی لا ینحل بود، چیزی که هست خداوند به لطف خود و نفوذ قدرتش در آنها نفوذ کرد، و همه را وسیله زندگی و اسباب نعمت من قرار داد، بعد از آنکه یک یک آنها وسیله هلاکت و بدبختی من بودند، و بخاطر همین سه بلایی که شمرد دنبال کلامش گفت: <span class="aya" rel="12_100" data-words="45-49">إن ربی لطیف لما یشاء</span>. </p> <p>پس در حقیقت جمله مزبور تعلیل بیرون شدن از زندان و آمدن پدر از بادیه است، و با این جمله به عنایت و منتی که خدا به او اختصاص داد اشاره کرد، و نیز آن بلاهایی که وی را احاطه کرده بود بلایی نبود که گره آنها باز شدنی باشد، و یا احتمالا از مجرای خود (که هلاکت وی بود) منحرف گردد، لیکن خداوند از آنجایی که لطیف است هر چه را بخواهد<code class="page" rel="11,340"/> انجام دهد در آن نفوذ می‌کند، در بلاهای من نیز نفوذ کرد، و عوامل شدت (و هلاکت) مرا به عوامل آسایش و راحتی مبدل نمود و اسباب ذلت و بردگی مرا وسایل عزت و سلطنت کرد. </p> <p>کلمه لطیف از اسمای خدای تعالی است، و اسمی است که دلالت بر حضور و احاطه او به باطن اشیاء می‌کند که راهی برای حضور در آن و احاطه به آن نیست و این لطافت از فروع احاطه او، و احاطه‌اش از فروع نفوذ قدرت و علم است، هم چنان که فرمود: <span class="aya" rel="67_14" data-words="1-9">أ لا یعلم من خلق و هو اللطیف الخبیر *</span>. </p> <p>و اصل معنای لطافت، خردی و نازکی و نفوذ است، مثلا وقتی گفته می‌شود  لطف الشی‌ء-با ضمه طاء-و یلطف لطافة معنایش این است که فلان چیز ریز و نازک است، به حدی که در نازکترین سوراخ فرو رود، و آن گاه بطور کنایه در معنای ارفاق و ملایمت استعمال می‌شود، و اسم مصدر آن <em>لطف</em> می‌آید. </p> <p>جمله‌ <span class="aya" rel="12_100" data-words="51-53">هو العلیم الحکیم</span> تعلیل همه مطالب قبل از جمله‌ <span class="aya" rel="12_100" data-words="12-22">یا أبت هذا تأویل رءیای من قبل قد جعلها ربی حقا...</span> است. </p> <p>یوسف (ع) کلام را با این دو اسم، هم ختم کرد و هم تعلیل، و کلام خود را محاذی کلام پدرش قرار داد که بعد از شنیدن رؤیای او گفته بود: <span class="aya" rel="12_6" data-words="1-4">و کذلک یجتبیک ربک</span>... </p> <p> <span class="aya" rel="12_6" data-words="27-30">إن ربک علیم حکیم</span>، و <span class="phrase">هیچ بعید نیست بگوییم <em>الف و لام</em> در <em rel="fa_12_100_51-51" data-sentence="43:156">العلیم</em> و <em rel="fa_12_100_52-52" data-sentence="106:138">الحکیم</em> الف و لام عهد باشد، و در نتیجه تصدیق قول پدر را افاده کند و معنایش این باشد که این همان خدایی است که تو در روز نخست گفتی علیم و حکیم است.</span> </p> <p><code class="aya" rel="12_101"/> <span class="aya" rel="12_101" data-words="1-10">رب قد آتیتنی من الملک و علمتنی من تأویل الأحادیث...</span>. </p> <p>بعد از آنکه یوسف (ع) خدای را ثنا گفت و احسانهای او را در نجاتش از بلاها و دشواریها برشمرد، خواست تا نعمتهایی را هم که خداوند بخصوص او ارزانی داشته برشمارد در حالی که پیداست آن چنان محبت الهی در دلش هیجان یافته که بکلی توجهش از غیر خدا قطع شده، در نتیجه یکباره از خطاب و گفتگوی با پدر صرفنظر کرده متوجه پروردگار خود شده و خدای عز اسمه را مخاطب قرار داده می‌گوید: پروردگارا این تو بودی که از سلطنت، سهمی بسزا ارزانیم داشتی، و از تاویل احادیث تعلیمم دادی . </p> <p>و اینکه گفت: <span class="aya" rel="12_101" data-words="11-20">فاطر السماوات و الأرض أنت ولیی فی الدنیا و الآخرة</span> در حقیقت اعراض از گفته قبلی، و ترقی دادن ثنای خداست، و یوسف (ع) در این جمله خواسته است   <code class="page" rel="11,341"/> بعد از ذکر پاره‌ای از مظاهر روشن و برجسته ولایت الهی، از قبیل رها ساختن از زندان، آوردن خاندانش از دشت، دادن ملک و سلطنت، و تعلیم تاویل احادیث، به اصل ولایت الهی برگشته و این معنا را خاطرنشان سازد که: خداوند رب عالم است، هم در کوچک و هم در بزرگ، و ولی است، هم در دنیا و هم در آخرت. </p> <p>ولایت او یعنی قائم بودن او بر هر چیز، و بر ذات و صفات و افعال هر چیز، خود ناشی است از اینکه او هر چیزی را ایجاد کرده و از نهان عدم به ظهور وجود آورده، پس او فاطر و آفریدگار آسمانها و زمین است، و بهمین جهت دلهای اولیای او و مخلصین از بندگانش از راه این اسم، یعنی اسم فاطر (که به معنای وجود لذاته خدا، و ایجاد غیر خود است) متوجه او می‌شوند. </p> <p>هم چنان که قرآن کریم فرموده: <span class="aya" rel="14_10" data-words="1-10">قالت رسلهم أ فی الله شک فاطر السماوات و الأرض</span><span class="footnote" rel="1" title="فرستادگانشان گفتند آیا در خدا شکی هست با اینکه او هستی بخش آسمانها و زمین است سوره ابراهیم، آیه ۱۰">*</span>. </p> <h3> <span class="title" rel="12_101 12_93 12_94 12_95 12_96 12_97 12_98 12_99 12_100 12_102">معنای اینکه یوسف (علیه السلام) می‌گوید: خدایا تو ولی من در دنیا و آخرت هستی  و از خدا می‌خواهد: مرا مسلم بمیران و به صالحان ملحق بساز </span> </h3> <p> و لذا یوسف هم که یکی از فرستادگان و مخلصین او است در جایی که سخن از ولایت او به میان می‌آورد می‌گوید: <span class="aya" rel="12_101" data-words="11-20">فاطر السماوات و الأرض أنت ولیی فی الدنیا و الآخرة</span> یعنی من در تحت ولایت تامه توام بدون اینکه خودم در آفرینش خود دخالتی داشته باشم و در ذات و صفات و افعالم استقلالی داشته یا برای خود مالک نفع و ضرر، و یا مرگ و حیات، و یا نشوری باشم. </p> <p> <span class="aya" rel="12_101" data-words="21-25">توفنی مسلما و ألحقنی بالصالحین</span> -بعد از آنکه یوسف (ع) در قبال رب العزة، مستغرق در مقام ذلت گردید و به ولایت او در دنیا و آخرت شهادت داد، اینک مانند یک برده و مملوک که در تحت ولایت مالک خویش است درخواست می‌کند که او را آن چنان قرار دهد که ولایت او بر وی در دنیا و آخرت مقتضی آنست، و آن این است که وی را تسلیم در برابر خود کند، مادامی که در دنیا زنده است، و در آخرت در زمره صالحین قرارش دهد، زیرا کمال بنده مملوک آن است که نسبت به صاحب و ربش تسلیم باشد، و مادامی که زنده است در برابر آنچه وی از او می‌خواهد سر تسلیم فرود آورد، و در اعمال اختیاریه خود چیزی که مایه کراهت و نارضایتی او است از خود نشان ندهد و تا آنجا که می‌تواند و در اختیار اوست خود را چنان کند که برای قرب مولایش صالح، و برای مواهب بزرگ او لایق باشد، و همین معنا باعث شد که یوسف (ع) از پروردگارش بخواهد که او را در دنیا مسلم، و در آخرت در زمره صالحان قرار دهد، هم چنان که جد بزرگوارش ابراهیم را به چنین مواهبی اختصاص داده بود، و   <code class="page" rel="11,342"/> قرآن در باره‌اش می‌فرماید: <span class="aya" rel="2_130-131" data-words="11-30">و لقد اصطفیناه فی الدنیا و إنه فی الآخرة لمن الصالحین، إذ قال له ربه أسلم قال أسلمت لرب العالمین *</span> و این اسلامی که یوسف درخواست کرد بالاترین درجات اسلام، و عالی‌ترین مراتب آنست، و آن عبارتست از تسلیم محض بودن برای خدای سبحان به اینکه بنده برای خود و برای آثار وجودی خود هیچ استقلالی نبیند و در نتیجه هیچ چیز-چه خودش و چه صفات و اعمالش-او را از پروردگارش مشغول نسازد، و این معنا وقتی به خدا نسبت داده شود (و عرض شود که خدایا تو مرا مسلم قرار ده) معنایش این است که خداوند بنده‌اش را خالص برای خود قرار دهد. </p> <p>از آنچه گذشت معلوم شد که معنای درخواست (مرا مسلم بمیران) این است که خدایا اخلاص و اسلام مرا مادامی که زنده‌ام برایم باقی بدار. و به عبارت دیگر این است که تا زنده است مسلم زندگی کند، تا در نتیجه دم مرگ هم مسلم بمیرد، و این کنایه است از اینکه خداوند او را تا دم مرگ بر اسلام پایدار بدارد، نه اینکه معنایش این باشد که دم مرگ مسلم باشم، هر چند در زندگی مسلم نبودم، و نه اینکه درخواست مرگ باشد و معنایش این باشد خدا- یا الآن که دارای اسلامم مرا بمیران. </p> <p>بنا بر این، فساد آن تفسیری که از عده‌ای از قدمای مفسرین نقل شده بخوبی روشن می‌شود، و آن تفسیر این است که گفته‌اند: جمله‌ <span class="aya" rel="12_101" data-words="21-22">توفنی مسلما</span> دعای یوسف است که از خدای سبحان طلب مرگ کرده<span class="footnote" rel="2" title="روح المعانی، ج ۱۳، ص ۶۲، ط بیروت">*</span>. و حتی بعضی<span class="footnote" rel="3" title="مجمع البیان، ج ۴، ص ۱۲۳ ط بیروت">*</span> از ایشان اضافه کرده‌اند که احدی از انبیاء تمنا و درخواست مرگ نکرده مگر یوسف (ع). </p> <p><code class="aya" rel="12_102"/> <span class="aya" rel="12_102" data-words="1-16">ذلک من أنباء الغیب نوحیه إلیک و ما کنت لدیهم إذ أجمعوا أمرهم و هم یمکرون</span>. </p> <p><span class="phrase">کلمه <em rel="fa_12_102_1-1" data-sentence="5:189">ذلک</em> اشاره است به داستان یوسف (ع)، و خطاب در آن خطاب به رسول خدا (ص) است و ضمیر جمعی که در <em rel="fa_12_102_10-10" data-sentence="146:88">لدیهم</em> و غیر آن است به برادران یوسف برمی‌گردد، و کلمه <em>اجماع</em> به معنای عزم و تصمیم است.</span> </p> <p><span class="phrase">جمله‌ <span class="aya" rel="12_102" data-words="7-10">و ما کنت لدیهم...</span>، حال است از ضمیر خطاب در <em rel="fa_12_102_6-6" data-sentence="105:9">الیک</em> ، و جمله</span> </p> <p>هنگامی که پروردگارش به او فرمود سر به فرمان ما فرود آر، عرض کرد مطیع فرمانم. سوره بقره، آیه 130 و 131.      <code class="page" rel="11,343"/> <span class="aya" rel="12_102" data-words="5-9">نوحیه إلیک و ما کنت...</span>، بیان است برای جمله‌ <span class="aya" rel="12_102" data-words="1-4">ذلک من أنباء الغیب</span> و معنایش این است که داستان یوسف از اخبار غیب است، آری ما آن را به تو وحی کردیم در حالی که تو نزد برادران یوسف نبودی آن وقتی که عزم خود را جزم کردند و متفقا در صدد نقشه چینی علیه یوسف برآمدند. </p> <h3>بحث روایتی‌ <span class="title" rel="12_94 12_95 12_93 12_96 12_97 12_98 12_99 12_100 12_101 12_102"> (روایاتی پیرامون ملاقات برادران با یوسف (علیه السلام) در مصر و...) </span> </h3> <p> در تفسیر عیاشی از ابی بصیر از ابی جعفر (ع) روایت کرده که در ضمن حدیثی طولانی فرموده: یوسف به برادران گفت: امروز بر شما ملامتی نیست، خداوند شما را می‌آمرزد، این پیراهن مرا که‌اشک دیدگانم آن را پوشانیده ببرید و بروی پدرم بیندازید، که اگر بوی مرا بشنود بینا می‌گردد، آن گاه با تمامی خاندان وی نزد من آئید، یوسف در همان روز ایشان را به آنچه که نیازمند بدان بودند مجهز نموده روانه کرد. </p> <p>وقتی کاروان از مصر دور شد، یعقوب بوی یوسف را شنید و به آن عده از فرزندانی که نزدش بودند گفت: اگر ملامتم نکنید من هر آینه بوی یوسف را می‌شنوم. </p> <p>آن گاه امام فرمود: از طرف دیگر فرزندانی که از مصر می‌آمدند، خیلی با شتاب می‌راندند تا پیراهن را زودتر برسانند، و از دیدن یوسف و مشاهده وضع او و سلطنتی که خدا به او داده بسیار خوشحال بودند، چون می‌دیدند خود ایشان هم در سلطنت برادر عزتی پیدا می‌کنند. </p> <p>مسافتی که میان مصر و دیار یعقوب بود نه روز راه بود، وقتی بشیر وارد شد، پیراهن را به روی یعقوب انداخت، در دم دیدگان یعقوب روشن و بینا گشته از کاروانیان پرسید بنیامین چه شد؟ گفتند ما او را نزد برادرش سلامت و صالح گذاشتیم و آمدیم. </p> <p>یعقوب در این هنگام حمد و شکر خدا را به جای آورده، سجده شکر نمود، هم چشمش بینا شد و هم خمیدگی پشتش راست گردید، آن گاه دستور داد همین امروز با تمامی خاندانش بسوی یوسف حرکت کنند. </p> <p>خود یعقوب و همسرش (یامیل) که خاله یوسف بود حرکت کرده و تند می‌راندند، تا پس از نه روز وارد مصر شدند.<span class="footnote" rel="1" title="تفسیر عیاشی، ج ۲، ص ۱۹۶، ح ۷۹">*</span> مؤلف: این معنا که همسر یعقوب که با او وارد مصر شده مادر بنیامین و خاله یوسف   <code class="page" rel="11,344"/> بوده نه مادر حقیقی او، مطلبی است که در عده‌ای از روایات آمده، ولی از ظاهر کتاب و بعضی از روایات برمی‌آید که او مادر حقیقی یوسف بوده، و یوسف و بنیامین هر دو از یک مادر بوده‌اند، البته ظهور این روایات آن قدر هم قوی نیست که بتواند آن روایات دیگر را دفع کند. </p> <p>و در مجمع البیان از امام صادق (ع) روایت کرده که در تفسیر آیه‌ <span class="aya" rel="12_94" data-words="1-14">و لما فصلت العیر قال أبوهم إنی لأجد ریح یوسف لو لا أن تفندون</span> فرموده: یعقوب بوی یوسف را همان دم شنید که کاروان از مصر بیرون شد، و فاصله کاروان تا فلسطین که محل سکونت یعقوب بود، ده شب راه بود<span class="footnote" rel="1" title="مجمع البیان، ج ۵، ص ۲۶۲، ط تهران">*</span>. </p> <p>مؤلف: در برخی از روایات که از طرق عامه و خاصه نقل شده چنین آمده که پیراهنی که یوسف نزد یعقوب (ع) فرستاد، پیراهنی بود که از بهشت نازل شده بود، پیراهنی بود که جبرئیل برای ابراهیم در آن موقع که می‌خواستند در آتش بیفکنند آورد و با پوشیدن آن، آتش برایش خنک و بی‌آزار شد، ابراهیم آن را به اسحاق و اسحاق به یعقوب سپرد، یعقوب نیز آن را بصورت تمیمه (بازوبند) درآورده و وقتی یوسف به دنیا آمد به گردن او انداخت و آن هم چنان در گردن یوسف بود تا آنکه در چنین روزی آن را از تمیمه بیرون آورد تا نزد پدر بفرستد بوی بهشت از آن منتشر شد، و همین بوی بهشت بود که به مشام یعقوب رسید. و اینگونه اخبار مطالبی دارد که ما نمی‌توانیم آنها را تصحیح کنیم، علاوه بر این، سند معتبری هم ندارند. </p> <p>نظیر این روایات، روایات دیگری از شیعه و سنی است که در آنها آمده: یعقوب نامه‌ای به عزیز مصر نوشت با این تصورکه او مردی از آل فرعون است، و از وی درخواست کرد بنیامین را که دستگیر کرده آزاد کند، و در آن نامه نوشت او فرزند اسحاق ذبیح اللَّه است که خداوند به جدش ابراهیم دستور داده بود او را قربانی کند، و سپس در حین انجام ذبح، خداوند عوض عظیمی بجای او فرستاد، و ما در جلد دهم این کتاب گفتیم که: ذبیح، اسماعیل بوده نه اسحاق. </p> <p>و در تفسیر عیاشی از نشیط بن ناصح بجلی روایت کرده که گفت خدمت حضرت صادق عرض کردم: آیا برادران یوسف پیامبر بودند؟ فرمود: پیامبر که نبودند هیچ، حتی از نیکان هم نبودند از مردم با تقوی هم نبودند، چگونه با تقوی بوده‌اند و حال آنکه به پدر خود گفتند: <span class="aya" rel="12_95" data-words="3-6">إنک لفی ضلالک القدیم</span>؟ !<span class="footnote" rel="2" title="تفسیر عیاشی، ج ۲، ص ۱۹۵ ح ۷۷">*</span>     <code class="page" rel="11,345"/> مؤلف: و در روایتی که از طرق اهل سنت نقل شده، و همچنین در بعضی از روایات ضعیف شیعیان آمده، که: فرزندان یعقوب پیامبر بودند، اما این روایات، هم از راه کتاب مردود است و هم از راه سنت و هم از راه عقل، زیرا این هر سه، انبیاء را معصوم می‌دانند،  (و کسانی که چنین اعمال زشتی از خود نشان دادند نمی‌توانند انبیاء باشند). </p> <p>و اگر از ظاهر بعضی آیات برمی‌آید که اسباط، انبیاء بوده‌اند مانند آیه‌ <span class="aya" rel="4_163" data-words="12-23">و أوحینا إلی إبراهیم و إسماعیل و إسحاق و یعقوب و الأسباط *</span> ظهورش آن چنان نیست که نتوان از آن چشم پوشید، زیرا صریح در این معنا نیست که مراد از اسباط، همان برادران یوسفند، زیرا اسباط، بر همه دودمان یعقوب و تیره‌های بنی اسرائیل اطلاق می‌شود، هم چنان که در قرآن آمده: <span class="aya" rel="7_160" data-words="1-6">و قطعناهم اثنتی عشرة أسباطا أمما</span><span class="footnote" rel="2" title="جدا کردیم ایشان را به دو از ده تیره، که هر تیره امتی باشد سوره اعراف، آیه ۱۶۰">*</span>. </p> <h3> <span class="title" rel="12_98">چند روایت در مورد علت تاخیر و تسویف یعقوب (علیه السلام) در دعا برای آمرزش فرزندان‌ <span class="aya" rel="12_98" data-words="2-5">سوف أستغفر لکم ربی</span> </span> </h3> <p> و در <em>فقیه</em> به سند خود از محمد بن مسلم از امام صادق (ع) روایت کرده که در ذیل گفتار یعقوب به فرزندانش، که فرمود: <span class="aya" rel="12_98" data-words="2-5">سوف أستغفر لکم ربی</span> فرموده: استغفار را تاخیر انداخت تا شب جمعه فرا رسد.<span class="footnote" rel="3" title="فقیه، ج ۱، ص ۲۷۲، ح ۱۲۴۰، ط بیروت">*</span> مؤلف: در این معنی روایات دیگری نیز هست. </p> <p>و در الدر المنثور است که ابن جریر و ابی الشیخ، از ابن عباس از رسول خدا  (ص) روایت کرده‌اند که فرمود: اینکه برادرم یعقوب به فرزندان خود گفت:  بزودی برایتان از پروردگارم طلب مغفرت می‌کنم منظورش این بود که شب جمعه فرا رسد.<span class="footnote" rel="4" title="الدر المنثور، ج ۴، ص ۳۶، ط بیروت">*</span> و در کافی به سند خود از فضل بن ابی قره از امام صادق (ع) روایت کرده که فرمود: رسول خدا (ص) فرموده: بهترین وقتی که می‌توانید در آن وقت دعا کنید و از خدا حاجت بطلبید وقت سحر است، آن گاه این آیه را تلاوت فرمود که: یعقوب به فرزندان خود گفت: <span class="aya" rel="12_98" data-words="2-5">سوف أستغفر لکم ربی</span> و منظورش این بود که در وقت سحر طلب مغفرت کند.<span class="footnote" rel="5" title="اصول کافی، ج ۲، ص ۴۷۷">*</span>. </p> <p>مؤلف: در این معنی روایات دیگری نیز هست از جمله الدر المنثور از ابی الشیخ و ابن مردویه از ابن عباس از رسول خدا (ص) روایت کرده که شخصی از آن جناب پرسید چرا یعقوب استغفار را تاخیر انداخت؟ فرمود: تاخیر انداخت تا هنگام سحر فرا برسد،           <code class="page" rel="11,346"/> چون دعای سحر مستجاب است.<span class="footnote" rel="1" title="الدر المنثور، ج ۴، ص ۳۶، ط بیروت">*</span> در سابق هم در بیان آیات، کلامی در وجه تاخیر گذشت (که تاخیر انداخت تا با دیدن یوسف و عزت او دلش بکلی از چرکینی نسبت به فرزندان پاک شود آن وقت دعا کند) و اگر یوسف (ع) با خوشی به برادران رو کرد و خود را معرفی نمود، و ایشان او را به جوانمردی و بزرگواری شناختند و او کمترین حرف و طعنه‌ای که مایه شرمندگی ایشان باشد نزد، و لازمه این رفتار این بود که بلافاصله جهت ایشان استغفار کند هم چنان که کرد دلیل نمی‌شود بر اینکه یعقوب (ع) طلب مغفرت را تاخیر نیندازد، چون موقعیت یعقوب غیر موقعیت یوسف بود، موقعیت یوسف مقتضی بر فوریت استغفار و تسریع در آن بود زیرا در مقام اظهار تمام فتوت و جوانمردی بود اما چنین مقتضی در مورد یعقوب نبود. </p> <h3> <span class="title" rel="12_100 12_101 12_93 12_94 12_95 12_96 12_97 12_98 12_99 12_102">روایاتی در باره سجده یعقوب (علیه السلام) و فرزندانش در برابر یوسف (علیه السلام) </span> </h3> <p> و در تفسیر قمی از محمد بن عیسی روایت کرده که گفت: یحیی بن اکثم از موسی  (مبرقع) بن محمد بن علی بن موسی مسائلی پرسید، آن گاه آن مسائل را بر ابی الحسن هادی  (ع) عرضه داشت، از آن جمله یکی این بود که پرسید خداوند می‌فرماید: <span class="aya" rel="12_100" data-words="1-9">و رفع أبویه علی العرش و خروا له سجدا</span> مگر صحیح است که یعقوب و فرزندانش برای یوسف سجده کنند با اینکه ایشان پیامبر بودند؟ ابو الحسن امام هادی (ع) در جواب فرمود: اما سجده کردن یعقوب و پسرانش برای یوسف عیب ندارد، چون سجده برای یوسف نبوده، بلکه این عمل یعقوب و فرزندانش طاعتی بوده برای خدا و تحیتی بوده برای یوسف، هم چنان که سجده ملائکه در برابر آدم سجده بر آدم نبود بلکه طاعت خدا بود و تحیت برای آدم. </p> <p>یعقوب و فرزندانش که یکی از ایشان خود یوسف بود همه به عنوان شکر، خدا را سجده کردند برای اینکه خدا جمعشان را جمع کرد، مگر نمی‌بینی که خود او در این موقع می‌گوید: <span class="aya" rel="12_101" data-words="1-25">رب قد آتیتنی من الملک و علمتنی من تأویل الأحادیث فاطر السماوات و الأرض أنت ولیی فی الدنیا و الآخرة توفنی مسلما و ألحقنی بالصالحین</span><span class="footnote" rel="2" title="تفسیر قمی، ج ۱، ص ۳۵۶، ط قم">*</span>... </p> <p>مؤلف: در سابق، آنجا که آیات را تفسیر می‌کردیم مقداری در باره سجده پدر و برادران یوسف برای یوسف بحث کردیم، ظاهر این حدیث هم می‌رساند که خود یوسف هم با ایشان سجده کرده است، و حدیث استدلال کرده به گفتار یوسف که گفت: پروردگارا تو بودی که     <code class="page" rel="11,347"/> ملکم ارزانی داشتی... ، و لیکن در اینکه این گفتار چگونه دلالت دارد بر سجده کردن خود یوسف ابهام هست و وجهش برای ما روشن نیست. </p> <p>این روایت را عیاشی نیز در تفسیر خود از محمد بن سعید ازدی رفیق موسی بن محمد بن رضا (ع) نقل کرده که به برادر خود گفت: یحیی بن اکثم به من نامه نوشته و از مسائلی سؤال کرده، اینک به من بگویید ببینم معنای آیه‌ <span class="aya" rel="12_100" data-words="1-9">و رفع أبویه علی العرش و خروا له سجدا</span> چیست؟ آیا راستی یعقوب و فرزندانش برای یوسف سجده کردند؟ می‌گوید: وقتی این مسائل را از برادرم پرسیدم در جواب گفت: سجده یعقوب و فرزندانش برای یوسف، از باب ادای شکر خدا بود که جمعشان را جمع کرد، مگر نمی‌بینی خود او در مقام ادای شکر در چنین موقعی گفته: <span class="aya" rel="12_101" data-words="1-10">رب قد آتیتنی من الملک و علمتنی من تأویل الأحادیث...</span><span class="footnote" rel="1" title="تفسیر عیاشی، ج ۲، ص ۱۹۷، ح ۸۲">*</span>. </p> <p>و این روایتی که عیاشی آورده با لفظ آیه موافق‌تر است، و از نظر اشکال هم سالم‌تر از آن روایتی است که قمی آورده. </p> <p>و <span class="phrase">نیز در تفسیر عیاشی از ابن ابی عمیر از بعضی از راویان شیعه از امام صادق  (ع) روایت شده‌که در ذیل آیه‌ <span class="aya" rel="12_100" data-words="1-5">و رفع أبویه علی العرش</span> فرمود: <em rel="fa_12_100_5-5" data-sentence="185:895">عرش</em> به معنی تخت است، و در معنای جمله‌ <span class="aya" rel="12_100" data-words="6-9">و خروا له سجدا</span> فرموده: این سجود ایشان عبادت خدا بوده.<span class="footnote" rel="2" title="تفسیر عیاشی، ج ۲، ص ۱۹۷، ح ۸۵">*</span> و نیز در همان کتاب از ابی بصیر از ابی جعفر (ع) روایت کرده که در حدیثی فرمود: یعقوب و فرزندانش نه روز راه پیمودند تا به مصر رسیدند، و چون به مصر رسیدند و بر یوسف وارد شدند، یوسف با پدرش معانقه کرد و او را بوسید و گریه کرد، و خاله‌اش را بر بالای تخت سلطنتی نشانید، آن گاه به اتاق شخصی خود رفت و عطر و سرمه استعمال کرد و لباس رسمی سلطنت پوشیده نزد ایشان بازگشت، -و در نسخه‌ای آمده که سپس بر ایشان درآمد- پس وقتی او را با چنین جلال و شوکتی دیدند همگی به احترام او و شکر خدا به سجده افتادند، اینجا بود که یوسف گفت: <span class="aya" rel="12_100" data-words="12-18">یا أبت هذا تأویل رءیای من قبل</span>... <span class="aya" rel="12_100" data-words="41-44">بینی و بین إخوتی</span>.</span> </p> <p>آن گاه امام فرمود: یوسف در این مدت بیست سال، هرگز عطر و سرمه و بوی خوش استعمال نکرده بود، و هرگز نخندیده و با زنان نیامیخته بود، تا آنکه خدا جمع یعقوب را جمع نموده و او را به پدر و برادرانش رسانید.<span class="footnote" rel="3" title="تفسیر عیاشی، ج ۲، ص ۱۹۷، ح ۸۳">*</span>       <code class="page" rel="11,348"/> </p><h3> <span class="title" rel="12_96 12_93 12_94 12_95 12_97 12_98 12_99 12_100 12_101 12_102">روایتی در مورد حلیت نعمت‌های دنیوی و جواز بهره برداری از آنها</span> </h3> <p> و در کافی به سند خود از عباس بن هلال الشامی، غلام ابی الحسن (ع) از آن جناب روایت کرد که گفت: خدمت آقایم عرض کردم: فدایت شوم، مردم چقدر دوست می‌دارند کسی را که غذای ناگوار بخورد و لباس خشن بپوشد و در برابر خدا خشوع کند، فرمود: مگر نمی‌دانی که یوسف پیغمبر، که فرزند پیغمبر بود همواره قباهای حریر، آنهم زربافت می‌پوشید، و در مجالس آل فرعون می‌نشست و حکم می‌کرد، و مردم هم به لباس او ایراد نمی‌گرفتند، چون مردم محتاج لباس او نبودند، مردم از او عدالت می‌خواستند. </p> <p>آری مردم نیازمند پیشوایی هستند که وقتی سخنی می‌گوید راست بگوید، و وقتی حکمی می‌کند عدالت را رعایت نماید، زیرا خداوند نه طعام حلالی را حرام کرده و نه شراب حلالی را (حرام کرده)، او حرام را حرام و ممنوع کرده، چه کم و چه زیاد، حتی خودش فرموده‌ <span class="aya" rel="7_32" data-words="1-12">قل من حرم زینة الله التی أخرج لعباده و الطیبات من الرزق</span>.<span class="footnote" rel="1" title="فروع کافی، ج ۶، ص ۴۵۳، ح ۵، ط بیروت">*</span> و در تفسیر عیاشی از محمد بن مسلم نقل کرده که گفت: خدمت امام ابی جعفر  (ع) عرض کردم: یعقوب بعد از آنکه خداوند جمعش را جمع کرد و تعبیر خواب یوسف را نشانش داد چند سال در مصر با یوسف زندگی کرد؟ فرمود: دو سال، پرسیدم در این دو سال حجت خدا در روی زمین کی بود، یعقوب، یا یوسف؟ فرمود حجت خدا یعقوب بود، پادشاه یوسف، بعد از آنکه یعقوب از دنیا رفت یوسف استخوانهای یعقوب را در تابوتی گذاشت و به سرزمین شام برده در بیت المقدس به خاک سپرد، و از آن پس یوسف بن یعقوب حجت خدا گردید.<span class="footnote" rel="2" title="تفسیر عیاشی، ج ۲، ص ۱۹۸، ح ۸۷">*</span> مؤلف: روایات در داستان یوسف بسیار زیاد است، و ما از آنها به آن مقداری اکتفاء کردیم که به آیات کریمه قرآن مساس و ارتباط داشت و ما بقی را متعرض نشدیم، چون علاوه بر اینکه ارتباط زیادی با آیات نداشت بیشتر آنها یا سندش ضعیف بود و یا متنش دچار تشویش و اضطراب بود. </p> <p>مثلا از جمله روایاتی که گفتم ارتباطی با بحث تفسیر ما ندارد این مطلب است که در بعضی از آنها آمده که: خدای سبحان نبوت را در دودمان یعقوب در پشت <em>لاوی</em> قرار داد، و لاوی‌همان کسی بود که مانع بقیه برادران از کشتن یوسف شد، و گفت‌ <span class="aya" rel="12_10" data-words="4-11">لا تقتلوا یوسف و ألقوه فی غیابت الجب...</span>، و همان او بود که در وقتی که یوسف برادرش را به اتهام سرقت بازداشت     <code class="page" rel="11,349"/> نمود به برادران گفت: من از جای خود تکان نمی‌خورم و از سرزمین مصر بیرون نمی‌روم تا آنکه پدرم اجازه دهد و یا خدایم حکم کند، که او خیر الحاکمین است . خداوند (هم) به شکرانه این دو عملش نبوت را در دودمان وی قرار داد. </p> <p>و نیز از جمله مطالبی که در برخی از آن روایات آمده این است که یوسف (ع) با همسر عزیز ازدواج کرد، و این همسر عزیز همان زلیخا بود که سالها عاشق یوسف شده و آن جریان‌ها را پیش آورد، بعد از آنکه عزیز در خلال سالهای قحطی از دنیا رفت یوسف او را به همسری خود گرفت. و اگر این حدیث صحیح باشد بعید نیست که خداوند به شکرانه این که او (زلیخا) در نهایت گفتار یوسف را تصدیق کرده بر علیه خود گواهی داده و گفت: <span class="aya" rel="12_51" data-words="20-30">الآن حصحص الحق أنا راودته عن نفسه و إنه لمن الصادقین</span> او را به وصال یوسف رسانده باشد. </p> <h3>گفتاری در چند فصل پیرامون داستان یوسف</h3> <h3>1-داستان یوسف در قرآن</h3> <p> یوسف پیغمبر، فرزند یعقوب ابن اسحاق بن ابراهیم خلیل، یکی از دوازده فرزند یعقوب، و کوچکترین برادران خویش است مگر بنیامین که او از آن جناب کوچکتر بود. خداوند متعال مشیتش بر این تعلق گرفت که نعمت خود را بر وی تمام کند و او را علم و حکم و عزت و سلطنت دهد، و بوسیله او قدر آل یعقوب را بالا ببرد، و لذا در همان کودکی از راه رؤیا او را به چنین آینده درخشان بشارت داد، بدین صورت که وی در خواب دید یازده ستاره و آفتاب و ماه در برابرش به خاک افتادند و او را سجده کردند، این خواب خود را برای پدر نقل کرد، پدر او را سفارش کرد که مبادا خواب خود را برای برادران نقل کنی، زیرا که اگر نقل کنی بر تو حسد می‌ورزند. آن گاه خواب او را تعبیر کرد به اینکه بزودی خدا تو را برمی‌گزیند، و از تاویل احادیث به تو می‌آموزد و نعمت خود را بر تو و بر آل یعقوب تمام می‌کند، آن چنان که بر پدران تو ابراهیم و اسحاق تمام کرد. </p> <p>این رؤیا همواره در نظر یوسف بود، و تمامی دل او را به خود مشغول کرده بود او همواره دلش به سوی محبت پروردگارش پر می‌زد، و به خاطر علو نفس و صفای روح و خصایص حمیده و پسندیده‌ای که داشت واله و شیدای پروردگار بود، و از اینها گذشته دارای جمالی بدیع بود آن چنان که عقل هر بیننده را مدهوش و خیره می‌ساخت. </p> <p>یعقوب هم به خاطر این صورت زیبا و آن سیرت زیباترش او را بی‌نهایت دوست می‌داشت، و حتی یک ساعت از او جدا نمی‌شد، این معنا بر برادران بزرگترش گران می‌آمد و حسد ایشان را برمی‌انگیخت، تا<code class="page" rel="11,350"/> آنکه دور هم جمع شدند و در باره کار او با هم به مشورت پرداختند، یکی می‌گفت باید او را کشت، یکی می‌گفت باید او را در سرزمین دوری انداخت و پدر و محبت پدر را به خود اختصاص داد، آن گاه بعدا توبه کرد و از صالحان شد، و در آخر رأیشان بر پیشنهاد یکی از ایشان متفق شد که گفته بود: باید او را در چاهی بیفکنیم تا کاروانیانی که از چاه‌های سر راه آب می‌کشند او را یافته و با خود ببرند. </p> <p>بعد از آنکه بر این پیشنهاد تصمیم گرفتند، به دیدار پدر رفته با او در این باره گفتگو کردند، که فردا یوسف را با ما بفرست تا در صحرا از میوه‌های صحرایی بخورد و بازی کند و ما او را محافظت می‌کنیم، پدر در آغاز راضی نشد و چنین عذر آورد که من می‌ترسم گرگ او را بخورد، از فرزندان اصرار و از او انکار، تا در آخر راضیش کرده یوسف را از او ستاندند و با خود به مراتع و چراگاههای گوسفندان برده بعد از آنکه پیراهنش را از تنش بیرون آوردند در چاهش انداختند. </p> <p>آن گاه پیراهنش را با خون دروغین آلوده کرده نزد پدر آورده گریه‌کنان گفتند: ما رفته بودیم با هم مسابقه بگذاریم، و یوسف را نزد بار و بنه خود گذاشته بودیم، وقتی برگشتیم دیدیم گرگ او را خورده است، و این پیراهن به خون‌آلوده اوست. </p> <p>یعقوب به گریه درآمد و گفت: چنین نیست، بلکه نفس شما امری را بر شما تسویل کرده و شما را فریب داده، ناگزیر صبری جمیل پیش می‌گیرم و خدا هم بر آنچه شما توصیف می‌کنید مستعان و یاور است، این مطالب را جز از راه فراست خدادادی نفهمیده بود، خداوند در دل او انداخت که مطلب او چه قرار است. </p> <p>یعقوب همواره برای یوسف اشک می‌ریخت و بهیچ چیز دلش تسلی نمی‌یافت، تا آنکه دیدگانش از شدت حزن و فرو بردن اندوه نابینا گردید. </p> <p>فرزندان یعقوب مراقب چاه بودند ببینند چه بر سر یوسف می‌آید، تا آن که کاروانی بر سر چاه آمده مامور سقایت خود را روانه کردند تا از چاه آب بکشد، وقتی دلو خود را به قعر چاه سرازیر کرد یوسف، خود را به دلو بند کرده از چاه بیرون آمد کاروانیان فریاد خوشحالیشان بلند شد، که ناگهان فرزندان یعقوب نزدیکشان آمدند و ادعا کردند که این بچه برده ایشانست، و آن گاه بنای معامله را گذاشته به بهای چند درهم اندک فروختند. </p> <p>کاروانیان یوسف را با خود به مصر برده در معرض فروشش گذاشتند، عزیز مصر او را خریداری نموده به خانه برد و به همسرش سفارش کرد تا او را گرامی بدارد، شاید به دردشان بخورد و یا او را فرزند خوانده خود کنند، همه این سفارشات بخاطر جمال بدیع و بی‌مثال او و آثار جلال و صفای روحی بود که از جبین او مشاهده می‌کرد. </p> <p>یوسف در خانه عزیز غرق در عزت و عیش روزگار می‌گذراند، و این خود اولین عنایت لطیف و<code class="page" rel="11,351"/> سرپرستی بی‌مانندی بود که از خدای تعالی نسبت به وی بروز کرد، چون برادرانش خواستند تا بوسیله به چاه انداختن و فروختن، او را از زندگی خوش و آغوش پدر و عزت و ناز او محروم سازند، و یادش را از دلها ببرند، ولی خداوند نه او را از یاد پدر برد و نه مزیت زندگی را از او گرفت، بلکه بجای آن زندگی بدوی و ابتدایی که از خیمه و چادر مویین داشت قصری سلطنتی و زندگی مترقی و متمدن و شهری روزیش کرد، بعکس همان نقشه‌ای که ایشان برای ذلت و خواری او کشیده بودند او را عزیز و محترم ساخت، رفتار خداوند با یوسف از اول تا آخر در مسیر همه حوادث به همین منوال جریان یافت. </p> <p>یوسف در خانه عزیز در گواراترین عیش، زندگی می‌کرد، تا بزرگ شد و به حد رشد رسید و بطور دوام نفسش رو به پاکی و تزکیه، و قلبش رو به صفا می‌گذاشت، و به یاد خدا مشغول بود، تا در محبت خداوند به حد ولع یعنی ما فوق عشق رسید و خود را برای خدا خالص گردانید، کارش به جایی رسید که دیگر همی جز خدا نداشت، خدایش هم او را برگزیده و خالص برای خودش کرد، علم و حکمتش ارزانی داشت، آری رفتار خدا با نیکوکاران چنین است. </p> <p>در همین موقع بود که همسر عزیز دچار عشق او گردید، و محبت به او تا اعماق دلش راه پیدا کرد، ناگزیرش ساخت تا با او بنای مراوده را بگذارد، بناچار روزی همه درها را بسته او رابه خود خواند و گفت <span class="aya" rel="12_23" data-words="14-15">هیت لک</span> یوسف از اجابتش سرباز زد، و به عصمت الهی اعتصام جسته گفت‌ <span class="aya" rel="12_23" data-words="17-26">معاذ الله إنه ربی أحسن مثوای إنه لا یفلح الظالمون</span>، زلیخا او را تعقیب کرده هر یک برای رسیدن به در از دیگری پیشی گرفتند، تا دست همسر عزیز به پیراهن او بند شد و از بیرون شدنش جلوگیری کرد، و در نتیجه پیراهن یوسف از عقب پاره شد. </p> <p>در همین هنگام به عزیز برخوردند که پشت در ایستاده بود، همسر او یوسف را متهم کرد به اینکه نسبت به وی قصد سوء کرده، یوسف انکار کرد، در همین موقع عنایت الهی او را دریافت، کودکی که در همان میان در گهواره بود به برائت و پاکی یوسف گواهی داد، و بدین وسیله خدا او را تبرئه کرد. </p> <p>بعد از این جریان مبتلا به عشق زنان مصر و مراوده ایشان با وی گردید و عشق همسر عزیز روز بروز انتشار بیشتری می‌یافت، تا آنکه جریان با زندانی شدن وی خاتمه یافت. </p> <p>همسر عزیز خواست تا با زندانی کردن یوسف او را به اصطلاح تادیب نموده مجبورش سازد تا او را در آنچه که می‌خواهد اجابت کند، عزیز هم از زندانی کردن وی می‌خواست تا سر و صدا و اراجیفی که در باره او انتشار یافته و آبروی او و خاندان او و وجهه‌اش را لکه‌دار ساخته خاموش شود. </p> <p>یوسف وارد زندان شد و با او دو جوان از غلامان دربار نیز وارد زندان شدند یکی از ایشان به وی گفت: در خواب دیده که آب انگور می‌فشارد و شراب می‌سازد. دیگری گفت: در خواب دیده که بالای سر خود نان حمل می‌کند و مرغها از آن نان می‌خورند، و از وی درخواست کردند که تاویل رؤیای ایشان را<code class="page" rel="11,352"/> بگوید. </p> <p>یوسف (ع) رؤیای اولی را چنین تعبیر کرد که: وی بزودی از زندان رها شده سمت پیاله‌گردانی دربار را اشغال خواهد کرد، و در تعبیر رؤیای دومی چنین گفت که: بزودی به دار آویخته گشته مرغها از سرش می‌خورند، و همین طور هم شد که آن جناب فرموده بود، در ضمن یوسف به آن کس که نجات یافتنی بود در موقع بیرون شدنش از زندان گفت: مرا نزد صاحبت بیاد آر، شیطان این سفارش را از یاد او برد، در نتیجه یوسف سالی چند در زندان بماند. </p> <p>بعد از این چند سال پادشاه خواب هولناکی دید و آن را برای کرسی‌نشینان خود بازگو کرد تا شاید تعبیرش کنند، و آن خواب چنین بود که گفت: در خواب می‌بینم که هفت گاو چاق، طعمه هفت گاو لاغر می‌شوند، و هفت سنبله سبز و سنبله‌های دیگر خشکیده، هان ای کرسی‌نشینان نظر خود را در رؤیای من بگوئید، اگر تعبیر خواب می‌دانید. </p> <p>گفتند: این خواب آشفته است و ما دانای به تعبیر خوابهای آشفته نیستیم. در این موقع بود که ساقی شاه به یاد یوسف و تعبیری که او از خواب وی کرده بود افتاد، و جریان را به پادشاه گفت و از او اجازه گرفت تا بزندان رفته از یوسف تعبیر خواب وی را بپرسد، او نیز اجازه داده به نزد یوسف روانه‌اش ساخت. </p> <p>وقتی ساقی نزد یوسف آمده تعبیر خواب شاه را خواست، و گفت که همه مردم منتظرند پرده از این راز برداشته شود، یوسف در جوابش گفت: هفت سال پی در پی کشت و زرع نموده آنچه درو می‌کنید در سنبله‌اش می‌گذارید، مگر مقدار اندکی که می‌خورید، آن گاه هفت سال دیگر بعد از آن می‌آید که آنچه اندوخته‌اید می‌خورید مگر اندکی از آنچه انبار کرده‌اید، سپس بعد از این هفت سال، سالی فرا می‌رسد که از قحطی نجات یافته از میوه‌ها و غلات بهره‌مند می‌گردید. </p> <p>شاه وقتی این تعبیر را شنید حالتی آمیخته از تعجب و مسرت به وی دست داد، و دستور آزادیش را صادر نموده گفت: تا احضارش کنند، لیکن وقتی مامور دربار زندان مراجعه نموده و خواست یوسف را بیرون آورد، او از بیرون شدن امتناع ورزید و فرمود: بیرون نمی‌آیم مگر بعد از آنکه شاه ماجرای میان من و زنان مصر را تحقیق نموده‌میان من و ایشان حکم کند. </p> <p>شاه تمامی زنانی که در جریان یوسف دست داشتند احضار نموده و در باره او با ایشان به گفتگو پرداخت، همگی به برائت ساحت او از جمیع آن تهمت‌ها متفق گشته به یک صدا گفتند: خدا منزه است که ما از او هیچ سابقه سویی نداریم، در اینجا همسر عزیز گفت: دیگر حق آشکارا شد، و ناگزیرم بگویم همه فتنه‌ها زیر سر من بود، من عاشق او شده و با او بنای مراوده را گذاردم، او از راستگویان است. پادشاه امر او را بسیار عظیم دید، و علم و حکمت و استقامت و امانت او در نظر وی عظیم آمد، دستور آزادی و احضارش را مجددا صادر کرد و<code class="page" rel="11,353"/> دستور داد تا با کمال عزت و احترام احضارش کنند، و گفت: او را برایم بیاورید تا من او را مخصوص خود سازم، وقتی او را آوردند و با او به گفتگو پرداخت، گفت: تو دیگر امروز نزد ما دارای مکانت و منزلت و امانتی، زیرا به دقیق‌ترین وجهی آزمایش، و به بهترین وجهی خالص گشته‌ای. </p> <p>یوسف در پاسخش فرمود: مرا متصدی خزائن زمین-یعنی سرزمین مصر-بگردان که در حفظ آن حافظ و دانایم، و می‌توانم کشتی ملت و مملکت را در چند سال قحطی به ساحل نجات رسانیده از مرگی که قحطی بدان تهدیدشان می‌کند برهانم، پادشاه پیشنهاد وی را پذیرفته، یوسف دست در کار امور مالی مصر می‌شود، و در کشت و زرع بهتر و بیشتر و جمع طعام و آذوقه و نگهداری آن در سیلوهای مجهز با کمال تدبیر سعی می‌کند، تا آنکه سالهای قحطی فرا می‌رسد، و یوسف طعام پس انداز شده را در بین مردم تقسیم می‌کند و بدین وسیله از مخمصه‌شان می‌رهاند. </p> <p>در همین سنین بود که یوسف به مقام عزیزی مصر می‌رسد و بر اریکه سلطنت تکیه می‌زند. پس می‌توان گفت اگر زندان نرفته بود به سلطنت نمی‌رسید، در همین زندان بود که مقدمات این سرنوشت فراهم می‌شد، آری با اینکه زنان مصر می‌خواستند (برای خاموش کردن آن سر و صداها) اسم یوسف را از یادها ببرند و دیدگان را از دیدارش محروم و او را از چشمها مخفی بدارند، و لیکن خدا غیر این را خواست. </p> <p>در بعضی از همین سالهای قحطی بود که برادران یوسف برای گرفتن طعام وارد مصر و به نزد یوسف آمدند، یوسف به محض دیدن، ایشان را می‌شناسد، ولی ایشان او را بهیچ وجه نمی‌شناسند، یوسف از وضع ایشان می‌پرسد، در جواب می‌گویند: ما فرزندان یعقوبیم، و یازده برادریم که کوچکترین از همه ما نزد پدر مانده چون پدر ما طاقت دوری و فراق او را ندارد. </p> <p>یوسف چنین وانمود کرد که چنین میل دارد او را هم ببیند و بفهمد که مگر چه خصوصیتی دارد که پدرش اختصاص به خودش داده است، لذا دستور می‌دهد که اگر بار دیگر به مصر آمدند حتما او را با خود بیاورند، آن گاه (برای اینکه تشویقشان کند) بسیار احترامشان نموده بیش از بهایی که آورده بودند طعامشان داد و از ایشان عهد و پیمان گرفت که برادر را حتما بیاورند، آن گاه محرمانه به کارمندان دستور داد تا بها و پول ایشان را در خرجین‌هایشان بگذارند، تا وقتی برمی‌گردند متاع خود را شناخته شاید دوباره برگردند. </p> <p>چون به نزد پدر بازگشتند ماجرا و آنچه را که میان ایشان و عزیز مصر اتفاق افتاده بود همه را برای پدر نقل کردند و گفتند که: با این همه احترام از ما عهد گرفته که برادر را برایش<code class="page" rel="11,354"/> ببریم و گفته: اگر نبریم به ما طعام نخواهد داد، پدر از دادن بنیامین خودداری می‌کند، در همین بین خرجینها را باز می‌کنند تا طعام را جابجا کنند، می‌بینند که عزیز مصر متاعشان را هم برگردانیده، مجددا نزد پدر رفته جریان را به اطلاعش می‌رسانند، و در فرستادن بنیامین اصرار می‌ورزند، او هم امتناع می‌کند، تا آنکه در آخر بعد از گرفتن عهد و پیمانهایی خدایی که در بازگرداندن و محافظت او دریغ نورزند رضایت می‌دهد، و در عهد خود این نکته را هم اضافه می‌کنند که اگر گرفتاری پیش آمد که برگرداندن او مقدور نبود معذور باشند. </p> <p>آن گاه برای بار دوم مجهز شده بسوی مصر سفر می‌کنند در حالی که بنیامین را نیز همراه دارند، وقتی بر یوسف وارد می‌شوند یوسف برادر مادری خود را به اتاق خلوت برده خود را معرفی می‌کند و می‌گوید: من برادر تو یوسفم، ناراحت نباش، نخواسته‌ام تو را حبس کنم، بلکه نقشه‌ای دارم (که تو باید مرا در پیاده کردن آن کمک کنی) و آن اینست که می‌خواهم تو را نزد خود نگهدارم پس مبادا از آنچه می‌بینی ناراحت بشوی. </p> <p>و چون بار ایشان را می‌بندد، جام سلطنتی را در خرجین بنیامین می‌گذارد، آن گاه جارزنی جار می‌زند که: ای کاروانیان!شما دزدید، فرزندان یعقوب برمی‌گردند و به نزد ایشان می‌آیند، که مگر چه گم کرده‌اید؟ گفتند: جام سلطنتی را، هر که از شما آن را بیاورد یک بار شتر جایزه می‌دهیم، و من خود ضامن پرداخت آنم، گفتند: به خدا شما که خود فهمیدید که ما بدین سرزمین نیامده‌ایم تا فساد برانگیزیم، و ما دزد نبوده‌ایم، گفتند: حال اگر در بار شما پیدا شد کیفرش چیست؟ خودتان بگویید، گفتند:  (در مذهب ما) کیفر دزد، خود دزد است، که برده و مملوک صاحب مال می‌شود، ما سارق را اینطور کیفر می‌کنیم. </p> <p>پس شروع کردند به بازجویی و جستجو، نخست خرجینهای سایر برادران را وارسی کردند، در آنها نیافتند، آن گاه آخر سر از خرجین بنیامین درآورده، دستور بازداشتش را دادند. </p> <p>هر چه برادران نزد عزیز آمده و در آزاد ساختن او التماس کردند مؤثر نیفتاد، حتی حاضر شدند یکی از ایشان را بجای او بگیرد و بر پدر پیر او ترحم کند، مفید نیفتاد، ناگزیر مایوس شده نزد پدر آمدند، البته غیر از بزرگتر ایشان که او در مصر ماند و به سایرین گفت: مگر نمی‌دانید که پدرتان از شما پیمان گرفته، مگر سابقه ظلمی که به یوسفش کردید از یادتان رفته؟ من که از اینجا تکان نمی‌خورم تا پدرم اجازه دهد، و یا خداوند که احکم الحاکمین است برایم راه چاره‌ای معین نماید، لذا او در مصر ماند و سایر برادران نزد پدر بازگشته جریان را برایش گفتند. </p> <p>یعقوب (ع) وقتی این جریان را شنید، گفت: نه، نفس شما باز شما را به اشتباه انداخته و گول زده است، صبری جمیل پیش می‌گیرم، باشد که خدا همه آنان را به من<code class="page" rel="11,355"/> برگرداند، در اینجا روی از فرزندان برتافته، ناله‌ای کرد و گفت: آه، وا اسفاه بر یوسف، و دیدگانش از شدت اندوه و غمی که فرو می‌برد سفید شد، و چون فرزندان ملامتش کردند که تو هنوز دست از یوسف و یاد او برنمی‌داری، گفت:  (من که به شما چیزی نگفته‌ام) من حزن و اندوهم را نزد خدا شکایت می‌کنم، و من از خدا چیزهایی سراغ دارم که شما نمی‌دانید، آن گاه فرمود: ای فرزندان من بروید و از یوسف و برادرش جستجو کنید و از رحمت خدا مایوس نشوید، من امیدوارم که شما موفق شده هر دو را پیدا کنید. </p> <p>چند تن از فرزندان به دستور یعقوب دوباره به مصر برگشتند، وقتی در برابر یوسف قرار گرفتند، و نزد او تضرع و زاری کردند و التماس نمودند که به ما و جان ما و خانواده ما و برادر ما رحم کن، و گفتند: که هان ای عزیز!بلا و بدبختی ما و اهل ما را احاطه کرده، و قحطی و گرسنگی از پایمان درآورده، با بضاعتی اندک آمده‌ایم، تو به بضاعت ما نگاه مکن، و کیل ما را تمام بده، و بر ما و بر برادر ما که اینک برده خود گرفته‌ای ترحم فرما، که خدا تصدق دهندگان را دوست می‌دارد. اینجا بود که کلمه خدای تعالی (که عبارت بود از عزیز کردن یوسف علی رغم خواسته برادران، و وعده اینکه قدر و منزلت او و برادرش را بالا برده و حسودان ستمگر را ذلیل و خوار بسازد) تحقق یافت و یوسف تصمیم گرفت خود را به برادران معرفی کند، ناگزیر چنین آغاز کرد: هیچ می‌دانید آن روزها که غرق در جهل بودید؟ با یوسف و برادرش چه کردید (برادران تکانی خورده) گفتند. آیا راستی تو یوسفی؟ گفت: من‌یوسفم، و این برادر من است خدا بر ما منت نهاد، آری کسی که تقوا پیشه کند و صبر نماید خداوند اجر نیکوکاران را ضایع نمی‌سازد. </p> <p>گفتند: به خدا قسم که خدا تو را بر ما برتری داد، و ما چه خطاکارانی بودیم، و چون به گناه خود اعتراف نموده و گواهی دادند که امر در دست خداست هر که را او بخواهد عزیز می‌کند و هر که را بخواهد ذلیل می‌سازد، و سرانجام نیک، از آن مردم با تقوا است و خدا با خویشتن داران است، در نتیجه یوسف هم در جوابشان شیوه عفو و استغفار را پیش کشیده چنین گفت: امروز به خرده حسابها نمی‌پردازیم، خداوند شما را بیامرزد، آن گاه همگی را نزد خود خوانده احترام و اکرامشان نمود، سپس دستورشان داد تا به نزد خانواده‌های خود بازگشته، پیراهن او را هم با خود برده به روی پدر بیندازند، تا بهمین وسیله بینا شده او را با خود بیاورند. </p> <p>برادران آماده سفر شدند، همین که کاروان از مصر بیرون شد یعقوب در آنجا که بود به کسانی که در محضرش بودند گفت: من دارم بوی یوسف را می‌شنوم، اگر به سستی رأی نسبتم ندهید، فرزندانی که در حضورش بودند گفتند: به خدا قسم تو هنوز در گمراهی سابقت هستی. <code class="page" rel="11,356"/> و همین که بشیر وارد شد و پیراهن یوسف را بصورت یعقوب انداخت یعقوب دیدگان از دسته رفته خود را بازیافت، و عجب اینجاست که خداوند بعین همان چیزی که بخاطر دیدن آن دیدگانش را گرفته بود، با همان، دیدگانش را شفا داد، آن گاه به فرزندان گفت: به شما نگفتم که من از خدا چیزهایی سراغ دارم که شما نمی‌دانید؟ ! گفتند: ای پدر!حال برای ما استغفار کن، و آمرزش گناهان ما را از خدا بخواه ما مردمی خطا کار بودیم، یعقوب فرمود: بزودی از پروردگارم جهت شما طلب مغفرت می‌کنم که او غفور و رحیم است. </p> <p>آن گاه تدارک سفر دیده بسوی یوسف روانه شدند، یوسف ایشان را استقبال کرد، و پدر و مادر را در آغوش گرفت، و امنیت قانونی برای زندگی آنان در مصر صادر کرد و به دربار سلطنتیشان وارد نمود و پدر و مادر را بر تخت نشانید، آن گاه یعقوب و همسرش به اتفاق یازده فرزندش در مقابل یوسف به سجده افتادند. </p> <p>یوسف گفت: پدر جان این تعبیر همان خوابی است که من قبلا دیده بودم، پروردگارم خوابم را حقیقت کرد، آن گاه به شکرانه خدا پرداخت، که چه رفتار لطیفی در دفع بلایای بزرگ از وی کرد، و چه سلطنت و علمی به او ارزانی داشت. </p> <p>دودمان یعقوب هم چنان در مصر ماندند، و اهل مصر یوسف را به خاطر آن خدمتی که به ایشان کرده بود و آن منتی که به گردن ایشان داشت بی نهایت دوست می‌داشتند و یوسف ایشان را به دین توحید و ملت آبائش ابراهیم و اسحاق و یعقوب دعوت می‌کرد، که داستان دعوتش در قصه زندانش و در سوره مؤمن آمده. </p> <h3>2-ثنای خداوند بر یوسف و مقام معنوی او</h3> <p> خداوند یوسف (ع) را از مخلصین و صدیقین و محسنین خوانده، و به او حکم و علم داده و تاویل احادیثش آموخته، او را برگزیده و نعمت خود را بر او تمام کرده و به صالحینش ملحق ساخته،  (اینها آن ثناهایی بود که در سوره یوسف بر او کرده) و در سوره انعام آنجا که بر آل نوح و ابراهیم (ع) ثنا گفته او را نیز در زمره ایشان اسم برده. </p> <h3>3-داستان یوسف از نظر تورات</h3> <p> <span class="phrase">توراتی که فعلا در دست است<span class="footnote" rel="1" title="تورات در اصحاح ۳۵ از سفر تکوین می‌گوید: &lt;em&gt;لیئه&lt;/em&gt; و &lt;em&gt;راحیل&lt;/em&gt; دو زن یعقوب بودند که هر دو دختران &lt;em&gt;لابان ارا&lt;/em&gt; ، بودند و راحیل که مادر یوسف بود در موقع وضع حمل بنیامین درگذشت">*</span> در باره یوسف (ع) می‌گوید: فرزندان یعقوب   <code class="page" rel="11,357"/> دوازده تن بودندکه <em>رأوبین</em> پسر بزرگتر یعقوب و <em>شمعون</em> و <em>لاوی</em> و <em>یهودا</em> و <em>یساکر</em> و  <em>زنولون</em> از یک همسرش به نام <em>لیئة</em> به دنیا آمدند، و یوسف و بنیامین، از همسر دیگرش  <em>راحیل</em> ، و <em>دان</em> و <em>نفتالی</em> از <em>بلهه</em> کنیز راحیل، و <em>جاد</em> و <em rel="fa_12_96_4-4" data-sentence="693:42">اشیر</em> از <em>زلفه</em> کنیز لیئة به دنیا آمدند.</span> </p> <p>اینها آن فرزندان یعقوب بودند که در <em>فدان أرام</em> از وی متولد شدند. </p> <p>تورات می‌گوید<span class="footnote" rel="1" title="تورات، اصحاح ۳۷ از سفر تکوین">*</span> : یوسف در سن هفده سالگی بود که با برادرانش گوسفند می‌چرانید و در خانه بچه‌های بلهه و زلفه دو همسر پدرش زندگی می‌کرد و تهمتهای ناروای ایشان را به پدر، گزارش نمی‌داد و اما اسرائیل (یعقوب) یوسف را بیشتر از سایر فرزندان دوست می‌داشت، چون او فرزند دوران پیریش بود، لذا برای خصوص او پیراهنی رنگارنگ تهیه کرد، وقتی برادران دیدند، چون نمی‌توانستند ببینند پدرشان یوسف را بیشتر از همه فرزندانش دوست می‌دارد به همین جهت با او دشمن شدند به حدی که دیگر قادر نبودند با او سلام و علیک یا صحبتی کنند. </p> <p>یوسف وقتی خوابی دید و خواب خود را برای برادران تعریف کرد بغض و کینه ایشان بیشتر شد، یوسف به ایشان گفت: گوش بدهید این خوابی که من دیده‌ام بشنوید، اینک در میان کشتزار دسته‌ها را می‌بستیم، و اینک دسته من برخاسته راست ایستاد، و دسته‌های شما در اطراف ایستادند و به دسته من سجده کردند برادران گفتند نکند تو روزی بر ما مسلط شوی و یا حاکم بر ما گردی، آتش خشم ایشان به خاطر این خواب و آن گفتارش تیزتر شد. </p> <p>بار دیگر خواب دیگری دید، و برای برادران اینچنین تعریف کرد که: من بار دیگر خواب دیدم که آفتاب و ماه و یازده کوکب برایم به سجده افتادند، این خواب را برای پدر نیز تعریف کرد، پدر به او پرخاش کرد و گفت: این خواب چیست که دیده‌ای، آیا من و مادرت و یازده برادرانت می‌آییم برای تو به خاک می‌افتیم؟ سپس برادران بر وی حسد بردند، و اما پدرش قضیه را بخاطر سپرد. </p> <p>مدتی گذشت تا اینکه برادران به دنبال چرانیدن اغنام پدر به <em>شکیم</em> رفتند، اسرائیل به یوسف گفت: برادرانت رفته‌اند به شکیم یا نه؟ گفت آری رفته‌اند، گفت پس نزدیک بیا تا تو را نزد ایشان بفرستم، یوسف گفت اینک حاضرم، گفت: برو ببین برادرانت و گوسفندان سالمند یا نه، خبرشان را برایم بیاور، او را از دره <em>حبرون</em> فرستاد و یوسف به شکیم آمد، در   <code class="page" rel="11,358"/> بین راه مردی به یوسف برخورد و دید که او راه را گم کرده است، از او پرسید در جستجوی چه هستی؟ گفت: برادرانم، آیا می‌دانی کجا گوسفند می‌چرانند؟ مرد گفت: اینجا بودند رفتند، و من شنیدم که با یکدیگر می‌گفتند: برویم <em>دوثان</em> ، یوسف راه خود را به طرف دوثان کج کرد و ایشان را در آنجا یافت. </p> <p>وقتی از دور او را دیدند هنوز به ایشان نرسیده، ایشان در باره از بین بردنش با هم گفتگو کردند، یکی گفت: این‌همان صاحب خوابها است که می‌آید، بیایید به قتلش برسانیم، و در یکی از این چاهها بیفکنیم، آن گاه می‌گوییم حیوانی زشت و وحشی او را درید، آن وقت ببینیم تعبیر خوابش چگونه می‌شود؟ <em>رأوبین</em> این حرف را شنید و تصمیم گرفت یوسف را از دست ایشان نجات دهد، لذا پیشنهاد کرد او را نکشید و دست و دامن خود را به خون او نیالایید بلکه او را در این چاهی که در این صحراست بیندازید و دستی هم (برای زدنش) بسوی او دراز نکنید، منظور او این بود که یوسف زنده در چاه بماند بعدا او به پدر خبر دهد بیایند نجاتش دهند. </p> <p>و لذا وقتی یوسف رسید او را برهنه کرده پیراهن رنگارنگش را از تنش بیرون نموده در چاهش انداختند، و اتفاقا آن چاه هم خشک بود، آن گاه نشستند تا غذا بخورند، در ضمن نگاهشان به آن چاه بود که دیدند کاروانی از اسماعیلیان از طرف <em>جلعاد</em> می‌آید، که شترانشان بار کتیراء و بلسان و لادن دارند، و دارند به طرف مصر می‌روند، تا در آنجا بار بیندازند، یهودا به برادران گفت: برای ما چه فایده دارد که برادر خود را بکشیم و خونش را پنهان بداریم بیایید او را به اسماعیلیان بفروشیم و دست خود را بخونش نیالاییم، زیرا هر چه باشد برادر ما و پاره تن ما است، برادران این پیشنهاد را پذیرفتند. </p> <p>در این بین مردمی از اهل مدین به عزم تجارت می‌گذشتند که یوسف را از چاه بالا آورده به مبلغ بیست درهم نقره به اسماعیلیان فروختند، اسماعیلیان یوسف را به مصر آوردند، سپس رأوبین به بالای چاه آمد (تا از یوسف خبری بگیرد) دید اثری از یوسف در چاه نیست جامه خود را در تن دریده بسوی برادران بازگشت و گفت: این بچه پیدایش نیست، کجا بسراغش بروم؟. </p> <p>برادران، پیراهن یوسف را برداشته بز نری کشته پیراهن را در آن آلودند، و پیراهن خون آلود را برای پدر آورده گفتند: ما این پیراهن را یافته‌ایم ببین آیا پیراهن فرزندت یوسف است یا نه؟ او هم تحقیق کرد و گفت: پیراهن فرزندم یوسف است که حیوانی وحشی و درنده او را دریده و خورده است، آن گاه جامه خود را در تن دریده و پلاسی در بر کرد و روزهای بسیاری بر فرزند خود بگریست، همگی پسران و دختران هر چه خواستند او را از عزا درآورند قبول نکرد و گفت برای پسر خود تا خانه قبر گریه را ادامه می‌دهم. <code class="page" rel="11,359"/> تورات می‌گوید<span class="footnote" rel="1" title="تورات، اصحاح ۳۹ از سفر تکوین">*</span> : یوسف را به مصر بردند در آنجا فوطیفار خواجه فرعون که سرپرست شرطه و مردی مصری بود او را از دست اسماعیلیان خرید و چون خدا با یوسف بود از هر ورطه نجات می‌یافت، و او در منزل آقای مصریش به زندگی پرداخت. </p> <p>و چون رب با او بود، هر کاری که او می‌کرد خداوند در مشیتش راست می‌آورد و کارش را با ثمر می‌کرد، بهمین جهت وجودش‌در چشم سیدش و همچنین خدمتگزاران او نعمتی آمد، در نتیجه او را سرپرست خانه خود کرد و هر چه داشت به او واگذار نمود، و از روزی که او را موکل به امور خانه خود ساخت دید که پروردگار خانه‌اش را پر برکت نمود، و این برکت پروردگار شامل همه ما یملکش-چه در خانه و چه در صحرای او-شده، از همین جهت هر چه داشت به دست یوسف سپرد و بهیچ کاری کار نداشت، تنها غذا می‌خورد و پی کار خود می‌رفت. </p> <p>تورات بعد از ذکر این امور می‌گوید: یوسف جوانی زیبا و نیکو منظر بود، همسر سیدش چشم طمع به او دوخت، و در آخر گفت: باید با من بخوابی. یوسف امتناع ورزید و بدو گفت: آقای من (آن قدر مرا امین خود دانسته که) با بودن من از هیچ چیز خود خبر ندارد و تمامی اموالش را به من سپرده، و او الآن در خانه نیست و چیزی را جز تو از من دریغ نداشته، چون تو ناموس اویی، با این حال من با چنین شر بزرگی چه کنم آیا خدای را گناه کنم؟ این ماجرا همه روزه ادامه داشت، او اصرار می‌ورزید که وی در کنارش بخوابد و با او بیامیزد، و این انکار می‌ورزید. </p> <p>آن گاه می‌گوید: در همین اوقات بود که روزی یوسف وارد اتاق شد تا کار خود را انجام دهد، و اتفاقا کسی هم در خانه نبود، ناگهان همسر سیدش جامه او را گرفت در حالی که می‌گفت باید با من بخوابی، یوسف جامه را از تن بیرون آورد و در دست او رها کرد و خود گریخت. </p> <p>همسر آقایش وقتی دید او گریخت: اهل خانه را صدا زد که می‌بینید شوهر مرا که این مرد عبرانی را به خانه راه داده که با من ملاعبه و بازی کند، آمده تا در کنار من بخوابد، و با صدای بلند می‌گفت، همین که من صدای خود را بفریاد بلند کردم او جامه‌اش را در دست من گذاشت و گریخت، آن گاه جامه یوسف را در رختخواب خود گذاشت تا شوهرش به خانه آمد و با او در میان نهاد، و گفت این غلام عبرانی به خانه ما آمده که با من ملاعبه کند؟ همین حالا که فریادم را بلند کردم جامه‌اش را در رختخواب من نهاد و پا بفرار گذاشت. </p> <p>   <code class="page" rel="11,360"/> همسر زن وقتی کلام او را شنید که غلامت به من چنین و چنان کرده خشمگین گشته یوسف را گرفت و در زندانی که اسیران ملک در آنجا بودند زندانی نمود و یوسف هم چنان در زندان بماند. </p> <p>و لیکن رب که همواره با یوسف بود لطف خود را شامل او کرد و او را در نظر زندانیان نعمتی قرار داد، بهمین جهت رئیس زندان امور تمامی زندانیان را به دست یوسف سپرد، هر چه می‌کردند با نظر یوسف می‌کردند، و در حقیقت خود یوسف می‌کرد، و رئیس زندان هیچ مداخله‌ای نمی‌نمود، چون رب با او بود و هر چه او می‌کرد رب به ثمرش می‌رساند. </p> <p>تورات<span class="footnote" rel="1" title="تورات، اصحاح ۴۱ از سفر تکوین">*</span> سپس داستان دو رفیق زندانی یوسف و خوابهایشان و خواب فرعون مصر را شرح می‌دهد که خلاصه‌اش این است که. یکی از آن دو، رئیس ساقیان فرعون، و دیگری رئیس نانواها بود، که به جرم گناهی در زندان شهربانی، نزد یوسف زندانی شده بودند، رئیس ساقیان در خواب دید که دارد شراب می‌گیرد، دیگری در خواب دید مرغان از نانی که بالای سر دارد می‌خورند. هر دو از یوسف تعبیر خواستند یوسف رؤیای اولی را چنین تعبیر کرد که دوباره به شغل سقایت خود مشغول می‌شود، و در باره رؤیای دومی گفت که به دار آویخته گشته مرغان از گوشتش می‌خورند، آن گاه به ساقی گفت: مرا نزد فرعون یادآوری و سفارش کن تا شاید بدین وسیله از زندان آزاد شوم، اما شیطان این معنا را از یاد ساقی برد. </p> <p>سپس می‌گوید: بعد از دو سال فرعون در خواب دید که هفت گاو چاق خوش منظر از نهر بیرون آمدند، و هفت گاو لاغر و بد ترکیب، که بر لب آب ایستاده بودند آن گاوهای چاق را خوردند، فرعون از خواب برخاسته دوباره به خواب رفت و در خواب هفت سنبله سبز و چاق و خرم و هفت سنبله باریک و باد زده پشت سر آنها دید، و دید که سنبله‌های باریک سنبله‌های چاق را خوردند، این بار فرعون به وحشت افتاد، و تمامی ساحران مصر و حکمای آن دیار را جمع نموده داستان را برایشان شرح داد، اما هیچ یک از ایشان نتوانستند تعبیر کنند. </p> <p>در این موقع رئیس ساقیان به یاد یوسف افتاد، داستان آنچه را که از تعبیر عجیب او دیده بود برای فرعون شرح داد، فرعون دستور داد تا یوسف را احضار کنند، وقتی او را آوردند هر دو خواب خود را برایش گفته تعبیر خواست، یوسف گفت: هر دو خواب فرعون یکی است، خدا آنچه را که می‌خواهد بکند به فرعون خبر داده هفت گاو زیبا در خواب اول و هفت سنبله زیبا در خواب دوم یک خواب است و تعبیرش هفت سال است، و هفت گاو لاغر و زشت که به   <code class="page" rel="11,361"/> دنبال آن دیدی نیز هفت سال است، و هفت سنبله لخت و باد زده هفت سال قحطی است. </p> <p>این است تعبیر آنچه که فرعون می‌گوید: خداوند برای فرعون هویدا کرده که چه باید بکند، هفت سال آینده سالهای سیری و فراوانی در تمامی سرزمینهای مصر است، آن گاه هفت سال می‌آید که سالهای گرسنگی است، سپس آن هفت سال فراوانی فراموش شده گرسنگی مردم را تلف می‌کند، و این گرسنگی نیز هفت سال و از نظر شدت بی‌نظیر خواهد بود، و اما اینکه فرعون این مطلب را دو نوبت در خواب دید برای این بود که بفهماند این پیشامد نزد خدا مقدر شده و خداوند سریعا آن را پیش خواهد آورد. </p> <p>حالا فرعون باید نیک بنگرد، مردی بصیر و حکیم را پیدا کند و او را سرپرست این سرزمین سازد، آری فرعون حتما باید این کار را بکندو مامورینی بر همه شهرستانها بگمارد تا خمس غله این سرزمین را در این هفت سال فراخی جمع نموده انبار کند، البته غله هر شهری را در همان شهر زیر نظر خود فرعون انبار کنند و آن را محافظت نمایند، تا ذخیره‌ای باشد برای مردم این سرزمین در سالهای قحطی، تا این سرزمین از گرسنگی منقرض نگردد. </p> <p>تورات<span class="footnote" rel="1" title="تورات، اصحاح ۴۱ از سفر تکوین">*</span> سپس مطالبی می‌گوید که خلاصه‌اش این است: فرعون از گفتار یوسف خوشش آمد، و از تعبیری که کرد تعجب نموده او را احترام کرد، و امارت و حکومت مملکت را در جمیع شؤون به او سپرد، و مهر و نگین خود را هم بعنوان خلعت به او داد، و جامه‌ای از کتان نازک در تنش کرده طوقی از طلا به گردنش آویخت و بر مرکب اختصاصی خود سوارش نمود، و منادیان در پیشاپیش مرکبش به حرکت درآمده فریاد می‌زدند: رکوع کنید (تعظیم) پس از آن یوسف مشغول تدبیر امور در سالهای فراخی و سالهای قحطی شده مملکت را به بهترین وجهی اداره نمود. </p> <p>و نیز مطلب دیگری عنوان<span class="footnote" rel="2" title="تورات، اصحاح ۴۲ و ۴۳ و ۴۵ از سفر تکوین">*</span> می‌کند که خلاصه‌اش این است که: وقتی دامنه قحطی به سرزمین کنعان کشید یعقوب به فرزندان خود دستور داد تا بسوی سرزمین مصر سرازیر شده از آنجا طعامی خریداری کنند. فرزندان داخل مصر شدند و به حضور یوسف رسیدند، یوسف ایشان را شناخت ولی خود را معرفی نکرد، و با تندی و جفا با ایشان سخن گفت و پرسید: از کجا آمده‌اید؟ گفتند: از سرزمین کنعان آمده‌ایم تا طعامی بخریم، یوسف گفت: نه، شما جاسوسان اجنبی هستید، آمده‌اید تا در مصر فساد برانگیزید، گفتند: ما همه فرزندان یک مردیم که در کنعان     <code class="page" rel="11,362"/> زندگی می‌کند، و ما دوازده برادر بودیم که یکی مفقود شده و یکی دیگر نزد پدر ما مانده، و ما بقی الآن در حضور توایم، و ما همه مردمی امین هستیم که نه شری می‌شناسیم و نه فسادی. </p> <p>یوسف گفت: نه به جان فرعون قسم، ما شما را جاسوس تشخیص داده‌ایم، و شما را رها نمی‌کنیم تا برادر کوچکترتان را بیاورید، آن وقت شما را در آنچه ادعا می‌کنید تصدیق نمائیم، فرزندان یعقوب سه روز زندانی شدند، آن گاه احضارشان کرده از میان ایشان شمعون را گرفته در پیش روی ایشان کنده و زنجیر کرد و در زندان نگهداشت، سپس به بقیه اجازه مراجعت داد تا برادر کوچکتر را بیاورند. یوسف دستور داد تا خرجینهایشان را پر از گندم نموده پول هر کدامشان را هم در خرجینش گذاشتند، فرزندان یعقوب به کنعان بازگشته جریان را به پدر گفتند پدر از دادن بنیامین خودداری کرد و گفت: شما می‌خواهید فرزندان مرا نابود کنید، یوسف را نابود کردید، شمعون را نابود کردید، حالا نوبت بنیامین است؟ چنین چیزی ابدا نخواهد شد. </p> <p>چرا شما به آن مرد گفتید که ما برادری کوچکتر از خود نزد پدر داریم؟ گفتند: آخر او از ما و از کسان ما پرسش نمود و گفت: آیا پدرتان زنده است؟ آیا برادر دیگری هم دارید؟ ما هم ناگزیر جواب دادیم، ما چه می‌دانستیم که اگر بفهمد برادر کوچکتری داریم او را از ما مطالبه می‌کند؟ این کشمکش میان یعقوب و فرزندان هم چنان ادامه داشت تا آنکه یهودا به پدر میثاقی سپرد که بنیامین را سالم برایش برگرداند، در این موقع یعقوب اجازه داد بنیامین را ببرند، و دستور داد تا از بهترین هدایای سرزمین کنعان نیز برای عزیز مصر برده و همیانهای پول را هم که او برگردانیده دوباره ببرند، فرزندان نیز چنین کردند. </p> <p>وقتی وارد مصر شدند وکیل یوسف را دیدند و حاجت خود را با او در میان نهادند و گفتند: پولهایشان را که دربار نخستین برگردانیده بودند باز پس آورده و هدیه‌ای هم که برای او آورده بودند تقدیم داشتند، وکیل یوسف به ایشان خوش آمد گفت و احترام کرد و پول ایشان را دوباره به ایشان برگردانید، شمعون را هم آزاد نمود، آن گاه همگی ایشان را نزد یوسف برد، ایشان در برابر یوسف به سجده افتادند و هدایا را تقدیم داشتند، یوسف خوش آمدشان گفت و از حالشان استفسار کرد، و از سلامتی پدرشان پرسید، فرزندان یعقوب بنیامین، برادر کوچک خود را پیش بردند او بنیامین را احترام و دعا کرد، سپس دستور غذا داد، سفره‌ای برای خودش و سفره‌ای دیگر برای برادران و سفره‌ای هم برای کسانی که از مصریان حاضر بودند انداختند. </p> <p>آن گاه به وکیل خود دستور داد تا خرجینهای ایشان را پر از گندم کنند و هدیه ایشان را<code class="page" rel="11,363"/> هم در خرجینهایشان بگذارند، و طاس عزیز مصر را در خرجین برادر کوچکترشان جای دهند، وکیل یوسف نیز چنین کرد، وقتی صبح شد و هوا روشن گردید، بارها را بر الاغ‌ها بار کرده برگشتند. </p> <p>همین که از شهر بیرون شدند، هنوز دور نشده بودند که وکیل یوسف از عقب رسید و گفت: عجب مردم بدی هستید، این همه به شما احسان کردیم، شما در عوض طاس مولایم را که با آن آب می‌آشامد و فال می‌زند دزدیدید. فرزندان یعقوب از شنیدن این سخن دچار بهت شدند و گفتند: حاشا بر ما از اینگونه اعمال، ما همانها هستیم که وقتی بهای گندم بار نخستین را در کنعان داخل خرجینهای خود دیدیم دوباره برایتان آوردیم، آن وقت چطور ممکن است از خانه مولای تو طلا و یا نقره بدزدیم؟ این ما و این بارهای ما، از بار هر که درآوردید او را بکشید، و خود ما همگی غلام و برده سید و مولای تو خواهیم بود. </p> <p>وکیل یوسف بهمین معنا رضایت داد، به بازجویی خرجینها پرداخت، و بار یک یک ایشان را از الاغ پائین آورده باز نمود و مشغول تفتیش و بازجویی شد، البته او خرجین برادر بزرگ و سپس سایر برادران را بازجویی کرد و در آخر خرجین بنیامین را تفتیش کرد و طاس را از آن بیرون آورد. </p> <p>برادران وقتی دیدند که طاس سلطنتی از خرجین بنیامین بیرون آمد، لباسهای خود را در تن دریده به شهر بازگشتند، و مجددا گفته‌های خود را تکرار و با قیافه‌هایی رقت‌آور عذرخواهی و اعتراف به گناه نمودند، در حالی که خواری و شرمساری از سر و رویشان می‌بارید، یوسف گفت: حاشا که ما غیر آن کسی را که متاع خود را در بارش یافته‌ایم بازداشت کنیم، شما می‌توانید به سلامت به نزد پدر بازگردید. </p> <p>یهودا نزدیک آمد گریه و تضرع را سرداد و گفت: به ما و پدر ما رحم کن، آن گاه داستان پدر را در جریان آوردن بنیامین بازگو کرد که پدر از دادن او خودداری می‌کرد و بهیچ وجه حاضر نمی‌شد، تا آنکه من میثاقی محکم سپردم که بنیامین را به سلامت برگردانم، و اضافه کرد که ما بدون بنیامین اصلا نمی‌توانیم پدر را دیدار کنیم، پدر ما هم پیری سالخورده است، اگر بشنود که بنیامین را نیاورده‌ایم در جا سکته می‌کند، آن گاه پیشنهاد کرد که یکی از ما را بجای او نگهدار و او را آزاد کن، تا بدین وسیله چشم پیر مردی را که با فرزندش انس گرفته، پیر مردی که چندی قبل فرزند دیگرش را که از مادر همین فرزند بود از دست داده روشن کنی. </p> <p>تورات<span class="footnote" rel="1" title="تورات، اصحاح ۴۵ از سفر تکوین">*</span> می‌گوید: یوسف در اینجا دیگر نتوانست خود را در برابر حاضرین نگهدارد، فریاد   <code class="page" rel="11,364"/> زد که تمامی افراد را بیرون کنید و کسی نزد من نماند، وقتی جز برادران کسی نماند، گریه خود را که در سینه حبس کرده بود سرداده گفت: من یوسفم آیا پدرم هنوز زنده است؟ برادران نتوانستند جوابش را بدهند چون از او به وحشت افتاده بودند. </p> <p>یوسف به برادران گفت: نزدیک من بیایید، مجددا گفت: من برادر شما یوسفم و همانم که به مصریان فروختید، و حالا شما برای آنچه کردید تاسف مخورید و رنجیده خاطر نگردید، چون این شما بودید که وسیله شدید تا من بدینجا بیایم، آری خدا می‌خواست مرا و شما را زنده بدارد، لذا مرا جلوتر بدینجا فرستاد، آری دو سال تمام است که گرسنگی شروع شده و تا پنج سال دیگر اصلا زراعتی نخواهد شد و خرمنی برنخواهد داشت، خداوند مرا زودتر از شما به مصر آورد تا شما را در زمین نگهدارد و از مردنتان جلوگیری کند و شما را از نجاتی بزرگ برخوردار و از مرگ حتمی برهاند، پس شما مرا بدینجا نفرستاده‌اید بلکه خداوند فرستاده، او مرا پدر فرعون کرد و اختیاردار تمامی زندگی او و سرپرست تمام کشور مصر نمود. </p> <p>اینک به سرعت بشتابید و به طرف پدرم بروید و به او بگویید پسرت یوسف چنین می‌گوید که: به نزد من سرازیر شو و درنگ مکن و در سرزمین <em>جاسان</em><span class="footnote" rel="1" title="جاسان، معرب گوشین عبری، و یکی از آبادیهای مصر بوده است">*</span> منزل گزین تا به من نزدیک باشی، فرزندانت و فرزندان فرزندانت و گوسفندان و گاوهایت و همه اموالت را همراه بیاور، و من مخارج زندگیت را در آنجا می‌پردازم، چون پنج سال دیگر قحطی و گرسنگی در پیش داریم، پس حرکت کن تا خودت و خاندان و اموالت محتاج نشوید، و شما و برادرم اینک با چشمهای خود می‌بینید که این دهان من است که با شما صحبت می‌کند، پس باین همه عظمت که در مصر دارم و همه آنچه را که دیدید به پدرم خبر می‌دهید، و باید که عجله کنید، و پدرم را بدین سامان منتقل سازید، آن گاه خیره به چشمان بنیامین نگریست و گریه را سرداد، بنیامین هم در حالی که دست به گردن یوسف انداخته بود به گریه درآمد، یوسف همه برادران را بوسید و به حال همه گریه کرد. </p> <p>تورات مطلبی دیگر می‌گوید که خلاصه‌اش این است که: یوسف برای برادران به بهترین وجهی تدارک سفر دید و ایشان را روانه کنعان نموده، فرزندان یعقوب نزد پدر آمده او را به زنده بودن یوسف بشارت دادند و داستان را برایش تعریف کردند، یعقوب خوشحال شد و با اهل و عیال به مصر آمد، که مجموعا هفتاد تن بودند، وقتی به سرزمین جاسان-از آبادی‌های مصر-رسیدند یوسف از مقر حکومت خود سوار شده به استقبالشان آمد، وقتی رسید که ایشان هم داشتند می‌آمدند، با یکدیگر معانقه نموده   <code class="page" rel="11,365"/> گریه‌ای طولانی کردند، آن گاه یوسف پدر و فرزندان او را به مصر آورد و در آنجا منزل داد، فرعون هم بی‌نهایت ایشان را احترام نموده و امنیت داد، و از بهترین و حاصل‌خیزترین نقاط، ملکی در اختیار ایشان گذاشت، و مادامی که قحطی بود یوسف مخارجشان را می‌پرداخت، و یعقوب بعد از دیدار یوسف هفده سال در مصر زندگی کرد. </p> <p>این بود آن مقدار از داستانی که تورات از یوسف نقل کرده، و در مقابلش قرآن کریم نیز آورده، و ما بیشتر فقرات تورات را خلاصه کردیم، مگر پاره‌ای از آن را که مورد حاجت بود به عین عبارت تورات آوردیم. </p> <h3>گفتاری در چند فصل پیرامون رؤیا</h3> <h3>1-اعتنای مردم نسبت به رؤیا</h3> <p> مردم از قدیم الایام-که نمی‌توان ابتدای تاریخش را به دست آورد-نسبت به امر رؤیا و خواب عنایت زیادی داشته‌اند و در هر قوم و مردمی قوانین و موازین مختلفی برای تعبیر خواب بوده، که با آن قوانین، خوابها را تعبیر و رموز آنها را کشف می‌کرده‌اند و مشکلات اشارات آنها را حل می‌نموده‌اند و در انتظار خیر و شر و یا نفع و ضرری که فالش را زده بودند می‌نشستند. </p> <p>در قرآن کریم نیز به امر خواب اعتناء شده چنان که رؤیای ابراهیم (ع) را در باره فرزندش آورده می‌فرماید: بعد از آنکه با او به منی رسید گفت: ای پسرک من، در خواب می‌بینم که دارم تو را ذبح می‌کنم، ببین تا نظرت در این باره چیست؟ گفت: ای پدرم بجای آر آنچه که مامور شده‌ای... و ما ندایش کردیم که ای ابراهیم رؤیای خود را تصدیق کردی<span class="footnote" rel="1" title="&lt;span class=&quot;aya&quot; rel=&quot;۳۷_۱۰۲&quot; data-words=&quot;۱-۲۳&quot;&gt; فَلَمَّا بَلَغَ مَعَهُ اَلسَّعْیَ قالَ یا بُنَیَّ إِنِّی أَری فِی اَلْمَنامِ أَنِّی أَذْبَحُکَ فَانْظُرْ ما ذا تَری قالَ یا أَبَتِ اِفْعَلْ ما تُؤْمَرُ&lt;/span&gt; &lt;span class=&quot;aya&quot; rel=&quot;۳۷_۱۰۴-۱۰۵&quot; data-words=&quot;۱-۸&quot;&gt;وَ نادَیْناهُ أَنْ یا إِبْراهِیمُ، قَدْ صَدَّقْتَ اَلرُّؤْیا &lt;/span&gt; سوره صافات، آیه ۱۰۵">*</span>. </p> <p>و حکایت رؤیای یوسف (ع) را نقل کرده می‌فرماید: زمانی که یوسف به پدرش گفت: ای پدرم!در خواب دیدم یازده ستاره و شمس و قمر را که دارند برایم سجده می‌کنند<span class="footnote" rel="2" title="&lt;span class=&quot;aya&quot; rel=&quot;۱۲_۴&quot; data-words=&quot;۱-۱۸&quot;&gt; إِذْ قالَ یُوسُفُ لِأَبِیهِ یا أَبَتِ إِنِّی رَأَیْتُ أَحَدَ عَشَرَ کَوْکَباً وَ اَلشَّمْسَ وَ اَلْقَمَرَ رَأَیْتُهُمْ لِی ساجِدِینَ &lt;/span&gt; سوره یوسف، آیه ۴">*</span>. </p> <p>و همچنین رؤیای دو رفیق زندانی یوسف (ع) را چنین حکایت می‌کند که:  یکی از آن دو گفت: در خواب می‌بینم که شراب می‌گیرم، و دیگری گفت: من در خواب     <code class="page" rel="11,366"/> می‌بینم که بالای سرم نان حمل می‌کنم و مرغان از آن می‌خورند، ما را به تعبیر آن خبر ده، که ما تو را از نیکوکاران می‌یابیم<span class="footnote" rel="1" title="&lt;span class=&quot;aya&quot; rel=&quot;۱۲_۳۶&quot; data-words=&quot;۶-۲۹&quot;&gt; قالَ أَحَدُهُما إِنِّی أَرانِی أَعْصِرُ خَمْراً وَ قالَ اَلْآخَرُ إِنِّی أَرانِی أَحْمِلُ فَوْقَ رَأْسِی خُبْزاً تَأْکُلُ اَلطَّیْرُ مِنْهُ نَبِّئْنا بِتَأْوِیلِهِ إِنَّا نَراکَ مِنَ اَلْمُحْسِنِینَ &lt;/span&gt; سوره یوسف، آیه ۳۶">*</span>. </p> <p>و رؤیای پادشاه مصر را حکایت نموده می‌فرماید: پادشاه گفت: من در خواب می‌بینم هفت گاو فربه را که هفت گاو لاغر آنها را می‌خورند، و هفت سنبله سبز و سنبله‌های خشک دیگر، هان ای کرسی‌نشینان، نظر دهید مرا در رؤیایم<span class="footnote" rel="2" title="&lt;span class=&quot;aya&quot; rel=&quot;۱۲_۴۳&quot; data-words=&quot;۱-۲۴&quot;&gt; وَ قالَ اَلْمَلِکُ إِنِّی أَری سَبْعَ بَقَراتٍ سِمانٍ یَأْکُلُهُنَّ سَبْعٌ عِجافٌ وَ سَبْعَ سُنْبُلاتٍ خُضْرٍ وَ أُخَرَ یابِساتٍ یا أَیُّهَا اَلْمَلَأُ أَفْتُونِی فِی رُءْیایَ &lt;/span&gt; سوره یوسف، آیه ۴۳">*</span>. </p> <p>و نیز از خواب مادر موسی حکایت نموده می‌فرماید: و چون وحی کردیم به مادر تو آنچه وحی شدنی است که او را در صندوق بگذار و بدریا بینداز<span class="footnote" rel="3" title="&lt;span class=&quot;aya&quot; rel=&quot;۲۰_۳۸-۳۹&quot; data-words=&quot;۱-۱۳&quot;&gt; إِذْ أَوْحَیْنا إِلی أُمِّکَ ما یُوحی، أَنِ اِقْذِفِیهِ فِی اَلتَّابُوتِ فَاقْذِفِیهِ فِی اَلْیَمِّ &lt;/span&gt; سوره طه، آیه ۳۸ و ۳۹">*</span> . -چون در روایات آمده که این وحی بصورت رؤیا بوده-. </p> <p>و نیز خوابهایی از رسول خدا (ص) حکایت کرده می‌فرماید: زمانی که خداوند ایشان را در عالم رؤیا به تو اندک نشان داد، که اگر ایشان را بسیار جلوه می‌داد هر آینه سست می‌شدید و در اینکه به جنگشان اقدام بکنید یا نه نزاع می‌کردید<span class="footnote" rel="4" title="&lt;span class=&quot;aya&quot; rel=&quot;۸_۴۳&quot; data-words=&quot;۱-۱۵&quot;&gt; إِذْ یُرِیکَهُمُ اَللَّهُ فِی مَنامِکَ قَلِیلاً وَ لَوْ أَراکَهُمْ کَثِیراً لَفَشِلْتُمْ وَ لَتَنازَعْتُمْ فِی اَلْأَمْرِ &lt;/span&gt; سوره انفال، آیه ۴۳">*</span> . و باز فرموده: هر آینه خداوند صدق و حقیقت خواب رسولش را آشکار و محقق ساخت که: بزودی ان شاء اللَّه به مسجد الحرام وارد می‌شوید، در حالی که ایمن باشید و سرهایتان تراشیده باشد و تقصیر کرده باشید، و ترسی بر شما نباشد<span class="footnote" rel="5" title="&lt;span class=&quot;aya&quot; rel=&quot;۴۸_۲۷&quot; data-words=&quot;۱-۱۹&quot;&gt; لَقَدْ صَدَقَ اَللَّهُ رَسُولَهُ اَلرُّؤْیا بِالْحَقِّ لَتَدْخُلُنَّ اَلْمَسْجِدَ اَلْحَرامَ إِنْ شاءَ اَللَّهُ آمِنِینَ مُحَلِّقِینَ رُؤُسَکُمْ وَ مُقَصِّرِینَ لا تَخافُونَ &lt;/span&gt; سوره فتح، آیه ۲۷">*</span> . و نیز می‌فرماید: ما خوابی که به تو نشان دادیم قرارش ندادیم مگر فتنه و امتحان مردم<span class="footnote" rel="6" title="&lt;span class=&quot;aya&quot; rel=&quot;۱۷_۶۰&quot; data-words=&quot;۹-۱۷&quot;&gt; وَ ما جَعَلْنَا اَلرُّؤْیَا اَلَّتِی أَرَیْناکَ إِلاَّ فِتْنَةً لِلنَّاسِ &lt;/span&gt; سوره اسراء، آیه ۶۰">*</span> . </p> <p>از دلیل نقلی هم تعداد زیادی روایت از رسول خدا (ص) و امامان اهل بیت (ع) رسیده که همه، این معنا را تایید می‌کنند. </p> <p>و لیکن دانشمندان طبیعی اروپا، رؤیا را یک واقعیت خارجی نمی‌دانند، و برایش             <code class="page" rel="11,367"/> ارزش علمی قائل نیستند که در باره حقیقت و ارتباطش با حوادث خارجی بحث کنند، مگر عده‌ای از روانشناسان ایشان که به شان آن اعتنا ورزیده علیه دسته اول به پاره‌ای از رؤیاهای صحیح استدلال کرده‌اند، که از حوادث آینده و یا امور پنهانی بطور شگفت‌آوری خبر داده، بطوری که ممکن نیست حمل بر اتفاق و صرف تصادف نمود، و اینگونه خوابها آن قدر زیاد و بطرق معتبر نقل شده که دیگر نمی‌توان در باره آنها تردید کرد، و این دسته، از اینگونه خواب‌ها که گفتیم (بطور اعجاب آوری از آینده و یا امور پنهانی خبر داده) در کتب خود نقل کرده‌اند. </p> <h3>2-رؤیا دارای حقیقت است</h3> <p> هیچ یک از ما نیست که در زندگی خود خوابهایی ندیده باشد که به پاره‌ای امور پنهانی و یا مشکلات علمی و یا حوادث آینده از خیر و شر دلالت نکرده باشد، آری از هر که بپرسی یا خودش چنین رؤیاهایی داشته، و یا از دیگران شنیده، و چنین امری را نمی‌توان حمل بر اتفاق کرد و گفت که: هیچ ارتباطی میان آنها و تعبیرشان نیست، مخصوصا خوابهای صریحی که اصلا احتیاج به تعبیر ندارد. </p> <p>البته این هم قابل انکار نیست که رؤیا امری است ادراکی، که قوه خیال در آن مؤثر و عامل است، و این قوه از قوای فعالی است که دائما مشغول کار است، بسیار می‌شود که عمل خود را از جهت اخباری که از ناحیه حس لامسه و یا سامعه و امثال آن وارد می‌شود ادامه می‌دهد، و بسیار هم می‌شود که صورتهایی بسیط و یا مرکب، از صورتها و یا معناهایی که در خزینه خود دارد گرفته و آنها را تحلیل می‌کند، مانند تفصیلی که در صورت انسان تام الخلقه هست گرفته به یک یک اعضاء، از قبیل سر و دست و پا و غیر آن تجزیه و تحلیل می‌کند، و یا بسائط را گرفته ترکیب می‌نماید، مثلا از اعضایی که جدا جدا در خزینه خود دارد انسانی می‌سازد. </p> <p>حال بسیار می‌شود که آنچه ترکیب کرده با خارج مطابقت می‌کند، و بسیار هم می‌شود که مطابقت نمی‌کند، مانند این که انسانی بی‌سر، و یا ده سر بسازد. </p> <p>و کوتاه سخن اینکه اسباب و عوامل خارجی که محیط به بدن آدمی است، از قبیل حرارت و برودت و امثال آن، و همچنین عوامل داخلی که بر آن عارض می‌شود از قبیل مرض و ناملایمات و انحرافات مزاج و پری معده و خستگی و غیر آن، همه در قوه مخیله و در نتیجه در خوابها تاثیر می‌گذارد. </p> <p>و لذا می‌بینیم کسی که (در بیداری و یا در خواب) حرارت و یا برودت شدید در او اثر<code class="page" rel="11,368"/> کرده، در خواب آتشی شعله‌ور و یا برف و سرمایی شدید مشاهده می‌کند، و کسی که گرمای هوا در او اثر گذاشته و عرق او را جاری ساخته در خواب حمام گرم و یا خزینه و یا ریزش باران را می‌بیند، و نیز کسی که مزاجش منحرف و یا دچار پری معده شده خوابهای پریشانی می‌بیند که سر و ته نداشته، چیزی از آن نمی‌فهمد. </p> <p>و همچنین اخلاق و سجایای انسانی تاثیر شدیدی در نوع تخیل آدمی دارد، کسی که در بیداری دچار عشق و محبت به شخصی شده و یا عملی را دوست می‌دارد بطوری که هیچگاه از یاد آن غافل نیست او در خواب هم همان شخص و همان چیز را می‌بیند. </p> <p>و شخص ضعیف النفسی که در بیداری همواره دچار ترس و وحشت است، و اگر ناگهانی صدایی بشنود هزار خیال کرده امور هولناک بی‌نهایتی در نظرش مجسم می‌شود، او در خواب هم همین سنخ امور را می‌بیند، همچنین خشم و عداوت و عجب و تکبر و طمع و نظائر اینها هر کدام آدمی را به تخیل صورتهای متسلسلی مناسب و ملائم خود وامی‌دارد، و کمتر کسی است که یکی از این سجایای اخلاقی بر طبیعتش غالب نباشد. </p> <p>و بهمین جهت است که اغلب رؤیاها و خوابها از تخیلات نفسانی است که یکی از آن اسباب، خارجی و یا داخلی طبیعی و یا داخلی اخلاقی، نفس را به تصور آنها واداشته است و در حقیقت نفس آدمی در این خوابها همان کیفیت تاثیر و نحوه عمل آن اسباب را در خودش حکایت می‌کند، و بس، و آن خوابها حقیقت دیگری غیر این حکایت ندارند. </p> <p>این است آن حقیقتی که منکرین واقعیت رؤیا را به انکار واداشته، و غیر آنچه ما گفتیم دلیل دیگری نداشته و بغیر شمردن عوامل مزبوری که گفتیم (در قوه خیال آدمی اثر می‌گذارند،) مطلب علمی دیگری ندارند. </p> <p>و ما هم آن را مسلم می‌دانیم منتهی چیزی که هست باید به ایشان بگوییم دلیل مذکور نمی‌تواند اثبات کند که بطور کلی هر چه رؤیا هست از این قبیل است و حقیقت و واقعیتی ندارد، بله این معنا را اثبات می‌کند که هر رؤیایی حقیقت نیست، و این غیر مدعای ایشان است، مدعای ایشان این است که همه خوابها خالی از حقیقت است. </p> <p>آری (همانطور که گفتیم) خوابهایی در این میان هست که رؤیای صالح و صادق است و از حقائقی پرده برمی‌دارد که هیچ راهی به انکار آن نیست، و نمی‌توانیم بگوییم هیچگونه رابطه‌ای بین آنها و بین حوادث خارجی و اموری که کشف و پیش بینی شده وجود ندارد. </p> <p>پس، از آنچه که بیان شد این معنا روشن گردید که بطور کلی هیچ یک از رؤیاها خالی از حقیقت نیست به این معنا که این ادراکات گوناگونی که در خواب بر نفس آدمی عارض<code class="page" rel="11,369"/> می‌شود و ما آنها را رؤیا می‌نامیم ریشه‌ها و اسبابی دارند که باعث پیدایش آنها در نفس و ظهورشان در خیال می‌شود، و وجود این ادراکات حکایت از تجسم آن اصول و اسبابی می‌کند که اصول و اسباب آنها است، بنا بر این (صحیح است بگوئیم) برای هر رؤیایی تعبیری هست، لیکن تعبیر بعضی از آنها عوامل طبیعی و بدنی در حال خواب است، و تاویل بعضی دیگر عوامل اخلاقی است، و بعضی دیگر سببهای متفرقه اتفاقی است، مانند کسی که در حال فکر در امری بخواب می‌رود و در خواب رؤیایی مناسب آن می‌بیند. </p> <p> (در آنچه گفته شد هیچ حرف و بحثی نیست و همه در باره آن متفقند) بحث و رد و قبولی که هست همه در باره رؤیایی است که نه اسباب خارجی طبیعی دارد و نه ریشه‌اش اسباب مزاجی و یا اتفاقی است، و نه مستند به اسباب داخلی و اخلاقی است و در عین حال با حوادث خارجی و حقائق کونی ارتباط هم دارد. </p> <h3>3-خوابهای راست</h3> <p> خوابهای مورد بحث، یعنی آنهایی که با حوادث خارجی و مخصوصا حوادثی که سابقه قبلی ندارند ارتباط دارداز آنجایی که یکی از دو طرف ارتباط امری است معدوم و نیامده از قبیل بخواب دیدن اینکه پس از مدتی چنین و چنان می‌شود و عینا هم بشود اشکال شده است، که معنا ندارد میان امری وجودی (رؤیا) و امری عدمی (حادثه نیامده) ارتباط برقرار شود، و یا به عبارت دیگر معقول نیست میان رؤیا و امری که بوسیله یکی از عوامل مذکور در قبل، از حواس ظاهر و اخلاقیات و انحراف مزاج وارد بر نفس نشده ارتباط برقرار گردد مثلا شخصی بدون هیچ سابقه‌ای در خواب ببیند که در فلان محل دفینه‌ای از طلا و نقره نهفته است و فلان خصوصیات را هم دارد و شکل و قیافه ظرف آن هم چنین و چنان است، آن گاه از خواب برخاسته به آن نقطه برود و زمین را بکند، و دفینه را با عین آن خصوصیات پیدا کند، چون همانطور که گفتیم معنا ندارد میان نفس آدمی و امری که به تمام معنی از حواس ظاهری و باطنی انسان غایب بوده ارتباط برقرار شود. </p> <p>و بهمین جهت در جواب این اشکال گفته‌اند: این ارتباط از این راه برقرار می‌شود که نفس شخص نائم، نخست با سبب حادثه ارتباط پیدا می‌کند، آن سببی که فوق عالم طبیعت قرار دارد، و بعد از برقرار شدن ارتباط میان نفس و آن سبب، ارتباط دیگری برقرار می‌شود میان آن و خود حادثه. </p> <p>توضیح اینکه عوالم سه گونه‌اند: <code class="page" rel="11,370"/> یکی عالم طبیعت که عبارتست از عالم دنیا که ما در آن زندگی می‌کنیم و موجودات در آن صورتهایی مادی هستند، که بر طبق نظام حرکت و سکون و تغیر و تبدل جریان می‌یابد. </p> <p>عالم دوم عالم مثال است که ما فوق این عالم قرار دارد، به این معنا که وجودش ما فوق وجود این عالم است (نه اینکه فوق مکانی باشد) و در آن عالم نیز صور موجودات هست اما بدون ماده، که آنچه حادثه در این عالم حادث می‌شود از آن عالم نازل می‌گردد و باز هم به آن عالم عود می‌کند، و آن عالم نسبت به این عالم و حوادث آن، سمت علیت و سببیت را دارد. </p> <p>عالم سوم عالم عقل است که ما فوق عالم مثال است، یعنی وجودش ما فوق آنست (نه جایش)، در آن عالم نیز حقایق این عالم و کلیاتش وجود دارد، اما بدون ماده طبیعی و بدون صورت مثالی، که آن عالم نسبت به عالم مثال نیز سمت علیت و سببیت را دارد. نفس آدمی بخاطر تجردش، هم سنخیتی با عالم مثال دارد و هم با عالم عقل، و وقتی انسان به خواب رفت و حواسش دست از کار کشید، طبعا از امور طبیعی و خارجی منقطع شده متوجه به عالم مثال و عقل که خود، هم سنخ آنها است می‌شود، و در نتیجه پاره‌ای از حقایق آن عوالم را به مقدار استعداد و امکان مشاهده می‌نماید. </p> <p>حال اگر نفس، کامل و متمکن از درک مجردات عقلی بود، آن مجردات را درک نموده اسباب کاینات را آن طور که هست یعنی بطور کلیت و نوریت در پیش رویش حاضر می‌سازد، و اگر آن مقدار کامل نبود که بطور کلیت و نوریت استحضار کند، به نحو حکایت خیالی و بصورتها و اشکالی جزئی و مادی که با آنها مانوس است حکایت می‌کند، آن طور که خود ما در بیداری، مفهوم کلی سرعت را با تصور جسمی <em>سریع الحرکه</em> حکایت می‌کنیم، و مفهوم کلی عظمت را به کوه، و مفهوم رفعت و علو را به آسمان و اجرام آسمانی، و شخص مکار را به روباه، و حسود را به گرگ، و شجاع را به شیر، و همچنین غیر اینها را بصورتهایی که با آن مانوسیم تشبیه و حکایت و مجسم می‌سازیم. </p> <p>این صورتی است که نفس متمکن از ادراک مجردات آن طور که هست بوده باشد و بتواند به آن عوالم ارتقاء یابد، و گرنه تنها از عالم طبیعت به عالم مثال ارتقاء یافته و چه بسا در آن عالم، حوادث این عالم را به مشاهده علل و اسبابش مشاهده نماید بدون اینکه با تغییر و تبدیل تصرفی در آن بکند. </p> <p>و اینگونه مشاهدات نوعا برای نفوسی اتفاق می‌افتد که سلیم و متخلق به صدق و صفا باشند، این آن خوابهایی است که در حکایت از حوادث، صریح است. </p> <p>و چه بسا که نفس، آنچه را که در آن عوالم مشاهده می‌کند با مثالهایی که بدان مانوس<code class="page" rel="11,371"/> است ممثل می‌سازد، مثلا ازدواج (آینده) را بصورت جامه در تن کردن حکایت می‌کند، و افتخار را بصورت تاج، و علم را بصورت نور، و جهل را بصورت ظلمت، و بی‌نامی و گوشه‌نشینی را بصورت مرگ مجسم می‌سازد، و بسیار هم اتفاق می‌افتد که در آن عالم هر چه را مشاهده می‌کنیم، نفس ما منتقل به ضد آن می‌شود، هم چنان که در بیداری هم با شنیدن اسم ثروت به فقر، و با تصور آتش به یخ، و از تصور حیات به تصور مرگ منتقل می‌شویم، و امثال اینها. </p> <p>از جمله مثالهای این نوع خوابها، این خوابیست که نقل شده که مردی در خواب دید در دستش مهری است که با آن دهان و عورت مردم را مهری می‌کند، از ابن سیرین پرسید، در جواب گفت: تو بزودی مؤذن می‌شوی و در ماه رمضان مردم با صدای تو امساک می‌کنند. </p> <p>از آنچه گذشت این معنا روشن گردید که خوابهای راست در تقسیم اولی تقسیم می‌شود به، خوابهای صریحی که نفس نائم و صاحب رؤیا در آن هیچگونه تصرفی نکرده و قهرا و بدون هیچ زحمتی با تاویل خود منطبق می‌شود. و خوابهای غیر صریحی که نفس صاحب خواب از جهت حکایت، در آن تصرف کرده حالا یا به تمثیل و یا به انتقال از معنای خواب به چیزی که مناسب آن و یا ضد آنست، این قسم رؤیا آن قسمی است که محتاج به تعبیر است تا متخصصی آن را به اصلش که در رؤیا مشاهده شده برگرداند، مثلا تاجی را که می‌گوید در خواب دیده‌ام افتخار، و مرگ را به حیات، و حیات را به فرج بعد از شدت، و ظلمت را به جهل، و حیرت را به بدبختی تعبیر کند. </p> <p>آن گاه قسم دوم به یک تقسیم دیگری منقسم می‌شود به دو قسم یکی آن خوابهایی است که نفس صاحب خواب فقط یک بار در آن تصرف می‌کند و از آنچه دیده به چیز دیگری مناسب و یا ضد آن منتقل گشته و آن را حکایت می‌کند، و یا فوقش از آنهم به چیز دیگری منتقل می‌شود به طوری که برگرداندن آن به اصل و ریشه‌اش دشوار نیست. </p> <p>قسم دوم آن رؤیایی است که نفس صاحبش به یک انتقال و دو انتقال اکتفاء ننموده، مثلا از آنچه دیده به ضدش منتقل شده، و از آن ضد به مثل آن ضد و از مثل آن ضد به ضد آن مثل، و همچنین بدون اینکه به حدی توقف کرده باشد انتقال بعد از انتقال و تصرف بعد از تصرف کرده، بطوری که دیگر مشکل است که تعبیرگو بتواند رؤیای مزبور را به اصلش برگرداند، اینگونه خوابها را <em>اضغاث احلام</em> می‌نامند، که تعبیر ندارد، برای اینکه یا دشوار است و یا ممکن نیست تعبیرش کرد. </p> <p>از اینجا بخوبی روشن گردید که بطور کلی خوابها دارای سه قسم کلی هستند، یکی خوابهای صریحی‌که احتیاجی به تعبیر ندارد، یکی اضغاث احلام که از جهت دشواری و یا<code class="page" rel="11,372"/> تعذر، تعبیر ندارد و سوم خوابهایی که نفس در آن با حکایت و تمثیل تصرف کرده، این قسم از خوابها است که تعبیر می‌شود. </p> <p>این بود اجمال آنچه که علمای روانشناس قدیم در باره رؤیا گفته‌اند، و بحث بیش از این و کامل آن موکول به کتبی است که در این باره تدوین یافته. </p> <h3>4-در قرآن مؤید آنچه گفته شد هست</h3> <p> یک جا می‌فرماید: <span class="aya" rel="6_60" data-words="1-5">و هو الذی یتوفاکم باللیل *</span> و در جای دیگر می‌فرماید: <span class="aya" rel="39_42" data-words="1-19">الله یتوفی الأنفس حین موتها و التی لم تمت فی منامها فیمسک التی قضی علیها الموت و یرسل الأخری *</span>. </p> <p>و ظاهر این دو آیه این است که نفوس در موقع خواب، از بدن‌ها گرفته می‌شوند و دیگر ارتباطی با حواس ظاهری بدن ندارند، به نوعی به عالم ربوبی رجوع کرده و منتقل می‌شوند که بی‌شباهت به مرگ نیست. </p> <p>خدای تعالی در کلام خود به هر سه قسم رؤیای مذکور اشاره کرده و از قسم اول، رؤیای ابراهیم و رؤیای مادر موسی و پاره‌ای از رؤیاهای رسول خدا (ص) را آورده، و به قسم دوم هم در جمله‌ <span class="aya" rel="12_44" data-words="2-3">أضغاث أحلام</span> اشاره کرد، که چنین رؤیاهایی هم هست، و از قسم سوم، رؤیای یوسف و رؤیاهای دو رفیق زندانی او و رؤیای پادشاه مصر را که هر سه در سوره یوسف آمده برشمرده است. </p> 
