<h3 class="ayas">سوره الزخرف آیه‌های ۶۶ تا ۷۸</h3><code class="section" rel="43_66-78"/><h3>ترجمه آیات</h3> <p> <span class="trans" rel="43_66">آیا منتظر همینند که قیامت ناگهانی و در حالی که از آن بی‌خبرند به سر وقتشان آید؟.  «۶۶» </span><span class="trans" rel="43_67">آن روز دوستان دنیایی دشمن یکدیگرند مگر پرهیزکاران.  «۶۷» </span><span class="trans" rel="43_68"> (که به ایشان گفته می‌شود) ای بندگان من نه هیچ ترسی امروز بر شما هست، و نه اندوهناک خواهید شد (نه مکروهی قطعی دارید و نه مکروهی احتمالی). <code class="page" rel="18,180"/> «۶۸» </span><span class="trans" rel="43_69"> کسانی که به آیات ما ایمان آوردند و تسلیم اراده ما شدند.  «۶۹» </span><span class="trans" rel="43_70">داخل بهشت شوید هم خودتان و هم همسرانتان و به سرور پردازید.  «۷۰» </span><span class="trans" rel="43_71">در بهشت قدحها از طلا و تنگ‌ها برایشان در گردش است، و در آن هر چه که نفس اشتهایش کند و چشم لذت ببرد وجود دارد، و شما در آن جاودانید.  «۷۱» </span><span class="trans" rel="43_72"> (و به شما گفته می‌شود) این است که بهشت که شما بخاطر اعمالی که کردید از دیگران ارث بردید.  «۷۲» </span><span class="trans" rel="43_73">برای شما در بهشت میوه‌ها بسیار است، و از آن می‌خورید.  «۷۳» </span><span class="trans" rel="43_74">به درستی مجرمین در عذاب جهنم جاودانند.  «۷۴» </span><span class="trans" rel="43_75">و هیچ تخفیفی برایشان نیست، و برای همیشه از نجات مایوسند.  «۷۵» </span><span class="trans" rel="43_76">و ما به ایشان ستم نکردیم لیکن خودشان ستمگر بودند.  «۷۶» </span><span class="trans" rel="43_77">و ندا کردند که هان ای مالک دوزخ پروردگار خود را بخوان تا مرگ ما را برساند، می‌گوید: نه، شما دیگر مرگ ندارید، و همیشه زنده‌اید.  «۷۷» </span><span class="trans" rel="43_78">آن روز که حق را برایتان آوردیم بیشترتان نسبت به آن کراهت داشتید (بناچار امروز هم باید با کراهت زندگی کنید).  «۷۸» </span></p>                     <h3>بیان آیات</h3> <p> در این آیات دو باره به انذار قوم برگشته، از قیامت تخویفشان می‌کند، و نیز به مال حال پرهیزکاران و مجرمین و ثواب و عقابشان در قیامت اشاره می‌فرماید. </p> <p> <span class="aya" rel="43_66" data-words="1-11">هل ینظرون إلا الساعة أن تأتیهم بغتة و هم لا یشعرون</span> <span class="phrase">کلمه <em rel="fa_43_66_2-2" data-sentence="5:44">ینظرون</em> از مصدر <em>نظر</em> و به معنای انتظار است.</span> و <span class="phrase">کلمه <em rel="fa_43_66_7-7" data-sentence="5:22">بغتة</em> به معنای ناگهانی است.</span> و مراد از اینکه فرمود: و ایشان نمی‌فهمند غفلتشان از قیامت است، به خاطر اینکه سرگرم به امور دنیایند، هم چنان که فرموده: <span class="aya" rel="36_49" data-words="1-9">ما ینظرون إلا صیحة واحدة تأخذهم و هم یخصمون</span><span class="footnote" rel="1" title="انتظار نمی‌کشند مگر تنها یک صیحه را که ایشان را بگیرد، در حالی که سرگرم بگومگوی با همند سوره یس، آیه ۴۹">*</span> و بنا بر این در جمله‌ <span class="aya" rel="43_66" data-words="7-11">بغتة و هم لا یشعرون</span> معنا مکرر نشده. </p> <p>و معنای آیه این است که: این کفار با کفر و تکذیبشان به آیات خدا انتظار نمی‌کشند مگر آمدن قیامت را که به طور ناگهانی بیاید، و نیز در حالی بیاید که ایشان با   <code class="page" rel="18,181"/> اشتغال به امور دنیایشان به کلی از آن غافل باشند. و خلاصه: حالشان حال کسی است که هلاکت تهدیدشان می‌کند، و هیچ در صدد پیش گیری از آن و یافتن وسیله‌ای برای نجات از آن نباشند، و در عوض بنشینند و منتظر آمدن هلاکت باشند. پس در این تعبیر کنایه‌ای به کار رفته، یعنی به کنایه فهمانده که کفار اعتنایی به ایمان به حق ندارند تا به وسیله آن از عذاب الیم نجات یابند. </p> <h3> <span class="title" rel="43_66 43_67 43_68 43_69 43_70 43_71 43_72 43_73 43_74 43_75 43_76 43_77 43_78">بیان اینکه همه دوستان جز متقین در قیامت دشمنان یکدیگرند</span> </h3> <p> <code class="aya" rel="43_67"/> <span class="aya" rel="43_67" data-words="1-7">الأخلاء یومئذ بعضهم لبعض عدو إلا المتقین</span> <span class="phrase">کلمه <em rel="fa_43_67_1-1" data-sentence="5:44">اخلاء</em> جمع <em>خلیل</em> است که به معنای دوست است.</span> و اگر دوست را  <em>خلیل</em> گفته‌اند، بدان جهت است که آدمی <em>خلت</em> یعنی حاجت خود را به او می‌گوید، و او حاجت وی را برمی‌آورد. و <span class="phrase">ظاهرا مراد از <em rel="fa_43_67_1-1" data-sentence="14:177">اخلاء</em> مطلق کسانی است که با یکدیگر محبت می‌کنند، چه متقین و اهل آخرت که دوستیشان با یکدیگر به خاطر خدا است، نه بخاطر منافع مادی، و چه اهل دنیا که دوستی‌هایشان به منظور منافع مادی است.</span> <span class="phrase">این را بدان جهت گفتیم که متوجه شوی استثناء <em rel="fa_43_67_6-7" data-sentence="43:117">الا المتقین</em> استثناء متصل است، نه منقطع چون متقین در گروه  <em rel="fa_43_67_1-1" data-sentence="152:56">اخلاء</em> داخل هستند، و کلمه <em>الا</em> آنها را استثناء می‌کند.</span> </p> <p>و اما اینکه چرا همه دوستان، به استثناء متقین دشمن یکدیگرند، برای این است که لازمه دوستی طرفینی این است که یک طرف، طرف دیگر را در مهماتش کمک کند، و این کمک وقتی در غیر رضای خدا باشد، در حقیقت کمک به بدبختی و شقاوت و عذاب دائمی آن طرف است، هم چنان که در جای دیگر در حکایت گفتار ستمگران در قیامت فرموده: <span class="aya" rel="25_28-29" data-words="1-14">یا ویلتی لیتنی لم أتخذ فلانا خلیلا، لقد أضلنی عن الذکر بعد إذ جاءنی</span><span class="footnote" rel="1" title="ای وای بر من ای کاش فلانی را دوست نمی‌گرفتم، او مرا از یاد خدا گمراه کرد، با آنکه کلام خدا و پیامش به من رسیده بود سوره فرقان، آیه ۲۹">*</span> به خلاف دوستی‌های متقین که همه مایه پیشرفت آنان در راه خدا است، و در روز قیامت همه به سود ایشان خواهد بود. </p> <p>و در خبری از رسول خدا هم آمده که: چون قیامت به پا شود، پیوند ارحام قطع، و همه نسب‌ها گسیخته می‌گردد، و برادری‌ها همه باطل می‌شود، مگر برادری در راه خدا، و این فرموده خداست که می‌فرماید: <span class="aya" rel="43_67" data-words="1-7">الأخلاء یومئذ بعضهم لبعض عدو إلا المتقین</span> و این روایت را الدر المنثور<span class="footnote" rel="2" title="الدر المنثور، ج ۶، ص ۲۱">*</span> در تفسیر این آیه از سعد بن معاذ نقل کرده است. </p> <p>     <code class="page" rel="18,182"/><code class="aya" rel="43_68"/> <span class="aya" rel="43_68" data-words="1-10">یا عباد لا خوف علیکم الیوم و لا أنتم تحزنون</span> این آیه شریفه خطابی است که خدای تعالی در قیامت به متقین دارد، شاهدش هم جمله‌ <span class="aya" rel="43_70" data-words="1-2">ادخلوا الجنة</span> است. و در این خطاب ایشان را از هر ناملایمی احتمالی یا قطعی ایمنی می‌دهد، چون فرموده نه خوف دارید، و نه اندوه و مورد خوف ناملایم احتمالی است، و مورد اندوه ناملایم قطعی، و وقتی خوف و اندوه نداشته باشند، قطعا این دو قسم ناملایم را هم نخواهند داشت. </p> <p><code class="aya" rel="43_69"/> <span class="aya" rel="43_69" data-words="1-6">الذین آمنوا بآیاتنا و کانوا مسلمین</span> <span class="phrase">موصول <em rel="fa_43_69_1-1" data-sentence="6:50">الذین</em> بدل از منادای مضاف در ندای <em>یا عبادی</em> است.</span> ممکن هم هست صفت آن باشد. و منظور از <em>آیات</em> همه آن چیزهایی است که بر وجود خدای تعالی دلالت می‌کند، چه پیغمبر باشد، و چه کتاب، و چه معجزه، و چه چیزهای دیگر. و منظور از اسلام تسلیم بودن به اراده و اوامر خدای عز و جل است. </p> <p><code class="aya" rel="43_70"/> <span class="aya" rel="43_70" data-words="1-6">ادخلوا الجنة أنتم و أزواجکم تحبرون</span> ظاهر اینکه امر می‌فرماید به داخل شدن در بهشت، این است که مراد از ازواج همان همسران مؤمن در دنیا باشد، نه حور العین، چون حور العین در بهشت هستند، و خارج آن نیستند تا با این فرمان داخل بهشت شوند. </p> <p>و <span class="phrase">کلمه <em rel="fa_43_70_6-6" data-sentence="5:233">تحبرون</em> از مصدر <em rel="fa_43_70_6-6" data-sentence="70:211">حبور</em> است، و-به طوری که گفته‌اند<span class="footnote" rel="1" title="مجمع البیان، ج ۹، ص ۵۵">*</span> -به معنای سروری است که حبار و آثارش در وجهه انسان نمودار باشد و کلمه <em rel="fa_43_70_6-6" data-sentence="292:31">حبرة</em> به معنای زینت و هیئت زیبا است.</span> و معنای جمله این است که: داخل بهشت شوید شما و همسران مؤمنتان در حالی که خوشحال باشید، آن چنان که آثار خوشحالی در وجهه شما نمودار باشد. و یا آن چنان که بهترین قیافه را دارا باشید. </p> <p><code class="aya" rel="43_71"/> <span class="aya" rel="43_71" data-words="1-7">یطاف علیهم بصحاف من ذهب و أکواب...</span> <span class="phrase">کلمه <em rel="fa_43_71_3-3" data-sentence="5:69">صحاف</em> جمع <em rel="fa_43_71_3-3" data-sentence="63:51">صحفه</em> است، و صحفه به معنای کاسه و یا کوچکتر از کاسه است.</span> و <span class="phrase">کلمه <em rel="fa_43_71_7-7" data-sentence="5:66">اکواب</em> جمع <em rel="fa_43_71_7-7" data-sentence="64:49">کوب</em> است که به معنای کوزه‌ای است که دسته نداشته باشد.</span> و <span class="phrase">آوردن دو کلمه <em rel="fa_43_71_3-3" data-sentence="14:129">صحاف</em> و <em rel="fa_43_71_7-7" data-sentence="72:112">اکواب</em> اشاره است به اینکه اهل بهشت هم دارای طعامند، و هم دارای شراب، در صفحه‌ها طعام می‌خورند، و از کوبها آب می‌نوشند.</span> </p> <p>   <code class="page" rel="18,183"/> و اگر در آیه قبلی، مؤمنین مخاطب و حاضر فرض شده بودند، و به ایشان می‌فرمود  <em>داخل بهشت شوید</em> ولی در این آیه غایب فرض شده‌اند، می‌فرماید برای آنان دائما قدح می‌آورند و جام می‌برند این التفات به منظور تجلیل و احترام از ایشان است، می‌خواهد بفهماند آن قدر از مؤمنین تجلیل به عمل می‌آید که باید آن را برای دیگران تعریف کرد، و روی از خود مؤمنین برگردانیده، به کفار گفت مؤمنین چنین مقاماتی دارند تا بیشتر غبطه بخورند، و صدق آنچه وعده داده شده بودند بهتر روشن گردد. </p> <h3> <span class="title" rel="43_71">معنای جمله: <span class="aya" rel="43_71" data-words="9-15">فیها ما تشتهیه الأنفس و تلذ الأعین</span> در وصف بهشت</span> </h3> <p> <span class="aya" rel="43_71" data-words="8-15">و فیها ما تشتهیه الأنفس و تلذ الأعین</span> -ظاهرا مراد از <span class="aya" rel="43_71" data-words="10-12">ما تشتهیه الأنفس</span> -آنچه دلها هوس می‌کند چیزهایی است که شهوت طبیعی بدان تعلق دارد، از قبیل چشیدنیها، بوئیدنیها، شنیدنی‌ها، و لمس کردنیها، و خلاصه چیزهایی که انسان و حیوان در لذت بردن از آنها مشترکند. و مراد از <em>تلذذ چشمها</em> جمال و زینت است، و قهرا منظور از آن، چیزهایی است که تقریبا اختصاص به انسانها دارد، مانند مناظر بهجت آور، و رخساره‌های زیبا، و لباس‌های فاخر. و به همین جهت تعبیر را تغییر داد. از آنچه که ارتباط به نفس دارد و مورد علاقه آن است تعبیر به شهوت و اشتهاء کرد، و از آنچه ارتباط با چشم دارد تعبیر به لذت فرمود. و لذائذ نفسانی هم در نزد ما انسانها منحصر در این دو قسم است. </p> <p>ممکن هم هست لذائذ روحی و عقلی را هم در لذائذ چشمها گنجاند، چون التذاذ روحی خود رؤیت و تماشای قلب است. </p> <p>در مجمع البیان می‌گوید: خدای سبحان در جمله‌ <span class="aya" rel="43_71" data-words="10-15">ما تشتهیه الأنفس و تلذ الأعین</span> تمامی نعمت‌های بهشتی را در عبارتی کوتاه آورده که اگر تمامی خلائق جمع شوند و بخواهند انواع نعمت‌های بهشتی را توصیف کنند، نمی‌توانند وصفی پیدا کنند، که در این عبارت کوتاه نباشد و دو صفت <span class="aya" rel="43_71" data-words="10-12">ما تشتهیه الأنفس</span> <em>و</em> تلذ الاعین شاملش نباشد<span class="footnote" rel="1" title="مجمع البیان، ج ۹، ص ۵۶">*</span>. </p> <p> <span class="aya" rel="43_71" data-words="16-19">و أنتم فیها خالدون</span> -این جمله هم خبر است و هم وعده و هم بشارت به اینکه شما مؤمنان الی الأبد در این نعمت خواهید بود، و معلوم است که علم به این بشارت، لذتی روحی می‌آورد، که با هیچ مقیاسی قابل قیاس با سایر لذتها نیست، و با هیچ مقداری تقدیر نمی‌شود. </p> <p><code class="aya" rel="43_72"/> <span class="aya" rel="43_72" data-words="1-8">و تلک الجنة التی أورثتموها بما کنتم تعملون</span> <span class="phrase">بعضی<span class="footnote" rel="2" title="سوره مؤمنون، آیه ۱۰">*</span> از مفسرین گفته‌اند: معنای <em rel="fa_43_72_5-5" data-sentence="98:92">اورثتموها</em> این است که جنت به پاداش   <code class="page" rel="18,184"/> اعمالتان به شما داده شده.</span> بعضی<span class="footnote" rel="1" title="حاشا که آنان امروز از پروردگار خود محجوب و در پرده‌اند سوره مطففین، آیه ۱۵">*</span> دیگر گفته‌اند: معنایش این است که آن را از کفار به ارث برده‌اید، چون اگر کفار هم ایمان آورده و عمل صالح می‌کردند، داخل آن می‌شدند. و ما در تفسیر آیه شریفه‌ <span class="aya" rel="23_10" data-words="1-3">أولئک هم الوارثون</span><span class="footnote" rel="2" title="در دوزخ بمانید، و از رحمت من دور باشید و حرف نزنید سوره مؤمنون، آیه ۱۰۸">*</span> در باره این دو احتمال بحث کرده‌ایم. </p> <p><code class="aya" rel="43_73"/> <span class="aya" rel="43_73" data-words="1-6">لکم فیها فاکهة کثیرة منها تأکلون</span> در این آیه شریفه میوه را به طعام و شرابی که در آیه قبل به آن اشاره فرموده بود اضافه فرمود تا همه نعمت‌ها را شمرده باشد. و کلمه <em>من</em> در <span class="aya" rel="43_73" data-words="5-6">منها تأکلون</span> برای تبعیض است، و این کلمه خالی از این اشاره نیست که نعمتهای بهشتی تمام شدنی نیست، هر قدر هم بخورید قسمتی از آن را خورده‌اید. </p> <p><code class="aya" rel="43_74"/><code class="aya" rel="43_75"/> <span class="aya" rel="43_74-75" data-words="1-13">إن المجرمین فی عذاب جهنم خالدون، لا یفتر عنهم و هم فیه مبلسون</span> <span class="phrase">منظور از <em rel="fa_43_74_2-2" data-sentence="9:108">مجرمین</em> کسانی است که در همان روز هم متصف به جرم هستند، در نتیجه کلمه مذکور هم گنهکاران را شامل می‌شود و هم کفار را.</span> <span class="phrase">مؤید این معنا آن است که این کلمه در مقابل کلمه <em rel="fa_43_67_7-7" data-sentence="47:86">متقین</em> قرار گرفته که از کلمه <em>مؤمنین</em> خصوصی‌تر است و تنها شامل مؤمنین با تقوی می‌شود.</span> </p> <p>و <span class="phrase">کلمه <em rel="fa_43_75_2-2" data-sentence="5:72">یفتر</em> مضارع مجهول از مصدر <em>تفتیر</em> است که به معنای تخفیف و کم کردن است.</span> و <span class="phrase">کلمه <em rel="fa_43_75_7-7" data-sentence="5:61">مبلسون</em> جمع اسم فاعل از مصدر <em rel="fa_43_75_7-7" data-sentence="82:25">ابلاس</em> به معنای نومید کردن است.</span> می‌فرماید مجرمین که در عذاب جهنم قرار دارند از رحمت خدا و یا از بیرون شدن از دوزخ نومیدند. </p> <p><code class="aya" rel="43_76"/> <span class="aya" rel="43_76" data-words="1-8">و ما ظلمناهم و لکن کانوا هم الظالمین</span> ما به ایشان ستم نکرده‌ایم و لیکن خودشان ستمکاران بودند. برای اینکه خدای تعالی تنها جزای اعمالشان را به ایشان داده پس این خودشان بودند که به خود ستم کردند، و نفس خویش را با اعمال زشت به شقاوت و هلاکت افکندند. </p> <p><code class="aya" rel="43_77"/> <span class="aya" rel="43_77" data-words="1-10">و نادوا یا مالک لیقض علینا ربک قال إنکم ماکثون</span> منظور از کلمه مالک همان دربان دوزخ است که در اخبار و روایات عامه و خاصه نیز به این نام نامیده شده. </p> <p>مجرمین، مالک دوزخ را خطاب می‌کنند و آنچه را که باید از خدا بخواهند از او     <code class="page" rel="18,185"/> می‌خواهند، و این بدان جهت است که اهل دوزخ محجوب از خدا هستند، هم چنان که در جای دیگر فرموده: <span class="aya" rel="83_15" data-words="1-6">کلا إنهم عن ربهم یومئذ لمحجوبون</span><span class="footnote" rel="1" title="سوره روم، آیه ۳۰">*</span>، و نیز فرموده: <span class="aya" rel="23_108" data-words="1-6">قال اخسؤا فیها و لا تکلمون</span><span class="footnote" rel="2" title="سوره شمس، آیه ۸">*</span>. </p> <p>پس معنای آیه مورد بحث این می‌شود: مجرمین از مالک دوزخ درخواست می‌کنند که او از خدا درخواست کند که مرگشان را برساند. </p> <p>معنای <em>قضاء علیه</em> میراندن است، و منظور مجرمین از این مرگ معدوم شدن و باطل محض گشتن است تا شاید به این وسیله از عذاب الیم و شقاوتی که دارند نجات یابند. و این هم یکی از مواردی است که ملکات دنیوی دوزخیان ظهور می‌کند و از پرده برون می‌افتد، چون در دنیا هم که بودند مرگ را نابودی می‌پنداشتند، نه انتقال از سرایی به سرایی دیگر، لذا در دوزخ تقاضای مرگ می‌کنند، مرگ به همان معنایی که در دنیا در ذهنشان مرتکز بود، و گر نه بعد از مردن فهمیدند که حقیقت مرگ چیست و دیگر معنا ندارد که چنان حقیقتی را درخواست کنند، اما ناخودآگاه ملکاتشان ظهور می‌کند. </p> <p> <span class="aya" rel="43_77" data-words="8-10">قال إنکم ماکثون</span> -یعنی مالک به ایشان می‌گوید: نه، شما در همین زندگی شقاوت‌بار و در این عذاب الیم خواهید بود. </p> <h3> <span class="title" rel="43_66 43_67 43_68 43_69 43_70 43_71 43_72 43_73 43_74 43_75 43_76 43_77 43_78">مراد از اینکه در جواب درخواست مرگ، به دوزخیان گفته می‌شود: ... اکثر شما از حق کراهت داشتید </span> </h3> <p> <code class="aya" rel="43_78"/> <span class="aya" rel="43_78" data-words="1-8">لقد جئناکم بالحق و لکن أکثرکم للحق کارهون</span> از ظاهر این آیه برمی‌آید که تتمه کلام مالک دوزخ باشد که از زبان ملائکه-که خود او نیز از آنها است-می‌گوید: ما در دنیا برایتان حق را آوردیم، اما شما از حق کراهت داشتید. بعضی<span class="footnote" rel="3" title="مجمع البیان، ج ۹، ص ۵۷">*</span> از مفسرین گفته‌اند: کلام خدای تعالی است، ولی این احتمال بعید است، چون در آیات قبل گفتیم که اهل دوزخ از پروردگارشان محجوبند، و خدا با ایشان تکلم نمی‌کند. </p> <p>و خطاب <em>کم</em> در آیه شریفه به دوزخیان است، بدان جهت که انسانند، در نتیجه معنایش این است که: ما برای شما انسانها حق آوردیم، ولی بیشتر شما-که همان مجرمانند-از حق کراهت داشتید. </p> <p>بعضی<span class="footnote" rel="4" title="روح المعانی، ج ۲۵، ص ۱۰۲">*</span> از مفسرین گفته‌اند: مراد از <em>حق</em> مطلق حق است، هر چه می‌خواهد باشد،         <code class="page" rel="18,186"/> و بیشتر دوزخیان از هر چیزی که مصداق حق بود کراهت و تنفر داشتند. و اما حقی که معهود اذهان است، یعنی دین حق که همان توحید و قرآن است، تمامی دوزخیان از آن کراهت و تنفر داشتند نه بیشتر آنان. </p> <p>و منظور از اینکه فرمود از حق کراهت داشتید، کراهت بحسب طبع ثانوی است که در اثر ارتکاب پی در پی گناهان در آدمی پیدا می‌شود، چون هیچ بشری نیست که بر حسب طبع خدادادی و فطرت اولیش از حق کراهت داشته باشد، زیرا خدای تعالی فطرت بشر را بر اساس حق نهاده، و اگر غیر این بود و افرادی به حسب طبع خدا دادیشان متنفر از حق می‌بودند، دیگر تکلیف کردنشان به پذیرفتن حق، تکلیف به ما لا یطاق و غیر معقول بود، قرآن کریم هم تمامی افراد بشر را مطبوع به یک طبع، و مفطور به یک فطرت می‌داند، و می‌فرماید: <span class="aya" rel="30_30" data-words="11-14">لا تبدیل لخلق الله</span><span class="footnote" rel="1" title="مجمع البیان، ج ۹، ص ۵۶">*</span> و نیز می‌فرماید: <span class="aya" rel="91_7-8" data-words="1-9">و نفس و ما سواها، فألهمها فجورها و تقواها</span><span class="footnote" rel="2" title="مجمع البیان، ج ۹، ص ۵۶">*</span>. </p> <p>از آیه مورد بحث این نکته استفاده می‌شود که ملاک در سعادت بشر تنها و تنها پذیرفتن حق، و ملاک در شقاوتش رد کردن حق است. </p> 
