<h3 class="ayas">سوره المائدة آیه‌های ۴۱ تا ۵۰</h3><code class="section" rel="5_41-50"/><h3>ترجمه آیات</h3> <p> <span class="trans" rel="5_41">هان ای رسول!بعضی از افرادی که قبلا گفته بودند ما ایمان آوردیم و سپس به سوی کفر شتافتند تو را اندوهگین نسازد، که این اظهارشان زبانی است و دلهایشان ایمان نیاورده، و نیز بعضی از آنان که خود را یهودی می‌خوانند و همواره سخن دروغ را می‌پذیرند، و افرادی دیگر را که نزد تو نیامده‌اند اطاعت می‌کنند، همان توطئه‌گرانی را که خود را پنهان کرده و برای عوام هر سخنی را بعد از علم به حقیقتش تحریف می‌نمایند، از وجهه‌ای که دارد بر می‌گردانند، و تازه به افراد نامبرده می‌گویند: اگر محمد  (ص) در پاسخ فلان پرسشهایتان طبق همین آرایی که ما داریم-یعنی همان مطالب تحریف شده-پاسخ داد قبول کنید و گر نه زنهار زنهار، که نزدیکش مشوید، خدا می‌خواهد آنان را به فتنه خود گرفتار کند، و تو ای رسول برای چنین کسانی در قبال خدا کاری نتوانی کرد، اینان همان کسانند که خدا نخواسته است دلهایشان را پاک کند، در دنیا خفت و در آخرت عذابی عظیم دارند.  «۴۱» </span><span class="trans" rel="5_42">گوش اینان خریدار دروغ و هوسشان خوردن مالی است که دین و مروتشان را تباه می‌کند، پس اگر اینان نزدت آمدند مخیری در اینکه بین آنان حکم بکنی و یا از آنان اعراض نمایی و در صورتی که مصلحت را در اعراض دیدی بیمی از آنان به خود راه مده که هیچ ضرری به تو نمی‌رسانند و اگر مصلحت دیدی که حکم کنی به عدل حکم کن که خدا عدالت‌پیشه‌گان را دوست می‌دارد.  «۴۲» </span><span class="trans" rel="5_43">لیکن اینان هرگز تو را حکم قرار نمی‌دهند، و چگونه قرار دهند با اینکه توراتی که حکم خدا در آن است نزد ایشان بود از آن روی گرداندند و اینان هرگز ایمان آور نخواهند بود. <code class="page" rel="5,553"/> «۴۳» </span><span class="trans" rel="5_44"> تورات را نیز ما نازل کردیم که در آن هدایت و نور بود و انبیاء که دین اسلام داشتند با آن در بین یهودیان حکم می‌کردند، و همچنین علمای ربانی و مربی مردم و خبرگان از یهود و نصارا به مقداری که از کتاب خدا حفظ بودند و بر آن شهادت می‌دادند طبق آن در بین مردم حکم می‌کردند (پس شما علمای یهود عصر حاضر به هیچ انگیزه‌ای احکام و آیات تورات را دگرگون مسازید نه به انگیزه ترس و نه به انگیزه طمع) پس از مردم نترسید و تنها از من بترسید و به طمع مال و آقایی، آیات مرا به بهایی اندک نفروشید که هر کس بدانچه خدا نازل کرده حکم نکند او و همفکرانش کافرانند.  «۴۴» </span><span class="trans" rel="5_45">و ما در تورات علیه یهودیان در باب قصاص حکم کردیم به اینکه جان قاتل در برابر قتلش و چشم جانی در برابر چشمی که از دیگری کور کرده و بینی جانی در برابر بینی دیگری که بریده شده، گرفته شود، و هر جراحتی که جانی بر دیگران وارد آورده بر او وارد می‌آورند، و قصاص می‌گیرند-مگر آنکه آسیب دیده تصدق و احسان کند-پس اگر کسی تصدق کند و قصاص نگیرد، این عمل نیکش کفاره گناهان او می‌شود، -و باز تکرار می‌کنم-کسی که حکم نکند بدانچه خدا نازل کرده او و همفکرانش از ظالمانند.  «۴۵» </span><span class="trans" rel="5_46">ما به دنبال آن پیامبران عیسی بن مریم را با شریعتی فرستادیم که مصدق شریعتی بود که از تورات در بین یهودیان آن روز باقیمانده بود و به او کتاب انجیل را بشارت دادیم که در آن هدایت به اصول دین صحیح و نور بود، آن نیز مصدق احکام باقیمانده از تورات و هدایت به فروع دین و موعظه برای متقیان بود.  «۴۶» </span><span class="trans" rel="5_47">و اهل انجیل باید بر طبق آنچه خدا در این کتاب نازل کرده حکم کنند و کسی که حکم نکند بدانچه خدا نازل کرده او و همفکرانش فاسق و عصیان‌پیشگانند.  «۴۷» </span><span class="trans" rel="5_48">این کتاب را هم که به حق بر تو نازل کرده‌ایم مصدق باقیمانده از کتابهای قبلی و مسلط بر حفظ آنها است پس در بین مسلمانان طبق آنچه خدا نازل کرده حکم کن و پیروی هوا و هوس آنان تو را از دین حقی که نزدت آمده باز ندارد، برای هر ملتی از شما انسانها، شریعتی قرار دادیم و اگر خدا می‌خواست همه شما را امتی واحد می‌کرد-و در نتیجه یک شریعت برای همه ادوار تاریخ بشر تشریع می‌کرد-و لیکن خواست تا شما امتها را با دینی که برای هر فرد فردتان فرستاده بیازماید، بنا بر این به سوی خیرات از یکدیگر سبقت بگیرید، که باز گشت همه شما به سوی خدا است، در آن هنگامه، شما را بدانچه در آن اختلاف می‌کردید خبر می‌دهد.  «۴۸» </span><span class="trans" rel="5_49">باز تکرار می‌کنم که در بین مسلمانان بدانچه خدا نازل کرده حکم کن، و از هوا و هوس آنان پیروی مکن، و بترس از اینکه نسبت به بعضی از احکامی که نازل شده، غافل و دچار فتنه‌ات سازند و اگر از قبول دعوتت اعراض می‌کنند باید بدانی که علتش این است که قبلا گناهانی کرده بوده‌اند، و خدا می‌خواهد اثر بعضی از آن گناهان را به ایشان برساند، -و آن همین است که حق را نپذیرند-آری بسیاری از مردم عصیانگرند.  «۴۹» </span><span class="trans" rel="5_50">اینان با اعراض خود از دین حق چه می‌جویند و چه چیز به جز حکم جاهلیت می‌توانند بجویند و کیست که حکمش بهتر از حکم خدا باشد؟ پس اینان مردمی صاحب یقین نیستند.  «۵۰» </span></p>               <h3>بیان آیات‌ <span class="title" rel="5_41 5_50 5_42 5_43 5_44 5_45 5_46 5_47 5_48 5_49">بیان زمینه و سیاق این آیات شریفه و ارتباط اجزای آنها با یکدیگر</span> </h3> <p> این آیات دارای اجزایی مرتبط به هم بوده و همه یک زمینه و یک سیاق دارند که از آن بر می‌آید در باره طائفه‌ای از اهل کتاب نازل شده که رسول خدا (ص) را در پاره‌ای از احکام تورات و اینکه آیا این حکم از تورات است و یا نیست حکم قرار داده بودند، و امید داشتند که آن جناب حکمی بر خلاف حکم تورات کند تا بهانه‌ای به دست آورند و از حکم تورات فرار کنند و لذا به یکدیگر می‌گفتند: اگر بر طبق میل شما حکم کرد آن را بگیرید و اگر همان حکم تورات را کرد از او بر حذر باشید: <span class="aya" rel="5_41" data-words="36-44">إن أوتیتم هذا فخذوه، و إن لم تؤتوه فاحذروا</span>. </p> <p>و رسول خدا (ص) آنان را به حکم تورات ارجاع داد، به همین جهت اهل کتاب از آن جناب اعراض کردند و نیز از سیاق آیات بر می‌آید که در آن میان طائفه‌ای از منافقین بودند که به هر طرف که اهل کتاب متمایل می‌شدند آنها نیز به همان سوی متمایل می‌شدند و منظورشان این بود که رسول خدا (ص) را وادار سازند تا بر طبق هوای دل آنان حکمی بکند و در مساله‌ای که برای اهل کتاب پیش آمده بود طرفداری از اقویاء کند، و خلاصه همان رسم جاهلیت را به کار گیرد <span class="aya" rel="5_50" data-words="5-12">و من أحسن من الله حکما لقوم یوقنون</span>، با این برداشتی که ما از آیات مورد بحث کردیم روایاتی که در شان نزول این آیات وارد شده تایید می‌شود، چون در آن روایات آمده که آیات مورد بحث در باره یهود نازل شده که دو نفر از اشراف آنان با اینکه دارای همسر بودند مرتکب زنا شدند و خاخامهای یهود می‌خواستند به خاطر دل آنان حکم خدای در تورات که در زنای محصنه سنگسار بود مبدل به شلاق کنند کسانی را به نزد رسول خدا (ص) فرستادند تا از آن جناب حکم زنای محصن را بپرسند و به آنها سفارش کردند که اگر آن جناب حکم کرد به شلاق زدن، قبول کنید و اگر حکم کرد به سنگسار حکم او را رد کنید و رسول خدا (ص) حکم به سنگسار فرمود فرستادگان یهود از آن جناب روی گرداندند. رسول خدا (ص) از ابن صوریا از حکم تورات در باره زنای محصنه پرسید و او را به خدای تعالی و آیات او سوگند داد که راست بگوید و حکم تورات را و آنچه را که در این مساله حق می‌داند کتمان نکند. </p> <p>ابن صوریا حکم رسول خدا (ص) را تصدیق کرد و گفت: حکم رجم هم اکنون در تورات موجود است (تا آخر داستان) که ان شاء اللَّه روایتش در بحث روایتی آینده<code class="page" rel="5,555"/> خواهد آمد<span class="footnote" rel="1" title="مجمع البیان ج ۳-۴ ص ۱۹۴-۱۹۳">*</span>. </p> <p>و این آیات در عین اینکه در باره داستانی شخصی نازل شده بیاناتش مستقل است و مقید به آن قصه نیست و این خود از مشخصات آیات قرآنی است که هر چند در باره شان نزول معینی نازل شده باشد و سبب خاصی از حوادث واقعه، زمینه نزول آن آیات باشد مع ذلک آن سبب خاص به عنوان مصداقی از مصادیق بسیار تلقی شده که بعدها نیز تحقق می‌یابد و این بدان جهت است که قرآن کریم در باره عصر نزولش و مردم آن عصر نازل نشده کتابی است جهانی و دائمی، مقید به زمان و مکان خاصی نیست و به قوم یا حادثه خاصی اختصاص ندارد، هم چنان که در آن آمده: <span class="aya" rel="12_104" data-words="7-11">إن هو إلا ذکر للعالمین</span><span class="footnote" rel="2" title="این کتاب تذکار همه عالمیان است سوره یوسف، آیه ۱۰۴&quot;">*</span> و نیز فرموده: <span class="aya" rel="25_1" data-words="1-9">تبارک الذی نزل الفرقان علی عبده لیکون للعالمین نذیرا</span><span class="footnote" rel="3" title="پر خیر و برکت است آن خدایی که فرقان را بر بنده‌اش نازل کرد تا بیم دهنده همه عالمیان باشد سوره فرقان، آیه ۱&quot;">*</span> و نیز فرموده: <span class="aya" rel="41_41-42" data-words="7-20">و إنه لکتاب عزیز، لا یأتیه الباطل من بین یدیه و لا من خلفه</span><span class="footnote" rel="4" title="قرآن کتابی است شکست ناپذیر، نه در عصر نزولش کسی می‌تواند بر آن خرده گیرد چون حتی یک باطل در آن نیست و نه در آینده یکی از احکام حقش باطل می‌شود سوره فصلت، آیه ۴۲&quot;">*</span>. </p> <p> <span class="aya" rel="5_41" data-words="1-9">یا أیها الرسول لا یحزنک الذین یسارعون فی الکفر</span> این آیه شریفه خاطر خطیر رسول خدا (ص) را از آنچه از نامبردگان در آیه مشاهده کرده است، تسلیت و دلخوشی می‌دهد و نامبردگان (منافقین) کسانی بودند که به سوی کفر سرعت می‌گرفتند یعنی به سرعت راه می‌پیمودند و از افعال و اقوالشان موجبات کفر یکی پس از دیگری مشاهده می‌شود پس این منافقین کافر و شتابگر در کفرشان هستند و معلوم است که مسارعت <em>در کفر</em> معنایی دارد که غیر از آن معنایی است که در مسارعت <em>به سوی کفر</em> است. </p> <p> <span class="aya" rel="5_41" data-words="10-18">من الذین قالوا آمنا بأفواههم و لم تؤمن قلوبهم</span> این جمله بیانگر وضع همان کسانی است که در جمله قبل در باره آنان فرمود که: در کفر مسارعت می‌کنند می‌فرماید: نامبردگان عبارتند از منافقینی که به زبان می‌گویند ایمان آوردیم ولی دلهایشان ایمان نیاورده و اینکه به جای موصوف یعنی منافقین، صفت آنان را آورده و فرموده کسانی که چنین و چنانند خود اشاره‌ای است به اینکه چرا رسول خدا         <code class="page" rel="5,556"/> (ص) را از غصه خوردن نهی کرد، هم چنان که در جمله قبل نیز آمدن وصف <span class="aya" rel="5_41" data-words="6-9">الذین یسارعون فی الکفر</span> در جای موصوف اشاره است به علت منتهی عنه و معنای آیه  (و خدا داناتر است) این است که ای پیامبر این منافقین به علت سرعت گرفتنشان در کفر تو را اندوهگین نسازند برای اینکه آنهابا زبانهایشان ایمان آوردند نه با دلهایشان و اینان مؤمن نیستند و همچنین یهودیانی هم که به نزد تو آمدند و گفتند آنچه را که گفتند، وضع آنان نیز تو را اندوهگین نسازد. </p> <p> <span class="aya" rel="5_41" data-words="19-22">و من الذین هادوا</span> این جمله بطوری که از سیاق کلام بر می‌آید عطف است بر جمله: <span class="aya" rel="5_41" data-words="10-13">من الذین قالوا آمنا...</span> و به هیچ وجه استینافی نیست، بنا بر این جمله: <span class="aya" rel="5_41" data-words="23-29">سماعون للکذب سماعون لقوم آخرین لم یأتوک</span> خبری است برای مبتدای حذف شده و تقدیر کلام هم سماعون... است. </p> <p>و این چند جمله هماهنگ در کل بیانگر حال کسانی است که بر یهودی‌گری خود پا فشاری داشتند نه منافقین، برای اینکه منافقینی که در صدر آیه نامشان آمده بود حال و وضعشان با اوصافی که در این جمله‌ها آمده، مطابقت ندارد و این معنا روشن است. </p> <p>پس این یهودیانی که در این آیه سخن از آنان رفته همان کسانی هستند که سماع کذبند یعنی بسیار دروغ را می‌شنوند و با علم به اینکه دروغ است آن را می‌پذیرند چون اگر علم به دروغ بودن آن نداشته باشند صرف شنیدن دروغ صفت مذموم شمرده نمی‌شود و نیز این یهودیان سماع به نفع قومی دیگرند یعنی به نفع قومی دیگر که نزد تو نیامده‌اند بسیار دروغ می‌شنوند و آن قوم هر چه دروغ بگویند این یهودیان قبول نموده آنان را در هر چه که از ایشان بخواهند اطاعت می‌کنند و چون معنای شنیدن در دو جمله: <span class="aya" rel="5_41" data-words="23-24">سماعون للکذب</span> و <span class="aya" rel="5_41" data-words="25-29">سماعون لقوم آخرین لم یأتوک</span> مختلف بوده بدین جهت کلمه: <em>سماعون</em> را تکرار کرد چون در جمله اول به معنای  <em>گوش دادن</em> و در جمله دوم به معنای <em>پذیرفتن</em> است. </p> <p> <span class="aya" rel="5_41" data-words="30-34">یحرفون الکلم من بعد مواضعه...</span> <span class="phrase">یعنی کلمات را-بعد از آنکه هر یک در جای خود قرار گرفته-تحریف می‌کنند و این جمله صفتی است برای جمله <em rel="fa_5_41_25-26" data-sentence="98:120">لقوم آخرین</em> و همچنین جمله: <span class="aya" rel="5_41" data-words="35-44">یقولون إن أوتیتم هذا فخذوه و إن لم تؤتوه فاحذروا</span>.</span> </p> <p>و آنچه از مجموع چند جمله مورد بحث بر می‌آید این است که عده‌ای از یهودیان در بین خود به یک حادثه و واقعه‌ای دینی مبتلا شدند، واقعه‌ای که از نظر دین خودشان حکمی داشته ولی علمایشان آن حکم را بعد از ثبوت و استقرارش تغییر داده بودند و برای اینکه آن حکم اجرا<code class="page" rel="5,557"/> نشود این عده یهود را به نزد رسول خدا (ص) فرستاده و به آنان دستور دادند که پیامبر اسلام را در کار خود حکم قرار دهند، اگر او نیز طبق حکم ما (یعنی همان حکم تحریفی) حکم کرد قبول کنند و اگر حکمی دیگر (یعنی همان حکمی که علمای یهود از تورات دزدیده و پنهان کرده بودند) کرد از قبول آن بر حذر باشند. </p> <p> <span class="aya" rel="5_41" data-words="45-55">و من یرد الله فتنته فلن تملک له من الله شیئا</span> ظاهرا این جمله، جمله‌ای است معترضه و منظور از آن این است که روشن سازد که این یهودیان مفتون به فتنه‌ای الهی هستند و در نتیجه رسول خدا (ص) خرسند و دلخوش گردد که امر همه به دست خدا و محول به او است و خود آن جناب از ناحیه خدا مالک هیچ جهتی از جهات این ماجرا نیست و به همین جهت هیچ موجبی برای غصه خوردن او نیست و هیچ راهی برای خلاصی از آن ندارد. </p> <p> <span class="aya" rel="5_41" data-words="56-63">أولئک الذین لم یرد الله أن یطهر قلوبهم</span> به حکم این جمله دلهای این منافقین بر همان قذارت و پلیدی اولش باقی مانده به خاطر فسق‌هایی که مکرر انجام می‌دهند و به همان جهت خدای تعالی گمراهشان کرد و معلوم است که خدای تعالی گمراه نمی‌کند مگر فاسقان را. </p> <p> <span class="aya" rel="5_41" data-words="64-73">لهم فی الدنیا خزی و لهم فی الآخرة عذاب عظیم</span> این جمله تهدیدی است برای آنان به اینکه خدای تعالی در دنیا خوارشان خواهد کرد که دیدیم چگونه کرد و هم در آخرت به عذابی دردناک گرفتارشان خواهد کرد. </p> <h3> <span class="title" rel="5_42"><span class="phrase">معنای <em rel="fa_5_42_4-4" data-sentence="6:30">سحت</em> در جمله <em rel="fa_5_42_3-4" data-sentence="66:0">اکالون للسحت</em></span> </span> </h3> <p> <span class="aya" rel="5_42" data-words="1-4">سماعون للکذب أکالون للسحت</span> <span class="phrase">راغب در مفردات گفته است که: کلمه <em rel="fa_5_42_4-4" data-sentence="33:707">سحت</em> به معنای پوسته‌ای است که دور ریخته می‌شود و این کلمه در قرآن مجید آمده آنجا که فرموده: <span class="aya" rel="20_61" data-words="10-11">فیسحتکم بعذاب</span> (به ضمه یاء) البته بعضی این جمله را به صورت: <em>فیسحتکم</em>  (با فتحه یاء) خوانده‌اند، هیچ فرقی بین این دو قرائت نیست برای اینکه چه بگویی: <em rel="fa_5_42_4-4" data-sentence="385:395">سحته</em> و چه بگویی: <em>اسحته</em> معنایش یکی است و از همین باب است که به محظور و عمل نادرستی که مرتکبش را ننگین می‌سازد  <em rel="fa_5_42_4-4" data-sentence="555:268">سحت</em> گفته می‌شود کانه اینگونه اعمال، دین و مروت مرتکب را می‌پوشاند و به صورت پوسته‌ای در می‌آورد که باید دور ریخته شود و به همین معنا است که در قرآن کریم فرموده: <span class="aya" rel="5_42" data-words="3-4">أکالون للسحت</span> یعنی بسیار چیزهایی که دین آنان را می‌پوشاند.</span> <span class="phrase">در کلام رسول خدا  (ص) نیز آمده آنجا که فرمود: هر گوشتی که از سحت (یعنی از غذای حرام در بدن یک انسان) بروید آتش سزاوار به آن است و باز به همین جهت رشوه را <em rel="fa_5_42_4-4" data-sentence="154:116">سحت</em> <code class="page" rel="5,558"/> خوانده‌اند<span class="footnote" rel="1" title="مفردات راغب ص ۲۲۵">*</span>.</span> </p> <p><span class="phrase">پس معلوم شد هر مالی که از راه حرام کسب شود سحت است و سیاق آیه دلالت دارد بر اینکه مراد از <em rel="fa_5_42_4-4" data-sentence="90:362">سحت</em> در آیه شریفه همان رشوه است و از ایراد این وصف در این مقام معلوم می‌شود که علمای یهود که آن عده را به نزد پیامبر اسلام فرستادند در داستانی که پیش آمده بوده برای اینکه به حکم واقعی خدا حکم نکنند رشوه گرفته بودند و حکمی غیر حکم خدا کرده بودند چون اگر حکم خدا را اجرا می‌کردند یک طرف از دو طرف نزاع متضرر می‌شد و همین طرف با دادن رشوه ضرر را از خود دور ساخته بودند.</span> </p> <p>از همین جا روشن می‌شود که دو جمله: <span class="aya" rel="5_42" data-words="1-4">سماعون للکذب أکالون للسحت</span> دو صفت است که برای مجموع افراد مربوط به این داستان ذکر شده و اما از نظر توزیع جمله اول صفت برای یهودیانی است که نزد رسول خدا (ص) آمدند و جمله دوم صفت آن علمایی است که رشوه گرفتند تا زنا کار سنگسار نشود البته هم جمله اول و هم جمله دوم شامل کسان دیگری هم که وضع آنان را دارند می‌شود و حاصل معنای آیه این است که یهودیان دو طائفه‌اند یک طائفه علمای ایشانند که رشوه خوارند و طائفه دیگر مقلدین ایشانند که اکاذیب آن علما را گوش می‌دهند و می‌پذیرند. </p> <p> <span class="aya" rel="5_42" data-words="5-11">فإن جاؤک فاحکم بینهم أو أعرض عنهم...</span> در این جمله رسول خدا (ص) را مخیر می‌کند بین اینکه در آنان البته اگر آن جناب را حکم قرار دادند-حکم کند و یا از آنان اعراض نماید و معلوم است که انتخاب یکی از این دو طرف از آن جناب صادر نمی‌شود مگر به خاطر مصلحتی که آن جناب را وادار به آن سازد. </p> <p>در نتیجه خدای تعالی امر را ارجاع به نظر و رأی رسول خدا (ص) نموده است. </p> <p>خدای تعالی سپس این تخییر را بیان کرده به اینکه اگر از آنان اعراض کنی و حکمی نکنی هیچ ضرری برای تو ندارد و نیز سفارش فرموده که اگر خواستی حکم کنی جز به قسط و عدل حکم نکنی، در نتیجه برگشت مضمون سر انجام به این می‌شود که خدای سبحان راضی نمی‌شود که غیر حکم او را جاری کند یا باید حکم او را جاری کند و یا اصلا در کارشان مداخله نکند تا اگر حکمی دیگر در بین آنان جاری شد به دست آن حضرت جاری نشده باشد. </p> <h3> <span class="title" rel="5_43 5_41 5_42 5_44 5_45 5_46 5_47 5_48 5_49 5_50">قرآن وجود حکم خدا را در تورات فعلی تصدیق می‌کند، همانطور که محرف بودن آن را اعلام نموده است</span> </h3> <p> <span class="aya" rel="5_43" data-words="1-18">و کیف یحکمونک و عندهم التوراة فیها حکم الله ثم یتولون من بعد ذلک و ما أولئک بالمؤمنین</span> در این جمله می‌خواهد شنونده را از رفتار یهودیان به شگفت وادار نماید که می‌فرماید یهود امتی است صاحب کتاب و شریعت و منکر نبوت و کتاب و شریعت تو، فعلا به واقعه‌ای بر خورده‌اند که حکمش در کتاب خودشان نیز هست ولی نمی‌خواهند آن حکم را که حکم خدا است جاری سازند، با این حال چگونه به حکم تو که آن نیز همان حکم خدا است تن در می‌دهند؟ معلوم است که تن در نمی‌دهند اینان از کتاب خدا و حکم آن گریزانندهرگز به آن ایمان نخواهند آورد. </p> <p>و <span class="phrase">بر اساس این معنا جمله: <span class="aya" rel="5_43" data-words="10-14">ثم یتولون من بعد ذلک</span> چنین معنا می‌دهد که  <em rel="fa_5_43_11-11" data-sentence="120:335">یتولون</em> اعراض می‌کنند از حکم واقعه به اینکه تورات نزد ایشان است و حکم خدا در آن تورات موجود است و جمله: <span class="aya" rel="5_43" data-words="15-18">و ما أولئک بالمؤمنین</span> چنین معنا می‌دهد که این طائفه از آنهایی نیستند که به تورات و حکم آن ایمان بیاورند پس اینها گروهی هستند که از ایمان به تورات و به حکم تورات به سوی کفر گرائیده‌اند.</span> </p> <p>و ممکن است از جمله: <span class="aya" rel="5_43" data-words="10-11">ثم یتولون...</span> فهمیده شود که منظور تولی و اعراض از حکمی است که رسول خدا (ص) بکند و از جمله: <span class="aya" rel="5_43" data-words="15-18">و ما أولئک بالمؤمنین</span> فهمیده شود که منظور ایمان نیاوردن آنان به رسول خدا (ص) است چون از مراجعه آنان به رسول خدا (ص) و تحکیم کردنشان آن جناب را همین معنا استفاده می‌شود ممکن هم است منظور ایمان نیاوردن به تورات و به رسول خدا (هر دو) باشد و لیکن معنایی که قبلا کردیم با سیاق آیات مناسب‌تر است و در این آیه حکم تورات که در آن ایام در دست یهودیان بوده تصدیق شده و آن توراتی بوده که بعد از فتح بابل، عزراء با اذن کورش پادشاه ایران جمع کرده و بنی اسرائیل را از اسارت بابلی‌ها نجات داده و اجازه داد که از بابل به فلسطین برگردند و هیکل معبد یهود-را-که به دست بابلیها ویران شده بود-تعمیر کنند و همین تورات در زمان رسول خدا (ص) و تا به امروز در دست یهود است پس قرآن تصدیق می‌کند که در تورات موجود، حکم خدا وجود دارد هم چنان که می‌فرماید که در این تورات تحریف و تغییر هست. </p> <p>از همه اینها نتیجه می‌گیریم که در تورات موجود، و دائر در بین یهود امروز، مقداری از تورات اصلی که بر موسی (ع) نازل شده وجود دارد و مقداری هم از مطالب تحریفی وجود دارد خلاصه در تورات اصلی دستبرد شده که یا چیزهایی به آن اضافه کرده‌اند و یا از آن<code class="page" rel="5,560"/> انداخته‌اند و یا لفظ آن را و یا جای آن را تغییر داده‌اند و یا تصرفاتی دیگر کرده‌اند، این آن نظریه‌ای است که از قرآن کریم در باره تورات استفاده می‌شود و بحث دقیق و مفصل هم به همین نتیجه می‌رسد. </p> <h3> <span class="title" rel="5_44 5_41 5_42 5_43 5_45 5_46 5_47 5_48 5_49 5_50">تورات، متناسب با استعداد بنی اسرائیل، مشتمل است بر مقداری از هدایت نه کل هدایت</span> </h3> <p> <span class="aya" rel="5_44" data-words="1-10">إنا أنزلنا التوراة فیها هدی و نور یحکم بها النبیون</span> این آیه شریفه به منزله تعلیل است برای مطالبی که در آیه قبلی ذکر شده و این آیه و آیات بعد از آن بیانگر این معنایند که خدای سبحان برای امت‌ها با اختلافی که در عهد و عصر آنهاست شرایعی تشریع کرده و آن شرایع را در کتبی که نازل کرده قرار داده تا به وسیله آن شرایع هدایت شوند و راه را از چاه تشخیص دهند و هر وقت با یکدیگر بر سر حادثه‌ای اختلاف کردند به آن کتاب و شریعت مراجعه نمایند و انبیا و علمای هر امتی را دستور داده که بر طبق آن شریعت و کتاب حکم کنند و آن شریعت را به تمام معنا حفظ نمایند و به هیچ وجه اجازه ندهند که دستخوش تغییر و تحریف گردد و در مقابل حکمی که می‌کنند چیزی از مردم مطالبه نکنند که هر چه مطالبه کنند ثمنی قلیل است و در اجرای احکام الهی از احدی نترسند و تنها از خدای تعالی بترسند. </p> <p>و این معانی را با شدت هر چه بیشتر تاکید کرده و آنان را از پیروی هوای نفس و تفتین دنیاپرستان بر حذر باشند و اگر به اختلاف امت‌ها و زمانها احکامی مختلف تشریع کرده برای این بوده که امتحان الهی تمام شود چون استعداد زمانها به مرور مختلف می‌شودو معلوم است که دو استعداد مختلف از نظر شدت و ضعف با یک تربیت علمی و عملی و بر یک روال استکمال نمی‌کند هر استعدادی برای رسیدن به کمال مکتبی و تربیتی خاص به خود لازم دارد. </p> <p>پس اینکه فرمود: <span class="aya" rel="5_44" data-words="1-7">إنا أنزلنا التوراة فیها هدی و نور</span> معنایش این است که ما تورات را نازل کردیم که در آن مقداری احکام و معارف الهی و مایه هدایت وجود دارد و مقداری نور بر حسب حال بنی اسرائیل و استعداد آنان در آن هست (آری کلمه فیها دلیل روشنی است بر اینکه اولا آنچه در تورات فعلی هست هدایت نیست بلکه در میان مطالب تورات، هدایت وجود دارد و ثانیا آنچه از هدایت در تورات هست پاره‌ای از هدایت است نه کل هدایت و خلاصه چنان نیست که برای همه بشر و در همه قرون کافی باشد <em>مترجم</em>). </p> <p>و خدای تعالی در قرآن کریمش اخلاق عمومی بنی اسرائیل و خصوصیات نژادی آنان و مقدار فهمشان را ذکر کرد، به همین جهت در تورات از هدایت جز مقداری را نازل نکرد و از نور جز بعضی از آن را قرار نداد چون بنی اسرائیل هم سابقه دار بودند (و انبیایی دیگر در میان آنان برخاست) و هم امتی قدیمی بودند و هم استعدادشان برای پذیرفتن هدایت اندک بود، قرآن<code class="page" rel="5,561"/> کریم در آیه زیر با آوردن کلمه: <em>من</em> به این نکته که گفتیم تورات مشتمل بر مقداری از هدایت است نه کل هدایت اشاره نموده و می‌فرماید: <span class="aya" rel="7_145" data-words="1-13">و کتبنا له فی الألواح من کل شیء موعظة و تفصیلا لکل شیء</span><span class="footnote" rel="1" title="ما برای موسی در آن الواح از هر مقوله‌ای موعظتی و برای هر چیزی تفصیلی نوشتیم سوره اعراف، آیه ۱۴۵&quot;">*</span>. </p> <p> <span class="aya" rel="5_44" data-words="8-14">یحکم بها النبیون الذین أسلموا للذین هادوا</span> در این جمله اگر نبیین را به اسلام-که همان تسلیم شدن در برابر خدای تعالی است و تسلیم شدن هم از نظر قرآن عبارت است از همان دین-توصیف کرد برای این بود که اشاره کرده باشد به اینکه دین در همه ادوار بشری یکی است و آن عبارت است از اسلام و تسلیم شدن برای خدا و استنکاف نکردن از عبادت او و اینکه احدی از مؤمنین به خدا-به اینکه تسلیم خدا است و به اصطلاح مسلمان به معنای عام است-نمی‌تواند از قبول حکمی از احکام خدا و شریعتی از شرایع او را نپذیرد و از پذیرفتن آن استکبار کند. </p> <p> <span class="aya" rel="5_44" data-words="15-27">و الربانیون و الأحبار بما استحفظوا من کتاب الله و کانوا علیه شهداء</span> یعنی: ما تورات را نازل کردیم که در آن هدایت و نوری است که انبیا که تسلیم خدا بودند برای یهودیان به آن هدایت و نور حکم می‌کردند و نیز ربانیان و یا علمایی که از هر چیزی بریدند و در علم و عمل فقط به خدا پیوستند-و یا کسانی که تربیت بشر به ایشان و علم ایشان محول شده-البته این معنای دوم بنا بر این است که کلمه ربانیان از رب و یا تربیت مشتق شده باشد-و همچنین احبار یعنی خبرگان از علمای یهود به آن هدایت و نور، حکم می‌کردند چون خدای تعالی از آنان خواسته بود بدانچه او دستور می‌دهد و از آنان خواسته حکم کنند و آن این بود که از کتاب خدا احکامش را نگهبان باشند و به همین جهت که نگهبانان احکام خدا و حاملین آنند شاهدان بر کتاب خدا شدند تا در نتیجه تغییر و تحریفی در کتاب خدا رخ ندهد چون به فرض که دشمنان در تورات نوشته شده، قلمی ببرند و تحریفی بکنند تورات تحریف نمی‌شود چون در سینه این احبار و علمای ربانی محفوظ است بنا بر این جمله: <span class="aya" rel="5_44" data-words="24-27">و کانوا علیه شهداء</span> به منزله نتیجه است برای جمله: <span class="aya" rel="5_44" data-words="19-20">بما استحفظوا</span> و معنای مجموع دو جمله این است که علمای ربانی و احبار و خبرگان یهود مامور شده بودند به حفظ تورات تا در نتیجه حافظ آن و شاهد بر آن باشند-هر جا اختلافی پدید آمد که فلان حکم از تورات است یا نه اینان که تورات را از بر دارند شهادت دهند که هست یا شهادت دهند که نیست. </p> <p>   <code class="page" rel="5,562"/> و این معنایی که ما برای شهادت کردیم همان چیزی است که سیاق آیه به آن اشاره می‌کند ولی بسا از مفسرین که گفته باشند مراد از شهادت شهادت بر حکم پیامبر اسلام در مورد رجم است و اینکه حکم رجم و سنگسار در تورات هم ثابت است<span class="footnote" rel="1" title="ولی بعد از آنان نسلی به جای آنان نشست که کتاب خدا را که مفت به چنگ آورده بودند با فروختن آیات و احکام آن متاع این زندگی را که پست‌ترین زندگی است به چنگ آورده و خود را دلخوش کردند که خدا به زودی ما را می‌آمرزد ولی اگر بار دیگر پای آن منافع مادی پیش بیاید باز هم آیات خدا را برای گرفتن آن متاع زیر پا می‌گذارند آیا از آنان در باره کتاب خدا پیمان گرفته نشد که جز حق بر خدا نبندند؟ چرا این پیمان گرفته شد ولی علمای یهود کتاب را به کلی متروک گذاشتند با اینکه خانه آخرت که خاص مردم با تقوا است برای چنین مردمی بهتر است چرا تعقل نمی‌کنند و کسانی که به کتاب خدا چنگ زده نماز بپا می‌دارند ما پاداش اصلاح گران را ضایع نمی‌کنیم سوره اعراف، آیه ۱۷۰&quot;">*</span> و یا گفته باشند: مراد شهادت بر کتاب است و اینکه این تورات از ناحیه خدای یگانه‌ای نازل شد که احدی شریک او نیست.<span class="footnote" rel="2" title="پس کسی که بدهکار دیه است، طلبکار چیزی از دیه را به وی ببخشد او نیز خوبی وی را تلافی نموده بقیه دیه را با خوبی و خوشی بپردازد سوره بقره، آیه ۱۷۸&quot;">*</span> لیکن از جهت سیاق و زمینه گفتار هیچ شاهدی بر این دو معنا وجود ندارد. </p> <h3> <span class="title" rel="5_44 5_41 5_42 5_43 5_45 5_46 5_47 5_48 5_49 5_50">ترس و طمع مانع بیان آیات الهی و احکام خدا نشود</span> </h3> <p> <span class="aya" rel="5_44" data-words="28-38">فلا تخشوا الناس و اخشون و لا تشتروا بآیاتی ثمنا قلیلا...</span> این جمله به شهادت اینکه حرف <em>فاء</em> که کارش تفریع است بر سر آن آمده نتیجه گیری و تفریع بر جمله: <span class="aya" rel="5_44" data-words="1-9">إنا أنزلنا التوراة فیها هدی و نور یحکم بها...</span> است و چنین معنا می‌دهد: حال که معلوم شد تورات از ناحیه ما نازل شده و مشتمل بر شریعتی است که انبیا و ربانیان و احبار با آن شریعت بین شما حکم می‌کنند پس زنهار که چیزی از آن را کتمان کنیدو به انگیزه ترس و یا طمع احکام آن را تغییر دهید اما انگیزه ترس به اینکه از مردم بترسید و پروردگار خود را فراموش کنید، نه چنین مکنید بلکه تنها از خدا بترسید که دیگر از مردم نخواهید ترسید و اما انگیزه طمع به اینکه آیات خدا را در برابر بهایی اندک بفروشید را کنار بگذارید زیرا مال و جاه دنیوی امری است زایل و باطل. </p> <p>البته احتمال هم دارد که جمله مورد بحث تفریع بر آن قسمت که گفتیم نباشد بلکه از نظر معنا تفریع باشد بر جمله: <span class="aya" rel="5_44" data-words="19-27">بما استحفظوا من کتاب الله و کانوا علیه شهداء</span> چون جمله‌ای که گفتیم در حقیقت به معنای پیمان گرفتن از ربانیین و علما و احبار است که تورات را حفظ کنند و اینکه شاهد بر آن باشند و آن را تغییر ندهند و در اظهار آن از غیر خدا نترسند و با فروختن احکام آن بهای اندک دنیا را نخرند هم چنان که در جای دیگر همین معنا را به صراحت آورده و فرموده: <span class="aya" rel="3_187" data-words="1-21">و إذ أخذ الله میثاق الذین أوتوا الکتاب لتبیننه للناس و لا تکتمونه فنبذوه وراء ظهورهم و اشتروا به ثمنا قلیلا</span><span class="footnote" rel="3" title="بیاد آر که خدای تعالی از اهل کتاب پیمان گرفت که حتما کتاب رای برای مردم بیان می‌کنید و به هیچ وجه آن را از مردم پنهان نمی‌دارید ولی اهل کتاب این پیمان رای پشت سر انداختند و با آیات بهایی اندک خریدند سوره آل عمران، آیه ۱۸۸&quot;">*</span> و نیز فرموده: <span class="aya" rel="7_169-170" data-words="1-58">فخلف من بعدهم خلف ورثوا الکتاب یأخذون عرض هذا الأدنی و یقولون سیغفر لنا و إن یأتهم عرض مثله یأخذوه أ لم یؤخذ علیهم میثاق الکتاب أن لا یقولوا علی الله إلا الحق و درسوا ما فیه و الدار الآخرة خیر للذین یتقون أ فلا تعقلون، و الذین یمسکون بالکتاب و أقاموا الصلاة إنا لا نضیع أجر المصلحین</span>     <code class="page" rel="5,563"/><span class="footnote" rel="1" title="تفسیر المنار ج ۶ ص ۴۰۰">*</span>. </p> <p>و بعید نیست این معنای دوم با آیات بعد که مشتمل بر تاکید و تشدید است مناسب‌تر باشد چون در آیه 44 می‌فرماید: <span class="aya" rel="5_44" data-words="39-48">و من لم یحکم بما أنزل الله فأولئک هم الکافرون</span> - و کسانی که بدانچه خدا نازل کرده حکم نمی‌کنند کافرانند . </p> <h3> <span class="title" rel="5_45 5_44 5_41 5_42 5_43 5_46 5_47 5_48 5_49 5_50">تشریع حکم قصاص</span> </h3> <p> <span class="aya" rel="5_45" data-words="1-7">و کتبنا علیهم فیها أن النفس بالنفس</span>... <span class="aya" rel="5_45" data-words="20-22">و الجروح قصاص</span> سیاق این آیه مخصوصا با در نظر گرفتن جمله: <span class="aya" rel="5_45" data-words="20-22">و الجروح قصاص</span> دلالت دارد بر اینکه مراد از این آیه بیان حکم قصاص در اقسام مختلف جنایات یعنی قتل نفس و قطع عضو و زخم وارد آوردن است بنا بر این زمینه جمله: <span class="aya" rel="5_45" data-words="6-7">النفس بالنفس</span> و مقابله در آن و در سایر جمله‌ها بین مقتص له و مقتص به واقع شده و خلاصه می‌خواهد بفرماید در باب قصاص نفس در مقابل نفس و چشم در مقابل چشم و بینی در مقابل بینی قرار می‌گیرد و همچنین هر عضوی که جانی از یک انسان سلب کند همان عضو از خودش گرفته می‌شود پس حرف <em>باء</em> در همه این جملات باء مقابله است مانند حرف باء در جمله: خانه‌ام را فروختم به فلان مقدار یعنی در مقابل فلان مبلغ. </p> <p>در نتیجه برگشت جمله‌های واقع در یک سیاق به این است که جان جانی در مقابل جانی که تلف کرده از او گرفته می‌شود و چشم جانی در مقابل چشم مجنی علیه از کاسه در می‌آید و بینی جانی در مقابل بینی مجنی علیه و گوش جانی در برابر گوش مجنی علیه و همچنین دندانش در برابر دندان او سلب شده و زخمی برابر زخمی که به مجنی علیه وارد آورده بر او وارد می‌آورند و در کوتاه‌ترین سخن با جانی همان معامله می‌شود که او با مجنی علیه کرده است. </p> <p>و شاید منظور آن مفسر هم که گفته جمله: <span class="aya" rel="5_45" data-words="6-7">النفس بالنفس</span> تقدیرش النفس مقتصة بالنفس <em>و یا تقدیرش</em> النفس مقتولة بالنفس است و همچنین سایر جمله‌ها   <code class="page" rel="5,564"/> چیزی در تقدیر دارند<span class="footnote" rel="1" title="به موسی گفت من تو را از میان مردم برگزیدم، و به رسالت‌هایم و کلامم اختصاصت دادم، پس آنچه بتو می‌دهم بگیر و از شکرگزاران باشد، و ما در آن لوح‌ها برایش از هر چیزی مقداری نوشتیم، و موعظت‌ها و جزئیاتی از هر چیز ثبت کردیم سوره اعراف، آیه ۱۴۵&quot;">*</span> همین معنا باشد ولی هیچ حاجتی به تقدیر گرفتن نیست بلکه جمله‌ها بدون تقدیر هم تمام است و به قول معروف ظرف لغو است (ظرف-جار و مجرور-که همان بالنفس و بالعین و غیره باشد اگر متعلق به مقدر باشد اصطلاحا می‌گویند ظرفی است مستقر و اگر نباشد می‌گویند ظرفی است لغو). </p> <p>و این آیه خالی از اشعار به یک نکته نیست و آن نکته این است که این حکم غیر آن حکمی است که می‌خواستند رسول خدا (ص) در ماجرای آنان حکم کندو آیات سابق متذکر آن بود برای اینکه سیاق آیه مورد بحث با جمله: <span class="aya" rel="5_44" data-words="1-7">إنا أنزلنا التوراة فیها هدی و نور...</span> تجدید شده و سیاق نوی گشته و حکم مذکور در تورات فعلی که ان شاء اللَّه تعالی نقل آن به زودی در بحث روایتی می‌آید موجود است. </p> <p> <span class="aya" rel="5_45" data-words="23-28">فمن تصدق به فهو کفارة له...</span> یعنی کسی که از اولیای قصاص مثلا ولی مقتول و یا خود مجنی علیه که چشمش و یا عضو دیگرش را از دست داده و یا جراحتی بر داشته از جرم جنایتکار بگذرد و او را ببخشد و از قصاص که حق او است صرفنظر کند این چشم‌پوشی کفاره گناهان او و یا کفاره جرم و جنایت جانی می‌شود. </p> <p>و از زمینه گفتار آیه بر می‌آید که چیزی در تقدیر آن هست و تقدیر کلام چنین است  فان تصدق به من له القصاص فهو کفارة له یعنی اگر صاحب حق قصاص تصدق کند و صرف نظر نماید همین عمل کفاره اوست و ان لم یتصدق فلیحکم صاحب الحکم بما انزل اللَّه و من لم یحکم بما انزل اللَّه فاولئک هم الظالمون-یعنی و اگر صاحب حق قصاص، از قصاص صرف نظر نکرد صاحب حکم-قاضی-باید طبق آن دستوری که خدا در قصاص نازل کرده حکم کند و آن حاکم و قاضی که طبق ما انزل اللَّه حکم نکند از ستمکاران است. <span class="phrase">با این بیان دو نکته روشن می‌شود اول اینکه حرف <em>واو</em> در جمله: <span class="aya" rel="5_44" data-words="39-42">و من لم یحکم</span> حرف عطف است و جمله را عطف می‌کند بر جمله <em rel="fa_5_45_23-24" data-sentence="177:494">من تصدق</em> نه اینکه حرف استینافی باشد هم چنان که حرف <em>فاء</em> در جمله‌ <span class="aya" rel="5_45" data-words="23-24">فمن تصدق</span> فاء تفریع است که مفصل مطلب را بر مجمل آن تفریع می‌کند نظیر آیه قصاص که می‌فرماید: <span class="aya" rel="2_178" data-words="18-29">فمن عفی له من أخیه شیء فاتباع بالمعروف و أداء إلیه بإحسان</span><span class="footnote" rel="2" title="الواح را بگرفت در حالی که در آن نسخه اصلی هدایت و رحمتی بود برای کسانی که از پروردگار خود پروا دارند سوره اعراف، آیه ۱۵۴&quot;">*</span>.</span> </p> <p>     <code class="page" rel="5,565"/> و نکته دوم اینکه جمله: <span class="aya" rel="5_44" data-words="39-42">و من لم یحکم...</span> از باب به کار بردن علت حکم است در جای معلول آن، و تقدیر کلام چنین است: و ان لم یتصدق فلیحکم بما انزل اللَّه فان من لم یحکم بما انزل اللَّه فاولئک هم الظالمون-و اگر مجنی علیه صرف نظر نکرد، باید که حاکم بر طبق ما انزل اللَّه حکم کند، زیرا کسی که حکم می‌کند ولی نه بر طبق ما انزل اللَّه، از ستمگران است . </p> <p><code class="aya" rel="5_46"/> <span class="aya" rel="5_46" data-words="1-13">و قفینا علی آثارهم بعیسی ابن مریم مصدقا لما بین یدیه من التوراة</span> <span class="phrase">کلمه <em rel="fa_5_46_2-2" data-sentence="5:388">قفینا</em> از باب تفعیل، و مصدر آن تقفیه است و به معنای آن است که چیزی را دنبال چیزی و بعد از آن قرار دهی و این مصدر از کلمه <em>قفا</em>  (پشت گردن) گرفته شده، و کلمه <em rel="fa_5_46_4-4" data-sentence="217:217">آثار</em> جمع اثر است، و اثر به معنای حاصل از هر چیزی است که با دیدن آن اثر پی به وجود آن چیز برده می‌شود، ولی غالبا استعمالش در شکلی است که از جای پای رونده، در زمین می‌ماند، و ضمیر جمع در <em rel="fa_5_46_4-4" data-sentence="453:21">آثارهم</em> به انبیا بر می‌گردد.</span> </p> <p>و عبارت: <span class="aya" rel="5_46" data-words="1-7">و قفینا علی آثارهم بعیسی ابن مریم</span>، استعاره به کنایه است و منظور از آوردن این تعبیر این بوده که بفهماند عیسی بن مریم (ع) نیز همان راهی را رفت که انبیای قبل از او رفتند و آن عبارت بود از طریق دعوت به توحید و تسلیم شدن در برابر خدای تعالی. </p> <p>و جمله: <span class="aya" rel="5_46" data-words="8-13">مصدقا لما بین یدیه من التوراة</span> بیانگر جمله قبلی و اشاره است به اینکه دعوت عیسی بن مریم (ع) همان دعوت موسی (ع) بوده، و هیچ جدایی بین آن دو نبوده است. </p> <h3> <span class="title" rel="5_46 5_44 5_48 5_41 5_42 5_43 5_45 5_47 5_49 5_50">در قرآن جزئیات نزول انجیل بر عیسی (ع) ذکر نشده است</span> </h3> <p> <span class="aya" rel="5_46" data-words="14-27">و آتیناه الإنجیل فیه هدی و نور و مصدقا لما بین یدیه من التوراة</span> سیاق و زمینه آیات از این جهت که متعرض حال شریعت‌های موسی و عیسی و محمد  ( ع) است و در باره کتب این انبیا نازل شده اقتضا می‌کند که این کتابها با یکدیگر تطابق داشته باشند و لازمه آن چند چیز است. </p> <p>اول اینکه انجیل نامبرده در آیه-که معنایش بشارت است-کتابی بوده که بر حضرت مسیح (ع) نازل شده نه صرف اینکه یک بشارت باشد، خلاصه مطلب اینکه در آیه مورد بحث معنای لغوی این کلمه منظور نیست، بلکه معنای اصطلاحی و معروفش منظور است، چیزی که هست خدای تعالی جزئیات کیفیت نزول انجیل بر آن جناب را ذکر نکرده، آن طور که در باره تورات و انجیل ذکر کرده در باره تورات فرموده: <span class="aya" rel="7_144-145" data-words="1-30">قال یا موسی إنی اصطفیتک علی الناس برسالاتی و بکلامی فخذ ما آتیتک و کن من الشاکرین، و کتبنا له فی الألواح من کل شیء موعظة و تفصیلا لکل شیء</span><span class="footnote" rel="1" title="آیا کسی که مرده بود و ما او را زنده کردیم و برایش نوری قرار دادیم تا با آن در بین مردم حرکت و زندگی کند، مثل کسی است که در ظلمت‌های متعدد قرار دارد؟ سوره انعام، آیه ۱۲۲&quot;">*</span>، و نیز فرموده: <span class="aya" rel="7_154" data-words="7-18">أخذ الألواح و فی نسختها هدی و رحمة للذین هم لربهم یرهبون</span><span class="footnote" rel="2" title="تا برایتان حلال کنم پاره‌ای از امور که بر شما حرام شده بود سوره آل عمران، آیه ۵۰&quot;">*</span>. </p> <p>و در خصوص قرآن کریم فرموده: <span class="aya" rel="26_193-195" data-words="1-12">نزل به الروح الأمین، علی قلبک لتکون من المنذرین، بلسان عربی مبین</span><span class="footnote" rel="3" title="روح الامین آن قرآن را بر قلب تو نازل کرد تا تو از انبیای بیم‌رسان باشی، و این قرآن به زبان عربی روشن است سوره شعراء، آیه ۱۹۵&quot;">*</span>، و نیز فرموده: <span class="aya" rel="81_19-21" data-words="1-13">إنه لقول رسول کریم، ذی قوة عند ذی العرش مکین، مطاع ثم أمین</span><span class="footnote" rel="4" title="محققا این گفته فرستاده‌ای است بزرگوار، فرستاده‌ای که نزد خدای صاحب عرش نیرومند و محترم و فرمانده است و در آنجا امین خدای تعالی است سوره تکویر، آیه ۲۱&quot;">*</span>، و نیز فرموده: <span class="aya" rel="80_13-16" data-words="1-9">فی صحف مکرمة، مرفوعة مطهرة، بأیدی سفرة، کرام بررة</span><span class="footnote" rel="5" title="در صحیفه‌هایی مکرم و بلند مرتبه و پاکیزه شده، و در دست سفیرانی کریم و نیکوکار سوره عبس، آیه ۱۶&quot;">*</span>، ولی خدای سبحان در باره جزئیات و چگونگی نزول انجیل و مشخصات آن چیزی در قرآن کریم نیاورده، تنها در آیه قبلی نزول آن را بر عیسی در مقابل نزول تورات بر موسی (ع) و نزول قرآن بر محمد (ص) ذکر کرده، و این خود دلالت دارد بر اینکه انجیل کتابی مستقل بوده در مقابل تورات و قرآن. </p> <p>این لازمه اول آیه مورد بحث بود، لازمه دومش این است که جمله: <span class="aya" rel="5_46" data-words="17-20">فیه هدی و نور</span>  که در وصف انجیل است، در مقابل جمله: <span class="aya" rel="5_44" data-words="1-7">إنا أنزلنا التوراة فیها هدی و نور</span> باشد که در وصف تورات است، و معلوم است که منظور از هر دو جمله این است که آن دو کتاب مشتمل بودند بر معارفی و احکامی، چیزی که هست اینکه در آیه برای دومین بار فرموده: <span class="aya" rel="5_46" data-words="28-32">و هدی و موعظة للمتقین</span> خود دلیل است بر اینکه هدایتی که در بار اول ذکر شد غیر از هدایتی است که در باره دوم ذکر کرده و کلمه موعظت آن را تفسیر کرده، پس هدایت اول عبارت است از نوعی معارف که مردم با آن معارف در باب اعتقادات هدایت می‌شوند و اما هدایت دوم عبارت است از معارفی که بشر به وسیله آن در مرحله عمل هدایت می‌شود، پس تقوای دینی منظور از هدایت           <code class="page" rel="5,567"/> دوم است. </p> <p>و بنا بر این دیگر برای کلمه <em>و نور</em> مصداقی نمی‌ماند، مگر احکام و شرایع، و ای بسا تدبر در احکام نیز مساعد با این نظریه باشد، برای اینکه احکام و شرایع اموری هستند که انسان از آنها نور می‌گیرد و در نور و تنور آن راه زندگی را می‌سپرد، قرآن کریم نیز همین اثر را برای دین مبین اسلام و احکام و شرایعش قائل است و می‌فرماید: <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span><span class="footnote" rel="1" title="تفسیر فخر رازی ج ۱۲ ص ۹">*</span>. </p> <p>از آنچه گذشت روشن گردید که مراد از کلمه <em>هدی</em> که در توصیف تورات و هم در توصیف انجیل بار اول ذکر شده، نوع معارف اعتقادیه چون توحید و معاد است، و مراد از نور در هر دو جا نوع شرایع و احکام است، و مراد از <em>هدی</em> در باره دوم که تنها در وصف انجیل آمده نوع مواعظ و نصایح است،  (و خدا داناتر است). </p> <p>و <span class="phrase">نیز روشن گردید که چرا کلمه <em>هدی</em> در آیه شریفه تکرار شد، چون گفتیم که هدایت دوم غیر از هدایت اول است، و باز روشن شد که کلمه <em rel="fa_5_46_30-31" data-sentence="130:46">و موعظة</em> از قبیل عطف تفسیر است و باز خدا بهتر می‌داند.</span> </p> <p>و لازمه سومش این است که اینکه در وصف انجیل برای بار دوم فرمود: <span class="aya" rel="5_46" data-words="21-27">و مصدقا لما بین یدیه من التوراة</span> از باب تکرار به منظور تاکید و امثال آن نباشد، بلکه مراد از آن تبعیت انجیل برای شریعت تورات باشد، و اتفاقا همین طور هم بوده است، چون انجیل چیزی جز امضاء شریعت تورات و دعوت بشر به سوی تورات ندارد، الا پاره‌ای از احکام که عیسی بن مریم بنا به حکایت قرآن کریم استثناء نموده (پاره‌ای حرام‌ها را که در زمان موسی (ع) جنبه گوشمالی و مجازات داشته است)، قرآن کریم در این باره از آن جناب حکایت کرده که گفت: <span class="aya" rel="3_50" data-words="8-14">و لأحل لکم بعض الذی حرم علیکم</span><span class="footnote" rel="2" title="ما هیچ آیتی را نسخ نمی‌کنیم مگر آنکه مثل آن و یا بهتر از آن را می‌آوریم سوره بقره، آیه ۱۰۶&quot;">*</span>. </p> <p>دلیل بر این معنا آیه شریفه زیر است که خدای تعالی در وصف قرآن کریم فرموده: <span class="aya" rel="5_48" data-words="1-14">و أنزلنا إلیک الکتاب بالحق مصدقا لما بین یدیه، من الکتاب، و مهیمنا علیه</span>، که بیانش بعد از یک آیه از آیه مورد بحث می‌آید. </p> <h3> <span class="title" rel="5_46 5_41 5_42 5_43 5_44 5_45 5_47 5_48 5_49 5_50">مراد از <em>هدی</em> بودن تورات و انجیل اشتمال آنها بر معارف اعتقادیه است و مراد از نور بودنشان شرایع و احکام آنها است</span> </h3> <p> <span class="aya" rel="5_46" data-words="28-32">و هدی و موعظة للمتقین</span> توضیح این جمله در صفحه قبل گذشت، و از این آیه شریفه استفاده می‌شود که انجیل     <code class="page" rel="5,568"/> نازل بر عیسی (ع) علاوه بر آنچه که از معارف اعتقادی تورات و احکام عملی داشته، عنایت خاصی هم بر تقوای در دین داشته است، و توراتی که آن روز در بین یهود رائج بوده هر چند که قرآن همه آن را به تمام معنا تصدیق نکرده، و همچنین انجیل‌های چهارگانه‌ای که به مرقس و متی و لوقا و یوحنا نسبت داده شده هر چند که غیر آن انجیل است که قرآن آن را نازل بر خود مسیح می‌داند، و لیکن با این حال همین مقدار که از انجیل و تورات اصلی باقیمانده این معنا را تصدیق دارد که خدای تعالی عنایت خاصی به مساله تقوای دینی دارد و ان شاء اللَّه تعالی به زودی اشاره‌ای به این معنا می‌آید. </p> <p><code class="aya" rel="5_47"/> <span class="aya" rel="5_47" data-words="1-8">و لیحکم أهل الإنجیل بما أنزل الله فیه</span> می‌فرماید اهل انجیل باید حکم کنند به آنچه که خدا در انجیل نازل کرده و باید دانست همانطور که گفتیم خدای تعالی در انجیل تصدیق تورات و شرایع آن را نازل کرده مگر بعضی از چیزهایی را که چون نسخ شده انجیل نازل بر عیسی (ع) آنها را استثناء کرده، چون بعد از آنکه انجیل تورات را در شرایع و احکامش تصدیق کرد و بعضی از چیزها که در تورات حرام بود حلال کرد، قهرا عمل به سایر دستورات تورات یعنی عمل به غیر آنچه انجیل حلال کرده عمل به احکامی خواهد بود که خدا در انجیل نازل کرده و این خود روشن است و از همین جا استدلال بعضی از مفسرین به آیه مورد بحث بر اینکه انجیل مشتمل بر احکامی مفصل است روشن می‌شود، همانطور که تورات مشتمل بر احکامی دیگر است<span class="footnote" rel="1" title="جواهر الکلام ج ۴۰ ص ۱۵">*</span> سخن درستی نیست و وجه ضعف و نادرستی آن روشن است. و اما اینکه فرمود: <span class="aya" rel="5_47" data-words="9-18">و من لم یحکم بما أنزل الله فأولئک هم الفاسقون</span> این جمله تشدید و تاکید همان مطلبی است که از جمله: و لیحکم... استفاده می‌شد، و اگر خدای تعالی کلمه <em>یحکم</em> را سه نوبت تکرار کرد دو بار در امر یهود و یک بار در امر نصارا، به منظور همان تشدید و تاکید بود، چیزی که هست در این سه نوبت تکرار کردن، مختصر اختلافی هست، در باره کسانی که حکم نکنند به آنچه خدا نازل کرده یک بار تعبیر کرد به اینکه کافرند، <span class="aya" rel="5_44" data-words="39-48">و من لم یحکم بما أنزل الله فأولئک هم الکافرون</span>، و یک بار تعبیر کرد به اینکه ظالمند، <span class="aya" rel="5_45" data-words="36-38">فأولئک هم الظالمون</span> و بار سوم تعبیر کرد به اینکه فاسقند، <span class="aya" rel="5_47" data-words="16-18">فأولئک هم الفاسقون</span> در نتیجه هم کفر را علیه آنان تثبیت کردو هم ظلم را و هم فسق را. </p> <p>و شاید وجه اینکه فسق را در موقع تعرض حال نصارا و کفر و ظلم را در آنجا که به یهود   <code class="page" rel="5,569"/> مربوط می‌شود ذکر کرده، این بوده که نصارا توحید را مبدل به تثلیث و سه خدایی کردند، و دین تورات را رها نموده بزرگ آنان بولس دین مسیح را دینی مستقل و جدای از دین موسی معرفی و قلمداد کرد، دینی که هیچ حکمی ندارد، زیرا احکامش با فدا کردن مسیح خود را برای بشر بر داشته شد، و در نتیجه این کجرویها و به صرف یک تاویل و توجیه که بولس کرده بود نصارا از دین توحید و شریعت آن خارج شد، پس از دین خدا و دین حق فاسق گشتند، چون فسق به معنای خارج شدن چیزی از جایگاه اصلیش است، نظیر خارج شدن مغز گردو از پوسته آن. </p> <p>پس معلوم شد چرا کلمه فسق را در باره نصارا به کار برد؟ و اما اینکه چرا کفر و ظلم را در حق یهود به کار بست؟ چه بسا علتش این باشد که یهود نسبت به دین موسی هیچ شبهه‌ای نداشتند و اگر احکام و معارف تورات را رد کردند عالما و عامدا رد کردند، و این خود کفر به آیات خدا و ظلم به آن است. </p> <p>و این آیات سه‌گانه که در آخر یکی آمده: <span class="aya" rel="5_44" data-words="39-48">و من لم یحکم بما أنزل الله فأولئک هم الکافرون</span>، و دیگری آمده: <span class="aya" rel="5_45" data-words="36-38">فأولئک هم الظالمون</span>، و در سومی آمده: <span class="aya" rel="5_47" data-words="16-18">فأولئک هم الفاسقون</span> آیات مطلقی است که اختصاص به قوم یهود و نصارا ندارد، بلکه شامل همه کسانی است که چنین کنند، هر چند که در مورد بحث منطبق با اهل کتاب می‌شود. </p> <h3> <span class="title" rel="5_41 5_42 5_43 5_44 5_45 5_46 5_47 5_48 5_49 5_50">معنای کفر کسی که بدانچه خدا نازل فرموده حکم نکند</span> </h3> <p> مفسرین در معنای کفر کسی که بدانچه خدا نازل کرده حکم نکند اختلاف کرده، هر یک آن را بر مصداقی منطبق کرده‌اند، یکی گفته منظور آن قاضی‌ای است که به غیر ما انزل اللَّه حکم کند<span class="footnote" rel="1" title="این قرآن بشر را به راه و هدفی هدایت می‌کند که استوارترین راه و هدف است، و هیچیک از احکامش دستخوش فرسودگی و کهنه‌گی نمی‌شود سوره اسراء، آیه ۹&quot;">*</span>، دیگری گفته آن حاکمی است که در زمامداریش بر خلاف آنچه خدا نازل کرده رفتار نماید<span class="footnote" rel="2" title="مفردات راغب ص ۵۰۶">*</span>، سومی گفته آن اهل بدعتی است که غیر سنت اسلام را قرار داده و رواج دهد<span class="footnote" rel="3" title="کسانی که پیروی می‌کنند آن پیامبر درس نخوانده‌ای را که نامش را در کتب آسمانی قبل یعنی در تورات و انجیل دیده بودند و هم اکنون نیز می‌بینند، پیامبری که آنان را به هر کار نیک امر و از هر کار زشت نهی می‌کند، هر پاکیزه‌ای را برایشان حلال و هر پلیدی را بر آنان حرام می‌کند و احکام دست و پا گیری که بر دوششان سنگینی می‌کرد لغو و بی اعتبار می‌سازد، کسانی که به وی ایمان می‌آورند و احترامش را دارند و یاریش می‌کنند، و آن نوری که با وی هست دنبال روی می‌نمایند، این چنین کسان آری تنها این چنین کسانی رستگارانند سوره اعراف، آیه ۱۵۷&quot;">*</span> و گو اینکه این مساله‌ای است فقهی و اینجا جای بحث در آن نیست و لیکن به طور اجمال می‌گوئیم که مخالفت حکم شرعی و یا هر امری که در دین خدا ثابت شده باشد، در صورتی که انسان علم به ثبوت آن دارد اگر آن را رد کند کافر می‌شود، بله در صورتی که علم به ثبوت آن دارد و آن را رد نمی‌کند بلکه تنها در عمل مخالفت می‌کند کافر نمی‌شود بلکه تنها باعث فسق می‌شود، برای اینکه در امر آن قصور کرده، و در صورتی که علم به ثبوت آن ندارد نه رد آن باعث کفر و نه مخالفت عمل آن باعث فسق می‌شود، چون در این صورت در قصورش معذور است، مگر     <code class="page" rel="5,570"/> آنکه در پاره‌ای از مقدمات آن تقصیر کرده باشد، مثلا با اینکه می‌توانسته در پی تحصیل علم به وظائف دینی خود بر آید بر نیامده باشد پس آیه شریفه شامل همه آن مواردی که مفسرین ذکر کرده‌اند می‌شود و اختصاص به یک مورد و دو مورد ندارد و اطلاعات بیش از این را باید در کتب فقه جستجو کرد. <code class="aya" rel="5_48"/> </p><h3> <span class="title" rel="5_48 5_41 5_42 5_43 5_44 5_45 5_46 5_47 5_49 5_50">مراد از <em>مهیمن بودن</em> قرآن مجید بر کتب آسمانی</span> </h3> <p> <span class="aya" rel="5_48" data-words="1-14">و أنزلنا إلیک الکتاب بالحق مصدقا لما بین یدیه من الکتاب و مهیمنا علیه</span> <span class="phrase">کلمه <em rel="fa_5_48_13-13" data-sentence="5:1862">مهیمن</em> از ماده <em rel="fa_5_48_13-13" data-sentence="71:1839">هیمنه</em> گرفته شده و به طوری که از موارد استعمال آن بر می‌آید معنای هیمنه چیزی بر چیز دیگر این است که آن شی‌ء مهیمن بر آن شی‌ء دیگر تسلط داشته باشد، البته هر تسلطی را هیمنه نمی‌گویند، بلکه هیمنه تسلط در حفظ و مراقبت آن شی‌ء و تسلط در انواع تصرف در آن است، و حال قرآن که خدای تعالی در این آیه در مقام توصیف آن است نسبت به سایر کتب آسمانی همین حال است، چون خدای تعالی در جای دیگر قرآن فرموده که قرآن‌ <span class="aya" rel="16_89" data-words="21-23">تبیانا لکل شیء</span> -بیانگر هر چیزی می‌باشد است، آری قرآن از کتب آسمانی آنچه که جنبه زیر بنا و ریشه دارد و قابل تغییر نیست گرفته و آنچه از فروع که قابل نسخ بوده و می‌باید نسخ شود نسخ کرده، چون اگر نسخ نمی‌کرد آن احکام احکامی بود که در مرور زمان دست تحول، خود به خود آن را از بین می‌برد و به شکلی که متناسب با حال بشر و کمک کار او در صراط ترقی و تکامل باشد در می‌آورد، لذا می‌بینیم که خدای تعالی در وصف قرآن می‌فرماید: <span class="aya" rel="17_9" data-words="1-7">إن هذا القرآن یهدی للتی هی أقوم</span><span class="footnote" rel="1" title="من فرستاده به سوی بنی اسرائیلم، در حالی که تورات موجود را تصدیق دارم، فرستاده شده‌ام تا برای شما حلال کنم بعضی از چیزهایی که بر شما حرام بود سوره آل عمران، آیه ۵۰&quot;">*</span>، و نیز فرموده: <span class="aya" rel="2_106" data-words="1-11">ما ننسخ من آیة أو ننسها نأت بخیر منها أو مثلها</span><span class="footnote" rel="2" title="دین را بپا دارید، و در آن متفرق مشوید سوره شوری، آیه ۱۳&quot;">*</span>، و نیز فرموده: <span class="aya" rel="7_157" data-words="1-52">الذین یتبعون الرسول النبی الأمی الذی یجدونه مکتوبا عندهم فی التوراة و الإنجیل، یأمرهم بالمعروف و ینهاهم عن المنکر، و یحل لهمالطیبات و یحرم علیهم الخبائث، و یضع عنهم إصرهم و الأغلال التی کانت علیهم، فالذین آمنوا به و عزروه و نصروه و اتبعوا النور الذی أنزل معه، أولئک هم المفلحون</span><span class="footnote" rel="3" title="دین نزد خدا و مقبول درگاه او تنها اسلام است سوره آل عمران، آیه ۱۹&quot;">*</span>.</span> </p> <h3> <span class="title" rel="5_48 5_42 5_41 5_43 5_44 5_45 5_46 5_47 5_49 5_50">تصدیق تورات و انجیل با اعتقاد به منسوخ گشتن و تکمیل آنها با قرآن، منافات ندارد</span> </h3> <p> پس جمله مورد بحث که می‌فرماید: <span class="aya" rel="5_48" data-words="12-14">و مهیمنا علیه</span> متمم جمله قبل است که می‌فرماید: <span class="aya" rel="5_48" data-words="6-11">مصدقا لما بین یدیه من الکتاب</span> متممی است که آن را توضیح هم می‌دهد، چون اگر این جمله نبود ممکن بود کسی توهم کند که لازمه تصدیق تورات و انجیل این است که قرآن احکام و شرایع آن دو را نیز تصدیق کرده باشد، به این معنا که حکم کرده باشد به اینکه شرایع تورات و انجیل هم اکنون نیز باقی است، و قرآن هیچ تغییر و تبدیلی در آن نداده، و همین که فرمود: قرآن در عین اینکه تورات و انجیل را تصدیق دارد، مهیمن بر آن دو نیز هست، دیگر جای این توهم باقی نمی‌ماند، و می‌فهماند که تصدیق قرآن به این معنا است که قرآن قبول دارد که این دو کتاب از ناحیه خدا نازل شده، و خدای تعالی می‌تواند هر گونه تصرفی در آنها بنماید، پاره‌ای احکام آن دو را نسخ، و پاره‌ای دیگر را تکمیل کند، هم چنان که جمله بعدی که در ذیل آیه است به این نکته اشاره نموده و می‌فرماید: <span class="aya" rel="5_48" data-words="34-46">و لو شاء الله لجعلکم أمة واحدة، و لکن لیبلوکم فی ما آتاکم</span>. </p> <p>بنا بر این معنای جمله: <span class="aya" rel="5_48" data-words="6-9">مصدقا لما بین یدیه</span> این است که قرآن قبول دارد که تورات و انجیل و معارف و احکامش از ناحیه خدا نازل شده بود و مناسب با حال انسانهای قبل از این بود، پس منافات ندارد که در عین اینکه از ناحیه خدا بوده امروز نسخ و تکمیل شود، چیزی از آنها حذف و چیز دیگری اضافه شود، همانطور که مسیح (ع) و یا انجیل مسیح  (ع) مصدق تورات بود، و در عین حال بعضی از محرمات تورات را حذف نموده، آنها را حلال کرد و قرآن کریم این معنا را از آن جناب حکایت نموده که فرمود: <span class="aya" rel="3_50" data-words="1-14">و مصدقا لما بین یدی من التوراة و لأحل لکم بعض الذی حرم علیکم</span><span class="footnote" rel="1" title="مفردات راغب ص ۲۵۸">*</span>. </p> <p> <span class="aya" rel="5_48" data-words="15-27">فاحکم بینهم بما أنزل الله، و لا تتبع أهواءهم عما جاءک من الحق</span> یعنی وقتی شریعت نازله به تو و شریعتی که در گنجینه قرآن تو، به ودیعه سپرده شده حق باشد، به این معنا که هم آن احکامش که موافق با کتب آسمانی قبل است حق باشد، و هم آنچه که مخالف آنها است حق باشد، بدان جهت که مهیمن بر آنها است، پس تو جز این وظیفه   <code class="page" rel="5,572"/> نداری که بدانچه خدا به خود تو نازل کرده در بین مردم حکم کنی، و به خاطر به دست آوردن دل آنها از طریقه حقی که به تو نازل شده عدول نکنی و منظور از مردم یا خصوص اهل کتاب است،  (هم چنان که ظاهر آیات قبل آن را تایید می‌کند) و یا عموم مردم است (هم چنان که آیات بعد آن را تایید می‌نماید). </p> <p>و از اینجا روشن می‌شود که احتمال اینکه منظور از جمله: <span class="aya" rel="5_42" data-words="7-8">فاحکم بینهم</span> حکم در بین اهل کتاب و یا در بین مردم باشد، هر دو احتمالی است جائز، چیزی که هست یک اشکال احتمال اول را بعید می‌سازد، و آن این است که بنا بر آن باید چیزی در کلام در تقدیر گرفت و مثلا گفت تقدیر کلام فاحکم بینهم ان حکمت بوده، برای اینکه می‌دانیم که خدای تعالی بر رسول گرامی اسلام واجب نکرده بود که حتما در اختلافات اهل کتاب مداخله نموده و حکم کند، علاوه بر اینکه اهل کتاب حکم آن حضرت را قبول نداشتند، پس تقدیر کلام چنین است که اگر اهل کتاب تو را حکم قرار دادند، در بین آنان حکم بکن، تازه در همین صورت نیز حکم کردن را واجب متعین نکرده بلکه آن جناب را مخیر کرده بین حکم کردن و اعراض نمودن، و لذا فرموده: <span class="aya" rel="5_42" data-words="5-11">فإن جاؤک فاحکم بینهم أو أعرض عنهم...</span>. </p> <p>علاوه بر اینکه اگر احتمال اول یعنی حکم کردن در بین اهل کتاب به تنهایی منظور بود، دیگر نمی‌بایست منافقین را با یهود ذکر کند، و حال آنکه در اول آیات آنان را هم ذکر کرده، پس هیچ موجبی نیست که ما به صرف اینکه قبلا ذکر یهود به میان آمده ضمیر <em>بینهم</em>  را تنها به یهود بر گردانده و دستور را مختص در مورد آنان بدانیم، چون همانطور که گفتیم ذکر غیر یهود نیز به میان آمده بود، پس مناسب‌تر آن است که بگوئیم به دلالت مقام احتمال دوم منظور است، و ضمیر <em>بینهم</em> به کلمه <em>ناس</em> بر می‌گردد، و منظور از <em>ناس</em> کل بشر است. </p> <p>و نیز روشن می‌شود که جمله‌ <span class="aya" rel="5_48" data-words="24-25">عما جاءک</span> جار و مجروری است متعلق به جمله: <span class="aya" rel="5_48" data-words="20-22">و لا تتبع</span> و اگر بپرسی ماده تبعیت با حرف <em>عن</em> متعدی نمی‌شود، و اصلا احتیاجی به آن نیست، و بر این حساب احتیاجی به آن جار و مجرور نبود، و در پاسخ می‌گوئیم: بله، و لیکن جمله‌ <span class="aya" rel="5_48" data-words="20-22">و لا تتبع</span> در خصوص مورد بحث معنایی از اعراض یا عدول و یا چیزی از این قبیل در آن اشراب شده، در حقیقت این کلمه فقط در این مورد چنین معنا می‌دهد:  (و با اعراض از آنچه به تو داده شده، هوا هوسهای آنان را پیروی مکن). </p> <p> <span class="aya" rel="5_48" data-words="28-33">لکل جعلنا منکم شرعة و منهاجا</span> <span class="phrase">راغب در مفردات می‌گویدکلمه <em rel="fa_5_48_31-31" data-sentence="27:1419">شرع</em> به معنای رفتن به راهی است که واضح و ایمن از انحراف باشد، وقتی می‌گویند: <em>شرعت له طریقا</em> معنایش این است که من خط<code class="page" rel="5,573"/> مشی و روشی روشن پیش پایش گذاشتم، و این کلمه یعنی کلمه <em rel="fa_5_48_31-31" data-sentence="295:1195">شرع</em> در اول مصدر بوده، و بعدا آن را نام برای همان طریقه و روش کردند، و در آخر بطور استعاره نام طریقت‌های الهیه نموده و گفتند: مسیحیت یک شرع (به کسر شین) و یا یک شرع (به فتحه شین) و یک شریعت است، و شرعه و منهاج به همین معنا است، -تا آنجا که می‌گوید-بعضی گفته‌اند: اگر شریعت را شریعت خوانده‌اند از این باب بوده که خواسته‌اند آن را به شریعه نهر (آن راهی که افراد و حیوانات از آن راه به لب نهر می‌روند) تشبیه کنند.<span class="footnote" rel="1" title="و سپس تو را بر شریعتی از امر دین قرار دادیم، پس همان شریعت را پیروی کن سوره جاثیه، آیه ۱۸&quot;">*</span> و چه بسا که مطلب عکس این باشد، یعنی اگر راه به لب نهر را شریعه گفته‌اند از شریعت به معنای طریقه گرفته باشند، به این مناسبت که چون راه به لب آب برای اهل هر محلی روشن و واضح بوده، خواسته‌اند با این نامگذاری از روشنی آن خبر دهند، و اما کلمه  <em rel="fa_5_48_33-33" data-sentence="1136:399">نهج</em> به فتح نون و سکون‌ها، به معنای طریق واضح است، وقتی می‌گویند: نهج الامر و انهج معنایش این است که فلانی فلان امر را روشن و واضح کرد، و مصدر میمی آن یعنی  <em rel="fa_5_48_33-33" data-sentence="1346:233">منهج</em> و <em rel="fa_5_48_33-33" data-sentence="1407:216">منهاج</em> نیز به همان معنا است.<span class="footnote" rel="2" title="من کیش مردمی را که به خدا ایمان ندارند و به روز جزا کفر می‌ورزند ترک گفته پیروی کیش پدرانم را کردم یعنی ابراهیم و اسحاق و یعقوب سوره یوسف، آیه ۳۸&quot;">*</span></span> </p><h3>گفتاری پیرامون معنای شریعت فرق بین شریعت و دین و ملت در اصطلاح قرآن</h3> <p> همانطور که قبلا خاطرنشان کردیم کلمه شریعت به معنای طریق است، و اما کلمه  <em>دین</em> و کلمه <em>ملت</em> معنای طریقه خاصی است، یعنی طریقه‌ای که انتخاب و اتخاذ شده باشد، لیکن ظاهرا در عرف و اصطلاح قرآن کریم کلمه شریعت در معنایی استعمال می‌شود که خصوصی‌تر از معنای دین است، هم چنان که آیات زیر بر آن دلالت دارد، توجه بفرمائید: <span class="aya" rel="3_19" data-words="1-5">إن الدین عند الله الإسلام</span><span class="footnote" rel="3" title="شما را از سرزمین خود بیرون می‌کنیم مگر آنکه به کیش، ما برگردید سوره ابراهیم، آیه ۱۳&quot;">*</span>، <span class="aya" rel="3_85" data-words="1-15">و من یبتغ غیر الإسلام دینا فلن یقبل منه، و هو فی الآخرة من الخاسرین</span><span class="footnote" rel="4" title="و کسی که غیر از اسلام دینی دیگر بپذیرد از او قبول نمی‌شود، و او در آخرت از زیانکاران است">*</span> که از این دو آیه به خوبی بر می‌آید هر طریقه و مسلکی در پرستش خدای تعالی دین هست ولی دین مقبول درگاه خدا تنها اسلام است، پس دین از نظر قرآن معنایی عمومی و       </p> <p> سوره آل عمران، آیه 85".  <code class="page" rel="5,574"/> وسیع دارد، حال اگر آن دو آیه را ضمیمه کنیم به آیه زیر که می‌فرماید: <span class="aya" rel="5_48" data-words="28-33">لکل جعلنا منکم شرعة و منهاجا</span> -برای هر یک از شما پیامبران شرعه و منهاجی قرار دادیم ، و به آیه‌ <span class="aya" rel="45_18" data-words="1-7">ثم جعلناک علی شریعة من الأمر فاتبعها</span><span class="footnote" rel="1" title="کیش ابراهیم معتدل بود و او از مشرکین نبود سوره بقره، آیه ۱۳۵&quot;">*</span>، این معنا بدست می‌آید که شریعت عبارت است از طریقه‌ای خاص، یعنی طریقه‌ای که برای امتی از امت‌ها و یا پیامبری از پیامبران مبعوث به شریعت تعیین و آماده شده باشد، مانند شریعت نوح، و شریعت ابراهیم، و شریعت موسی، و شریعت عیسی، و شریعت محمد (ص)، و اما دین عبارت است از سنت و طریقه الهیه حال خاص به هر پیامبری و یا هر قومی که می‌خواهد باشد، پس کلمه دین معنایی عمومی‌تر از کلمه شریعت دارد، و به همین جهت است که شریعت نسخ می‌پذیرد، ولی دین به معنای عمومی‌اش قابل نسخ نیست. </p> <h3> <span class="title" rel="5_48 5_41 5_42 5_43 5_44 5_45 5_46 5_47 5_49 5_50"> <em>دین</em> معنایی عمومی تر از <em>شریعت</em> دارد، شریعت نسخ می‌شود ولی دین قابل نسخ نیست</span> </h3> <p> البته در این میان فرق دیگری نیز بین شریعت و دین هست و آن این است که کلمه دین را می‌توان هم به یک نفر نسبت داد و هم به جماعت، حال هر فردی و هر جماعتی که می‌خواهد باشد ولی کلمه <em>شریعت</em> را نمی‌شود به یک نفر نسبت داد، و مثلا گفت فلانی فلان شریعت را دارد، مگر آنکه یک نفر آورنده آن شریعت و یا قائم به امر آن باشد، پس می‌شود گفت دین مسلمانان و دین یهودیان و دین عیسویان و نیز می‌شود گفت شریعت مسلمانان و یهودیان هم چنان که می‌توان گفت دین و شریعت خدا و دین و شریعت محمد و دین زید و عمرو و... ولی نمی‌توان گفت شریعت زید و عمرو، و شاید علت آن این باشد که در معنای کلمه  <em>شریعت</em> بویی از یک معنای حدثی هست و آن عبارت است از تمهید طریق و نصب آن، پس می‌توان گفت شریعت عبارت است از طریقه‌ای که خدا مهیا و آماده کرده و یا طریقه‌ای که برای فلان پیغمبر و یا فلان امت معین شده، ولی نمی‌توان گفت طریقه‌ای که برای سابق هست، به اضافه چیزهایی که در آن شرایع نبوده و یا کنایه است از اینکه تمامی شرایع قبل از اسلام و شریعت اسلام حسب لب و واقع دارای حقیقتی واحده‌اند، هر چند که در امت‌های مختلف به خاطر استعدادهای مختلف آنان اشکال و دستورات مختلفی دارند، هم چنان که آیه شریفه: <span class="aya" rel="42_13" data-words="22-28">أن أقیموا الدین و لا تتفرقوا فیه</span><span class="footnote" rel="2" title="پس اگر از ناحیه من به سوی شما و برای هدایتتان دینی آمد که البته خواهد آمد بدانید که هر کس هدایت مرا پیروی کند نه گمراه می‌شود و نه گرفتار می‌گردد و هر کس از یاد من روی بگرداند معیشتی تنگ و نکبت بار خواهد داشت و ما او رای در روز قیامت کور محشور می‌کنیم سوره طه، آیه ۱۲۴&quot;">*</span> نیز بر این معنا اشعار و بلکه دلالت دارد. </p> <p>بنا بر این اگر شریعت‌های خاصه را به دین نسبت می‌دهیم و می‌گوئیم همه این     <code class="page" rel="5,575"/> شریعت‌ها دین خدا است، با اینکه دین یکی است ولی شریعت‌ها یکدیگر را نسخ می‌کنند، نظیر نسبت دادن احکام جزئی در اسلام، به اصل دین است، با اینکه این احکام بعضی ناسخ و بعضی منسوخند با این حال می‌گوئیم فلان حکم از احکام دین اسلام بوده و نسخ شده و یا فلان حکم از احکام دین اسلام است، بنا بر این باید گفت: خدای سبحان بندگان خود را جز به یک دین متعبد نکرده، و آن یک دین عبارت است از تسلیم او شدن چیزی که هست برای رسیدن بندگان به این هدف راههای مختلفی قرار داده، و سنت‌های متنوعی باب کرده، چون هر امتی مقدار معینی استعداد داشته و آن سنت‌ها و شریعت‌ها عبارت است از شریعت نوح، ابراهیم، موسی، عیسی و محمد (ص)، هم چنان که می‌بینیم چه بسا شده که در شریعت واحده‌ای بعضی از احکام به وسیله بعضی دیگر نسخ شده، برای اینکه مصلحت حکم منسوخ مدتش سر آمده، و زمان برای مصلحت حکم ناسخ فرا رسیده، مانند نسخ شدن حکم حبس ابد در زنای زنان که نسخ شد، و حکم تازیانه و سنگسار به جای آن آمد، و مانند مثالهایی دیگر، دلیل بر این معنا آیه شریفه: <span class="aya" rel="5_48" data-words="34-46">و لو شاء الله لجعلکم أمة واحدة و لکن لیبلوکم فی ما آتاکم...</span> است که به زودی تفسیرش می‌آید. </p> <h3> <span class="title" rel="5_41 5_42 5_43 5_44 5_45 5_46 5_47 5_48 5_49 5_50">معنای کلمه <em>ملت</em> و نسبت آن با <em>شریعت</em> و <em>دین</em> </span> </h3> <p> تا اینجا معنای شریعت و دین و فرق بین آن دو روشن شد، حال ببینیم کلمه <em>ملت</em> به چه معنا است؟ و معنای آن چه نسبتی با شریعت و دین دارد؟ ملت عبارت است از سنت زندگی یک قوم ، و گویا در این ماده بویی از معنای مهلت دادن وجود دارد، در این صورت ملت عبارت می‌شود از طریقه‌ای که از غیر گرفته شده باشد، البته اصل در معنای این کلمه آن طور که باید روشن نیست، آنچه به ذهن نزدیک‌تر است این است که ممکن است مرادف با کلمه شریعت باشد، به این معنا که ملت هم مثل شریعت عبارت است از طریقه‌ای خاص، به خلاف کلمه <em>دین</em> ، بله این فرق بین دو کلمه <em>ملت</em> و <em>شریعت</em> هست، که شریعت از این جهت در آن طریقه خاص استعمال می‌شود، و به این عنایت آن طریقه را شریعت می‌گویند که: طریقه‌ای است که از ناحیه خدای تعالی و به منظور سلوک مردم به سوی او تهیه و تنظیم شده <em>، و کلمه</em> ملت به این عنایت در آن طریقه استعمال می‌شود که مردمی آن طریقه را از غیر گرفته‌اند و خود را ملزم می‌دانند که عملا از آن پیروی کنند، و چه بسا همین فرق باعث شده که کلمه ملت را به خدای تعالی نسبت نمی‌دهند و نمی‌گویند ملت خدا، ولی <em>دین خدا</em> و  <em>شریعت خدا</em> می‌گویند، و ملت را تنها به پیغمبران نسبت می‌دهند و می‌گویند: ملت ابراهیم، چون این ملت بیانگر سیره و سنت ابراهیم (ع) است و همچنین به مردم و امت‌ها نسبت می‌دهند و می‌گویند ملت مردمی با ایمان و یا ملت مردمی بی‌ایمان، چون<code class="page" rel="5,576"/> ملت از سیره و سنت عملی آن مردم خبر می‌دهد، در قرآن کریم آمده: <span class="aya" rel="2_135" data-words="10-17">ملة إبراهیم حنیفا و ما کان من المشرکین</span><span class="footnote" rel="1" title="ما این ایام رای در بین مردم دست به دست می‌گردانیم، خدای تعالی این کار رای به منظورهایی ناگفتنی و به این منظور می‌کند تا مؤمنین رای مشخص نموده، از شما گواهانی بگیرد و خدا ستمگران رای دوست نمی‌دارد و نیز به این منظور می‌کند که آنهایی رای که دعوی ایمان می‌کنند خالص نموده، کافران رای از بین ببرد، شما خیال کرده‌اید که بدون اینکه خدا مجاهدینتان رای مشخص و صابران رای از دیگران متمایز سازد داخل بهشت می‌شوید؟ سوره آل عمران، آیه ۱۴۲&quot;">*</span>، و نیز از یوسف (ع) حکایت کرده که گفت: <span class="aya" rel="12_37-38" data-words="16-36">إنی ترکت ملة قوم لا یؤمنون بالله، و هم بالآخرة هم کافرون، و اتبعت ملة آبائی إبراهیم و إسحاق و یعقوب</span><span class="footnote" rel="2" title="و شاید تو بعد از اعراض آنان و به خاطر اینکه به این قرآن ایمان نیاوردند خود را از شدت اندوه هلاک کنی و نباید چنین کنی و باید بدانی که غرض از تشریع شریعت تو آزمایش آنان است هم چنان که می‌بینی، آنچه در روی زمین است فریبنده کردیم تا آنان را بیازمائیم که کدامشان عمل بهتری دارند و همین ما آن فریبنده‌ها را به صورت خاکی خشک در می‌آوریم سوره کهف، آیه ۸&quot;">*</span>، که در آیه اول کلمه ملت در مورد فرد، و در آیه دوم هم در مورد فرد و هم در مورد قوم استعمال شده، و در آیه بعدی که حکایت کلام کفار به پیغمبران خویش است تنها در مورد قوم به کار رفته (توجه فرمائید) <span class="aya" rel="14_13" data-words="6-12">لنخرجنکم من أرضنا أو لتعودن فی ملتنا</span><span class="footnote" rel="3" title="التوراة العربی ص ۲۱۷ الاصحاح ۲۲">*</span>. </p> <p>پس خلاصه آنچه گفتیم این شد که دین در اصطلاح قرآن اعم از شریعت و ملت است و شریعت و ملت دو کلمه تقریبا مترادفند با مختصر فرقی که از حیث عنایت لفظ در آن دو هست. </p> <h3> <span class="title" rel="5_48 5_41 5_42 5_43 5_44 5_45 5_46 5_47 5_49 5_50">بیان آیات</span> </h3> <p> <span class="aya" rel="5_48" data-words="34-46">و لو شاء الله لجعلکم أمة واحدة و لکن لیبلوکم فی ما آتاکم</span> این جمله بیانگر علت اختلاف شریعت‌های مختلف است و منظور از امت واحده کردن همه انسانها این نیست که تکوینا آنها را یک امت قرار دهد، و همه انسانها یک نوع باشند، چون همه انسانها یک نوع هستند، و یک جور زندگی می‌کنند، هم چنان که در آیه زیر انسانها را یک امت و یک نوع دانسته، می‌فرماید: <span class="aya" rel="43_33" data-words="1-20">و لو لا أن یکون الناس أمة واحدة لجعلنا لمن یکفر بالرحمن لبیوتهم سقفا من فضة و معارج علیها یظهرون</span><span class="footnote" rel="4" title="اگر نبود که انسانها نوع واحدی بودند و حکمت ما اقتضا می‌کرد که همه انسانها را یک جور خلق کنیم، هر آینه برای کسانی که به رحمان کفر می‌ورزند خانه‌هایی قرار می‌دادیم که سقف آن از نقره باشد و نردبانهایی که از آن بالا روند سوره زخرف، آیه ۳۳&quot;">*</span>. </p> <h3> <span class="title" rel="5_48 5_41 5_42 5_43 5_44 5_45 5_46 5_47 5_49 5_50">علت اختلاف شرایع این است که غرض اصلی از شرایع، امتحان امتهای مختلف الاستعداد در ادوار مختلف است</span> </h3> <p> بلکه مراد این است که از نظر اعتبار آنها را امتی واحده کند، به طوری که استعداد همه آنها برابر باشد و در نتیجه نزدیک به هم بودن درجاتشان همه بتوانند یک شریعت را قبول کنند، پس جمله: <span class="aya" rel="5_48" data-words="34-40">و لو شاء الله لجعلکم أمة واحدة</span> از قبیل به کار بردن علت شرط است در جای خود شرط تا معنا و مطلب بهتر در ذهن شنونده جای گیرد، و بهتر بتواند جزای شرط را که همان جمله‌ <span class="aya" rel="5_48" data-words="41-46">و لکن لیبلوکم فی ما آتاکم</span> است بهتر بفهمد و حاصل معنا این است که اگر ما         <code class="page" rel="5,577"/> به علت اختلاف امتها شرایع مختلفی تشریع کردیم برای این بود که شما را در شریعتی که دادیم بیازمائیم، و ناگزیر این عطاهایی که جمله <em>آتیکم</em> به آن اشاره دارد، با یکدیگر و در امتهای مختلف خواهد بود، و قطعا منظور از این عطا یا مسکن و زبان و رنگهای پوست بدن امتها نیست برای اینکه اگر چنین چیزی منظور بود باید در یک زمان برای چند قوم که چند رنگ پوست داشتند چند شریعت تشریع کرده باشد، در حالی که سابقه ندارد که خدای عز و جل در یک زمان دو و یا چند شریعت تشریع کرده باشد، پس معلوم می‌شود منظور اختلاف استعدادها به حسب مرور زمان و ارتقاء انسان‌ها در مدارج استعداد و آمادگی است و تکالیف الهی و احکامی که او تشریع کرده، چیزی جز امتحان الهی انسان‌ها در مواقف مختلف حیات نیست و یا به تعبیر دیگر تکالیف الهی وسیله‌هایی است برای به فعلیت در آوردن استعداد انسان‌ها در دو طرف سعادت و شقاوت، باز به تعبیر دیگر وسیله مشخص کردن حزب رحمان و بندگان او از حزب شیطان است، هم چنان که در کتاب عزیز خدا نیز تعبیرهای مختلف آمده و برگشت همه به یک معنا است، خدای تعالی در تعبیر اول و اینکه سنت امتحان را در بین انسان‌ها به جریان انداخته، فرموده است: <span class="aya" rel="3_140-142" data-words="9-51">و تلک الأیام نداولها بین الناس و لیعلم الله الذین آمنوا و یتخذ منکم شهداء و الله لا یحب الظالمین، و لیمحص الله الذین آمنوا و یمحق الکافرین، أم حسبتم أن تدخلوا الجنة و لما یعلم الله الذین جاهدوا منکم و یعلم الصابرین</span><span class="footnote" rel="1" title="به یاد آر آن زمان را که پروردگارت به فرشتگان گفت من بشری خلق خواهم کرد که ابلیس گفت پروردگارا به خاطر اینکه مرا اغواء کردی و گمراهی را سر نوشت من ساختی من در زمین زندگی زمینی را برای بشر فریبنده نموده و همگی آنان را اغواء خواهم کرد، الا آن بندگانت را که در بندگی خالص باشند، خدای تعالی فرمود: صراط مستقیمی هم که من بر خود حتم کردم همین است که تو بر بندگان من دست نیابی مگر آنهایی که خودشان غوایت و گمراهی را می‌خواهند و از تو پیروی می‌کنند و محققا جهنم میعادگاه همه آنان است سوره حجر، آیه ۴۳&quot;">*</span> و آیات دیگری که در این باب هست. </p> <p>و در تعبیر دوم می‌خوانیم: که هنگام فرو فرستادن آدم به زمین فرموده: <span class="aya" rel="20_123-124" data-words="8-33">فإما یأتینکم منی هدی فمن اتبع هدای فلا یضل و لا یشقی، و من أعرض عن ذکری فإن له معیشة ضنکا و نحشره یوم القیامة أعمی</span><span class="footnote" rel="2" title="در المنثور ج ۲ ص ۲۸۳">*</span>. </p> <p>و در تعبیر سوم می‌خوانیم که در گفتگویش با ابلیس فرموده:     <code class="page" rel="5,578"/> <span class="aya" rel="15_28" data-words="1-8">و إذ قال ربک للملائکة إنی خالق بشرا</span>... <span class="aya" rel="15_39-43" data-words="1-36">قال رب بما أغویتنی لأزینن لهم فی الأرض و لأغوینهم أجمعین، إلا عبادک منهم المخلصین، قال هذا صراط علی مستقیم، إن عبادی لیس لک علیهم سلطان إلا من اتبعک من الغاوین، و إن جهنم لموعدهم أجمعین</span><span class="footnote" rel="1" title="سوره شوری، آیه ۱۳&quot;">*</span>، در این باب آیات دیگری نیز هست. </p> <p>و <span class="phrase">سخن کوتاه اینکه این عطایا و بخششهای الهی که به نوع انسانها و بر حسب اختلاف استعداد آنها شده، از آنجا که در زمان‌های مختلف اختلاف داشته و نیز از آنجا که شریعت و سنت الهی که برای تکمیل و تتمیم سعادت انسان‌ها در زندگی واجب الاجراء شده و نیز از آنجا که همه این شریعت‌ها امتحان‌هایی است الهی که در اثر اختلاف استعدادهای بشر و تنوع آن مختلف می‌شود، لا جرم این نتیجه به دست می‌آید که شریعتها نیز باید مختلف باشند و بدین جهت است که خدای تعالی اختلاف <em rel="fa_5_48_31-31" data-sentence="442:621">شرعه</em> و <em rel="fa_5_48_33-33" data-sentence="502:604">منهاج</em> را اینطور تعلیل فرموده: که چون اراده من تعلق گرفته به امتحان شما و ریز و درشت کردن شما و این امتحان را در نعمت‌هایی که به شما انعام کرده‌ام انجام می‌دهم، توجه فرمائید: <span class="aya" rel="5_48" data-words="28-46">لکل جعلنا منکم شرعة و منهاجا و لو شاء الله لجعلکم أمة واحدة و لکن لیبلوکم فی ما آتاکم .</span> بنا بر این معنای آیه-و خدا داناتر است-اینطور می‌شود که: لکل امة جعلنا منکم، برای هر امتی از شما انسان‌ها قرار دادیم ، به جعل تشریعی نه تکوینی به عبارت ساده‌تر: برای هر امتی از شما شرعه و منهاج و یا به عبارتی سنت و روش زندگی معین کردیم: و لو شاء اللَّه لاخذکم امة واحدة و شرع لکم شریعة واحدة .</span> </p> <p>و اگر می‌خواست همه شما را یک امت به حساب می‌آورد و یک شریعت برای اولین و آخرین شما تشریع می‌کرد و لیکن چنین نکرد بلکه برای هر امتی از شما شریعتی تشریع کرد تا شما را در آنچه از این نعمت‌های مختلف ارزانی داشته بیازماید. </p> <p>آری اختلاف نعمت اختلاف امتحان را می‌طلبد (هم چنان که اختلاف پایه معلومات شاگردان کلاسهای مدرسه، اختلاف امتحان را می‌طلبد)، و چون غرض اصلی از شرایع،   <code class="page" rel="5,579"/> امتحان است، پس ناگزیر باید شرایع نیز مختلف باشد. </p> <p>و این امت‌های مختلف عبارتند از: امت نوح، امت ابراهیم، امت موسی و امت عیسی و امت محمد (ص)، هم چنان که آیه زیر که در مقام منت‌گذاری بر این امت است بر این معنا دلالت دارد، توجه فرمائید: <span class="aya" rel="42_13" data-words="1-21">شرع لکم من الدین ما وصی به نوحا و الذی أوحینا إلیک و ما وصینا به إبراهیم و موسی و عیسی</span><span class="footnote" rel="1" title="خدای تعالی با همین مثل بسیاری را گمراه و بسیاری را هدایت می‌کند و با این مثل گمراه نمی‌کند مگر فاسقان را سوره بقره، آیه ۲۶&quot;">*</span> که ترجمه‌اش در این نزدیکی‌ها گذشت. </p> <p> <span class="aya" rel="5_48" data-words="47-52">فاستبقوا الخیرات إلی الله مرجعکم جمیعا...</span> مصدر <em>استباق</em> که جمله: <em>فاستبقوا</em> امر از آن است به معنای شروع به سبقت گرفتن است و کلمه: <em>مرجع</em> مانند کلمه <em>رجوع</em> مصدر است، چیزی که هست مصدر میمی رجوع است و این جمله به دلالت اینکه حرف <em>فاء</em> در اولش آمده، فرع و نتیجه‌ای است که بر لازمه معنای جمله: <span class="aya" rel="5_48" data-words="28-33">لکل جعلنا منکم شرعة و منهاجا</span> متفرع شده و چنین معنا می‌دهد: ما این شریعت حقه را که مهیمن بر سایر شرایع است، شریعت شما قرار دادیم و قهرا خیر و صلاح شما در آن است، پس سبقت در خیرات کنید، خیراتی که عبارت است از همان احکام و تکالیف شریعت و به جای سبقت گرفتن در عمل به این احکام خود را مشغول به اختلافاتی که بین شما و دیگران هست نکنید که مرجع و برگشت همه شما و آنان به سوی پروردگارتان است و پروردگارتان شما را به آنچه که در باره‌اش اختلاف می‌کردید خبر می‌دهد و بین شما و آنان حکمی قاطع و قضاوتی عادلانه خواهد کرد. </p> <p><code class="aya" rel="5_49"/> <span class="aya" rel="5_49" data-words="1-10">و أن احکم بینهم بما أنزل الله و لا تتبع...</span> این جمله که در اول آیه قرار دارد از نظر مضمون متصل و متحد با آیه قبلی است که می‌فرمود: <span class="aya" rel="5_48" data-words="15-23">فاحکم بینهم بما أنزل الله و لا تتبع أهواءهم</span> ، چیزی که هست اینکه نتیجه‌ای که بر جمله مورد بحث مترتب و یا به عبارت دیگر فرعی که بر آن متفرع شده، غیر از آن فرعی است که به این جمله متفرع شده است و از همین تفاوت فرع، علت اینکه چرا عین آن عبارت دو بار تکرار شده است به دست می‌آید. </p> <p>آری آیه اولی دستور می‌داد به اینکه رسول خدا (ص) بر طبق ما انزل اللَّه حکم کند و از پیروی هوا و هوس‌های مردم بر حذر باشد برای اینکه ما انزل اللَّه شریعتی است که برای پیامبر اسلام‌و امتش تشریع شده و بر آنان واجب است که در این خیرات سبقت گرفته و   <code class="page" rel="5,580"/> شتاب کنند، ولی آیه دوم دستور می‌دهد که بر طبق ما انزل اللَّه حکم کند و از پیروی هوا و هوس‌های مردم بر حذر باشد و برای مردم بیان کند که اگر از این دستور سرپیچی کنند این اعراض و سر پیچی، خود ناشی از فسق آنان و کاشف از اضلال الهی است، چون خدای تعالی به غیر از فاسقان کسی را اضلال نمی‌کند و خودش فرموده: <span class="aya" rel="2_26" data-words="31-43">یضل به کثیرا و یهدی به کثیرا و ما یضل به إلا الفاسقین</span><span class="footnote" rel="1" title="سوره نساء، آیه ۱۱۳&quot;">*</span>. </p> <p>پس حاصل آنچه تا اینجا گفتیم این شد که آیه مورد بحث به منزله بیانی است برای بعضی از قسمت‌های آیه قبل، آن قسمت‌هایی که احتیاج به بیان داشته و آن این است که چرا هواپرستان از پیروی آنچه خدای تعالی نازل کرده و به حق هم نازل کرده (و هیچ نقطه ضعف و باطلی در آن نیست) روی گردانند؟ در این آیه می‌فرماید: علتش این است که اینگونه افراد اکثرا فاسق هستند-و خدای تعالی خواسته است به خاطر بعضی از گناهان که موجب فسق ایشان شده، ایشان را بگیرد، و گرفتن خدا همان اضلال ظاهری است، پس اینکه فرموده: <span class="aya" rel="5_49" data-words="1-7">و أن احکم بینهم بما أنزل الله</span> بطوری که گفته‌اند، عطف است بر کلمه <em>کتاب</em> در جمله: <span class="aya" rel="5_48" data-words="1-4">و أنزلنا إلیک الکتاب</span>، و بنا بر این مناسب‌تر آن است که <em>الف</em> و <em>لام</em> در  <em>الکتاب</em> اشعاری اشاره‌وار، به معنای حدثی داشته باشد که در این صورت معنای جمله چنین می‌شود: ما به سوی تو احکامی را نازل کردیم که بر آنان نوشته بودیم و نیز این را نازل کردیم که بین آنان بدانچه خدا نازل کرده حکم کن... . </p> <h3> <span class="title" rel="5_49 5_41 5_42 5_43 5_44 5_45 5_46 5_47 5_48 5_50">عصمت پیامبر (ص) به معنای مختار نبودن او در اعمال نیست</span> </h3> <p> <span class="aya" rel="5_49" data-words="12-21">و احذرهم أن یفتنوک عن بعض ما أنزل الله إلیک</span> در این جمله خدای تعالی پیامبرش را مامور کرده به اینکه از فتنه آنان بر حذر باشد و اگر چنین دستوری داده-با اینکه پیامبرش به عصمت خدایی معصوم است-برای این بوده که عصمت، اختیار را از معصوم سلب نمی‌کند به طوری که دیگر نتواند راه خطا برود و در نتیجه نشود به او تکلیف کرد، نه، عصمت چنین اثری ندارد، برای اینکه عصمت چیزی از سنخ ملکات علمی است و معلوم است که علوم و ادراکات هرگز قوای عامله را که اعضا را به حرکت در می‌آورد و همچنین اعضایی که حامل آن ادراکات است را از قدرت یکسان به فعل و ترک در نمی‌آورد و چنین اثری ندارد که قدرت آنها را از فعل یا از ترک سلب کند بلکه صاحب این ادراکات و این قوا و این اعضا هم چنان مختار است و بطور یکسان هم قادر بر فعل است و هم قادر   <code class="page" rel="5,581"/> بر ترک. </p> <p>هم چنان که علم قطعی ما افراد معمولی و غیر معصوم به اینکه فلان غذا مسموم است ، ما را از خوردن آن عصمت می‌دهد و هرگز چنین غذایی را نمی‌خوریم و لیکن در عین حال اعضای بدن ما که در عمل غذا خوردن به حرکت در می‌آید یعنی دست ما، دهان ما، زبان ما و دندانهای ما ناتوان از خوردن آن غذا نمی‌شوند، این اعضا همانطور که ممکن است بی‌حرکت بمانند و آن غذا را در جوف ما فرو نکنند، همچنین ممکن است به کار بیفتند و غذای کذایی را در جوف ما بکنند (هم چنان که می‌بینیم افرادی که انتحار می‌کنند با خوردن چیزی مثل اینگونه غذاها به این عمل دست می‌زنند و دست و دهان و دندان و حلقشان در فرو بردن آن سم به کار می‌افتد) پس با وجود عصمت باز فعل برای معصوم اختیاری است، هر چند تا زمانی که علم مورد بحث وجود داشته باشد محال است که آن عمل از آدمی سر بزند،  (و اگر در حال انتحار سر می‌زند اندوه فراوان و یا خشم بیرون از حد آن علم را از یاد می‌برد). </p> <p>و ما در تفسیر آیه شریفه: <span class="aya" rel="4_113" data-words="19-42">و ما یضرونک من شیء و أنزل الله علیک الکتاب و الحکمة و علمک ما لم تکن تعلم و کان فضل الله علیک عظیما</span><span class="footnote" rel="1" title="و کسانی که کفر ورزیدند، نپندارند که از خدا پیشی گرفته و از چنگ او گریختند و او را شکست دادند نه، آنها نمی‌توانند خدا را به تنگ بیاورند سوره انفال، آیه ۵۹&quot;">*</span>، بحثی در این باره نمودیم. </p> <h3> <span class="title" rel="5_49 5_41 5_42 5_43 5_44 5_45 5_46 5_47 5_48 5_50">روی گرداندن مردم از رسول اللَّه (ص) و دعوت او، نباید موجب غصه خوردن پیامبر (ص) گردد</span> </h3> <p> <span class="aya" rel="5_49" data-words="22-31">فإن تولوا فاعلم أنما یرید الله أن یصیبهم ببعض ذنوبهم</span> این جمله مساله اضلال و گمراهی ایشان به دنبال فسقشان را بیان می‌کند که تفصیلش گذشت، در این جمله به اول گفتار در آیات مورد بحث برگشت شده، آنجا که می‌فرمود: <span class="aya" rel="5_41" data-words="1-9">یا أیها الرسول لا یحزنک الذین یسارعون فی الکفر...</span> و بنا بر این آیه مورد بحث نیز مثل همان آیه، موجب تسلیت در آرامش رسول خدا (ص) است و می‌خواهد آن جناب را دلخوش سازد و به او چیزی تعلیم دهدکه با فرا گرفتن آن، دیگر غم و اندوه به دلش راه نیابد و خدای عز و جل در تمام موارد آن حضرت را از اندوه نهی کرده و از اینکه مردم از پذیرفتن دعوت حقه آن جناب اعراض می‌کردند و از قبول چیزی که مایه رشدشان بود و به سوی سبیل رشاد و رستگاری رهنمونشان می‌کرد استنکاف می‌نمودند دلگیر می‌شد، دلداریش داده و آن نکته را تعلیمش می‌داد که: مردم نمی‌توانند خدای تعالی را در ملکش به ستوه آورده و عاجز سازند، بلکه خدا بر کار خود مسلط و غالب است و همو است آن کسی که این اعراض کنندگان از پذیرفتن حق را به جرم فسقشان گمراه کرده و اگر دلهایشان از راه مستقیم متمایل به بیراهه   <code class="page" rel="5,582"/> است او چنین کرده (زیرا زمام دلها به دست او است) و با سلب توفیق و استدراج رجس و پلیدی را هوا و هدف آنان قرار داده و در باره همین‌ها است که فرموده: <span class="aya" rel="8_59" data-words="1-9">و لا یحسبن الذین کفروا سبقوا إنهم لا یعجزون</span><span class="footnote" rel="1" title="هان ای اهل کتاب رسول ما بر شما فرستاده شد تا بسیاری از آن احکام را که علمای شما پنهان کرده بودند، برایتان بیان کند و از بسیاری از احکام دیگر چشم‌پوشی نماید">*</span> و وقتی زمام امر همه به دست خدای سبحان است و او هر پلیدی و رجسی را از ساحت دین مقدسش دور می‌سازد و هرگز چیزی از خواسته‌هایش فوت نمی‌شود دیگر هیچ وجهی برای غم و غصه پیامبرش باقی نمی‌ماند. </p> <p>و چه بسا که جمله: <span class="aya" rel="5_49" data-words="22-27">فإن تولوا فاعلم أنما یرید الله...</span> بخواهد به همین معنا اشاره کند یعنی با آوردن کلمه فاعلم-پس بدان ای پیامبر بخواهد آن جناب را همانطور که گفتیم تعلیم دهد و گرنه می‌فرمود: فان تولوا فانما یرید اللَّه... و یا عبارت دیگری که این معنا را برساند می‌آورد پس برگشت معنای آیه به تعلیم این معنا است که اعراض کفار خود کیفری است از ناحیه خدای تعالی و دست خدا در آن دخالت دارد، دیگر جا ندارد که رسول گرامیش غصه بخورد که چرا مردم از پذیرفتن دعوت به حق او روی گردانند؟ او یک فرستاده‌ای است که وظیفه‌اش تنها ابلاغ پیام‌های خدای تعالی به بندگان و دعوت آنان به راه خدا است، بله اگر فرضا چیزی او را اندوهگین کند، حتما باید چیزی باشد که بر اراده خدای تعالی در امر دعوت دینی (العیاذ باللَّه) غلبه کند و خدا را در اراده‌اش شکست دهد و چون هیچ چیزی نیست که خدا را شکست دهد و بلکه او است که همه خلایق را به این سو و آن سو به راه و بیراهه سوق می‌دهد، یکی را با تسخیر الهیش سلب توفیق می‌کند و آن دیگری را توفیق می‌دهد پس هیچ مجوز و موجبی برای غصه خوردن آن جناب نیست. </p> <p>خدای تعالی در جای دیگر این حقیقت را به بیانی دیگر متعرض شده و فرموده: <span class="aya" rel="18_6-8" data-words="1-29">فلعلک باخع نفسک علی آثارهم إن لم یؤمنوا بهذا الحدیث أسفا، إنا جعلنا ما علی الأرض زینة لها لنبلوهم أیهم أحسن عملا، و إنا لجاعلون ما علیها صعیدا جرزا</span><span class="footnote" rel="2" title="التوراة العربی ص ۱۳۸ الاصحاح ۲۵">*</span> که بیان می‌کند اگر رسولانی را به منظور انذار و تبشیر دینی گسیل داشته، برای این نبوده که تمامی مردم ایمان بیاورند آن چنان که همگی از امور مادی بهره‌مند می‌شوند بلکه همه اینها     <code class="page" rel="5,583"/> امتحان و آزمایشی است که خدای تعالی به وسیله آن، مردم را می‌آزماید تا مشخص کند که بهترین آنان از حیث عمل کیست؟ و اگر جز این بود نه پیغمبرانی گسیل می‌داشت و نه دنیا را اینقدر فریبنده می‌کرد، دنیایی که خودش و آنچه در آن است به زودی باطل و فانی خواهد شد و جز خاک خالی یعنی خاکی که تهی از افراد کفر پیشه و از دین حق برگشته و خالی از هر فریبنده‌ای که دل آن افراد را فریفته باقی نخواهد ماند پس جا ندارد که تو از کفر و اعراض آنان تاسف بخوری و خود را هلاک گردانی، برای اینکه کفر و اعراض آنان باعث بطلان و بی‌نتیجه شدن کار ما و کند شدن قدرت و اراده ما نمی‌شود. </p> <p> <span class="aya" rel="5_49" data-words="32-37">و إن کثیرا من الناس لفاسقون</span> این جمله در جای تعلیل برای جمله: <span class="aya" rel="5_49" data-words="25-29">أنما یرید الله أن یصیبهم...</span> قرار گرفته که بیانش گذشت. </p> <p><code class="aya" rel="5_50"/> <span class="aya" rel="5_50" data-words="1-12">أ فحکم الجاهلیة یبغون؟ و من أحسن من الله حکما لقوم یوقنون</span> این جمله به دلیل اینکه حرف <em>فاء</em> بر سر آن آمده تفریع و نتیجه‌گیری از مضمون آیه قبلی است که سخن از اعراض کفار داشت، تفریعی است سؤال گونه که می‌پرسد: با اینکه آن دینی که از قبولش اعراض می‌کنند دینی است‌که از ناحیه خدا نازل شده و دین حقی است که خود آنان نیز می‌دانند حق است، پس چرا به خاطر رسوم و عادت جاهلیت از آن دین اعراض می‌کنند؟ ممکن هم هست آیه مورد بحث در مقام نتیجه‌گیری و بیان لوازمی باشد که همه آیات قبلی، آن لوازم را در بر دارد. </p> <p>و معنای آیه این است که وقتی این احکام و شرایع حق، از ناحیه خدا نازل شده باشد و غیر از این احکام، دیگر هیچ حکم حقی وجود نداشته باشد و هر حکمی که باشد حکم جاهلیت و ناشی از هوا و هوسهای جاهلان باشد پس این کسانی که از حکم حق اعراض می‌کنند چه می‌خواهند؟ و به دنبال چه حکمی می‌گردند؟ با اینکه غیر از این احکام دیگر هیچ حکمی نیست مگر آنکه از احکام جاهلیت است، و نیز با اینکه برای این مردمی که ادعای ایمان دارند هیچ حکمی بهتر از حکم خدا نیست باز هم حکم جاهلیت را می‌طلبند؟. </p> <p>بنا بر این جمله: <span class="aya" rel="5_50" data-words="1-4">أ فحکم الجاهلیة یبغون</span> استفهامی است توبیخی و جمله: <span class="aya" rel="5_50" data-words="5-10">و من أحسن من الله حکما</span> استفهامی است انکاری و معنایش این است که: هیچ احدی نیست که حکمش بهتر از حکم خدا باشد و معلوم است که هر حکمی به خاطر خوبیش پیروی می‌شود (و گرنه هیچ عاقلی حاضر نیست خود را محکوم به حکم غیر خود کند) و جمله: <span class="aya" rel="5_50" data-words="11-12">لقوم یوقنون</span> که در آن وصف یقین اعتبار شده، در حقیقت گوشه و کنایه‌ای است به همان افرادی<code class="page" rel="5,584"/> که حکم خدا را نمی‌پذیرند، به این بیان که اگر اینها در ادعایشان (ایمان به خدا) صادق باشند باید به آیات خدا یقین داشته باشند و کسانی که به آیات خدا یقین دارند قطعا منکر این هستند که حکم کسی بهتر از حکم خدای سبحان باشد. </p> <p><span class="phrase">این را هم باید دانست که در این آیات که تفسیر شد، چند التفات به کار رفته، التفاتی از تکلم وحده <em>من</em> و یا تکلم مع الغیر <em>ما</em> به غیبت و به عکس، یعنی از غیبت به تکلم وحده و مع الغیر، در یک جا خدای تعالی را غایب به حساب آورده بود و می‌فرمود: <span class="aya" rel="5_42" data-words="25-28">إن الله یحب المقسطین</span> دنبالش خدا را متکلم مع الغیر به حساب آورد و فرمود: <span class="aya" rel="5_44" data-words="1-3">إنا أنزلنا التوراة</span>، یک جا علمای یهود را غایب به حساب آورده و فرموده: <span class="aya" rel="5_44" data-words="19-23">بما استحفظوا من کتاب الله</span> دنبالش همانان را حاضر و مخاطب قرار داده و می‌فرماید: <em rel="fa_5_44_31-32" data-sentence="634:820">و اخشون</em> و همچنین التفاتهایی دیگر که از آن التفاتها آنچه که خدای تعالی غایب به حساب آمده، منظور این بوده که مطلب و دستور را بزرگ و با اهمیت معرفی کند، به خاطر اینکه دستور از ناحیه اللَّه تعالی است و آنچه که بطور متکلم وحده آمده، منظور این بوده که خدای تعالی مطلب را به خودش به تنهایی نسبت دهد و بفهماند که هیچ ولی و شفیعی در این مطلب دخالت ندارد، تا اگر مطلب تشویق باشد، شنونده بفهمد این خدای تعالی است که دارد تشویق می‌کند و یا خط نشان می‌کشد و او بزرگوارتر از آن است که به وعده خود وفا نکند بلکه بزرگتر از همه وفا کنندگان به عهد است و اگر تهدید باشد شنونده بیشتر دچار وحشت شود، چون فکر می‌کند تهدید کننده خدای تعالی است و هیچ ولی و شفیعی نمی‌تواند تهدید او را بر دارد چون امر به دست خود او است و او هر واسطه‌ای را نفی و هر سببی را طرد کرده،  (دقت بفرمائید) و اگر بخواهید مطلب روشن‌تر شود، به بعضی از مباحث گذشته نیز سری بزنید.</span> </p> <h3>بحث روایتی</h3> <h3> <span class="title" rel="5_41">قضیه گفتگوی ابن صوریا (از احبار یهود) با رسول اللَّه (ص) در ذیل آیه: <span class="aya" rel="5_41" data-words="4-5">لا یحزنک...</span> </span> </h3> <p> در مجمع البیان در تفسیر آیه: <span class="aya" rel="5_41" data-words="1-9">یا أیها الرسول لا یحزنک الذین یسارعون فی الکفر...</span>، از امام باقر (ع) روایت آورده که فرمود: زنی از اشراف خیبر با مردی از اشراف همان قبیله زنا کرد و هر دو هم محصن بودند، یعنی هم زن شوهر داشت و هم مرد همسر داشت احبار یهودیان از سنگسار کردن آن دو به خاطر اینکه از اشراف بودند کراهت داشتند، نامه‌ای به یهودیان مدینه نوشتند که از پیامبر اسلام حکم این مساله را بپرسند به این امید که حکم اسلام آسان‌تر از حکم تورات-که سنگسار است-باشد، سر انجام عده‌ای از یهودیان مدینه<code class="page" rel="5,585"/> از قبیل کعب بن اشرف، کعب بن اسید، شعبة بن عمرو، مالک بن صیف و کنانة بن ابی الحقیق و جمعی دیگر به سوی رسول خدا (ص) به راه افتادند و چون شرفیاب حضور حضرتش شدند، عرضه داشتند: ای محمدخبر بده ما را که حکم مرد زنا کار و زن زنا کاری که هر دو محصن باشند چیست؟ و چه حدی باید بر آن دو جاری شود؟ رسول خدا  (ص) فرمود: آیا هر حکمی که من بکنم قبول می‌کنید و به حکم من راضی می‌شوید؟ گفتند: بله، در این میان جبرئیل نازل شد و حکم سنگسار را بیاورد و رسول خدا  (ص) فرمود حد آن دو، سنگسار شدن است ولی یهودیان حاضر نشدند آن حکم را بپذیرند جبرئیل به رسول خدا (ص) عرضه داشت: مردی به نام ابن صوریا را که به این نام و نشان است بین خود و این یهودیان حکم قرار بده. </p> <p>رسول خدا (ص) از آن جمع پرسید جوانی امرد را که موی صورتش نروئیده و سفید چهره و لوچ است می‌شناسید که در فدک منزل دارد؟ و نامش ابن صوریا است؟ گفتند: بله، می‌شناسیم، پرسید، او چگونه شخصی است در بین شما؟ عرضه داشتند: او اعلم علمای یهود است که فعلا در روی زمین باقی مانده، او از هر کس دیگری به آنچه خدای تعالی بر موسی نازل کرده داناتر است، حضرت فرمود: پس بفرستید تا بیاید، یهودیان پیکی روانه فدک کردند و عبد اللَّه بن صوریا را آوردند. </p> <p>رسول خدا (ص) به او فرمود: من تو را به آن خدایی سوگند می‌دهم که جز او هیچ معبودی نیست، همان خدایی که تورات را بر موسی نازل کرد و دریا را برای شما بنی اسرائیل شکافت و شما را از غرق نجات داد و فرعون و فرعونیان را غرق کرد، همان خدایی که ابر را بر سر شما سایبان نمود، آن خدایی که بر شما من و سلوی نازل کرد آیا در کتابتان حکم سنگسار را برای مرد و زن زنا کار دیده‌ای یا نه؟ ابن صوریا گفت: به همان خدایی که مشخصاتش را برایم شمردی سوگند می‌خورم که آری چنین حکمی در تورات هست و به همان خدا سوگند که اگر ترس آن نبود که خدای تعالی پروردگار تورات مرا به جرم دروغ بستن به تورات و تحریف آن آتش بزند هرگز این اعتراف را نزد تو نمی‌کردم و لیکن ای محمد تقاضا دارم بگویی که حکم زنای محصنه در کتاب تو چیست؟ حضرت فرمود: حکم زنا در قرآن این است که اگر چهار نفر شاهد شهادت دهند که دیده‌اند آلت تناسل مرد همچون میل در سرمه‌دان داخل در فرج زن است، واجب است بر حاکم که آن زن و مرد را رجم کند، ابن صوریا گفت: خدای تعالی در تورات نیز همین حکم را نازل کرده. </p> <p>رسول خدا (ص) به وی فرمود: پس اولین باری که حکم خدا را نادیده<code class="page" rel="5,586"/> گرفتید چه زمانی بود؟ گفت: هر وقت زنی از اشراف زنا می‌کرد رهایش می‌کردیم و چون زنی از طبقه ضعیف جامعه، زنا می‌کرد حد سنگسار را بر او جاری می‌ساختیم و همین باعث شد که زنا در میان اشراف شایع شد، این وضع به همین صورت بود تا اینکه پسر عموی یکی از پادشاهان ما زنا کرد و ما سنگسارش نکردیم، چیزی نگذشت مردی دیگر از طبقه پایین جامعه، زنا کرد همین که خواستیم سنگسارش کنیم گفت به هیچ وجه نمی‌گذارم سنگسارم کنید مگر بعد از آنکه پسر عموی شاه را سنگسار کنید (و چون آبروی علمای یهود را در خطر دیدیم) جمع شدیم و از پیش خود حدی برای زنای محصنه معین کردیم که آسان‌تر از سنگسار باشد و در اشراف و غیر اشراف یکسان اجرا گردد و آن تازیانه و داغ نهادن بود، به این نحو که چهل ضربه شلاق بخورد و سپس صورتش را سیاه کنند و مرد زنا کار را بر الاغی و زن زنا کار را بر الاغی دیگر سوار کنند آن هم به این نحو که روی آن دو به طرف دم الاغ باشد و بعد آن دو را در شهر بگردانند، از آن به بعد حکم زنای محصنه به جای رجم، چنین شکنجه‌ای شد. </p> <p>یهودیان ابن صوریا را به ملامت گرفتند که چه زود اسرار یهودیت را به او گفتی و تو برای حل این مشکلی که برای آن به تو مراجعه کردیم اهلیت نداشتی و لیکن چون غایب بودی نخواستیم در پاسخ محمد-که می‌پرسید: چنین مردی را در فدک می‌شناسید-از تو بد گویی کنیم (و بگوئیم ما حکمیت او را قبول نداریم)، ابن صوریا گفت: من برای این اعتراف کردم که او مرا به تورات سوگند داد و اگر این نبود هرگز سر یهودیت را فاش نمی‌کردم و بالآخره رسول خدا (ص) دستور داد آن زن و مرد یهودی را در جلو در مسجدش سنگسار کردند و ابن صوریا عرضه داشت: من اولین عالم یهودی بودم که امر تو را بعد از آنکه دیگران پنهانش کرده بودند هویدا ساختم، خدای تعالی در این مورد این آیه را نازل کرد: <span class="aya" rel="5_15" data-words="1-18">یا أهل الکتاب قد جاءکم رسولنا یبین لکم کثیرا مما کنتم تخفون من الکتاب و یعفوا عن کثیر</span><span class="footnote" rel="1" title="مجمع البیان ج ۳ و ۴ ص ۱۹۴-۱۹۳">*</span>، ابن صوریا چون این آیه را شنید بر خاست و دو دست خود را (به عنوان التماس) بر دو زانوی رسول خدا (ص) گذاشت و سپس گفت: من در موقعیتی هستم که به خدا و به تو پناه می‌برم، آنچه را هم که مامور شده‌ای چشم‌پوشی کنی بیان کن رسول خدا  (ص) اعتنایی به او نکرد. </p> <p>سپس ابن صوریا از کیفیت خواب آن جناب پرسید، حضرت فرمود: دیدگانم به خواب   <code class="page" rel="5,587"/> می‌رود ولی دلم بیدار است، ابن صوریا گفت: راست می‌گویی، حال به من خبر بده که  چطور می‌شود فرزندی شبیه پدر می‌گردد و هیچ اثر و نشانه‌ای از مادرش در سیمای او دیده نمی‌شود؟ و بر عکس فرزندی شبیه مادرش شده و هیچ اثری از پدرش در قیافه او نمی‌توان یافت ؟ حضرت فرمود: نطفه هر یک از پدر و مادر بر نطفه دیگری غالب آید فرزند شبیه به او می‌شود. ابن صوریا گفت این را نیز راست گفتی، حال به من خبر ده از اینکه از بدن فرزند چه چیزهایی مربوط به پدر و چه چیزهایی مربوط به مادر است ؟ راوی می‌گوید: رسول خدا  (ص) به حال وحی افتاد و مدتی طولانی بیهوش بود، سپس به حال آمد در حالی که صورت مقدسش قرمز شده بود و عرق می‌ریخت آن گاه فرمود: گوشت و خون و ناخن و چربی در بدن فرزند از آن مادر و استخوان و رشته اعصاب و رگها از پدر است، ابن صوریا عرضه داشت: این نیز درست است و امر تو امر یک پیامبر است. </p> <p>سرانجام ابن صوریا مسلمان شد و عرضه داشت: ای محمد بفرمائید تا بدانم که از میان فرشتگان خدا کدامیک نزد تو می‌آیند؟ و نیز صفات و خصوصیات آن فرشته را برایم بگو، رسول خدا (ص) وقتی اوصاف آن فرشته را بیان کرد ابن صوریا گفت: من گواهی می‌دهم که همین اوصاف در تورات نیز آمده و شهادت می‌دهم که تو رسول به حق خدایی. بعد از آنکه ابن صوریا مسلمان شد یهودیان شروع به بد گویی از وی کرده و او را به باد دشنام گرفتند و می‌خواستند برخیزند و بروند که یهودیان بنی قریظه دامن یهودیان بنی النضیر را گرفتند که بنشینید، آن گاه گفتند: ای محمد!قبیله بنی النضیر برادران ما هستند، پدر ما قرظی‌ها و نضیری‌ها یکی است ولی در عین حال قرار و مدار نابرابری در بین ما حاکم است، اگر ما یک نفر از آنان را به قتل برسانیم، قاتل را که از ما است می‌کشند و از ما دو خون بها می‌گیرند که عبارت است از صد و چهل وسق خرما (که هر وسق عبارت است از شصت من که به اندازه یک بار شتر است) و اگر کشته آنان زن باشد از ما یک مرد را می‌کشند و اگر یک مرد باشد از ما دو مرد را می‌کشند و اگر کشته آنان برده‌ای باشد از ما، یک آزاد می‌کشند و اگر جنایت وارده کمتر از قتل باشد بلکه جراحاتی باشد دیه آن جراحات را هم برای خود دو برابر می‌گیرند ولی به ما نصف آن را می‌دهند، حال که در مساله زنای محصنه بین ما حکم کردی در این مساله نیز حکم کن، اینجا بود که خدای عز و جل حکم رجم و قصاص را در آن آیات نازل کرد.<span class="footnote" rel="1" title="تفسیر المنار ج ۶ ص ۳۸۶-۳۸۵ و جامع البیان ج ۶ ص ۱۵۲-۱۵۰ و الدر المنثور ج ۲ ص ۲۸۲-۲۸۱">*</span> مؤلف: مرحوم طبرسی در مجمع البیان این حدیث را علاوه بر امام باقر (ع) به   <code class="page" rel="5,588"/> جمعی از مفسرین نیز نسبت داده، اهل سنت نیز در جوامع حدیث و در تفاسیر خود قریب به این داستان را به چند طریق از ابی هریرة و براء بن عازب و عبد اللَّه بن عمرو ابن عباس و غیر ایشان نقل کرده‌اند.<span class="footnote" rel="1" title="التوراة العربی ص ۸۵ الاصحاح ۲۱">*</span> </p><h3> <span class="title" rel="5_41 5_45 5_43 5_44 5_47 5_42 5_46 5_48 5_49 5_50">وجود حکم رجم و حکم قصاص در تورات فعلی</span> </h3> <p> و این روایات از نظر مضمون نزدیک به هم هستند، ذیل این قصه را الدر المنثور از عبد بن حمید و ابی الشیخ از قتاده و نیز ابن جریر و ابن اسحاق و طبرانی و ابن ابی شیبه و نیز ابن منذر و غیر ایشان از ابن عباس نقل کرده است.<span class="footnote" rel="2" title="در المنثور ج ۲ ص ۲۸۱">*</span> اما آنچه در روایت بالا آمده بود که ابن صوریا وجود حکم رجم در تورات را تصدیق کرد و مراد از جمله: <span class="aya" rel="5_43" data-words="1-9">و کیف یحکمونک و عندهم التوراة فیها حکم الله...</span> هم همین است، مطلب درستی است، برای اینکه حکم مذکور در تورات‌های امروز به عبارتی قریب به آنچه در روایت آمده بود موجود است، اینک عبارت تورات: در اصحاح بیست و دوم از سفر تثنیه از تورات عربی چاپ کمبروج سال 1935 میلادی چنین آمده:  (22) اگر مردی دیده شود که با زنی شوهر دار در بستری جمع شده، باید هر دو کشته شوند، هم آن مرد که با زن جمع شده، و هم زن تا به این وسیله شر از میان بنی اسرائیل کنده شود (23) اگر دختری باکره که نامزد مردی شده به مردی برخورد کند و آن مرد در آن شهر با وی جمع شود (24) باید آن دو را به طرف دروازه آن شهر بیرون ببرید و هر دو را سنگ باران کنیدتا بمیرند، آن دختر به جرم اینکه در شهر بود و می‌توانست فریاد بزند و برای حفظ ناموس خود مردم را به کمک طلب کند و آن مرد را به جرم اینکه زن صاحب شوهری را ذلیل و بی آبرو کرده، پس به وسیله سنگباران شر را از بین خود بیرون کنید.<span class="footnote" rel="3" title="تفسیر قمی ج ۱ ص ۱۶۹-۱۶۸">*</span> و این عبارت بطوری که ملاحظه می‌کنید حکم رجم را مخصوص بعضی از صور زنای محصنه کرده، آن صورتی که زنا در شهر واقع شود و زن نامزد داشته باشد. </p> <p>و اما اینکه در روایت ابن صوریا آمده بود که یهودیان بنی قریظه و بنی النضیر از رسول خدا (ص) خواستند تا در مساله دیه و خون بها نیز بین آنان حکم کند، در سابق هم گفتیم که آیات خالی از تایید این فقره حدیث نیست، آنچه در آیه شریفه راجع به حکم قصاص در قتل و جرح آمده، در تورات فعلی نیز موجود است، در توراتی که قبلا معرفی کردیم در اصحاح       <code class="page" rel="5,589"/> بیست و یکم از سفر خروج چنین می‌خوانیم:  (12) اگر کسی انسانی را بزند و در اثر ضربه به او، آن انسان بمیرد، به نحوی کشته می‌شود (13) و لیکن اگر او از اول قصد کشتن نداشته باشد بلکه خدای تعالی مردن او را به دست وی واقع سازد، من برای تو مکانی معین می‌کنم که قاتل خطایی به آنجا بگریزد...  (23) و اگر تنها جراحتی بر دارد و آزاری ببیند، نفس به نفس (24) و چشم به چشم و دندان به دندان و دست به دست و پا به پا (25) و داغ به داغ و زخم به زخم و شکستگی استخوان به شکستن استخوان تلافی می‌شود.<span class="footnote" rel="1" title="اگر محمد نظر شما &lt;em&gt;بنی النضیر&lt;/em&gt; را تامین کرد قبول کنید و اگر نکرد از خطر او بر حذر باشید">*</span> و در اصحاح بیست و چهارم از سفر لاوی‌ها چنین می‌خوانیم:  (17) و اگر شخصی انسانی را بمیراند (باعث مردن او شود) باید کشته شود (18) و اگر شخصی چهار پایی را بمیراند، عوضش را باید بدهد، نفس به نفس، چشم به چشم و دندان به دندان و عین آن عیبی که در انسانی به وجود آورد، در خودش بوجود می‌آورند.<span class="footnote" rel="2" title="فروع کافی ج ۵ ص ۱۲۷-۱۲۶ ح ۲">*</span> و در تفسیر در المنثور است که احمد و ابو داود و ابن جریر و ابن منذر و طبرانی و ابو الشیخ و ابن مردویه، از ابن عباس روایت کرده‌اند که گفت: خدای تعالی آیه شریفه: <span class="aya" rel="5_44" data-words="39-48">و من لم یحکم بما أنزل الله فأولئک هم الکافرون...</span> <span class="aya" rel="5_45" data-words="38-38">الظالمون...</span> <em>الفاسقون</em> را خداوند در باره دو طائفه از یهود نازل کرد که در دوره جاهلیت یک طائفه، طائفه دیگر را مقهور و ذلیل خود قرار داده بود، بطوری که طائفه مقهور رضایت داده بودند به اینکه اگر از طائفه قاهر و زورمند فردی از آنان را کشت فقط پنجاه وسق خون بها بپردازد ولی اگر از طائفه ذلیل و مقهور فردی از طائفه قاهر را کشت صد وسق خون بها بپردازد، این قرار نابرابر و غیر عادلانه هم چنان در بین این دو طائفه از یهود معمول بود تا آنکه رسول خدا (ص) از مکه به مدینه هجرت فرمود، در همان اوایل هجرت که رسول خدا (ص) علیه این دو طائفه از یهود جبهه نگرفته بود، یهودیان دو قبیله، مقدم آن جناب را گرامی داشتند، قبیله ذلیل و مقهور با ورود آن جناب احساس پشت گرمی نموده، علیه آن قبیله دیگر قیام نمود و گفت: کجای دنیا سراغ دارید که دو قبیله همسایه که دین واحدی و دودمان واحدی و سرزمین واحدی داشته باشند، آن وقت خون بهای یکی نصف خون بهای دیگری باشد؟ ما اگر تا کنون تن به این ذلت داده بودیم از ترس بود و می‌خواستیم زن و بچه‌هایمان از شر شما ایمن باشند و حال که محمد به مدینه آمده، دیگر حاضر نیستیم چنین امتیازی به شما بدهیم، آن قبیله دیگر اعتنایی به گفته اینان نکردند تا کار     <code class="page" rel="5,590"/> به مشاجره کشید و چیزی نمانده بود که به جنگ هم بکشد ولی سر انجام هر دو رضایت دادند که رسول خدا (ص) را در بین خود حکم قرار دهند، در عین حال طائفه زورمند در بین خود جلسه‌ای تشکیل دادند و گفتند: به خدا سوگند محمد طرف آنان را خواهد گرفت و هرگز حاضر نیست برای ما دو برابر آنان دیه و خون بها معین کنند چون منطق آنان قوی است و سخن درستی دارند که اگر تا کنون تن به چنین قراری داده بودند از ترس بود، لذا افرادی را بطور محرمانه نزد آن جناب فرستادند تا بلکه بتوانند قبل از روز موعود که هر دو قبیله به حضورش می‌روند نظر آن جناب را به سوی خود معطوف سازند، خدای تعالی آن جناب را از قضیه آنان آگاه کرد و به همه مطالب آنان و اینکه چه هدفی دارند خبر دارش ساخت و این آیات را نازل فرمود: <span class="aya" rel="5_41" data-words="1-9">یا أیها الرسول لا یحزنک الذین یسارعون فی الکفر</span>... <span class="aya" rel="5_47" data-words="9-18">و من لم یحکم بما أنزل الله فأولئک هم الفاسقون</span>، ابن عباس سپس سوگند یاد کرد که به خدا قسم آیات در باره این دو طائفه نازل شده.<span class="footnote" rel="1" title="تفسیر عیاشی ج ۱ ص ۳۲۱ ح ۱۱۰">*</span> مؤلف: این داستان را قمی هم در تفسیر خود در حدیثی طولانی آورده و در آن آمده: که عبد اللَّه بن ابی (رئیس منافقین) آن کسی بوده، که از سوی بنی النضیر مامور شد ذهن رسول خدا (ص) را مشوب نماید و آن جناب را طرفدار بنی النضیر کند و همچنین آن جناب را از شر قبیله بنی النضیر (که همان قبیله زورمند بود) بترساند همان او بوده که گفته است: <span class="aya" rel="5_41" data-words="36-44">إن أوتیتم هذا فخذوه و إن لم تؤتوه فاحذروا</span><span class="footnote" rel="2" title="بحار الانوار ج ۱۰۴ ص ۲۷۴-۲۷۳ و تهذیب الاحکام ج ۶ ص ۲۲۲">*</span><span class="footnote" rel="3" title="در المنثور ج ۲ ص ۲۸۴">*</span>. </p> <p>ولی روایت اول از نظر متن درست‌تر از این روایت است، برای اینکه مضمون آن با سیاق آیات سازگارتر و منطبق‌تر است، چون اوائل آیات و مخصوصا دو آیه اول از نظر سیاق با مساله خون بها و اختلاف بنی النضیر و بنی قریظه در آن، که این روایت آن را نقل نموده انطباق ندارد، و این عدم انطباق را کسی می‌فهمد که عارف به اسلوب‌های مختلف کلام باشد و بعید نیست که این روایت خواسته باشد مانند بسیاری از روایات شان نزول داستان را بر آیات مورد بحث تطبیق داده باشد راوی دیده داستان این دو قبیله می‌تواند با جمله: <span class="aya" rel="5_45" data-words="1-7">و کتبنا علیهم فیها أن النفس بالنفس...</span> و با جملات قبلی آن منطبق شود و از سوی دیگر دیده که اتصال آیات از جمله: <span class="aya" rel="5_41" data-words="1-9">یا أیها الرسول لا یحزنک الذین یسارعون فی الکفر...</span> آغاز می‌شود، لذا       <code class="page" rel="5,591"/> گفته است که همه این آیات در باره داستان دو قبیله نامبرده نازل شده و غفلت کرده از اینکه این آیات در ضمن متعرض مساله سنگسار شده و این مساله ربطی به مساله خون بها ندارد-و به هر حال خدا داناتر است-. </p> <p>و در تفسیر عیاشی از سلیمان بن خالد روایت آورده که گفت: از امام صادق  (ع) شنیدم که می‌فرمود: خدای تعالی وقتی برای بنده‌ای خیر بخواهد، در قلب او نقطه‌ای سفید و روشن پدید آورده و گوش‌های دلش را باز می‌کند و فرشته‌ای موکل او می‌سازد تا او را تسدید و راهنمایی کند و همواره به راه صواب ملهم سازد و چون برای بنده‌ای شر و بدی بخواهد، در قلب او نقطه‌ای سیاه و تاریک پدید می‌آورد و جلوی مسامع و گوشهای قلبش را می‌بندد و شیطانی موکل بر او می‌کند تا همواره گمراهش سازد. </p> <p>آن گاه این آیه را تلاوت فرمود: <span class="aya" rel="6_125" data-words="1-17">فمن یرد الله أن یهدیه یشرح صدره للإسلام و من یرد أن یضله یجعل صدره ضیقا حرجا...</span> و نیز آیه: <span class="aya" rel="10_96" data-words="1-8">إن الذین حقت علیهم کلمت ربک لا یؤمنون</span> و آیه: <span class="aya" rel="5_41" data-words="56-63">أولئک الذین لم یرد الله أن یطهر قلوبهم</span><span class="footnote" rel="1" title="بحار الانوار ج ۱۰۴ ص ۲۷۴">*</span>. </p> <h3> <span class="title" rel="5_42"><span class="phrase">روایاتی در باره مراد از <em rel="fa_5_42_4-4" data-sentence="24:0">سحت</em></span> </span> </h3> <p> و در کافی به سند خود از سکونی از امام صادق (ع) روایت کرده که فرمود: سحت به معنای بهایی است که کسی در برابر فروختن مردار و سگ و شراب بگیرد و همچنین مهر زن زنا کار و رشوه گرفتن در برابر حکم و اجرتی که کاهن و جادوگر می‌گیرد سحت است.<span class="footnote" rel="2" title="تا از صادقان از صدقشان بازخواست کند سوره احزاب، آیه ۸&quot;">*</span> مؤلف: آنچه در روایت آمده صرفا نمونه‌هایی است از سحت که شمرده شده نه اینکه سحت منحصر به آنها باشد، چون اقسام سحت بسیار است که در روایات آمده و در همین معنا و قریب به آن روایات بسیاری از طرق ائمه اهل البیت (ع) وارد شده است. </p> <p>و در در المنثور است که عبد بن حمید از علی بن ابی طالب روایت کرده که شخصی از آن جناب از سحت پرسیدحضرت فرمود: رشوه است، سؤال شد: رشوه در حکم؟ فرمود: نه، رشوه در حکم، کفر است<span class="footnote" rel="3" title="سنن ترمذی ج ۲ ص ۳۹۷ و مسند حنبل ج ۲ ص ۵ و ۱۹۰ و ۱۹۴ و ۲۱۲ و ۳۸۷ و ۲۷۹ و صحیح بخاری ج ۳ ص ۱۲۱">*</span>. </p> <p>مؤلف: اینکه فرمود: نه رشوه در حکم، کفر است کانه اشاره است به مطلبی که در آیات مورد بحث بود که در سیاق مذمت از سحت و رشوه خواری در حکم فرمود: <span class="aya" rel="5_44" data-words="33-48">و لا تشتروا بآیاتی ثمنا قلیلا و من لم یحکم بما أنزل الله فأولئک هم الکافرون</span> و این که رشوه خواری در حکم کفر است، در روایات وارده از امام صادق و امام باقر (ع) مکرر آمده و آن دو       <code class="page" rel="5,592"/> بزرگوار نیز مکرر فرموده‌اند: اما رشوه در حکم؟ چنین عملی کفر به خدا و رسول او است<span class="footnote" rel="1" title="تفسیر عیاشی ج ۱ ص ۳۲۳">*</span> و روایات در تفسیر کلمه سحت و حرمت آن بسیار است که هم از طرق شیعه نقل شده<span class="footnote" rel="2" title="ما بعضی از ایشان را امامانی قرار دادیم که هدایت کردنشان از سنخه عالم امر بود چون دارای مقام صبر بودند و به آیات خدا یقین داشتند سوره سجده، آیه ۲۴&quot;">*</span> و هم از طرق اهل سنت در جوامع حدیث آنان آمده.<span class="footnote" rel="3" title="سوره بقره، آیه ۱۴۳&quot;">*</span> </p><h3> <span class="title" rel="5_42 5_49">عدم نسخ آیه: <span class="aya" rel="5_42" data-words="7-11">فاحکم بینهم أو أعرض عنهم</span> با جمله: <span class="aya" rel="5_49" data-words="1-7">و أن احکم بینهم بما أنزل الله</span> </span> </h3> <p> و در تفسیر در المنثور در ذیل آیه: <span class="aya" rel="5_42" data-words="5-8">فإن جاؤک فاحکم بینهم...</span> آمده که ابن ابی حاتم و نحاس (در کتاب ناسخش) و طبرانی و حاکم (وی حدیث را صحیح دانسته) و ابن مردویه و بیهقی (در کتاب سنن خود) همگی از ابن عباس روایت کرده‌اند که گفت: دو آیه از سوره مائده نسخ شده، یکی آیه: <em>قلائد</em> و یکی دیگر جمله: <span class="aya" rel="5_42" data-words="5-11">فإن جاؤک فاحکم بینهم أو أعرض عنهم</span> که قبل از نسخ، رسول خدا (ص) مخیر بود، اگر می‌خواست بین اهل کتاب حکم می‌کرد و اگر نمی‌خواست از آنان اعراض می‌نمود و آنان را به احکام خودشان حوالت می‌داد ولی وقتی آیه: <span class="aya" rel="5_49" data-words="1-11">و أن احکم بینهم بما أنزل الله و لا تتبع أهواءهم</span> نازل شد می‌گوید: رسول خدا (ص) دستور داد در بین اهل کتاب نیز طبق دستوری که در کتاب آسمانی ما آمده حکم شود.<span class="footnote" rel="4" title="تفسیر المیزان (عربی) ج ۱ ص ۲۷۹-۲۷۳">*</span> و در همان کتاب آمده که ابو عبید و ابن منذر و ابن مردویه از ابن عباس روایت کرده‌اند که در تفسیر جمله: <span class="aya" rel="5_42" data-words="7-11">فاحکم بینهم أو أعرض عنهم</span> گفته: این جمله به وسیله جمله: <span class="aya" rel="5_49" data-words="1-7">و أن احکم بینهم بما أنزل الله</span> نسخ شده.<span class="footnote" rel="5" title="در المنثور ج ۲ ص ۲۸۹">*</span> مؤلف: و نیز در المنثور از عبد الرزاق از عکرمه، نظیر آن را نقل کرده<span class="footnote" rel="6" title="در المنثور ج ۲ ص ۲۸۴">*</span> و آنچه از مضمون آیات استفاده می‌شود غیر از آن چیزی است که این روایات می‌گوید، آنچه از آیات بر می‌آید با مساله نسخ سازگار نیست، برای اینکه از ظاهر سیاق آیات بر می‌آید که همه به یکدیگر متصل هستند و همین اتصال اقتضا می‌کند که آیات یکباره نازل شده باشد و معنا ندارد در چند آیه‌ای که در یک روز نازل می‌شود یکی ناسخ دیگری باشد، علاوه بر اینکه جمله: <span class="aya" rel="5_49" data-words="1-7">و أن احکم بینهم بما أنزل الله...</span> آیه مستقلی نیست، بلکه جمله‌ای است که معنایش جز با جمله‌های قبلش تمام نمی‌شود و بر این اساس نیز معنا ندارد که خود به تنهایی ناسخ باشد و به فرضی هم که با همه این اشکالها ناسخ باشد آیه قبلش که می‌فرمود: <span class="aya" rel="5_48" data-words="15-19">فاحکم بینهم بما أنزل الله</span>         <code class="page" rel="5,593"/> به ناسخ بودن سزاوارتر بود (برای اینکه قبل از این جمله در کلام آمده بود) علاوه بر اینکه خواننده محترم توجه کرد که گفتیم ظاهرترین وجه این است که ضمیر در کلمه <em>بینهم</em> به مطلق ناس برگردد نه بخصوص اهل کتاب، آن هم خصوص یهود، از این هم که بگذریم در اوائل تفسیر این سوره گفتیم که سوره مائده ناسخ هست ولی منسوخ نیست. </p> <h3> <span class="title" rel="5_44">استدلال لطیف امام صادق (ع) به آیه: <span class="aya" rel="5_44" data-words="1-3">إنا أنزلنا التوراة...</span> در مورد علومی که شایسته مقام امامت است</span> </h3> <p> و در تفسیر عیاشی در ذیل آیه: <span class="aya" rel="5_44" data-words="1-7">إنا أنزلنا التوراة فیها هدی و نور...</span> از ابی عمرو زبیری از امام صادق (ع) روایت کرده که فرمود: از جمله چیزهایی که امامت سزاوار آن است، این است که خدای تعالی او را از گناهان بزرگ-که موجب آتش دوزخ است-و از هر نافرمانی پاک کرده باشد و خودش هم پاک باشد و یکی دیگر داشتن علم منور است-و در نسخه‌ای دیگر به جای <em>علم منور</em>  <em>علم مکنون</em> آمده و دیگر چیزهایی که سزاوار مقام امامت است عالم بودن به تمامی آنچه که امت بدان نیاز پیدا می‌کند و عالم بودن به آنچه که بر امت حلال و یا حرام است و علم پیدا کردن به کتاب خدا-به خاص و به عام آن، به محکمش و متشابهش‌به دقائق علمی و به تاویل‌های غریب از اذهان سایرین، به ناسخش و منسوخش راوی می‌گوید به امام (ع) عرضه داشتم، چه دلیلی هست بر اینکه امام باید به همه اینها که فرمودی عالم باشد؟ فرمود: دلیلش کلام خدای تعالی است، در آنجا که در باره افرادی سخن می‌گوید که به آنان اجازه حکومت داده و آنان را شایسته و اهل این کار دانسته، می‌فرماید: <span class="aya" rel="5_44" data-words="1-18">إنا أنزلنا التوراة فیها هدی و نور یحکم بها النبیون، الذین أسلموا للذین هادوا و الربانیون و الأحبار</span>، پس این امامان یک مرحله پائین‌تر از انبیا هستند که مردم را به علم خود تربیت می‌کنند و اما احبار علمایی هستند پائین‌تر از ربانیین، آن گاه در باره همه فرموده: <span class="aya" rel="5_44" data-words="19-27">بما استحفظوا من کتاب الله و کانوا علیه شهداء</span> و نفرمود: بما حملوا من کتاب اللَّه-به خاطر اینکه دانای به کتاب خدایند بلکه فرمود: به خاطر اینکه مکلف به حفظ کتاب هستند.<span class="footnote" rel="1" title="مثل کسانی که تورات را بر خود تحمیل کردند ولی آن را در خود پیاده نکردند مثل الاغی است که کتاب بارش کرده باشند سوره جمعه، آیه ۵&quot;">*</span> مؤلف: این استدلال از امام صادق (ع)، استدلالی است لطیف و طبق این استدلال معنای عجیبی از آیه به دست می‌آید، معنایی که بسیار دقیق‌تر از آن معنایی است که گذشت و حاصل استدلال این است که ترتیبی که در آیه شریفه در شمردن حاکمان به کتاب خدا اتخاذ شده چنین است که اول انبیا (ع) ذکر شده‌اند و سپس ربانیین و در مرتبه سوم احبار، از همین ترتیب به دست می‌آید که این چند طبقه از نظر فضل و کمال نیز در چند   <code class="page" rel="5,594"/> طبقه قرار دارند، طبقه اول افضل و اکمل از آن دو طبقه دیگر است و طبقه دوم پائین‌تر از طبقه اول و بالاتر از طبقه سوم یعنی احبار است و احبار عبارتند از علمای دین که علم دین را از راه تعلیم و تعلم حمل کرده‌اند. </p> <p>و خدای تعالی در آیه‌ای که امام به آن استدلال فرموده، از نحوه علم ربانیین خبر داده و فرموده: <span class="aya" rel="5_44" data-words="19-27">بما استحفظوا من کتاب الله و کانوا علیه شهداء</span> و اگر منظور از این عبارت صرف دانایی به کتاب خدا بود و ربانیین نیز علمشان مانند علم علما بود می‌فرمود: بما حملوا من کتاب اللَّه ، هم چنان که در سوره جمعه در باره احبار یهود فرمود: <span class="aya" rel="62_5" data-words="1-7">مثل الذین حملوا التوراة ثم لم یحملوها...</span><span class="footnote" rel="1" title="با اینکه ما به بنی اسرائیل کتاب و حکمت و نبوت دادیم سوره جاثیه، آیه ۱۶&quot;">*</span> آری استحفاظ به معنای در خواست حفظ است و معنای آن تکلیف به حفظ می‌باشد، پس ربانیین کسانی هستند که مسئول و مکلف به حفظ کتابند، نظیر اینکه در باره صدیقین فرموده: <span class="aya" rel="33_8" data-words="1-4">لیسئل الصادقین عن صدقهم</span><span class="footnote" rel="2" title="تفسیر برهان ج ص ۴۷۶ ح ۱">*</span> یعنی تا صدیقین را مکلف کند به اینکه صدق نهفته در باطن جانشان را اظهار کنند و این حفظ و شهادت بر کتاب تمام نمی‌شود مگر با عصمت که جز در امام معصوم از طرف خدای سبحان محقق نمی‌شود، برای اینکه خدای سبحان مجاز بودن در حکومت را بر حفظ کتاب شرط کرده و نیز شهادت آنان بر کتاب را معتبر شمرده، و این محال است که خدای تعالی کسی را شاهد بر کتاب قرار دهد و به وسیله او کتاب ثابت گردد که جائز الخطاء باشد و غلط از او نیز سر بزند. </p> <p>پس این حفظ و شهادت غیر از حفظ و شهادتی است که بین ما مردم معمولی یافت می‌شود بلکه از قبیل حفظ اعمال و شهادتی است که بیانش در تفسیر آیه شریفه: <span class="aya" rel="2_143" data-words="6-14">لتکونوا شهداء علی الناس و یکون الرسول علیکم شهیدا</span><span class="footnote" rel="3" title="ما به وی اسحاق و یعقوب را دادیم که نعمتی زائد بر سایر نعمت‌ها بودند و همه را صالح قرار دادیم و آنان را امامانی قرار دادیم که به امر ما هدایت می‌کردند سوره انبیاء، آیه ۷۳&quot;">*</span> در جلد اول این کتاب گذشت. </p> <p>و اگر در اینجا یعنی در آیه مورد بحث، این حفظ و شهادت را به همه انبیاء و ربانیین و احبار نسبت داده، با اینکه قائم به بعضی از افراد است که همان معصومین (ع) هستند، نظیر نسبتی است که در آیه سوره بقره داده بود، در آنجا نیز شهادت بر اعمال را به همه امت نسبت داده بود و استعمال اینگونه نسبت‌ها در قرآن شایع است مثل آنجا که می‌فرماید:       <code class="page" rel="5,595"/> <span class="aya" rel="45_16" data-words="1-10">و لقد آتینا بنی إسرائیل الکتاب و الحکم و النبوة</span><span class="footnote" rel="1" title="تفسیر عیاشی ج ۱ ص ۳۲۲ ح ۱۱۸">*</span>. </p> <p>و این گفتار ما منافات با آن ندارد که احبار هم مکلف به حفظ و شهادت باشند و میثاق از آنان نیز گرفته شده باشد زیرا مکلف بودن احبار به اینکه کتاب خدا را حفظ کنند مطلبی است و اینکه نتوانستند حفظ کنند و دچار غلطو اشتباه شوند مطلبی دیگر است و دین الهی همانطور که بدون ثبوت تکلیف شرعی و اعتباری تمام نمی‌شود، بدون ثبوت حقیقی و واقعی نیز تمام نمی‌گردد. </p> <p>پس ثابت شد که در این میان مرحله و منزلتی وجود دارد که ما بین منزلت انبیا و منزلت احبار است و آن عبارت است از منزلت ائمه معصومین، و خدای تعالی از وجود چنین نسبتی خبر داده و فرموده: <span class="aya" rel="32_24" data-words="1-12">و جعلنا منهم أئمة یهدون بأمرنا لما صبروا و کانوا بآیاتنا یوقنون</span><span class="footnote" rel="2" title="در المنثور ج ۲ ص ۲۸۶">*</span>. </p> <p>و این مطلب که منزلتی بین دو منزلت باشد با آیه زیر که اسحاق و یعقوب  (ع) را، هم پیغمبر دانسته و هم امام و فرموده: <span class="aya" rel="21_72-73" data-words="1-16">و وهبنا له إسحاق و یعقوب نافلة و کلا جعلنا صالحین، و جعلناهم أئمة یهدون بأمرنا</span><span class="footnote" rel="3" title="تهذیب الاحکام ج ۶ ص ۲۲۲-۲۲۱ ح ۱۶">*</span> منافات ندارد، برای اینکه اجتماع نبوت و امامت در بعضی از افراد منافات ندارد با این مطلب که در بعضی دیگر جدای از هم باشد یعنی یکی پیغمبر باشد و امام نباشد و یکی دیگر امام باشد و پیغمبر نباشد. و ما در باره امامت مطالبی در تفسیر آیه <span class="aya" rel="2_124" data-words="1-6">و إذ ابتلی إبراهیم ربه بکلمات</span> در جلد اول این کتاب بیان کردیم.<span class="footnote" rel="4" title="تفسیر عیاشی ج ۱ ص ۲۲۳ ح ۱۲۰">*</span> و سخن کوتاه اینکه ربانیین و ائمه حد وسطی هستند بین انبیا و احبار، و این طائفه اگر به کتاب علم دارند علم به حق دارند و اگر شاهد بر آنند شهادتشان به معنای حقیقی و واقعی کلمه است. </p> <p>همه اینها که گفته شد راجع به ربانیین و ائمه از بنی اسرائیل بود لیکن آیه شریفه دلالت دارد بر اینکه اگر ربانیین و ائمه از بنی اسرائیل، دارای چنین منزلتی بودند به این جهت بود که حامل کتاب آسمانی تورات بودند، به خاطر حفظ این کتاب آسمانی خدای تعالی به آنان چنین مقامی را داد، پس اگر کتاب آسمانی دیگری نیز از ناحیه خدا نازل شود که مشتمل         <code class="page" rel="5,596"/> بر معارف الهی و احکام عملی باشد حتما باید کسانی مستحفظ و شاهد بر آن باشند و همین معنا مطلوب را اثبات می‌کند. </p> <p><span class="phrase">پس اینکه امام (ع) فرمود: پس این ائمه در منزلتی پائین‌تر از انبیا قرار دارند معنایش این است که از آیه ترتیب استفاده می‌شود، ترتیب از حیث کمال و فضیلت، رتبه اول را انبیا دارند و رتبه پائین‌تر را ائمه هم چنان که احبار (که همان علما باشند) در رتبه پائین‌تر از ائمه واقعند و اینکه فرمود: مردم را به علم خود تربیت می‌کنند از ظاهرش بر می‌آید که امام (ع) مساله تربیت را از ماده و ریشه کلمه <em rel="fa_5_44_16-16" data-sentence="382:105">ربانی</em> که همان تربیت است گرفته باشد نه از ربوبیت، بقیه فقرات روایت در همانجا که خلاصه معنایش را آوردیم روشن شد.</span> و چه بسا منظور امام (ع) در روایت عیاشی همین باشد، عیاشی که روایت قبلی نیز از او نقل شده از مالک جهنی نیز روایت آورده که گفت: امام باقر (ع) در تفسیر آیه: <span class="aya" rel="5_44" data-words="1-7">إنا أنزلنا التوراة فیها هدی و نور</span>... <span class="aya" rel="5_44" data-words="19-23">بما استحفظوا من کتاب الله</span> فرمود: این آیه شریفه در باره ما نازل شده.<span class="footnote" rel="1" title="تهذیب الاحکام ج ۶ ص ۲۲۱ ح ۱۵">*</span> </p><h3> <span class="title" rel="5_44 5_45 5_41 5_42 5_43 5_46 5_47 5_48 5_49 5_50">روایاتی در مورد حکم نکردن به ما انزل اللَّه</span> </h3> <p> و در تفسیر برهان در ذیل جمله: <span class="aya" rel="5_44" data-words="39-48">و من لم یحکم بما أنزل الله فأولئک هم الکافرون</span>، از کافی نقل کرده که او به سند خود از عبد اللَّه بن مسکان بطور رفع (یعنی حذف سند تا رسول خدا (ص) از آن جناب روایت کرده که فرمود: کسی که در مورد دو درهم حکمی به جور براند و طرف را مجبور به اجرای آن کند، از اهل این آیه خواهد بود که می‌فرماید: کسانی که طبق ما انزل اللَّه حکم نکنند کافرند ، راوی می‌گوید: عرضه داشتم: چگونه مجبور به اجرا کند؟ فرمود: حاکمی دارای قدرت اجرا باشد، شلاق و زندان داشته باشد، محکوم اگر به حکمش رضایت داد که هیچ و اگر رضایت نداد او را با شلاق بزند و در زندان خود محبوسش کند.<span class="footnote" rel="2" title="فروع کافی ج ۷ ص ۳۵۸ ح ۱ و تهذیب الاحکام ج ۱۰ ص ۱۷۹ ح ۱۵">*</span> مؤلف: این روایت را شیخ طوسی نیز در تهذیب به سند خود تا ابن مسکان و از آنجا تا رسول خدا (ص) بدون سند آورده<span class="footnote" rel="3" title="تفسیر عیاشی ج ۱ ص ۳۲۵ ح ۱۲۹">*</span>، عیاشی آن را در تفسیر خود بطور مرسل و بدون سند از ابن مسکان نقل کرده<span class="footnote" rel="4" title="در المنثور ج ۲ ص ۲۸۸">*</span> و معنای اول حدیث به طرق دیگری نیز از ائمه اهل بیت         <code class="page" rel="5,597"/> (علیهم السلام) روایت شده است.<span class="footnote" rel="1" title="در المنثور ج ۲ ص ۲۸۷">*</span> و مراد از اینکه حکم را مقید به <em>اجبار</em> فرموده، فهماندن این معنا است که حاکم وقتی کافر می‌شود که حکمش دارای اثر باشد، حکم فصل و قاطعی باشد که دو طرف نزاع به حسب طبع خود حکم نزاع خود را خاتمه یافته ببینند و گرنه صرف انشای حکم، کفر نمی‌آورد، چون در حقیقت حکم شمرده نمی‌شود (و گرنه باید اظهار نظرهای افراد کوچه و بازار را هم حکم بدانیم، در حالی که چنین نیست). </p> <p>و <span class="phrase">در در المنثور است که سعید بن منصور و ابو الشیخ و ابن مردویه از ابن عباس روایت کرده که گفت: خدای عز و جل آیه شریفه: <span class="aya" rel="5_44" data-words="39-48">و من لم یحکم بما أنزل الله فأولئک هم الکافرون</span> -و آن آیه که دارد <em rel="fa_5_45_38-38" data-sentence="234:568">الظالمون</em> و آنکه می‌فرماید: <em>الفاسقون</em> همه را در خصوص یهود نازل کرده.<span class="footnote" rel="2" title="تفسیر برهان ج ۱ ص ۴۷۸ ح ۱">*</span> مؤلف: این حدیث مورد اشکال است، زیرا آیات سه‌گانه مذکور همه مطلقند و شامل همه حکام و قاضیان جور می‌شوند و هیچ دلیلی وجود ندارد که آنها را مقید به یهود سازد و صرف نزول آیات در مورد یهودیان باعث نمی‌شود که ما در اطلاق آنها دخل و تصرفی نموده و بگوئیم: اطلاق ندارد، علاوه بر این مورد آیات نیز فقط یهود نیست، زیرا آیه سوم فقط در باره نصارا نازل شده، از این هم که بگذریم خود ابن عباس راوی حدیث بالا روایاتی دارد که نقیض این روایت است.</span> </p> <p>و در همان کتاب است عبد بن حمید از حکیم بن جبیر روایت کرده که گفت: من از سعید بن جبیر در مورد این آیات سوره مائده سؤال کردم و گفتم جمعی معتقدند که این آیات در باره بنی اسرائیل و علیه آنان نازل شده، و کاری به کار ما ندارد، او در پاسخ گفت: ما قبل و ما بعد این آیات را بخوان، برایش خواندم گفت: نه، این حرف درست نیست، بلکه آیات مذکور بر ما نازل شده و مربوط به ما مسلمانان است، بعد از این ماجرا به مقسم-آزاد شده ابن عباس-بر خوردم، و از این آیات که در مائده است پرسیدم، و گفتم: جمعی معتقدند که در باره بنی اسرائیل و علیه آنان نازل شده نه بر علیه ما مسلمانان، گفت: هم علیه آنان نازل شده، و هم علیه ما، و آیه‌ای که بر ما و بر آنان نازل شود به نفع ما و آنان نیز خواهد بود. </p> <p>آن گاه به حضور علی بن الحسین رسیدم و از آیاتی که در سوره مائده است پرسیدم و برای     <code class="page" rel="5,598"/> وی شرح دادم که من از سعید بن جبیر و از مقسم سؤال کردم، آن جناب پرسید مقسم چه جوابی داد؟ من جواب مقسم را برایش نقل کردم حکیم آن گاه گفت: علی بن الحسین فرمود: مقسم درست گفته، و لیکن باید دانست که این کفر غیر کفر شرک است و فسق آن نیز غیر فسق شرک است، و ظلم آن نیز غیر ظلم شرک است. </p> <p>بعد از آن سعید بن جبیر را دیدم، و نظر علی بن الحسین را برای او گفتم او به پسرش گفت: این فتوا را چگونه می‌بینی؟ پسرش گفت فتوای علی بن الحسین از فتوای تو و مقسم بهتر است.<span class="footnote" rel="1" title="تفسیر قمی ج ۱ ص ۱۷۰-۱۶۹">*</span> مؤلف: از بیان قبلی ما بخوبی روشن می‌شود که این روایت با آنچه از آیه ظاهر می‌شود مطابق است. </p> <h3> <span class="title" rel="5_45 5_48 5_41 5_42 5_43 5_44 5_46 5_47 5_49 5_50">در گذشتن از جانی موجب بخشودگی گناهان می‌شود</span> </h3> <p> و در کافی به سند خود از حلبی از امام صادق (ع)<span class="footnote" rel="2" title="تفسیر المنار ج ۶ ص ۳۹۹">*</span> و نیز عیاشی در تفسیر خود از ابی بصیر از آن جناب روایت کرده‌اند که در ذیل آیه: <span class="aya" rel="5_45" data-words="23-28">فمن تصدق به فهو کفارة له</span> فرمود: صرف نظر کردن از قصاص گناهان او را به همان مقدار که از قصاص صرف نظر کرده محو می‌کند، چه جراحت باشد، و چه غیر آن.<span class="footnote" rel="3" title="در المنثور ج ۲ ص ۲۸۶-۲۸۵">*</span> و در در المنثور است که ابن مردویه از مردی از انصار از رسول خدا (ص) روایت کرده که در جمله: <span class="aya" rel="5_45" data-words="23-28">فمن تصدق به فهو کفارة له</span> گفته است: رسول خدا  (ص) فرموده: مردی که دندانش را شکسته‌اند و یا دستش را قطع کرده‌اند، و یا چیزی از دستش را قطع کرده‌اند و یا جراحتی بر بدنش وارد ساخته‌اند، و او از جانی عفو می‌کند، خدای تعالی به مقدار دیه‌ای که می‌توانست بگیرد و نگرفت از گناهان او عفو می‌کند، مثلا اگر دیه یک چهارم خون بها است، خدای تعالی از یک چهارم گناهانش صرف نظر می‌کند، و اگر یک سوم باشد از یک سوم، و اگر همه خون بها باشد از همه گناهان او چشم‌پوشی می‌کند.<span class="footnote" rel="4" title="در المنثور ج ۲ ص ۲۸۴">*</span> مؤلف: نظیر این روایت را نیز از دیلمی از ابن عمر نقل کرده<span class="footnote" rel="5" title="در المنثور ج ۲ ص ۲۸۴">*</span>، و شاید آنچه در این روایت و روایت قبلی آمده که تکفیر گناهان را مطابق و به مقدار عفوی دانسته که مجنی علیه           <code class="page" rel="5,599"/> کرده است ، از تشبیه دیه شرعی که چند قسم است به قصاص، و تنزیل آن به منزله قصاص، و سنجیدن <em>قصاص و دیه</em> را با <em>مغفرت گناهان</em> استفاده شده باشد، و چون مغفرت گناهان نیز منقسم و دارای شدت و ضعف است، در نتیجه بعضی از مراتب <em>دیه</em> بر بعضی از مراتب  <em>مغفرت</em> و کل دیه بر کل مغفرت منطبق می‌شود. </p> <p>و در تفسیر قمی در ذیل آیه شریفه: <span class="aya" rel="5_48" data-words="28-33">لکل جعلنا منکم شرعة و منهاجا</span> از قول امام  (ع) گفته است: یعنی برای هر پیغمبری شریعتی و طریقه‌ای است.<span class="footnote" rel="1" title="تفسیر المنار ج ۶ ص ۳۹۹">*</span> </p><h3> <span class="title" rel="5_48 5_44 5_50 5_41 5_42 5_43 5_45 5_46 5_47 5_49">آن قاضی که هم به حق آگاه باشد و هم به حق قضاوت کند، اهل بهشت است</span> </h3> <p> و در تفسیر برهان در ذیل آیه: <span class="aya" rel="5_50" data-words="1-4">أ فحکم الجاهلیة یبغون...</span> از کافی روایتی آورده که مرحوم کلینی آن را به سند خود از احمد بن محمد بن خالد از پدرش نقل کرده و پدر او بقیه افراد سند را انداخته و مستقیما از امام صادق (ع) روایت کرده که فرمود: قضا چهار قسم است، مباشر سه قسم از آن در آتش است، و مباشر یک قسم در بهشت، مردی که قضاوت به جور و بنا حق کند با اینکه به موازین قضا آگاه است او در آتش است، و مردی هم که به جور قضاوت کند و این قضاوت به جورش برای این است که به موازین قضا آگاهی ندارد در آتش است، و مردی که به حق قضاوت کند ولی به موازین قضا آگاه نیست او نیز در آتش است، تنها کسی در بهشت است که هم به حق قضاوت کند، و هم به موازین قضاوت آگاه باشد. </p> <p>و نیز همان جناب فرمود: حکم-که حاصل قضاوت است-دو نوع است، یکی حکم خدا و یکی حکم جاهلیت، قهرا کسی که به حکم خدا حکم نکرده باشد به حکم جاهلیت حکم کرده است.<span class="footnote" rel="2" title="تفسیر المنار ج ۶ ص ۳۹۹-۴۰۴">*</span> مؤلف: در معنای این دو روایت اخبار بسیار زیادی از طرق شیعه و طرق اهل سنت در کتابهای حدیث هر دو طائفه در باب قضا و شهادات آمده، و آیه شریفه اشعار و بلکه دلالت بر هر دو معنا دارد، اما بالنسبه به معنای اول بیان دلالت آیه بر آن این است که حکم به جور چه اینکه حاکم با علم به جور بودنش حکم کرده باشد و چه اطلاعی از جور بودنش نداشته باشد، بالآخره جور است، هر چند که در صورت دوم تصادفا جور از آب در آمده باشد، و همچنین حکم به حق با جهل به موازین، که آن نیز به تصادف حق از آب در آمده و هر دو مورد پیروی هوای نفس است که خدای تعالی از آن نهی کرده، و فرموده: <span class="aya" rel="5_48" data-words="15-27">فاحکم بینهم بما أنزل الله و لا تتبع أهواءهم عما جاءک من الحق</span>، که در این آیه از پیروی هوای نفس در حال حکم کردن تحذیر نموده، و حکم ناشی از پیروی هوا را در مقابل حکم به حق قرار داده و از همین مقابله به     <code class="page" rel="5,600"/> دست می‌آید که علم به حق بودن قضاوت، شرط در جواز حکم است و کسی که حکم می‌کند و علمی به حق بودن آن ندارد عمل غیر مجازی انجام داده و در آتش خواهد بود، برای اینکه در این عمل از هوای نفس پیروی کرده و علاوه بر این چنین حکمی مصداق حکم جاهلیت بوده، چون حکم جاهلیت عبارت است از هر حکمی که مستند به خدا نباشد. و اما بالنسبة به معنای دوم دلیلش مقابله‌ای است که بین دو حکم واقع شده-و خدا داناتر است-. </p> <p>و در تفسیر طبری از قتاده روایت کرده که در تفسیر آیه: <span class="aya" rel="5_44" data-words="1-18">إنا أنزلنا التوراة فیها هدی و نور یحکم بها النبیون الذین أسلموا للذین هادوا و الربانیون و الأحبار</span> گفته است: اما ربانیون عبارتند از فقهای یهود، و اما احبار عبارتند از علمای ایشان<span class="footnote" rel="1" title="جامع البیان ج ۶ ص ۱۶۲ و ۱۶۱">*</span> و اضافه کرده است که چنین به ما رسیده که رسول خدا (ص) بعد از آنکه این آیه نازل شد فرمود: به حکم این فرمان بعد از این، ما بر یهود و غیر آنان از اهل ادیان حکم خواهیم کرد<span class="footnote" rel="2" title="جامع البیان ج ۶ ص ۱۶۲ و ۱۶۱">*</span>. </p> <p>مؤلف: این روایت را سیوطی نیز در تفسیر آیه شریفه: <span class="aya" rel="5_44" data-words="1-3">إنا أنزلنا التوراة...</span> از عبد بن حمید و از ابن جریر از قتاده نقل کرده<span class="footnote" rel="3" title="تفسیر المنار ج ۶ ص ۳۹۹-۴۰۴">*</span>. </p> <p>و ظاهر روایت این است که آنچه که گفت از رسول خدا (ص) برایش نقل شده مربوط به آیه شریفه است، یعنی خواسته است بگوید دلیل بر اینکه ربانیین فقها و احبار علمای یهودند خود آیه است، و بنا بر این اشکالی متوجه وی می‌شود که آیه شریفه بیش از این دلالت ندارد که باید طبق تورات در بین یهود حکم کرد، چون در آیه آمده: <em>للذین هادوا</em> ، پس نه غیر یهود را شامل می‌شود و نه حکم به غیر تورات نسبت به یهود را، در حالی که ظاهر روایت این است که می‌خواهد بگوید: به غیر تورات بر یهود و غیر یهود حکم می‌شود، مگر آنکه منظور از این کلام رسول خدا (ص) که در روایت فرمود:  (از این پس ما بر یهود و غیر آنان از اهل ادیان حکم خواهیم کرد) این باشد که ما انبیا بر یهود و غیر یهود حکم می‌کنیم و این علاوه بر سستی و سخافت هیچ ارتباطی با آیه ندارد. </p> <p>و ظاهرا بعضی از راویان در نقل آیه دچار اشتباه شده و گویا رسول خدا  (ص) این کلام را بعد از جمله: <span class="aya" rel="5_48" data-words="1-5">و أنزلنا إلیک الکتاب بالحق</span>.... <span class="aya" rel="5_48" data-words="15-19">فاحکم بینهم بما أنزل الله</span> (تا آخر آیات) فرموده که در این صورت روایت با همان مطلبی منطبق می‌شود که گفتیم از ظاهر آیه بر می‌آید و آن این است که ضمیر در کلمه <em>بینهم</em> به عموم مردم بر می‌گردد نه به خصوص یهود، راوی اشتباها به جای این آیه آن آیه را آورده است. </p> 
