<h3 class="ayas">سوره الأعراف آیه‌های ۲۶ تا ۳۶</h3><code class="section" rel="7_26-36"/><h3>ترجمه آیات</h3> <p> <span class="trans" rel="7_26">ای فرزندان آدم!ما بر شما لباسی فرو فرستادیم که عورت‌های شما را می‌پوشاند و نیز پوششی زیبا نازل کردیم، و لباس تقوا بهتر است که آن از آیات خدا است، شاید ایشان متذکر شوند.  «۲۶» </span><span class="trans" rel="7_27">ای فرزندان آدم!شیطان شما را نفریبد چنان که پدر و مادر شما را از بهشت بیرون کرد، لباس ایشان را از تن‌شان می‌کند تا عورت‌هاشان را به ایشان بنمایاند، شیطان و دسته وی شما را از آنجایی می‌بینند که شما نمی‌بینید، ما شیطانها را سرپرست کسانی قرار دادیم که ایمان نمی‌آورند.  «۲۷» </span><span class="trans" rel="7_28">و چون کاری زشت کنند گویند پدران خود را چنین یافتیم و خدایمان به آن فرمان داده، بگو خدا به زشتی دستور نمی‌دهد آیا به خدا چیزی نسبت می‌دهید که نمی‌دانید؟.  «۲۸» </span><span class="trans" rel="7_29">بگو خدایم به دادگری فرمان داده، و روی خود را نزد هر مسجدی متوجه (خدا) سازید، و او را با اخلاص در دین بخوانید، چنان که شما را آغاز کرد بر می‌گردید.  «۲۹» </span><span class="trans" rel="7_30">گروهی را هدایت کرد و گروهی گمراهی بر ایشان محقق شد، زیرا آنان شیاطین را به جای خدا سرپرست گرفتند و می‌پندارند که هدایت شده‌اند.  «۳۰» </span><span class="trans" rel="7_31">ای فرزندان آدم!زینت و آراستگی خویش را نزد هر مسجدی اتخاذ کنید و بخورید و بیاشامید و اسراف مکنید زیرا او اسراف‌کنندگان را دوست ندارد.  «۳۱» </span><span class="trans" rel="7_32">بگو: چه کسی زینت خدا را که برای بندگان خود بیرون آورده و روزی‌های پاکیزه را، حرام کرده؟ بگو آن در قیامت مخصوص کسانی است که در دنیا ایمان آوردند، این چنین آیات را برای مردمی که بدانند تفصیل می‌دهیم.  «۳۲» </span><span class="trans" rel="7_33">بگو ای پیغمبر که خدای من هر گونه اعمال زشت را چه در آشکار و چه در نهان و گناهکاری و ظلم بناحق و شرک به خدا را که بر آن شرک هیچ دلیل ندارید و اینکه چیزی را که نمی‌دانید از روی جهالت به خدا نسبت دهید، همه را حرام کرده است.  «۳۳» </span><span class="trans" rel="7_34">و برای هر گروهی اجل و سر رسیدی است پس هر گاه مدت ایشان به سر رسد ساعتی پس و پیش نمی‌شود.  «۳۴» </span><span class="trans" rel="7_35">ای فرزندان آدم!پیامبرانی از جنس شما برای شما فرستاده می‌شوند که آیات مرا بر شما می‌خوانند هر کس تقوا پیشه کند و به صلاح گراید بیمی بر ایشان نیست و اندوهگین نمی‌شوند.  «۳۵» </span><span class="trans" rel="7_36">و کسانی که آیات ما را تکذیب کنند و از پذیرش آنها تکبر ورزند آنان اصحاب آتشند که در آن جاویدان خواهند ماند «۳۶» </span></p>                     <h3>بیان آیات</h3> <h3> <span class="title" rel="7_26">خطابات‌ <span class="aya" rel="7_26" data-words="1-3">یا بنی آدم</span> تعمیم خطابات به خود آدم است</span> </h3> <p> در این آیات و همچنین آیات قبل از آن که راجع به داستان سجده و بهشت بود خطاب‌هایی است که اگر مورد دقت قرار گیرد و آن گاه در مقابل خطاباتی قرار داده شود که در آیات راجع به همین قصه در سایر سوره‌ها مخصوصا در سوره <em>طه</em> است، و این معنا هم ملاحظه شود که سوره <em>طه</em> در مکه نازل شده و داستان سجده و بهشت آن اجمالی است از آنچه که در این سوره و در سوره <em>بقره</em> است که در مدینه نازل شده، بدست خواهد آمد که این خطابات یعنی خطاب‌ <span class="aya" rel="7_26" data-words="1-3">یا بنی آدم</span> تعمیم خطاب‌های خصوصی است که در آن آیات به خود آدم شده است. بلکه به بیانی که قبلا گفته شد، اصل داستان مربوط به آدم است و در این آیات به عموم فرزندان او تعمیم یافته است. </p> <p>و این چهار خطاب که با قول‌ <span class="aya" rel="7_26" data-words="1-3">یا بنی آدم</span> شروع شده، سه موردش راجع به تحذیر از فتنه شیطان و خوردن، نوشیدن و لباس می‌باشد، و تعمیم مطلبی است که خداوند آن را در سوره  <em>طه</em> بدینگونه ذکر فرموده است: <span class="aya" rel="20_117-119" data-words="2-30">یا آدم إن هذا عدو لک و لزوجک فلا یخرجنکما من الجنة فتشقی، إن لک ألا تجوع فیها و لا تعری، و أنک لا تظمؤا فیها و لا تضحی</span><span class="footnote" rel="1" title="سوره طه آیه ۱۱۹">*</span> و خطاب چهارم نیز تعمیم این قول خدا: <span class="aya" rel="20_123" data-words="8-11">فإما یأتینکم منی هدی</span><span class="footnote" rel="2" title="سوره طه آیه ۱۲۳">*</span> می‌باشد. </p> <p>اگر این خطاب‌ها را از قصه مورد بحث انتزاع نموده، تعمیم بعد از تخصیص آن را و همچنین تفریع احکام دیگری را که بر آن شده در نظر بگیریم خواهیم دید احکامی که در اینجا به طور اجمال ذکر شده شرایع الهی‌ایست که بدون استثنا در جمیع ادیان الهی وجود داشته. </p> <p>و نیز خواهیم دید کلیه مقدراتی که انسان نسبت به سعادت و شقاوت و امثال آن دارد همه منتهی به این داستان می‌شود، و در حقیقت آنچه از اینگونه مقدرات برای بشر پیش می‌آید حاصلی است که از کشت آن روز درو می‌شود، و آن داستان ریشه این شاخ و برگ‌ها و فهرست این تفاصیل است. </p> <p> <span class="aya" rel="7_26" data-words="1-11">یا بنی آدم قد أنزلنا علیکم لباسا یواری سوآتکم و ریشا</span> کلمه <em>لباس</em> در اصل مصدر است و در اینجا به معنای چیزی است که برای پوشیدن و     <code class="page" rel="8,85"/> پوشانیدن بدن صلاحیت داشته باشد. <span class="phrase"><em rel="fa_7_26_10-10" data-sentence="0:217">ریش</em> به معنای هر پوششی است که مایه زینت و جمال باشد، این کلمه در اصل لغت به معنای پر پرندگان است، و به اعتبار اینکه پر پرنده مایه زینت آن است در غیر پرنده نیز استعمال می‌شود، و چه بسا به اثاث خانه و متاع آن نیز اطلاق شود.</span> </p> <p>و گویا مراد از اینکه فرمود: ما بر شما لباس و ریش نازل کردیم این باشد که ما آن را برای شما آفریدیم، هم چنان که در آیه‌ <span class="aya" rel="57_25" data-words="14-21">و أنزلنا الحدید فیه بأس شدید و منافع</span><span class="footnote" rel="1" title="و ما نازل کردیم آهن را که در آن نیرویی زیاد و منافعی است سوره حدید آیه ۲۵">*</span> و آیه‌ <span class="aya" rel="39_6" data-words="9-15">و أنزل لکم من الأنعام ثمانیةأزواج</span><span class="footnote" rel="2" title="و برای شما از چارپایان هشت جفت نازل نمود سوره زمر آیه ۶">*</span> نازل کردن به این معنا آمده است. علاوه بر اینکه در آیه <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="3" title="و هیچ چیز نیست مگر آنکه نزد ما خزینه‌های آن موجود است و ما آن را نازل نمی‌کنیم مگر به مقدار معلوم سوره حجر آیه ۲۱">*</span> از نظر اینکه هر موجودی از عالم غیب به عالم شهادت فرود آمده خلقت هر چیزی به انزال آن تعبیر شده است. </p> <p>البته همه می‌دانیم که <em>لباس</em> به معنای چیزی است که انسان آن را برای پوشیدن تهیه می‌کند، نه مواد اصلی آن از قبیل پنبه، پشم، ابریشم و غیره که پس از انجام عملیاتی از قبیل رشتن، بافتن، بریدن و دوختن به صورت لباس درمی‌آید. بنا بر این، آیه مورد بحث که لباس را با اینکه عمل خود انسان است مخلوق خدا شمرده نظیر آیه‌ <span class="aya" rel="37_96" data-words="1-6">و الله خلقکم و ما تعملون</span><span class="footnote" rel="4" title="خداوند شما را و آنچه را می‌کنید خلق کرده سوره صافات آیه ۹۶">*</span> است، که عمل انسان را هم مخلوق خدا شمرده است. و جهتش این است که از نظر تکوین فرقی میان نسبتی که عمل انسان به خدا دارد، و نسبتی که عمل طبایع از قبیل زردی طلا و شیرینی عسل و روئیدن گیاهان به وی دارد، نیست، زیرا جمیع علل و اسباب و قدرت آنها همه منتهی به خدای سبحان است، و خداوند به همه آنها و آثارشان احاطه دارد. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">اشاره به اینکه جمیع موجودات و آثار و اعمال طبیعی و اختیاری آنها منتهی به ذات پروردگارند</span> </h3> <p> البته اینکه گفتیم جمیع موجودات و آثار و اعمال طبیعی و اختیاری آنها منتهی به ذات پروردگارند، معنایش این نیست که نسبت خلقت به همه اشیا یک نواخت است، به طوری که نواقص و قبائحی که در آنها دیده می‌شود مخلوق خدا باشد، نه، چنین نیست، زیرا هر چیزی که معنای نقص و قبح را دارا باشد چه مانند گناهان از مقوله عمل اختیاری بوده باشد و چه مانند گزیدن عقرب عمل غریزی باشد برگشت حقیقیش به فقدان کمال و نداشتن تمامیت و زیبایی در خلقت است، و همه اینها اموری است عدمی که خلقت به آن تعلق نمی‌گیرد. </p> <p>         <code class="page" rel="8,86"/> جمله‌ <span class="aya" rel="7_26" data-words="8-9">یواری سوآتکم</span> که وصف برای <em>لباس</em> است دلالت دارد بر اینکه لباس پوشش واجب و لازمی است که کسی از آن بی‌نیاز نیست، و آن پوشش عضوی است که برهنه بودنش زشت و مایه رسوایی آدمی است، به خلاف ریش که به معنای پوشش زاید بر مقدار حاجت و باعث زینت و جمال است. </p> <p>خدای تعالی در این جمله بر آدمیان منت می‌گذارد که به پوشیدن لباس و آرایش خود هدایت‌شان کرده است. و به طوری که بعضی گفته‌اند این آیه دلالت بر اباحه لباس زینت دارد. </p> <h3> <span class="title" rel="7_26"><span class="phrase">مراد از <em rel="fa_7_26_12-13" data-sentence="8:35">لباس تقوی</em> و بهتر بودن لباس تقوی از لباس ظاهر</span></span> </h3> <p> <span class="aya" rel="7_26" data-words="12-16">و لباس التقوی ذلک خیر...</span> در اینجا از ذکر لباس ظاهر و پوشاندن عورت ظاهری‌به ذکر لباس باطن و چیزی که سیئات باطنی را می‌پوشاند، و آدمی را از شرک و گناه که باعث رسوایی او است باز می‌دارد منتقل شده است. آری، آن تاثر و انفعالی که از کشف عورت به آدمی دست می‌دهد در عورت ظاهری و باطنیش از یک سنخ است، با این تفاوت که تاثر از بروز معایب باطنی بیشتر و ناگوارتر و دوامش زیادتر است، زیرا حسابگر آن مردم نیستند، بلکه خدای تعالی است و نتیجه‌اش هم اعراض مردم نیست، بلکه شقاوت و بدبختی دائمی و آتشی است که به دلها سرایت می‌کند، و به همین دلیل لباس تقوی نیز از لباس ظاهر بهتر است. </p> <p>برای تتمیم این نکته بدنبال جمله مزبور فرمود: <span class="aya" rel="7_26" data-words="17-22">ذلک من آیات الله لعلهم یذکرون</span>. </p> <p>در این جمله لباسی را که انسان به استفاده از آن هدایت شده آیتی الهی شمرده که اگر انسان به دقت در آن بنگرد خواهد فهمید که در باطن او معایب و نواقصی است که آشکار شدنش باعث رسوایی او است. و آن معایب عبارت است از رذایل نفس که اهمیتش به مراتب بیشتر از معایب ظاهری و پوشاندنش واجب‌تر از پوشاندن عیب و عورت ظاهری است، و نیز خواهد فهمید که همانطوری که برای پوشاندن معایب ظاهری لباسی است، برای پوشاندن معایب درونی نیز لباسی است، و آن همان لباس تقوا است که خداوند به آن امر فرموده و به زبان انبیای بزرگوار برای بشر آن را بیان کرده است. </p> <p><span class="phrase">البته در تفسیر <em rel="fa_7_26_12-13" data-sentence="15:138">لباس تقوی</em> مفسرین را اقوال و نظریات دیگری است بعضی آن را به ایمان به خدا و عمل صالح، و بعضی دیگر به حسن ظاهر، و برخی هم آن را به حیا تفسیر کرده‌اند.</span> </p> <p>عده‌ای دیگر گفته‌اند مقصود از آن، لباس‌های پشمینه و خشنی است که پارسایان از در تواضع و افتادگی به تن می‌کنند، بعضی هم آن را به اسلام، و بعضی به لباس جنگ، و بعضی به ساتر عورت و بعضی به ترس از خدا معنا کرده‌اند. عده‌ای هم آن را به لباسی که پرهیزکاران در قیامت می‌پوشند تفسیر کرده و گفته‌اند: معنای اینکه فرمود: لباس تقوا بهتر است این است که<code class="page" rel="8,87"/> لباس تقوای قیامت بهتر از لباس‌های دنیا است<span class="footnote" rel="1" title="مجمع البیان ج ۴ ص ۴۰۹ و روح البیان ج ۳ ص ۱۴۸ ط بیروت و تفسیر ابو الفتوح رازی ج ۲ ص ۳۸۳-۳۸۲">*</span>. و خواننده عزیز به خوبی می‌داند که هیچ یک از این اقوال آن طور که باید منطبق با سیاق آیه نیست. </p> <h3> <span class="title" rel="7_27 7_36 7_26 7_28 7_29 7_30 7_31 7_32 7_33 7_34 7_35">بیان ولایت شیطان بر غیر مؤمنین و اشاره به اینکه بیرون آوردن لباس آدم و حوا در بهشت تمثیلی است از در آوردن لباس تقوی از اندام همه آدمیان توسط شیطان</span> </h3> <p> <span class="aya" rel="7_27" data-words="1-11">یا بنی آدم لا یفتننکم الشیطان کما أخرج أبویکم من الجنة...</span> <span class="phrase">این آیه گر چه با خطاب <em>یا بنی آدم</em> از آیات قبل جدا شده الا اینکه بر حسب معنا تتمه همان مفاد است، به شهادت اینکه کلمه <em rel="fa_7_27_15-15" data-sentence="124:325">سوآت</em> دوباره ذکر شده است، و بنا بر این معنای آن چنین می‌شود: ای بنی آدم!بدانید که برای شما معایبی است که جز لباس تقوا چیزی آن را نمی‌پوشاند، و لباس تقوا همان لباسی است که ما از راه فطرت به شما پوشانده‌ایم پس زنهار!که شیطان فریبتان دهد و این جامه خدادادی را از تن شما بیرون نماید، همانطوری که در بهشت از تن پدر و مادرتان بیرون کرد.</span> آری، ما شیطان‌ها را اولیای کسانی قرار دادیم که به آیات ما ایمان نیاورده با پای خود دنبال آنها به راه بیفتند . از اینجا معلوم می‌شود آن کاری که ابلیس در بهشت با آدم و حوا کرده (کندن لباس برای نمایاندن عورت‌هایشان) تمثیلی است که کندن لباس تقوا را از تن همه آدمیان به سبب فریفتن ایشان نشان می‌دهد و هر انسانی تا فریب شیطان را نخورده در بهشت سعادت است و همین که فریفته او شد خداوند او را از آن بیرون می‌کند. </p> <p> <span class="aya" rel="7_27" data-words="17-25">إنه یراکم هو و قبیله من حیث لا ترونهم</span> -این جمله نهی قبلی را تاکید نموده می‌فهماند راه نجات از فتنه‌های ابلیس بسیار باریک است، زیرا وی طوری به انسان نزدیک می‌شود و او را می‌فریبد که خود او نمی‌فهمد. آری، انسان غیر از خود کسی را سراغ ندارد که به جانب شر دعوت و به سوی شقاوت راهنمایی‌اش کند. </p> <p> <span class="aya" rel="7_27" data-words="26-32">إنا جعلنا الشیاطین أولیاء للذین لا یؤمنون</span> -این جمله نیز تاکید دیگری است برای نهی مزبور، و چنین می‌فهماند که ولایت شیطانها در آدمی تنها ولایت و قدرت بر فریب دادن او است به طوری که اگر از این راه توانستند کاری بکنند بدنبالش هر کار دیگری می‌کنند، هم چنان که از آیه‌ <span class="aya" rel="17_64-65" data-words="1-36">و استفزز من استطعت منهم بصوتک و أجلب علیهم بخیلک و رجلک و شارکهم فی الأموال و الأولاد و عدهم و ما یعدهم الشیطان إلا غرورا، إن عبادی لیس لک علیهم سلطان و کفی بربک وکیلا</span><span class="footnote" rel="2" title="هر کس از ایشان رای توانی به آهنگ خویش بکشان و با سواره و پیادگانت بر آنان بتاز و در مال‌ها و فرزندان‌شان شریک شو و وعده‌شان بده، و شیطان جز به فریب به ایشان وعده نمی‌دهد، تو رای بر بندگان من تسلطی نیست و پروردگار تو وکیلی است کافی سوره اسری آیه ۶۵">*</span> و آیه‌ <span class="aya" rel="16_99" data-words="1-11">إنه لیس له سلطان علی الذین آمنوا و علی ربهم یتوکلون</span>     <code class="page" rel="8,88"/><span class="footnote" rel="1" title="که او را تسلطی بر کسانی که ایمان دارند و به پروردگار خویش توکل می‌کنند نیست سوره نحل آیه ۹۹">*</span> و آیه‌ <span class="aya" rel="15_42" data-words="1-11">إن عبادی لیس لک علیهم سلطان إلا من اتبعک من الغاوین</span><span class="footnote" rel="2" title="که تو را بر بندگان خاص من تسلطی نیست مگر گمراهانی که پیرویت کنند سوره حجر آیه ۴۲">*</span> نیز این معنا بر می‌آید، چون اگر این آیات را به ضمیمه آیات مورد بحث یک جا مورد دقت قرار دهیم خواهیم فهمید که شیطانها بر مؤمنین و متوکلین و آنان که خداوند ایشان را بنده خود به شمار آورده و فرموده: عبادی... هیچگونه ولایتی ندارند، اگر چه احیانا به لغزش‌شان دست یابند، تنها ولایت‌شان بر کسانی است که ایمان به خدا نیاورده‌اند. و ظاهرا مقصود از این <em>ایمان نیاوردن</em> تکذیب خدا و آیات او است، و معلوم است که این معنا یک معنای اخصی است از کفر و شرک به خدا، برای اینکه همان معنای عامی است که در ذیل این داستان در سوره بقره در آیه‌ <span class="aya" rel="2_39" data-words="1-12">و الذین کفروا و کذبوا بآیاتنا أولئک أصحاب النار هم فیها خالدون</span> و در ذیل همین داستان در این سوره در آیه‌ <span class="aya" rel="7_36" data-words="1-13">و الذین کذبوا بآیاتنا و استکبروا عنها أولئک أصحاب النار هم فیها خالدون</span><span class="footnote" rel="3" title="و کسانی که آیات ما را تکذیب نموده، از قبول آن سرپیچی و استکبار کردند، ایشان اصحاب دوزخ بوده تا ابد در آن معذبند سوره اعراف آیه ۳۶">*</span> ذکر شده است. </p> <p><code class="aya" rel="7_28"/> <span class="aya" rel="7_28" data-words="1-12">و إذا فعلوا فاحشة قالوا وجدنا علیها آباءنا و الله أمرنا بها...</span> در این جمله از خطابی که در آیات قبل به بنی آدم شده بود رجوع نموده و خطاب را متوجه شخص رسول خدا (ص) نموده است تا بدین وسیله‌از همه خطاب‌های عمومی گذشته خطابهای خاصی برای امتش انتزاع نموده بفهماند آنچه تا کنون به عموم بنی آدم خطاب می‌کردیم امت اسلام به عنایت بیشتری مورد آن و مخاطب به آن هست، هم چنان که در آیه‌ <span class="aya" rel="7_26" data-words="1-7">یا بنی آدم قد أنزلنا علیکم لباسا</span> همین التفات را به کار برده و پس از خطاب عمومی به بنی نوع بشر خطاب خاصی متوجه رسول خدا (ص) نموده و فرموده: <span class="aya" rel="7_26" data-words="17-22">ذلک من آیات الله لعلهم یذکرون</span>. </p> <p><span class="phrase">کوتاه سخن، در داستان بهشت آدم اصل ثابتی بود، و آن این که باعث خروج آدم و همسرش از بهشت همانا بروز <em rel="fa_7_27_15-15" data-sentence="98:115">سوآت</em> بود، و از آن اصل ثابت نیز چنین استفاده شد که خدای تعالی به هیچ وجه راضی نیست که بنی آدم مرتکب فحشا و عمل زشت شوند.</span> اینک بدنبال آن داستان در این آیه فحشا و اعمال شنیع مشرکین را ذکر کرده و عذرشان را که گفته‌اند: اولا       <code class="page" rel="8,89"/> پدران ما چنین می‌کرده‌اند و ثانیا خدا هم به ما چنین دستور داده نیز ذکر فرموده، سپس به اصل ثابت فوق تمسک جسته و به رسول گرامیش می‌فرماید تا به آنان بفهماند که این حرف افترا به خدا است، زیرا خداوند امر به فحشا نمی‌کند و به هیچ وجه به آن راضی نیست، اگر راضی می‌بود آدم و همسرش را به خاطر آن از بهشت بیرون نمی‌کرد. </p> <p>همانطوری که اشاره شد در این آیه برای مشرکین دو عذر ذکر شده که در ارتکاب فحشا با آن اعتذار می‌جسته‌اند: یکی اینکه پدران ما چنین می‌کرده‌اند <em>و دیگری اینکه</em> خداوند هم به ما چنین دستور داده . از این دو عذر آن عذری که مربوط به خطاب عمومی‌ <span class="aya" rel="7_26" data-words="1-3">یا بنی آدم</span> است که در این داستان مکرر ذکر شده همانا عذر دوم است، و به همین جهت در آیه شریفه متعرض رد و پاسخ از همان شده است. و اما عذر اولشان گر چه در جای خود عذر غیر موجهی است، و خداوند هم آن را موجه نمی‌داند، و در موارد زیادی از کلام مجید خود آن را به امثال آیه <span class="aya" rel="2_170" data-words="16-26">أ و لو کان آباؤهم لا یعقلون شیئا و لا یهتدون</span><span class="footnote" rel="1" title="آیا پیروی از پدران و لو اینکه مردمی بی‌عقل باشند و خود راه به جایی نبرند باز هم صحیح است؟ سوره بقره آیه ۱۷۰">*</span> رد کرده الا اینکه داستان مورد بحث تنها شاهد بطلان عذر دوم آنان است. </p> <h3> <span class="title" rel="7_28">آنچه در مورد مراد از <em>فاحشه</em> در: <span class="aya" rel="7_28" data-words="2-5">إذا فعلوا فاحشة قالوا...</span> گفته شده است</span> </h3> <p> عده‌ای از مفسرین گفته‌اند: جمله‌ <span class="aya" rel="7_28" data-words="2-4">إذا فعلوا فاحشة...</span> اشاره است به عادت زشتی که در میان مردم دوران جاهلیت معمول بوده است، آنها به استناد اینکه در لباسهای‌شان خدا را معصیت کرده‌اند لخت مادرزاد شده و دور خانه خدا طواف می‌کرده‌اند<span class="footnote" rel="2" title="مجمع البیان ج ۴ ص ۴۱۰">*</span>. </p> <p>از فراء نیز نقل شده که گفته است: اعراب جاهلیت را رسم چنین بود که رشته‌هایی از چرم و یا از پشم به نواری آویزان کرده آن نوار را طوری به کمر خود می‌بستند و رشته‌ها در برابر عورت‌شان قرار می‌گرفت و تا اندازه‌ای آن را می‌پوشاند، این رشته‌ها را در صورتی که از چرم درست می‌شد <em>حوف</em> و اگر از پشم بود <em>رهط</em> می‌نامیدند. <span class="phrase">زنان نیز برهنه شده استخوان کتف یا چیز دیگری به خود می‌بستند و به این بیت مترنم می‌شدند: <span class="poem">الیوم یبدو بعضه او کله‌ / و ما بدا منه فلا احله<span class="footnote" rel="3" title="امروز بعضی یا همه آن (عورت) نمایان می‌شود و آنچه را از آن آشکار شود به دیگران حلال نمی‌کنم">*</span> </span> این رسم هم چنان در بین اعراب ادامه داشت تا آنکه رسول خدا (ص) پس از فتح مکه علی (ع) را فرستاد تا آیات برائت را بر آنان تلاوت نموده و ایشان را از       <code class="page" rel="8,90"/> این عمل زشت منع کند، و گویا قبل از تسلط آن جناب بر آنان هر وقت خود آن حضرت و یا بعضی از مسلمین بر این عمل زشت‌شان اعتراض می‌نمودند و آنان را سرزنش می‌کردند در جواب می‌گفتند: ما پدران خود را یافتیم که اینطور طواف می‌کردند، و خدا به ما چنین دستور داده لذا خدای تعالی در آیه‌ <span class="aya" rel="7_28" data-words="14-25">إن الله لا یأمر بالفحشاء أ تقولون علی الله ما لا تعلمون</span> گفتارشان را رد نموده و مذمت‌شان فرموده است.<span class="footnote" rel="1" title="مجمع البیان ج ۴ ص ۴۱۰">*</span> بعید نیست که این گفته فراء صحیح باشد، و در خود آیه هم شواهدی بر آن هست: یکی اینکه عمل مشرکین را <em rel="fa_7_28_18-18" data-sentence="1082:236">فحشاء</em> خوانده که به معنای کار بسیار شنیع و زشت است، دیگر اینکه عذر دوم‌شان را این دانسته که خدا ما را به آن امر فرموده ، چون از این جمله بر می‌آید عمل شنیعی را که مرتکب می‌شده‌اند در شکل عبادتی بوده، پس بعید نیست که همان طواف کذایی بوده باشد.</span> و لیکن از آنجایی که کلمه فحشاء در آیه مطلق است قابلیت انطباق بر هر عمل زشت دیگری دارد، عمل زشت هم یکی دو تا نیست، مردم، مخصوصا مردم زمان ما کارهایی می‌کنند که هیچ دست کم از طواف کذایی اعراب ندارد. </p> <p><code class="aya" rel="7_29"/> <span class="aya" rel="7_29" data-words="1-15">قل أمر ربی بالقسط و أقیموا وجوهکم عند کل مسجد و ادعوه مخلصین له الدین</span> <span class="phrase">پس از آنکه در آیه قبلی امر به فحشاء را نفی نمود و فرمود: این افترایی است که به خدا می‌بندید و هیچ شاهد و دلیلی از طریق وحی ندارید در این آیه چیزی را که خدا به آن امر کرده ذکر می‌کند، و معلوم است که چنین چیزی مقابل آن امر شنیعی است که در آیه قبلی بود، و آن <em rel="fa_7_29_4-4" data-sentence="256:125">قسط</em> است که قرار گرفتنش در برابر آن امر شنیع می‌فهماند که آن امر کاری بوده که از حد میانه به طرف افراط و یا تفریط منحرف بوده است.</span> </p> <h3> <span class="title" rel="7_29"><span class="phrase">معنای <em rel="fa_7_29_4-4" data-sentence="6:0">قسط</em></span> </span> </h3> <p>  <span class="phrase"><em rel="fa_7_29_4-4" data-sentence="0:44">قسط</em> بنا به گفته راغب، هم بهره عادلانه را گویند.</span> خداوند می‌فرماید: <span class="aya" rel="10_4" data-words="12-18">لیجزی الذین آمنوا و عملوا الصالحات بالقسط</span><span class="footnote" rel="2" title="خداوند بهره کسانی را که ایمان آورده و کار نیکو بجا می‌آورند به عدل و انصاف می‌دهد">*</span> و <span class="aya" rel="55_9" data-words="2-4">أقیموا الوزن بالقسط</span><span class="footnote" rel="3" title="و میزان را از روی عدالت و انصاف بپا دارید سوره الرحمن آیه ۹">*</span>. و هم به معنای جور و گرفتن بهره دیگران آمده، چیزی که هست این ماده (قسط) در باب افعال معنای اول را می‌رساند مانند <span class="aya" rel="49_9" data-words="27-32">و أقسطوا إن الله یحب المقسطین</span><span class="footnote" rel="4" title="و به انصاف عمل کنید که خداوند عدالت‌خواهان را دوست می‌دارد سوره حجرات آیه ۹">*</span> و در باب ثلاثی مجرد معنای دوم را،   </p> <p>سوره یونس آیه 4     <code class="page" rel="8,91"/> مانند <span class="aya" rel="72_15" data-words="1-6">و أما القاسطون فکانوا لجهنم حطبا</span><span class="footnote" rel="1" title="و اما ظالمین آتش‌گیره جهنم هستند سوره جن آیه ۱۵">*</span> و<span class="footnote" rel="2" title="مفردات راغب ص ۴۰۲">*</span> پس بنا به گفته راغب مقصود از جمله مزبور این خواهد بود: بگو پروردگار من امر به گرفتن بهره عادلانه و ملازمت میانه روی در همه امور و ترک افراط و تفریط کرده و معلوم است که راه میانه در عبادت این است که مردم به سوی خدا بازگشت نموده به جای پرستش بت‌ها و تقلید از بزرگان قوم به معابد در آمده خدا را به خلوص عبادت کنند. </p> <h3> <span class="title" rel="7_29">وجوهی که در معنای جمله: <span class="aya" rel="7_29" data-words="6-10">أقیموا وجوهکم عند کل مسجد</span> گفته شده است</span> </h3> <p> <span class="aya" rel="7_29" data-words="5-10">و أقیموا وجوهکم عند کل مسجد</span> -این جمله به حسب ظاهر معطوف است به چیزی که رسول خدا (ص) باید به مردم برساند، برای اینکه جمله پروردگار من امر به میانه‌روی کرده در حقیقت به منزله این است که بفرماید: <em>میانه‌رو باشید</em> . و بنا بر این، تقدیر این دو جمله چنین است: باید میانه‌رو باشید و روی خود را متوجه هر مسجد کنید . </p> <p>وجه هر چیز آن قسمتی است که با آن با چیزهای دیگر روبرو می‌شود، و اقامه وجه در هنگام عبادت در یک انسان کامل عبارت از این است که خود را طوری سازد و آن چنان حواس خود را تمرکز دهد که امر به عبادت قائم به او شود و او بتواند آن امر را بطور کامل و شایسته و بدون هیچ نقصی امتثال کند. پس برگشت اقامه وجه در هنگام عبادت به این است که انسان در این موقع دلش چنان مشغول خدا باشد که از هر چیز دیگری منقطع شود. </p> <p>بنا بر این، جمله‌ <span class="aya" rel="7_29" data-words="5-10">و أقیموا وجوهکم عند کل مسجد</span> به ضمیمه‌ <span class="aya" rel="7_29" data-words="11-15">و ادعوه مخلصین له الدین</span> این معنا را افاده می‌کند که: بر هر عابد واجب است که در عبادت خود توجه را از غیر عبادت، و در بندگی برای خدا توجه را از غیر خدا منقطع سازد. یکی از چیزهایی که غیر خدا است همان عبادت او است، پس عابد نباید به عبادت خود توجه کند زیرا عبادت توجه است نه متوجه الیه، و توجه به عبادت، معنای عبادت و توجه به خدا بودن آن را از بین می‌برد. </p> <p>مفسرین را در معنای جمله‌ <span class="aya" rel="7_29" data-words="5-7">و أقیموا وجوهکم...</span> اقوال دیگری است: یکی اینکه  در نماز بطور مستقیم متوجه قبله هر مسجدی شوید <em>دیگر اینکه</em> در موقع سجده که همان موقع نماز است متوجه آن نقطه‌ای شوید که خدا دستور داده، و آن نقطه کعبه است <em>دیگر اینکه </em> وقتی در مسجدی وقت نمازی را درک کردید همانجا نمازتان را بخوانید، و نگویید باشد تا به مسجد محل خود برگردیم <em>دیگر اینکه</em> در موقع نمازهایی که باید به جماعت گزارد به سوی     <code class="page" rel="8,92"/> مسجد بروید و نیز از آن جمله است که خدا را به خلوص اطاعت کنید و در عبادت بت‌ها را شریک او مگیرید<span class="footnote" rel="1" title="مجمع البیان ج ۴ ص ۴۱۱ و تفسیر ابو الفتوح رازی ج ۲ ص ۳۸۴">*</span>. </p> <p>این وجوه و معانی صرف نظر از اینکه آیه شریفه از آن انصراف دارد وجوهی نیست که بتوان آیه را به آن حمل نمود، زیرا سه وجه اول آن با وضعی که مسلمین در موقع نزول این آیه داشتند نمی‌سازد، برای این که این سوره در مکه نازل شده و آن روز کعبه قبله مسلمین نبوده و مسلمانان مساجد مختلف و متعددی نداشتند. وجه آخری هم گر چه با معنایی که ما ذکر کردیم نزدیک است، ولی اخلاصی را که از آیه استفاده می‌شود آن طور که باید بیان نمی‌کند و در حقیقت معنای آیه مورد بحث نیست، بلکه معنای آیه‌ <span class="aya" rel="7_29" data-words="11-15">و ادعوه مخلصین له الدین</span> است. </p> <h3> <span class="title" rel="7_29 7_30">معنای جمله: <span class="aya" rel="7_29" data-words="16-18">کما بدأکم تعودون</span> </span> </h3> <p> <span class="aya" rel="7_29-30" data-words="16-25">کما بدأکم تعودون، فریقا هدی و فریقا حق علیهم الضلالة...</span> <span class="phrase">در معنای این جمله و کیفیت ارتباطش به ما قبل چند احتمال است: احتمال اول که سیاق کلام هم ظهور در آن دارد این است که جمله‌ <span class="aya" rel="7_30" data-words="1-7">فریقا هدی و فریقا حق علیهم الضلالة</span> حال از فاعل <em rel="fa_7_29_18-18" data-sentence="220:460">تعودون</em> باشد، و همین حال وجه مشترکی باشد که بازگشت را شبیه به ابتدای خلقت نموده و معنایش این باشد که شما در قیامت مانند آن روزی که خدای‌تان آفرید دو گروه خواهید بود ، نظیر آیه‌ <span class="aya" rel="6_94" data-words="1-8">و لقد جئتمونا فرادی کما خلقناکم أول مرة</span><span class="footnote" rel="2" title="و محققا شما یکا یک (برای حساب) به سوی ما باز آیید بدان گونه که اول شما را بیافریدیم">*</span> که حشر انفرادی مردم را در قیامت به خلقت انفرادی آنان تشبیه می‌کند.</span> </p> <p>این است آن معنایی که از ظاهر سیاق استفاده می‌شود، و اما آنچه را که دیگران احتمالش را داده و گفته‌اند جمله‌ <span class="aya" rel="7_30" data-words="1-2">فریقا هدی...</span> حال از خصوص عامل خودش است و وجه شباهت <em>عود</em> به <em>بدء</em> چیز دیگری است که در کلام ذکر نشده، و آن به گفته بعضی، تنها بودن در خلقت و حشر و به گفته بعضی دیگر این است که هم خلقت نخستین آنان از خاک بوده و هم حشرشان از خاک خواهد بود ، و به گفته بعضی دیگر این است که خلقت دوم آنان برای خدا با خلقت بار اولشان فرقی نداشته و خداوند به هر دو قادر است . وجوهی است که دلالت آیه بر آنها بسیار بعید است. و ثانیاحذف کردن وجه شباهت با اینکه ذکر آن لازم است، و در عوض ذکر کردن چیزی که مورد حاجت نیست جز خلط و اشتباه فایده‌ای ندارد. </p> <p>توضیح بیشتر این اشکال به زودی خواهد آمد. </p>   <p>سوره انعام آیه 94 <code class="page" rel="8,93"/> کلمه <em>بدا</em> ظهور دارد در ابتدای خلقت دنیوی انسان نه مجموع زندگی او که از کلام بعضی‌ها استفاده می‌شود. </p> <h3> <span class="title" rel="7_29 7_30 7_26 7_27 7_28 7_31 7_32 7_33 7_34 7_35 7_36">وجوه دیگری که در معنای جمله فوق محتمل است</span> </h3> <p> بعضی از مفسرین آیه را چنین تفسیر کرده‌اند که: شما مبعوث خواهید شد به همان صورتی که می‌میرید، مؤمن با ایمان خود و کافر با کفر خود ، چون از این کلام بر می‌آید که کلمه <em>بدء</em> را به معنای زندگی دنیا گرفته و خواسته است آیه را چنین معنا کند: شما که در دوران زندگی دنیوی‌تان مخلوق خدا بودید و خداوند فرقه‌ای از شما را هدایت و فرقه‌ای را گمراه نمود، در آخرت نیز دو فرقه خواهید بود و این معنا صحیح نیست، زیرا کلمه <em>بدء</em> در اموری که دارای استمرار و امتداد است به معنای آغاز آن و اولین جزء وجود آن است نه تمامی آن. در آیه مورد بحث هم این کلمه در خطاب به انسان واقع شده که موجودی است دارای استمرار، و معنای آن ابتدای وجود انسان است نه سرتاسر زندگی دنیوی او. </p> <p>علاوه بر اینکه این آیه تتمه آیاتی است که ابتدای خلقت بشر و داستان سجده ملائکه را بیان می‌کند. پس مراد از <em>بدء</em> در این آیه آغاز آفرینش نوع بشر است که در اول داستان گفته شده، و از آن جمله این بود که پس از اینکه ابلیس را رجم نمود به وی فرمود: <span class="aya" rel="7_18" data-words="2-12">اخرج منها مذؤما مدحورا لمن تبعک منهم لأملأن جهنم منکم أجمعین</span> و در این وعده‌اش بنی نوع بشر را به دو گروه تقسیم کرد: یکی آنان که صراط مستقیم را دریافتند، و یکی آنان که راه حق را گم کردند، این یکی از خصوصیات ابتدای خلقت بشر بود که در عودشان نیز این خصوصیت هست. </p> <p>آیات دیگری هست که این خصوصیت را به بیان صریح‌تری توضیح داده، از آن جمله فرموده است: <span class="aya" rel="15_41-42" data-words="1-16">قال هذا صراط علی مستقیم، إن عبادی لیس لک علیهم سلطان إلا من اتبعک من الغاوین</span><span class="footnote" rel="1" title=" و هرگز تو را بر بندگان من تسلط و غلبه‌ای نخواهد بود مگر آن گمراهانی که از تو پیروی می‌کنند سوره حجر آیه ۴۲">*</span> خداوند در این آیه به قضای حتمی خود مردم را دو طایفه کرده: یکی آنان که ابلیس نمی‌تواند گمراهشان کند، و یکی آنان که به اختیار خود او را پیروی می‌کنند و در نتیجه گمراه می‌شوند. هم چنان که فرموده: <span class="aya" rel="22_4" data-words="1-7">کتب علیه أنه من تولاه فأنه یضله</span><span class="footnote" rel="2" title="چنین فرض و لازم شده که هر کس شیطان را دوست و پیشوای خود سازد، او را گمراه کند">*</span> و این قضای حتمی به گمراهی آنان، در اثر متابعتی است که از ابلیس می‌کنند، نه اینکه متابعت‌شان از ابلیس اثر   </p> <p>سوره حج آیه 4 <code class="page" rel="8,94"/> قضای حتمی خدا باشد. </p> <p>و نیز از آن جمله آیه‌ <span class="aya" rel="38_84-85" data-words="1-13">قال فالحق و الحق أقول، لأملأن جهنم منک و ممن تبعک منهم أجمعین</span><span class="footnote" rel="1" title="(خدا) فرمود: به حق سوگند و کلام من حق و حقیقت است، که جهنم را از تو و پیروانت پر خواهم کرد سوره ص آیه ۸۵">*</span> است که دلالت دارد بر تفرق به دو فریق. </p> <p>و چون چنین قضایی بوده خداوند در آیه‌ <span class="aya" rel="20_123-124" data-words="1-33">قال اهبطا منها جمیعا بعضکم لبعض عدو فإما یأتینکم منی هدی فمن اتبع هدای فلا یضل و لا یشقی، و من أعرض عن ذکری فإن له معیشةضنکا و نحشره یوم القیامة أعمی...</span><span class="footnote" rel="2" title="گفت همه‌تان در حالی که بعضی دشمن بعضی دیگرید از بهشت فرود آیید، پس اگر هدایتی از ناحیه من به سوی شما آمد،  (و البته خواهد آمد) هر کس هدایت مرا پیروی کند نه گمراه می‌شود و نه تیره‌بخت، و هر کس از کتاب و ذکر من اعراض کند به یقین وی را روزگاری سخت خواهد بود و ما او را در قیامت کور محشور می‌کنیم سوره طه آیه ۱۲۴">*</span> فرموده است: وقتی هدایت من به شما رسید هر کس هدایتم را پیروی کند گمراه و بدبخت نمی‌شود، و هر کس از ذکر من اعراض نماید در دنیا به زندگی تنگی گرفتار می‌شود و در آخرت نابینا محشورش می‌کنیم. </p> <p>احتمال دوم اینکه جمله‌ <span class="aya" rel="7_29" data-words="16-18">کما بدأکم تعودون</span> در مقام تعلیل مضمون کلام سابق باشد. بنا بر این احتمال، معنای آن کلام و این جمله چنین خواهد بود: در اعمال خود میانه‌رو باشید و خود را برای خدای سبحان خالص کنید، زیرا خدای سبحان آن موقعی که شما را آفرید به قضای حتمی خود، دو دسته‌تان کرد، و بنا را بر این گذاشت که یک دسته را هدایت کند و دسته دیگر گمراه شوند، و بدانید که به زودی به همان گونه که خلق‌تان کرد به سویش بازگشت می‌کنید، در آن روز نیز یک دسته هدایت یافته‌اند و دسته دیگر کسانی خواهند بود که به خاطر پیروی‌شان از شیطان دچار ضلالتند، پس میانه‌رو باشید و خود را خالص کنید تا از آنانی باشید که به هدایت خدا مهتدی شدند، نه از آنان که به ولایت و پیروی از شیطان گمراه گشتند. </p> <p>بنا بر این احتمال، آیه مورد بحث همان مفادی را می‌رساند که آیه‌ <span class="aya" rel="2_148" data-words="1-14">و لکل وجهة هو مولیها فاستبقوا الخیرات أین ما تکونوا یأت بکم الله جمیعا</span><span class="footnote" rel="3" title="سوره بقره آیه ۱۴۸">*</span> در مقام بیان آن است، چون این آیه نیز با اینکه می‌فرماید: برای هر کسی وجهه و هدفی است که خواه ناخواه به سوی آن خواهد رفت و از آن تخلف نخواهد کرد، چه آن هدف سعادت باشد و چه شقاوت در عین حال       <code class="page" rel="8,95"/> امر، به سبقت گرفتن در خیرات می‌کند، و این گر چه به حسب ظاهر تناقض است، زیرا اگر سعادت و شقاوت اشخاص حتمی و قهری است دیگر معنا ندارد که امر به سبقت در خیرات کند، و لیکن با کمی دقت معلوم خواهد شد که می‌خواهد بفرماید برای هر یک از شما سرنوشت معینی از بهشت و دوزخ و سعادت و شقاوت هست، و ممکن نیست کسی راهی غیر از این دو راه داشته باشد پس در خیرات سبقت گیرید، باشد که از اهل سعادت و بهشت شوید، نه از اهل دوزخ و شقاوت. </p> <p>و همچنین مفاد آیه مورد بحث این است که: شما همانطوری که در ابتدای خلقت به قضای پروردگار دو جور و دو دسته خلق شدید در آخرت نیز به دو فریق به سوی خدا بازگشت خواهید کرد، پس در کارهایتان میانه‌روی کنید و خود را برای خدا خالص سازید باشد که از فریق هدایت یافتگان باشید نه از آنان که ضلالت‌شان حتمی شده است . </p> <p>احتمال سوم اینکه جمله‌ <span class="aya" rel="7_29" data-words="16-18">کما بدأکم تعودون</span> کلامی تازه و غیر مربوط به ما قبل باشد، و در عین تازه بودنش اشاره به دعوت به قسط و اخلاصی که از سیاق استفاده می‌شد نیز داشته باشد. </p> <p>و اما جمله‌ <span class="aya" rel="7_30" data-words="8-11">إنهم اتخذوا الشیاطین أولیاء</span> -این جمله علت ضلالتی را که جمله <span class="aya" rel="7_30" data-words="5-7">حق علیهم الضلالة</span> برای آنان اثبات می‌نمود تعلیل می‌کند، و از آن استفاده می‌شود که گویا ضلالت و خسرانی که از مصدر قضای الهی در حق ایشان صادر شده مشروط به ولایت شیطان بوده است. </p> <p>آیه‌ <span class="aya" rel="22_4" data-words="1-7">کتب علیه أنه من تولاه فأنه یضله...</span><span class="footnote" rel="1" title="سوره حج آیه ۴۹">*</span> و همچنین آیه‌ <span class="aya" rel="41_25" data-words="1-29">و قیضنا لهم قرناء فزینوا لهم ما بین أیدیهم و ما خلفهم و حق علیهم القول فی أمم قد خلت من قبلهم من الجن و الإنس إنهم کانواخاسرین</span><span class="footnote" rel="2" title="و برای ایشان قرین‌هایی برانگیختیم که آنچه را در پیش و پشت سر دارند برای ایشان بیارایند و گفتار خداوند که با آن گفتار امت‌های جنی و انسی قبل از ایشان را هلاک نمود در حق ایشان هم محقق شد زیرا ایشان زیانکار بودند سوره حم سجده آیه ۲۵">*</span> نیز آن را افاده می‌کند. </p> <h3> <span class="title" rel="7_30 7_29 7_26 7_27 7_28 7_31 7_32 7_33 7_34 7_35 7_36">اگر انسان به جایی برسد که باطل را حق بپندارد، امیدی به رستگاری و هدایت یافتن او نیست</span> </h3> <p> <span class="aya" rel="7_30" data-words="15-18">و یحسبون أنهم مهتدون</span> این جمله نسبت به جمله قبل به منزله عطف تفسیر است، و معنای تحقق ضلالت و لزوم آن را تفسیر نموده می‌فهماند انسان وقتی به راه باطل افتاد و از حق دور شد مادامی که اعتراف به باطل بودن آن داشته و حق را از یاد نبرده امید برگشتن به حق در او هست، و اما اگر کارش بجایی رسید که به حق بودن باطل ایمان پیدا کرد و معتقد     <code class="page" rel="8,96"/> شد که راه هدایت همان راهی است که او می‌رود، آن وقت است که در گمراهی استوار شده و ضلالتش حتمی و برای همیشه امید رستگاریش قطع می‌گردد، پس وقتی چنین پنداری از لوازم ضلالت باشد جمله‌ <span class="aya" rel="7_30" data-words="15-18">و یحسبون أنهم مهتدون</span> به منزله تفسیر جمله‌ <span class="aya" rel="7_30" data-words="5-7">حق علیهم الضلالة</span> خواهد بود، هم چنان که همین پندار در آیه‌ <span class="aya" rel="18_103-104" data-words="1-17">قل هل ننبئکم بالأخسرین أعمالا، الذین ضل سعیهم فی الحیاة الدنیا و هم یحسبون أنهم یحسنون صنعا</span><span class="footnote" rel="1" title="بگو آیا خبر دهیم شما رای از آنان که از جهت عمل زیانکارترند؟ همان کسانند که زحمات‌شان در زندگی دنیا هدر رفته و پندارند که رفتار نیک انجام می‌دهند سوره کهف آیه ۱۰۴">*</span> و آیه‌ <span class="aya" rel="2_6-7" data-words="1-23">إن الذین کفروا سواء علیهم أ أنذرتهم أم لم تنذرهم لا یؤمنون، ختم الله علی قلوبهم و علی سمعهم و علی أبصارهم غشاوة</span><span class="footnote" rel="2" title="کسانی که کافر شدند چه آنان رای انذار بکنی و چه نکنی ایمان نمی‌آورند، زیرا خداوند بر دل و گوش آنان مهر زده و پرده‌ای چشمشان رای پوشانده است سوره بقره آیه ۷">*</span> بعنوان یکی از لوازم ضلالت ذکر شده و آن را تفسیر کرده است. </p> <p>آری، انسان تا زمانی که در مسیر فطرت راه می‌رود و بر طبق نوامیس خلقت قدم بر می‌دارد حق را حق و سعادت را سعادت و خلاصه هر چیز را آن طور که هست می‌بیند، و در نتیجه جز در برابر حق گردن نمی‌نهد، و جز برای راستی و درستی خاضع نمی‌شود، و جز چیزهایی را که خیر و سعادتش در آن است اراده نمی‌کند، این فطرت آدمی است که اگر توفیق هم رفیق شد و انسان به راه هدایت افتاد سعی می‌کند تمامی مقاصد خود را با مصداق حقیقیش تطبیق دهد، مثلا در عبادت که یکی از مقاصد او است جز خدا را که مطلوب و مقصود حقیقی او است و بندگی در برابر او مصداق حقیقی عبادت است نمی‌پرستد، و جز حیات دائمی که سعادت مطلوب او است طلب نمی‌کند. </p> <p>اما اگر توفیق رفیقش نشد و در نتیجه از راه، پرت و منحرف گردید، دلش از حق به سوی باطل و از خیر به سوی شر و از سعادت به سوی شقاوت بر می‌گردد، آن وقت است که هوای نفس را معبود خود گرفته و شیطان را می‌پرستد، برای بت‌ها سر فرود می‌آورد، از عالم ملکوت چشم پوشیده دل به دنیا می‌بندد، و چشم به زخارف مادی آن می‌دوزد. </p> <p>چنین کسی عقیده‌اش نسبت به هر عملی که انجام می‌دهد این است که همین طور باید آن را انجام داد، و خیال می‌کند که در عمل خود راه راست را یافته است، در نتیجه باطل را به عنوان حق، و شر و شقاوت را به خیال خیر و سعادت اخذ می‌کند، و در عین اینکه فطرتش سالم و محفوظ است در مقام عمل فطرت خود را با غیر آن تطبیق می‌دهد. خدای تعالی در این باره می‌فرماید: <span class="aya" rel="4_47" data-words="1-19">یا أیها الذین أوتوا الکتاب آمنوا بما نزلنا مصدقا لما معکم من قبل أن نطمس وجوها فنردها علی أدبارها</span>     <code class="page" rel="8,97"/><span class="footnote" rel="1" title="ای کسانی که برای شما کتاب آسمانی فرستاده شد ایمان آورید به قرآن که فرو فرستادیم، که تصدیق کننده تورات و انجیل شما است پیش از آنکه به روی‌تان از اثر ضلالت خط محو و خذلان کشیم">*</span>. </p> <p>آری، محال است کسی باطل را با اعتراف به باطل بودنش پیروی کند، و شقاوت را با علم به اینکه شقاوت و خسران است طلب نماید، هم چنان که در این باره نیز فرموده: <span class="aya" rel="30_30" data-words="5-14">فطرت الله التی فطر الناس علیها لا تبدیل لخلق الله</span><span class="footnote" rel="2" title="سوره روم آیه ۳۰">*</span>. </p> <p>و این نه تنها انسان است که چنین نمی‌کند، بلکه هیچ علت و سببی جز غایتی را که سازگار با طبع او است هدف همت قرار نمی‌دهد، و جز کارهایی که خیر و سعادتش را تامین کند مرتکب نمی‌شود، و اگر هم احیانا به انسانی و یا سببی از اسباب دیگر برخوریم که بر خلاف این قاعده عملی را انجام داده یا اثری را از خود نشان داده است باید این برخورد خود را سطحی دانسته و آن را تخطئه کنیم. </p> <p><span class="phrase">این است آن معنایی که دقت و تامل در آیه آن را اقتضا می‌کند، و همانطوری که گفتیم استفاده این معنا وقتی است که جمله‌ <span class="aya" rel="7_30" data-words="1-2">فریقا هدی...</span> حال از ضمیر <em rel="fa_7_29_18-18" data-sentence="192:151">تعودون</em> باشد و وجه شباهت <em>عود</em> را به <em>بدء</em> بیان کند، چه اینکه آن را متصل به ما قبل و مبین علت آن بدانیم، و یا آنکه آن را جمله‌ای مستانفه بگیریم.</span> </p> <p>و اما مفسرین دیگر، گویا همه در این معنا اتفاق دارند که جمله‌ <span class="aya" rel="7_30" data-words="1-2">فریقا هدی</span> حالی است که تنها کیفیت <em>عود</em> را بیان می‌کند، نه <em>عود</em> و <em>بدء</em> را، و چنین پنداشته‌اند که جهت اشتراک و وجه شباهت عود به بدء چیز دیگری است که در کلام ذکر نشده است<span class="footnote" rel="3" title="مجمع البیان، ج ۴ ص ۴۱۱">*</span>. </p> <p>بله، کسانی هم دیده می‌شوند که جمله مزبور را بیان کیفیت عود و بدء هر دو گرفته‌اند، و لیکن این اشخاص کسانی هستند که به منظور فرار از محذور جبر منظور از بدء را سرتاسر زندگی دنیا و منظور از عود را طول زندگی آخرت گرفته‌اند، نه ابتدای آن دو<span class="footnote" rel="4" title="تفسیر المنار ج ۸ ص ۳۷۶-۳۷۵">*</span>. و خواننده عزیز ملاحظه کرد که ما مقصود از عود و بدء را ابتدای وجود در این دو نشات گرفتیم و محذور جبر هم لازم نیامد. </p> <h3> <span class="title" rel="7_29">اختلاف مفسرین در بیان ارتباط جمله: <span class="aya" rel="7_29" data-words="16-18">کما بدأکم تعودون...</span> با آیات قبل از آن</span> </h3> <p> کوتاه سخن، مفسرین بعد از اتفاق مزبور در بین خود اختلاف کرده‌اند در اینکه این کلام </p> <p>سوره نساء آیه 47       <code class="page" rel="8,98"/> چه ارتباطی به ما قبل خود دارد، و وجه اتصال آن به ما قبل چیست؟ بعضی گفته‌اند: این کلام مردم را از معاد بیم می‌دهد، تا شاید که از ترس آن، احکام سابق الذکر را عمل کنند، و احتجاج می‌کند بر مساله معاد به مساله ابتدای خلقت. </p> <p>بنا بر این، معنای این جمله و جمله ما قبلش این است که: خدا را به خلوص بخوانید و از مجازات روز حشر بترسید، و اگر مساله حشر به نظرتان بعید می‌رسد نظری به ابتدای خلقت خود کنید، آن خدایی که شما را از هیچ به وجود آورده قادر است که بار دیگر مبعوث‌تان کند<span class="footnote" rel="1" title="المنار ج ۸ ص ۳۷۶-۳۷۵ و مجمع البیان ج ۴ ص ۴۱۱">*</span>. </p> <p>و این وجه صحیح نیست، زیرا وقتی صحیح است که جمله مزبور بخواهد قدرت خدا را بر عود، تشبیه کند به قدرتش نسبت به بدء، و اگر این جمله در صدد چنین تشبیهی بود جا داشت به تعبیر کما بداکم یبعثکم و یجازیکم نازل می‌شد، و به جای اینکه بفرماید: <em>بر گشت می‌کنید</em> ، مجازات را که غرض اصلی از انذار با آن حاصل می‌شود صریحا ذکر می‌کرد، و می‌فرمود: خداوند مبعوث‌تان می‌کند و مجازاتتان می‌نماید و حال آنکه اینطور نفرموده، پس با این وجه نمی‌توان این جمله را به جمله قبل مربوط و متصل ساخت. </p> <p>بعضی دیگر گفته‌اند: این جمله احتجاج علیه منکرین بعث است، و مربوط است به چند آیه قبل که می‌فرمود: <span class="aya" rel="7_25" data-words="2-9">فیها تحیون و فیها تموتون و منها تخرجون</span> و حاصل معنای آن این است که: محشور کردن شما برای خدا کاری ندارد، و این کار مشکل‌تر از آفریدن‌تان نیست<span class="footnote" rel="2" title="تفسیر المنار ج ۸ ص ۳۹۰">*</span>. </p> <p>اشکالی که در وجه قبلی بود در این وجه نیز هست، بعلاوه اینکه، این وجه بدون دلیل خود را به زحمت انداختن است. </p> <p>بعضی دیگر گفته‌اند: این جمله مستانفه و کلام تازه‌ای است و هیچ ربطی به ما قبل خود ندارد<span class="footnote" rel="3" title="و اگر نه این بود که مردم همه یک نوع و یک امتند، ما آنان که کافر به خدا می‌شوند (به مال فراوان) سقف خانه‌های‌شان را از نقره خام قرار می‌دادیم و (چندین طبقه که بر سقف با) نردبان بالا روند">*</span>. عده‌ای دیگر گفته‌اند: متصل به ما قبل خود هست، و معنایش این است که: زنهار! خود را برای خدا خالص کنید که هر کسی به همان حالی مبعوث می‌شود که با آن حال از دنیا رفته است، مؤمن بر ایمانش و کافر بر کفرش.<span class="footnote" rel="4" title="الدر المنثور ج ۳ ص ۷۶">*</span> این وجه نیز مانند وجوه قبلیش از سیاق آیه، دور است و آیه بر آن دلالت ندارد. </p> <p><code class="aya" rel="7_31"/> <span class="aya" rel="7_31" data-words="1-8">یا بنی آدم خذوا زینتکم عند کل مسجد...</span> راغب می‌گوید: کلمه <em>سرف</em> به معنای تجاوز از حد است در هر عملی که انسان انجام می‌دهد و لیکن این معنا در انفاق مشهورتر است<span class="footnote" rel="5" title="مفردات راغب ص ۲۳۶">*</span>. </p> <p>       <code class="page" rel="8,99"/> معنای به همراه برداشتن زینت در موقع رفتن به سوی مسجد آرایش ظاهری نیست، بلکه آرایشی است معنوی که مناسب با نماز و طواف و سایر عبادات باشد. پس معنای آیه بر می‌گردد به امر به زینت کردن نیکو برای نماز و غیر آن و اطلاق آن شامل نماز اعیاد و جماعات و نمازهای یومیه و سایر وجوه عبادت و ذکر می‌شود. </p> <p> <span class="aya" rel="7_31" data-words="9-15">و کلوا و اشربوا و لا تسرفوا...</span> -در این جمله دو امر اباحی و یک نهی تحریمی است که جمله‌ <span class="aya" rel="7_31" data-words="16-19">إنه لا یحب المسرفین</span> نهی تحریمی مزبور را تعلیل می‌کند. و همان طوری که قبلا هم اشاره کردیم این امر و نهی و علتی که برای آن ذکر شده همه از متفرعات داستان بهشت آدم است، و خطاب این جمله مانند خطاب‌های آن داستان عمومی است و اختصاص به یک دین و یک صنف ندارد. پس اینکه بعضی از مفسرین گفته‌اند آیه‌ <span class="aya" rel="7_31" data-words="1-8">یا بنی آدم خذوا زینتکم عند کل مسجد</span> دلالت دارد بر اینکه رسول خدا (ص) مبعوث به جمیع امم دنیا است. و همچنین اینکه گفته‌اند خطاب در این آیه به حسب لغت زنان را شامل نمی‌شود و لیکن به حسب شرع آنان را به تبع مردها شامل می‌شود، صحیح نیست، زیرا همانطوری که گفتیم این خطاب اختصاص به امت اسلام ندارد و شمولش نسبت به زنان از ناحیه تغلیب و وجود قرینه عقلی است نه به حسب شرع. </p> <p><code class="aya" rel="7_32"/> <span class="aya" rel="7_32" data-words="1-12">قل من حرم زینة الله التی أخرج لعباده و الطیبات من الرزق</span> در این آیه به نوعی التفات حکمی مخصوص به این امت از حکم عام سابق استخراج شده، هم چنان که در جمله‌ <span class="aya" rel="7_26" data-words="17-22">ذلک من آیات الله لعلهم یذکرون</span> و جمله‌ <span class="aya" rel="7_28" data-words="1-4">و إذا فعلوا فاحشة</span> نظیرش گذشت. </p> <p>استفهامی که در این آیه است استفهامی است انکاری. </p> <p><span class="phrase">کلمه <em rel="fa_7_32_4-4" data-sentence="5:189">الزین</em> در مقابل معنای <em>الشین</em> است، و به معنای کارها و چیزهایی است که عیب و نقص را از بین ببرد و <em>الشین</em> به معنای هر چیزی است که مایه رسوایی و نقص انسان و نفرت اشخاص از او بوده باشد.</span> </p> <h3>معنای اخراج زینت و طیبات رزق‌ <span class="title" rel="7_32"> (در ذیل آیه: <span class="aya" rel="7_32" data-words="1-5">قل من حرم زینة الله...</span>) </span> </h3> <p>  <em>اخراج زینت</em> استعاره‌ای است تخییلی و کنایه است از اظهار آن. آری، این خدای سبحان است که به الهام و هدایت خود انسان را از راه فطرت ملهم کرده تا انواع و اقسام زینت‌هایی که مورد پسند جامعه او و باعث مجذوب شدن دلها به سوی او است ایجاد نموده به<code class="page" rel="8,100"/> این وسیله نفرت و تنفر مردم را از خود دور سازد. پس گر چه به حسب ظاهر به وجود آوردن زینت‌ها و سایر حوائج زندگی کار خود انسان است، و لیکن از آنجایی که به الهام خداوند بوده در حقیقت او ایجادش کرده و آن را از پنهانی به عرصه بروز و ظهور در آورده، چون می‌دانسته که این نوع موجود محتاج به زینت است. </p> <p><span class="phrase">آری، اگر انسان در دنیا بطور انفرادی زندگی می‌کرد هرگز محتاج به زینتی که خود را با آن بیاراید نمی‌شد، بلکه اصلا بخاطرش هم خطور نمی‌کرد که چنین چیزی لازم است، و لیکن از آنجایی که زندگیش جز بطور اجتماع ممکن نیست، و زندگی اجتماعی هم قهرا محتاج به اراده و کراهت، حب و بغض، رضا و سخط و امثال آن است، از این جهت خواه ناخواه به قیافه و شکل‌هایی بر می‌خورد که یکی را دوست می‌دارد و از یکی بدش می‌آید، لذا معلم غیبی از ما ورای فطرتش به او الهام کرده تا به اصلاح مفاسد خود بپردازد، و معایب خود را بر طرف ساخته خود را زینت دهد، و شاید همین نکته باعث شده که از انسان به لفظ <em rel="fa_7_32_8-8" data-sentence="561:32">عباده</em>  که صیغه جمع است تعبیر بفرماید.</span> </p> <p>و این زینت از مهم‌ترین اموری است که اجتماع بشری بر آن اعتماد می‌کند، و از آداب راسخی است که به موازات ترقی و تنزل، مدنیت انسان ترقی و تنزل می‌نماید، و از لوازمی است که هیچ وقت از هیچ جامعه‌ای منفک نمی‌گردد، به طوری که فرض نبودن آن در یک جامعه مساوی با فرض انعدام و متلاشی شدن اجزای آن جامعه است. آری، معنای انهدام جامعه جز از بین رفتن حسن و قبح، حب و بغض، اراده و کراهت و امثال آن نیست، وقتی در بین افراد یک جامعه اینگونه امور حکمفرما نباشد دیگر مصداقی برای اجتماع باقی نمی‌ماند -دقت بفرمایید-. </p> <p> <span class="phrase"><em rel="fa_7_32_10-10" data-sentence="0:114">طیب</em> به معنای چیزی است که ملایم با طبع باشد، و در اینجا عبارت است از انواع مختلف غذاهایی که انسان با آن ارتزاق می‌کند.</span> و <span class="phrase">یا عبارت است از مطلق چیزهایی که آدمی در زندگی و بقای خود از آنها استمداد می‌جوید، مانند مسکن، همسر و... برای تشخیص اینکه کدامیک از افراد این انواع <em rel="fa_7_32_10-10" data-sentence="147:144">طیب</em> و مطابق با میل و شهوت او و سازگار با وضع ساختمانی او است، خداوند او را مجهز به حواسی کرده که با آن می‌تواند سازگار آن را از ناسازگارش تمیز دهد.</span> </p> <p>این مساله که زندگی صحیح و سعید آدمی مبتنی بر رزق طیب است احتیاج به گفتن ندارد، و ناگفته پیدا است که انسان وقتی در زندگی خود به سعادت مطلوبش نائل می‌شود که وسیله ارتزاقش چیزهایی باشد که با طبیعت قوا و جهازاتش سازگار بوده، و با بقای ترکیب<code class="page" rel="8,101"/> خاصی که آن جهازات دارد مساعد باشد، چون انسان به هیچ جهازی مجهز نشده مگر اینکه زندگیش موقوف و منوط بر آن است. بنا بر این، اگر در موردی، حاجت خود را با چیزی که با طبعش سازگار نیست برآورده سازد نقصی به خود وارد آورده، و مجبور است آن نقص را به وسیله سایر قوای خود تتمیم و جبران نماید. </p> <p>مثلا گرسنه‌ای که احتیاج به غذا را به صورتی غیر صحیح بر طرف می‌سازد و بیش از اندازه لازم غذا می‌خورد نقصی به جهاز هاضمه خود وارد می‌آورد، و مجبور می‌شود به وسیله دوا و اتخاذ رژیم، جهاز هاضمه و غدد ترشحی آن را اصلاح نماید، و وقتی این عمل را چند بار تکرار کرد دواهای مزبور از اثر و خاصیت می‌افتد، و انسان برای همیشه علیل شده از انجام کارهای حیاتی‌اش که اهم آن فکر سالم و آزاد است باز می‌ماند، و همچنین سایر حوائج زندگی. </p> <p>علاوه بر اینکه تعدی از این سنت انسان را به چیز دیگری تبدیل می‌کند، و به صورت موجودی در می‌آورد که نه عالم برای مثل او آفریده شده، و نه امثال او برای عالم خلق شده‌اند. </p> <p>آری، انسانی که یکسره خود را به دست شهوات بسپارد و بکوشد که تا آخرین مرحله امکان و قدرت از لذائذ حیوانی و شکم و شهوت و امثال آن تمتع ببرد انسانی است که می‌خواهد در ظرفی زندگی کند که عالم هستی برایش معین نکرده و به راهی رود که فطرت برایش تعیین ننموده است. </p> <p>خدای سبحان در این آیه شریفه زینت‌هایی را سراغ می‌دهد که برای بندگانش ایجاد نموده، و آنان را فطرتا به وجود آن زینت‌ها و به استعمال و استفاده از آنها ملهم کرده، و معلوم است که فطرت الهام نمی‌کند مگر به چیزهایی که وجود و بقای انسان منوط و محتاج به آن است. در وضوح این امر همین بس که هیچ دلیلی بر مباح بودن چیزی بهتر از احتیاج به آن نیست، زیرا احتیاج به حسب وجود و طبیعت خاص انسانی خود دلیل است بر اینکه خدای تعالی انسان را طوری آفریده که به آن چیز محتاج باشد. و به عبارت دیگر با تعبیه قوا و ادوات انسان رابطه‌ای بین او و بین آن چیزها برقرار کرده که خواه ناخواه، در صدد تحصیل آنها بر می‌آید. </p> <p>ذکر طیبات از رزق و عطف آن بر زینت و قرار داشتن این عطف در سیاق استفهام انکاری این معنا را می‌رساند که اولا رزق طیب دارای اقسامی است. و ثانیا زینت خدا و رزق طیب را هم شرع اباحه کرده و هم عقل و هم فطرت. و ثالثا این اباحه وقتی است که استفاده از آن از حد اعتدال تجاوز نکند و گر نه جامعه را تهدید به انحطاط نموده شکافی در بنیان آن<code class="page" rel="8,102"/> ایجاد می‌کند که مایه انعدام آن است. آری، کمتر فسادی در عالم ظاهر می‌شود و کمتر جنگ خونینی است که نسل‌ها را قطع و آبادی‌ها را ویران سازد و منشا آن اسراف و افراط در استفاده از زینت و رزق نبوده باشد، چون انسان طبعا اینطور است که وقتی از جاده اعتدال بیرون شد و پا از مرز خود بیرون گذاشت کمتر می‌تواند خود را کنترل کند، و به یک حد معینی اکتفاء نماید، بلکه مانند تیری که از کمان بیرون شود تا آخرین حد قدرتش جلو می‌رود، و چون چنین است سزاوار است که همه وقت و در همه امور در زیر تازیانه تربیت کنترل شود، و به ساده‌ترین بیانی که عقل خود او آن را بپسندد پند و اندرز داده شود. </p> <h3> <span class="title" rel="7_31 7_26 7_27 7_28 7_29 7_30 7_32 7_33 7_34 7_35 7_36">چرا خداوند به ضروریات زندگی از قبیل لباس پوشیدن و خود را آراستن امر نموده است؟ </span> </h3> <p> امر پروردگار به ضروریات زندگی از قبیل لباس پوشیدن و خود را آراستن از همین باب است که می‌خواهد تربیتش حتی در اینگونه امور ساده و پیش پا افتاده رعایت شده باشد، پس کسی نگوید امر به پوشیدن لباس و تنظیف و آرایش چه معنا دارد. </p> <p>صاحب تفسیر المنار جواب دیگری از این حرف داده-و چه نیکو گفته است: این حرف را کسانی می‌زنند که از تاریخ امم و سرگذشت ملل گذشته بی‌خبرند، و گر نه آن را سطحی و ساده تلقی ننموده به اهمیت و ارزش آن پی می‌بردند، چون اکثر مردم نیمه وحشی جزیره‌نشین و کوهستانیهای آفریقا که در جنگل‌ها و غارها تنها و یا دسته‌جمعی زندگی می‌کردند زن و مردشان لخت بسر می‌بردند، اسلام به هر قومی از آنان که دست یافت با امثال آیه مورد بحث لباس پوشیدن را به آنان یاد داد و ستر عورت را برایشان واجب کرد، و به سوی تمدن سوق‌شان داد. و من خیال می‌کنم این قبیل حرفها از ناحیه دشمنان اسلام در دهن‌ها افتاده است، گویا مبلغین مسیحیت به منظور رم دادن مردم از اسلام و دعوت‌شان به کیش خود این طعنه‌ها را زده‌اند، و گر نه ارزش دعوت اسلام به لباس و آرایش بر هیچ کس پوشیده نیست. و لذا بعضی از منصفین مسیحی اعتراف کرده‌اند به اینکه این گونه طعنه‌ها نسبت به اسلام بی‌انصافی است، اسلام با این حکم خود منت بزرگی به گردن ما اروپائیان دارد، چون اگر اسلام نبود ما امروز در خطه پهناور آفریقا تجارت پارچه و قماش نداشته و سالیانه مبالغ هنگفتی سود نمی‌بردیم. این حکم اسلام تنها در بین مسلمین آنجا حسن اثر نداشته بلکه امم و ملل بت‌پرست نیز وقتی هموطنان خود را دیدند که پس از قبول اسلام ملبس به لباس شدند و به زینت و آرایش خود پرداختند آنان نیز به تقلید از مسلمین لباس پوشیده رسم دیرینه خود را ترک گفتند. </p> <p>شاهد زنده این مدعا، ساکنین بلاد هندند، چون بت‌پرستان این ناحیه در عین اینکه از قدیم الایام مردمی متمدن بودند مع ذلک هم اکنون هزاران هزار از زن و مردشان لخت مادرزاد<code class="page" rel="8,103"/> و یا نصف و یا ربع بدن‌شان برهنه است. بعضی از مردان‌شان در بازارها و کارگاه‌ها بدون لباس آمد و شد می‌کنند، و فقط عورت‌ها و یا حد اکثر از کمر به پایین را می‌پوشانند، زنان‌شان شکم و ران‌ها را برهنه نموده و از کمر به بالای‌شان هم برهنه است. دانشمندان همین قوم اعتراف کرده‌اند که این مقدار از لباس را هم مسلمانان به آنان آموخته‌اند. و همچنین غذا خوردن در ظرف هم از آثار اسلام است، چون می‌دیدند که مسلمین هیچ وقت بدون ظرف غذا نمی‌خورند حتی فقرای آنان که دسترسی به ظرف ندارند غذا را روی برگ درختان ریخته از روی آن بر می‌دارند و می‌خورند، و در عین تهی دستی هرگز از لباس و آرایش خود کم نمی‌گذارند. </p> <p>و چون مسلمین از دیر زمان در بلاد هند حکومت می‌کردند، و غالبا فاضل‌ترین و پارساترین حکومت‌های اسلامی بودند تاثیرشان در بت‌پرست‌ها بیش از تاثیری بود که سایر حکومت‌های اسلامی در نقاط مختلف گیتی داشتند، لذا مساله ملبس به لباس شدن هم از جاهای دیگر بیشتر شایع گردید، و لذا می‌بینیم در بلاد شرق یعنی سیام و نواحی آن، مسلمین آن طور نفوذ و تاثیر نداشته بلکه خودشان در جهل و دوری از تمدن دست کمی از بت‌پرست‌ها نداشتند، و از حیث لباس و سایر اعمال دینی به کیش بت‌پرستی نزدیک‌ترند تا به اسلام. زنان آن نواحی غیر از عورت جلو و عقب، عورت دیگری که پوشاندنش لازم باشد برای خود قائل نیستند. و حال آنکه در اسلام همه بدن زن عورت است. </p> <p>خلاصه اینکه، در سراسر گیتی هر کجا که اسلام قوتی دارد به میزان نفوذ و قوتش مظاهر تمدن از قبیل لباس، آرایش و امثال آن به چشم می‌خورد، اینجا است که ارزش واقعی این اصل اصلاحی اسلام معلوم می‌شود و به خوبی به دست می‌آید که اگر اسلام چنین اصلی را نمی‌داشت و متعرض مساله لباس و آرایش نمی‌شد و آن را بر مسلمین واجب نمی‌کرد، به طور مسلم امروز امم و قبایل بی‌شماری هم چنان در حال توحش باقی مانده بودند. با این حال چطور یک مشت فرنگی ماب به خود اجازه می‌دهند که بر حسب عادت زشتی که دارند در کمال تبختر کلاه خود را کج گذاشته، روی مبل قهوه‌خانه و یا کاباره و یا میکده‌ها تکیه زده بگویند: این چه دینی است که حوائج و ضروریات زندگی بشری را جزء شرایع خود قرار داده، مثلا به لباس پوشیدن و غذا خوردن و آب آشامیدن امر نموده و این قبیل امور را با اینکه احتیاجی به سفارش و وحی آسمانی ندارد جزء احکام خود قرار دهد؟<span class="footnote" rel="1" title="تفسیر المنار، ج ۸ ص ۳۸۴-۳۸۲">*</span>   <code class="page" rel="8,104"/> این بود جوابی که صاحب المنار از اشکال مزبور داده. در اینجا به یاد داستانی افتادم که نقل آن در حقیقت جواب سومی از این اشکال است، و آن اینکه وقتی طبیب مخصوص هارون الرشید که مردی نصرانی و حاذق در طب بود به علی بن الحسین بن واقد گفت کتاب آسمانی شما هیچ دستوری در باره بهداشت و حفظ الصحه ندارد، و حال آنکه سعادت بشر را دو علم تامین می‌کند یکی علم‌ادیان و دیگری علم ابدان (طب). </p> <p>علی در جوابش گفت: خداوند علم ابدان را در کتاب خود در نصف یک آیه خلاصه کرده است و آن جمله‌ <span class="aya" rel="7_31" data-words="10-15">کلوا و اشربوا و لا تسرفوا</span> است. رسول گرامی اسلام  (ص) نیز این معنا را در جمله کوتاه معده خانه هر دردی است و پرهیز سر آمد هر دوایی است، و باید که حق بدن را در آنچه عادتش داده‌ای ادا کنی خلاصه کرده. طبیب نامبرده فکری کرد و گفت: آری، کتاب شما و پیغمبرتان با این دو جمله دستور دیگری را برای جالینوس باقی نگذاشتند.<span class="footnote" rel="1" title="مجمع البیان ج ۴ ص ۴۱۳">*</span> </p><h3> <span class="title" rel="7_32 7_26 7_27 7_28 7_29 7_30 7_31 7_33 7_34 7_35 7_36">بیان آیات</span> </h3> <p> <span class="aya" rel="7_32" data-words="13-22">قل هی للذین آمنوا فی الحیاة الدنیا خالصة یوم القیامة</span> خطابی که در صدر این آیه است یا مخصوص به کفار است، و یا مانند خطاب آیه قبلی مؤمنین را هم شامل می‌شود، و لازمه اینکه شامل کفار هم باشد این است که زینت و طیبات رزق موضوعی باشد مشترک بین کافر و مؤمن. و <span class="phrase">چون سیاق جمله‌ <span class="aya" rel="7_32" data-words="13-16">قل هی للذین آمنوا</span> سیاق بیان مختصات مؤمنین است، و می‌خواهد بفرماید: همین نعمت‌هایی که امروز مؤمن و کافر در آن شریکند در آخرت مختص به مؤمنین است، لذا جمله‌ <span class="aya" rel="7_32" data-words="17-19">فی الحیاة الدنیا</span> متعلق است به جمله <em>آمنوا</em> و ظرف‌ <span class="aya" rel="7_32" data-words="21-22">یوم القیامة</span> متعلق خواهد بود به همان چیزی که جمله‌ <span class="aya" rel="7_32" data-words="15-16">للذین آمنوا</span> متعلق به آن است، حال یا کلمه <em>کائنة</em> است و یا شبیه به آن، و در صورتی که کلمه  <em rel="fa_7_32_20-20" data-sentence="593:478">خالصة</em> را هم حال از ضمیر مؤنث گرفته مقدم شدنش را بر <span class="aya" rel="7_32" data-words="21-22">یوم القیامة</span> برای فاصله شدن بین آن و بین‌ <span class="aya" rel="7_32" data-words="17-19">فی الحیاة الدنیا</span> بدانیم معنای آیه چنین خواهد شد: بگو آن زینت‌ها در روز قیامت تنها از آن مؤمنین است، و دیگران را از آن بهره‌ای نیست، زندگی آخرت مانند زندگی دنیا نیست که هر کس و ناکسی در نعمت‌های آن سهیم باشد پس هر که در دنیا ایمان آورد همه نعمت‌های آن روز قیامت از آن وی خواهد بود .</span> </p> <p>با این بیان، اشکالی که در کلام بعضی از مفسرین است که گفته‌اند: مراد از خلوص، نجات از هم و غم است و معنای آیه این است که زینت‌های دنیا برای مؤمنین خالی از   <code class="page" rel="8,105"/> هم و غم و خالص از مشقت نیست، و لیکن در آخرت خالص است<span class="footnote" rel="1" title="مجمع البیان ج ۴ ص ۴۱۳">*</span> ظاهر می‌شود، چون در سیاق این آیه و همچنین آیات قبل اشعاری به اینکه نعمت‌های دنیایی همراه با ناراحتی است نبود، تا آنکه قرینه باشد بر معنایی که وی برای خلوص کرده. و همچنین کلام مفسر دیگر که گفته است: جمله‌ <span class="aya" rel="7_32" data-words="17-19">فی الحیاة الدنیا</span> متعلق است به چیزی که جمله‌ <span class="aya" rel="7_32" data-words="15-16">للذین آمنوا</span> متعلق به آن است، و معنای آیه چنین است: بگو نعمت‌های دنیا برای کسانی که ایمان آوردند به طور اصالت و استحقاق ثابت است، و برای کفار به طور طفیلی و گر نه خود کفار استحقاق آن را ندارند و همین نعمت‌ها در قیامت برای مؤمنین خالص است . </p> <p>آن گاه کلام خود را توضیح داده و گفته است: روی سخن در این آیه به اشخاصی است که در اصلاح حیات صالح مؤثر باشند، و علوم نافع و اوامر محرک به سوی اصلاح حیات و همچنین اخذ زینت و ارتزاق از طیبات و قیام به واجبات زندگی منتهی به آنان باشد، اشخاصی مخاطب به این آیه هستند که کارشان تفکر در آیات آفاقی و انفسی و ایجاد صنایع و فنون و ترقی دادن جامعه و قدردانی و شکرگزاری از این موهبت‌های الهی بوده باشد، و چنین کسانی همان مردم با ایمانند که سر و کارشان با وحی آسمانی و انبیا (ع) است<span class="footnote" rel="2" title="خدا گفت فرود آیید از بهشت همگی در حالی که بعضی از شما با بعض دیگر دشمنید پس اگر به سوی شما هدایتی از ناحیه من آمد (و قطعا خواهد آمد) سوره طه آیه ۱۲۳">*</span>. </p> <p>وجه فساد این کلام این است که اگر می‌خواهد بگوید این اصالت و تبعیت از آیه استفاده می‌شود، آیه شریفه هیچ دلالتی بر آن ندارد. و <span class="phrase">اگر منظورش این است که گر چه سیاق آیه سیاق این است که اثبات کند نعمت‌های دنیوی برای مؤمنین خلق شده و لیکن از کلمه  <em rel="fa_7_32_20-20" data-sentence="114:624">خالصة</em> استفاده این معنا می‌شود که به طور طفیلی غیر مؤمنین با آنان شرکت دارند، آیه شریفه دلالت بر چنین اختصاصی نداشته بلکه بر عکس اشتراک دو طایفه را می‌رساند: علاوه بر اینکه از امثال آیه‌ <span class="aya" rel="43_33" data-words="1-20">و لو لا أن یکون الناس أمة واحدة لجعلنا لمن یکفر بالرحمن لبیوتهم سقفا من فضة و معارج علیها یظهرون</span>... <span class="aya" rel="43_35" data-words="3-15">و إن کل ذلک لما متاع الحیاة الدنیا و الآخرة عند ربک للمتقین</span><span class="footnote" rel="3" title="تفسیر عیاشی ج ۲ ص ۱۱ ح ۱۳">*</span> خلاف این معنا استفاده می‌شود، چون این قبیل آیات دلالت دارند بر اختصاص دنیا به کفار و آخرت به مؤمنین.</span> </p> <p> <span class="aya" rel="7_32" data-words="23-27">کذلک نفصل الآیات لقوم یعلمون</span> -خدای تعالی در این جمله بر اهل علم منت     </p> <p>اینها همه متاع دنیا است و آخرت ابدی نزد خدا مخصوص اهل تقوا است. سوره زخرف آیه 35 <code class="page" rel="8,106"/> می‌گذارد به اینکه آیات خود را برایشان بیان فرموده است. </p> <h3> <span class="title" rel="7_33"><span class="phrase">معنای <em>فواحش</em> ، <em rel="fa_7_33_13-13" data-sentence="23:86">اثم</em> و <em rel="fa_7_33_15-15" data-sentence="80:71">بغی</em> و اشاره به اینکه امم و جوامع بشری هم مانند افراد عمر و اجل معینی دارند</span></span> </h3> <p> <span class="aya" rel="7_33" data-words="1-11">قل إنما حرم ربی الفواحش ما ظهر منها و ما بطن...</span> سابقا پیرامون مفردات این آیه به طور کامل بحث شد، و گفتیم که مراد از <em>فواحش</em>  گناهانی است که حد اعلای شناعت و زشتی را داشته باشد، مانند زنا، لواط و امثال آن. و <span class="phrase">منظور از <em rel="fa_7_33_13-13" data-sentence="9:119">اثم</em> گناهانی است که باعث انحطاط، ذلت و سقوط در زندگی گردد، مانند می‌گساری که آبروی آدمی و مال و عرض و جانش را تباه می‌سازد.</span> و <span class="phrase">نیز گفتیم که منظور از  <em rel="fa_7_33_15-15" data-sentence="23:124">بغی</em> تعدی و طلب کردن چیزی است که حق طلب کردن آن را نداشته باشد، مانند انواع ظلم‌ها و تعدیات بر مردم و استیلای غیر مشروع بر آنان.</span> </p> <p><span class="phrase">توصیف <em rel="fa_7_33_15-15" data-sentence="6:316">بغی</em> به وصف <em rel="fa_7_33_16-17" data-sentence="68:293">غیر حق</em> از قبیل توصیف به لازمه معنا است، نه تقسیم بغی به حق و غیر حق، هم چنان که تقیید شرک در <span class="aya" rel="7_33" data-words="18-20">و أن تشرکوا</span> به قید <span class="aya" rel="7_33" data-words="22-26">ما لم ینزل به سلطانا</span> از این باب است، نه تقسیم شرک به شرک با دلیل و بدون دلیل.</span> </p> <p>گویا شنونده پس از شنیدن خطاب اباحه زینت و طیبات رزق علاقه‌مند می‌شود به اینکه بفهمد غیر طیبات چه چیزهایی است، لذا در این آیه چیزهایی را که غیر طیب است به طور فهرست و خلاصه و به بیانی که شامل تمام انواع گناهان باشد بیان کرده است، چون محرمات دینی از دو حال خارج نیستند: یا محرمات مربوط به افعالند و یا مربوط به اقوال و عقاید. <span class="phrase">کلمات: <em>فواحش</em> ، <em rel="fa_7_33_13-13" data-sentence="24:446">اثم</em> و <em rel="fa_7_33_15-15" data-sentence="82:431">بغی</em> مربوط به قسم اول و جملات: <span class="aya" rel="7_33" data-words="18-21">و أن تشرکوا بالله</span> و <span class="aya" rel="7_33" data-words="28-31">أن تقولوا علی الله</span> قسم دوم را خلاصه می‌کند، قسم اول هم دو نوع است: یکی آنهایی که مربوط به حق الناس است که کلمه <em rel="fa_7_33_15-15" data-sentence="405:151">بغی</em> جامع آنها است، و دیگری گناهانی است که مربوط به حق الناس نیست، این نیز دو گونه است: یکی آنهایی که زشت و شنیعند و کلمه <em>فاحشه</em> اشاره به آنها است.</span> و <span class="phrase">دیگری گناهانی است که تنها دارای مفسده و ضرر برای گنهکار است و کلمه <em rel="fa_7_33_13-13" data-sentence="67:26">اثم</em> عنوان اینگونه گناهان است.</span> قسم دوم نیز یا شرک به خدا است و یا افتراء بر او. </p> <p><code class="aya" rel="7_34"/> <span class="aya" rel="7_34" data-words="1-4">و لکل أمة أجل...</span> این آیه حقیقتی را بیان می‌کند که از جمله‌ <span class="aya" rel="7_25" data-words="1-9">قال فیها تحیون و فیها تموتون و منها تخرجون</span><span class="footnote" rel="1" title="سوره اعراف آیه ۲۵">*</span> که در ذیل داستان آدم و بهشت بود، استخراج شده است، نظیر احکام دیگری که از آن استخراج شده بود، و مفادش این است که: امم و جوامع بشری هم مانند افراد دارای عمری   <code class="page" rel="8,107"/> معین و اجلی محدودند. و چه بسا بخاطر این تفریع و استخراج بتوان گفت که جمله‌ <span class="aya" rel="7_25" data-words="2-6">فیها تحیون و فیها تموتون</span> راجع است به زندگی و مرگ افراد و امت‌ها، و جمله‌ <span class="aya" rel="7_24" data-words="6-14">و لکم فی الأرض مستقر و متاع إلی حین</span><span class="footnote" rel="1" title="سوره اعراف آیه ۲۴">*</span> که قبلا ذکر شده بود راجع به زندگی دنیوی نوع بشر و اینکه این نوع از موجودات هم، روزی بطور کلی منقرض خواهند گردید. </p> <p><code class="aya" rel="7_35"/> <span class="aya" rel="7_35" data-words="1-10">یا بنی آدم إما یأتینکم رسل منکم یقصون علیکم آیاتی...</span> <span class="phrase">کلمه <em rel="fa_7_35_3-3" data-sentence="5:204">اما</em> در اصل <em>ان ما</em> بوده یعنی <em>ان</em> شرطیه بوده و <em>ما</em> زایده بر سرش در آمده است، و از اینکه در فعل شرطش <em rel="fa_7_35_4-4" data-sentence="176:69">یاتینکم</em> نون تاکید ثقیله در آمده استفاده می‌شود که شرط مزبور قطعی الوقوع است.</span> و منظور از <em>قص</em> بیان و تفصیل آیات است، چون در این کلمه هم معنای قطع هست و هم معنای اظهار. </p> <p>این آیه مشتمل بر چهارمین خطاب عمومی است که از داستان آدم و بهشت استخراج شده، و این خطاب که آخرین خطاب‌ها است تشریع عام الهی را در خصوص پیروی از انبیا و متابعت از طریق وحی را بیان می‌کند، و اصلی که این خطاب از آن استخراج شده آیه‌ای شبیه به آیه‌ <span class="aya" rel="20_123" data-words="1-11">قال اهبطا منها جمیعا بعضکم لبعض عدو فإما یأتینکم منی هدی</span><span class="footnote" rel="2" title="امروز بعضی یا همه، آن (عورت) ظاهر می‌شود و هر چه از آن ظاهر شود آن را بر دیگران روا نمی‌دارم">*</span> است که بیان می‌کند هدایت خدا از طریق وحی و رسالت است. </p> <h3>بحث روایتی‌ <span class="title" rel="7_26 7_31">روایاتی در مورد شان نزول آیه: <span class="aya" rel="7_26" data-words="4-7">قد أنزلنا علیکم لباسا...</span> و <span class="aya" rel="7_31" data-words="4-8">خذوا زینتکم عند کل مسجد</span> </span> </h3> <p> در الدر المنثور از ابن منذر از عکرمه نقل کرده که در ذیل آیه‌ <span class="aya" rel="7_26" data-words="4-9">قد أنزلنا علیکم لباسا یواری سوآتکم</span> گفته است این آیه در شان قبیله <em>بنو حمس</em> از قریش و قبایل دیگری که هم عقیده با آنان بودند مانند انصار، اوس، خزرج، خزاعه، ثقیف، بنی عامر بن صعصعه و بطون کنانة بن بکر نازل شده، چون این قبایل گوشت نمی‌خوردند و همیشه از پشت خانه‌ها داخل می‌شدند، هیچ وقت پشم و مو استعمال نمی‌کردند، برای پوشاندن اطفال پوست گوسفند و یا بز را خیکی کنده و در پایین آن در محل پاهای حیوان دو سوراخ در آورده و آن را (نظیر شلوار پلاستیکی امروز) به تن اطفال خود می‌کردند و همواره برهنه طواف می‌کردند. تنها قریش بود که     <code class="page" rel="8,108"/> در هنگام طواف لباس می‌پوشید، و گر نه سایر قبایل در موسم طواف از راه که می‌رسیدند لباسها را کنده و به عقیده خود بدین وسیله خود را از لباسی که در آن گناه کرده بودند عاری ساخته آن گاه اگر از قریش کسی لباسی به آنان عاریه می‌داد می‌پوشیدند و گر نه برهنه مشغول طواف می‌شدند، و پس از فراغت از طواف لباس‌های خود را پوشیده بر می‌گشتند<span class="footnote" rel="1" title="الدر المنثور ج ۳ ص ۷۵ ط بیروت">*</span>. </p> <p>و نیز در الدر المنثور است که عبد بن حمید از سعید بن جبیر نقل کرده که گفت: مردم جاهلیت را رسم چنین بود که برهنه در خانه کعبه طواف می‌کردند، و می‌گفتند که در لباسی که خدا را در آن معصیت کرده‌ایم طواف نمی‌کنیم، حتی نقل می‌کنند زنی از بادیه وارد شد و همه لباس‌هایش را کند و دست خود را در جلو ساتر ساخت و گفت: <span class="poem">الیوم یبدو بعضه أو کله‌ / فما بدا منه فلا احله<span class="footnote" rel="2" title="الدر المنثور ج ۳ ص ۷۶ ط بیروت">*</span> </span> و آیه شریفه‌ <span class="aya" rel="7_31" data-words="4-8">خذوا زینتکم عند کل مسجد...</span> در این باره نازل گردید<span class="footnote" rel="3" title="اصول کافی ج ۱ ص ۳۷۳">*</span>. </p> <p>مؤلف: قریب به این مضمون از ابن عباس و مجاهد و عطاء نیز نقل شده و لیکن اگر بخاطر داشته باشید گفتیم آیاتی که در اولش خطاب‌ <span class="aya" rel="7_26" data-words="1-3">یا بنی آدم</span> است متضمن احکام عامی است که اختصاص به یک امت ندارد، و این روایات اخبار آحادی بیش نیستند، علاوه بر اینکه متضمن اجتهاد راویان حدیثند، و به هیچ وجه حجیت ندارند. </p> <p>معتبرترین روایاتی که در این باب نقل شده یکی روایتی است که در الدر المنثور از ابن جریر و ابن ابی حاتم و ابن مردویه از ابن عباس نقل کرده که گفت: مردمی در خانه کعبه برهنه طواف می‌کردند، لذا خدای تعالی امر به زینت‌شان فرمود، و زینت همان لباس و ساتر عورت و انواع لباس‌های نیک است<span class="footnote" rel="4" title="تفسیر عیاشی ج ۲ ص ۱۹ ح ۱۵">*</span>. </p> <p>دوم روایتی است که ابن جریر و ابن منذر و ابن ابی حاتم از ابن عباس نقل کرده‌اند که گفت: مردم جاهلیت چیزهایی از قبیل لباس و غیر لباس را که خداوند حلالش کرده حرام می‌دانستند، و آیه‌ <span class="aya" rel="10_59" data-words="1-14">قل أ رأیتم ماأنزل الله لکم من رزق فجعلتم منه حراما و حلالا</span> اشاره به این عادت و عقیده آنان است، آن گاه خدای تعالی در رد این عقیده آیه‌ <span class="aya" rel="7_32" data-words="1-19">قل من حرم زینة الله التی أخرج لعباده و الطیبات من الرزق قل هی للذین آمنوا فی الحیاة الدنیا</span> را فرو       <code class="page" rel="8,109"/> فرستاد، و معنایش این است: مسلمین با کفار در استفاده از طیبات شریکند، از طعام طیب آن و لباس پاکیزه‌اش و زنان صالح و سایر طیباتش استفاده می‌کنند، و لیکن خداوند این طیبات را در قیامت خالص برای مؤمنین قرار می‌دهد و دیگر مشرکین از آن بهره‌ای ندارند<span class="footnote" rel="1" title="الدر المنثور ج ۳ ص ۸۱">*</span>. </p> <p>این دو روایت بطوری که می‌بینید شان نزول آیه را بیان نمی‌کند، بلکه ابن عباس در این دو روایت یک حقیقت خارجی را تطبیق بر آیه قرآن کرده است. </p> <h3> <span class="title" rel="7_26">چند روایت در باره: <span class="aya" rel="7_26" data-words="13-14">لباس التقوی</span> در آیه شریفه</span> </h3> <p> و نیز در الدر المنثور از ابو الشیخ از حسن نقل کرده که گفت: رسول خدا  (ص) فرمود: هیچ بنده‌ای عمل نیک و بدی نمی‌کند مگر آنکه روزی لباس مناسب عملش را به تن خواهد کرد، و مردم او را خواهند شناخت، و جمله‌ <span class="aya" rel="7_26" data-words="12-16">و لباس التقوی ذلک خیر</span> از آیات قرآن گواه این معنا است<span class="footnote" rel="2" title="بصائر الدرجات ص ۳۴ ج ۴">*</span>. </p> <p>در تفسیر عیاشی از زراره و حمران و محمد بن مسلم از ابی جعفر و ابی عبد اللَّه  (ع) نقل شده که فرمودند: مراد از <em>لباس تقوا</em> لباس‌های سفید است<span class="footnote" rel="3" title="تهذیب الاحکام ج ۲ ص ۴۳ ط تهران">*</span>. </p> <p><span class="phrase">در الدر المنثور است که ابن مردویه از عثمان نقل کرده که گفت: از رسول خدا شنیدم که در این آیه <em rel="fa_7_26_10-10" data-sentence="92:228">ریاشا</em> میخواند نه <em rel="fa_7_26_10-10" data-sentence="161:203">ریشا</em><span class="footnote" rel="4" title="تو ای پیغمبر از این ببعد روی خود را به قسمتی از مسجد الحرام (کعبه) متوجه کن و شما ای مسلمین هر جا بودید روی خود را به سوی آن متوجه سازید سوره بقره آیه ۱۴۴">*</span>.</span> </p> <p><span class="phrase">در تفسیر قمی در روایت ابی الجارود از حضرت ابی جعفر (ع) نقل شده که آن جناب در ذیل آیه شریفه‌ <span class="aya" rel="7_26" data-words="1-14">یا بنی آدم قد أنزلنا علیکم لباسا یواری سوآتکم و ریشا و لباس التقوی</span> فرمودند: مراد از <em>لباس</em> همین لباسی است که می‌پوشید و مراد از <em rel="fa_7_26_10-10" data-sentence="281:288">ریاش</em> متاع و مال است، و مقصود از <em>لباس تقوا</em> لباس عفاف است، زیرا شخص عفیف هم مانند کسی که لباس به تن دارد عورت و عیبش پوشیده است، هر چند لباس نداشته باشد، بخلاف فاجر که هر چه هم لباس بپوشد عورت و معایبش هویدا است<span class="footnote" rel="5" title="تفسیر قمی ج ۱ ص ۲۲۶ ط نجف">*</span>.</span> </p> <p>مؤلف: معنایی که در این دو روایت برای لباس شده از باب تطبیق کلی بر مصداق است که نظیرش در روایات دیگری تکرار شده. </p> <p>و نیز در تفسیر قمی در ذیل آیه‌ <span class="aya" rel="7_28" data-words="1-5">و إذا فعلوا فاحشة قالوا...</span> است که این آیه حکایت قول بت‌پرستان است، و خداوند آن را در جمله‌ <span class="aya" rel="7_28" data-words="13-18">قل إن الله لا یأمر بالفحشاء</span> رد کرده           <code class="page" rel="8,110"/> است<span class="footnote" rel="1" title="تفسیر قمی ج ۱ ص ۲۲۶">*</span>. </p> <h3> <span class="title" rel="7_28 7_26 7_27 7_29 7_30 7_31 7_32 7_33 7_34 7_35 7_36">روایتی که می‌گوید فاحشه‌ای که می‌گفتند خدا به آن امر کرده است، ادعای لزوم اطاعت از زمامداران جائر است</span> </h3> <p> در کتاب بصائر الدرجات از احمد بن محمد از حسین بن سعید از محمد بن منصور روایت شده که گفت: از امام (ع) معنای آیه‌ <span class="aya" rel="7_28" data-words="1-12">و إذا فعلوا فاحشة قالوا وجدنا علیها آباءنا و الله أمرنا بها...</span> را پرسیدم فرمود: آیا کسی را سراغ داری که خیال کند خداوند انسان را امر به زنا و نوشیدن شراب و سایر محرمات کرده باشد؟ عرض کردم: نه. فرمود پس فکر می‌کنی. این فاحشه‌ای که مردم جاهلیت می‌گفتند: خدا ما را به آن امر کرده چیست؟ عرض کردم خدا و رسول بهتر می‌دانند. فرمود: این آیه راجع به زمامداران و زعمای جور است که مردم ادعا می‌کنند خدا ایشان را امر به اقتداء به آنان نموده با اینکه خداوند چنین دستوری نداده است، و خداوند در این آیه ادعای آنان را رد نموده، به ما خبر می‌دهد که آنان دروغ می‌گفته‌اند، و این دروغشان را <em>فاحشه</em> نامیده است<span class="footnote" rel="2" title="تفسیر عیاشی ج ۲ ص ۱۱ ط تهران">*</span> مؤلف: این روایت در کافی نیز از عده‌ای از روات شیعه از احمد بن محمد از حسین بن سعید از ابی وهب از محمد بن منصور نقل شده<span class="footnote" rel="3" title="تفسیر عیاشی ج ۲ ص ۱۲ ح ۱۹">*</span>. و به این مضمون در تفسیر عیاشی از محمد بن منصور از عبد صالح (ع) روایت شده<span class="footnote" rel="4" title="تفسیر عیاشی ج ۲ ص ۱۳">*</span>. پس معلوم می‌شود از سند بصائر الدرجات ابو وهب افتاده، و حسین بن سعید از او و او از محمد بن منصور روایت کرده، و نیز معلوم می‌شود محمد بن منصور این سؤال را از عبد صالح موسی بن جعفر (ع) کرده است. </p> <p>به هر حال مضمون این روایت منطبق با ایام نزول آیه نیست، و همچنین استدلالی هم که در آن است منطبق با مورد آیه نیست، زیرا اهل جاهلیت احکام زیادی در باره فحشاء و منکرات داشته و آن را به خدای سبحان نسبت می‌دادند، از آن جمله یکی که جای تردید نیست طواف بدون ستر عورت است. پس نمی‌توان گفت که این روایت شان نزول آیه را بیان می‌کند، و لیکن این هم هست که بعد از رحلت رسول خدا (ص) هیچ عمل زشت و شنیعی که مردم آن را جایز دانسته و به خداوند نسبتش دهند جز مساله امامت غاصبانه ائمه جور عمل دیگری نیست که مصداق این آیه بوده باشد، و مساله مزبور با آیه شریفه کاملا منطبق است، زیرا بعد از رحلت رسول خدا (ص) قرن‌ها بر مسلمین گذشت که         <code class="page" rel="8,111"/> زنازادگانی امثال زیاد بن ابیه و فرزند نامشروعش عبید اللَّه زیاد و حجاج بن یوسف و طاغیانی امثال آنان بر ایشان حکومت می‌کردند، در حالی که در اطراف تخت سلطنت‌شان علمایی بودند که به امثال آیه‌ <span class="aya" rel="4_59" data-words="5-13">أطیعوا الله و أطیعوا الرسول و أولی الأمر منکم</span> تمسک نموده و به نفوذ اوامر ایشان و وجوب اطاعتشان فتوا می‌دادند، پس این روایت ناظر به این جهت است که مصداق آیه مورد بحث تنها رفتار مردم جاهلیت نبوده، بلکه رفتار مسلمین هم یکی از مصادیق آن است. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">چند روایت در مورد دروغ بستن به خدای تعالی</span> </h3> <p> در تفسیر عیاشی از ابی بصیر نقل شده که گفت: از ابی عبد اللَّه (ع) شنیدم که می‌فرمود: اگر کسی بگوید خداوند امر به فحشاء می‌کند دروغ به خدا نسبت داده، و اگر کسی بگوید خیر و شر همه مستند به او است باز هم به خداوند دروغ نسبت داده<span class="footnote" rel="1" title="تفسیر عیاشی ج ۲ ص ۱۲">*</span>. </p> <p>و نیز در کتاب مزبور از مسعدة بن صدقه از ابی عبد اللَّه (ع) روایت شده که فرمود: اگر کسی بگوید خداوند امر به کار بد و فحشاء می‌کند به خداوند دروغ بسته، و اگر بگوید خیر و شر عالم بدون مشیت او صورت می‌گیرد خدا را از سلطنتش بیرون نموده، و اگر بگوید گناهان بدون قوت خدا ارتکاب می‌شود باز به خدا دروغ بسته، و کسی که‌به خدا دروغ ببندد خداوند او را داخل آتشش می‌نماید<span class="footnote" rel="2" title="تهذیب الاحکام ج ۲ ص ۴۳">*</span>. </p> <p>مؤلف: اینکه فرمود: و کسی که بگوید خیر و شر عالم بدون مشیت او صورت می‌گیرد... ناظر به قول مفوضه است که می‌گویند: بنده در کار خیر و شر خود مستقل است. </p> <p>هم چنان که جمله و اگر کسی بگوید خیر و شر همه مستند به او است که در روایت قبلی بود ناظر است به قول جبری مذهب‌ها که می‌گفتند: خیر و شر و اطاعت و معصیت همه مستند به اراده خود خدا است، و اراده و مشیت عبد کوچکترین دخالتی در صدور آن ندارد، البته این وقتی است که ضمیر <em>او</em> در آن روایت به خدای تعالی برگردد و اما اگر به خود صاحب عمل برگردد آن وقت مانند روایت دوم ناظر به قول مفوضه خواهد بود. </p> <h3> <span class="title" rel="7_29">روایاتی در ذیل جمله: <span class="aya" rel="7_29" data-words="5-10">و أقیموا وجوهکم عند کل مسجد</span> </span> </h3> <p> شیخ در تهذیب به سند خود از ابن مسکان نقل کرده که گفت: از ابی عبد اللَّه  (ع) سؤال کردم معنای آیه‌ <span class="aya" rel="7_29" data-words="5-10">و أقیموا وجوهکم عند کل مسجد</span> چیست؟ فرمود: این آیه راجع به قبله است<span class="footnote" rel="3" title="الدر المنثور ج ۳ ص ۷۹">*</span>. </p> <p>       <code class="page" rel="8,112"/> مؤلف: این نیز از باب تطبیق کلی بر مصداق است، و عیاشی هم در تفسیر خود نظیر این روایت را از ابی بصیر از یکی از دو امام باقر و صادق (ع) نقل کرده است<span class="footnote" rel="1" title="تفسیر عیاشی ج ۲ ص ۱۲">*</span>. </p> <p>و نیز در کتاب نامبرده به سند خود از حلبی از امام صادق (ع) نقل کرده که در ذیل آیه‌ <span class="aya" rel="7_29" data-words="5-10">و أقیموا وجوهکم عند کل مسجد</span> فرمود: مقصود مساجدی است که در اسلام بنا شده و معنای آیه این است که: در مساجد نو بنیاد هم روی خود را به جانب مسجد الحرام کنید<span class="footnote" rel="2" title="الدر المنثور ج ۳ ص ۷۸ ط بیروت">*</span>. این مضمون را عیاشی نیز از زراره و حمران و محمد بن مسلم از ابی جعفر و ابی عبد اللَّه  (ع) روایت کرده است<span class="footnote" rel="3" title="تهذیب الاحکام">*</span>. </p> <p>مؤلف: گویا مراد امام (ع) این است که معنای <em>اقامه وجوه</em> در این آیه صرف توجه به خدا و استقبال قبله است، و اما اینکه این قبله کجا است متعرض آن نیست. در این آیه اجمالا گوشزد می‌کند که قبله‌ای هست، و در آیه‌ <span class="aya" rel="2_144" data-words="10-21">فول وجهک شطر المسجد الحرام و حیث ما کنتم فولوا وجوهکم شطره</span><span class="footnote" rel="4" title="سوره انعام آیه ۲">*</span> آن قبله را معین می‌کند. قبلا هم در بحث پیرامون آیات قبله گفتیم که کعبه در مدینه، و بعد از هجرت قبله مسلمین شد، و آیه مورد بحث که از آیات سوره <em>اعراف</em> است در مکه نازل شده، و اگر با سیاق آیات قبله سازگار باشد بعید نیست گفته شود: اصل تشریع قبله در مکه و در این سوره بوده، و تفصیل و تفسیر جزئیات آن در مدینه در سوره بقره بوده است، و از این قبیل احکام از واجبات و محرمات زیاد داریم که سوره‌های مکی اجمال آن را متعرض شده‌اند و سوره‌های مدنی تفصیل و تفسیر آن را. </p> <p>بنا بر این، اینکه امام (ع) فرمود: مساجدی است که در اسلام بنا شده  معنایش این است که مراد از این مساجد هر مسجدی است که مسلمین در اکناف زمین بنا می‌کنند و منظور از <em>اقامه وجوه</em> گردانیدن وجوهی است که در آیه کعبه است. </p> <p>در تفسیر عیاشی از حسین بن مهران از ابی عبد اللَّه (ع) روایت شده که در ذیل جمله‌ <span class="aya" rel="7_29" data-words="5-10">و أقیموا وجوهکم عند کل مسجد</span> فرمودند: منظور ائمه می‌باشند<span class="footnote" rel="5" title="تفسیر عیاشی ج ۲ ص ۱۲ ح ۸۱">*</span>. </p> <p>مؤلف: ظاهرا مراد امام (ع) از کلمه <em>ائمه</em> ، ائمه جماعات است، و به           <code class="page" rel="8,113"/> زودی معنای دیگری برای آن خواهد آمد. </p> <h3> <span class="title" rel="7_31 7_32">روایاتی در ذیل جمله: <span class="aya" rel="7_31" data-words="4-5">خذوا زینتکم...</span> و <span class="aya" rel="7_32" data-words="1-5">قل من حرم زینة الله...</span> پیرامون استفاده از نعمت‌های الهی</span> </h3> <p> و نیز از حسین بن مهران از امام صادق (ع) روایت کرده که در ذیل جمله <span class="aya" rel="7_31" data-words="4-8">خذوا زینتکم عند کل مسجد</span> فرمود: یعنی ائمه<span class="footnote" rel="1" title="تفسیر عیاشی ج ۲ ص ۱۳">*</span>. </p> <p>مؤلف: این حدیث نظیر حدیث سابق است، و ممکن است اشاره به جلو انداختن امام جماعت باشد، چون این هم خود برای نماز زینتی است، هم چنان که جلو انداختن نیکان و بزرگترها و به آنان اقتدا کردن زینت نماز است. و نیز ممکن است منظور از ائمه، ائمه دین باشد نه امام جماعت. و به زودی در ذیل روایت علاء بن سیابه در آخر بحث این احتمال خواهد آمد. </p> <p>در الدر المنثور است که عقیلی و ابو الشیخ و ابن مردویه و ابن عساکر از انس از رسول خدا نقل کرده‌اند که در ذیل آیه‌ <span class="aya" rel="7_31" data-words="4-8">خذوا زینتکم عند کل مسجد</span> فرمود: نماز بخوانید با کفش‌هایتان<span class="footnote" rel="2" title="فروع کافی ج ۳ ص ۴۲۴ ح ۸">*</span>. </p> <p>مؤلف: این معنا بطرق دیگری از علی بن ابی طالب (ع) و ابی هریره و ابن مسعود و شداد بن اوس و دیگران نیز نقل شده. </p> <p>و نیز در الدر المنثور است که ابن مردویه از ابن عباس نقل کرده که گفت: امیر المؤمنین (ص) مرا نزد ابن الکواء و یارانش فرستاد، وقتی من بر آنها وارد شدم پیراهنی نازک و حله‌ای بر تن داشتم. گفتند: تو ابن عباسی و مثل این لباسها بر تن کرده‌ای؟ گفتم آری، و اولین چیزی که با آن با شما مخاصمه می‌کنم همین لباس‌ها است، زیرا خداوند در آیه‌ <span class="aya" rel="7_32" data-words="1-8">قل من حرم زینة الله التی أخرج لعباده</span> و در آیه‌ <span class="aya" rel="7_31" data-words="4-8">خذوا زینتکم عند کل مسجد</span> آن را حلال کرده، رسول خدا (ص) هم در عید فطر و عید قربان دو برد حبرة (که از بافته‌های یمن و لباس‌های فاخر آن روز بود) می‌پوشید، و شما آن را بر خود حرام کرده‌اید<span class="footnote" rel="3" title="قرب الاسناد ص ۱۵۷ ط تهران">*</span>. </p> <p>در کافی به سند خود از یحیی بن ابی العلاء از ابی عبد اللَّه (ع) نقل کرده که فرمود: امیر المؤمنین (ص) عبد اللَّه بن عباس را پیش ابن الکواء و یارانش روانه کرد، ابن عباس آن روز پیراهن نازک و حله‌ای به تن داشت اصحاب ابن الکواء وقتی او را دیدند گفتند: ای ابن عباس تو بهترین مردان ما بودی، و ما تو را از همه مردم بهتر می‌دانستیم، حالا می‌بینیم که اینگونه لباس به تن کرده‌ای؟ ابن عباس گفت: همین لباس اولین چیزی است که       <code class="page" rel="8,114"/> من بر سر آن با شما بحث خواهم کرد، و به شما ایراد خواهم نمود (زیرا شما آن را حرام می‌دانید، و مرا به پوشیدن آن ملامت می‌کنید) در حالی که خدای سبحان فرموده: <span class="aya" rel="7_32" data-words="1-12">قل من حرم زینة الله التی أخرج لعباده و الطیبات من الرزق</span> و نیز فرموده: <span class="aya" rel="7_31" data-words="4-8">خذوا زینتکم عند کل مسجد</span><span class="footnote" rel="1" title="فروع کافی ج ۶ ص ۴۴۱ ح ۶">*</span>. </p> <p>و نیز در کافی به سند خود از فضالة بن ایوب نقل کرده که در تفسیر آیه‌ <span class="aya" rel="7_31" data-words="4-8">خذوا زینتکم عند کل مسجد</span> فرموده است: در عید و جمعه<span class="footnote" rel="2" title="فروع کافی ج ۶ ص ۴۴۲">*</span>. </p> <p>مؤلف: این روایت را تهذیب از فضاله از عبد اللَّه بن سنان از ابی عبد اللَّه (ع) نقل کرده<span class="footnote" rel="3" title="تهذیب الاحکام ج ۶ ص ۱۱۰ ح ۱۳ ش ۱۹۷ ط تهران">*</span>. و به همین مضمون عیاشی<span class="footnote" rel="4" title="همانطوری که شما را در اول بیافرید به سویش بازگشت خواهید کرد، گروهی هدایت یافته، گروهی دیگر ضلالت بر او حتم شده است سوره اعراف آیه ۲۹">*</span> در تفسیر خود و طبرسی در مجمع البیان از ابی جعفر  (ع) نقل کرده‌اند<span class="footnote" rel="5" title="مجمع البیان ج ۴-۳ ص ۴۱۲">*</span>. </p> <p>و در کتاب فقیه است که شخصی از حضرت رضا (ع) پرسید منظور از زینت در آیه‌ <span class="aya" rel="7_31" data-words="4-8">خذوا زینتکم عند کل مسجد</span> چیست؟ حضرت فرمود از آن جمله است شانه زدن قبل از هر نمازی<span class="footnote" rel="6" title="من لا یحضره الفقیه، ج ۱ ص ۷۵ ح ۹۵">*</span>. </p> <p>مؤلف: در این معنا روایات دیگری نیز هست. </p> <p>و در تفسیر عیاشی از خیثمة بن ابی خیثمة روایت شده که گفت: حسن بن علی  (ع) هر وقت می‌خواست به نماز بایستد بهترین لباس‌های خود را می‌پوشید. </p> <p>خدمتش عرض کردند یا بن رسول اللَّه چرا لباس‌های خوب خود را در موقع نماز می‌پوشید؟ فرمود: خداوند جمیل و زیبا است، و هر زیبایی را دوست می‌دارد و می‌فرماید: <span class="aya" rel="7_31" data-words="4-8">خذوا زینتکم عند کل مسجد</span>، من نیز خود را برای پروردگارم زینت می‌دهم و دوست دارم بهترین لباسم را بپوشم<span class="footnote" rel="7" title="تفسیر عیاشی ج ۲ ص ۱۴">*</span>. </p> <p>مؤلف: این حدیث از طرق اهل سنت نیز روایت شده است. </p> <p>و در کافی به سند خود از یونس بن ابراهیم روایت کرده که گفت: بر ابی عبد اللَّه               <code class="page" rel="8,115"/> (ع) وارد شدم در حالی که طیلسان و کلاهی از خز بر تن داشتم. حضرت نگاهی به من کرد و چیزی نگفت. من عرض کردم: فدایت شوم جبه و طیلسان من از خز است در باره آن چه می‌فرمایید؟ حضرت فرمود: خز عیبی ندارد، عرض کردم تاری که در بافت آن به کار رفته ابریشم است. فرمود: این نیز اشکال ندارد، چون حسین بن علی (ع) در حالی که کشته شد جبه‌ای از خز بر تن مبارکش بود. آن گاه حضرت، داستان عبد اللَّه بن عباس و خوارج و احتجاج او را علیه آنان نقل کرد<span class="footnote" rel="1" title="فروع کافی ج ۶ ص ۴۴۲">*</span>. </p> <p>و نیز در همان کتاب به سند خود از احمد بن ابی عبد اللَّه از محمد بن علی بطور مرفوع نقل می‌کند که وقتی سفیان ثوری در مسجد الحرام قدم می‌زد، امام صادق (ع) را دید که لباس‌های زیبا و گرانبها پوشیده بود. گفت به خدا سوگند می‌روم و ملامتش می‌کنم. </p> <p>نزدیک رفت و عرض کرد: یا بن رسول اللَّه به خدا سوگند رسول خدا (ص) و علی بن ابی طالب و هیچکس از پدرانت از این لباس‌ها نپوشیدند. حضرت فرمود: رسول خدا  (ص) در روزگاری تنگ زندگی می‌کرد و به مقتضای فقر و تنگدستی‌اش رفتار می‌نمود، و پس از آن حضرت روزگار به وسعت گرایید، و سزاوارترین مردم به استفاده از نعمت‌ها ابرار و نیکانند. آن گاه آیه‌ <span class="aya" rel="7_32" data-words="1-12">قل من حرم زینة الله التی أخرج لعباده و الطیبات من الرزق</span> را تلاوت نموده، فرمود: ما از هر کس دیگری به استفاده از داده‌های پروردگار سزاوارتریم. </p> <p>ای ثوری!این لباس‌ها را که بر تن من می‌بینی برای آمیزش با مردم پوشیده‌ام. آن گاه امام دست ثوری را گرفت و به طرف خود کشید و لباس‌های زیبا را کنار زده لباس زبری را از زیر آن نشان داد و فرمود: این رابرای خود و آنچه را می‌بینی برای مردم پوشیده‌ام. آن گاه لباسهای پشمینه و زبر ثوری را کنار زده لباس نرمی نمایان ساخت و فرمود تو این را برای خود می‌پوشی و آن پشمینه‌ها را برای نشان دادن به مردم<span class="footnote" rel="2" title="الدر المنثور ج ۳ ص ۷۹">*</span>. </p> <p>و نیز به سند خود از ابن قداح روایت کرده که گفت: امام صادق (ع) در حالی که لباسی زیبا از جنس پارچه‌های مرو به تن داشت و به دست من تکیه کرده بود به عباد ابن کثیر برخورد نمود. عباد عرض کرد: یا ابا عبد اللَّه تو از خاندان نبوتی و پدرت علی امیر المؤمنین بود که همیشه کرباس می‌پوشید، این لباسهای فاخر مروی چیست که به تن     <code class="page" rel="8,116"/> کرده‌ای؟ چرا به لباس ساده‌تری اکتفاء ننمودی؟ حضرت فرمود: وای بر تو ای عباد!این چه اعتراضی است که می‌کنی؟ زینت خدایی و طیبات رزق را چه کسی حرام کرده؟ خدای عز و جل وقتی به بنده‌اش نعمتی بدهد دوست دارد آن نعمت را در بنده‌اش ببیند<span class="footnote" rel="1" title="فروع کافی ج ۶ ص ۴۴۳">*</span>. </p> <p>در الدر المنثور است که ترمذی از عمرو بن شعیب از پدرش از جدش روایت کرده که گفت: رسول خدا (ص) فرمود: خداوند دوست دارد اثر نعمت خود را در بنده‌اش ببیند<span class="footnote" rel="2" title="فروع کافی ج ۴ ص ۵۳ حدیث شماره ۱۰">*</span>. </p> <p>در قرب الاسناد حمیری از احمد بن محمد بن ابی نصر روایت شده که گفت حضرت رضا (ع) در ضمن حدیثی طولانی به من فرمود: در باره لباس خشن چگونه فکر می‌کنی؟ عرض کردم شنیده‌ام که حسن این نوع لباس می‌پوشیده، و نیز شنیده‌ام که جعفر بن محمد هر وقت لباس نو تهیه می‌کرد در آب می‌شست تا به نظرها مستعمل بیاید. فرمود: لباس خوب بپوش و خود را بیارای، علی بن الحسین (ع) جبه‌های خز پانصد درهمی و ردای خز پنجاه دیناری می‌پوشید، و وقتی زمستان تمام می‌شد می‌فروخت و پول آنها را صدقه می‌داد. </p> <p>آن گاه حضرت رضا (ع) آیه‌ <span class="aya" rel="7_32" data-words="1-12">قل من حرم زینة الله التی أخرج لعباده و الطیبات من الرزق</span> را تلاوت فرمود<span class="footnote" rel="3" title="تفسیر عیاشی ج ۲ ص ۱۷">*</span>. </p> <p>مؤلف: در این باره روایات بسیار زیادی هست که از همه جامع‌تر روایت زیر است. </p> <h3> <span class="title" rel="7_33 7_31 7_26 7_27 7_28 7_29 7_30 7_32 7_34 7_35 7_36">روایتی در معنای: <em>اسراف</em> و <em>اقتار</em> چند روایت در بیان مراد از فواحش ظاهر و باطن</span> </h3> <p> در تفسیر عیاشی از ابان بن تغلب روایت شده که گفت: امام صادق (ع) به من فرمود: خیال می‌کنی که اگر خداوند به کسی نعمتی می‌دهد از کرامت آن کس است؟ و اگر دریغ می‌دارد از خواری او است؟ نه، چنین نیست، مال مال خدا است که به ودیعه بدست هر کس بخواهد می‌سپارد، و خوردن، آشامیدن، پوشیدن، نکاح و سواری و سایر انواع تصرفات در آن را مباح کرده به شرطی که رعایت اعتدال و اقتصاد را بنمایند و ما زاد آن را به فقرای مؤمن رسانیده یا با آن امور خود را اصلاح کنند، و گر نه همه آن تصرفات حرام خواهد بود. آن گاه جمله <span class="aya" rel="7_31" data-words="13-19">و لا تسرفوا إنه لا یحب المسرفین</span> را تلاوت نمود. </p> <p>سپس فرمودند: آیا می‌پنداری خدا کسی را در مالی که به او داده امین می‌کند که اسبی به ده هزار درهم بخرد با اینکه اسبی به ارزش بیست درهم او را کفایت می‌کند، و       <code class="page" rel="8,117"/> کنیزی به بهای هزار دینار بخرد با اینکه کنیزی به قیمت بیست درهم برای او کافی است، و از طرف دیگر بفرماید اسراف نکنید چون خدا اسراف کنندگان را دوست ندارد<span class="footnote" rel="1" title="تفسیر عیاشی ج ۲ ص ۱۳">*</span>. </p> <p>و در کافی به سند خود از اسحاق بن عبد العزیز از بعضی از اصحاب خود نقل کرده که گفت: خدمت امام صادق (ع) عرض کردم در راه مکه بودیم و می‌خواستیم احرام ببندیم لذا نوره کشیدیم، و چون سبوس همراه نداشتیم که به بدن خود بمالیم و اثر نوره را از بدن بزداییم ناگزیر قدری آرد به خود مالیده و با آن رفع حاجت نمودیم، من ناگهان به این فکر افتادم که این چه کاری بود کردم، و خدا می‌داند که چقدر ناراحت شدم. حضرت فرمود: آیا ترس تو از این جهت است که مبادا اسراف کرده باشی؟ عرض کردم: آری، فرمود: ناراحت مباش در هر چیزی که بدن را اصلاح کند اسراف نیست. من خودم بارها شده که دستور داده‌ام مغز استخوان برایم بیاورند تا بدنم را چرب کنم، روغن زیتون آورده‌اند، و من به خود مالیده‌ام، این اسراف نیست، <em>اسراف</em> عبارت است از کاری که مال را ضایع کند، و به بدن ضرر برساند. </p> <p>عرض کردم: <em>اقتار</em> چیست؟ فرمود: اقتار این است که انسان با قدرت بر تحصیل غذای گوارا به نان و نمک اکتفاء کند. عرض کردم، پس اقتصاد به چه معنا است. فرمود: اقتصاد این است که انسان همه رقم غذا از قبیل نان، گوشت، شیر، سرکه و روغن بخورد و لیکن در هر وعده یک رقم<span class="footnote" rel="2" title="اصول کافی ج ۱ ص ۳۷۴ ح ۱۰">*</span>. </p> <p>در کافی به سند خود از علی بن یقطین از ابی الحسن (ع) روایت کرده که در تفسیر آیه‌ <span class="aya" rel="7_33" data-words="1-17">قل إنما حرم ربی الفواحش ما ظهر منها و ما بطن و الإثم و البغی بغیر الحق</span> فرمود: منظور از <em>فواحش ظاهری</em> زنایی است که علنا انجام شود، چون این عمل در جاهلیت بی‌پرده انجام می‌یافته، و زنان فاحشه آن روز بر سر در خانه‌های خود بیرقی می‌افراشتند. و منظور از <em>فواحش باطنی</em> ازدواج با همسر پدر است، چون مردم در جاهلیت پس از مرگ پدر اگر غیر از مادرشان زنی می‌داشت آن زن را به عقد خود در می‌آوردند، خداوند در این آیه آن را حرام کرد. و <span class="phrase">منظور از <em rel="fa_7_33_13-13" data-sentence="9:269">اثم</em> همان خمر است<span class="footnote" rel="3" title="خدا به حال شما بندگان آگاهتر است، زیرا او شما را از خاک زمین آفریده، و هنگامی که شما در شکم مادرها جنین بودید به یاد آرید و خودستایی مکنید، او که آفریننده است به حال هر که متقی است داناتر است سوره نجم آیه ۳۲">*</span>.</span> </p> <p>مؤلف: این روایت خلاصه کلام موسی بن جعفر (ع) با مهدی عباسی است که کلینی آن را در کافی مسندا<span class="footnote" rel="4" title="علل الشرائع، ج ۱ ص ۱۱۱ ح ۱۲ و ۱۳ و ۱۵">*</span> و عیاشی مرسلا نقل کرده‌اند<span class="footnote" rel="5" title="تفسیر عیاشی ج ۲ ص ۱۷ ح ۳۸">*</span>. ما هم آن را در ذیل آیات         <code class="page" rel="8,118"/> راجع به شرب خمر در سوره <em>مائده</em> نقل کردیم. </p> <p>و در تفسیر عیاشی از محمد بن منصور روایت شده که گفت: از عبد صالح موسی بن جعفر (ع) از آیه‌ <span class="aya" rel="7_33" data-words="2-11">إنما حرم ربی الفواحش ما ظهر منها و ما بطن</span> سؤال کردم. </p> <p>حضرت فرمود: قرآن دارای ظاهر و باطن است، آنچه را که خدای تعالی در قرآن حرام کرده ظاهر محرمات است و اما باطن آنها ائمه جورند. و همچنین آنچه را که در قرآن حلال کرده ظاهر مباحات دینی است، و باطن آنها امامان حق‌اند<span class="footnote" rel="1" title="تفسیر عیاشی ج ۲ ص ۱۶ ح ۳۶">*</span>. </p> <p>مؤلف: این روایت را کافی نیز مسندا از محمد بن منصور نقل کرده، با این تفاوت که در روایات کافی امام (ع) پس از آن فرمود: پس جمیع محرماتی که در قرآن ذکر شده ظاهر است، و باطن آن محرمات ائمه جور است و همچنین جمیع حلال‌هایی که خداوند در قرآن اباحه فرموده ظاهر است و باطن آنها امامان حق‌اند<span class="footnote" rel="2" title="تفسیر عیاشی ج ۲ ص ۱۶">*</span>. </p> <p>مؤلف: انطباق معاصی و محرمات بر ائمه جور، و انطباق حلال‌ها بر امامان حق از این نظر است که محرمات و ائمه جور باعث دوری از خدا و محللات و ائمه حق باعث نزدیکی به خدایند. </p> <p>و نیز ممکن است از این نظر باشد که پیروی از امامان جور باعث ارتکاب گناهان و متابعت از امامان حق باعث موفقیت در اطاعت می‌شود. </p> <p>و از همین باب است روایتی که شیخ در تهذیب به سند خود از علاء بن سیابه از ابی عبد اللَّه (ع) نقل کرده که در ذیل آیه‌ <span class="aya" rel="7_31" data-words="4-8">خذوا زینتکم عند کل مسجد</span> فرموده: منظور غسل برای زیارت امامان است<span class="footnote" rel="3" title="ستایش خداوندی را که وعده خود را بر ما محقق فرمود، و ما را وارثان زمین گردانید تا هر جایی از بهشت را که بخواهیم منزل گزینیم سوره زمر آیه ۷۴">*</span> و همچنین آن دو روایتی که ما قبلا از حسین بن مهران نقل کردیم. </p> <p>در الدر المنثور است که ابن ابی شیبه، بخاری، مسلم و ابن مردویه از مغیرة بن شعبه نقل کرده‌اند که گفت: سعد بن عباده می‌گفت: اگر مردی را با همسرم ببینم بی‌درنگ گردنش را با شمشیر می‌زنم. این حرف به گوش رسول خدا (ص) رسید. حضرت فرمود: آیا از غیرت سعد تعجب می‌کنید؟ و لیکن به خدا سوگند من از سعد غیرتمندترم و خداوند از من غیورتر است، و از همین جهت فواحش ظاهری و باطنی را تحریم کرده، چون هیچ       <code class="page" rel="8,119"/> کس غیورتر از خدا نیست<span class="footnote" rel="1" title="الدر المنثور ج ۲ ص ۸۸">*</span>. </p> <p>و در تفسیر عیاشی از علی بن ابی حمزه روایت شده که گفت: من از امام صادق  (ع) شنیدم که می‌فرمود: رسول خدا (ص) فرموده: احدی غیورتر از خدای تعالی نیست، کیست غیرتمندتر از کسی که فواحش ظاهری و باطنی را تحریم کرده؟<span class="footnote" rel="2" title="تفسیر قمی ج ۱ ص ۲۲۷-۲۲۶">*</span> و نیز از امام صادق (ع) روایت کرده که در ذیل آیه‌ <span class="aya" rel="10_49" data-words="16-24">إذا جاء أجلهم فلا یستأخرون ساعة و لا یستقدمون</span> فرمود: آن اجلی است که خدای تعالی برای ملک الموت تعیین می‌کند<span class="footnote" rel="3" title="تفسیر عیاشی، ج ۱ ص ۳۵۸ ح ۱۸">*</span>. </p> <p>مؤلف: در ذیل آیه‌ <span class="aya" rel="6_2" data-words="1-2">هو الذی</span>... <span class="aya" rel="6_2" data-words="7-12">قضی أجلا و أجل مسمی عنده</span><span class="footnote" rel="4" title="و به طور مسلم بارهای گران خویش و بارهای گرانی همراه بارهای خویش بدوش می‌کشند">*</span> روایاتی قریب به این مضمون گذشت. </p> <h3>بحثی آزاد پیرامون چند روایت</h3> <h3> <span class="title" rel="7_29 7_30 7_26 7_27 7_28 7_31 7_32 7_33 7_34 7_35 7_36">بررسی آیات و روایاتی که ذاتی بودن سعادت و شقاوت را می‌رسانند و بیان اینکه قضای الهی در آغاز خلقت در باره سعادت و شقاوت انسان‌ها مشروط به عمل اختیاری آنان است</span> </h3> <p> علی بن ابراهیم قمی در تفسیر خود روایتی از ابی الجارود از حضرت ابی جعفر  (ع) نقل کرده که آن جناب در خلال آن روایت در ذیل آیه‌ <span class="aya" rel="7_29-30" data-words="16-25">کما بدأکم تعودون، فریقا هدی و فریقا حق علیهم الضلالة</span> فرموده‌اند: خداوند در همان حینی که بشر را خلق می‌کرد مؤمن و کافر و شقی و سعید خلق فرمود، و در روز قیامت هم مهتدی و گمراه مبعوث می‌شوند. </p> <p>آن گاه خود قمی می‌گوید: رسول خدا (ص) هم فرموده: شقی آن کسی است که در شکم مادرش شقی بوده و سعید آن کسی است که در شکم مادرش سعید آفریده شده<span class="footnote" rel="5" title="تفسیر قمی ج ۱ ص ۲۲۶ ط بیروت">*</span>. </p> <p>مؤلف: روایت بالا گر چه از ابی الجارود نقل شده که در نظر علمای رجال مطعون و مخدوش است، و لیکن اهل فن روایاتی را که وی قبل از انحرافش از حضرت ابی جعفر  (ع) نقل کرده قبول کرده‌اند، و به آنها عمل می‌کنند، علاوه بر اینکه‌روایات دیگری نظیر آن در تفسیر آیه مزبور وارد شده، مانند روایت ابراهیم لیثی از حضرت ابی جعفر           <code class="page" rel="8,120"/> (ع)<span class="footnote" rel="1" title="نور الثقلین ج ۲ ص ۱۸ ح ۵۹ به نقل از علل الشرائع">*</span> و همچنین امثال آن. در روایات دیگری هم که در تفسیر آیات قدر وارد شده این مضمون بسیار به چشم می‌خورد<span class="footnote" rel="2" title="او است آن کسی که شما را آفرید، پس بعضی از شما کافر و بعضی مؤمن هستید سوره تغابن آیه ۲">*</span>. </p> <p>گر چه این روایات از حیث مفاد مختلفند، و لیکن همه در افاده اینکه آخر خلقت به شکل اول خلقت است مشترکند. البته این روایات و همچنین آیات در مقام اثبات سعادت و شقاوت ذاتی نیستند، و آنچه را برای انسان اثبات می‌کنند از قبیل ثبوت زوجیت برای چهار نیست، و اصلا سزاوار هم نیست کسی چنین توهمی بکند، برای اینکه اگر برگشت آن صرفا به تصویر عقلی بوده و با واقعیت خارجی منطبق نباشد اثر حقیقی نخواهد داشت، و اگر برگشت آن به اقتضای ذاتی و حقیقی انسان که سعادت و شقاوتش بستگی به آن دارد بوده باشد، منافی با اطلاق ملک خدای سبحان بوده مستلزم تحدید سلطنت او است، که خود قرآن و احادیث و همچنین عقل مخالف آن است. علاوه بر اینکه چنین چیزی مستلزم اختلال نظام عقل در جمیع مبانی عقلا است، برای اینکه بنای جمیع عقلا بر تاثیر تعلیم و تربیت است، و همه متفقند بر اینکه کارهایی نیک و قابل ستایش و مدح است و کارهایی زشت و قابل مذمت است. از این هم که بگذریم لازمه این حرف این است که تشریع شرایع و فرستادن کتب آسمانی و نیز ارسال پیامبران همه لغو و بی‌فایده باشد، و دیگر اتمام حجت در ذاتیات به هر طور که تصور شود معنا نخواهد داشت، زیرا بنا بر این فرض، انفکاک ذوات از ذاتیات خود محال است، اینها همه لوازمی است که قرآن کریم مخالف صریح آن است. </p> <p>آری، قرآن کریم نظام عقل را مسلم داشته و اینکه انسان اعمال خود را بر اختیار بنا نهاده پذیرفته است و در خلال آیاتش می‌فرماید: خداوند انسان را از گل آفریده و سپس نسل او را در چکیده آب پستی قرار داد، آن گاه همان چکیده را بطور خوبی رویانید و بزرگ کرد تا بالغ گردید و از نعمت عقل برخوردار شد، بطوری که کار نیک و بد را به اختیار خود انجام داده، خیر و شر، نفع و ضرر، اطاعت و معصیت و ثواب و عقاب را با عقل خود تمیز می‌دهد، و بخاطر همین تمیز به افتخار مکلف شدن به تکالیف دینی مفتخر گردید. و اگر او از عقل خود پیروی و اوامر پروردگارش را اطاعت و از منهیاتش دوری نماید سعادتمند شده به بهترین وجه پاداش داده می‌شود. و اگر با عقل خود مخالفت نماید و هوای نفس را متابعت و پروردگارش را نافرمانی کند بدبخت شده، و بال گناهان خود را می‌چشد، و سرای دنیا سرای امتحان و آزمون     <code class="page" rel="8,121"/> است، امروز عمل و فردا روز پاداش می‌باشد. </p> <p>این آن مطلبی است که از قرآن در این باره استفاده می‌شود، و بطوری که ملاحظه می‌کنید اساس این بیان بر دو قضیه عقلی است: یکی اینکه بین فعل اختیاری و غیر اختیاری فرق هست. و دیگری اینکه افعال اختیاری متصف به حسن و قبح و مستتبع مدح و ذم و ثواب و عقاب است، و این دو قضیه از قضایای قطعی است که هیچ عاقلی که در تحت نظام اجتماعی زندگی می‌کند و خود را محکوم به احکام آن نظام می‌داند به هیچ وجه نمی‌تواند آن را انکار نموده قائل به ذاتیت سعادت و شقاوت انسان شود. </p> <p>روایات بسیاری که در این باره وارد شده مانند آیات از حیث مضمون و نحوه بیان مختلفند: بعضی از روایات اجمالا دلالت دارد بر اینکه: خدای تعالی مردم را در موقع خلقت‌شان دو گونه خلق کرده: سعید و شقی و کافر و مؤمن، مانند روایت ابی الجارود که در چند صفحه قبل نقل شد. و روایتی که در تفسیر آیه‌ <span class="aya" rel="3_6" data-words="1-7">هو الذی یصورکم فی الأرحام کیف یشاء</span><span class="footnote" rel="1" title="او کسی است که شما بنی آدم را به هر نحوی که خودش بخواهد در رحم مادران صورتگری و نقشبندی می‌کند سوره آل عمران آیه ۶">*</span> از کافی راجع به خلقت چنین نقل نمودیم. موافق این دسته از روایات آیاتی از قرآن کریم هست، مانند آیه‌ <span class="aya" rel="64_2" data-words="1-8">هو الذی خلقکم فمنکم کافر و منکم مؤمن</span><span class="footnote" rel="2" title="محاسن برقی، ج ۱ ص ۱۳۶ ط قم">*</span> و نیز مانند آیه‌ <span class="aya" rel="53_32" data-words="13-33">هو أعلم بکم إذ أنشأکم من الأرض و إذ أنتم أجنة فی بطون أمهاتکم فلا تزکوا أنفسکم هو أعلم بمن اتقی</span><span class="footnote" rel="3" title="علل الشرائع، ج ۱ ص ۱۱۱ ح ۱۴">*</span> و آیه‌ <span class="aya" rel="7_29-30" data-words="16-25">کما بدأکم تعودون، فریقا هدی و فریقا حق علیهم الضلالة</span><span class="footnote" rel="4" title="مجمع البیان ج ۴ ص ۴۱۱">*</span>. </p> <p>اینگونه آیات و روایات چندان اشکال ندارند زیرا سیاق آیات و مخصوصا آیه آخری دلالت دارد بر اینکه اجمالا نوع انسان به قضای الهی به دو جور و دو قسم تقسیم شده، و اما تفصیل این اجمال و اینکه چه کسانی از این قسم و چه اشخاصی از آن قسم‌اند، مربوط به اعمال اختیاری         <code class="page" rel="8,122"/> خود آنان است، و این بستگی به عمل‌شان دارد. و به عبارت دیگر آن قضایی که در اول خلقت و ابتدای وجود گذشته قضای مشروط بوده، و اما در مرحله بقاء وقتی آن مشروط مطلق و حتمی می‌شود که پای افعال اختیاری به میان آید، چون افعال اختیاری است که مستتبع سعادت و یا شقاوت و مستلزم هدایت و یا ضلالت می‌شود. </p> <p>بعضی دیگر از روایات بطور تفصیل دلالت دارند بر اینکه خدای سبحان خلایق را مختلف آفریده، بعضیها خلقت‌شان از گل بهشت است، و سرانجام‌شان نیز به سوی بهشت خواهد بود. و بعضی‌ها از گل جهنم است، و بازگشت‌شان نیز به سوی جهنم، مانند روایت بصائر الدرجات از علی بن الحسین (ع) که فرمود: خداوند متعال میثاق شیعیان ما را با ما بر ولایت ما گرفت، آنان کم و زیاد نمی‌شوند، خداوند متعال ما را از طینت علیین و شیعیان ما را از طینتی پایین‌تر از آن آفرید، و دشمنان ما را از طینت سجین و شیعیان‌شان را از طینتی پایین‌تر از آن خلق فرمود<span class="footnote" rel="1" title="بصائر الدرجات ص ۱۶">*</span>. </p> <p>مؤلف: در این معنا روایات بسیار زیادی هست. </p> <p>و در کتاب محاسن از عبد اللَّه بن کیسان روایت شده که گفت: خدمت حضرت صادق  (ع) عرض کردم: فدایت شوم من عبد اللَّه بن کیسان از دوستداران شمایم. فرمود: نسب تو را شناختم و اما خودت را نه. عرض کردم: من در شام به دنیا آمده و در فارس نشو و نما کرده‌ام، و چون مردی بازرگانم سر و کار زیادی با مردم دارم، و بسیار برایم اتفاق افتاده که به مردی ظاهر الصلاح و خوش خلق و امین برخورده‌ام و وقتی از عقایدش جستجو کرده دیده‌ام که از دشمنان شما است، و بر عکس به مردمی بد اخلاق و نادرست برخورده که پس از تفتیش از عقایدش برایم معلوم شده که وی از دوستان شما است، و این معنا برای من قابل هضم نیست. </p> <p>حضرت فرمود: مگر نمی‌دانی که خدای تعالی طینتی را از بهشت و طینتی را از دوزخ گرفت و درهم آمیخت سپس آنها را از هم جدا ساخت، پس این امانت‌داری و حسن ظاهر و خوش خلقی که از دشمنان ما می‌بینی بخاطر آن اختلاطی است که طینت‌شان با طینت دوستان ما داشته، و آن کمی امانت و بدی خلق و خشونتی که در دوستان ما می‌بینی بخاطر تماسی است که طینت‌شان با طینت دشمنان ما داشته، و گر نه سرانجام دشمنان امین و خوش خلق ما به همان اصل خودشان، و عاقبت امر دوستان خشن ما نیز به اصل خودشان خواهد بود<span class="footnote" rel="2" title="سوره مطففین آیه ۲۱">*</span>. </p> <p>     <code class="page" rel="8,123"/> مؤلف: در این معنا نیز روایات بسیار دیگری هست. </p> <p>و در کتاب علل الشرائع از حبه عرنی از علی (ع) روایت شده که فرمود: خدای تعالی آدم را از قسمت بیرونی روی زمین آفرید و چون خاک‌ها و سرزمین‌ها مختلفند، بعضی بایر و بعضی شوره‌زار و بعضی پاکیزه و حاصل‌خیز است از این رو ذریه آدم نیز بعضی نیکوکار و بعضی بدکار شدند<span class="footnote" rel="1" title="علل الشرائع ج ۱ ص ۷۸ ح ۳ ط قم">*</span>. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">بررسی روایاتی که به خلقت انسان‌ها از طینت‌های مختلف دلالت دارند و بیان مراد آن روایات</span> </h3> <p> مؤلف: مساله خلقت انسان از طینت علیین و سجین اشاره است به مفاد آیه <span class="aya" rel="83_7-10" data-words="1-16">کلا إن کتاب الفجار لفی سجین، و ما أدراک ما سجین، کتاب مرقوم، ویل یومئذ للمکذبین</span>... </p> <p> <span class="aya" rel="83_18-21" data-words="1-15">کلا إن کتاب الأبرار لفی علیین، و ما أدراک ما علیون، کتاب مرقوم، یشهده المقربون</span><span class="footnote" rel="2" title="خارج می‌کند زنده را از مرده و خارج می‌کند مرده را از زنده سوره روم آیه ۱۸">*</span>، و بیان این آیات ان شاء اللَّه در محل خود خواهد آمد. </p> <p>و اما روایات-باید دانست که روایت آخری خالی از بیان روایت قبلیش نیست زیرا دلالت دارد بر اینکه ماده زمینی با اختلافی که در اوصاف و خواص آن است بی‌ارتباط به احوال انسان و اوصاف مختلفی که از جهت صلاح و فساد دارد نیست، و اینکه ترکیب بدن انسان از ماده زمین عینا مانند نباتات و یا هر موجود دیگری که از ماده زمینی ترکیب می‌شود به حسب اختلافی که در ماده زمینی آن است مختلف می‌گردد، البته صحیح است، و لیکن این ارتباط بنحو علیت تامه نیست، بلکه بنحو اقتضاء است. </p> <p>پس، از اینکه خدای تعالی فرمود خلقت انسان از گل و اصل آن گل از بهشت و یا دوزخ بوده بدست می‌آید که زمین هم بعضی از قسمت‌هایش از بهشت و بعضی دیگرش از جهنم بوده و سرانجام هم هر کدام به اصل خود بر می‌گردند، برای اینکه هر کدام بتدریج به صورت انسان‌هایی در می‌آیند که یا راه بهشت را می‌پیمایند و یا راه جهنم را، و معلوم است که هر کدام راهی را می‌روند که مناسب با ماده اصلی خلقت‌شان باشد. انسانی که ماده اصلیش خاک بهشتی است در طول زندگی با تهذیب نفس و عمل صالح خود را صفا و نورانیت داده و به اصل و منشا خود که بهشت است می‌پیوندد. و انسانی که ماده اصلیش خاک جهنمی است، در طول زندگی کدورت و ظلمت خود را بیشتر می‌کند و هم چنان رو به انحطاط می‌گذارد تا سرانجام به اصل اولی خود یعنی جهنم پیوسته و آتش‌گیره دوزخ شود. </p> <p>آیه‌ <span class="aya" rel="39_74" data-words="3-15">الحمد لله الذی صدقنا وعده و أورثنا الأرض نتبوأ من الجنة حیث نشاء</span><span class="footnote" rel="3" title="تا خدا پلید را از پاکیزه ممتاز کند و بعضی از پلیدها را بر بعضی دیگر انباشته و آن را توده کرده در جهنم قرار دهد سوره انفال آیه ۳۷">*</span> که       <code class="page" rel="8,124"/> حکایت سخن اهل بهشت است نیز تا اندازه‌ای به این مطلب اشعار دارد، زیرا از ظاهر آن بر می‌آید که منظور از زمین همین زمینی است که بشر در آن زندگی می‌کند و در آن می‌میرد و از آن برانگیخته می‌شود. و منظور از <em>جنت</em> هم همین زمین است. و نیز آیه‌ <span class="aya" rel="14_48" data-words="1-7">یوم تبدل الأرض غیر الأرض و السماوات...</span><span class="footnote" rel="1" title="روزی که زمین به غیر آن تبدیل شده و آسمان‌ها نیز سوره ابراهیم آیه ۴۸">*</span> به آن اشاره دارد. </p> <p>پس بعید نیست که منظور از <em>طینت بهشت</em> و <em>طینت دوزخ</em> که در روایات است همان طینتی باشد که بعدها از اجزای بهشت و یا دوزخ می‌شود، و خصوصا این احتمال با توجه به بعضی از تعبیراتی از قبیل <em>طینت علیین</em> ، <em>طینت سجین</em> ، <em>طینت جنت</em> ، و <em>طینت نار</em> که در روایات است به نظر قوی می‌رسد. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">سعادت و شقاوت آدمی، به نحو اقتضاء نه علیت، ارتباط مستقیمی با آب و گل (مواد اصلی) او دارد</span> </h3> <p> و بنا بر این احتمال، مراد این خواهد بود که: انسان بر حسب ترکیبی که اجزای بدن او دارد از ماده‌ای زمینی گرفته شده که یا ماده‌ای پاک بوده و یا ماده‌ای ناپاک، و این ماده پاک و ناپاک در ادراکات و عواطف و قوای انسانی که از آن ترکیب شده مؤثر است، به این معنا که انسان مرکب از طینت پاک و یا ناپاک وقتی ادراکات و عواطف و قوایش شروع به کار می‌کند بیشتر کارهایی می‌کند و آثاری از خود نشان می‌دهد که مناسب با ماده اصلیش باشد، اعمالش اعمال و آثار ماده‌اش را تایید نموده و آثار ماده‌اش اعمالش را کمک می‌کند، تا کارش بالا گرفته انسانی سعید و یا شقی تمام عیار گردد. و اینکه گفتیم این ارتباط بنحو اقتضا است نه به طور علیت برای این است که خاصیت و اثر ماده در نحوه عمل انسان مانع از اراده و سلطنت خداوند نیست. و خداوند می‌تواند در این مورد سبب دیگری قوی‌تر از اسباب فعال موجود را بر انسان مسلط نماید که مجرای سیر فعلی انسان را مبدل به مجرای دیگری نماید، زیرا اسباب و شرایطی که در سرنوشت نیک و بد انسان دخالت دارند یکی و دو تا نیستند، و آنچه را که ما سراغ داریم در قبال آنچه که از حیطه علم ما بیرون است ذره‌ای بیش نیست، به شهادت اینکه نوادری از افراد سراغ داریم که نشو و نمایشان بر خلاف آن مقتضیاتی است که ما آن را منشا می‌پنداریم، آری، <span class="aya" rel="30_19" data-words="1-9">یخرج الحی من المیت و یخرج المیت من الحی</span><span class="footnote" rel="2" title="پس از آن سرانجام کسانی که در بدکاری اصرار می‌ورزیدند این شد که آیات خدایی را تکذیب نموده و آن را مسخره کنند سوره روم آیه ۱۰">*</span>. </p> <p>از جمله اسباب و شرایطی که ما از آن اطلاع داریم این است که: انسانی که نطفه‌اش صالح و سالم باشد و در رحمی سالم پرورش یابد، و در دوران جنینی و همچنین بعد از ولادت     <code class="page" rel="8,125"/> آب، هوا و غذایش سالم باشد و در محیط سالم زندگی کند و در مناطق اعتدالی متولد شده باشد چنین انسانی استعدادش برای سلوک طریق انسانیت بیشتر و فهمش تیزتر و ادراکش لطیف‌تر و نیرویش برای عمل به وظایف انسانی بیشتر است. بر عکس انسانی که نطفه‌اش آلوده و یا مریض باشد و یا در رحم ناپاک و ناسالم پرورش یابد و یا غذای سالم به آن نرسد، یا پس از ولادت محیط زندگیش سالم نباشد و یا در مناطق استوایی و قطبی به وجود آمده باشد آن استعداد و آن فهم و ادراک را ندارد، و بخشونت و قساوت قلب و کم فهمی نزدیک‌تر است. </p> <p>علاوه بر این، مزاج‌های سالمی که از عوامل مذکور و سایر موانع و مزاحمات دورترند دارای روحی لطیف‌تر و عقلی کاملتر و عواطفی رقیق‌ترند، و این روح و عقل و این عواطف، انسان را به عقاید و تصمیمات و کارهایی وامیدارد که صلاح انسانیتش در آن است و او را نخست به تحصیل مواد غذایی صالح و استفاده صالح و شایسته از آن واداشته سپس از همین راه روح او را تکمیل نموده در انجام اعمال صالح و تصمیمات شایسته تایید می‌کند و این تاثیر طرفینی یعنی تاثیر مواد غذایی صالح در روح و تاثیر عمل روح در استفاده صحیح از مواد غذایی هم چنان ادامه دارد تا آنکه او را به سعادت واقعیش برساند. </p> <p>عین این حرف در طرف شقاوت نیز صحیح است. </p> <p>قرآن کریم در این باره نسبت بطرف سعادت فرموده: <span class="aya" rel="29_69" data-words="1-11">و الذین جاهدوا فینا لنهدینهم سبلنا و إن الله لمع المحسنین</span><span class="footnote" rel="1" title="و کسانی که در باره ما جهاد می‌کنند ما آنان را بطور قطع به راههای خود هدایت می‌کنیم، و خداوند با نیکوکاران است سوره عنکبوت آیه ۶۹">*</span> و نسبت بطرف شقاوت می‌فرماید: <span class="aya" rel="30_10" data-words="1-14">ثم کان عاقبة الذین أساؤا السوای أن کذبوا بآیات الله و کانوا بها یستهزؤن</span><span class="footnote" rel="2" title="علل الشرائع، ص ۸۳ ح ۶ ط بیروت">*</span> و نظایر این دو آیه در دو طرف بسیار است. </p> <p>کوتاه سخن، سعادت انسان در زندگی خاص انسانیش یعنی سعادتش در علم و عمل ارتباط تامی به پاکیزه بودن مواد اصلیش دارد، چون حامل روح انسانی همین موادند و همین موادند که او را به سوی بهشت هدایت می‌کنند، هم چنان که شقاوتش در علم که همان ترک عقل و سرگرمی به اوهام و خرافاتی که شهوت و غضب را در نظرها جلوه می‌دهد و همچنین شقاوتش در عمل که همان سرگرمی به لذات مادی و بی‌بندوباری در شهوات حیوانی و استکبار از هر حقی است که مزاحم و مخالف با هوای او است، ارتباط مستقیمی با آب و گل     <code class="page" rel="8,126"/> او دارد، این دو قسم آب و گل است که یکی انسان را به حق و سعادت و بهشت، و دیگری به باطل و شقاوت و دوزخ سوق می‌دهند. و البته این سوق دادن بنحو اقتضاء است نه علیت تامه، چون خدای تعالی است که این آثار را در آب و گل قرار داده‌و او می‌تواند سبب دیگری قوی‌تر از آن به کار ببرد و اثر آن را خنثی سازد. </p> <p>سابقا در حدیث خلقت جنین در اوایل سوره <em>آل عمران</em> مطالبی که دلالت بر این معنا می‌کند گذشت، و روایات دیگری نظیر آن هست که برای خدا مشیت و قدرت بر محو و اثبات در هر امری را اثبات می‌کند. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">وجه دقیق‌تری در بیان روایات گذشته</span> </h3> <p> البته روایات مورد بحث را به وجه دقیق‌تری که تعقلش محتاج به صفای ذهن و قدم راسخ در معارف حقیقی است می‌توان توجیه نمود، و آن این است که: سعادت و شقاوت وقتی در انسان محقق می‌شود که ادراک او فعلیت پیدا کرده و مستقر شده باشد، و ادراک هم از آنجایی که مجرد از ماده است قهرا مقید به قیود ماده و محکوم به احکام آن که یکی از آنها زمان (مقدار حرکت) است، نیست. بنا بر این، گو اینکه ما بنظرمان چنین می‌رسد که سعادت بعد از حرکت ماده به سوی فعلیت موجود می‌شود، و لیکن حقیقت امر این است که منشا سعادت یعنی ادراک از آنجایی که مجرد است مقید به زمان نیست. پس سعادتی که پس از حرکت ماده پیدا می‌شود عینا قبل از حرکت نیز وجود داشته، نظیر نسبت دادن ما امور حادث را به فعل خدای تعالی، که اگر ما فعل خدا را در این نسبت مقید به زمان کرده می‌گوییم:  خداوند زید را در فلان روز آفریده <em>و یا می‌گوییم: </em> در فلان تاریخ قوم نوح را هلاک کرد، و یا قوم یونس را نجات داد، و یا رسول اللَّه (ص) را مبعوث فرمود این تقیید در حقیقت تقیید از نظر ما است، چون ما در این نسبتی که می‌دهیم نظرمان به خود حادثه است، و زمان و حرکتی را که منتهی به حدوث آن شده در نظر می‌گیریم، و گر نه فعل خدای تعالی مقید به زمان نیست، مجموع حوادث و همچنین زمان حدوث هر حادثه و سایر قیود و شرایطی را که دارد او ایجاد کرده، آن وقت چطور ممکن است عمل خود او مقید و محدود به حدود زمان شود؟ پس اینکه می‌گوییم امروز فلان مطلب را درک کردم و یا الآن فلان چیز را فهمیدم در حقیقت عمل سلولهای دماغی و یا عصبی خود را که اموری مادی هستند مقید به زمان می‌کنیم، و گر نه اصل علم و ادراک مجرد است، و به روز و ساعت مقید نمی‌شود. </p> <p>پس از آنجایی که سعادت و شقاوت انسان از راه تجرد علمی او است که مجرد و بیرون از زمان است می‌توان آنها را پیش از امتداد زمان زندگیش گرفت چنان که به واسطه ارتباط آنها به اعمال و حرکات انسان می‌توان متاخرتر از آنها گرفت. <code class="page" rel="8,127"/> دسته سوم از روایات این باب روایاتی است که خلقت انسان را منتهی به آب گوارا و آب تلخ و شور می‌داند. </p> <p>از آن جمله روایتی است که در کتاب علل الشرائع از امام صادق (ع) نقل می‌کند که فرمود: خدای عز و جل آب گوارایی آفرید و از آن آب اهل طاعت را خلق فرمود. بار دیگر آب تلخی آفرید و از آن اهل معصیت را خلق کرد. سپس امر کرد تا این دو آب بهم در آمیزند و مخلوط شوند، که اگر چنین نمی‌کردمؤمن جز از مؤمن و کافر جز از کافر متولد نمی‌شد<span class="footnote" rel="1" title="علل الشرائع، ص ۸۴ ح ۷ ط بیروت">*</span>. و نیز از محمد بن سنان نقل کرده که گفت از امام صادق (ع) پرسیدم اولین چیزی که خدای تعالی خلق فرمود چه بود؟ حضرت فرمود: اولین چیزی که خدای عز و جل آفرید چیزی بود که تمامی موجودات عالم از آن آفریده شد. عرض کردم آن چه بود؟ فرمود: آب بود، خدای تبارک و تعالی نخست دو دریای آب یکی گوارا و یکی تلخ آفرید آن گاه به آب گوارا نظر انداخته صدایش زد، دریای آب گوارا عرض کرد: لبیک و سعدیک. فرمود: برکت و رحمت من در تو است، بهشتم و اهل طاعتم را از تو خلق می‌کنم. آن گاه به دریای شور نظر افکنده او را صدا زد، دریا جواب نداد، بار دیگرش صدا زد جواب نداد-تا سه بار-لا جرم فرمود لعنتم بر تو باد، من دوزخیان و اهل معصیتم را از تو خلق می‌کنم. آن گاه بار دیگر امر نمود تا بهم مخلوط شدند. </p> <p>سپس امام (ع) اضافه کرد: از همین جهت است که می‌بینیم مؤمن از کافر و کافر از مؤمن پدید می‌آید<span class="footnote" rel="2" title="او همان کسی است که دو دریا را به هم پیوست، این شیرین و گوارا است و آن شور و تند، و میانشان حایلی نفوذناپذیر قرار داد و او است آنکه از آب انسانی آفرید و آن را نژادی قرار داده بین افرادش پیوند برقرار نمود، آری پروردگار تو همیشه قادر و توانا است سوره فرقان آیات ۵۳-۵۴">*</span>. </p> <p>در تفسیر عیاشی از عثمان بن عیسی از بعضی از اصحابش از امام صادق (ع) نقل کرده که فرمود: خدای تعالی به آبی فرمود: شیرین و گوارا باش تا از تو بهشتم و اهل طاعتم را خلق کنم. و به آبی فرمود: شور و تلخ شو تا از تو آتشم و اهل معصیتم را بیافرینم آن گاه آن دو آب را بر گل جاری ساخت...<span class="footnote" rel="3" title="سود کارهای نیکش و زیان‌کاریهای بدش به خود او عاید می‌شود سوره بقره آیه ۲۸۲">*</span>. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">بررسی روایاتی که می‌گویند خلقت انسان منتهی به آب گوار و آب تلخ و شور است</span> </h3> <p> مؤلف: در معنای هر یک از این سه حدیث احادیث بسیار دیگری از امیر المؤمنین و امام باقر و امام صادق (ع) هست، و ما این سه حدیث را بعنوان نمونه در اینجا آوردیم. </p> <p>بر طبق این دسته از اخبار نیز آیاتی هست، مانند آیه       <code class="page" rel="8,128"/> <span class="aya" rel="35_11-12" data-words="1-73">و الله خلقکم من تراب ثم من نطفة ثم جعلکم أزواجا و ما تحمل من أنثی و لا تضع إلا بعلمه و ما یعمر من معمر و لا ینقص من عمره إلا فی کتاب إن ذلک علی الله یسیر.، و ما یستوی البحران هذا عذب فرات سائغ شرابه و هذا ملح أجاج و من کل تأکلون لحما طریا و تستخرجون حلیة تلبسونها و تری الفلک فیه مواخر لتبتغوا من فضله و لعلکم تشکرون</span><span class="footnote" rel="1" title="خدا شما را از خاک آفرید، سپس از نطفه، پس از آن شما را زوج قرار داد، هیچ ماده‌ای جز با علم او باردار نمی‌شود و وضع حمل نمی‌کند، و هیچ سالمندی عمرش دراز نمی‌شود و یا از عمر او کاسته نمی‌گردد مگر آنکه در مکتوبی نوشته شده است و آگاهی بر این جزئیات بر خدا آسان است و هرگز آن دو دریا که آب این یک شیرین و نوشیدنش گوارا و آب آن یک شور و زننده است یکسان نیستند، در عین حال شما از هر دو گوشت تازه می‌خورید، و مروارید استخراج نموده پیرایه خود می‌کنید، و کشتیها را در آن دریا می‌بینی که آب را می‌شکافند تا از فضل و کرم وی روزی جویید، و شاید سپاس دارید سوره فاطر آیات ۱۱-۱۲">*</span> به طوری که ملاحظه می‌کنید آیه دومی به منزله مثالی است برای بیان مضمون آیه قبلیش، و اینکه چطور مردم با اینکه در جامع انسانیت و در بعضی از منافع و آثار مشترکند با هم اختلاف دارند، آیه‌ <span class="aya" rel="21_30" data-words="14-20">و جعلنا من الماء کل شیء حی</span> نیز این اشتراک را می‌رساند. </p> <p>و نیز مانند آیه‌ <span class="aya" rel="25_53-54" data-words="1-34">و هو الذی مرج البحرین هذا عذب فرات و هذا ملح أجاج و جعل بینهما برزخا و حجرا محجورا، و هو الذی خلق من الماء بشرا فجعله نسبا و صهرا و کان ربک قدیرا</span><span class="footnote" rel="2" title="حاشا که نامه بدکاران در دفتر بدان است و تو چه دانی که دفتر بدان چیست؟ کتابی است نوشته، آن روز وای بر تکذیب کنندگان سوره مطففین آیه ۱۰">*</span> بیان این آیات به زودی در محل خود خواهد آمد. </p> <p>و اما روایات سه‌گانه‌ای که نقل شد و همچنین روایات دیگری که به آن مضمون وارد شده از جهت معنا به دو قسم تقسیم می‌شوند: یکی روایاتی که آب گوارا و تلخ را ذکر می‌کرد، و می‌فرمود که خداوند آن دو را بر گلی که انسان را از آن آفرید جاری ساخت و گل‌ها به جهت اختلاف آب‌ها مختلف شدند این قسم از اخبار برگشت معنایش به همان طایفه از اخبار است که اختلاف خلقت بشر را از ناحیه اختلاف طینت می‌دانست. بنا بر این، حرفهایی که در این روایات باید زده شود همان حرفهایی است که در اخبار طینت زدیم. </p> <p>قسم دوم اخباری است که تنها متعرض خلقت انسان نیست، بلکه خلقت هر موجودی را حتی خلقت بهشت و دوزخ را از آب می‌دانست، و می‌فرمود: اختلاف آب‌ها منشا اختلاف     <code class="page" rel="8,129"/> خصوص مردم در سعادت و شقاوت است و این همان معنایی است که در قسم اول از روایات بود، در نتیجه حرفهایی که آنجا زدیم در اینجا نیز جریان دارد، و در حقیقت اخبار دسته اول به منزله مفسر برای اخبار دسته دوم، و هر دو به منزله مفسر برای اخبار طینتند. و اما اینکه می‌فرمود: انتهای خلقت به سوی آب است همانطوری که ابتدایش از آب بود، به زودی در جای مناسب بحثش خواهد آمد-ان شاء اللَّه-. </p> <p>دسته چهارم روایاتی است که برگشت اختلاف در خلقت را به اختلاف در نور و ظلمت می‌داند، مانند روایتی که در کتاب علل الشرائع از امام صادق (ع) نقل شده که فرمود: خدای تبارک و تعالی ما را از نوری آفرید که آن نور نیز از نور دیگری خلق شده و اصلش از طینت اعلی علیین است و دل‌های شیعیان ما را از آب و گلی آفرید که با آن بدن‌های ما را خلق کرد، و بدن‌های آنان را از طینتی پایین‌تر از آن آفرید، به همین جهت است که دلهای شیعیان همواره متمایل به سوی ما است، برای اینکه از همان چیزی آفریده شده‌اند که ما آفریده شده‌ایم. آن گاه امام (ع) آیه: <span class="aya" rel="83_18-21" data-words="1-15">کلا إن کتاب الأبرار لفی علیین، و ما أدراک ما علیون، کتاب مرقوم، یشهده المقربون</span><span class="footnote" rel="1" title="حاشا که نامه نیکان در دفتر نیکی‌ها است و تو چه دانی که دفتر نیکی چیست کتابی است نوشته که مقربان مشاهده می‌کنند سوره مطففین آیه ۲۱">*</span> را تلاوت نمود و سپس اضافه کرد که خدای تعالی دلهای دشمنان ما را از طینتی از سجین و بدن‌هایشان را از طینتی پست‌تر از آن آفرید، دلهای شیعیان آنان را هم از آب و گلی آفرید که بدن آنان را از آن خلق فرموده، و از همین جهت دلهای شیعیان ایشان متمایل به آنان است، آن گاه آیه‌ <span class="aya" rel="83_7-10" data-words="2-16">إن کتاب الفجار لفی سجین، و ما أدراک ما سجین، کتاب مرقوم، ویل یومئذ للمکذبین</span><span class="footnote" rel="2" title="خداوند سرپرست کسانی است که ایمان آورده‌اند، آنان را از ظلمات به سوی نور می‌برد، و کسانی که کافر شده‌اند سرپرست ایشان طغیانگرانند که آنها را از نور به ظلمات می‌برند سوره بقره آیه ۲۵۷">*</span> را تلاوت فرمود<span class="footnote" rel="3" title="کسانی که ایمان دارند و فرزندان‌شان به ایمان پیروی‌شان کرده‌اند فرزندان‌شان را به ایشان ملحق می‌کنیم و از عمل آنان چیزی کم نمی‌کنیم سوره طور آیه ۲۱">*</span>. </p> <p>مؤلف: در این معنا روایات دیگری نیز هست<span class="footnote" rel="4" title="الدر المنثور ج ۳ ص ۷۸">*</span>. برگشت این دسته از روایات در حقیقت به همان روایاتی است که دلالت می‌کنند بر اینکه انتهای خلقت و ریشه آن، طینت علیین و طینت سجین می‌باشد، با این تفاوت که در این روایات این معنا اضافه شده است که انسان پس از خلقت مبدل به نور و یا ظلمت می‌شود. و شاید جهتش این باشد که طینت سعادت باعث ظهور حق و انجلای معرفت، و طینت شقاوت ملازم با جهل است و جهل هم همان ظلمت         <code class="page" rel="8,130"/> و کوری است. پس طینت سعادت نور و طینت شقاوت ظلمت است. قرآن کریم هم غالبا علم و هدایت را نور می‌نامد. هم چنان که ایمان را زندگی می‌خواند. از آن جمله می‌فرماید: <span class="aya" rel="6_122" data-words="1-21">أ و من کان میتا فأحییناه و جعلنا له نورا یمشی به فی الناس کمن مثله فی الظلمات لیس بخارج منها</span><span class="footnote" rel="1" title="آیا آن کسی که مرده بود و ما زنده‌اش کرده برایش نوری قرار دادیم که به کمک آن میان مردم راه می‌رود با کسی که صفت او در ظلمات (بودن) است و از آن بیرون شدنی نیست یکسان است؟ سوره انعام آیه ۱۲۲">*</span> و نیز می‌فرماید: <span class="aya" rel="2_257" data-words="1-19">الله ولی الذین آمنوا یخرجهم من الظلمات إلی النور و الذین کفروا أولیاؤهم الطاغوت یخرجونهم من النور إلی الظلمات</span><span class="footnote" rel="2" title="علل الشرائع، ص ۴۹۱ ط نجف">*</span> و در اینکه نور اصل خلقت طایفه‌ای از موجودات از قبیل انبیا، ملائکه، لوح، قلم، عرش، کرسی و بهشت است، اخبار بسیاری وارد شده که به زودی-ان شاء اللَّه-نقل خواهد شد. </p> <p>دسته پنجم از اخبار این باب روایاتی است که دلالت دارد بر انتقال حسنات افراد شقی در روز قیامت به نامه عمل افراد سعید و بعکس، انتقال سیئات افراد سعید به نامه عمل افراد شقی، مانند روایتی که علل الشرائع به سند خود از ابراهیم لیثی از امام باقر (ع) نقل کرده که آن جناب در ضمن حدیث طویلی فرمود: ای ابراهیم!بگو ببینم وقتی قرص خورشید طلوع می‌کند، و شعاع خود را به همه جا می‌تاباند آیا شعاعش از خود قرص جدا است یا نه؟ عرض کردم آری، در حال طلوع شعاعش از خودش جدا است. فرمود: آیا جز این است که وقتی غروب می‌کند دامنه شعاعش نیز برچیده شده به دنبالش می‌رود. عرض کردم چرا. </p> <p>فرمود: به همین نحو هر موجودی به سوی اصل و جوهر خود بازگشت می‌کند، و وقتی قیامت قیام می‌کند خدای تعالی وزر و وبال‌ها را که از سنخ وجود ناصبی‌ها و از طینت آنان است از نامه مؤمنین به نامه ناصبیها منتقل نموده و حسنات و نیکی‌ها و مساعی خیری که در نامه عمل ناصبیها است از آنجایی که از سنخ وجود مؤمن و از جنس طینت او است به نامه مؤمنین منتقل می‌کند آیا این ظلم و تعدی است؟ عرض کردم نه، یا ابن رسول اللَّه. فرمود به خدا سوگند نه تنها ظلم و عدوان نیست، بلکه قضاء فاصل و حکم قاطع و عدالت آشکار است: <span class="aya" rel="21_23" data-words="1-7">لا یسئل عما یفعل و هم یسئلون</span> ای ابراهیم!این حقی است از ناحیه پروردگارت، و حکمی است از احکام ملکوت او. </p> <p>عرض کردم: یا بن رسول اللَّه! <em>حکم ملکوت</em> چیست؟ فرمود حکم خدا و انبیای او     <code class="page" rel="8,131"/> است، همان حکمی است که خضر در جواب موسی (ع) به آن تمسک جست و گفت: <span class="aya" rel="18_67-68" data-words="2-15">إنک لن تستطیع معی صبرا، و کیف تصبر علی ما لم تحط به خبرا</span><span class="footnote" rel="1" title="تو هرگز نمی‌توانی همراهی و رفاقت با مرا تحمل کنی، چگونه خواهی توانست تحمل کردن چیزی را که به آن آگاهی نداری سوره کهف آیه ۶۸">*</span> تو ای ابراهیم فکر می‌کنی که موسی (ع) از کارهای خضر سر در می‌آورد مع ذلک اعمالش را منکر و شنیع می‌دانسته. نه، او از وجهه اعمال خضر آگاه نبود، تا آنکه خضر در جوابش گفت: من این کارها را به دستور و اذن خدای تعالی انجام دادم<span class="footnote" rel="2" title="که هیچ باربرداری گناه دیگری را بر نمی‌دارد سوره نجم آیه ۳۸">*</span>. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">بررسی روایاتی که به انتقال حسنات اشقیاء به نامه اعمال سعداء و انتقال سیئات سعداء به نامه عمل اشقیاء دلالت دارند</span> </h3> <p> این بود قسمتی از آن حدیث، و در قبال این دسته از روایات آیاتی از قرآن کریم هست که بعضی از آنها در خود این حدیث ایراد شده است، و از جمله آیاتی که در متن حدیث ایراد نشده آیه‌ <span class="aya" rel="8_37" data-words="1-16">لیمیز الله الخبیث من الطیب و یجعل الخبیث بعضه علی بعض فیرکمه جمیعا فیجعله فی جهنم</span><span class="footnote" rel="3" title="مجمع البیان ج ۴ ص ۴۱۱">*</span> است، که می‌فرماید خدای تعالی در روز قیامت طیب را از خبیث جدا می‌سازد به طوری که ذره‌ای از خباثت در طیب مخلوط نباشد، و ذره‌ای از جنس طیب در خبیث باقی نماند، آنچه از آلودگیها و خباثت متفرق در بنی نوع بشر است، یک جا جمع نموده و شاخ و برگهایی را که از ریشه درخت خباثت در آنان دویده شده به اصل درخت باز می‌گرداند، نتیجه این جدا ساختن طیب از خبیث این است که همه حسنات در یک طرف گرد آمده به سعادت خالص و بی‌شائبه ذات برگردند و همه سیئات نیز در جانبی گرد آمده به منشا و اصل خود رجوع کنند و این بیان بعینه همان بیانی است که در حدیث بود. </p> <p>اینکه امام (ع) فرمود: ای ابراهیم بگو ببینم وقتی قرص خورشید طلوع می‌کند... خواست تا با این مثال محسوس بفهماند هر اثری مظهر مؤثر و هم سنخ آن و وجودش قائم به وجود آن و ملازم وجود آن است، و این هم که فرمود: این عمل نه تنها ظلم و عدوان نیست، بلکه به خدا سوگند قضاء فاصل و حکم قاطع و عین عدالت است با این که بظاهر و به حسب نظر ابتدایی عملی مخالف عدالت بنظر می‌رسد، مبنی بر همان سنخیت بین فعل و فاعل و اثر و مؤثر است. چون این سنخیت از چیزهایی است که عقل به ضرورت و بداهت، حکم به آن می‌کند، هم چنان که حکم می‌کند به اینکه هر فعلی از افعال که فرض شود، فاعلی آن را از خود ابراز می‌کند که ذاتش تناسب با آن فعل را داشته باشد، و اگر نظر سطحی بر       <code class="page" rel="8,132"/> خلاف این حکم کند برای این است که انسان به نظر سطحی از هر فعلی همان حرکات و سکنات ظاهریش را می‌بیند، و لذا می‌گوید این شرابخواری از زید مؤمن سر زده به چه ملاک در نامه عمرو کافر نوشته شود؟ و لیکن اگر دقیق شود و درک کند که این فعل دارای معنویتی است که آن معنا یا از معانی حسنه است و از آثار سعادت و یا از معانی سیئه و از آثار شقاوت است، آن وقت تصدیق خواهد کرد که این اثر اثر ذاتی است که در وصف سعادت و شقاوت هم سنخ آن عمل است، و اگر در باره یک عمل زشتی که از ذات انسان سعیدی سر زده دو جور حکم می‌کنیم، برای اختلاط و امتزاجی است که بین دو موضوع رخ داده عینا نظیر حرارتی است که ما آن را به آب نسبت داده و می‌گوییم: <em>آب گرم است</em> و حال آنکه عامل اصلی آن آتش و یا تابش خورشید است. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">توضیح اینکه جمیع حسنات از هر کس سر بزند، در حقیقت عمل کسانی است که محسن و سعیدند و جمیع سیئات نیز از هر کس صادر شود عمل کسانی است که ذاتا بد کار و شقی هستند</span> </h3> <p> بنا بر این، در نظر یک دانشمند آشنا به حقایق، جمیع حسنات از هر کس سر بزند عمل کسانی است که ذاتا نیکوکار و سعیدند، و جمیع سیئات از هر کس صادر شود عمل کسانی است که ذاتا بدکار و شقی‌اند، عدالت واقعی و همچنین سرای آخرت که ظرف حق و حقیقت است نیز همین را اقتضا می‌کند. </p> <p>البته این معنا با امثال آیه‌ <span class="aya" rel="99_7-8" data-words="1-13">فمن یعمل مثقال ذرة خیرا یره، و من یعملمثقال ذرة شرا یره</span><span class="footnote" rel="1" title="پس هر کس بقدر ذره‌ای عمل خیر کند آن را می‌بیند و هر کس بقدر ذره‌ای عمل بد کند آن را می‌بیند سوره زلزال آیه ۸">*</span> و آیه‌ <span class="aya" rel="53_38" data-words="1-5">ألا تزر وازرة وزر أخری</span><span class="footnote" rel="2" title="تو در دنیا از این صحنه غافل بودی، ما امروز پرده از جلو چشمت برداشتیم و اینک چشمت تیزبین شده است سوره ق آیه ۲۲">*</span> و آیه‌ <span class="aya" rel="2_286" data-words="7-13">لها ما کسبت و علیها ما اکتسبت</span><span class="footnote" rel="3" title="الدر المنثور ج ۳ ص ۷۸">*</span> که ثواب و عقاب هر عمل نیک و بدی را عاید فاعل آن عمل می‌داند، منافاتی ندارد. زیرا مفاد این قبیل آیات هم در محل خود صحیح و بجا است. </p> <p>البته بر حسب نظر اجتماعی دنیوی، فاعل هر فعلی همان کسی است که حرکت و سکون فعل از او سر زده و پیامدهای فعل و آثار آن هم اگر مدح و ثواب و یا ذم و عقاب است به او عاید می‌شود، و لیکن این را هم باید دانست که این حکم در ظرف اجتماع دنیوی صحیح است، و اما در ظرف حقیقت و واقع، فاعل هر فعلی آن اصلی است که متسانخ و متناسب آن فعل است، و آن اصل ممکن است غیر آن کسی باشد که حرکات و سکنات فعل از او سر زده. </p> <p>و اگر می‌گوییم آثار حسنه و سیئه عمل به اصلش بر می‌گردد معنایش این نیست که ثواب و       <code class="page" rel="8,133"/> عقاب عمل بغیر فاعل آن عاید می‌شود، تا کسی بگوید این حرف منافات با آن آیات دارد، و لذا در حدیث بالا هم امام (ع) فرمود این حکم حکم ملکوتی است که در طول حکم ظاهری دنیوی و احکام زندگی اجتماعی آن قرار دارد. </p> <p>آری وقتی روز قیامت روز بروز باطن‌ها و ظهور حق باشد قهرا در آن روز احکام هم ملکوتی خواهد بود، یعنی هر حکمی به موضوع حقیقی خود ملحق شده، هر چیزی به اصل خود باز می‌گردد، هم چنان که فرموده: <span class="aya" rel="39_47" data-words="20-28">و بدا لهم من الله ما لم یکونوا یحتسبون</span><span class="footnote" rel="1" title="و از ناحیه خدای متعال چیزهایی برایشان آشکار شد که هرگز احتمال نمی‌دادند سوره زمر آیه ۴۷">*</span> و: <span class="aya" rel="50_22" data-words="1-12">لقد کنت فی غفلة من هذا فکشفنا عنک غطاءک فبصرک الیوم حدید</span><span class="footnote" rel="2" title="بحار الانوار ج ۵ ص ۱۵۴ ح ۴ ط بیروت">*</span> و نیز: <span class="aya" rel="52_21" data-words="8-17">ألحقنا بهم ذریتهم و ما ألتناهم من عملهم من شیء</span><span class="footnote" rel="3" title="فروع کافی ج ۶ ص ۴۰۶ ح ۱ ط تهران">*</span> و <span class="aya" rel="29_13" data-words="1-7">و لیحملن أثقالهم و أثقالا مع أثقالهم</span><span class="footnote" rel="4" title="فروع کافی ج ۶ ص ۴۰۶ ح ۱ ط تهران">*</span>. </p> <p>از اینجا وجه اختصاص حکم ملکوتی به روز قیامت با اینکه عالم برزخ هم از ظرفهای مجازات و جزء ایام اللَّه است نیز معلوم می‌شود، زیرا ظاهر کلام خدای تعالی که می‌فرماید: <span class="aya" rel="23_112-114" data-words="1-20">قال کم لبثتم فی الأرض عدد سنین، قالوا لبثنا یوما أو بعض یوم فسئل العادین، قال إن لبثتم إلا قلیلا</span><span class="footnote" rel="5" title="پرسید به تعداد سالها چه مدت در زمین بوده‌اید؟ گفتند یا یک روز و یا قسمتی از روز، از شمارگران بپرس گفت: جز اندکی بسر نبرده‌اید سوره مؤمنون آیه ۱۱۴">*</span> و همچنین ظاهر آیه‌ <span class="aya" rel="30_55-56" data-words="1-31">و یوم تقوم الساعة یقسم المجرمون ما لبثوا غیر ساعة کذلک کانوا یؤفکون، و قال الذین أوتوا العلم و الإیمان لقد لبثتم فی کتاب الله إلی یوم البعث فهذا یوم البعث</span><span class="footnote" rel="6" title="روزی که قیامت قیام می‌کند مجرمین سوگند می‌خورند که جز ساعتی درنگ نکرده‌اند، این چنین از حق رو گردانیده و دروغ می‌گویند و کسانی که علم و ایمان‌شان داده‌اند گویند: در کتاب خدا است که شما تا روز رستاخیز بسر برده‌اید، و اینک روز رستاخیز است سوره روم آیه ۵۶">*</span> این است که عالم برزخ و زمانی که فاصله بین مرگ و قیامت است تتمه زندگی دنیا و مکث در زمین است، و در پاره‌ای از احکام با زندگی دنیوی شرکت دارد، و       </p> <p>سوره عنکبوت آیه 13     <code class="page" rel="8,134"/> مردم در آن عالم هنوز در راه تصفیه و تکامل به سوی سعادت خالص و یا شقاوت خالص هستند، و جای حکم قطعی زمانی است که مردم تکلیف‌شان یکسره شده یا سعادت خالص و یا شقاوت خالص کسب کرده باشند، و آن خانه آخرت است. </p> <p>و نیز از اینجا سر این گفته قرآن و حدیث که: خداوند جزای حسنات کفار را در دنیا می‌دهد، و در آخرت میزانی برایشان بر پا نمی‌کند، و در آنجا جز آتش بهره‌ای ندارند معلوم می‌شود-دقت فرمایید-. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">وجه استشهاد در روایت به آیه: <span class="aya" rel="21_23" data-words="1-7">لا یسئل عما یفعل و هم یسئلون</span> برای اینکه نقل حسنات سعداء به اشقیا و به عکس، ظلم و خلاف عدل نیست</span> </h3> <p> استشهادی که امام (ع) به آیه‌ <span class="aya" rel="21_23" data-words="1-7">لا یسئل عما یفعل و هم یسئلون</span> فرمود به منظور تعلیل بیان حکم ملکوتی بود. </p> <p>توضیح اینکه: حقیقت سؤال از هر چیزی، چه فعلی باشد که از فاعلی سر زده، و یا حکمی که از حاکمی صادر شده، و یا خبری که از مخبری رسیده، این است که فاعل و یا حاکم و یا مخبر، کردار و گفتار خود را با واقع تطبیق نموده، و نحوه مطابقت آن را با واقع بیان نماید، و مادامی که این معنا را بیان ننموده جای سؤال باقی است. و اما در جایی که فعل و یا حکم و یا خبر عین واقع و بی‌نیاز از بیان فاعل و یا حاکم و یا مخبر باشد البته سؤال معنا نخواهد داشت. </p> <p>مثلا وقتی سائل از شما می‌پرسد چرا این یتیم را زدی؟ و یا چرا حکم کردی به اینکه فلان چیز مال زید است؟ و یا بپرسد این که خبر آوردی زید ایستاده از کجا گفتی؟ دست از این سؤال بر نمی‌دارد و هم چنان حق سؤال دارد تا شما عمل خود را با واقع و حق تطبیق کنی، مثلا بگویی من اگر یتیم را زدم منظورم تادیب او بود، و یا اگر حکم کذایی را دادم برای این بود که زید آن مال را از پدرش ارث برده بود، و یا اگر گفتم زید ایستاده برای این بود که من به چشم خود دیدم که ایستاده. سؤال از اینگونه مطالب که محتاج به دفاع و تطبیق با حق و واقع است صحیح است. و اما مطالبی که احتیاج به تطبیق ندارد از قبیل جفت بودن عدد چهار و بیشتر بودن عدد ده از عدد پنج و مردن زید پس از جدا شدن سرش از بدن از آنجایی که عین واقع و حق است سؤال از آن معنا ندارد، و صحیح نیست کسی بپرسد چرا عدد چهار جفت و چرا عدد ده بیشتر از عدد پنج است؟ و یا چرا فلان علت تامه فلان معلول را به وجود آورد؟ این معنا که روشن شد اینک می‌گوییم: فعل خدای سبحان عین حق و واقع است و قولش عین موجود خارجی و واقعی است، فعل و قول او مستند به چیز دیگری نیست تا سؤال از آن به چرا و چطور صحیح باشد، آری جمیع قضایای حقی که ما عقاید و افعال خود را بر آن تطبیق می‌دهیم و بدین وسیله حقانیت آن را اثبات می‌کنیم همه از موجودات خارجی که همان فعل خدای سبحان<code class="page" rel="8,135"/> است اخذ شده، با این حال چگونه ممکن است فعل خود او محکوم به آن شود؟ نسبتی که فعل خداوند با آن قضایا دارد نسبت محکوم به حاکم نیست، بلکه نسبت ملزوم به لازم و متبوع به تابع و منشا انتزاع به منتزع است-دقت فرمایید-. </p> <p>به عبارت دیگر فعل خدای تعالی به وسیله اسباب تکوینی تحقق می‌یابد، و اسباب تکوینی به منزله آلات و ابزاری هستند که فعل خدا جز به توسط آنها ظاهر نمی‌شود، و اگر سائلی از یکی از افعال خدا سؤال کند قطعا سؤالش از علتی است که برایش مجهول است. </p> <p>مثلا اگر دیواری بر سر زید فرو ریزد و زید در این حادثه بمیرد سائل می‌پرسد چرا خدا این جوان را از بین برد و چرا به جوانی او و به حال پدر و مادر فقیرش رحم نکرد؟ و اگر در جوابش گفته شود: دیوار بر سرش فرو ریخت، می‌گوید چرا دیوار را خراب کرد، و اگر کسی بگوید باران بارید و بن دیوار سست شد و سنگینی دیوار دیوار را متمایل و ساقط کرد، در جواب نقل کلام به مساله باریدن ابر می‌کند، و همچنین به سؤال خود ادامه می‌دهد و در هر بار سؤالش از علتی است که برایش مجهول است. او از در نادانی برای زید عمر و حیاتی قائل است که مستند به عللی است که هیچکدام آنها باعث مرگ ناگهانی او نیست و وقتی با مرگ ناگهانی او مواجه می‌شود پیش خود خیال می‌کند این مرگ گزاف و بی‌جهت بوده، و لذا لب به سؤال و اعتراض می‌گشاید، و اگر به علل هر حادثه‌ای احاطه می‌داشت قطعا سؤال نمی‌کرد -در تفسیر آیه‌ <span class="aya" rel="21_23" data-words="1-4">لا یسئل عما یفعل...</span> در بحث از اعتراضات ابلیس مطالبی مناسب با این بحث گذشت. </p> <p>اینکه امام (ع) در ضمن گفتارش فرمود: حکم خدا و حکم انبیای اوست... معنایش این است که قضای خدای تعالی و قضایی که انبیای او به اذن او رانده‌اند، به حسب حقیقت امر و باطن آن است، نه به حسب ظاهر و مانند احکام ما به اعتماد بر شواهد و امارات. </p> <p>پس معنای لحوق حسنات و آثار حسنه به ذوات طیبه و لحوق سیئات و آثار آن به ذوات خبیثه، و از سنخ ظلمت و فساد معلوم گردید، و همچنین با روشن شدن معنای‌ <span class="aya" rel="21_23" data-words="1-7">لا یسئل عما یفعل و هم یسئلون</span> جواب شبهه‌ای هم که ممکن است به ذهن خلجان کند معلوم شد. </p> <p>و آن شبهه این است که چرا حسنات و آثار آن تنها از ذواتی صادر شود که از سنخ نورند، و چرا سیئات و آثار سوء آن اختصاص به ذواتی داده شد که از سنخ ظلمتند؟ و چرا اثر حسنات نعمت دائم و بهشت جاوید، و ثمره سیئات نقمت و دوزخ شد؟ از بیان قبلی ما جواب این شبهه نیز داده می‌شود، زیرا گفتیم بین حسنات و آثارش و همچنین بین سیئات و آثار سوء<code class="page" rel="8,136"/> آن یک رابطه حقیقی و واقعی برقرار است، و صرف احکام وضعی و قراردادی نیست. و اگر در لسان شارع از آن آثار به لسان احکام وضعی و قراردادی و به نظائر تعبیراتی که ما از تبعات احکام وضعی موجود در ظرف اجتماعمان می‌کنیم، تعبیر کرده به منظور تعمیم نظام تشریع بوده، نه از این جهت که تبعات و آثار مذکور مانند مجازات‌ها و پاداش‌های قراردادی نظام‌های دنیوی، صرف اعتبار و خالی از حقیقت و واقعیت است. </p> <h3> <span class="title" rel="7_26 7_27 7_28 7_29 7_30 7_31 7_32 7_33 7_34 7_35 7_36">اختصاص حسنات به ذوات طیبه و اختصاص سیئات به ذوات خبیثه از جهت روابط تکوینی و خارجی است و معنای آن استغناء از خدای سبحان در ابراز اثر نیست</span> </h3> <p> این معنا که معلوم شد و بدست آمد که اختصاص حسنات به ذوات طیبه و سیئات به ذوات خبیثه و همچنین اختصاص بهشت به حسنات و دوزخ به سیئات از جهت روابط تکوینی و خارجی است، که بین ذوات‌اشیاء و آثار ذاتی آنها است، و ذاتیات را نمی‌توان مورد سؤال قرار داد، اینک بخواننده محترم تذکر داده تاکید هم می‌کنیم که مبادا از مطالب گذشته ما غفلت ورزیده و خیال کند معنای اختصاص هر اثری به ذات هم سنخ و متناسبش این است که آن ذات در ابراز آن اثر، مستقل به ذات و مستغنی از خدای سبحان است، چون بطلان این معنا را ما از بیانات خود قرآن اثبات نمودیم، و این همان معنایی است که آیه شریفه‌ <span class="aya" rel="7_58" data-words="1-14">و البلد الطیب یخرج نباته بإذن ربه و الذی خبث لا یخرج إلا نکدا</span><span class="footnote" rel="1" title="سرزمین پاکیزه گیاه و اشجارش به اذن پروردگارش می‌روید، و اما آن سرزمینی که شوره‌زار و ناپاک است گیاهش به سختی در می‌آید سوره اعراف آیه ۵۸">*</span> به آن اشاره می‌کند، و برای این معنا که هر ذاتی دارای اقتضایی است مثل آورده است. و اگر می‌بینید که اقتضای مزبور را مقید به قید <em>باذن ربه</em> کرده، برای دفع این توهم است که، لزوم ذاتی به معنای استقلال و استغناء از خدای سبحان است، هم چنان که از رسول خدا (ص) هم روایت شده که در این باره فرموده‌اند: قلم بر سعادت کسی که ایمان آورده و تقوا پیشه ساخته خشکیده است<span class="footnote" rel="2" title="مجمع البیان ج ۴ ص ۴۱۱">*</span>. یعنی چنین تقدیر شده است. </p> 
