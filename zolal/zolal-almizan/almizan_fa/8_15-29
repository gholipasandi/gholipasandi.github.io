<h3 class="ayas">سوره الأنفال آیه‌های ۱۵ تا ۲۹</h3><code class="section" rel="8_15-29"/><h3>ترجمه آیات</h3> <p> <span class="trans" rel="8_15">ای آنان که ایمان آورده‌اید هر گاه با تهاجم کافران در میدان کارزار روبرو شوید مبادا از بیم آنها پشت به دشمن کرده و از جنگ بگریزید.  «۱۵» </span><span class="trans" rel="8_16">و آن کس که پشت به آنان کند پس همانا بازگشتی به خشم خدا کرده و جایش جهنم است و چه بد جایگاهی است، مگر آنکه به منظور بکار بردن حیله جنگی باشد و یا بخواهد به گروه خود ملحق شده (و به اتفاق ایشان بجنگد).  «۱۶» </span><span class="trans" rel="8_17">پس شما ایشان را نکشتید و لیکن خدا آنها را کشت، و تو (آن مشت خاک را) نپاشیدی و لیکن خدا پاشید و برای اینکه از ناحیه خود مؤمنان را بیازماید آزمایشی نیکو که خدا شنوای دانا است.  «۱۷» </span><span class="trans" rel="8_18">این است و آنکه خدا است سست کننده نیرنگ کافران.  «۱۸» </span><span class="trans" rel="8_19">اگر پیروزی می‌جویید همانا پیروزی بیامد شما را و اگر دست بردارید پس آن بهتر است برای شما، و اگر باز گردید باز می‌گردیم و جمعیت شما به هیچ چیز بی‌نیازتان نکند هر چند فزون باشد که خدا با مؤمنان است.  «۱۹» </span><span class="trans" rel="8_20">ای کسانی که ایمان آورده‌اید فرمان برید خدا و فرستاده‌اش را و برنگردید از او با اینکه می‌شنوید.  «۲۰» </span><span class="trans" rel="8_21">و مانند کسانی که گفتند شنیدیم و حال آنکه نمی‌شنوند مباشید.  «۲۱» </span><span class="trans" rel="8_22">همانا بدترین جنبندگان نزد خدا کران لالند که تعقل نمی‌کنند.  «۲۲» </span><span class="trans" rel="8_23">و اگر خدا در ایشان خیری سراغ می‌داشت هر آینه می‌شنواندشان و اگر می‌شنواندشان باز هم پشت می‌کردند (آری) آنان در هر حال روی گردانند.  «۲۳» </span><span class="trans" rel="8_24">ای کسانی که ایمان آورده‌اید اجابت کنید خدا و رسولش را زمانی که شما را می‌خوانند بدانچه زنده‌تان می‌سازد، و بدانید که خدا حائل می‌شود میان مرد و دل او و اینکه به سوی او محشور می‌شوید.  «۲۴» </span><span class="trans" rel="8_25">و بپرهیزید فتنه (آزمایشی) را که چون آید تنها مخصوص ستمکاران شما نباشد و بدانید که خدا شدید- العقاب است.  «۲۵» </span><span class="trans" rel="8_26">و به یاد آرید آن روزی را که شما کم بودید (و دشمن شما را) در روی زمین ضعیف می‌شمرد، و شما می‌ترسیدید که مردم بربایندتان و او به نصرت خود شما را یاری کرد و از پاکیزه‌ها روزیتان داد شاید شکر گزارید.  «۲۶» </span><span class="trans" rel="8_27">ای کسانی که ایمان آورده‌اید خیانت مکنید به خدا و رسول و زنهار از اینکه خیانت کنید امانت‌های خود را با اینکه می‌دانید.  «۲۷» </span><span class="trans" rel="8_28">و بدانید که اموال و اولاد شما فتنه است و اینکه نزد خداوند اجری عظیم است.  «۲۸» </span><span class="trans" rel="8_29">ای کسانی که ایمان آورده‌اید اگر از خدا بترسید خداوند قوه تشخیص حق از باطل روزیتان می‌کند، و<code class="page" rel="9,45"/> گناهانتان را محو می‌سازد و خدا دارای فضلی بزرگ است «۲۹» </span></p>                           <h3>بیان آیات‌ <span class="title" rel="8_15 8_16 8_17 8_18 8_19 8_20 8_21 8_22 8_23 8_24 8_25 8_26 8_27 8_28 8_29">بیان آیات شریفه متضمن دستوراتی راجع به جهاد اسلامی و نهی از فرار از جنگ</span> </h3> <p> این آیات متضمن نواهی و اوامری است راجع به جهاد اسلامی و مربوط و مناسب با داستان جنگ بدر، و نیز مردم را تشویق و تحریک می‌کند بر ترس از خدا و زنهار می‌دهد از مخالفت خدا و رسول او و اینکه مردم خود را در معرض غضب خدای سبحان درآورند، و در آنها اشاره به پاره‌ای از وقایع که در جنگ بدر رخ داده و منت‌هایی که خداوند بر مؤمنین نهاده نیز می‌کند. </p> <p> <span class="aya" rel="8_15" data-words="1-12">یا أیها الذین آمنوا إذا لقیتم الذین کفروا زحفا فلا تولوهمالأدبار</span>  <em>لقاء</em> مصدر <em>لقی، یلقی</em> ثلاثی مجرد و <em>لاقی، یلاقی</em> ثلاثی مزید است، راغب در مفردات خود می‌گوید: <em>لقاء</em> به معنای روبرو شدن و برخوردن دو چیز با یکدیگر است، و گاهی هم با این کلمه تعبیر می‌شود از برخورد یکی با دیگری و گفته می‌شود فلانی را ملاقات کرد و یا ملاقات می‌کند، البته این کلمه در ادراک به حس و به چشم و بصیرت استعمال می‌شود، ادراک به حس مانند: <span class="aya" rel="3_143" data-words="4-9">تمنون الموت من قبل أن تلقوه</span> -آرزوی مرگ می‌کنید قبلا از آنکه آن را ملاقات نمایید ، و ادراک به چشم مانند: <span class="aya" rel="18_62" data-words="7-12">لقد لقینا من سفرنا هذا نصبا</span> -راستی از این سفرمان چه ناراحتی دیدیم . و ملاقات خدا عبارت است از قیامت و بازگشت به سوی او، مانند: <span class="aya" rel="2_223" data-words="14-17">و اعلموا أنکم ملاقوه-</span> بدانید که شما او را خواهید دید <em>و نیز مانند: </em> <span class="aya" rel="2_249" data-words="47-51">الذین یظنون أنهم ملاقوا الله-</span> و آنان که می‌پندارند که خدا را خواهند دید ، و لقاء به معنای ملاقات هم آمده مانند: <span class="aya" rel="25_21" data-words="1-6">و قال الذین لا یرجون لقاءنا-</span> و آنان که دیدار ما را آرزو ندارند گفتند <em>و نیز مانند: </em> <span class="aya" rel="84_6" data-words="4-9">إنک کادح إلی ربک کدحا فملاقیه-</span> تو کوشنده‌ای به سوی پروردگارت کوشیدنی تا او را ملاقات کنی<span class="footnote" rel="1" title="مفردات راغب ماده &lt;em&gt;لقی&lt;/em&gt; ">*</span>. </p> <p>و در مجمع البیان می‌گوید: لقاء به معنای اجتماع بر وجه مقاربت و نزدیکی است، چون اجتماع گاهی به غیر این وجه هم می‌شود، و آن اجتماع را لقاء نمی‌گویند مانند اجتماع چند عرض در یک محل<span class="footnote" rel="2" title="مجمع البیان ج ۳-۴ ص ۵۲۹">*</span>. </p> <p>     <code class="page" rel="9,46"/> و <span class="phrase">نیز در باره کلمه <em rel="fa_8_15_8-8" data-sentence="17:468">زحف</em> می‌گوید: زحف به معنای نزدیک شدن به آرامی و آهسته آهسته است، و <em rel="fa_8_15_8-8" data-sentence="133:391">تزاحف</em> به معنای نزدیک شدن دو چیز است به یکدیگر، مثلا وقتی گفته می‌شود: <em>زحف، یزحف، زحفا</em> و یا گفته می‌شود: <em>ازحفت للقوم</em> معنایش این است که من برای اینکه با مردم بجنگم به ایشان نزدیک شده و در برابرشان استوار ایستادم، لیث می‌گوید: زحف عبارت است از جماعتی که با هم یک دفعه به دشمن خود نزدیک شوند، و جمع آن زحوف است<span class="footnote" rel="1" title="مجمع البیان ج ۳-۴ ص ۵۲۹">*</span>.</span> </p> <p> تولیت ادبار دشمنان به معنای این است که دشمنان را در پشت سر خود قرار دهند، و معنای آیه این است که پشت به دشمن و رو به جهت هزیمت مکنید. خطاب در این آیه خطابی است عمومی و مختص به یک وقت و یک جنگ نیست، پس اینکه بعضی از مفسرین آن را مختص به جنگ بدر و حرمت فرار از آن جنگ گرفته‌اند صحیح نیست، علاوه بر اینکه قبلا متوجه شدید که این آیات بعد از جنگ بدر نازل شده نه در آن روز، و اینکه این آیات دنباله آیات صدر سوره است که می‌فرمود: <span class="aya" rel="8_1" data-words="1-3">یسئلونک عن الأنفال...</span> البته برای این حرف تتمه‌ای است که بزودی-ان شاء اللَّه-در بحث روایتی از نظر خواننده خواهد گذشت. </p> <p><code class="aya" rel="8_16"/> <span class="aya" rel="8_16" data-words="1-12">و من یولهم یومئذ دبره إلا متحرفا لقتال أو متحیزا إلی فئة...</span>  <em>تحرف</em> به معنای انحراف از خط وسط و میل به <em>حرف</em> است که به معنای طرف هر چیزی است، و در اینجا به این معنا است که مرد جنگی در میدان جنگ از این سو به آن سو شود تا بدین وسیله راهی برای غافلگیر کردن حریف خود پیدا کند. </p> <p>و <span class="phrase"><em>تحیز</em> به معنای گرفتن <em>حیز</em> است که به معنای مکان است، و کلمه <em rel="fa_8_16_12-12" data-sentence="75:179">فئة</em> به معنای یک قطعه از جماعت مردم است و <em>تحیز بسوی فئه</em> به این معنا است که مرد جنگی از یک تاختن صرفنظر نموده و خود را به طرف عده‌ای از قوم خود بکشاند تا به اتفاق ایشان بجنگد.</span> </p> <p><span class="phrase">کلمه <em rel="fa_8_16_14-14" data-sentence="5:360">باء</em> از <em>بواء</em> به معنای رجوع به مکان و استقرار در آن است لذا راغب می‌گوید: معنای اصلی کلمه <em>بواء</em> مساوی بودن اجزاء در مکان است به خلاف <em>نبوة</em> که معنایش منافی بودن آن اجزاء است<span class="footnote" rel="2" title="مفردات راغب ص ۶۹">*</span>، و بنا بر آنچه راغب گفته معنای آیه چنین می‌شود:  برگشت به جای خود در حالی که غضب خدا را به همراه داشت .</span> </p> <p>پس معنای دو آیه مورد بحث این می‌شود: ای کسانی که ایمان آورده‌اید وقتی کفار را     <code class="page" rel="9,47"/> ملاقات می‌کنید ملاقات جنگی و یا در حالی که می‌روید تا با ایشان بجنگید پس از ایشان نگریزید، که هر کس در چنین وقتی از ایشان بگریزد و از میدان جنگ برگردد با غضب خدا بر گشته است، و ماوای او جهنم است که بد بازگشت گاهی است، مگر اینکه فرارش به منظور بکار بردن حیله‌های جنگی و یا برای این باشد که بخواهد به اتفاق رفقایش بجنگد که در این دو صورت اشکال ندارد. </p> <h3> <span class="title" rel="8_17">پیروزی مسلمین در جنگ بدر مرهون عنایت الهی و امدادهای غیبی بوده است (<span class="aya" rel="8_17" data-words="7-11">... و ما رمیت إذ رمیت...</span>) </span> </h3> <p> <span class="aya" rel="8_17" data-words="1-15">فلم تقتلوهم و لکن الله قتلهم و ما رمیت إذ رمیت و لکن الله رمی...</span> دقت در این آیه شکی باقی نمی‌گذارد در اینکه آیه شریفه اشاره به جنگ بدر می‌کند، و جمله ما رمیت... هم اشاره به آن مشت ریگی است که رسول خدا (ص) به طرف مشرکین پاشید، و منظور از <em>قتل</em> کشتار کفار بدست مسلمین در همان جنگ است، و ذیل آیه که می‌فرماید: <span class="aya" rel="8_17" data-words="16-21">و لیبلی المؤمنین منه بلاء حسنا</span> دلالت دارد که سیاق آیه سیاق منت‌گذاری است، و خدای تعالی می‌خواهد نصرت خود را بر مسلمین منت بگذارد، و به همین جهت نیز عین آن عملی را که رسول خدا (ص) نفی کرده برای وی اثبات نموده و می‌فرماید: تو نپاشیدی وقتی که پاشیدی . </p> <p>از همه این شواهد بدست می‌آید که منظور از جمله‌ <span class="aya" rel="8_17" data-words="1-15">فلم تقتلوهم و لکن الله قتلهم و ما رمیت إذ رمیت و لکن الله رمی</span> این است که عادی بودن داستان بدر را نفی نموده و انکار فرماید، و بفرماید: که خیال نکنید استیصال کفار و غلبه شما بر ایشان امری عادی و طبیعی بود، چگونه ممکن است چنین باشد و حال آنکه عادتا و طبیعتا مردمی اندک و انگشت شمار و فاقد تجهیزات جنگی با یک یا دو راس اسب، و عدد مختصری زره و شمشیر نمی‌توانند لشکری مجهز به اسبان و اسلحه و مردان جنگی و آذوقه را تار و مار سازند چون عدد ایشان چند برابر است و نیروی ایشان قابل مقایسه با نیروی این عده نیست، وسائل غلبه و پیروزی همه با آنها است، پس قهرا آنها باید پیروز شوند. </p> <p>پس این خدای سبحان بود که بوسیله ملائکه‌ای که نازل فرمود مؤمنین را استوار و کفار را مرعوب کرد، و با آن سنگ‌ریزه‌ها که رسول خدا (ص) به سمتشان پاشید فراریشان داد، و مؤمنین را بر کشتن و اسیر گرفتن آنان تمکن داده و بدین وسیله کید ایشان را خنثی و سر و صدایشان را خفه کرد. </p> <p>پس جا دارد این کشتن و بستن و این سنگ‌ریزه پاشیدن و فراری دادن همه به خدای سبحان نسبت داده شود نه به مؤمنین. </p> <p>پس اینکه در آیه همه اینها را از مؤمنین نفی نموده از باب ادعای به عنایت است با<code class="page" rel="9,48"/> اسناد دادن‌اطراف داستان به سبب الهی و غیر عادی، و این با استنادش به اسباب ظاهری و عوامل طبیعی معهوده و اینکه مؤمنین کشته و رسول خدا (ص) سنگریزه‌ها را پاشیده باشد هیچ منافاتی ندارد. </p> <p>و <span class="phrase">در جمله‌ <span class="aya" rel="8_17" data-words="16-21">و لیبلی المؤمنین منه بلاء حسنا</span> از ظاهرش برمی‌آید که ضمیر <em rel="fa_8_17_19-19" data-sentence="121:543">منه</em> به خدای تعالی برمی‌گردد، و این جمله غایت و نتیجه حاصله از این واقعه را بیان می‌کند، و نیز بر می‌آید که جمله مزبور معطوف باشد به یک مقدری محذوف که اگر ظاهرش کنیم چنین می‌شود: انما فعل ذلک لمصالح عظیمة و لیبلی المؤمنین-اگر خداوند ایشان را کشت و سنگ‌ریزه به سویشان پاشید برای مصالحی بود که در نظر داشت، و برای این بود که مؤمنین را بنحو شایسته‌ای امتحان کند (اگر بلاء را به معنای امتحان بگیریم) و یا به مؤمنین نعمت شایسته‌ای ارزانی بدارد که عبارت است از نابودی دشمنان و اعلاء کلمه توحید به دست ایشان و بی نیاز شدن آنان از راه به دست آوردن غنیمت .</span> </p> <p>و جمله‌ <span class="aya" rel="8_17" data-words="22-25">إن الله سمیع علیم</span> تعلیل جمله‌ <span class="aya" rel="8_17" data-words="16-18">و لیبلی المؤمنین</span> است، و معنایش این است که اگر خدای تعالی ایشان را نعمت می‌دهد برای این است که او نسبت به استغاثه آنان شنوا و به حالشان دانا است، و لذا در پاسخ استغاثه‌شان نعمت خوبی ارزانیشان می‌دارد. </p> <p>و اما تفریعی که در صدر آیه در جمله‌ <span class="aya" rel="8_17" data-words="1-2">فلم تقتلوهم-</span> پس شما ایشان را نکشتید  می‌باشد متعلق است به مضمون آیات قبلی که می‌فرمود: <span class="aya" rel="8_9" data-words="1-3">إذ تستغیثون ربکم...</span>، چون این آیات منت‌هایی را که خدا بر ایشان نهاده بود برمی‌شمرد و می‌فرمود: خداوند ملائکه را به کمک ایشان فرستاد، و خواب را بر ایشان مسلط کرد، و باران را بر ایشان نازل کرد، و به ملائکه وحی فرستاد تا ایشان را تایید نموده قدمهایشان را استوار گرداند، و در مقابل دل‌های دشمنانشان را پر از رعب و وحشت کند. بعد از این بیانات به عنوان تفریع و نتیجه‌گیری می‌فرماید: پس شما ایشان را نکشتید و لیکن خدا کشت و تو ای پیغمبر ریگ‌ها را نپاشیدی بلکه خدا پاشید . </p> <p>و بنا بر این، جمله‌ <span class="aya" rel="8_15" data-words="1-6">یا أیها الذین آمنوا إذا لقیتم</span>... <span class="aya" rel="8_16" data-words="21-23">و بئس المصیر</span> جمله معترضه‌ای است که مربوط است به دو آیه قبل یعنی به جمله‌ <span class="aya" rel="8_12" data-words="17-24">فاضربوا فوق الأعناق و اضربوا منهم کل بنان</span> و یا به معنایی که از فحوای جملات استفاده می‌شود، و تفریع مورد بحث یعنی جمله‌ <span class="aya" rel="8_17" data-words="1-2">فلم تقتلوهم</span> بحسب نظم مربوط است بما قبل جمله‌ <span class="aya" rel="8_12" data-words="17-17">فاضربوا...</span>، و بسا در نظم آیات دو وجه دیگر گفته شود: یکی اینکه خدای سبحان وقتی در آیه قبلی مسلمین را امر به قتال کرد دنبال همان آیه<code class="page" rel="9,49"/> به عنوان یادآوری نعمت، داستان فتح در جنگ بدر را پیش کشید و فرمود: فتح شما در آن روز و منکوب شدن مشرکین به یاری خدا بود، این وجه را ابو مسلم ذکر کرده. </p> <p><span class="phrase">دوم اینکه مسلمین بعد از آنکه مامور به قتال شدند، و چون بعضی از ایشان می‌گفتند من فلانی را کشتم، آن دیگری می‌گفت و من نیز چنان کردم لذا برای اینکه دچار عجب نشده باشند آیه‌ <span class="aya" rel="8_17" data-words="1-2">فلم تقتلوهم</span> را نازل فرمود، بعضی‌ها هم گفته‌اند <em rel="fa_8_16_14-14" data-sentence="271:149">فاء</em> درجمله مورد بحث برای تفریع نیست، بلکه صرفا برای متصل کردن جملات به یکدیگر است، و لیکن هیچیک از این سه وجه صحیح نیست و وجه همان است که ما بیان کردیم.</span> </p> <p><code class="aya" rel="8_18"/> <span class="aya" rel="8_18" data-words="1-7">ذلکم و أن الله موهن کید الکافرین</span> <span class="phrase">در مجمع البیان گفته است: کلمه <em rel="fa_8_18_1-1" data-sentence="30:624">ذلکم</em> در محل رفع است و همچنین <em>ان اللَّه</em> ، و تقدیر آیه چنین است: الامر ذلکم و الامر ان اللَّه موهن-امر این است و آن امر این است که خدا خوار کننده... ، و در جمله‌ <span class="aya" rel="8_14" data-words="1-7">ذلکم فذوقوه و أن للکافرین عذاب النار</span> نیز همین تقدیر هست، و اینکه بعضی گفته‌اند: کلمه <em rel="fa_8_18_1-1" data-sentence="387:308">ذلکم</em> مبتداء و کلمه <em>فذوقوه</em> خبر می‌باشد اشتباه است، برای اینکه ما بعد <em rel="fa_8_16_14-14" data-sentence="515:223">فاء</em> هیچ وقت خبر مبتداء نمی‌شود چون هیچوقت گفته نمی‌شود:  زید فمنطلق، زید فاضربه <em>مگر اینکه کلمه</em> هذا در تقدیر فرض و گفته شود: <em>هذا زید فاضربه</em><span class="footnote" rel="1" title="مجمع البیان ج ۴ ص ۵۳۱">*</span>.</span> و بنا بر این، معنای آیه چنین می‌شود: قضیه از همین قرار است که ما برایتان شرح دادیم و خلاصه، امر از این قرار است که خدا کید کفار را خوار و خنثی می‌کند. </p> <p><code class="aya" rel="8_19"/> <span class="aya" rel="8_19" data-words="1-5">إن تستفتحوا فقد جاءکم الفتح...</span> ظاهر آیه به قرینه جملاتی که در آن است از قبیل جمله‌ <span class="aya" rel="8_19" data-words="6-11">و إن تنتهوا فهو خیر لکم</span> و جمله‌ <span class="aya" rel="8_19" data-words="12-15">و إن تعودوا نعد...</span> این است که خطاب در آن به مشرکین باشد نه به مؤمنین، البته در این صورت کلام مشتمل بر التفات و منظور از آن تهکم و استهزاء خواهد بود، و همین معنا مناسب با جمله‌ <span class="aya" rel="8_18" data-words="2-7">و أن الله موهن کید الکافرین</span> است. </p> <p>پس معنای آیه این است که: اگر شما ای مشرکین طالب فتح هستید و از خدا خواسته‌اید که شما را در میان خود و مؤمنین فتح دهد اینک فتح برای مؤمنان آمد و خداوند در روز بدر حق را اظهار نمود و مؤمنین را بر شما غلبه داد، و شما اگر در اینجا از کید خود علیه خدا و رسول او دست بردارید که به نفعتان تمام می‌شود، و اگر دست برندارید و باز برگردید و در صدد نقشه و طرح ریزی باشید ما نیز برمی‌گردیم، و همین بلا را که دیدید بر سرتان می‌آوریم و باز   <code class="page" rel="9,50"/> کید شما را خنثی می‌کنیم، و جمعیت شما کاری برایتان صورت نمی‌دهد هر چند هم زیاد باشد، هم چنان که در این دفعه کاری صورت نداد، آری خداوند با مردمان با ایمان است، و کسی که خدا با او است هرگز مغلوب نمی‌شود. </p> <p>و به این بیان تایید می‌شود روایاتی که وارد شد به اینکه ابو جهل در روز جنگ بدر در موقعی که دو صف روبرو شدند و یا در موقعی که داشتند صف‌آرایی می‌کردند گفت:  بارالها محمد از میان ما بیشتر از ما قطع رحم کرد، و دینی آورد که ما آن را نمی‌شناسیم پس ما را علیه او یاری کن و همچنین روایات دیگری که مجمع البیان از ابی حمزه نقل کرده-و مضمونش با بیان ما مناسب‌تر است-که وی گفت: بارالها دین ما دین قدیمی است و دین محمد دین تازه است پروردگارا هر کدام از این دو دین نزد تو محبوب‌تر و مورد رضایت بیشتر تو است اهل آن دین را امروز نصرت بده . </p> <p>البته بعضی از مفسرین گفته‌اند خطاب در آیه متوجه به مؤمنین است، و آن گاه مضامین جملات آن را بر طبق این نظریه توجیه کرده‌اند، و لیکن توجیهاتشان موافق با ذوق سلیم نیست، و فائده‌ای هم ندارد که ما بحث خود را با نقل آن و مناقشه در آن طولانی کنیم، کسانی که بخواهند از آن نظریه اطلاع حاصل کنند می‌توانند به تفسیرهای مبسوط مراجعه نمایند. </p> <p><code class="aya" rel="8_20"/> <span class="aya" rel="8_20" data-words="1-15">یا أیها الذین آمنوا أطیعوا الله و رسوله و لا تولوا عنه و أنتم تسمعون</span> <span class="phrase">ضمیر <em rel="fa_8_20_11-11" data-sentence="5:308">عنه</em> بطوری که از سیاق کلام برمی‌آید به رسول خدا (ص) بر می‌گردد، یعنی از رسول خدا روی برمتابیدبا اینکه دارید دعوت حقه‌ای را که به وی وحی شده می‌شنوید و اوامر و نواهی او را که همه به صلاح دین و دنیای شما است به گوش خود می‌شنوید، البته در آیه شریفه اوامر و نواهی مربوط به جنگ منظور کلام است و لیکن بیان آیه عام است.</span> </p> <h3> <span class="title" rel="8_21">معنای: <span class="aya" rel="8_21" data-words="4-10">کالذین قالوا سمعنا و هم لا یسمعون</span> و اینکه مراد از آن در آیه شریفه چه کسانی است</span> </h3> <p> <span class="aya" rel="8_21" data-words="1-10">و لا تکونوا کالذین قالوا سمعنا و هم لا یسمعون</span> معنای این جمله روشن است ولی باید دانست که در آن یک نوع توهینی به مشرکین شده که گفتند ما شنیدیم و لیکن نمی‌شنوند، و این گفتارشان را خدای تعالی در چند آیه بعد حکایت نموده و می‌فرماید: <span class="aya" rel="8_31" data-words="1-13">و إذا تتلی علیهم آیاتنا قالوا قد سمعنا لو نشاء لقلنا مثل هذا</span><span class="footnote" rel="1" title="وقتی آیات ما بر ایشان تلاوت شود می‌گویند این را که شنیدیم و اگر بخواهیم ما هم نظیر آن را می‌گوییم سوره انفال آیه ۳۱">*</span> و اینکه می‌فرماید <em>نمی‌شنوند</em> معنایش این است که اگر می‌شنیدند قبولش می‌کردند هم چنان که فرموده:   <code class="page" rel="9,51"/> <span class="aya" rel="7_179" data-words="21-26">و لهم آذان لا یسمعون بها</span><span class="footnote" rel="1" title="برای ایشان گوشها است و لیکن با آن نمی‌شنوند سوره اعراف آیه ۱۷۹">*</span> و نیز از اصحاب سعیر حکایت کرده و فرموده: <span class="aya" rel="67_10" data-words="1-12">و قالوا لو کنا نسمع أو نعقل ما کنا فی أصحاب السعیر</span><span class="footnote" rel="2" title="اگر ما شنیده بودیم و تعقل کرده بودیم امروز از دوزخیان نبودیم سوره ملک آیه ۱۰">*</span> پس مقصود از <em>سمع</em> در آیه اولی شنیدن کلام حق از طریق گوش است، و در آیه دومی به معنای انقیاد و پذیرفتن مضمون کلام حقی است که مسموع شده است. </p> <p>و این دو آیه بطوری که ملاحظه می‌کنید خطابی است به مؤمنین که به نوعی از اتصال متصل به آیه قبل است، -و همانطوری که گفته شد-تعریض به مشرکین است، پس خدای تعالی بعد از آنکه خطاب را متوجه مشرکین نموده و ایشان را در درخواست فتح و پیروزی مذمت و استهزاء می‌کند، و می‌فرماید که: غلبه همیشه با کلمه ایمان بر کلمه کفر و یا دعوت حق بر دعوت باطل است، خطاب را متوجه حزب خود یعنی مؤمنین نموده و ایشان را امر به اطاعت خود و اطاعت رسولش می‌فرماید، و از اینکه بعد از شنیدن دعوت حقه او از وی رو برتابند زنهارشان می‌دهد، و از اینکه مانند مشرکین باشند که بگویند شنیدیم و حال آنکه نشنوند بر حذرشان می‌دارد. </p> <p>ممکن هم هست آیه شریفه اشاره به آن عده‌ای از اهل مکه باشد که به رسول خدا  (ص) ایمان آوردند ولی دلهایشان از تردید بیرون نیامده بود و با مشرکین برای جنگ با آن حضرت حرکت کردند، و در بدر به بلائی که بر سر مشرکین آمد دچار گردیدند، چون در خبر آمده که عده‌ای از قریش در همان مکه ایمان آورده بودند، و لیکن پدرانشان نمی‌گذاشتند که از مکه بیرون بیایند، و در مدینه به رسول خدا (ص) بپیوندند، و ناچار با پدرانشان که برای شرکت در جنگ بدر حرکت کردند بیرون آمده و به بدر آمدند، و لیکن وقتی در آنجا قلت مسلمانها را دیدند از ایمان خود منصرف شده و گفتند این بیچاره‌ها فریب دینشان را خوردند، و آن عده عبارت بودند از قیس بن ولید بن مغیره، علی بن امیة بن خلف، عاص بن منبه بن حجاج، حارث بن زمعه، و قیس بن فاکه بن مغیره. و آیه‌ <span class="aya" rel="8_49" data-words="1-11">إذ یقول المنافقون و الذین فی قلوبهم مرض غر هؤلاء دینهم...</span> که بعد از چند آیه دیگر همین سوره است اشاره به داستان ایشان است. </p> <p>بعضی هم گفته‌اند: منظور از کسانی که گفتند: <em>سمعنا</em> و حال آنکه نمی‌شنوند اهل کتاب یعنی یهودیهای بنی قریظه و بنی نضیر است، و لیکن این قول بعید است. </p> <h3> <span class="title" rel="8_22 8_15 8_16 8_17 8_18 8_19 8_20 8_21 8_23 8_24 8_25 8_26 8_27 8_28 8_29">بدترین جنبدگان، کر و لالهایی هستند که تعقل نمی‌کنند</span> </h3> <p> <span class="aya" rel="8_22" data-words="1-10">إن شر الدواب عند الله الصم البکم الذین لا یعقلون...</span> <span class="phrase">از سیاق کلام و موصول و ضمیرهای اولی العقلی که در این دو آیه بکار رفته برمی‌آید که این دو آیه تعریض و مذمت همان کفاری است که قبلا در باره آنان صحبت شد، و بنا بر این چنین می‌نماید که <em>الف و لام</em> در <em rel="fa_8_22_6-6" data-sentence="203:312">الصم</em> و در <em rel="fa_8_22_7-7" data-sentence="264:292">البکم</em> الف و لام عهد ذکری باشد، و اگر چنین باشد برگشت معنا به این می‌شود که: بدترین جنبندگانی که از انواع حیوانات در روی زمین در حرکتند همین کر و لالهایی هستند که تعقل نمی‌کنند، و این تعقل نکردنشان برای این است که راهی به سوی تلقی حق و قبول آن ندارند، چون زبان و گوش ندارند، پس در حقیقت کر و لالند.</span> </p> <p>سپس خدای تعالی سبب گرفتاری آنان را ذکر می‌کند و می‌فرماید که اگر به کری و لالی دچار شدند و در نتیجه کلمه حق را نمی‌شنوند و به کلمه حق تکلم نمی‌کنند، و کوتاه سخن اگر خداوند نعمت شنوایی و قبول را به کلی از ایشان سلب کرد، برای این بود که در ایشان خیری سراغ نداشته، و قطعا اگر خیری می‌داشتند خداوند از آن خبر می‌داشت، و چون چنین خیری را در ایشان ندید موفق به شنیدن و پذیرفتنشان نکرد، و اگر با این حال نعمت شنوایی را به ایشان ارزانی می‌داشت، از این نعمت استفاده نمی‌شد، و باز دعوت حق را نمی‌شنیدند و قبول نمی‌کردند، بلکه از آن روی برتافته و اعراض می‌کردند. </p> <p>از اینجا معلوم می‌شود که منظور از <em>خیر</em> در جمله<code class="aya" rel="8_23"/> <span class="aya" rel="8_23" data-words="1-6">و لو علم الله فیهم خیرا</span> حسن سریره این است که انسان را برای قبول حق و نقش بستن آن در دلش آماده می‌سازد، و همچنین معلوم می‌شود که منظور از اینکه فرمود: <span class="aya" rel="8_23" data-words="8-10">و لو أسمعهم</span> این اسماع روی تقدیری است که چنین آمادگی و استعداد در دل مستقر نشده باشد، و اگر در این معنا دقت کنید دیگر این اشکال به نظرتان نمی‌رسد که اگر خداوند ایشان را اسماع نموده و قبول حق را روزیشان کند، آن خیر در ایشان پیدا می‌شود، و دیگر وجهی برای روی برتافتن و اعراضشان نمی‌ماند، توضیح اینکه شرط در جمله‌ <span class="aya" rel="8_23" data-words="8-10">و لو أسمعهم</span> بطوری که از سیاق برمی‌آید بر تقدیر فقدان خیر است. </p> <p><code class="aya" rel="8_24"/> <span class="aya" rel="8_24" data-words="1-12">یا أیها الذین آمنوا استجیبوا لله و للرسول إذا دعاکم لما یحییکم</span> بعد از آنکه در جمله <span class="aya" rel="8_20" data-words="5-8">أطیعوا الله و رسوله</span> مؤمنین را به اطاعت دعوت حقه و اینکه از آن اعراض نکنند دعوت فرمود اینک برای دومین بار آن را تاکید نموده و مؤمنین را به استجابت خدا و رسولش در پذیرفتن دعوت پیغمبر سفارش می‌کند، و این تاکید را بوسیله بیان حقیقت امر و آن رکن واقعی که تکیه‌گاه این دعوت است انجام داده و می‌فرماید حقیقت امر و رکن واقعی این دعوت چیزی است که انسان را از پرتگاه فنا و هلاکت رهایی داده و زنده‌اش می‌کند، و اینکه<code class="page" rel="9,53"/> موقف وجود ایشان چنین است که خداوند از دلش به او نزدیک‌تر است و او بزودی نزد آن خدا می‌رود، پس باید هوشیار بوده و به آنچه باید بکند تصمیم بگیرد. </p> <h3> <span class="title" rel="8_24">شرحی در مورد <em>حیات</em> و اقسام آن از نظر قرآن، در ذیل آیه شریفه: <span class="aya" rel="8_24" data-words="5-12">استجیبوا لله و للرسول إذا دعاکم لما یحییکم</span> </span> </h3> <p> توضیح اینکه، زندگی گرانبهاترین متاعی است که یک موجود زنده برای خود سراغ دارد، و چگونه چنین نباشد و حال آنکه در ما ورای زندگی غیر از عدم و بطلان چیز دیگری نیست، و معلوم است که این ارزش را برای زندگی به خاطر اثر آن قائل است که عبارت است از شعور و اراده که‌نشاط و سعادت زندگی انسانی به آن است، و برای همین جهت است که همواره از جهل و نداشتن حریت اراده و اختیار می‌گریزد. </p> <p>آری، انسان هم که یکی از موجودات زنده است مانند همه موجودات مجهز به سلاحی که زندگی معنوی او را که حقیقت وجود او است تامین کند می‌باشد، همانطوری که تمامی انواع موجودات مسلح به سلاحی که حافظ وجود و بقایشان باشد هستند، و سلاح انسانی همین اراده و اختیار او است که خیرات و منافع او را از شرور و مضارش مشخص نموده و او را به آن یکی سوق و از این یکی زنهار می‌دهد. </p> <p>و از آنجایی که این هدایت الهی که نوع انسانی را بسوی سعادت و خیر و به سوی منافع وجودش دلالت می‌کند هدایتی است تکوینی و از مشخصات نحوه خلقت اوست، و محال است که نظام آفرینش در یک مورد دچار خطا و اشتباه شود لا جرم باید بطور قطع گفت که انسان سعادت وجود خود را بطور قطع درک می‌کند، و در این درکش دچار تردید نمی‌شود، هم چنان که سایر انواع مخلوقات بدون اینکه دچار سهو و اشتباه شوند به جبلت و فطرت خود راهی را که منتهی به سعادت و منفعت و خیرشان می‌شود می‌پیمایند، و اگر در جایی دچار خبط می‌شوند بخاطر تاثیر عوامل و اسباب نامناسب دیگری است که موجودی را از مسیر خیرات و منافعش منحرف ساخته بسوی ضرر و شرش سوقش می‌دهد، مانند جسم ثقیل زمینی که بحسب طبع زمینی‌اش باید در روی زمین قرار بگیرد، و لیکن فشار نیرویی او را مجبور بدور شدن از زمین نموده و به رفتن بسمت بالا وادارش می‌سازد، و آن جسم تا آنجا که مجبور است بر خلاف طبع خود بالا می‌رود و وقتی آن فشار تمام شد دوباره بسوی زمین باز می‌گردد، و این بازگشتن هم اگر فشار دیگری نباشد بطور طبیعی یعنی بخط مستقیم انجام می‌گیرد، مگر اینکه در بازگشتن هم محکوم به یک نیروی مخالفی باشد که در آن صورت بطور منحنی صورت می‌گیرد. </p> <p>و این معنا همان معنایی است که در قرآن کریم روی آن پافشاری نموده و می‌فرماید راه سعادت و علم و عملی که منتهی به آن می‌شود بر هیچ انسانی پوشیده و مخفی نیست، و هر انسانی به فطرت خود می‌فهمد که چه معارفی را باید معتقد باشد و چه کارهایی را باید بکند، <code class="page" rel="9,54"/> خداوند در قرآن مجید می‌فرماید: <span class="aya" rel="30_30" data-words="5-17">فطرت الله التی فطر الناس علیها لا تبدیل لخلق الله ذلک الدین القیم</span><span class="footnote" rel="1" title="آفرینش خدا که سرشت مردم را بر طبق آن آفرید، هیچ دگرگونی در خلق خدا نیست اینست دین استوار سوره روم آیه ۳۰">*</span> و در سوره <em>اعلی</em> می‌فرماید: <span class="aya" rel="87_2-3" data-words="1-7">الذی خلق فسوی، و الذی قدر فهدی-</span> و پس از پنج آیه- <span class="aya" rel="87_9-11" data-words="1-10">فذکر إن نفعت الذکری، سیذکر من یخشی، و یتجنبها الأشقی</span><span class="footnote" rel="2" title="آن کسی که آفرید پس آفرینش را راست و معتدل کرد، و آن کس که اندازه‌گیری نمود و هدایت کرد-پس از پنج آیه-پس تذکر ده اگر تذکر سود بخشد، زود است آن کس که می‌ترسد متذکر شود، و آن کس که بد بخت‌تر است از آن دوری کند سوره اعلی آیات ۵ تا ۱۱">*</span> و در سوره <em>شمس</em> می‌فرماید: <span class="aya" rel="91_7-10" data-words="1-18">و نفس و ما سواها، فألهمها فجورها و تقواها، قد أفلح من زکاها، و قد خاب من دساها</span><span class="footnote" rel="3" title="قسم به نفس و آن کس که خلقت آن را راست کرد، سپس گنهکاریش را و تقوایش را به او الهام نمود، به تحقیق رستگار شد کسی که نفس را تزکیه کرد و زیانکار شد آن کس که قدرش را نشناخت (و آن را بسوی گمراهی کشانید) سوره شمس آیه ۱۰">*</span> آری، گاهی می‌شود که انسان در اعتقاد و یا عملش از طریق حق منحرف شده و دچار اشتباه می‌گردد، لیکن این خطا و اشتباه مستند به فطرت انسانی او و هدایت الهی نیست، بلکه بخاطر این است که او خودش عقل خود را دزدیده و در اثر پیروی هوای نفس و تسویلات جنود شیطان راه رشد خود را گم کرده است، هم چنان که قرآن فرموده: <span class="aya" rel="53_23" data-words="15-28">إن یتبعون إلا الظن و ما تهوی الأنفس و لقد جاءهم من ربهم الهدی</span><span class="footnote" rel="4" title="پیروی نمی‌کنند مگر پندار را و آنچه که دلها هوس می‌کند با اینکه به تحقیق از ناحیه پروردگارشان هدایت بیامدشان سوره نجم آیه ۲۳">*</span> و نیز فرموده: <span class="aya" rel="45_23" data-words="1-11">أ فرأیت من اتخذ إلهه هواه و أضله الله علی علم</span><span class="footnote" rel="5" title="پس آیا دیدی کسی را که هوی و هوس خود را خدای خود گرفت، و خداوند او را در عین دانایی گمراه ساخت سوره جاثیه آیه ۲۲">*</span>. </p> <p>پس این امور و علم و عملی که فطرت انسانی انسان را بسوی آن دعوت می‌کند لوازم زندگی سعید انسانی و آن زندگی است که جا دارد نامش را زندگی گذاشت و چنین زندگی به چنین علم و عملی نیازمند است هم چنان که چنین علم و عمل مستلزم چنان زندگی است، و زندگی را از اینکه دچار منافیات شده و در نتیجه اثرش خنثی گردد حفظ نموده و دوباره به مسیر اولش باز می‌گرداند. </p> <p>از اینجا نتیجه می‌گیریم که اگر انسان از راه راستی که فطرتش او را به آن دعوت نموده و هدایت الهی بسوی آن سوقش می‌دهد منحرف شود قطعا لوازم سعادت زندگی را از دست داده           <code class="page" rel="9,55"/> است، یعنی در علم نافع و عمل صالح کوتاهی کرده و با گرائیدن بسوی جهل و فساد، اراده آزاد و عمل نافع خود را به مردگان ملحق کرده، و دیگر زنده به آن زندگی نمی‌شود مگر اینکه علم حق و عمل حق را دوباره کسب کند، و این آن معنایی است که آیه مورد بحث به آن اشاره نموده و می‌فرماید: ای کسانی که ایمان آورده‌اید استجابت کنید دعوت خدا و رسول را وقتی شما را دعوت می‌کنند به چیزی که شما را زنده می‌کند . </p> <p>لام در جمله‌ <span class="aya" rel="8_24" data-words="11-12">لما یحییکم</span> به معنای <em>الی</em> است، و این تعبیر در استعمالات عرب زیاد است، و آن چیزی که رسول مردم را به آن دعوت می‌کند دین حق است و دین حق همان اسلام است که قرآن کریم آن را به پیروی فطرت و پذیرفتن دعوت آن به علم نافع و عمل صالح تفسیر کرده است. </p> <p>البته از نظر قرآن کریم برای حیات یک معنای دیگری است دقیق‌تر از آن معنایی که به نظر ساده و سطحی انسان می‌رسد، چون در نظر سطحی، حیات عبارت است از زندگی دنیوی از روز ولادت تا رسیدن مرگ که دورانی است توأم با شعور و فعل ارادی که نظیرش و یا نزدیک به آن در حیوانات نیز یافت می‌شود، و لیکن خدای سبحان بطوری که از آیه‌ <span class="aya" rel="29_64" data-words="1-18">و ما هذه الحیاة الدنیا إلا لهو و لعب و إن الدار الآخرة لهی الحیوان لو کانوا یعلمون</span><span class="footnote" rel="1" title="و نیست این زندگی دنیا مگر لهو و لعب، و بدرستی خانه آخرت تنها همان است زندگی اگر می‌دانستند سوره عنکبوت آیه ۶۴">*</span> برمی‌آید غیر این زندگی دنیایی یک زندگی دیگری برای انسان سراغ می‌دهد که اشتغال به زندگی دنیا که مشتی اوهام است از آن زندگی که حقیقت زندگی است باز می‌دارد و حال آنکه اشتغال به آن اهم و نتیجه آن نتیجه وجود آدمی و تحقق دادن به اغراض روحی او است، پس اشتغال به زندگی دنیا حجابی است که میان آدمی و رسیدن به حقیقت آن زندگی که در پیش هست حایل می‌شود. </p> <p>و این همان معنایی است که خدای تعالی در یکی از آیات خطابیه روز قیامت می‌فرماید: <span class="aya" rel="50_22" data-words="1-12">لقد کنت فی غفلة من هذا فکشفنا عنک غطاءک فبصرک الیوم حدید</span><span class="footnote" rel="2" title="تو به تحقیق از این (صحنه) غافل بودی، پس ما پرده‌ات را پس زدیم اینک امروز دیدگانت خیره و تیز است سوره ق آیه ۲۲">*</span>. </p> <p>پس معلوم شد: برای انسان زندگی دیگری شریف‌تر و گرانمایه‌تر از زندگی دنیا که خداوند لهو و لعبش خوانده هست، و آن زندگی اخروی است که، به زودی پرده از رویش برداشته می‌شود، و آن زندگی است که دیگر مشوب و آمیخته با لهو و لعب و لغو و گناه نیست، و     <code class="page" rel="9,56"/> در آن آدمی جز به نور ایمان و روح عبودیت سیر نمی‌کند، هم چنان که فرموده: <span class="aya" rel="58_22" data-words="25-33">أولئک کتب فی قلوبهم الإیمان و أیدهم بروح منه</span><span class="footnote" rel="1" title="آنان خدا در دلهایشان ایمان را نوشته و ایشان را بر وحی از خود تایید فرموده سوره مجادله آیه ۲۲">*</span> و نیز فرموده: <span class="aya" rel="6_122" data-words="1-21">أ و من کان میتا فأحییناه و جعلنا له نورا یمشی به فی الناس کمن مثله فی الظلمات لیس بخارج منها</span><span class="footnote" rel="2" title="آیا کسی که مرده بود و پس ما او را زنده کردیم و نوری برایش قرار دادیم که با آن در میان مردم آمد و شد (و زندگی) می‌کند مانند کسی است که در ظلمات قرار گرفته و از آن بیرون شدنی نیست؟ سوره انعام آیه ۱۲۲">*</span>. </p> <h3> <span class="title" rel="8_24 8_15 8_16 8_17 8_18 8_19 8_20 8_21 8_22 8_23 8_25 8_26 8_27 8_28 8_29">آیه شریفه، ناظر به زندگی حقیقی انسان است که اشرف و اکمل از حیات دنیوی است و با علم و عمل درک می‌شود</span> </h3> <p> پس این زندگی یک زندگی دیگری است عالی‌تر و گرانبهاتر از زندگی عمومی دنیا که در آن همه رقم آدمها و حتی حیوانها هم به سر می‌برند، و از امثال جمله‌ <span class="aya" rel="2_253" data-words="21-24">و أیدناه بروح القدس</span><span class="footnote" rel="3" title="او را به روح القدس تایید کردیم سوره بقره آیه ۲۵۳">*</span> و همچنین جمله‌ <span class="aya" rel="42_52" data-words="1-7">و کذلک أوحینا إلیک روحا من أمرنا</span><span class="footnote" rel="4" title="و این چنین وحی فرستادیم بسوی تو روحی از امر خود را سوره شوری آیه ۵۲">*</span> برمی‌آید که باز یک زندگی دیگری است ما فوق آن دو زندگی که گفتیم، و به زودی در باره این زندگی سوم بحث مفصلی در جای مناسب خواهد آمد-انشاء اللَّه-. </p> <p>و کوتاه سخن، پس برای آدمی یک زندگی حقیقی هست که اشرف و کامل‌تر از حیات و زندگی پست دنیایی او است، و وقتی به آن زندگی می‌رسد که استعدادش کامل و رسیده شده باشد، و این تمامیت استعداد به وسیله آراستگی به دین و دخول در زمره اولیای صالحین دست می‌دهد، هم چنان که رسیدن به زندگی دنیایی وقتی دست می‌دهد که نطفه‌اش رشد نموده و هم چنان نمو کند تا استعدادش برای درک آن کامل شود یعنی به صورت جنین در آید. </p> <p>و آیه مورد بحث که می‌فرماید: <span class="aya" rel="8_24" data-words="1-12">یا أیها الذین آمنوا استجیبوا لله و للرسول إذا دعاکم لما یحییکم</span> اشاره به همان استعداد نموده و می‌فرماید پذیرفتن و عمل کردن به آن دستوراتی که دعوت حقه اسلامی، بشر را به آن می‌خواند انسان را برای درک آن زندگی حقیقی مستعد می‌سازد، هم چنان که این زندگی حقیقی هم منشا و منبع اسلام است، و علم نافع و عمل صالح از آن زندگی سرچشمه می‌گیرد، و در همین معنا است آیه شریفه‌ <span class="aya" rel="16_97" data-words="1-20">من عمل صالحا من ذکر أو أنثی و هو مؤمن فلنحیینه حیاة طیبة و لنجزینهم أجرهم بأحسن ما کانوا یعملون</span><span class="footnote" rel="5" title="کسی که از مرد و زن با داشتن ایمان عمل صالح کند پس ما او را به یک زندگی طیبی زنده کرده و اجرشان را به سنگ تمام و بهتر از آنچه می‌کردند می‌دهیم سوره نحل آیه ۹۷">*</span>. </p> <h3> <span class="title" rel="8_24 8_15 8_16 8_17 8_18 8_19 8_20 8_21 8_22 8_23 8_25 8_26 8_27 8_28 8_29">وجوهی که در باره مراد از آنچه که رسول اللَّه (ص) بدان دعوت می‌کند و موجب احیاء است گفته شده است</span> </h3> <p> و آیه مورد بحث که می‌فرماید: <span class="aya" rel="8_24" data-words="9-12">إذا دعاکم لما یحییکم</span> مطلق است، و از اینکه شامل مجموع دعوت‌های رسول خدا (ص) که مایه زنده شدن دلها است، و یا دسته‌ای از دعوت‌هایش که طبیعت احیاء را دارد بشود هیچ ابایی نداشته و همچنین شامل نتایج دعوت او که عبارت است از انواع زندگی‌های سعید حقیقی مانند زندگی اخروی در جوار خدا نیز می‌شود. </p> <p>و چون همه اینها را شامل می‌شود پس نباید آیه شریفه را مقید کرد و مانند بیشتر مفسرین گفت که منظور از جمله‌ <span class="aya" rel="8_24" data-words="9-12">إذا دعاکم لما یحییکم</span> با در نظر گرفتن مورد نزول آیه حکم جهاد است و معنای آیه این است که: ای کسانی که ایمان آورده‌اید بپذیرید دعوت خدا و رسول را وقتی شما را می‌خوانند به جهاد که خود مایه احیای امر شما و عزت دین شما است. </p> <p>بعضی دیگر در توجیه اینکه جهاد مایه زندگی است گفته‌اند: چون خدای سبحان شهدای در میدان جهاد را زندگان خوانده و فرموده‌ <span class="aya" rel="3_169" data-words="1-14">و لا تحسبن الذین قتلوا فی سبیل الله أمواتا بل أحیاء عند ربهم یرزقون</span><span class="footnote" rel="1" title="گمان نکنید که آن کسانی که در راه خدا کشته شده‌اند مردگانند بلکه زندگانند و در نزد پروردگار خود روزی می‌خورند سوره آل عمران آیه ۱۶۹">*</span>. </p> <p>بعضی دیگر گفته‌اند معنای آیه این است که: بپذیرید دعوت خدا و رسول را وقتی شما را می‌خوانند به ایمان و یا به حق. و دلیل آورده‌اند که ایمان و یا حق مایه حیات دل، و کفر و باطل باعث مرده شدن دل است. </p> <p>عده‌ای دیگر گفته‌اند: وقتی شما را می‌خوانند به قرآن و علم دین. و دلیل آورده‌اند به اینکه علم مایه حیات و جهل در حقیقت مردن است، و قرآن هم نور است و هم حیات است و هم علم<span class="footnote" rel="2" title="مجمع البیان ج ۴ ص ۵۳۳">*</span>. </p> <p>عده‌ای دیگر گفته‌اند: وقتی شما را می‌خوانند به بهشت، و استدلال کرده‌اند به اینکه بهشت زندگی دائمی و نعمت باقی و زوال ناپذیر است. </p> <p>و لیکن این گفته‌ها وجوهی است که می‌توان آیه را با آن منطبق کرد، نه اینکه بگوییم آیه همین را می‌گوید و لا غیر، بلکه آیه شریفه همانطوری که گفتیم عام است و همه را شامل می‌شود، و هیچ دلیلی نیست که آن را از معنای عام و وسیعش برگردانیده و بگوییم مقصودش این وجه است یا آن وجه. </p> <h3> <span class="title" rel="8_24"><span class="phrase">معنای <em rel="fa_8_24_20-20" data-sentence="6:120">قلب</em> در قرآن کریم و توضیح در باره جمله: <span class="aya" rel="8_24" data-words="15-21">أن الله یحول بین المرء و قلبه</span></span> </span> </h3> <p> <span class="aya" rel="8_24" data-words="13-25">و اعلموا أن الله یحول بین المرء و قلبه و أنه إلیه تحشرون</span>  <span class="phrase"><em>حیلولة</em> به معنای حائل شدن در وسط دو چیز است، و <em rel="fa_8_24_20-20" data-sentence="55:503">قلب</em> عضوی است معروف، و لیکن بیشتر در قرآن کریم استعمال می‌شود در آن چیزی که آدمی بوسیله آن درک می‌کند، و بوسیله آن احکام عواطف باطنیش را ظاهر و آشکار می‌سازد مثلا حب و بغض، خوف و رجاء، آرزو و اضطراب درونی و امثال آن را از خود بروز می‌دهد، پس قلب آن چیزی است که حکم می‌کند و دوست می‌دارد و دشمن می‌دارد و می‌ترسد و امیدوار می‌شود و آرزو می‌کند و خوشحال می‌شود و اندوهناک می‌گردد، وقتی معنای قلب این باشد پس در حقیقت قلب همان جان آدمی است که با قوا و عواطف باطنیه‌ای که مجهز است به کارهای حیاتی خود می‌پردازد.</span> </p> <p>و انسان مانند سایر مخلوقات که هر یک جزئی از عالم خلقت را تشکیل می‌دهند مرکب از اجزای مختلف و مجهز به قوا و ابزاری است که تابع وجود او است، و او آنها را مالک است، و در مقاصد وجود خود از همه آنها کار می‌کشد، و این اجزاء و قوا و ادوات همه با او مربوط و او حاکم بر همه آنها است، و آن اجزاء را با همه کثرتی که دارند و آن قوا و ادوات را با همه تعددی که دارا هستند یکی می‌کند، البته یک واحد تامی که در عین وحدتش هم کار می‌کند، و هم ترک می‌کند، هم حرکت می‌کند و هم از حرکت می‌ایستد. </p> <p>چیزی که هست از آنجایی که خدای سبحان آفریننده این انسان و پدید آورنده یک- یک اجزاء وجود و ابعاض قوا و ادوات او است، لذا خود او به یک یک اجزاء وجود وی و توابع اجزایش محیط است، و بطور حقیقت همه آنها را مالک است، و در آنها بهر صورت که بخواهد تصرف می‌کند، و از ملک خود و تصرفاتش هر مقدار که بخواهد به خود انسان واگذار می‌نماید، و به او تملیک می‌کند، پس خدای تعالی میان انسان وجزء جزء وجودش و تمامی توابعش حائل است، بین او و قلبش، بین او و گوشش، بین او و چشمش، بین او و بدنش و بین او و جانش، و در آنها هم بنحو ایجاد تصرف می‌کند، و هم بنحو مالک قرار دادن انسان، که هر مقدار از آن را بهر نحوی که بخواهد به سود انسان تملیک می‌کند، و هر مقدار را که نخواهد نمی‌کند. </p> <p>نظیر انسان در این مطلب سایر موجودات است، چون هیچ موجودی نیست مگر اینکه ذاتی دارد، و نیز توابع ذاتی، یعنی قوا و آثار و افعالی دارد، چیزی که هست مالک حقیقی ذات آن و توابع ذاتش خدا است، خدا است که آن ذات و آن توابع ذات را به آن موجود تملیک کرده، پس او میان آن موجود و میان ذاتش حائل است، میان آن موجود و توابع ذاتش و قوا و آثار و افعالش حایل است. </p> <p>پس خدای سبحان حایل میان آدمی و میان قلب او است، و انسان هر چه را که دارد و<code class="page" rel="9,59"/> بهر چیزی که بنحوی از انحاء اتصال و ارتباط دارد، خداوند به آن چیز نزدیکتر و مربوطتر است، هم چنان که فرموده: <span class="aya" rel="50_16" data-words="11-17">و نحن أقرب إلیه من حبل الورید</span><span class="footnote" rel="1" title="و ما از رگ دل او به او نزدیک‌تریم سوره ق آیه ۱۶">*</span>. </p> <h3> <span class="title" rel="8_24 8_15 8_16 8_17 8_18 8_19 8_20 8_21 8_22 8_23 8_25 8_26 8_27 8_28 8_29">از آنجا که خدا مالک حقیقی تمام موجودات است و انسان به تملیک او مالک می‌شود، پس خداوند میان انسان و متعلقات او حائل و رابط است</span> </h3> <p> آیه مورد بحث هم که می‌فرماید: <span class="aya" rel="8_24" data-words="13-21">و اعلموا أن الله یحول بین المرء و قلبه</span> به همین حقیقت اشاره می‌کند، پس خدای تعالی از آنجایی که مالک حقیقی تمامی موجودات و از آن جمله انسان است، و خود او کسی حقیقی نیست پس او از خود انسان به انسان و قوایی که انسان مالک است نزدیک‌تر است، چون هر چه را که انسان دارد خدای تعالی به او تملیک کرده، پس او میان وی و میان ما یملکش حائل و رابط است-دقت فرمائید-. </p> <p><span class="phrase">به همین جهت در آیه مورد بحث جمله بالا را با جمله‌ <span class="aya" rel="8_24" data-words="22-25">و أنه إلیه تحشرون</span> ختم کرده، چون <em rel="fa_8_24_24-24" data-sentence="137:704">حشر</em> و <em>بعث</em> نشئه‌ای است که در آن نشئه برای هر کسی آشکار می‌شود که مالک حقیقی خدا است و حقیقت ملک تنها از آن او است و بس، و شریکی برای او نیست، و در آن نشئه ملک‌های صوری و سلطنت‌های پوچ ظاهری باطل می‌شود، و تنها ملک او باقی می‌ماند، هم چنان که فرموده: <span class="aya" rel="40_16" data-words="10-15">لمن الملک الیوم لله الواحد القهار</span><span class="footnote" rel="2" title="امروز ملک برای کیست؟ برای خدای واحد قهار سوره مؤمن آیه ۱۶">*</span> و نیز فرموده: <span class="aya" rel="82_19" data-words="1-10">یوم لا تملک نفس لنفس شیئا و الأمر یومئذ لله</span><span class="footnote" rel="3" title="روزی که هیچ کس به نفع کسی مالک چیزی نیست و در آن روز امر تنها برای خدا است سوره انفطار آیه ۱۹">*</span>.</span> </p> <p>پس گویا آیه مورد بحث می‌خواهد بفرماید: بدانید که خدا مالک حقیقی شما و دلهای شما است، و او از هر چیز به شما نزدیک‌تر است، و شما به زودی به سویش باز می‌گردید، و برایتان معلوم می‌شود که چگونه مالک حقیقی شما است و چطور بر شما مسلط است، و هیچ چیز شما را از او بی نیاز نمی‌کند. </p> <p>و اما وجه اتصال کلام یعنی ارتباط جمله‌ <span class="aya" rel="8_24" data-words="13-21">و اعلموا أن الله یحول بین المرء و قلبه...</span>، با جمله‌ <span class="aya" rel="8_24" data-words="5-12">استجیبوا لله و للرسول إذا دعاکم لما یحییکم</span> -بیان آن این است که حائل بودن خداوند میان آدمی و قلب او تمامی عذرها را در نپذیرفتن دعوت او و رسولش را از اعتبار می‌اندازد، چون دعوت او دعوت به چیزی است که‌آدمی را زنده می‌کند و آن توحید است که حقیقت و لب دعوت اوست، و از آنجایی که خدا از هر چیزی به انسان نزدیک‌تر است حتی از قلب او و از آنجایی که قلب اولین چیزی است که انسان آن را به و جدان خود درک نموده و می‌شناسد پس انسان خدای تعالی را از قلب خود که بوسیله ادراک و سبب اصلی علم و معرفت       <code class="page" rel="9,60"/> او است بهتر و زودتر می‌شناسد. </p> <p>پس انسان قبل از اینکه قلب خود را و هر چیزی را که با قلب می‌شناسد بشناسد خدای تعالی را معبودی یکتا و بی شریک می‌شناسد، پس او اگر در باره چیزی شک کند باری در باره معبود واحدش که پروردگار هر چیز است شک ننموده و در تشخیص مصداق حقیقی این کلمه گمراه نمی‌شود. </p> <h3> <span class="title" rel="8_15 8_16 8_17 8_18 8_19 8_20 8_21 8_22 8_23 8_24 8_25 8_26 8_27 8_28 8_29">برای ترک اجابت دعوت پیامبر (ص) هیچ عذری مقبول نیست</span> </h3> <p> و با این حال اگر داعی حق (رسول خدا) او را به سوی کلمه حق و دین توحید که مایه حیات او است دعوت کند باید بی درنگ دعوت او را اجابت نماید، و در ترک اجابت آن هیچ عذری ندارد، و نمی‌تواند بگوید: من حقانیت دعوت را نمی‌دانستم، و یا امر بر من مشتبه شد، و من در تردید افتادم، و یا در اقبال به سوی حق صریح گیج شدم، چون حق صریح همان خدای سبحان است که هیچ پرده‌ای میان او و بنده‌اش نیست، چون هر پرده و حجابی که فرض شود خدای سبحان از آن پرده به انسان نزدیک‌تر است، و هر وسوسه و حجابی که فرض شود خدای سبحان از آن پرده به انسان نزدیک‌تر است، و هر وسوسه و شبهه‌ای که در دل خلجان کند باز خدای سبحان میان آن و قلب آدمی حائل است، پس انسان هیچ راهی به نفهمیدن و نشناختن خدا و شک در توحید او ندارد. </p> <p>علاوه، وقتی خدا میان انسان و قلبش حایل باشد پس او از قلب انسان به انسان نزدیک‌تر خواهد بود، هم چنان که از خود انسان به قلبش نزدیک‌تر است چون هر حایلی نزدیک‌تر است به دو طرف خود از هر طرف به طرف دیگر، و وقتی خدای تعالی از خود انسان نزدیک‌تر باشد به قلب او قهرا او به آنچه که در قلب انسان است داناتر هم هست. </p> <p>پس انسان ناگزیر است از اینکه وقتی داعی حق او را به حق-که مایه حیاتش می‌باشد- دعوت می‌کند به زبان و قلب خود بپذیرد نه اینکه نفاق ورزیده در دل چیزی را که با قبول زبانیش مخالف است پنهان بدارد، زیرا خدای تعالی از خود او به آنچه که در دلش نهان کرده عالم‌تر است، و به زودی او بسوی خدا محشور شده و نفاق درونیش را به رخش می‌کشد، هم چنان که فرموده: <span class="aya" rel="40_16" data-words="1-9">یوم هم بارزون لا یخفی علی الله منهم شیء</span><span class="footnote" rel="1" title="روزی که ایشان آشکار می‌شوند و از ایشان چیزی بر خدا پوشیده نیست سوره مؤمن آیه ۱۶">*</span> و نیز فرموده: <span class="aya" rel="4_42" data-words="12-16">و لا یکتمون الله حدیثا</span><span class="footnote" rel="2" title="و حدیثی را از خدا پنهان نمی‌دارند سوره نساء آیه ۴۲">*</span>. </p> <p>از این هم که بگذریم وقتی خدای سبحان میان انسان و قلب او حایل باشد، و با در     <code class="page" rel="9,61"/> نظر گرفتن اینکه، او مالک حقیقی قلب نیز هست، پس قبل از اینکه انسان در قلبش تصرف کند او در قلب انسان بهر نحوی که می‌خواهد تصرف نموده آنچه را که انسان از ایمان و یا شک، خوف و یا رجاء، اضطراب و یا اطمینان، و یا غیر آن هر چیز اختیاری و اضطراری را به خود نسبت می‌دهد همه به خدای تعالی نیز انتساب دارد، بلکه انتسابش به خدا بیشتر است چون این انتساب، انتساب تصرفی است، یعنی خدای تعالی نسبتی که با قلوب دارد این است که در آنها با توفیق و خذلان و انواع دیگر تربیت الهی خود تصرف نموده و بدون اینکه مانعی او را از کارش منع کند و یا مذمت و سرزنش کسی او را تهدید نماید در دلها به هر چه بخواهد حکم می‌کند، هم چنان که فرموده: <span class="aya" rel="13_41" data-words="11-16">و الله یحکم لا معقب لحکمه</span><span class="footnote" rel="1" title="خدا حکم می‌کند و برای حکمش تعقیب کننده‌ای نیست سوره رعد آیه ۴۱">*</span> و نیز فرموده: <span class="aya" rel="64_1" data-words="10-20">له الملک و له الحمد و هو علی کل شیء قدیر</span><span class="footnote" rel="2" title="او راست ملک و حمد سزاوار اوست و او بر هر چیزی توانا است سوره تغابن آیه ۱">*</span>. </p> <h3> <span class="title" rel="8_15 8_16 8_17 8_18 8_19 8_20 8_21 8_22 8_23 8_24 8_25 8_26 8_27 8_28 8_29">از آنجا که دلها مسخر خداوند است، غرور به خاطر تمایل قلب به صلاح و تقوا، و یاس و نومیدی از عدم اقبال قلب به خیرات و صالحات بی مورد است</span> </h3> <p> پس اینکه انسان به ایمان درونی و یا حسن نیت خود وثوق یافته و از تصمیمش بر کار نیک کردن و به صلاح و تقوا گرائیدن مغرور شود از کمال جهل او است، آری، از نادانی انسان است که خود را در مالکیت قلب خود مستقل دانسته و برای خود در این باره قدرت مطلقه‌ای قائل شود، چون دلها همه مسخر خدا است و او است که بهر طرف بخواهد آن را با انگشتان خود<span class="footnote" rel="3" title="تعبیر به &lt;em&gt;انگشتان&lt;/em&gt; اقتباسی است از روایتی که می‌گوید: قلب میان دو انگشت از انگشتان خدا است که به هر سو بخواهد می‌گرداند، و این تعبیر کنایه از کمال تسلط و احاطه است">*</span> می‌گرداند، او است مالک حقیقی دلها و محیط به تمام معنای آن، هم چنان که فرموده: <span class="aya" rel="6_110" data-words="1-11">و نقلب أفئدتهم و أبصارهم کما لم یؤمنوا به أول مرة</span><span class="footnote" rel="4" title="و واژگون سازیم دلها و دیدگان ایشان را مانند اینکه از اول ایمان نیاورده باشند سوره انعام آیه ۱۱۰">*</span>. </p> <p>پس جا دارد آدمی به جای مغرور شدن همیشه از اینکه خداوند دلش را واژگونه کند در حذر و در ترس باشد چون خدا در هر لحظه می‌تواند دل انسان را از سعادت به شقاوت و از استقامت به واژگونی و انحراف برگرداند، آری در هیچ حالی نمی‌توان از مکر خدا ایمن شد: <span class="aya" rel="7_99" data-words="5-11">فلا یأمن مکر الله إلا القوم الخاسرون</span>. و همچنین بر عکس، اگر دید که قلبش نسبت به کلمه حق اقبال نداشته و متمایل به سوی خیرات و اعمال صالح نیست مایوس نگردد، و برای اصلاح دل خود به پذیرفتن دعوت خدا و رسول مبادرت جسته و بدین وسیله دل مرده خود را زنده کند و در برابر حوادث با یاس و نومیدی از میدان هزیمت نکند، و بداند که همیشه خدا میان آدمی و         <code class="page" rel="9,62"/> قلبش واسطه است، و می‌تواند قلب او را در هر حال که هست به بهترین احوال برگرداند، و دل او را مشمول رحمت خود کند، آری زمام همه امور به دست او است، هم چنان که خودش فرموده: <span class="aya" rel="12_87" data-words="15-23">إنه لا ییأس من روح الله إلا القوم الکافرون</span><span class="footnote" rel="1" title="از روح و رحمت خدا مایوس نمی‌شود مگر مردم کافر سوره یوسف آیه ۸۷">*</span> و نیز فرموده: <span class="aya" rel="15_56" data-words="2-9">و من یقنط من رحمة ربه إلا الضالون</span><span class="footnote" rel="2" title="از رحمت پروردگارش مایوس نمی‌شود جز گمراهان سوره حجر آیه ۵۶">*</span>. </p> <h3> <span class="title" rel="8_24">اشاره به اینکه آیه شریفه: <span class="aya" rel="8_24" data-words="15-21">أن الله یحول بین المرء و قلبه</span> از جامع‌ترین آیات قرآنی است</span> </h3> <p> پس آیه شریفه بطوری که ملاحظه می‌کنید از جامع‌ترین آیات قرآنی است، و مشتمل بر معرفت حقیقیه‌ای از معارف الهی (مساله واسطه بودن خدا میان آدمی و قلب او) است، آری، با توجه دادن منافقین به مقام پروردگار و اینکه خدای تعالی از خود آنان به آنچه در دلهایشان است داناتر است ریشه نفاق و مغروریت را به کلی از بیخ برمی‌کند و مؤمنین را که در راه ایمان به خدا و آیات او هستند به یک مساله روانی توجه داده، و به ایشان خاطرنشان می‌سازد که زمام امر دلهایشان به دست خدا است، و خود آنان در اختیار داشتن و مالک بودن دلهایشان مستقل و بی نیاز از خدا نیستند، در نتیجه صفت رذیله تکبر را از دلهای ایشان و هر کس که خیال کند در تسلط بر آنچه دارد مستقل است دور نموده، و دیگر وقتی می‌بینند که موفق به ایمان و تقوای درونی هستند مغرور نمی‌شوند، و یا وقتی می‌بینند انگیزه‌های هوی و هوس و علاقه کشنده به زیور دنیا دلهایشان را احاطه کرده، و در نتیجه دلهایشان از ایمان به حق و اقبال بر خیرات انزجار دارد از رحمت خدا مایوس نمی‌شوند. </p> <p>از بیان گذشته به خوبی ظاهر می‌شود که جمله‌ <span class="aya" rel="8_24" data-words="13-21">و اعلموا أن الله یحول بین المرء و قلبه...</span>، بهر معنایی که فرض شود تعلیل جمله‌ <span class="aya" rel="8_24" data-words="5-12">استجیبوا لله و للرسول إذا دعاکم لما یحییکم</span> است. </p> <p>و نیز روشن می‌شود که آیه شریفه از حیث معنا وسیع‌تر از آن چیزی است که مفسرین در تفسیرش گفته‌اند: مثل کلام آن مفسری که گفته: منظور این است که خدای تعالی نزدیک‌تر است به انسان از قلبش، هم چنان که در جای دیگر همین تحذیر شدید را کرده و فرموده: <span class="aya" rel="50_16" data-words="11-17">و نحن أقرب إلیه من حبل الورید-</span> و ما از رگ دل به او نزدیک‌تریم . </p> <p>و نیز مانند کلام مفسر دیگری که گفته: منظور این است که قلب نمی‌تواند مطلبی را از خدا مخفی بدارد، چون خدا از خود انسان به قلبش نزدیک‌تر است پس آنچه را که خود انسان از قلب خود خبر دارد خدا جلوتر از او خبردار است. </p> <p>     <code class="page" rel="9,63"/> و گفتار آن مفسری که گفته: منظور این است که خدا میان آدمی و بهره‌مند شدن از قلبش واسطه است، هر وقت بخواهد قلب او را از کار می‌اندازد، پس چنین نیست که انسان همیشه بتواند ما فات را جبران کند، و چون چنین است جا دارد انسان هر چه زودتر طاعات را انجام داده و امروز و فردا نکند، و خلاصه این آیه انسان را تحریک می‌کند به اینکه قبل از رسیدن مرگ، طاعات خدا را انجام دهد. </p> <p>و آن مفسری که گفته: معنای آیه این است که خداوند مالک دلها و مقلب القلوب است، می‌تواند دلها را از حالی به حال دیگری برگرداند، و چون مسلمین از جنگ می‌ترسیدند می‌فرماید خداوند قادر است که این ترس ایشان را مبدل به امنیت و آرامش نموده، و میان ایشان و آن اوهام و خیالاتی که باعث ترس ایشان است حائل گردد. </p> <p>هم چنان که در حدیثی از ائمه اهل بیت (ع) نیز آمده که منظور آیه این است که خدای سبحان حائل است و نمی‌گذارد که مردم حق را باطل و باطل را حق ببینند، و به زودی در بحث روایتی خواهد آمد-ان شاء اللَّه-. <code class="aya" rel="8_25"/> </p><h3> <span class="title" rel="8_25 8_15 8_16 8_17 8_18 8_19 8_20 8_21 8_22 8_23 8_24 8_26 8_27 8_28 8_29">فتنه‌ای که دامنه آن همه را (ظالمین و غیر ظالمین) فرا می‌گیرد و از آن زنهار داده شده است عبارتست از اختلاف داخلی بین امت</span> </h3> <p> <span class="aya" rel="8_25" data-words="1-15">و اتقوا فتنة لا تصیبن الذین ظلموا منکم خاصة و اعلموا أن الله شدید العقاب</span> <span class="phrase">امام سجاد و امام باقر از ائمه اهل بیت (ع) و همچنین زید بن ثابت و ربیع بن انس و ابو العالیه بطوری که مجمع البیان نقل کرده آیه را <em rel="fa_8_25_5-5" data-sentence="128:212">لتصیبن</em> -با لام و نون تاکید ثقیله- قرائت کرده‌اند، و بقیه قاریان آن را <em rel="fa_8_25_4-5" data-sentence="249:131">لا تصیبن</em> -بالای ناهیه و نون تاکید ثقیله-قرائت نموده‌اند<span class="footnote" rel="1" title="مجمع البیان ج ۳ ص ۱۲۷ جزء ۹ ط بیروت">*</span>.</span> </p> <p>و بهر تقدیر که باشد می‌خواهد همه مؤمنین را از فتنه‌ای که مخصوص به ستمکاران از ایشان است و مربوط به کفار و مشرکین نیست زنهار دهد، و اگر در عین اینکه مختص به ستمکاران از مؤمنین است‌و مع ذلک خطاب را متوجه به همه مؤمنین کرده برای این است که آثار سوء آن فتنه گریبان‌گیر همه می‌شود. </p> <p>و <span class="phrase">دلیلی که دلالت کند بر اینکه <em rel="fa_8_25_15-15" data-sentence="28:425">عقاب</em> در جمله‌ <span class="aya" rel="8_25" data-words="10-15">و اعلموا أن الله شدید العقاب</span> مختص به عقاب دنیوی از قبیل اختلافات قومی و شیوع قتل و فساد و از میان رفتن امنیت و آسایش باشد در دست نیست، و بهمین جهت باید مقصود از فتنه هر چند مختص به بعضی از مؤمنین است فتنه‌ای باشد که تمامی افراد امت بایستی در صدد دفع آن برآیند، و با امر به معروف و نهی از منکر که خدا بر ایشان واجب کرده از شعله‌ور شدن آتش آن جلوگیری بعمل آورند.</span> </p> <p>   <code class="page" rel="9,64"/> و بنا بر این، برگشت معنای آیه به تحذیر تمامی مسلمانان از سهل‌انگاری در امر اختلافات داخلی خواهد بود، چون این گونه اختلافات آنان را به تفرقه و اختلاف کلمه تهدید نموده و باعث می‌شود که وحدت مسلمین به تشتت و چند دستگی مبدل شود، و معلوم است که در این صورت هر دسته که غالب شود زمام را به دست می‌گیرد، و نیز معلوم است که این غلبه، غلبه فساد است نه غلبه کلمه حق و دین حنیف که خداوند تمامی مسلمانان را در آن شریک کرده. </p> <p>پس گو اینکه فتنه مختص به یک دسته است یعنی مختص به ستمکاران، و لیکن اثر سوء آن دامن‌گیر همه شده، و در اثر اختلاف همه دچار ذلت و مسکنت و هر بلا و تلخکامی دیگری می‌شوند، و همه در پیشگاه خدای تعالی مسئول می‌گردند و خدا شدید العقاب است. </p> <p>گر چه خدای تعالی این فتنه را به اسم و رسم معرفی نکرده و آن را بطور مهمل ذکر فرموده و لیکن جمله بعدی که می‌فرماید: <span class="aya" rel="8_25" data-words="4-9">لا تصیبن الذین ظلموا منکم خاصة</span> و همچنین جمله‌ <span class="aya" rel="8_25" data-words="10-15">و اعلموا أن الله شدید العقاب</span> همانطوری که گفتیم آن را تا اندازه‌ای توضیح داده و می‌رساند که <em>فتنه</em> عبارت از این است که بعضی از امت با بعضی دیگر اختلاف می‌کنند در امری که تمامی امت حقیقت امر را می‌فهمند که کدام است، و لیکن یک دسته از قبول آن سرپیچی نموده، و آگاهانه به ظلم و منکر اقدام می‌کنند، آن دسته دیگر هم که حقیقت امر را قبول کرده‌اند آنان را نهی از منکر نمی‌کنند و در نتیجه آثار سوئش دامن‌گیر همه امت می‌شود. </p> <p>و بطور مسلم همه ظلم‌ها اینطور نیستند، و مقصود، ارتکاب تمامی انحاء ظلم هم نیست، چون همه ظلمها چنین اثر سویی ندارند. و از اینکه خداوند همه امت را از آن زنهار داده معلوم می‌شود که منظور آن ظلمی است که اثر سوئش عمومی باشد، و چنین ظلمی ناچار باید از قبیل بر هم زدن حکومت حقه اسلامی و زمام آن را به ناحق به دست گرفتن و یا پایمال کردن احکام قطعی از کتاب و سنت که راجع به حکومت حقه است باشد. </p> <p>و هر چه باشد در فتنه‌های واقع شده در صدر اسلام نمونه‌اش دیده می‌شود، بطوری که آیه شریفه کاملا و بطور وضوح‌بر آن فتنه‌ها منطبق می‌گردد، چون فتنه‌های مزبور وحدت دینی اسلام را منهدم نموده و با ایجاد تفرقه قدرت و شوکت اسلام را در هم شکست، و خون‌هایی به ناحق ریخت و باعث اسارت و غارت و هتک نوامیس و حرمت‌ها گردید و کتاب و سنت متروک شد، هم چنان که خود قرآن از زبان پیغمبرش حکایت نموده که گفت: <span class="aya" rel="25_30" data-words="4-11">یا رب إن قومی اتخذوا هذا القرآن مهجورا</span><span class="footnote" rel="1" title="پروردگارا همانا قومم این قرآن را متروک گذاشتند سوره فرقان آیه ۳۰">*</span>. </p> <p>   <code class="page" rel="9,65"/> و از جمله مفاسد شوم این فتنه این است که امت اسلام حتی بعد از آنکه به اشتباهات و اعمال زشت خود تنبه پیدا کند نمی‌تواند از آن عذاب دردناکی که این فتنه به بار آورده خود را نجات دهد، آری‌ <span class="aya" rel="22_22" data-words="1-13">کلما أرادوا أن یخرجوا منها من غم أعیدوا فیها و ذوقوا عذاب الحریق</span><span class="footnote" rel="1" title="هر گاه خواهند از دوزخ بدر آیند و از غم و اندوه آن نجات یابند باز فرشتگان عذاب، آنان را به دوزخ برگردانند و گویند باز باید عذاب آتش سوزان را بچشید سوره حج آیه ۲۲">*</span>. </p> <p>یکی از مفسرین هم به این معنا که ما برای آیه کردیم تفطن یافته و گفته است که آیه شریفه امت اسلام را به فتنه‌ای تهدید کرده که وحدت کلمه‌شان را بر هم زده و دچار تفرقه و پراکندگیشان می‌کند، و اگر از آن فتنه پرهیز نکنند دچار عذاب شدیدی می‌شوند، ولی این مفسر زحمت زیادی به خود داده تا بلکه عذاب مزبور را به عذاب دنیوی توجیه نموده و اطلاق آیه را تقیید کند و لیکن <span class="aya" rel="34_52" data-words="6-11">أنی لهم التناوش من مکان بعید-</span> کجا می‌تواند با این تمحلات و توجیهات دور، اطلاق آیه را مقید سازد . </p> <h3> <span class="title" rel="8_25"><span class="phrase">معنای آیه شریفه: <span class="aya" rel="8_25" data-words="1-9">و اتقوا فتنة لا تصیبن الذین ظلموا منکم خاصة</span> بنا بر قرائت مشهور و بنا بر قرائت <em rel="fa_8_25_5-5" data-sentence="148:0">لتصیبن</em></span> </span> </h3> <p> <span class="phrase">در اینجا به توضیح الفاظ آیه پرداخته و می‌گوییم: بنا بر قرائت زید و قرائت اهل بیت (ع) که آیه را و اتقوا فتنة لتصیبن الذین ظلموا منکم خاصة قرائت کرده‌اند لام در <em rel="fa_8_25_5-5" data-sentence="159:326">لتصیبن</em> لام قسم و نون آن نون تاکید ثقیله است، و تقدیر آیه این است که: بپرهیزید از فتنه‌ای که قسم می‌خورم که خواهد رسید به آن کسانی از شما که ظلم کردند <em>، و کلمه</em> خاصة حال از فتنه است، و معنایش این است که  بپرهیزید از فتنه‌ای که رسیدنش مختص به آن کسانی از شما است که ظلم کردند و خطاب آیه به عموم مردمی است که ایمان آورده بودند.</span> </p> <p>البته خواننده محترم باید در نظر بگیرد آن معنا و بیانی را که ما در گذشته برای جمله <span class="aya" rel="8_24" data-words="3-4">الذین آمنوا</span> گذرانیده و گفتیم که این خطاب در آیاتی که در اول بعثت نازل شده اگر قرینه صارفه‌ای در کلام نباشد حمل بر تشریف می‌شود (یعنی منظور آن احترام کردن مؤمنین و دلگرم ساختن ایشان است) و نیز باید دانست که فتنه‌های صدر اسلام همه منتهی به اصحاب بدر می‌شود، بنا بر این آیه شریفه تمامی مؤمنین را از فتنه‌ای که بعضی از ایشان بپا می‌کنند زنهار می‌دهد، و این نیست مگر برای اینکه آثار سوئش دامنگیر همه می‌شود. </p> <p>و <span class="phrase">اما بنا بر قرائت مشهور که آیه را: <span class="aya" rel="8_25" data-words="1-9">و اتقوا فتنة لا تصیبن الذین ظلموا منکم خاصة</span> قرائت کرده‌اند، در باره کلمه <em>لا</em> گفته‌اند که <em>لای ناهیه</em> است، و <em>نون مشدد</em> نهی را تاکید می‌کند، و کلمه <em rel="fa_8_25_4-5" data-sentence="256:682">لا تصیبن</em> جواب امر در <em>اتقوا</em> نیست، بلکه کلام، جاری مجرای   <code class="page" rel="9,66"/> استیناف و ابتداء است یعنی در حقیقت دو بار زنهار داده، در بار اول فرموده: بپرهیزید از فتنه‌ای و در بار دوم از نو فرموده: <span class="aya" rel="8_25" data-words="4-9">لا تصیبن الذین ظلموا منکم خاصة</span> چون امر قبلی و نهی در این جمله از جهت معنا متصل و مرتبط بهم بودند، عینا مانند امر و نهی که در آیه‌ <span class="aya" rel="27_18" data-words="9-18">یا أیها النمل ادخلوا مساکنکم لا یحطمنکم سلیمان و جنوده</span><span class="footnote" rel="1" title="هان ای مورچگان به لانه‌های خود درآیید، زنهار که سلیمان و لشکریانش شما را پایمال نکنند سوره نمل آیه ۱۸">*</span> دنبال هم قرار گرفته‌اند.</span> </p> <p>و <span class="phrase">چه بسا بعضی از علمای نحو تجویز کنند که نهی در <em rel="fa_8_25_4-5" data-sentence="46:338">لا تصیبن</em> نهیی باشد که در جواب امر وارد شده است، هم چنان که گفته می‌شود: از زید بر حذر باش نزندت و تقدیرش این است که: از زید بپرهیز، چون اگر بپرهیزی نمی‌تواند تو را بزند و اگر کسی بگوید: در این مثالی که زدید جمله <em>نزندت-لا یضربنک</em> است، و نون تاکید ثقیله مختص امر و نهی است در جواب می‌گوییم در نون تاکید ثقیله شرط نشده که بر سر خبر در نیاید.</span> </p> <p>و چه بسا بعضی دیگر که گفته‌اند: کلمه <em>لا</em> زائد است و معنای آیه این است که  بپرهیزید از فتنه‌ای که تنها به آن کسانی از شما می‌رسد که ظلم کردند . </p> <p>و <span class="phrase">بعضی دیگر گفته‌اند: اصل <em rel="fa_8_25_4-5" data-sentence="24:480">لا تصیبن</em> ، <em rel="fa_8_25_5-5" data-sentence="85:462">لتصیبن</em> بوده، و فتحه لام اشباع شده، و از اشباع فتحه، الفی پیدا شده است، و اشباع فتحه به حدی که موجب پیدا شدن الف شود در کلام عرب کمیاب نیست، مثلا شاعر می‌گوید: <span class="poem">فانت من الغوائل حین ترمی‌ / و من ذم الرجال بمنتزاح<span class="footnote" rel="2" title="پس تو در موقعی که تیر می‌افکنی از برده‌ها هستی،، و از مذمت مردان دوری">*</span> </span> که مقصود <em>منتزح</em> است، و لیکن این دو وجه اخیر بعید است و نمی‌توان کلام خدای تعالی را حمل بر چنین وجوهی نمود.</span> </p> <p>بهر حال، برگشت معنای آیه بنا بر این قرائت نیز به همان معنایی است که قرائت اهل بیت (ع) آن را افاده می‌کرد. </p> <p>و بطوری که ملاحظه می‌کنید آیه شریفه متضمن خطابی است اجتماعی و متوجه به عموم و مجموع، و این خود مؤید گفتار ما است که گفتیم خطاب در آیه قبلی هم که می‌فرمود: <span class="aya" rel="8_24" data-words="1-8">یا أیها الذین آمنوا استجیبوا لله و للرسول...</span> خطابی است اجتماعی و متوجه به عموم مؤمنین، و در این صورت این نتیجه به دست می‌آید که پس منظور از دعوت به خیری که ایشان را زنده می‌کند، دعوت به اتفاق و تمسک عموم به حبل اللَّه و اقامه دین و اجتناب از تفرقه و     <code class="page" rel="9,67"/> اختلاف است، هم چنان که فرموده: <span class="aya" rel="3_103" data-words="1-8">و اعتصموا بحبل الله جمیعا و لا تفرقوا</span><span class="footnote" rel="1" title="دست بیاویزید همگی به حبل اللَّه و متفرق مشوید سوره آل عمران آیه ۱۰۳">*</span> و نیز فرموده: <span class="aya" rel="42_13" data-words="22-28">أن أقیموا الدین و لا تتفرقوا فیه</span><span class="footnote" rel="2" title="و اینکه دین را به پا دارید و در آن اختلاف مکنید سوره شوری آیه ۱۳">*</span> و نیز در همان باره فرموده: <span class="aya" rel="6_153" data-words="1-14">و أن هذا صراطی مستقیما فاتبعوه و لا تتبعوا السبل فتفرق بکم عن سبیله</span><span class="footnote" rel="3" title="و اینکه این راه من است مستقیم پس پیرویش کنید و در پی هر راه مروید که شما را از راه او پراکنده می‌کند سوره انعام آیه ۱۵۳">*</span> و نیز در این صورت بعضی از وجوهی که در ذیل‌ <span class="aya" rel="8_24" data-words="9-12">إذا دعاکم لما یحییکم</span> و همچنین در ذیل‌ <span class="aya" rel="8_24" data-words="15-21">أن الله یحول بین المرء و قلبه</span> ذکر شد تایید می‌شود، و باید به پیروی از سیاق، آیه شریفه را حمل بر آن وجه نمود هر چند آیه به اعتبار خودش و با صرفنظر از سیاق، معنای وسیع‌تری را افاده می‌کند، و معلوم است که دانشمندان بصیر از تشخیص آن وجه عاجز نیستند، و خدا راهنما است. </p> <h3> <span class="title" rel="8_26 8_15 8_16 8_17 8_18 8_19 8_20 8_21 8_22 8_23 8_24 8_25 8_27 8_28 8_29">روزگار استضعاف و نگرانی خود و تایید و یاری خدا را بیاد آورید</span> </h3> <p> <span class="aya" rel="8_26" data-words="1-12">و اذکروا إذ أنتم قلیل مستضعفون فی الأرض تخافون أن یتخطفکم الناس...</span>  <span class="phrase"><em rel="fa_8_26_6-6" data-sentence="0:58">استضعاف</em> به معنای ضعیف شمردن و توهین و بی اعتنایی به امر چیزی است.</span> و  <em>تخطف</em> و <em>خطف</em> و <em>اختطاف</em> به معنای قاپیدن و گرفتن چیزی است به سرعت. و  <em>ایواء</em> به معنای منزل دادن به کسی است تا در آن جای گرفته و هر جا رفت به آنجا بازگردد، و <em>تایید</em> از ماده <em>اید</em> است که به معنای قوه و نیرو است. </p> <p>از سیاق آیه استفاده می‌شود که منظور از آن روزی که مسلمین در زمین مستضعف بودند روزگار ابتدای اسلام و قبل از هجرت بوده که مسلمین در مکه (در میان کفار) محصور بوده‌اند. و <span class="phrase">نیز منظور از <em rel="fa_8_26_12-12" data-sentence="13:121">ناس</em> در جمله‌ <span class="aya" rel="8_26" data-words="9-12">تخافون أن یتخطفکم الناس</span> همان مشرکین عرب و رؤسای قریش است.</span> و مقصود از اینکه فرمود: <span class="aya" rel="8_26" data-words="13-13">فآواکم</span> این است که شما را در مدینه جای داد. و منظور از نصرت و تایید در <em>و ایدکم بنصره</em> نصرتی است که خداوند در جنگ بدر از مسلمین کرد، و مقصود از <em>رزق طیب</em> آن غنیمت‌های جنگی است که خداوند به ایشان روزی نمود، و آن را برای آنها حلال کرد. </p> <p>احوالی که خداوند در این آیه از مؤمنین برشمرده و منت‌هایی که در باره ایشان ذکر کرده هر چند مختص به مهاجرین است، و مربوط به انصار نیست، ولی منظور آیه در اینجا منت نهادن بر هر دو طایفه است، چون هر دو طایفه امت واحده و دارای دین واحد بودند، علاوه بر       <code class="page" rel="9,68"/> اینکه منت‌هایی که در این آیه می‌شمارد نصرت و رزق طیب است که هر دو طایفه مشمول آن بوده‌اند، البته این معانی همه در صورتی است که قرار داشتن آیه را در سیاق آیات راجع به جنگ بدر در نظر بگیریم، چون اگر آیه را به لحاظ خودش به تنهایی معنا کنیم معنایش عمومی‌تر شده و شامل همه امت اسلام می‌شود، نه فقط شامل مهاجر و انصار، چون اسلام تمامی مسلمین و گذشته و آینده ایشان را به صورت یک امت درآورده، پس داستانی که در این آیات نقل شده هر چه باشد داستان امت اسلام در ابتدای ظهور آن است، و خلاصه امت اسلام است که در بدو ظهورش از نظر نفرات و نیرو ناچیز بوده تا آن حدی که می‌ترسیدند مشرکین مکه ایشان را به یک حمله کوتاه از بین ببرند، و خداوند آنان را در مدینه جای داد و با مسلمان شدن سکنه مدینه عده ایشان را زیاد کرد، و در جنگ بدر و سایر مبارزات یاریشان نمود، و غنیمت‌ها و انواع نعمت‌ها را روزیشان کرد تا شاید شکرگزاری کنند. <code class="aya" rel="8_27"/> <span class="aya" rel="8_27" data-words="1-15">یا أیها الذین آمنوا لا تخونوا الله و الرسول و تخونوا أماناتکم و أنتم تعلمون...</span>  <em>خیانت</em> به معنای نقض امانت و <em>امانت</em> عبارت است از اینکه بوسیله عهد و یا وصیت و امثال آن، امنیت حقی از حقوق حفظ شود. </p> <p>راغب در مفردات خود می‌گوید: خیانت و نفاق به یک معنا است، ولی خیانت گفته می‌شود به اعتبار عهد و امانت، و نفاق گفته می‌شود به اعتبار دین و لیکن در استعمال، هر دو لفظ در هر دو معنا استعمال می‌شود. پس خیانت به معنای مخالفت نهانی با حقی از حقایق و شکستن پیمان آن است، مثلا گفته می‌شود: خنت فلانا-عهد فلانی را شکستم <em>و</em> خنت امانة فلان-امانت فلانی را خیانت کردم یعنی پیمانی را که با او داشتم در خفا نقض کردم، و به همین معنا است آیه شریفه‌ <span class="aya" rel="8_27" data-words="5-12">لا تخونوا الله و الرسول و تخونوا أماناتکم</span><span class="footnote" rel="1" title="مفردات راغب ماده &lt;em&gt;خون&lt;/em&gt;">*</span>. </p> <p>و جمله‌ <span class="aya" rel="8_27" data-words="10-12">و تخونوا أماناتکم</span> جایز است که مجزوم و معطوف بر <em>تخونوا</em> ی سابق باشد، در این صورت معنایش و لا تخونوا اماناتکم: به امانتهای خود خیانت مکنید  می‌باشد. و نیز جایز است که منصوب به <em>ان</em> مقدر باشد و تقدیر آن و ان تخونوا اماناتکم  است، مؤید وجه دوم جمله‌ <span class="aya" rel="8_27" data-words="13-15">و أنتم تعلمون</span> می‌باشد که بعد از آن ذکر شده است، چون اگر نکته‌ای در کار نمی‌بود و تقدیر کلام <em>و لا تخونوا</em> می‌شد، ذکر <em>و انتم تعلمون</em> بی فایده بنظر می‌رسید، برای اینکه هر چند خیانت در صورتی متعلق نهی تحریمی می‌شود که برای مکلف معلوم باشد، و در صورت جهل به آن و جهل به حکم حرمت متعلق نهی   <code class="page" rel="9,69"/> قرار نمی‌گیرد، و لیکن علم، از شرایط عامه هر تکلیف است، که بدون آن هیچ تکلیف مولوی منجز نمی‌شود، و با این حال هیچ احتیاجی به ذکر <span class="aya" rel="8_27" data-words="13-15">و أنتم تعلمون</span> و تقیید نهی از خیانت را به علم بنظر نمی‌رسد، پس بطور مسلم نکته‌ای در کار است. </p> <p>از طرفی هم ظاهر اینکه فرمود: <span class="aya" rel="8_27" data-words="13-15">و أنتم تعلمون</span> و متعلق علم را بیان نکرد این است که منظور، علم به موضوع و اینکه این عمل خیانت است می‌باشد، نه آنچه که بعضی‌ها گفته‌اند که منظور از آن علم به مفاسد خیانت و سوء عاقبت آن و حکم خدا به حرمت آن است برای اینکه نه ظاهر لفظ آیه و نه سیاق آن هیچ دلالتی بر این معانی ندارد. </p> <h3> <span class="title" rel="8_27">معنای: <span class="aya" rel="8_27" data-words="10-15">و تخونوا أماناتکم و أنتم تعلمون</span> در آیه شریفه که از خیانت به خدا و رسول ( ص) نهی می‌کند</span> </h3> <p> پس یقینا تقدیر جمله، و ان تخونوا اماناتکم است، بنا بر این، مجموع دو جمله‌ <span class="aya" rel="8_27" data-words="5-12">لا تخونوا الله و الرسول و تخونوا أماناتکم</span> یک نهی واحدی می‌شود که به یک نوع خیانت تعلق گرفته، و آن خیانت امانت خدا و رسول خدا (ص) است که خود بعینه خیانت به امانت خود مؤمنین هم هست، چون بعضی از امانت‌ها منحصرا امانت خدا است در نزد مردم، مانند احکام مشروعه خدا، و بعضی از آنها منحصرا امانت رسول خدا (ص) است، مانند سیره حسنه آن جناب، و بعضی از آنها امانت خود مردم در میان خودشان است، مانند اماناتی که در اموال و اسرار خود به یکدیگر می‌سپارند، و بعضی از امانت‌ها آن امانتی است که خدا و رسول و خود مؤمنین در آن شریکند، و آن عبارت است از اموری که خداوند به آنها امر می‌کند، و رسول خدا امر آن جناب را اجراء می‌نماید، و مردم از اجرای آن منتفع گشته، و مجتمعشان نیرومند می‌گردد، مانند دستورات سیاسی و اوامر مربوط به جهاد و اسرار جنگی که اگر افشاء شود آرزوهای دینی عقیم گشته و مساعی حکومت اسلامی بی نتیجه مانده و قهرا حق خدا و رسول هم پایمال می‌شود، و ضررش دامنگیر خود مؤمنین هم می‌گردد. </p> <p>پس خیانت در این نوع از امانت، خیانت به خدا و رسول و مؤمنین است، و مؤمنی که به چنین خیانتی دست می‌زند علاوه بر اینکه می‌داند به خدا و رسول خیانت کرده می‌داند که به خودش و سایر برادران ایمانیش هم خیانت کرده است، و هیچ عاقلی حاضر نیست، که به خیانت به خود اقدام نماید، چون عقل هر کس قبح خیانت را درک می‌کند، و با داشتن این موهبت الهی چگونه آدمی به خود خیانت می‌کند؟ پس معلوم شد منظور از اینکه فرمود: <span class="aya" rel="8_27" data-words="10-15">و تخونوا أماناتکم و أنتم تعلمون</span> -و خدا داناتر است-این است که در ضمن خیانت به خدا و رسول به امانتهای خود خیانت می‌کنید با اینکه می‌دانید که امانتهای خدا و رسول امانتهای خود شما است، که در آن خیانت می‌کنید، و کدام عاقل است که به خیانت به خود اقدام نموده و خرابیهایی به بار آورد که می‌داند ضررش<code class="page" rel="9,70"/> جز به خودش عاید نمی‌شود. </p> <p>پس اینکه در ذیل نهی از خیانت فرمود: <span class="aya" rel="8_27" data-words="13-15">و أنتم تعلمون</span> برای این است که غیرت عصبیت حقه مسلمین را تهییج کرده و فطرت آنان را در این قضاوت بیدار کند، نه اینکه بخواهد شرطی از شرایط تکلیف را بیان کرده باشد. </p> <h3> <span class="title" rel="8_15 8_16 8_17 8_18 8_19 8_20 8_21 8_22 8_23 8_24 8_25 8_26 8_27 8_28 8_29">نهی از خیانت به خدا و رسول ( ص) ناظر به عمل بعضی از مسلمین بوده است که تصمیمات سری را به دشمن اطلاع می‌داده‌اند</span> </h3> <p> پس معلوم می‌شود گویا بعضی از افراد مسلمین تصمیمات سری و سیاسی رسول خدا  (ص) را در نزد مشرکین فاش می‌کرده، و خدا این عمل را خیانت دانسته و از آن نهی کرده است، و آن را خیانت به خدا و رسول و مؤمنین اعلام نموده است. </p> <p>مؤید این بیان، جمله<code class="aya" rel="8_28"/> <span class="aya" rel="8_28" data-words="1-7">و اعلموا أنما أموالکم و أولادکم فتنة...</span> است‌که بعد از آیه مورد بحث قرار دارد، چون از ظاهر سیاق برمی‌آید که این جمله با آیه مورد بحث متصل است و بی نیاز و مستقل از آن نیست، و با این حال بخوبی معلوم می‌شود که موعظه مؤمنین در باره اموال و اولاد با اینکه قبلا ایشان را از خیانت به امانتهای خدا و رسول و امانتهای خود ایشان نهی کرده بود برای این بوده که آن فرد خیانت کار اسرار و تصمیمات سری رسول خدا  (ص) را به مشرکین گزارش می‌داده تا بدین وسیله محبت مشرکین را به خود جلب نموده و در نتیجه از اینکه به اموال و اولادش که در مکه مانده بود تجاوز کنند جلوگیری به عمل آورد، و خلاصه، منظور آن فرد خیانت کار حفظ مال و اولاد و امثال آن بوده، هم چنان که نظیرش از ابی- لبابه سرزد، و اسرار آن جناب را برای بنی قریظه فاش کرد. </p> <p>این استظهار مؤید آن روایتی است که در شان نزول آیه مورد بحث وارد شده که ابو سفیان با مال التجاره بسیاری از مکه بیرون آمد و جبرئیل جریان را به رسول خدا  (ص) خبر داد و سفارش کرد که با نفرات خود بر سر راه ابو سفیان رفته تصمیم خود را نزد کسی اظهار نکند، یکی از مسلمین از جریان خبردار شده و نامه‌ای به ابی سفیان نوشت و او را از تصمیم آن حضرت خبردار کرد، در این باره آیه نازل شد که: <span class="aya" rel="8_27" data-words="1-15">یا أیها الذین آمنوا لا تخونوا الله و الرسول و تخونوا أماناتکم و أنتم تعلمون</span>، البته در شان نزول این آیه احادیث دیگری نیز وارد شده که بزودی در بحث روایتی خواهد آمد-ان شاء اللَّه-. </p> <p><code class="aya" rel="8_29"/> <span class="aya" rel="8_29" data-words="1-22">یا أیها الذین آمنوا إن تتقوا الله یجعل لکم فرقانا و یکفر عنکم سیئاتکم و یغفر لکم و الله ذو الفضل العظیم</span>  <span class="phrase"><em rel="fa_8_29_9-9" data-sentence="0:704">فرقان</em> به معنای چیزی است که میان دو چیز فرق می‌گذارد، و آن در آیه مورد بحث به قرینه سیاق و تفریعش بر تقوا فرقان میان حق و باطل است، چه در اعتقادات و چه در عمل، فرقان در اعتقادات جدا کردن ایمان و هدایت است از کفر و ضلالت، و در عمل جدا کردن<code class="page" rel="9,71"/> اطاعت و هر عمل مورد خشنودی خدا است از معصیت و هر عملی که موجب غضب او باشد، و فرقان در رأی و نظر جدا کردن فکر صحیح است از فکر باطل، همه اینها نتیجه و میوه‌ای است که از درخت تقوا به دست می‌آید، در آیه شریفه هم فرقان مقید به یکی از این چند قسم تفرقه نگشته، و اطلاقش همه را شامل می‌شود، علاوه بر اینکه در آیات قبلی تمامی خیرات و شرور را ذکر کرده بود، پس فرقان در آیه مورد بحث شامل همه انحاء خیر و شر می‌شود، چون همه احتیاج به فرقان دارند.</span> </p> <p>نظیر آیه مورد بحث از جهت معنا آیه شریفه‌ <span class="aya" rel="65_2-3" data-words="28-47">و من یتق الله یجعل له مخرجا، و یرزقه من حیث لا یحتسب و من یتوکل علی الله فهو حسبه</span><span class="footnote" rel="1" title="و کسی که از خدا بترسد خداوند برایش مخرجی قرار داده و از جایی که گمانش را ندهد روزیشان می‌دهد و کسی که بر خدا توکل کند پس او وی را بس است سوره طلاق آیه ۳">*</span> است. </p> <p>و معنای تکفیر سیئات و آمرزش در سابق ذکر شد، و آیه شریفه در حقیقت به منزله خلاصه‌گیری مطالب و اوامر و نواهیی است که آیات سابق متضمن آن بود. و معنایش این است که: اگر از خدا بترسید موجبات رضای خدا برای شما مشتبه به موجبات سخطش نمی‌شود، و اوامر و نواهیی که بیان کردیم به یکدیگر مختلط نمی‌گردد، علاوه اگر از خدا بترسید خداوند گناهان شما را تکفیر نموده و شما را می‌آمرزد و خداوند دارای فضل عظیم است. </p> <h3>بحث روایتی‌ <span class="title" rel="8_16 8_15 8_17 8_18 8_19 8_20 8_21 8_22 8_23 8_24 8_25 8_26 8_27 8_28 8_29"> (در ذیل آیات مربوط به جنگ بدر) </span> </h3> <p> در کافی به سند خود از عقیل خزاعی از امیر المؤمنین (ع) روایت کرده که فرمود: رعب و ترسیدن از جهاد با کسانی که باید با آنان جهاد کرد و آن کسانی که یکدیگر را در ضلالت پشتیبانی می‌کنند خود ضلالت در دین و ذلت و خواری در دنیا است، علاوه بر اینکه مسلمان را مستوجب آتش می‌کند، چون مرعوب شدن و ترسیدن انسان را وادار به فرار از زحف  (جنگ) می‌کند، و خداوند در باره این عمل نکوهیده فرموده: <span class="aya" rel="8_15" data-words="1-12">یا أیها الذین آمنوا إذا لقیتم الذین کفروا زحفا فلا تولوهم الأدبار-</span> ای کسانی که ایمان آورده‌اید وقتی با کفار در جنگ روبرو می‌شوید پشت به ایشان مکنید<span class="footnote" rel="2" title="کافی ج ۵ ص ۳۶">*</span>. </p> <p>و در کتاب فقیه و علل به سند خود از ابن شاذان روایت کرده که گفت: حضرت رضا     <code class="page" rel="9,72"/> (ع) در ضمن جواب مسائلی که وی از آن جناب با نامه پرسیده بود نوشت: خداوند فرار از جنگ را حرام کرده چون موجب وهن در دین و استخفاف به انبیاء و پیشوایان عادل و ترک نصرت ایشان علیه دشمنان است، و این موجب عقاب ایشان است، چون با این عمل خود دعوت خدا را مبنی بر اقرار به ربوبیت او و اظهار و گستردن عدالت و ترک جور و از میان برداشتن فساد زیر پا گذاشته و باعث می‌شوند که دشمنان بر مسلمانان جرأت یابند، علاوه بر اینکه با این عمل باعث کشته شدن و اسیر گشتن مسلمانان و باطل شدن دین خدای عز و جل و فسادهای دیگر می‌شوند<span class="footnote" rel="1" title="فقیه ج ۳ ص ۳۷۰ و علل الشرائع ص ۴۸۱">*</span>. </p> <p>مؤلف: روایات دال بر اینکه فرار از زحف از گناهان کبیره و هلاک کننده است از ائمه اهل بیت (ع) بسیار وارد شده، و ما در بحث از گناهان کبیره در تفسیر آیه‌ <span class="aya" rel="4_31" data-words="1-9">إن تجتنبوا کبائر ما تنهون عنه نکفر عنکم سیئاتکم</span><span class="footnote" rel="2" title="سوره نساء آیه ۳۱">*</span> در جلد چهارم‌ص 511 این کتاب تعدادی از آنها را ایراد کردیم. </p> <p>و در همین معنا روایاتی از طرق اهل سنت وارد شده، مانند روایتی که صحیح بخاری و مسلم از ابی هریره از رسول خدا (ص) نقل کرده‌اند که فرمود: از هفت گناه هلاک کننده اجتناب کنید، پرسیدند آن هفت گناه کدامند یا رسول اللَّه، فرمود:1-شرک به خدا 2-کشتن کسی که خداوند کشتنش را حرام کرده مگر به حق 3-سحر 4-رباخواری 5-خوردن مال یتیم 6-پشت به جنگ کردن در روز جنگ 7-نسبت دادن زنا به زنان پاکدامن و بی خبر از فحشاء<span class="footnote" rel="3" title="صحیح مسلم ج ۲ ص ۸۳ و صحیح بخاری باب وصایا ص ۱۲">*</span> البته روایات دیگری نیز هست که از ابن عباس و دیگران نقل کرده‌اند، و دلالت دارد بر اینکه فرار از جنگ از گناهان کبیره است. </p> <p>بله، آیه شریفه‌ <span class="aya" rel="8_66" data-words="1-16">الآن خفف الله عنکم و علم أن فیکم ضعفا فإن یکن منکم مائة صابرة یغلبوا مائتین</span><span class="footnote" rel="4" title="امروز خداوند از شما تخفیف داد، و دانست که در شما ضعفی است، حال اگر از شما صد نفر صابر و خویشتن‌دار باشند بر دویست نفر کافر غلبه می‌یابند سوره انفال آیه ۶۶">*</span> اطلاق آیه حرمت فرار از جنگ را به صورتی که عده مسلمین کمتر از ثلث عده کفار باشد تقیید نموده است. </p> <p>و نیز از طرق اهل سنت از عمر بن خطاب و عبد اللَّه بن عمر و ابن عباس و ابی هریره و         <code class="page" rel="9,73"/> ابی سعید خدری و دیگران روایت شده که تحریم فرار از جنگ که در این آیه آمده مخصوص به روز بدر است، و این روایت را به این طرق الدر المنثور نقل کرده است<span class="footnote" rel="1" title="الدر المنثور ج ۳ ص ۱۷۳">*</span>. </p> <p>و <span class="phrase">چه بسا توجیه شده باشد به اینکه آیه شریفه در جنگ بدر نازل شده، و ظرف <em rel="fa_8_16_4-4" data-sentence="68:479">یومئذ</em>  در جمله‌ <span class="aya" rel="8_16" data-words="1-5">و من یولهم یومئذ دبره</span> اشاره به روز بدر است، و لیکن خواننده فهمید که سیاق آیات شهادت می‌دهد بر اینکه آیه شریفه بعد از روز بدر نازل شده، و منظور از ظرف <em rel="fa_8_16_4-4" data-sentence="337:251">یومئذ</em> همان روز جنگ است نه روز بدر، علاوه بر اینکه اگرهم فرض کنیم آیه روز بدر نازل شده باشد خصوصیت سبب نزول در عمومیت مدلول آیه هیچ اثری نمی‌گذارد، هم چنان که در سایر آیاتی که سبب نزول را با عمومیت مدلول جمع کرده خاص بودن سبب عمومیت مدلول را از بین نمی‌برد.</span> </p> <h3> <span class="title" rel="8_16 8_15 8_17 8_18 8_19 8_20 8_21 8_22 8_23 8_24 8_25 8_26 8_27 8_28 8_29">عدم اختصاص نهی از فرار از جنگ به جنگ بدر و سخن صاحب المنار در این باره</span> </h3> <p> صاحب المنار در تفسیر خود گفته است: البته وقتی می‌توان به دلالت قرینه حالیه این آیه را مخصوص به خصوص جنگ بدر دانست که بتوان بر خلاف بیشتر مفسرین گفت که آیه شریفه قبل از درگرفتن جنگ نازل شده است، که در این صورت شواهد دیگری هم دلالت بر خصوصیت می‌کند، یکی اینکه جنگ بدر اولین جنگ در اسلام بود و اگر مسلمین در این جنگ شکست می‌خوردند، و با اینکه رسول خدا (ص) در میان ایشان بود پا به فرار می‌گذاشتند معلوم است که چه فتنه بزرگی رخ می‌داد (و آن این بود که برای همیشه افراد مسلمان روحیه خود را از دست می‌دادند)، دوم اینکه در این جنگ ملائکه مسلمانها را تایید نموده و استقامت می‌دادند. سوم اینکه خداوند صراحتا وعده نصرت و القاء رعب در دلهای دشمنان داده بود. </p> <p>پس وقتی همه این شواهد و خصائص را با قرینه حالیه‌ای که در نهی است در نظر بگیریم ادعای اینکه تحریم با وعید شدیدی که در آیه است مختص به جنگ بدر است به نظر ادعایی صحیح و وجیه می‌رسد، علاوه بر اینکه خداوند، صحابه رسول خدا (ص) را در دو نوبت با مساله فرار و گریختن در جنگ امتحان کرد، یکی در روز احد و در آن باره فرموده: <span class="aya" rel="3_155" data-words="1-22">إن الذین تولوا منکم یوم التقی الجمعان إنما استزلهم الشیطان ببعض ما کسبوا و لقد عفا الله عنهم إن الله غفور حلیم</span><span class="footnote" rel="2" title="آن کسانی که از شما در روز برخورد دو گروه پشت کردند، تنها برای این بود که شیطان ایشان را به خاطر پاره‌ای از آنچه کرده بودند بلغزاند، و خداوند از ایشان درگذشت که خداوند آمرزنده بردبار است">*</span> و یکی هم در روز حنین که در باره‌اش فرموده:   </p> <p>سوره آل عمران آیه 155 <code class="page" rel="9,74"/> <span class="aya" rel="9_25-26" data-words="1-34">لقد نصرکم الله فی مواطن کثیرة و یوم حنین إذ أعجبتکم کثرتکم فلم تغن عنکم شیئا و ضاقت علیکم الأرض بما رحبت ثم ولیتم مدبرین، ثم أنزل الله سکینته علی رسوله و علی المؤمنین</span><span class="footnote" rel="1" title="به تحقیق خداوند شما را در مواطن بسیاری و مخصوصا در روز حنین یاری کرد هنگامی که زیادی عده‌تان شما را به عجب درآورد، و در نتیجه همین زیادی عدد کاری برایتان صورت نداد، و زمین با همه فراخیش بر شما تنگ شد آن گاه پشت کرده و پا به فرار گذاشتید سپس خداوند سکینت خود را بر رسولش و بر مؤمنین نازل کرد سوره توبه آیات ۲۵-۲۶">*</span>. </p> <p>و این معنا منافات ندارد با اینکه فرار از جنگ حرام و از گناهان کبیره بوده باشد، و مقتضی این است که مطلق عقب‌نشینی و فرار حرام باشد مگر بخاطر آن دو سببی که در سوره  <em>انفال</em> استثناء شده، و شخص فراری به غیر آن دو سبب به غضب عظیمی از جانب خدا دچار گشته و ماوایش جهنم می‌باشد- <span class="aya" rel="2_126" data-words="33-35">و بئس المصیر</span>. بلکه ممکن است صورتی فرض شود که فرار از جنگ در آن صورت آن حرمت را نداشته باشد، آیه زحف با آیه رخصت ضعف که در این سوره خواهد آمد و آیه تهلکه که در سوره <em>بقره</em> گذشت از حیث عموم مقید شود و فرار از جنگ را در صورت ضعف نیروی دفاعی اسلام جایز بداند، و نیز مشمول آیه‌ای باشد که مردم را از اینکه خود را به هلاکت اندازند نهی می‌کند و در سوره بقره گذشت، و تفصیلش به زودی خواهد آمد. </p> <p>احمد و صاحبان سنن بغیر از نسایی همه از حدیث ابن عمر این جمله را نقل کرده‌اند که گفته است: من در یکی از سریه‌های رسول خدا (ص)  (جنگهایی که خود رسول خدا شرکت نمی‌کرد) بودم، مردم پا به فرار گذاشتند، من نیز در میان فراریان بودم، با خود گفتم چه کنیم و این چکار بود که کردیم و خود را دچار غضب پروردگار نمودیم؟ آن گاه بنظرمان رسید برویم مدینه و شب را در آنجا بسر ببریم، دوباره گفتیم چطور است حال خود را مستقیما به رسول خدا (ص) عرضه کنیم، اگر این گناه توبه پذیر بود توبه کنیم، و گر نه به میدان جنگ برگردیم، همین طور هم کردیم، و قبل از نماز صبح شرفیاب حضورش شدیم، حضرت بیرون آمد و فرمود شما از فراریانید؟ عرض کردیم: آری، از جنگ فرار کرده‌ایم. فرمود: بلکه شما آمده‌اید که برگردید و حمله سنگینتری بنمایید، من فئه شما و فئه مسلمانانم (شما مشمول جمله‌ <span class="aya" rel="8_16" data-words="9-12">أو متحیزا إلی فئة</span> هستید-مترجم) ابن عمر سپس اضافه کرد که وقتی این را شنیدیم نزدیک شده و دست آن حضرت را بوسیدیم. </p> <p>ابی داوود روایت را چنین نقل کرده: با خود گفتیم به مدینه می‌رویم و شب را در آنجا بسر می‌بریم، البته باید مواظب باشیم کسی ما را نبیند، و چنین کردیم، داخل مدینه شده و با   <code class="page" rel="9,75"/> خود گفتیم چطور است خود را به رسول خدا (ص) عرضه نموده اگر توبه‌ای برای ما باشد که در مدینه می‌مانیم، و اگر نبود به جنگ برمی‌گردیم، قبل از اذان صبح در انتظار آمدن آن حضرت نشستیم، وقتی از منزل خارج شد شرفیاب حضورش شده و عرض کردیم ما فراریان هستیم... </p> <p>بعضی از علماء برای سر و صورت دادن به این حدیث آیه را طوری تاویل کرده‌اند که با تاویل خود نه معنایی برای تهدید و وعید آیه باقی گذارده، و نه حکمی برای قواعد لغوی. </p> <p>ترمذی هم در باره این حدیث گفته: روایت حسنی است که از مختصات یزید بن ابی زیاد است و ابن ابی زیاد مورد اختلاف است، و بیشتر علمای حدیث آن را تضعیف کرده‌اند و ابن حبان در باره وی گفته است: وی مردی راستگو بود، جز اینکه در ایام پیریش دچار ضعف در حافظه شد، و وضعش تغییر یافت، بطوری که حرفهای غیر قابل قبولی را به عنوان روایت نقل می‌کرد، بنا بر این راویانی که از وی روایتی را قبل از تغیر حالش از او شنیده‌اند شنیدنشان صحیح و روایتشان قابل اعتماد است. </p> <p>و خلاصه کلام اینکه، این حدیث در مساله مورد بحث هیچ وزنی و اعتباری ندارد نه از جهت متن و نه از جهت سند، و در معنای آن اثری از عمر رسیده که وضعش از آن پست‌تر است، و در این مساله نمی‌توان بدان استناد نمود<span class="footnote" rel="1" title="تفسیر المنار ج ۹ ص ۶۱۸">*</span>. </p> <h3> <span class="title" rel="8_16 8_15 8_17 8_18 8_19 8_20 8_21 8_22 8_23 8_24 8_25 8_26 8_27 8_28 8_29">اشکال سخن صاحب المنار</span> </h3> <p> مؤلف: اینکه در اول کلامش گفت وجوه و قرائنی دلالت دارد بر اینکه حکم حرمت فرار از جنگ مخصوص به جنگ بدر بوده صحیح نیست، زیرا یکی از آن قرائن این بود که جنگ بدر اولین جنگ اسلام بوده، و قرینه دیگر این بود که رسول خدا (ص) در آن جنگ حاضر بوده، و این قرائن و امثال آن بر حسب حقیقت ملاک مشترک میان جنگ بدر و جنگ احد، خندق، خیبر و حنین است، زیرا همه این جنگها در ایامی واقع شده که اسلام احتیاج شدیدی به مردان جنگی ثابت قدم داشته و پیغمبر اکرم هم در همه این جنگها حاضر بوده، و خداوند در همه آنها مسلمین را وعده نصرت داده است و در برخی از آنها ملائکه را برای تایید ایشان و ایجاد رعب در دلهای دشمنان نازل کرد. </p> <p>و اینکه گفت: در باره فرار مسلمانان در روز احد و روز حنین آیات جداگانه‌ای نازل شده جوابش این است که این معنا دلالت ندارد بر اینکه وعید در آیه مورد بحث شامل فراریان در آن جنگها نیست، چه مانعی دارد که این آیه هم شامل ایشان بشود، با اینکه آیه مطلق است، و   <code class="page" rel="9,76"/> هیچ مقیدی که آن را تقیید کند در میان نیست؟ عجب اینجاست که صاحب المنار اعتراف کرده که فرار فراریان در جنگ احد و حنین نیز حرام بوده و در عین حال می‌گوید: و مقتضی این نیست که شخص فراری بغیر آن دو سبب به غضب عظیمی از جانب خدا دچار گشته و ماوایش جهنم باشد و بئس المصیر، بلکه ممکن است صورتی فرض شود که فرار از جنگ در آن صورت آن حرمت را نداشته باشد، علاوه بر اینکه گناه کبیره آن گناهی است که خداوند بر ارتکابش وعده آتش داده باشد . </p> <p>و از این عجیب‌تر این است که گفته: آیه زحف با آیه رخصت ضعیف در این سوره خواهد آمد و آیه تهلکه که در سوره بقره گذشت از حیث عموم مقید شود با اینکه آیه رخصت فرار در صورت ضعف نیروی دفاعی اسلام تنها و تنها دلالت می‌کند بر جواز آن در موقعی که عدد نفرات جنگی دشمن از دو برابر بیشتر باشد. </p> <p>آیه نهی از القاء نفس در هلاکت هم اگر به عمومش بر بیشتر از آیه رخصت ضعف دلالت کندآیه انفال لغو بی مصداق می‌شود، هم چنان که به اعتراف خود صاحب المنار اگر تاویل روایت ابن عمر راجع به جمله‌ <span class="aya" rel="8_16" data-words="9-12">أو متحیزا إلی فئة</span> صحیح باشد آیه شریفه لغو و بدون مصداق می‌شود، پس خلاصه این شد که هیچ چاره‌ای جز این نیست که آیه شریفه را که ظاهر در اطلاق است بر ظهورش باقی بگذاریم. </p> <p>و در تفسیر عیاشی از موسی بن جعفر (ع) روایت کرده که در ذیل جمله‌ <span class="aya" rel="8_16" data-words="6-8">إلا متحرفا لقتال</span> فرموده: یعنی کنار بکشد به قصد اینکه به آنان حمله کند و در باره‌ <span class="aya" rel="8_16" data-words="9-12">أو متحیزا إلی فئة</span> فرموده یعنی خود را به سوی نفرات خود عقب بکشد نه اینکه پشت به جنگ کرده فرار کند، زیرا هر کس که فرار کند به حدی که از نفرات خود هم بگذرد او مشمول‌ <span class="aya" rel="8_16" data-words="13-17">فقد باء بغضب من الله</span> است<span class="footnote" rel="1" title="تفسیر عیاشی ج ۲ ص ۵۱">*</span>. </p> <p>مؤلف: این روایت به یک نکته مهمی که در خود آیه است اشاره می‌کند، و آن نکته این است که نهی در آیه بر <em>تولی ادبار</em> تعلق گرفته، و <em>تولی ادبار</em> چند معنا دارد که یکی از آنها فرار کردن است، و وقتی دو تا از معانی آن که یکی فرار به منظور به کار بردن حیله جنگی است و یکی خود را به طرف نفرات کشیدن است استثناء شد قهرا بقیه معانی آن هر چه هست در تحت نهی باقی می‌ماند، و نتیجتا تمام اقسام فرار از دشمنان دین در صورتی که بیش از دو برابر مسلمین نباشند حرام می‌شود. </p> <h3> <span class="title" rel="8_17">روایاتی در مورد شان نزول آیه: <span class="aya" rel="8_17" data-words="7-15">و ما رمیت إذ رمیت و لکن الله رمی</span> </span> </h3> <p> و در تفسیر البرهان از ابن شهرآشوب از ثعلبی از ضحاک از عکرمه از ابن عباس نقل می‌کند که در ذیل جمله‌ <span class="aya" rel="8_17" data-words="7-11">و ما رمیت إذ رمیت</span> گفته است: رسول خدا (ص) به علی  (ع) فرمود: مشتی ریگ به من بده، علی (ع) مشتی ریگ به آن جناب داد، و او آن ریگها را بطرف لشکر قریش پاشید، و احدی از ایشان نماند مگر اینکه چشمانش از آن ریگها پر شد<span class="footnote" rel="1" title="البرهان ج ۲ ص ۷۰">*</span>. </p> <p>مؤلف: این روایت را الدر المنثور نیز از طبرانی و ابی الشیخ و ابن مردویه از ابن عباس روایت کرده، و همچنین عیاشی در تفسیر خود حدیث، ریگ دادن علی (ع) به آن حضرت را از محمد بن کلیب اسدی از پدرش از امام صادق (ع) و به نقلی دیگر از علی (ع) روایت کرده است<span class="footnote" rel="2" title="تفسیر عیاشی ج ۲ ص ۵۲ ش ۳۲ و ۳۳ و الدر المنثور ج ۳ ص ۱۷۵">*</span>. </p> <p>و در الدر المنثور است که ابن جریر از محمد بن قیس و محمد بن کعب  (رضی اللَّه عنهما) روایت کرده که گفتند: وقتی دو لشگر به یکدیگر نزدیک شدند رسول خدا  (ص) مشتی خاک برگرفت و آن را بطرف دشمن پاشید و فرمود: شاهت الوجوه- زشت باد صورتها خاک در چشمان همه ایشان فرو رفت و اصحاب رسول خدا (ص) مشغول کشتار ایشان شدند، و شکست خوردنشان بخاطر همان خاکی بود که رسول خدا  (ص) بطرف آنان پاشید، و در این باره خداوند آیه‌ <span class="aya" rel="8_17" data-words="7-11">و ما رمیت إذ رمیت</span>... <span class="aya" rel="8_17" data-words="24-25">سمیع علیم</span> را نازل کرد<span class="footnote" rel="3" title="الدر المنثور ج ۳ ص ۱۷۵">*</span>. </p> <p>مؤلف: منظور از نزول آیه، نزول آن بعد از این واقعه است، و آیه شریفه قصه را نقل می‌کند، نه اینکه نزولش در آن موقع بوده باشد، و این معنا در روایات مربوط به شان نزول آیات شایع است، ابن هشام هم در سیره خود گفته است که رسول خدا (ص) خاک بطرف مشرکین پاشید، و سپس اصحاب خود را فرمود تا حمله کنند، و همین سبب شد که مشرکین شکست بخورند. </p> <p>و نیز در الدر المنثور است که ابن ابی شیبه، احمد، عبد بن حمید، نسایی، ابن جریر، ابن المنذر، ابن ابی حاتم، ابو الشیخ، ابن مردویه، ابن منده و حاکم-وی روایت را صحیح دانسته-و بیهقی در کتاب دلایل همگی از ابن شهاب از عبد اللَّه بن ثعلبة بن صغیر روایت کرده‌اند که گفت: وقتی دو لشکر یکدیگر را تلاقی کردند ابو جهل گفت: بارالها هر کدام از       <code class="page" rel="9,78"/> ما دو فریق در قطع رحم پیشدستی گرفت، و چیزی آورد که نمی‌شناسیم در همین بامداد هلاکش کن و مقصودش از این دعا طلب فتح بود، لذا آیه نازل شد: <span class="aya" rel="8_19" data-words="1-5">إن تستفتحوا فقد جاءکم الفتح...</span><span class="footnote" rel="1" title="الدر المنثور ج ۳ ص ۱۷۵">*</span>. </p> <p>و در مجمع البیان در ذیل آیه‌ <span class="aya" rel="8_22" data-words="1-5">إن شر الدواب عند الله...</span> گفته است: امام باقر  (ع) فرمود: مقصود از <span class="aya" rel="8_22" data-words="2-3">شر الدواب</span> بنی عبد الدار است که از ایشان غیر از مصعب بن عمیر و یک هم سوگند از این طایفه به نام سویبط کسی مسلمان نشد<span class="footnote" rel="2" title="مجمع البیان ج ۳ ص ۱۲۷ ط بیروت">*</span>. </p> <p>و در جوامع الجامع گفته است: امام باقر (ع) فرموده: مردم مورد نظر آیه بنی عبد الدارند که از ایشان به غیر از مصعب بن عمیر و سوید بن حرمله کسی مسلمان نشد، و در برابر دعوت آن حضرت می‌گفتند: ما از آنچه که محمد آورده کر و لال و کوریم و همه‌شان در جنگ احد کشته شدند، و بیرق‌داران در این جنگ نیز آنان بودند<span class="footnote" rel="3" title="جوامع الجامع ص ۱۶۶ ط قدیم">*</span>. </p> <p>مؤلف: و در الدر المنثور نظیر این روایت را به چند طریق از ابن عباس و قتاده نقل کرده، و روایت از قبیل حمل مصداق بر کلی است، و گر نه آیه شریفه عمومیت دارد و تنها شامل بنی عبد الدار نمی‌شود. </p> <p>و در تفسیر قمی در ذیل آیه‌ <span class="aya" rel="8_24" data-words="1-12">یا أیها الذین آمنوا استجیبوا لله و للرسول إذا دعاکم لما یحییکم</span> گفته است: امام (ع) فرموده: مقصود از این زندگی بهشت است<span class="footnote" rel="4" title="تفسیر قمی ج ۱ ص ۲۷۱">*</span>. </p> <p>و در کافی به سند خود از ابی الربیع الشامی نقل کرده که گفت: من از امام صادق  (ع) از معنای کلام خدای عز و جل که فرموده: <span class="aya" rel="8_24" data-words="1-12">یا أیها الذین آمنوا استجیبوا لله و للرسول إذا دعاکم لما یحییکم</span> سؤال کردم، حضرت در پاسخ فرمودند: این آیه در باره ولایت علی (ع) نازل شده است<span class="footnote" rel="5" title="روضه کافی ج ۸ ص ۲۴۸ ش ۳۴۹">*</span>. </p> <p>مؤلف: این روایت را تفسیر برهان از ابن مردویه از طریق رجال روایتی خود به طور رفع و نیز از طریق ابی الجارود از امام محمد بن علی باقر (ع) نقل کرده، هم چنان که قمی در تفسیر خود این حدیث را از ابی الجارود از آن امام معصوم نقل نموده است، و این روایت از باب تطبیق کلی بر مصداق است، و همچنین است روایت سابق بر این روایت، و ما در تفسیر           <code class="page" rel="9,79"/> این آیه گفتیم که آیه عمومیت دارد،  (هم مورد روایت را شامل است و هم غیر آن را)<span class="footnote" rel="1" title="تفسیر برهان ج ۲ ص ۷۱">*</span>. </p> <h3> <span class="title" rel="8_24">چند روایت در معنای: <span class="aya" rel="8_24" data-words="13-21">و اعلموا أن الله یحول بین المرء و قلبه</span> </span> </h3> <p> و در تفسیر قمی از ابی الجارود از امام باقر (ع) روایت کرده که در تفسیر جمله‌ <span class="aya" rel="8_24" data-words="13-21">و اعلموا أن الله یحول بین المرء و قلبه</span> می‌فرمود: یعنی بین انسان و گناهش حائل می‌شود و نمی‌گذارد که او را بسوی آتش بکشاند، و بین کافر و اطاعتش حائل می‌شود و نمی‌گذارد که با اطاعت ایمان خود را کامل نماید، و بدانید که ملاک هر عملی به خاتمه آن است<span class="footnote" rel="2" title="تفسیر قمی ج ۱ ص ۲۷۱">*</span>. </p> <p>و در محاسن به سند خود از علی بن حکم از هشام بن سالم از امام صادق (ع) روایت کرده که در تفسیر جمله‌ <span class="aya" rel="8_24" data-words="13-21">و اعلموا أن الله یحول بین المرء و قلبه</span> فرموده: حائل می‌شود بین انسان و بین اینکه باطل را حق بداند<span class="footnote" rel="3" title="محاسن برقی ص ۲۳۷ ش ۲۰۵">*</span>. </p> <p>مؤلف: این روایت را صدوق در کتاب معانی الاخبار از ابن ابی عمیر از هشام بن سالم از آن حضرت نقل کرده<span class="footnote" rel="4" title="معانی الاخبار">*</span>. </p> <p>و در تفسیر عیاشی از یونس بن عمار از ابی عبد اللَّه (ع) روایت کرده که فرمود: هیچ وقت دلی یقین نمی‌کند به اینکه باطلی حق است، و هرگز یقین نمی‌کند به اینکه حقی باطل باشد<span class="footnote" rel="5" title="تفسیر عیاشی ج ۲ ص ۵۳ ح ۳۹">*</span>. </p> <p>و در الدر المنثور است که: ابن مردویه از ابن عباس (رضی اللَّه عنهما) روایت کرده که گفت: من از رسول خدا (ص) از این آیه که می‌فرماید <span class="aya" rel="8_24" data-words="17-21">یحول بین المرء و قلبه</span> پرسش نمودم، حضرت فرمود: خداوند میان مؤمن و کفر و میان کافر و هدایت حائل می‌شود<span class="footnote" rel="6" title="الدر المنثور ج ۳ ص ۱۷۶">*</span>. </p> <p>مؤلف: و این روایت از جهت معنا و تفسیر آیه نزدیک به روایت گذشته است که از ابی الجارود از امام باقر (ع) نقل کردیم. </p> <p>و در تفسیر عیاشی از حمزة الطیار از امام صادق (ع) روایت کرده که در ذیل جمله‌ <span class="aya" rel="8_24" data-words="13-21">و اعلموا أن الله یحول بین المرء و قلبه</span> فرمود: آن این است که به چیزی از طریق گوش، چشم، زبان و دست اشتها پیدا کند ولی با اینکه اشتها دارد به هیچ وجه دست نمی‌زند زیرا             <code class="page" rel="9,80"/> دلش آن را نمی‌پذیرد چون می‌داند که حق در آن نیست.<span class="footnote" rel="1" title="تفسیر عیاشی ج ۲ ص ۵۲ ح ۳۷">*</span> مؤلف: این روایت را برقی در کتاب محاسن<span class="footnote" rel="2" title="محاسن ص ۲۷۶ ح ۳۸۹">*</span> به سند خود از حمزة الطیار از آن جناب نقل کرده، و عیاشی در تفسیرش<span class="footnote" rel="3" title="تفسیر عیاشی ج ۲ ص ۵۲ ح ۳۸">*</span> از جابر از امام ابی جعفر (ع) روایتی قریب به مضمون آن نقل نموده، و این روایت برگشت معنایش به مضمون دو روایتی است که ما یکی را از هشام بن سالم و دیگری را از یونس بن عمار از امام صادق (ع) نقل کردیم. </p> <h3> <span class="title" rel="8_25">روایاتی در ذیل آیه شریفه: <span class="aya" rel="8_25" data-words="1-9">و اتقوا فتنة لا تصیبن الذین ظلموا منکم خاصة</span> </span> </h3> <p> و در تفسیر عیاشی از صیقل روایت کرده که گفت: شخصی از امام صادق  (ع) معنای جمله: <span class="aya" rel="8_25" data-words="1-9">و اتقوا فتنة لا تصیبن الذین ظلموا منکم خاصة</span> را سؤال کرد، حضرت فرمود: اطلاع دارم که منظور از آنها اصحاب جمل است<span class="footnote" rel="4" title="تفسیر عیاشی ج ۲ ص ۴۱">*</span>. </p> <p>و در تفسیر قمی گفته است: امام (ع) فرمود: این آیه در حق طلحه و زبیر که جنگ جمل را به راه انداخته و با علی (ع) محاربه نموده و به آن حضرت ظلم کردند نازل شده است<span class="footnote" rel="5" title="تفسیر قمی ج ۱ ص ۲۷۱">*</span>. </p> <p>و در مجمع البیان از حاکم و او به سند خود از قتاده از سعید بن مسیب از ابن عباس روایت کرده که گفت: وقتی آیه‌ <span class="aya" rel="8_25" data-words="1-3">و اتقوا فتنة</span> نازل شد رسول خدا (ص) فرمود: کسی که علی را بعد از وفات من بر سر مسند من ظلم کند (و منصب مرا که بعد از من حق او است از او بگیرد) مثل این است که نبوت من و نبوت انبیای قبل از مرا انکار کرده است<span class="footnote" rel="6" title="مجمع البیان ج ۳ ص ۱۳۱ جزء ۹ ط بیروت">*</span>. </p> <p>و در الدر المنثور است که: ابن ابی شیبه، عبد بن حمید و نعیم بن حماد در کتاب الفتن و ابن جریر، ابن منذر، ابن ابی حاتم، ابو الشیخ و ابن مردویه از زبیر روایت کرده‌اند که گفت: ما مدتها آیه‌ <span class="aya" rel="8_25" data-words="1-9">و اتقوا فتنة لا تصیبن الذین ظلموا منکم خاصة</span> را قرائت می‌کردیم، و نمی‌دانستیم که مقصود از آن خود مائیم<span class="footnote" rel="7" title="الدر المنثور ج ۳ ص ۱۷۷">*</span>. </p> <p>و نیز در الدر المنثور است که ابن جریر و ابو الشیخ از سدی در ذیل این آیه روایت کرده‌اند که گفت: این آیه تنها در باره اهل بدر نازل شد، ولی در روز جنگ جمل در حق               <code class="page" rel="9,81"/> ایشان خارجیت پیدا کرد که به جان هم افتاده و از یکدیگر کشتند، و در میان کشتگان طلحه و زبیر بود که هر دو از اهل بدر بودند<span class="footnote" rel="1" title="الدر المنثور ج ۳ ص ۱۷۷">*</span>. </p> <p>و نیز در الدر المنثور است که احمد، بزاز، ابن منذر، ابن مردویه و ابن عساکر از مطرف روایت کرده‌اند که گفت: ما به زبیر گفتیم: یا ابا عبد اللَّه!خود شما خلیفه (عثمان) را تنها گذاشتید تا کشته شد، آن وقت خود شما آمدید و خون او را از علی مطالبه کردید؟ زبیر گفت: آری ما در عهد رسول خدا (ص) و همچنین در عهد ابو بکر و عمر و عثمان آیه‌ <span class="aya" rel="8_25" data-words="1-9">و اتقوا فتنة لا تصیبن الذین ظلموا منکم خاصة</span> را قرائت می‌کردیم، و هرگز به خیالمان نمی‌رسید که خود ما به پا کننده آن فتنه‌ایم، تا آنکه شد آنچه که واقع گردید<span class="footnote" rel="2" title="الدر المنثور ج ۳ ص ۱۷۷">*</span>. </p> <p>و نیز در همان کتاب است که عبد بن حمید و ابو الشیخ از قتاده (رضی اللَّه عنه) در ذیل آیه مزبور روایت کرده‌اند که گفت: به خدا سوگند همه عقلای از اصحاب محمد  (ص) می‌دانستند که بزودی فتنه‌هایی بر پا می‌شود<span class="footnote" rel="3" title="الدر المنثور ج ۳ ص ۱۷۷">*</span>. </p> <p>و نیز در الدر المنثور است که ابو الشیخ و ابو نعیم و دیلمی در کتاب مسند الفردوس از ابن عباس (رضی اللَّه عنهما) از رسول خدا (ص) روایت کرده‌اند که در ذیل جمله <span class="aya" rel="8_26" data-words="1-12">و اذکروا إذ أنتم قلیل مستضعفون فی الأرض تخافون أن یتخطفکم الناس</span> شخصی از آن حضرت پرسید یا رسول اللَّه!این مردم چه کسانی هستند؟ فرمود: اهل فارسند<span class="footnote" rel="4" title="الدر المنثور ج ۳ ص ۱۷۷">*</span>. </p> <p>مؤلف: این روایت با سیاق آیه سازگار نیست. </p> <h3> <span class="title" rel="8_27">چند روایت در مورد شان نزول آیه: <span class="aya" rel="8_27" data-words="1-9">یا أیها الذین آمنوا لا تخونوا الله و الرسول...</span> </span> </h3> <p> و در الدر المنثور در ذیل آیه‌ <span class="aya" rel="8_27" data-words="1-9">یا أیها الذین آمنوا لا تخونوا الله و الرسول</span> گفته: ابن جریر و ابن منذر و ابو الشیخ از جابر بن عبد اللَّه (رضی اللَّه عنه) روایت کرده‌اند که گفت: ابو سفیان از مکه بیرون شد، جبرئیل به رسول خدا (ص) خبر داد که ابو سفیان در فلان مکان است، بیرون شوید تا راه را بر او بگیرید، و تصمیم خود را از بیگانگان پنهان بدارید، مردی از منافقین نامه‌ای به ابو سفیان فرستاد، و به او گزارش داد که محمد  (ص) قصد شما را کرده مواظب خود باشید، خدای تعالی در این باره آیه‌ <span class="aya" rel="8_27" data-words="5-9">لا تخونوا الله و الرسول...</span> را نازل کرد<span class="footnote" rel="5" title="الدر المنثور ج ۳ ص ۱۷۸">*</span>. </p> <p>       <code class="page" rel="9,82"/> مؤلف: معنای این روایت با آن بیانی که ما قبلا از آیه شریفه استفاده کردیم قریب الانطباق است. </p> <p>و نیز در الدر المنثور است که ابن جریر از مغیرة بن شعبه روایت کرده که گفت: این آیه در باره قتل عثمان نازل شده<span class="footnote" rel="1" title="الدر المنثور ج ۳ ص ۱۷۸">*</span>. </p> <p>مؤلف: سیاق آیه شریفه به هیچ وجه قابل انطباق با این روایت نیست. </p> <p>و در مجمع البیان از امام باقر و امام صادق (ع) و همچنین از کلبی و زهری روایت کرده که گفته‌اند: آیه شریفه در باره ابی لبابة بن عبد المنذر انصاری نازل شده، و داستانش این بوده که: رسول خدا (ص) یهود بنی قریظه را بیست و یک شب محاصره کرد، آنان از آن حضرت درخواست صلح کردند به همان قراری که با برادران یهودیشان در بنی النضیر صلح کرده بود، و آن این بود که اجازه دهد از سرزمین خود کوچ کرده و به برادران خود در اذرعات و اریحات که در سرزمین شام قرار دارد ملحق شوند، رسول خدا  (ص) این پیشنهاد را نپذیرفت، و جز این رضایت نداد که به حکم سعد بن معاذ گردن نهند، ایشان برای حکمیت، ابو لبابه را که دوست و خیرخواه بنی قریظه بود انتخاب نموده و پیشنهاد دادند، و خیرخواهی ابو لبابه برای این بود که زن و فرزند و اموالش در میان آن قبیله بودند، رسول خدا (ص) ابو لبابه را نزد ایشان فرستاد، ابو لبابه وقتی به میان آن قبیله رفت از او پرسیدند رأی تو چیست؟ آیا صلاح می‌دانی که ما به حکم سعد بن معاذ گردن نهیم؟ ابو لبابه با دست خود اشاره به گردنش کرد، و فهمانید که سعد جز به کشتن شما حکم نمی‌کند، زنهار که زیر بار نروید، جبرئیل نازل شد، و داستان ابو لبابه را به رسول خدا (ص) گزارش داد. </p> <p>ابو لبابه می‌گوید: به خدا قسم هنوز قدم از قدم برنداشته بودم که منتقل شدم به اینکه خدا و رسول خدا (ص) را خیانت کرده‌ام، و همین طور هم شد، یعنی چیزی نگذشت که آیه مورد بحث نازل شد، ابو لبابه خود را با طناب به یکی از ستون‌های مسجد بست، و گفت به خدا قسم آب و غذا نمی‌خورم تا اینکه یا بمیرم و یا خداوند از تقصیرم در گذرد، هفت روز در اعتصاب غذا بود تا اینکه به حالت بیهوشی افتاد، و خداوند از گناهش در گذشت. به او گفتند: ای ابا لبابه!خدا توبه‌ات را پذیرفت. گفت: نه به خدا سوگند خود را از این ستون باز نمی‌کنم تا رسول خدا (ص) خودش مرا باز کند. لذا رسول خدا (ص) تشریف آورد و   <code class="page" rel="9,83"/> او را با دست خود باز کرد. </p> <p>ابو لبابه سپس اضافه کرد: از تمامیت توبه من این است که از این ببعد از قبیله و قومم و خانه‌هایشان که در آن خانه این گناه از من سر زد قطع رابطه نموده و از اموالی که در آنجا دارم صرفنظر نمایم رسول خدا (ص) فرمود: در تمامیت توبه‌ات همین بس که یک سوم اموالت را تصدق دهی<span class="footnote" rel="1" title="مجمع البیان ج ۴ ص ۵۳۵ ط تهران">*</span>. </p> <p>مؤلف: داستان ابی لبابه و توبه‌اش صحیح و قابل انطباق بر مضمون دو آیه مورد بحث هست، جز اینکه این داستان بعد از گذشت مدت بسیاری از وقوع جنگ بدر رخ داده، و حال آنکه ظاهر این دو آیه-البته اگر با آیات سابق بر آن دو مقایسه و اعتبار شود و وحدت سیاق در نظر گرفته شود-این است که این داستان به فاصله کمی بعد از جنگ بدر اتفاق افتاده و خدا داناتر است. </p> 
