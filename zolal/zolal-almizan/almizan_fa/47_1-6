<h2 class="sura">سوره محمد مدنی است و سی و هشت آیه دارد </h2><h3 class="ayas">سوره محمد آیه‌های ۱ تا ۶</h3><code class="section" rel="47_1-6"/><h3>ترجمه آیات</h3> <p> <span class="trans" rel="47_0">به نام خداوند رحمان و رحیم.  </span><span class="trans" rel="47_1">کسانی که کفر ورزیدند و جلوگیری از راه خدا کردند اعمالشان را نابود می‌کند.  «۱» </span><span class="trans" rel="47_2">و کسانی که ایمان آورده، اعمال صالح انجام می‌دهند و به آنچه بر محمد نازل شده که حق است و به راستی از ناحیه پروردگارشان است ایمان می‌آورند خداوند گناهانشان را با مغفرت خود محو می‌کند و دلهایشان را اصلاح می‌فرماید. <code class="page" rel="18,337"/> «۲» </span><span class="trans" rel="47_3"> و این بدان جهت است که آنها که کافر شدند باطل را پیروی کردند و آنان که ایمان آوردند حق را که از ناحیه پروردگارشان است پیروی نمودند. خداوند برای مردم این چنین مثل می‌زند.  «۳» </span><span class="trans" rel="47_4">وقتی به کفار برخوردید باید با ایشان بجنگید تا وقتی که کشتگانتان زیاد شود آن وقت است که می‌توانید دست از کشتار کشیده اسیر بگیرید و در باره اسیران یا این است که منت بر آنان نهاده آزادشان می‌کنید و یا این است که فدیه می‌گیرید و آزاد می‌کنید و به این رفتار خود هم چنان ادامه می‌دهید تا جنگ تمام شود و این را بدان جهت گفتیم که اگر خدا می‌خواست می‌توانست از کفار انتقام بگیرد، و لیکن خواست تا بعضی از شما را به وسیله بعضی دیگر بیازماید و کسانی که در راه خدا کشته شدند خداوند هرگز اعمالشان را نابود نمی‌کند.  «۴» </span><span class="trans" rel="47_5">بلکه بزودی هدایتشان نموده دلهایشان را اصلاح می‌فرماید.  «۵» </span><span class="trans" rel="47_6">و به بهشتی داخلشان می‌سازد که برایشان تعریف کرده.  «۶» </span></p>       <h3>بیان آیات</h3> <p> این سوره کفار را به اوصاف خبیثه و اعمال زشتی که از خصائص ایشان است توصیف می‌کند، و مؤمنین را با صفات طیب و اعمال نیکی که دارند می‌ستاید، آن گاه آثار صفات مؤمنین را که‌نعمت و کرامت است، و آثار صفات کفار را که نقمت و خواری است، بر می‌شمارد. و خلاصه در این سوره بین دو طائفه مقایسه شده، هم بین صفات و اعمالی که در دنیا دارند و هم بین آثاری که در آخرت مترتب بر اعمال آنان می‌شود. و در این میان بعضی از احکام جهاد و قتال را بیان می‌کند. و این سوره به طوری که از سیاق آیاتش استفاده می‌شود در مدینه نازل شده. </p> <p><code class="aya" rel="47_1"/> <span class="aya" rel="47_1" data-words="1-9">الذین کفروا و صدوا عن سبیل الله أضل أعمالهم</span> کلمه <em>صد</em> که مصدر فعل <em>صدوا</em> است، به اعراض از راه خدا یعنی اسلام تفسیر شده-از بعضی<span class="footnote" rel="1" title="خدا کافران را هدایت نمی‌کند سوره بقره، آیه ۲۶۴">*</span> این طور نقل شده. بعضی<span class="footnote" rel="2" title="تا حق را محقق و باطل را نابود سازد هر چند که مجرمان نخواهند سوره انفال، آیه ۸">*</span> دیگر آن را به منع و جلوگیری مردم از ایمان آوردن به آنچه رسول خدا (ص) ایشان را بدان می‌خواند یعنی از ایمان به دین توحید تفسیر کرده‌اند. </p> <p>و تفسیر دومی با سیاق آیات بعدی سازگارتر است، مخصوصا با آیاتی که مؤمنین را به قتال و اسیر گرفتن از جلوگیران و مانعین راه خدا و سایر کفار دستور می‌دهد بهتر می‌سازد. </p> <p>   <code class="page" rel="18,338"/> پس مراد از جمله‌ <span class="aya" rel="47_1" data-words="1-2">الذین کفروا</span> کفار مکه و سایر کفاری است که از ایشان پیروی می‌کنند، و این کفار بودند که مردم را از ایمان آوردن به رسول خدا (ص) منع کرده، و ایشان را وسوسه می‌نمودند. و نیز از زیارت مسجد الحرام جلوگیری می‌کردند. </p> <h3> <span class="title" rel="47_1 47_2 47_3 47_4 47_5 47_6">اضلال و ابطال اعمال کافران، و در مقابل، پرده کشیدن بر سیئات مؤمنان صالح العمل و اصلاح قلب ایشان</span> </h3> <p> <span class="aya" rel="47_1" data-words="8-9">أضل أعمالهم</span> -یعنی خداوند اعمال ایشان را باطل کرد، در نتیجه، اعمالشان راه به مقصد نمی‌برد، چون مقصد آنان از اعمالشان این بود که حق را باطل و باطل را زنده کنند، و هرگز نمی‌توانند. پس جمله مورد بحث نظیر جمله‌ای است که خدای تعالی مکرر خاطرنشان نموده می‌فرماید: <span class="aya" rel="2_264" data-words="38-43">و الله لا یهدی القوم الکافرین</span><span class="footnote" rel="1" title="سوره طه، آیه ۱۳۲">*</span> و خدای تعالی وعده داده که حق را زنده کند، و باطل را میرانده و باطل کند، هم چنان که فرموده: <span class="aya" rel="8_8" data-words="1-9">لیحق الحق و یبطل الباطل و لو کره المجرمون</span><span class="footnote" rel="2" title="مفردات راغب، ماده &lt;em&gt;وثق&lt;/em&gt; ">*</span>. </p> <p>و مراد از ضلالت اعمال کفار، باطل شدن و فساد آن است قبل از اینکه به نتیجه برسد، و خدای تعالی این معنا را به عنوان استعاره کنایی ضلالت خوانده است. </p> <p><code class="aya" rel="47_2"/> <span class="aya" rel="47_2" data-words="1-17">و الذین آمنوا و عملوا الصالحات و آمنوا بما نزل علی محمد و هو الحق من ربهم...</span> ظاهر اینکه صدر آیه مطلق آمده، این است که مطلق دارندگان ایمان و عمل صالح منظورند، در نتیجه جمله‌ <span class="aya" rel="47_2" data-words="7-12">و آمنوا بما نزل علی محمد</span> که ایمان آوردن را مختص به یک طائفه می‌داند، قیدی احترازی خواهد بود، نه تاکید که صرفا به خاطر عنایتی که به ایمان دارد قید مزبور را آورده باشد. </p> <p> <span class="aya" rel="47_2" data-words="13-17">و هو الحق من ربهم</span> -این قسمت، جمله‌ای است معترضه. و ضمیر <em>هو</em> راجع به <span class="aya" rel="47_2" data-words="9-10">بما نزل...</span> است. </p> <p> <span class="aya" rel="47_2" data-words="18-23">کفر عنهم سیئاتهم و أصلح بالهم</span> -در مجمع البیان گفته: کلمه <em>بال</em> به معنای حال و شان است، و بال به معنای قلب نیز می‌آید، مثلا می‌گویند: خطر ببالی کذا-بدلم چنین افتاد و این کلمه جمع ندارد، چون از آن دو کلمه دیگر یعنی حال و شان، مبهم‌تر و کلی‌تر است<span class="footnote" rel="3" title="مجمع البیان، ج ۹، ص ۹۶">*</span>. </p> <p>       <code class="page" rel="18,339"/> در این آیه شریفه، اضلال اعمال که در آیه قبلی بود با تکفیر سیئات و اصلاح بال مقابله شده، در نتیجه معنایش این می‌شود که: ایمان و عمل صالحشان به سوی غایت سعادتشان هدایت کرد. چیزی که هست چون این هدایت تمام نمی‌شود مگر با تکفیر گناهان، چون با بودن گناهان وصول به سعادت دست نمی‌دهد، لذا تکفیر سیئات را هم ضمیمه اصلاح بال نمود. </p> <p>و معنای آیه این است که: خداوند با عفو و مغفرت خود پرده‌ای بر روی گناهانشان می‌کشد، و هم در دنیا و هم در آخرت دلهایشان را اصلاح می‌کند، اما در دنیا برای اینکه دین حق دینی است که با آنچه فطرت انسانی اقتضایش را دارد موافق است، و احکامش مطابق همان فطرتی است که خدای تعالی بشر را بر آن فطرت آفریده، و فطرت اقتضاء ندارد و نمی‌طلبد مگر چیزی را که کمال و سعادت انسان در آنست، و ایمان به آنچه خدا نازل کرده و عمل به آن وضع انسان را در مجتمع دنیایی‌اش اصلاح می‌کند. و اما در آخرت برای اینکه آخرت، عاقبت همین زندگی دنیا است، وقتی آغاز زندگی توأم با سعادت باشد، انجامش نیز سعید خواهد بود، هم چنان که قرآن کریم هم فرموده: <span class="aya" rel="20_132" data-words="13-15">و العاقبة للتقوی</span><span class="footnote" rel="1" title="مجمع البیان، ج ۹، ص ۹۷">*</span>. </p> <p><code class="aya" rel="47_3"/> <span class="aya" rel="47_3" data-words="1-14">ذلک بأن الذین کفروا اتبعوا الباطل و أن الذین آمنوا اتبعوا الحق من ربهم...</span> این آیه مطالبی را که در دو آیه قبل بود-یعنی بی نتیجه کردن اعمال کفار، و اصلاح حال مؤمنین و تکفیر گناهانشان-تعلیل می‌کند. </p> <p>و اگر کلمه <em>حق</em> را مقید کرد به جمله‌ <span class="aya" rel="47_3" data-words="13-14">من ربهم</span> برای این است که اشاره کند به اینکه آنچه منسوب به خدا است حق است و هیچ باطلی با خدا نسبت ندارد، و به همین جهت، خودش متصدی اصلاح قلب مؤمنین شده، چون طریق حقی که مؤمنین می‌پیمایند منتسب به خدا است. و اما کفار با آن اعمالی که دارند خدای تعالی کاری به کارشان ندارد، چون کارشان منسوب به او نیست. و اما اینکه بی‌نتیجه کردن کارهای آنان را به خدا نسبت داده معنایش این است که خدا اعمال آنان را به سوی نتیجه خوب و سعید هدایت نمی‌کند. </p> <p>و در این آیه اشاره‌ای است به اینکه تنها و تنها ملاک در سعادت و شقاوت انسان پیروی حق و پیروی باطل است، علتش هم این است که حق به خدا انتساب دارد و باطل هیچ ارتباط و انتسابی به خدا ندارد. </p> <p> <span class="aya" rel="47_3" data-words="15-19">کذلک یضرب الله للناس أمثالهم</span> -یعنی خداوند اوصاف آنان را عینا همان طور   <code class="page" rel="18,340"/> که هست برایشان بیان می‌کند. و اگر اسم اشاره‌ای را به کار برده که مخصوص دور است برای بزرگداشت مثلی است که زده. </p> <h3> <span class="title" rel="47_1 47_2 47_3 47_4 47_5 47_6">امر به کشتن بسیار کفار در رویارویی و جنگ با آنها، و سپس اسیر گرفتن آنان</span> </h3> <p> <code class="aya" rel="47_4"/> <span class="aya" rel="47_4" data-words="1-6">فإذا لقیتم الذین کفروا فضرب الرقاب...</span> این آیه نتیجه‌گیری از سه آیه قبل است که مؤمن و کافر را وصف می‌کند، گویا فرموده: وقتی مؤمنین اهل حق باشند، و خدا آن انعامها را به ایشان بکند، و کفار، اهل باطل باشند، و خدا اعمالشان را خنثی و گمراه کند، پس مؤمنین باید در هنگام برخوردبا صف کفار با ایشان قتال کنند و اسیر بگیرند تا حق که هدف مؤمنین است زنده شود و زمین از لوث باطلی که مسیر کفار است پاک گردد. </p> <p>پس مراد از <em>لقاء</em> در جمله‌ <span class="aya" rel="47_4" data-words="1-6">فإذا لقیتم الذین کفروا فضرب الرقاب</span> برخورد با کفار است در جنگ. و <span class="phrase">کلمه <em rel="fa_47_4_5-6" data-sentence="5:194">ضرب الرقاب</em> مفعول مطلق است که در جای فعل خود نشسته و عاملش در تقدیر است، و تقدیر جمله فاضربوا ضرب الرقاب است، یعنی گردنهایشان را بزنید زدنی کشنده، چون آسانترین و سریع‌ترین راه کشتن دشمن، زدن گردن آنها است.</span> </p> <p> <span class="aya" rel="47_4" data-words="7-11">حتی إذا أثخنتموهم فشدوا الوثاق</span> -در مجمع البیان گفته: کلمه <em>اثخان</em> به معنای بسیار کشتن، و غلبه و قهر بر دشمن است، و از همین جهت گفته می‌شود: <em>اثخنه المرض</em> ، یعنی مرضش شدید شد و <em>اثخنه الجراح</em> یعنی زخمهای کاری او بسیار است<span class="footnote" rel="1" title="مجمع البیان، ج ۹، ص ۹۷">*</span>. </p> <p>و در مفردات گفته: <em>وثقت به، أثق، ثقة</em> به معنای این است که من دل به او دادم، و به او اعتماد و اطمینان دارم. <span class="phrase"><em rel="fa_47_4_11-11" data-sentence="0:212">اوثقته</em> به معنای این است که او را بستم <em rel="fa_47_4_11-11" data-sentence="89:167">وثاق</em> به فتحه واو، همچنین <em rel="fa_47_4_11-11" data-sentence="166:133">وثاق</em> به کسره واو، دو اسمند برای وسیله‌هایی که با آنها چیزی را می‌بندند<span class="footnote" rel="2" title="سوره انفال، آیه ۶۷">*</span>.</span> </p> <p>و کلمه <em>حتی</em> غایت گردن زدن را معین می‌کند. و معنای جمله چنین است: با کفار آن قدر قتال بکنید تا قتل در آنان زیاد شود، آن وقت مشغول به اسیر گرفتن و بستن دست و پای اسراء شوید. پس مراد از <em>شد وثاق</em> اسیر گرفتن و محکم بستن آنان است، در نتیجه آیه شریفه در اینکه اسیر گرفتن را بعد از اثخان قرار داده، در معنای آیه‌ <span class="aya" rel="8_67" data-words="1-11">ما کان لنبی أن یکون له أسری حتی یثخن فی الأرض</span><span class="footnote" rel="3" title="سوره انفال، آیه ۶۷">*</span> است که می‌فرماید هیچ پیغمبری حق ندارد اسیر بگیرد، مگر وقتی که در زمین غالب شود. </p> <p>       <code class="page" rel="18,341"/> <span class="aya" rel="47_4" data-words="12-17">فإما منا بعد و إما فداء</span> -یعنی بعد از آنکه اسیرشان کردید یا بر آنان منت نهاده آزادشان می‌کنید یا فدیه می‌گیرید، یعنی با گرفتن مال و یا آزادی اسیرانی که در دست آنان دارید، ایشان را آزاد می‌کنید. </p> <p> <span class="aya" rel="47_4" data-words="18-21">حتی تضع الحرب أوزارها</span> - <em>اوزار حرب</em> به معنای سنگینی‌های جنگی یعنی اسلحه‌ای است که جنگجویان با خود حمل می‌کنند، و مراد از وضع آن، بطور کنایه تمام شدن جنگ است. </p> <p>پس، از آنچه در معنای آیه گذشت خواننده عزیز به اشکالی که متوجه گفتار بعضی<span class="footnote" rel="1" title="مجمع البیان، ج ۹، ص ۹۸">*</span> از مفسرین هست متوجه می‌شود، و آن گفتار این است که: آیه مورد بحث ناسخ آیه شریفه‌ <span class="aya" rel="8_67" data-words="1-11">ما کان لنبی أن یکون له أسری حتی یثخن فی الأرض</span><span class="footnote" rel="2" title="سوره آل عمران، آیه ۱۶۹">*</span> است چون سوره مورد بحث بعد از سوره انفال نازل شده پس ناسخ آن است. </p> <p>و اشکال این است که: بین دو آیه منافاتی نیست، برای اینکه آیه سوره انفال از اسیر گرفتن قبل از اثخان نهی می‌کند، و آیه مورد بحث به اسیر گرفتن بعد از اثخان امر می‌نماید. </p> <p>و همچنین اشکالی که متوجه گفتار بعضی<span class="footnote" rel="3" title="مجمع البیان، ج ۹، ص ۹۷">*</span> دیگر است که گفته‌اند: جمله‌ <span class="aya" rel="47_4" data-words="10-11">فشدوا الوثاق...</span> به وسیله آیه شریفه‌ <span class="aya" rel="9_5" data-words="5-8">فاقتلواالمشرکین حیث وجدتموهم</span><span class="footnote" rel="4" title="سوره توبه، آیه ۵">*</span> نسخ شده، گویا پنداشته‌اند هر جا عامی بعد از خاصی وارد شود ناسخ آن خاص خواهد بود، نه مخصص، در حالی که حق مطلب خلاف آن است که اگر کسی بخواهد دلیلش را ببیند باید به علم اصول مراجعه کند، و در آیه شریفه مباحثی مربوط به علم فقه هست که جایش در همانجا است. </p> <p>کلمه <em>ذلک</em> به معنای <em>مطلب چنین است</em> می‌باشد، یعنی حکم خدا همان است که در آیه گفته شد. </p> <p> <span class="aya" rel="47_4" data-words="23-28">و لو یشاء الله لانتصر منهم</span> -ضمیر جمع به کفار برمی‌گردد، یعنی اگر خدا بخواهد از کفار انتقام می‌گیرد، هلاکشان می‌کند، شکنجه‌شان می‌دهد، بدون اینکه دستور به قتال با ایشان را بدهد. </p> <p> <span class="aya" rel="47_4" data-words="29-33">و لکن لیبلوا بعضکم ببعض</span> -این جمله استدراک و استثناء مانندی است از مشیت انتقام، می‌فرماید اگر خدا بخواهد از ایشان انتقام می‌گیرد، الا اینکه هنوز نخواسته بگیرد،         <code class="page" rel="18,342"/> بلکه دستورتان داده که کارزار کنید تا شما را به وسیله یکدیگر امتحان کند، مؤمنین را به وسیله کفار بیازماید و به جنگ با آنان وادار سازد، تا معلوم شود چه کسی اطاعت کرده و رنج جنگ را به خاطر امر خدا تحمل می‌کند، و چه کسی عصیان می‌ورزد. و کفار را هم به وسیله مؤمنین امتحان کند تا معلوم شود اهل شقاوت کیست، و موفق به توبه و بازگشت از باطل بسوی حق کیست؟ با این بیان روشن شد که جمله‌ <span class="aya" rel="47_4" data-words="31-33">لیبلوا بعضکم ببعض</span> تعلیل حکم در آیه است. و <span class="phrase">خطاب در <em rel="fa_47_4_32-32" data-sentence="8:55">بعضکم</em> به مجموع مؤمنین و کفار است، ولی روی سخن با مؤمنین است.</span> </p> <p> <span class="aya" rel="47_4" data-words="34-42">و الذین قتلوا فی سبیل الله فلن یضل أعمالهم</span> -این گفتار در سیاق شرط و حکم در آن عمومی است، می‌فرماید: کسانی که در راه خدا و در جهاد و قتال با دشمنان دین کشته می‌شوند، اعمال صالحشان که در راه خدا انجام داده‌اند هرگز باطل نمی‌شود. </p> <p>بعضی<span class="footnote" rel="1" title="الدر المنثور، ج ۶، ص ۴۶">*</span> گفته‌اند: مراد از جمله‌ <span class="aya" rel="47_4" data-words="34-39">و الذین قتلوا فی سبیل الله</span>، شهیدان در جنگ احد است. لیکن این سخن تخصیصی است بدون دلیل و سیاق آیه همانطور که گفتیم عمومی است. </p> <h3> <span class="title" rel="47_1 47_2 47_3 47_4 47_5 47_6">معنای اینکه خداوند کسانی را که در راه او کشته شدند هدایت و اصلاح بال می‌نماید</span> </h3> <p> <code class="aya" rel="47_5"/> <span class="aya" rel="47_5" data-words="1-4">سیهدیهم و یصلح بالهم</span> ضمیر جمع به‌ <span class="aya" rel="47_4" data-words="35-39">الذین قتلوا فی سبیل الله...</span> برمی‌گردد، در نتیجه آیه شریفه و آیه بعدش در مقام بیان حال شهداء بعد از شهادتشان می‌باشد که می‌فرماید: به زودی خدای تعالی ایشان را بسوی منازل سعادت و کرامت هدایت نموده، با مغفرت و عفو از گناهانشان، حالشان را اصلاح می‌کند و شایسته دخول در بهشت می‌شوند. </p> <p>و وقتی این آیه را با آیه‌ <span class="aya" rel="3_169" data-words="1-13">و لا تحسبن الذین قتلوا فی سبیل الله أمواتا بل أحیاء عند ربهم</span><span class="footnote" rel="2" title="تفسیر قمی، ج ۲، ص ۳۰۱">*</span> ضمیمه کنیم، معلوم می‌شود مراد از اصلاح بال کشته شدگان راه خدا، زنده کردن ایشان است به حیاتی طیب که شایسته‌شان کند برای حضور در نزد پروردگارشان، حیاتی که با کنار رفتن پرده‌ها حاصل می‌شود. </p> <p>در مجمع البیان گفته: علت این که در این چند آیه دو بار از اصلاح بال سخن به میان آمده این است که مراد از اولی اصلاح دل آنان در دین و دنیا و در دومی اصلاح حالشان در نعیم آخرت است، پس در حقیقت اولی سبب نعیم است، و دومی خود نعیم<span class="footnote" rel="3" title="مجمع البیان، ج ۹، ص ۹۸">*</span>. </p> <p>       <code class="page" rel="18,343"/> فرق بین وجه مرحوم طبرسی و وجهی که ما بیان کردیم این است که: بنا به گفته ما، اصلاح بال دومی، نظیر عطف تفسیری است برای جمله‌ <span class="aya" rel="47_5" data-words="1-1">سیهدیهم</span>، نه اصلاح در نعیم آخرت، و جمله‌ <span class="aya" rel="47_6" data-words="1-3">و یدخلهم الجنة</span> بنا به گفته او به منزله عطف تفسیری است برای جمله <span class="aya" rel="47_5" data-words="2-4">و یصلح بالهم</span> نه آنکه ما گفتیم که اصلاح حال آنان قبل از دخول جنت است. </p> <p><code class="aya" rel="47_6"/> <span class="aya" rel="47_6" data-words="1-5">و یدخلهم الجنة عرفها لهم</span> این جمله منتهی الیه هدایت ایشان است. و جمله‌ <span class="aya" rel="47_6" data-words="4-5">عرفها لهم</span> حال از <span class="aya" rel="47_6" data-words="2-2">یدخلهم</span> است، یعنی به زودی ایشان را داخل بهشت می‌کند در حالی که بهشت را یا در دنیا و به وسیله وحی انبیاء و یا به وسیله بشارت در هنگام قبض روح، یا در قبر، و یا در قیامت، و یا در همه این مواقف به ایشان شناسانده باشد. این آن معنایی است که از سیاق استفاده می‌شود. </p> <h3>بحث روایتی‌ <span class="title" rel="47_4"> (روایاتی در باره اسیر گرفتن کفار، و شان نزول آیه: <span class="aya" rel="47_4" data-words="34-39">و الذین قتلوا فی سبیل الله...</span>) </span> </h3> <p> در الدر المنثور است که ابن مردویه از علی (ع) روایت کرده که گفت: سوره محمد آیه‌ای است در ما و آیه‌ای است در بنی امیه<span class="footnote" rel="1" title="مجمع البیان، ج ۹، ص ۹۷">*</span>. </p> <p>مؤلف: قمی هم در تفسیر خود از پدرش از بعضی اصحاب امامیه از امام صادق  (ع) مثل آن را روایت کرده<span class="footnote" rel="2" title="کافی، ج ۵، ص ۳۲">*</span>. </p> <p>و در مجمع البیان در ذیل جمله‌ <span class="aya" rel="47_4" data-words="1-6">فإذا لقیتم الذین کفروا فضرب الرقاب...</span> گفته: از ائمه هدی (ع) روایت شده که اسیران جنگی دو جورند: گروهی قبل از تمام شدن جنگ دستگیر می‌شوند با اینکه هنوز تنور جنگ داغ است، امام مسلمین در باره آنان اختیار دارد، اگر خواست به قتل می‌رساند و اگر خواست یک دست و یک پایشان را به طور عکس قطع نموده رهایشان می‌کند، تا در اثر خونریزی بمیرند ولی نمی‌تواند بدون عوضی و یا با گرفتن عوض رهایشان کند. </p> <p>قسم دوم از اسیران آنهایند که بعد از تمام شدن جنگ اسیر می‌شوند که امام مسلمین در باره آنان اختیار بیشتری دارد، هم می‌تواند بدون گرفتن فداء آزادشان کند و هم می‌تواند فداء پولی و یا انسانی بگیرد، و هم می‌تواند آنها را برده کند، و هم می‌تواند گردن بزند. و در     <code class="page" rel="18,344"/> هر دو حال اگر مسلمان شدند تمامی آن شکنجه‌ها ساقط شده، حکمشان حکم مسلمین خواهد بود<span class="footnote" rel="1" title="تفسیر روح المعانی، ج ۲۶، ص ۳۶">*</span>. </p> <p>مؤلف: کافی هم حدیثی به این معنا از امام صادق (ع) روایت کرده<span class="footnote" rel="2" title="تفسیر روح المعانی، ج ۲۶، ص ۳۶">*</span>. </p> <p>و در الدر المنثور است که ابن منذر از ابن جریح روایت کرده که در ذیل آیه‌ <span class="aya" rel="47_4" data-words="34-42">و الذین قتلوا فی سبیل الله فلن یضل أعمالهم</span> گفته این آیه در باره کسانی از اصحاب رسول خدا  (ص) نازل شده که در جنگ احد کشته شدند<span class="footnote" rel="3" title="الدر المنثور، ج ۶، ص ۴۸">*</span>. </p> <p>مؤلف: خواننده گرامی به یاد دارد که گفتیم آیه عام است، اینک باز می‌گوییم سیاق استقبال در <span class="aya" rel="47_5" data-words="1-4">سیهدیهم و یصلح بالهم</span>، تنها با عمومیت سازگار است، نه با شهدایی خاص. پس، از آیه شریفه برمی‌آید که در صدد بیان یک قاعده کلی است. </p> <p>این نیز روایت شده که آیه‌ <span class="aya" rel="47_4" data-words="7-11">حتی إذا أثخنتموهم فشدوا الوثاق...</span> ناسخ آیه‌ <span class="aya" rel="8_67" data-words="1-9">ما کان لنبی أن یکون له أسری حتی یثخن...</span> است. و نیز روایت شده که جمله‌ <span class="aya" rel="9_5" data-words="5-8">فاقتلوا المشرکین حیث وجدتموهم</span> ناسخ آیه‌ <span class="aya" rel="47_4" data-words="10-17">فشدوا الوثاق فإما منا بعد و إما فداء</span> است<span class="footnote" rel="4" title="الدر المنثور، ج ۶، ص ۴۸">*</span>. و خواننده محترم در سابق توجه فرموده که اصلا نسخی در کار نیست. </p> 
