<h2 class="sura">سوره مطففین مکی یا مدنی است و سی و شش آیه دارد </h2><h3 class="ayas">سوره المطففین آیه‌های ۱ تا ۲۱</h3><code class="section" rel="83_1-21"/><h3>ترجمه آیات</h3> <p> <span class="trans" rel="83_0">به نام خداوند رحمان و رحیم.  </span><span class="trans" rel="83_1">وای بر کم‌فروشان.  «۱» </span><span class="trans" rel="83_2">کسانی که وقتی از مردم پیمانه می‌گیرند تمام می‌گیرند.  «۲» </span><span class="trans" rel="83_3">و چون پیمانه به مردم دهند یا برای ایشان وزن کنند بکاهند.  «۳» </span><span class="trans" rel="83_4">آیا آنها نمی‌دانند که در روزی بس بزرگ مبعوث خواهند شد.  «۴» </span><span class="trans" rel="83_5">آیا آنها نمی‌دانند که در روزی بس بزرگ مبعوث خواهند شد.  «۵» </span><span class="trans" rel="83_6">روزی که مردم به فرمان پروردگار جهانیان می‌ایستند. <code class="page" rel="20,378"/> «۶» </span><span class="trans" rel="83_7"> در آن روز همه یک جور سرنوشت ندارند بلکه نامه بدکاران در سجین است.  «۷» </span><span class="trans" rel="83_8">و تو چه دانی که سجین چیست؟.  «۸» </span><span class="trans" rel="83_9">کتابی است نوشته شده.  «۹» </span><span class="trans" rel="83_10">در آن روز وای بر تکذیب‌گران.  «۱۰» </span><span class="trans" rel="83_11">همانها که روز جزا را تکذیب می‌کنند.  «۱۱» </span><span class="trans" rel="83_12">و جز ستمگر گنه‌کار آن را تکذیب نکند.  «۱۲» </span><span class="trans" rel="83_13">و چون آیات ما را بر او بخوانند گوید افسانه‌های گذشتگان است.  «۱۳» </span><span class="trans" rel="83_14">نه، این حرفها بهانه است، علت اصلی تکذیبشان این است که در اثر اعمال زشتشان دلهایشان زنگار بسته.  «۱۴» </span><span class="trans" rel="83_15">نه، چنین کسانی با نیکان سرنوشت مشترکی ندارند اینان آن روز از قرب پروردگارشان دورند.  «۱۵» </span><span class="trans" rel="83_16">آن گاه وارد جهنم شوند.  «۱۶» </span><span class="trans" rel="83_17">سپس به ایشان گفته شود که این همان چیزی است که آن را تکذیب می‌کردید.  «۱۷» </span><span class="trans" rel="83_18">نه، نامه نیکان در علیین است.  «۱۸» </span><span class="trans" rel="83_19">و تو چه دانی که علیین چیست؟.  «۱۹» </span><span class="trans" rel="83_20">کتابی است نوشته شده.  «۲۰» </span><span class="trans" rel="83_21">که مقربان شاهد آنند.  «۲۱» </span></p>                                     <h3>بیان آیات</h3> <p> این سوره با تهدید اهل تطفیف و کم‌فروشی در کیل و وزن آغاز شده و کم‌فروشان را تهدید می‌کند به اینکه در یوم عظیم که روز قیامت است برای جزا مبعوث می‌شوند، و این مطلب را با تفصیل جریانی که در آن روز بر سر فجار و ابرار می‌آید خاتمه می‌دهد. </p> <p>و آیات اول این سوره که سخن از مطففین دارد از نظر سیاق با آیات مدنی، و آیات آخرش با سیاق سوره‌های مکی مناسب‌تر است. </p> <p><code class="aya" rel="83_1"/> <span class="aya" rel="83_1" data-words="1-2">ویل للمطففین</span> کلمه <em>تطفیف</em> به معنای نقص در کیل و وزن است که خدای تعالی از آن نهی کرده، و آن را افساد در زمین خوانده، و از شعیب حکایت کرده که به قوم خود گفت: <span class="aya" rel="11_85" data-words="1-19">و یا قوم أوفوا المکیال و المیزان بالقسط و لا تبخسوا الناس أشیاءهم و لا تعثوا فی الأرض مفسدین</span><span class="footnote" rel="1" title="ای مردم من، به کیل و وزن وفا کنید، و عدالت را در میزان رعایت کنید، و اموال مردم را به بخس مخورید، و در زمین افساد و طغیان مورزید سوره هود، آیه ۸۴">*</span>، و ما در تفسیر همین آیه در سوره هود بحث کردیم که چرا کم‌فروشی، افساد در زمین است. </p> <h3> <span class="title" rel="83_1 83_2"><span class="phrase">چند وجه در باره اینکه در توصیف <em rel="fa_83_1_2-2" data-sentence="31:118">مطففین</em> به <span class="aya" rel="83_2" data-words="1-6">الذین إذا اکتالوا علی الناس یستوفون...</span> خریدن به وزن گفته نشده</span></span> </h3> <p> <code class="aya" rel="83_2"/><code class="aya" rel="83_3"/> <span class="aya" rel="83_2-3" data-words="1-12">الذین إذا اکتالوا علی الناس یستوفون، و إذا کالوهم أو وزنوهم یخسرون</span> مصدر <em>اکتیال</em> که فعل <em>اکتالوا</em> از آن مشتق است، وقتی با حرف <em>من</em> متعدی می‌شود به معنای کیل گرفتن از مردم (و یا به عبارتی، خریدن کالا با کیل تمام است)، و اگر با حرف <em>علی</em> متعدی شود به معنای ضرر.  (و یا دادن جنس به مردم به کیل ناقص) است<span class="footnote" rel="2" title="که در هر دو صورت ترازودار دیگری است، در صورت اول که خریدارم، می‌خواهم کیل مرا چرب بکشد، و در صورت دوم که فروشنده‌ام می‌خواهم خشک بکشد &lt;em&gt;مترجم&lt;/em&gt; ">*</span>. </p> <p>و اما کلمه <em>کیل</em> که مصدر فعل <em>کالوا</em> است به معنای کیل دادن به مردم است،  (که خود من ترازو دارم) وقتی گفته می‌شود. کاله الطعام و وزنه معنایش این است که کالای مردم را وزن وکیل کرد، چیزی که هست از میان همه طوائف عرب، اهل حجاز برای رساندن این معنا می‌گویند: کاله الطعام و وزنه و سایر طوائف عرب می‌گویند: کال له الطعام و وزن له-طعام و کالا را برای او کیل وزن کرد . و <span class="phrase">قرآن کریم به طوری که مجمع البیان<span class="footnote" rel="3" title="مجمع البیان، ج ۱۰، ص ۴۵۱">*</span> گفته به لغت اهل حجاز نازل شده، و کلمه <em>استیفاء</em> که فعل <em rel="fa_83_2_6-6" data-sentence="167:114">یستوفون</em> مشتق از آن است به معنای گرفتن حق بطور تمام و کامل است، و کلمه <em>اخسار</em> به معنای افکندن دیگران در خسارت است.</span> </p> <p>و معنای آیه این است که: وقتی از مردم، کالایی می‌گیرند حق خود را به تمام و کمال دریافت می‌کنند، ولی وقتی می‌خواهند کالایی به مردم بدهند به کیل یا وزن ناقص می‌دهند، و مردم را به خسران و ضرر می‌اندازند. </p> <p>پس مضمون مجموع دو آیه یک مذمت است، و آن این است که مطففین حق را برای خود رعایت می‌کنند، ولی برای دیگران رعایت نمی‌کنند. و به عبارتی دیگر حق را برای دیگران آن طور که برای خود رعایت می‌کنند رعایت نمی‌نمایند، و این خود باعث تباهی اجتماع انسانی است که اساس آن بر تعادل حقوق متقابل است، و اگر این تعادل از بین برود و فاسد شود همه چیز فاسد می‌شود. </p> <p>       <code class="page" rel="20,380"/> در آیه شریفه در مقابل کیل، وزن را آورد، ولی در مقابل اکتیال <em>اءتزان</em> را نیاورد، بعضی<span class="footnote" rel="1" title="روح المعانی، ج ۳۰، ص ۷۰">*</span> در سبب آن گفته‌اند: برای این بوده که مطففین، معامله‌گرانی بودند که اغلب حبوبات و سبزیجات و متاعهای دیگر را کلی می‌خریدند و خرده خرده به تدریج می‌فروختند، و عادت در بیشتر این اجناس این است که با کیل سنجیده شود نه به وزن، بدین جهت تنها اکتیال را ذکر کرد، و از اءتزان نام نبرد چون اساس آیه بر غالب است. </p> <p>بعضی<span class="footnote" rel="2" title="روح المعانی، ج ۳۰، ص ۷۱">*</span> دیگر گفته‌اند اگر نامی از <em>اءتزان</em> نیاورد برای این بود که کیل و وزن هر دو وسیله خرید و فروش است، آوردن یکی از آنها دلالت بر دیگری هم دارد. </p> <p>ولی این توجیه درست نیست، برای اینکه این حرف در کلمه <em>کیل</em> هم می‌آید چرا در برابر کیل وزن را ذکر کرد، ولی در برابر اکتیال اءتزان را ذکر نکرد؟ پس این وجه خالی از تحکم نیست. </p> <p>بعضی<span class="footnote" rel="3" title="سپس او را به پایین‌ترین مرحله بازگرداندیم سوره تین، آیه ۵">*</span> دیگر گفته‌اند: این دو آیه عادت و رسم کسانی را حکایت می‌کند که سوره درباره آنان نازل شده، مردمی که تنها با کیل می‌خریدند، ولی در هنگام فروش بعضی کالاها را کیل و بعضی را وزن می‌کردند. </p> <p>این وجه نیز ادعایی بدون دلیل است. </p> <p>بعضی<span class="footnote" rel="4" title="روح المعانی، ج ۳۰، ص ۷۳">*</span> دیگر در توجیه ذکر اکتیال و عدم ذکر اءتزان وجوهی دیگر آورده‌اند که خالی از ضعف نیست. </p> <h3> <span class="title" rel="83_1 83_2 83_3 83_4 83_5 83_6 83_7 83_8 83_9 83_10 83_11 83_12 83_13 83_14 83_15 83_16 83_17 83_18 83_19 83_20 83_21">احتمال بر انگیخته شدن بعد از مرگ برای اجتناب از محرمات کافی است</span> </h3> <p> <code class="aya" rel="83_4"/><code class="aya" rel="83_5"/> <span class="aya" rel="83_4-5" data-words="1-8">أ لا یظن أولئک أنهم مبعوثون، لیوم عظیم</span> استفهام در این آیه انکاری، و برای برانگیختن تعجب شنونده است، و کلمه <em>ظن</em>  در آن به همان معنای معروف است. و <span class="phrase">کلمه <em rel="fa_83_4_3-3" data-sentence="5:145">اولئک</em> اشاره به مطففین است، و اگر برای اشاره به آنان این کلمه را که مخصوص اشاره به دور است برگزید، برای این بود که بفهماند کم‌فروشان از رحمت خدا دورند.</span> و <span class="phrase">منظور از <em rel="fa_83_5_1-2" data-sentence="9:54">یوم عظیم</em> ، روز قیامت است که در آن به عملشان کیفر داده می‌شوند.</span> </p> <p>و اگر اکتفاء کرد به ظن و گمان به مساله قیامت و حساب، با اینکه اعتقاد به معاد باید علمی و یقینی باشد، برای اشاره به این حقیقت است که در اجتناب از کم‌فروشی احتمال خطر و ضرر آخرتی هم کافی است، اگر کسی یقین به قیامت نداشته     <code class="page" rel="20,381"/> باشد، و تنها احتمال آن را بدهد همین احتمال که ممکن است قیامت راست باشد، و خدای تعالی در آن روز عظیم مردم را بدانچه کرده‌اند مؤاخذه کند، کافی است که او را از کم‌فروشی باز بدارد. </p> <p>ولی بعضی<span class="footnote" rel="1" title="روح المعانی، ج ۳۰، ص ۷۰">*</span> از مفسرین گفته‌اند: کلمه <em>ظن</em> در اینجا به معنای یقین است. </p> <p><code class="aya" rel="83_6"/> <span class="aya" rel="83_6" data-words="1-5">یوم یقوم الناس لرب العالمین</span> مراد از روزی که مردم برای رب العالمین به پا می‌خیزند ، روز قیامت است که سر از قبرها بر می‌آورند، و این تعبیر کنایه است از اینکه بعد از مردن دوباره زنده می‌شوند تا خدا در بین آنان حکم و داوری کند. </p> <h3> <span class="title" rel="83_7">توضیح مفردات و جملات آیات: <span class="aya" rel="83_7" data-words="1-6">کلا إن کتاب الفجار لفی سجین...</span> </span> </h3> <p> <code class="aya" rel="83_7"/> <span class="aya" rel="83_7-10" data-words="1-16">کلا إن کتاب الفجار لفی سجین، و ما أدراک ما سجین، کتاب مرقوم، ویل یومئذ للمکذبین</span> این آیه-به طوری که بعضی<span class="footnote" rel="2" title="مفردات راغب، ماده &lt;em&gt;رین&lt;/em&gt; ">*</span> ها گفته‌اند-ردع و انکار عمل زشت کم‌فروشی و غفلت از روز بعث و حساب است. </p> <p> <span class="aya" rel="83_7" data-words="2-6">إن کتاب الفجار لفی سجین...</span> <span class="phrase">-بطوری که دقت در سیاق این چهار آیه و مقایسه آنها با یکدیگر، و نیز آنچه از مقایسه مجموع این چهار آیه با مجموع چهار آیه‌ای که با جمله <span class="aya" rel="83_18" data-words="1-4">کلا إن کتاب الأبرار...</span> شروع می‌شود آنچه به دست می‌آید این است که: مراد از کلمه  <em>سجین</em> چیزی است که مقابل و مخالف <em rel="fa_83_18_6-6" data-sentence="306:763">علیین</em> باشد، و چون معنای علیین علو روی علو دیگر و یا به عبارتی علو دو چندان است، معلوم می‌شود منظور از سجین هم سفلی روی سفلای دیگر، و یا به عبارتی پستی دو چندان و گرفتاری در چنان پستی است، هم چنان که آیه‌ <span class="aya" rel="95_5" data-words="1-4">ثم رددناه أسفل سافلین</span><span class="footnote" rel="3" title="و سوگند به نفس آدمی و آن کس که آن را منظم ساخته، سپس خیر و شر را به او الهام کرده است سوره شمس، آیه ۷ و ۸">*</span> بدان اشاره می‌کند، پس از هر معنا نزدیک‌تر به ذهن این است که این کلمه مبالغه در <em>سجن-حبس</em> باشد، هم چنان که کلمه <em>سکیر</em> و <em>شریب</em> مبالغه در  <em>سکر-مستی</em> و <em>شرب-نوشیدن</em> است، در نتیجه معنای آیه-همانطور که دیگران هم گفته‌اند-این است که کتاب فجار در حبس و زندانی است که هر کس در آن بیفتد بیرون شدن برایش نیست.</span> </p> <p>کلمه <em>کتاب</em> به معنای مکتوب است، آن هم نه از کتابت به معنای قلم دست گرفتن و در کاغذ نوشتن، بلکه از کتابت به معنای قضای حتمی است، و منظور از کتاب       <code class="page" rel="20,382"/> فجار سرنوشتی است که خدا برای آنان مقدر کرده، و آن جزایی است که با قضای حتمیش اثبات فرموده. </p> <p>پس حاصل آیه این شد: آنچه خدای تعالی به قضای حتمیش برای فجار مقدر و آماده کرده در سجین است که سجنی بر بالای سجنی دیگر است، به طوری که اگر کسی در آن بیفتد تا ابد و یا تا مدتی بس طولانی در آن خواهد بود. و جمله<code class="aya" rel="83_8"/> <span class="aya" rel="83_8" data-words="1-5">و ما أدراک ما سجین</span> چیز تازه‌ای ندارد، جز اینکه می‌خواهد مردم را از سجین بترساند، و بفهماند آن قدر سخت است که با زبان بشری نمی‌توان معرفیش کرد. </p> <p><code class="aya" rel="83_9"/> <span class="aya" rel="83_9" data-words="1-2">کتاب مرقوم</span> -این جمله بر روی هم خبری است برای مبتدایی که حذف شده، و آن ضمیری است که به کلمه <em>سجین</em> بر می‌گردد، و مجموع <em>هو کتاب مرقوم</em> بیانگر آن است و کلمه <em>کتاب</em> در اینجا نیز به معنای مکتوب است از کتابت، و به معنای قضاء و اثبات می‌باشد، و کلمه <em>مرقوم</em> از ماده رقم است، که راغب گفته به معنای خط درشت است. و بعضی گفته‌اند به معنای نقطه‌گذاری هر نوشته است، و در آیه‌ <span class="aya" rel="83_9" data-words="1-2">کتاب مرقوم</span> هر دو احتمال هست<span class="footnote" rel="1" title="مفردات راغب، ماده &lt;em&gt;رقم&lt;/em&gt; ">*</span>. </p> <p>ولی به نظر ما معنای دوم با مقام مناسب‌تر باشد، در آن صورت جمله مورد بحث اشاره‌ای به این معنا خواهد بود که آنچه برای آنان مقدر شده کاملا روشن است، و هیچ ابهامی در آن نیست، به این معنا که حتمی و مشخص است و تخلف‌پذیر نیست. </p> <p>در اینجا این سؤال پیش می‌آید که: در این چند آیه کتاب ظرف شده برای کتاب، چون فرموده کتاب فجار در سجین است که آن نیز کتابی است مرقوم، و این معقول نیست که چیزی ظرف خودش باشد؟ در جواب می‌گوییم: هیچ عیبی ندارد چون از باب ظرف شدن کل برای جزء است، و هیچ اشکالی هم ندارد، پس سجین کتابی است جامع که در آن خیلی سرنوشت‌ها نوشته شده و از آن جمله کتاب و سرنوشت فجار است. </p> <p><code class="aya" rel="83_10"/>و جمله‌ <span class="aya" rel="83_10" data-words="1-3">ویل یومئذ للمکذبین</span> نفرینی بر فجار و خبر مرگ ایشان است، و در آن فجار را تکذیب‌گران خوانده، و کلمه <em>یومئذ</em> به حسب معنا ظرف است برای جمله‌ <span class="aya" rel="83_7" data-words="2-6">إن کتاب الفجار لفی سجین</span>، می‌فرماید هلاک شوند فجار-که همان تکذیب‌گران باشند-در روزی که آنچه خدا برایشان مقدر کرده و جزایی که قضایش را رانده محقق شود، و عذابی که   <code class="page" rel="20,383"/> برایشان فراهم ساخته بر سرشان بیاید. </p> <p>این بود آن معنایی که گفتیم دقت در مجموع چهار آیه به دست می‌دهد، و این چهار آیه دارای سیاقی واحد و متصل و اجزایش با هم سازگار است. </p> <h3> <span class="title" rel="83_7 83_6 83_9 83_10 83_1 83_2 83_3 83_4 83_5 83_8 83_11 83_12 83_13 83_14 83_15 83_16 83_17 83_18 83_19 83_20 83_21">اقوال مفسرین در بیان مراد از مفردات و جملات این آیات</span> </h3> <p> لیکن مفسرین در مفردات این چهار آیه اقوالی متفرق دارند: مثلا گفته‌اند:<span class="footnote" rel="1" title="مجمع البیان، ج ۱۰، ص ۴۵۳">*</span> کتاب در جمله‌ <span class="aya" rel="83_7" data-words="2-4">إن کتاب الفجار</span> به معنای مکتوب است، و مراد از آن نامه‌های اعمال است. و بعضی<span class="footnote" rel="2" title="در آن روز سلطنت عالم با کیست؟ با خدای قاهر منتقم یکتا است سوره مؤمن، آیه ۱۶">*</span> گفته‌اند: کتاب مصدر و به همان معنای مصدری-کتابت-است، و در کلام مضافی است که حذف شده، و تقدیر کلام ان کتابة عمل الفجار لفی سجین-کتابت اعمال فجار در سجین است می‌باشد. </p> <p>و یا گفته‌اند:<span class="footnote" rel="3" title="و می‌دانند که خداوند حق مبین است سوره نور، آیه ۲۵">*</span> فجار اعم است از تکذیب‌گران، پس شامل کفار و فساق هر دو می‌شود. </p> <p>و یا گفته‌اند:<span class="footnote" rel="4" title="علل الشرائع، ج ۱، ص ۱۱۷، ح ۴">*</span> مراد از سجین، طبقه هفتم زمین است، که نامه فجار را آنجا می‌گذارند. و بعضی<span class="footnote" rel="5" title="حاشا که اگر دارای علم الیقین بودید، دوزخ را به چشم خود می‌دیدید سوره تکاثر، آیه ۶">*</span> گفته‌اند: دره‌ای است در جهنم، و یا چاهی است در آنجا. و بعضی<span class="footnote" rel="6" title="مجمع البیان، ج ۱۰، ص ۴۵۵">*</span> گفته‌اند: اصلا کلمه سجین نام نامه‌های اعمال فجار است. و بعضی گفته‌اند: سجین اول نام جایی است که نامه اعمال فجار را آنجا می‌گذارند، و دومی نام نامه اعمال آنان است، و بعضی<span class="footnote" rel="7" title="روح المعانی، ج ۳۰، ص ۷۱">*</span> گفته‌اند: نام کتابی است که جامع‌ همه نامه‌های اعمال بد است، که اعمال فجار از جن او انس در آن نوشته شده. و بعضی<span class="footnote" rel="8" title="الجامع لاحکام القرآن، ج ۱۰، ص ۲۵۸">*</span> گفته‌اند مراد از آن، خسارت و خواری است، نظیر اینکه وقتی بخواهند نهایت درجه سقوط کسی را برسانند می‌گویند فلانی به حضیض رسید. و بعضی<span class="footnote" rel="9" title="تفسیر روح المعانی، ج ۳۰، ص ۷۲">*</span> گفته‌اند: کلمه <em>سجین</em> بدل از کلمه <em>سجیل</em> است، که لامش مبدل به نون شده است، هم چنان که از جبرئیل تعبیر می‌کنند جبرین، و از این قبیل سخنانی که درباره مفردات آیات چهارگانه گفته‌اند. </p> <p>و همچنین سخنانی که در باره جملات آن دارند، مثل اینکه گفته‌اند:<span class="footnote" rel="10" title="مجمع البیان، ج ۱۰، ص ۴۵۳">*</span> جمله‌ <span class="aya" rel="83_9" data-words="1-2">کتاب مرقوم</span> بیان و تفسیر سجین نیست، بلکه تفسیر کتاب است که در جمله‌ <span class="aya" rel="83_7" data-words="2-4">إن کتاب الفجار</span>             <code class="page" rel="20,384"/> آمده. و یا گفته‌اند<span class="footnote" rel="1" title="و سپس سرانجام کار کسانی که مرتکب گناهان می‌شوند، این است که آیات خدا را تکذیب نموده و آن را استهزاء نمایند سوره روم، آیه ۱۰">*</span> : جمله‌ <span class="aya" rel="83_10" data-words="1-3">ویل یومئذ للمکذبین</span> متصل است به جمله‌ <span class="aya" rel="83_6" data-words="1-5">یوم یقوم الناس لرب العالمین</span>، و سه آیه دیگر که بین این دو آیه واقع شده جمله معترضه است. </p> <p>و خواننده عزیز اگر در این سخنان دقت کند خواهد دید که بسیاری از آنها صرف تحکم و بی دلیل حرف زدن است. </p> <p>علاوه بر این، این سخنان سیاق واحد و متصل آیات مربوط به هم را پاره می‌کند، چون گفتیم این چند آیه در مقابل چهار آیه آینده است که کتاب ابرار را توصیف می‌کنند، و سیاقی واحد و متصل دارند، پس دیگر حاجت به آن نیست که متعرض تک تک آن اقوال و مناقشه در آنها شویم. </p> <h3> <span class="title" rel="83_1 83_2 83_3 83_4 83_5 83_6 83_7 83_8 83_9 83_10 83_11 83_12 83_13 83_14 83_15 83_16 83_17 83_18 83_19 83_20 83_21">گناه زیاد و مستمر، سر انجام انسان را به تکذیب روز جزا منتهی می‌کند</span> </h3> <p> <code class="aya" rel="83_11"/> <span class="aya" rel="83_11" data-words="1-4">الذین یکذبون بیوم الدین</span> <span class="phrase">این آیه، کلمه <em rel="fa_83_10_3-3" data-sentence="14:300">مکذبین</em> در آیه قبل را تفسیر می‌کند، و مؤید این نظریه، آیات بعدی است، و ظاهر آن این است که مراد از تکذیب، تکذیب قولی و به زبان صریح است، در نتیجه آیه شریفه و مذمت آن فقط شامل کفار می‌شود، و فاسقان از اهل ایمان را شامل نمی‌شود، پس باید بگوییم منظور از مطففین هم همه کم‌فروشان نیست، بلکه مراد کفار کم‌فروش است.</span> </p> <p>مگر اینکه بگوییم منظور از تکذیب، اعم از تکذیب زبانی است که تکذیب عملی را هم شامل می‌شود، و چه بسا آیه قبل هم که می‌فرمود: <span class="aya" rel="83_4" data-words="1-6">أ لا یظن أولئک أنهم مبعوثون</span> این نظریه را تایید کند. </p> <p><code class="aya" rel="83_12"/> <span class="aya" rel="83_12" data-words="1-8">و ما یکذب به إلا کل معتد أثیم</span>. </p> <p><span class="phrase">کلمه <em rel="fa_83_12_7-7" data-sentence="5:243">معتد</em> اسم فاعل از مصدر <em>اعتداء</em> است، که معنای تجاوز را می‌دهد، و مراد در اینجا تجاوز از حدود عبودیت است، و کلمه <em rel="fa_83_12_8-8" data-sentence="173:116">اثیم</em> به معنای کسی است که گناهان بسیار داشته باشد، به طوری که گناهانش روی هم انباشته شده، و به کلی در شهوات غرق شده باشد.</span> </p> <p>و معلوم است که یگانه مانعی که انسان را از گناه باز می‌دارد ایمان به بعث و جزا است، و کسی که در شهوات فرو رفته و دلش گناه دوست شده باشد، حاضر نیست منع هیچ مانعی از گناه را و از آن جمله مساله قیامت را بپذیرد، و نسبت به گناهان بی رغبت و متنفر شود، در نتیجه گناه زیاد، کار او را بدینجا منتهی می‌کند که قیامت و جزا را بکلی انکار می‌نماید، آیه شریفه زیر همین مساله را خاطرنشان می‌سازد:   <code class="page" rel="20,385"/> <span class="aya" rel="30_10" data-words="1-14">ثم کان عاقبة الذین أساؤا السوای أن کذبوا بآیات الله و کانوا بها یستهزؤن</span><span class="footnote" rel="1" title="الجامع لاحکام القرآن، ج ۱۰، ص ۲۶۱">*</span>. </p> <p><code class="aya" rel="83_13"/> <span class="aya" rel="83_13" data-words="1-7">إذا تتلی علیه آیاتنا قال أساطیر الأولین</span> <span class="phrase">منظور از آیات خدا در اینجا همان آیات قرآن است، برای اینکه سخن از تلاوت آن آیات دارد، و کلمه <em rel="fa_83_13_6-6" data-sentence="92:120">اساطیر</em> جمع اسطوره است، که به معنای نوشته شده سطر به سطر است، و منظور کفار این بوده که این آیات قرآنی اباطیل امت‌های گذشته است.</span> </p> <p>و معنای آیه این است که چون آیات قرآن بر آنان تلاوت می‌شود، آیاتی که ایشان را از گناه و نافرمانی خدا بر حذر داشته و از روز قیامت و جزای آن انذار می‌کنند، در مقابل می‌گویند اینها اباطیلند. </p> <h3> <span class="title" rel="83_1 83_2 83_3 83_4 83_5 83_6 83_7 83_8 83_9 83_10 83_11 83_12 83_13 83_14 83_15 83_16 83_17 83_18 83_19 83_20 83_21">اعمال زشت صفا و جلای نفس را تیره کرده به آن نقش و صورتی می‌دهند که از درک حق مانع می‌گردد</span> </h3> <p> <code class="aya" rel="83_14"/> <span class="aya" rel="83_14" data-words="1-8">کلا بل ران علی قلوبهم ما کانوا یکسبون</span> این جمله ردع و انکار سخن تکذیب‌گران، یعنی رد <span class="aya" rel="83_13" data-words="6-7">أساطیر الأولین</span> است. </p> <p>راغب گفته: کلمه <em>رین</em> به معنای غبار و زنگ، و یا به عبارتی تیرگی است که روی چیز گرانبهایی بنشیند (در نسخه‌ای دیگر آمده روی چیز شفافی بنشیند)، در قرآن آمده که: <span class="aya" rel="83_14" data-words="2-5">بل ران علی قلوبهم...</span> یعنی گناهان مانند زنگی و غباری شد که روی جلای دلهاشان را گرفت، و آن دلها را از تشخیص خیر و شر کور کرد<span class="footnote" rel="2" title="اصول کافی، ج ۱، ص ۳۹۰، ح ۴">*</span>. </p> <p>پس این زنگ بودن گناهان بر روی دلهای آنان عبارت شد از حائل شدن گناهان بین دلها، و بین تشخیص حق، آن طور که هست. </p> <p>از این آیه شریفه سه نکته استفاده می‌شود: اول اینکه: اعمال زشت نقش و صورتی به نفس می‌دهد، و نفس آدمی را به آن صورت در می‌آورد. </p> <p>دوم اینکه: این نقوش و صورت‌ها مانع آن است که نفس آدمی حق و حقیقت را درک کند، و میان آن و درک حق حائل می‌شود. </p> <p>سوم اینکه: نفس آدمی بحسب طبع اولیش صفا و جلایی دارد که با داشتن آن حق را آن طور که هست درک می‌کند، و آن را از باطل، و نیز خیر را از شر تمیز می‌دهد، هم چنان که در جای دیگر فرمود: <span class="aya" rel="91_7-8" data-words="1-9">و نفس و ما سواها، فألهمها فجورها و تقواها</span><span class="footnote" rel="3" title="اصول کافی، ج ۲، ص ۴، ح ۴">*</span>. </p> <p>       <code class="page" rel="20,386"/><code class="aya" rel="83_15"/> <span class="aya" rel="83_15" data-words="1-6">کلا إنهم عن ربهم یومئذ لمحجوبون</span> این آیه انکار از ارتکاب گناهانی است که فرمود بین قلب و درک حق حائل می‌شود، و مراد از محجوب بودن از پروردگارشان در روز قیامت محروم بودنشان از کرامت قرب و منزلت او است. و شاید مراد آن مفسر<span class="footnote" rel="1" title="تفسیر قمی، ج ۲، ص ۴۱۰">*</span> هم که گفته: منظور محجوب بودن از رحمت خداست همین باشد. </p> <p>پس معنای محجوب بودن این نیست که از معرفت خدا محجوبند، چون در روز قیامت همه حجابها برطرف می‌شود، یعنی همه اسبابهای ظاهری که در دنیا واسطه میان خدا و خلق بودند از کار می‌افتند و در نتیجه تمام خلایق معرفتی تام و کامل به خدای تعالی پیدا می‌کنند، هم چنان که فرمود: <span class="aya" rel="40_16" data-words="10-15">لمن الملک الیوم لله الواحد القهار</span><span class="footnote" rel="2" title="روضة الواعظین، ج ۲، ص ۴۱۴">*</span> و نیز فرمود: <span class="aya" rel="24_25" data-words="6-12">و یعلمون أن الله هو الحق المبین</span><span class="footnote" rel="3" title="الدر المنثور، ج ۶، ص ۳۲۵">*</span>. </p> <p><code class="aya" rel="83_16"/> <span class="aya" rel="83_16" data-words="1-4">ثم إنهم لصالوا الجحیم</span> معنایش این است که ایشان داخل جحیم خواهند شد، دخولی که بیرون شدن برایش نیست. -بعضی<span class="footnote" rel="4" title="اصول کافی، ج ۲، ص ۲۷۳، ح ۲۰">*</span> گفته‌اند معنایش این است که حرارت آن را می‌چشند-. و کلمه <em>ثم</em> در این آیه و آیه بعدیش برای تراخی و بعدیت در کلام است، پس بعدیت زمانی نیست، بلکه رتبی است. </p> <p><code class="aya" rel="83_17"/> <span class="aya" rel="83_17" data-words="1-7">ثم یقال هذا الذی کنتم به تکذبون</span> این آیه توبیخی کوبنده است از خازنان دوزخ و یا از اهل دوزخ، به کسانی که وارد آن می‌شوند. </p> <h3> <span class="title" rel="83_18"><span class="phrase">معنای <em rel="fa_83_18_6-6" data-sentence="6:52">علیین</em> که فرمود کتاب ابرار در آن است و چند قول در این باره</span></span> </h3> <p> <code class="aya" rel="83_18"/><code class="aya" rel="83_19"/><code class="aya" rel="83_20"/> <span class="aya" rel="83_18-20" data-words="1-13">کلا إن کتاب الأبرار لفی علیین، و ما أدراک ما علیون، کتاب مرقوم</span> این سه آیه نیز ردع است، البته در معنای ردعی که در آیه‌ <span class="aya" rel="83_7" data-words="1-4">کلا إن کتاب الفجار</span> بود، و کلمه <em>علیون</em> -همانطور که در سابق هم گفتیم-به معنای علوی روی علو دیگر است، و یا به عبارتی دیگر علوی دو چندان که با درجات عالی و منازل قرب به خدای تعالی منطبق می‌شود، هم چنان که گفتیم سجین بر خلاف این معنا است. </p> <p>         <code class="page" rel="20,387"/> سخنی که بتوان در تفسیر این سه آیه گفت همان سخنانی است که در باره سه آیه گذشته که در مقابل این سه آیه بود و می‌فرمود: <span class="aya" rel="83_7-9" data-words="2-13">إن کتاب الفجار لفی سجین، و ما أدراک ما سجین، کتاب مرقوم</span> گفتیم. </p> <p>پس معنای آن، این است که: آنچه برای ابرار مقدر شده، و قضایش رانده شده، تا جزای نیکوکاریهای آنان باشد، در علیین قرار دارد، و تو ای پیامبر!نمی‌دانی علیین چیست، امری است نوشته شده، و قضایی است حتمی و مشخص و بدون ابهام. </p> <p><span class="phrase">مفسرین در این آیات سخنانی دارند، هم چنان که در آیات قبل داشتند، چیزی که هست در این آیه در خصوص کلمه <em rel="fa_83_18_6-6" data-sentence="100:172">علیین</em> این را هم گفته‌اند<span class="footnote" rel="1" title="اصول کافی، ج ۱، ص ۴۱، ح ۸">*</span> که: معنایش آسمان هفتم است، که در تحت عرش قرار دارد، و منزلگاه ارواح مؤمنین است.</span> و نیز گفته‌اند:<span class="footnote" rel="2" title="روح المعانی، ج ۳۰، ص ۷۰">*</span> علیین همان سدرة المنتهی است، که اعمال بدانجا منتهی می‌شود. </p> <p>بعضی<span class="footnote" rel="3" title="روح المعانی، ج ۳۰، ص ۷۰">*</span> دیگر گفته‌اند: لوحی است از زبرجد آویزان، در تحت عرش که اعمال بندگان در آن نوشته شده. </p> <p>بعضی<span class="footnote" rel="4" title="روح المعانی، ج ۳۰، ص ۷۰">*</span> دیگر گفته‌اند: مراتب عالیه‌ای است که محفوف به جلالت است. </p> <p>اشکالی که به این سخنان وارد است همان اشکالی است که در باره اقوال وارده در خصوص آیات گذشته کردیم و گفتیم که هیچ دلیلی بر هیچ یک از این اقوال نیست. </p> <h3> <span class="title" rel="83_21"><span class="phrase">مراد از <em rel="fa_83_21_2-2" data-sentence="8:32">مقربون</em> و اینکه ایشان علیین را می‌بینند</span></span> </h3> <p> <code class="aya" rel="83_21"/> <span class="aya" rel="83_21" data-words="1-2">یشهده المقربون</span> مناسب‌تر با معنایی که برای آیات قبل کردیم این است که بگوییم: <em>شهادت</em> در این جمله به معنای معاینه و به چشم خود دیدن است، و <em>مقربین</em> ، قومی از اهل بهشتند که درجه‌شان از درجه عموم ابرار به بیانی که در تفسیر آیه‌ <span class="aya" rel="83_28" data-words="1-4">عینا یشرب بها المقربون</span> خواهد آمد بالاتر است، پس مراد این است که مقربین، علیین را با ارائه خدای تعالی می‌بینند، و خدای عز و جل نظیر این مشاهده را در باره دوزخ آورده و فرموده‌ <span class="aya" rel="102_5-6" data-words="1-7">کلا لو تعلمون علم الیقین، لترون الجحیم</span><span class="footnote" rel="5" title="الدر المنثور، ج ۶، ص ۳۲۵">*</span>، و از این آیه استفاده می‌شود که مقربین همان اهل یقینند. </p> <p>بعضی<span class="footnote" rel="6" title="مجمع البیان، ج ۱۰، ص ۴۵۳">*</span> از مفسرین گفته‌اند: شهادت به معنای حضور است، و مقربین، ملائکه‌اند، و مراد این است که ملائکه حاضر برنامه اعمال ایشان هستند، هنگامی که آن را به سوی خدای تعالی بالا می‌برند. </p> <p>       <code class="page" rel="20,388"/> بعضی دیگر گفته‌اند: مقربین، هم ابرارند و هم ملائکه. </p> <p>مؤلف: این دو قول مبنی بر این است که: مراد از کتاب، صحیفه اعمال باشد، و ما در سابق گفتیم که این احتمال ضعیف است. </p> <h3>بحث روایتی‌ <span class="title" rel="83_7 83_14 83_8 83_9 83_10 83_18 83_19 83_20 83_21 83_1 83_2 83_3 83_4 83_5 83_6 83_11 83_12 83_13 83_15 83_16 83_17"> (روایاتی راجع به: نزول سوره مطففین ، در علیین بودن کتاب ابرار و در سجین بودن کتاب فجار، و فساد و <em>رین</em> قلب بر اثر ارتکاب گناه) </span> </h3> <p> در تفسیر قمی و در روایت ابی الجارود از امام باقر (ع) روایت شده که فرموده: این سوره یعنی سوره مطففین وقتی نازل شد که رسول خدا (ص) وارد مدینه شده بود، و مردم مدینه در آن روز از حیث ترازوداری بدترین مردم بودند، و در نتیجه آمدن این سوره ترازوداریشان خوب شد<span class="footnote" rel="1" title="روح المعانی، ج ۳۰، ص ۷۱">*</span>. </p> <p>و در اصول کافی به سند خود از ابو حمزه ثمالی روایت کرده که گفت از امام باقر  (ع) شنیدم که می‌فرمود: خدای عز و جل ما را از أعلی علیین آفرید، و قلوب شیعیان ما را از همان چیزی آفرید که ما را آفرید، و اما بدنهایشان را از چیزی پایین مرتبه‌تر بیافرید، پس قلوب شیعیان ما همواره برای ما می‌تپد، و به سوی ما عشق می‌ورزد، چون از همان چیزی خلق شده که ما خلق شده‌ایم. آن گاه این آیه را تلاوت کرد: <span class="aya" rel="83_18-21" data-words="1-15">کلا إن کتاب الأبرار لفی علیین، و ما أدراک ما علیون، کتاب مرقوم، یشهده المقربون</span>. </p> <p>و دلهای دشمنان ما را از سجین و دلهای شیعیان آنان را نیز از همان آفریده که آنان را از آن آفریده، و بدنهایشان را از چیزی پایین مرتبه‌تر خلق کرده، و به همین جهت دلهای شیعیان آنان به سوی آنان تمایل دارد، چون از همان خلق شده که آنان از آن خلق شده‌اند، آن گاه این آیه را تلاوت فرمود: <span class="aya" rel="83_7-10" data-words="1-16">کلا إن کتاب الفجار لفی سجین، و ما أدراک ما سجین، کتاب مرقوم، ویل یومئذ للمکذبین</span><span class="footnote" rel="2" title="روح المعانی، ج ۳۰، ص ۷۱">*</span>. </p> <p>مؤلف: صاحب کافی نظیر این روایت را به طریق دیگر از ثمالی از آن جناب نقل کرده<span class="footnote" rel="3" title="روح المعانی، ج ۳۰، ص ۷۱">*</span>، و نیز صاحب علل الشرائع نظیر آن را به سند خود-البته مقداری از راویان آخر آن را نام نبرده-از زید شحام از امام صادق (ع) نقل کرده<span class="footnote" rel="4" title="روح المعانی، ج ۳۰، ص ۷۱">*</span>. و این احادیث به طوری که ملاحظه         <code class="page" rel="20,389"/> می‌فرمایید مؤید بیانی است که ما در تفسیر این آیات داشتیم. </p> <p>و در تفسیر قمی در ذیل آیه‌ <span class="aya" rel="83_7" data-words="1-6">کلا إن کتاب الفجار لفی سجین</span> آمده که امام فرمود آنچه از عذاب که خدا برای فجار نوشته در سجین است<span class="footnote" rel="1" title="مجمع البیان، ج ۱۰، ص ۴۵۵">*</span>. </p> <p>و نیز در همان کتاب در روایت ابی الجارود از امام باقر (ع) روایت شده که فرمود، سجین عبارت است از طبقه هفتم زمین، و علیون عبارت است از آسمان هفتم<span class="footnote" rel="2" title="مجمع البیان، ج ۱۰، ص ۴۵۵">*</span>. </p> <p>مؤلف: این روایت اگر صحیح باشد بر این اساس است که بهشت به عنایتی در جهت بالا، و دوزخ در جهت پایین باشد، و این معنا را روایات دیگری نظیر این روایت دارد، مثل آن روایاتی که فرموده قبر یا روضه‌ای از ریاض بهشت و یا حفره‌ای از حفره‌های دوزخ است . و یا روایاتی که <em>برهوت</em> را مکانی در جهنم خوانده. </p> <p>و در الدر المنثور است که ابن مبارک از سعید بن مسیب روایت کرده که گفت: سلمان و عبد اللَّه بن سلام به هم برخوردند، یکی به دیگری گفت: اگر قبل از من از دنیا رفتی بخوابم بیا و به من خبر بده که پروردگارت با تو چه کرده، و اگر من جلوتر از تو مردم این کار را می‌کنم و به تو خبر می‌دهم. عبد اللَّه گفت: چطور چنین چیزی ممکن است؟ سلمان گفت: بله ممکن است، چون ارواح مؤمنین در برزخی از زمین قرار دارند، هر کجا بخواهند می‌روند، ولی جان کفار در سجین است (و خدا داناتر است)<span class="footnote" rel="3" title="مجمع البیان، ج ۱۰، ص ۴۵۵">*</span>. </p> <p>و در اصول کافی به سند خود از زراره از امام باقر (ع) روایت آورده که فرمود: هیچ بنده‌ای نیست مگر آنکه در قلبش لکه‌ای سفید هست، وقتی گناهی بکند در این لکه سفید لکه‌ای سیاه پیدا می‌شود، اگر از آن گناه توبه کند آن لکه سیاه پاک می‌شود، و اگر هم چنان به گناه خود ادامه دهد لکه سیاه زیاد می‌شود و زیاد می‌شود تا آنکه همه سفیدی را بپوشاند، همین که سفیدی پوشیده شد، دیگر تا ابد صاحبش به سوی خیر بر نمی‌گردد، و این کلام خدای عز و جل است که می‌فرماید: <span class="aya" rel="83_14" data-words="1-8">کلا بل ران علی قلوبهم ما کانوا یکسبون</span><span class="footnote" rel="4" title="مجمع البیان، ج ۱۰، ص ۴۵۵">*</span>. </p> <p>مؤلف: این معنا در الدر المنثور هم از عده‌ای از نویسندگان کتب حدیث از ابو هریره از رسول خدا (ص) نقل شده<span class="footnote" rel="5" title="مجمع البیان، ج ۱۰، ص ۴۵۳">*</span>. </p> <p>و نیز در اصول کافی به سند خود از عبد اللَّه بن محمد حجال، از بعضی از راویان شیعه         <code class="page" rel="20,390"/>- با حذف راویان آخر حدیث-روایت کرده که گفت: رسول خدا (ص) فرمود: با یکدیگر مذاکره کنید و بدیدن یکدیگر بروید و احادیث را برای یکدیگر نقل کنید، که حدیث مایه جلای دلها است، و دلها زنگ می‌زند آن چنان که شمشیر زنگ می‌زند، و جلای آن حدیث است<span class="footnote" rel="1" title="تفسیر قمی، ج ۲، ص ۴۱۰">*</span>. </p> <p>و از روضة الواعظین نقل شده که گفت امام باقر (ع) فرمود: هیچ چیز قلب آدمی را بقدر گناه فاسد نمی‌کند، قلب‌ وقتی با گناه آشنا شد، روز به روز بیشتر متمایل بدان می‌شود، تا جایی که گناه بر آن چیره شود، آن وقت است که قلب زیر و رو گشته بالا و پایین می‌شود. رسول خدا (ص) فرمود: وقتی مؤمن گناهی مرتکب شود، لکه سیاهی در قلبش پیدا می‌شود، اگر توبه کند و دل از گناه بکند، و از پروردگارش طلب مغفرت کند، دوباره قلبش صیقلی و شفاف می‌شود، و اگر زیادتر گناه کند، آن لکه زیادتر می‌شود، این همان <em>رین</em> است که خدای تعالی در باره‌اش در کتاب کریمش فرموده: <span class="aya" rel="83_14" data-words="1-8">کلا بل ران علی قلوبهم ما کانوا یکسبون</span><span class="footnote" rel="2" title="تفسیر قمی، ج ۲، ص ۴۱۰">*</span>. </p> 
