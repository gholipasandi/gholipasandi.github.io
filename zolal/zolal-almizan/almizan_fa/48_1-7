<h2 class="sura">سوره فتح مدنی است و بیست و نه آیه دارد </h2><h3 class="ayas">سوره الفتح آیه‌های ۱ تا ۷</h3><code class="section" rel="48_1-7"/><h3>ترجمه آیات</h3> <p> <span class="trans" rel="48_0">به نام اللَّه که هم رحمان است و هم رحیم.  </span><span class="trans" rel="48_1">به درستی که ما برایت فتحی نمایان کردیم.  «۱» </span><span class="trans" rel="48_2">تا خداوند آثار گناهانی که بدهکار مشرکین بودی (و به خاطر آن تو را مستحق آزار و شکنجه می‌دانستند) از دلهای آنان بزداید، چه گذشته‌ات و چه آینده‌ات را، و نعمت خود بر تو تمام نموده به سوی صراط مستقیم رهنمونت شود.  «۲» </span><span class="trans" rel="48_3">و به نصرتی شکست ناپذیر یاریت کند. <code class="page" rel="18,378"/> «۳» </span><span class="trans" rel="48_4"> او همان خدایی است که سکینت و آرامش و قوت قلب را بر دلهای مؤمنین نازل کرد تا ایمانی بر ایمان خود بیفزایند، آری برای خدا همه رقم لشکر در آسمان‌ها و زمین هست و خدا مقتدری شکست ناپذیر و حکیمی فرزانه است.  «۴» </span><span class="trans" rel="48_5">و نیز چنین کرد تا مردان و زنان مؤمن را به جناتی درآورد که از زیر آن نهرها جاری است جناتی که ایشان در آن جاودانه‌اند و گناهانشان را جبران کند که این در آخرت (نزد خدا) رستگاری عظیمی است.  «۵» </span><span class="trans" rel="48_6">و مردان و زنان منافق و مردان و زنان مشرک را که به خدا ظن بد می‌بردند عذاب نموده گردونه عذاب بر سرشان گرداند، و خدا بر آنان خشم و لعنت کرد و جهنم را که بازگشتگاه بدی است برایشان آماده نمود.  «۶» </span><span class="trans" rel="48_7">و خدای را لشکریانی در آسمان‌ها و زمین است و خدا، مقتدری شکست ناپذیر و حکیمی فرزانه است.  «۷» </span></p>         <h3>بیان آیات‌ <span class="title" rel="48_1 48_2 48_3 48_4 48_5 48_6 48_7">اشاره به مضامین سوره مبارکه فتح و انطباق آن با ماجرای صلح حدیبیه </span> </h3> <p> مضامین آیات این سوره با فصول مختلفی که دارد انطباقش بر قصه صلح حدیبیه که در سال ششم از هجرت اتفاق افتاد روشن است، و همچنین با سایر وقایعی که پیرامون این قصه اتفاق افتاد، مانند داستان تخلف اعراب از شرکت در این جنگ‌و نیز جلوگیری مشرکین از ورود مسلمانان به مکه، و نیز بیعتی که بعضی از مسلمانان در زیر درختی انجام دادند که تاریخ، تفصیل آنها را آورده، و ما هم به زودی قسمتی از روایاتش را در بحث روایتی آینده-ان شاء اللَّه-می‌آوریم. </p> <p>پس غرض سوره بیان منتی است که خدای تعالی به رسول خدا نهاده، و در این سفر فتحی آشکار نصیبش فرموده. و نیز منتی که بر مؤمنین همراه وی نهاده و مدح شایانی است که از آنان کرده، و وعده جمیلی است که به همه کسانی از ایشان داده که ایمان آورده و عمل صالح کرده‌اند. و این سوره در مدینه نازل شده. </p> <p><code class="aya" rel="48_1"/> <span class="aya" rel="48_1" data-words="1-5">إنا فتحنا لک فتحا مبینا</span> این جمله در زمینه منت نهادن قرار دارد. و اگر مطلب را با کلمه <em>ان</em> و نسبت دادن فتح به نون عظمت (نا) و توصیف آن به کلمه <em>مبین</em> تاکید کرده، برای این است که نسبت به این فتح عنایتی داشته که با آن منت گذارده. <code class="page" rel="18,379"/> </p><h3> <span class="title" rel="48_1">توضیح و توجیه اینکه مقصود از فتح مبین در آیه: <span class="aya" rel="48_1" data-words="1-5">إنا فتحنا لک فتحا مبینا</span> صلح حدیبیه است</span> </h3> <p> و مراد از این <em>فتح</em> به طوری که قرائن کلام هم تایید می‌کند، فتحی است که خدا در صلح حدیبیه نصیب رسول خدا (ص) فرمود. </p> <p>و توضیح اینکه: تمامی پیشرفتهایی که در این سوره اشاره‌ای به آنها دارد، از روزی شروع شده که آن جناب از مدینه به سوی مکه بیرون رفت و سرانجام مسافرتش به صلح حدیبیه منتهی گردید، مانند منت نهادن بر رسول خدا (ص) و مؤمنین، و مدح مؤمنین، و خشنودیش از بیعت ایشان، و وعده جمیلی که به ایشان داده که در دنیا به غنیمت‌های دنیایی و در آخرت به بهشت می‌رساند، و مذمت عربهای متخلف که رسول خدا  (ص) خواست آنان را به سوی جنگ حرکت دهد، ولی حاضر نشدند، و مذمت مشرکین در اینکه سد راه رسول خدا و همراهیان آن جناب از داخل شدن به مکه شدند، و مذمت منافقین و تصدیق خدا رؤیای رسول گرامیش را، و همچنین اینکه می‌فرماید: او چیزهایی می‌داند که شما نمی‌دانید، و در پس این حوادث فتحی نزدیک قرار دارد همه اینها اگر صریح نباشد نزدیک به صریح است که مربوط به خروج آن جناب از مدینه به سوی مکه که منتهی به صلح حدیبیه شد می‌باشد. </p> <p>و اما اینکه این صلح فتحی مبین است که خدا به پیغمبرش روزی کرده، دقت در لحن آیات مربوط به این داستان، سرش را روشن می‌کند، چون بیرون شدن رسول خدا (ص) و مؤمنین به منظور حج خانه خدا، عملی بسیار خطرناک بود، آن قدر که امید برگشتن به مدینه عادتا محتمل نبود، و آیه‌ <span class="aya" rel="48_12" data-words="1-11">بل ظننتم أن لن ینقلب الرسول و المؤمنون إلی أهلیهم أبدا</span> به همین معنا اشاره می‌کند، چون مسلمانان عده‌ای قلیل، یعنی هزار و چهار صد نفر بودند و با پای خود به طرف قریش می‌رفتند، قریشی که داغ جنگ بدر و احد و احزاب را از آنان در دل دارند، قریشی که دارای پیروانی بسیارند و نیز دارای شوکت و قوتند، و مسلمانان کجا می‌توانند حریف لشکر نیرومند مشرکین، آن هم در داخل شهر آنان باشند؟ و لیکن خدای سبحان مساله را به نفع رسول خدا (ص) و مؤمنین و به ضرر مشرکین تغییر داد، به طوری که مشرکین‌به این مقدار راضی شدند که برای مدت ده سال صلح کنند، با اینکه مؤمنین چنین امیدی از آنان نداشتند، ولی سرانجام چنین شد، و صلح کردند که مدت ده سال جنگ نداشته باشند، و هر یک از قریش به طرف مسلمین رفت، و یا از طرف مسلمین به طرف قریش رفت، آزارش ندهند، و در امانش بدانند. و نیز رسول خدا  (ص) آن سال را به مدینه برگردد، و سال بعد به مکه وارد شود، و مردم مکه، شهر را برای سه روز برای ایشان خالی کنند. <code class="page" rel="18,380"/> و این سرنوشت روشنترین فتح و پیروزی است که خدا نصیب پیامبرش کرد و مؤثرترین عامل برای فتح مکه در سال هشتم هجری شد، چون جمع کثیری از مشرکین در این دو سال بین <em>صلح و فتح مکه</em> اسلام آوردند، علاوه بر این، سال بعد از صلح، یعنی سال هفتم هجری، خیبر و قرای اطرافش را هم فتح کردند، و مسلمانان شوکتی بیشتر یافتند، و دامنه اسلام وسعتی روشن یافت، و نفرات مسلمین بیشتر شد، و آوازه‌شان منتشر شد، و بلاد زیادی را اشغال کردند. آن گاه در سال هشتم رسول خدا (ص) برای فتح مکه حرکت کرد، در حالی که به جای هزار و چهار صد نفر در صلح حدیبیه، ده و یا دوازده هزار نفر لشکر داشت. </p> <p>بعضی از مفسرین<span class="footnote" rel="1" title="روح المعانی، ج ۲۶، ص ۹۰">*</span> در باره <em>فتح</em> گفته‌اند: مراد از آن، فتح مکه است، و معنای <span class="aya" rel="48_1" data-words="1-3">إنا فتحنا لک</span> این است که ما برایت مقدر کرده‌ایم که مکه را بعدها فتح کنی. اما این تفسیر با قرائن آیه نمی‌سازد. </p> <p>بعضی<span class="footnote" rel="2" title="تفسیر روح المعانی، ج ۲۶، ص ۹۰">*</span> دیگر گفته‌اند: مراد از این فتح، فتح خیبر است، و معنایش-بنا بر اینکه سوره در هنگام مراجعت رسول خدا (ص) از صلح حدیبیه به مدینه نازل شده باشد-این است که ما برایت مقدر کرده‌ایم که خیبر را فتح کنی. این تفسیر نیز همانند تفسیر قبلی است. </p> <p>بعضی<span class="footnote" rel="3" title="من مامور شده‌ام که اولین مسلمان باشم سوره زمر، آیه ۱۲">*</span> دیگر گفته‌اند: مراد از <em>فتح</em> فتح معنوی است، که عبارت است از پیروزی بر دشمنان از نظر مستدل بودن منطق، و از نظر معجزات درخشان و آشکاری که کلمه حق به وسیله آنها بر باطل غلبه کرد، و اسلام به وسیله آنها بر کفر غلبه یافت. این وجه هم هر چند در جای خود حرف بی اشکالی است، لیکن با سیاق آیات درست در نمی‌آید. </p> <h3> <span class="title" rel="48_2">شرح مقصود از غفران ذنب متقدم و متاخر پیامبر (ص) در آیه: <span class="aya" rel="48_2" data-words="1-10">لیغفر لک الله ما تقدم من ذنبک و ما تأخر...</span> و ارتباط آن با فتح مبین</span> </h3> <p> <code class="aya" rel="48_2"/><code class="aya" rel="48_3"/> <span class="aya" rel="48_2-3" data-words="1-23">لیغفر لک الله ما تقدم من ذنبک و ما تأخر و یتم نعمته علیک و یهدیک صراطا مستقیما، و ینصرک الله نصرا عزیزا</span> <span class="phrase">لام در کلمه <em rel="fa_48_2_1-1" data-sentence="12:691">لیغفر</em> به طوری که از ظاهر عبارت برمی‌آید لام تعلیل است، ظاهرش این است که غرض از این <em>فتح مبین</em> عبارت است از آمرزش تو نسبت به گناهان گذشته و آینده‌ات و ما می‌دانیم که هیچ رابطه‌ای بین فتح مذکور با آمرزش گناهان نیست و هیچ معنای معقولی برای تعلیل آن فتح به مغفرت به ذهن نمی‌رسد، پس چه باید کرد، و چطور آیه را معنا کنیم؟   <code class="page" rel="18,381"/> بعضی از مفسرین<span class="footnote" rel="1" title="سوره شعراء، آیه ۱۴">*</span> برای فرار از این اشکال گفته‌اند: <em>لام</em> در جمله <em rel="fa_48_2_1-1" data-sentence="562:182">لیغفر</em> در عین اینکه صدای کسره دارد لام قسم است، و اصل آن <em rel="fa_48_2_1-1" data-sentence="669:116">لیغفرن</em> بود که نون تاکید از آن حذف شده، و <em>راء</em> آن هم چنان به صدای بالا باقی مانده، تا بفهماند نون در اینجا حذف شده.</span> </p> <p><span class="phrase">لیکن این سخنی است غلط چون در میان عرب چنین استعمالی سابقه ندارد و همچنین گفتار بعضی<span class="footnote" rel="2" title="ما کتاب را به حق بر تو نازل کردیم، پس خدا را با دین خالص عبادت کن سوره زمر، آیه ۲">*</span> دیگر که برای فرار از اشکال گفته‌اند: علت فتح، تنها آمرزش گناهان نیست، بلکه مجموع <em>آمرزش</em> ، <em>اتمام نعمت</em> ، <em>هدایت</em> و <em rel="fa_48_3_4-5" data-sentence="350:90">نصرت عزیز</em> علت است، پس منافات ندارد که یکی از آنها به خصوص، یعنی آمرزش گناهان فی نفسه علت فتح نباشد.</span> </p> <p>این حرف نیز بسیار بی پایه است و هیچ ارزشی ندارد، چون بخشش گناه نه علت فتح است و نه جزء علت و نه حتی به نوعی با مطالبی که بر آن عطف شده ارتباط دارد تا بگوییم مساله آمرزش گناه با علل فتح مخلوط شده، پس هیچ مصححی برای اینکه به تنهایی علت معرفی شود، و نه برای اینکه با علل دیگر و ضمن آنها مخلوط شود نیست. </p> <p>و کوتاه سخن اینکه: این اشکال خود بهترین شاهد است بر اینکه مراد از کلمه  <em>ذنب</em> در آیه شریفه، گناه به معنای معروف کلمه یعنی مخالفت تکلیف مولوی الهی نیست. </p> <p>و نیز مراد از <em>مغفرت</em> معنای معروفش که عبارت است از ترک عذاب در مقابل مخالفت نامبرده نیست، چون کلمه <em>ذنب</em> در لغت آن طور که از موارد استعمال آن استفاده می‌شود عبارت است از عملی که آثار و تبعات بدی دارد، حال هر چه باشد. و مغفرت هم در لغت عبارت است از پرده افکندن بر روی هر چیز، ولی باید این را هم بدانیم که این دو معنا که برای دو لفظ <em>ذنب</em> و <em>مغفرت</em> ذکر کردیم (و گفتیم که متبادر از لفظ <em>ذنب</em> مخالفت امر مولوی است که عقاب در پی بیاورد، و متبادر از کلمه <em>مغفرت</em> ترک عقاب بر آن مخالفت است) معنایی است که نظر عرف مردمان متشرع به آن دو لفظ داده، و گرنه معنای لغوی ذنب همان بود که گفتیم عبارت است از هر عملی که آثار شوم داشته باشد، و معنای لغوی مغفرت هم پوشاندن هر چیز است. </p> <p>حال که معنای لغوی و عرفی این دو کلمه روشن شد، می‌گوییم قیام رسول خدا به دعوت مردم، و نهضتش علیه کفر و وثنیت، از قبل از هجرت و ادامه‌اش تا بعد از آن، و     <code class="page" rel="18,382"/> جنگهایی که بعد از هجرت با کفار مشرک به راه انداخت، عملی بود دارای آثار شوم، و مصداقی بود برای کلمه <em>ذنب</em> و خلاصه عملی بود حادثه آفرین و مساله ساز، و معلوم است که کفار قریش ما دام که شوکت و نیروی خود را محفوظ داشتند هرگز او را مشمول مغفرت خود قرار نمی‌دادند، یعنی از ایجاد دردسر برای آن جناب کوتاهی نمی‌کردند، و هرگز زوال ملیت و انهدام سنت و طریقه خود را، و نیز خون‌هایی که از بزرگان ایشان ریخته شده، از یاد نمی‌بردند، و تا از راه انتقام و محو اسم و رسم پیامبر کینه‌های درونی خود را تسکین نمی‌دادند، دست بردار نبودند. </p> <p>اما خدای سبحان با فتح مکه و یا فتح حدیبیه که آن نیز منتهی به فتح مکه شد، شوکت و نیروی قریش را از آنان گرفت، و در نتیجه گناهانی که رسول خدا (ص) در نظر مشرکین داشت پوشانید، و آن جناب را از شر قریش ایمنی داد. </p> <p>پس مراد از کلمه <em>ذنب</em> -و خدا داناتر است-تبعات بد، و آثار خطرناکی است که دعوت آن جناب از ناحیه کفار و مشرکین به بار می‌آورد، و این آثار از نظر لغت ذنب است، ذنبی است که در نظر کفار وی را در برابر آن مستحق عقوبت می‌ساخت، هم چنان که موسی  (ع) در جریان کشتن آن جوان قبطی خود را گناه کار قبطیان معرفی نموده می‌گوید: <span class="aya" rel="26_14" data-words="1-7">و لهم علی ذنب فأخاف أن یقتلون</span><span class="footnote" rel="1" title="تفسیر مجمع البیان، ج ۹، ص ۱۱۰">*</span> این معنای گناهان گذشته رسول خدا (ص) است گناهانی که قبل از هجرت کرده بود و اما گناهان آینده‌اش عبارت است از خونهایی که بعد از هجرت از صنادید قریش ریخت، و مغفرت خدا نسبت به گناهان آن جناب عبارت است از پوشاندن آنها، و ابطال عقوبت‌هایی که به دنبال دارد، و آن به این بود که شوکت و بنیه قریش را از آنان گرفت. مؤید این معنا جمله‌ <span class="aya" rel="48_2" data-words="11-14">و یتم نعمته علیک</span>... <span class="aya" rel="48_3" data-words="1-5">و ینصرک الله نصرا عزیزا</span> است. </p> <h3> <span class="title" rel="48_2 48_3 48_1 48_4 48_5 48_6 48_7">وجوه متعددی که در بیان معنی و مفاد آیه فوق گفته شده است</span> </h3> <p> این آن معنایی است که از آیه، به ضمیمه سیاق به نظر ما رسید، ولی مفسرین مسلک‌های مختلف دیگری دارند که هشت نظریه از آنها را در اینجا می‌آوریم. </p> <p>1-مراد از ذنب رسول خدا گناهانی است که آن جناب کرد، و مراد از گناهان گذشته گناهان قبل از بعثت، و مراد از گناهان آینده گناهان بعد از بعثت آن حضرت است<span class="footnote" rel="2" title="سوره بقره، آیه ۲۴۸">*</span>. بعضی دیگر گفته‌اند گناهان قبل از فتح مکه و بعد از آن است<span class="footnote" rel="3" title="خدا بیامرزدت چرا به آنان اجازه دادی سوره توبه، آیه ۴۳">*</span>. </p> <p>     <code class="page" rel="18,383"/> این مسلک در صورتی صحیح است که ما صدور معصیت از انبیاء را جائز بدانیم، و این خلاف دلیل قطعی از کتاب و سنت و عقل است، چون این ادله بر عصمت انبیاء  (ع) دلالت دارند که بحثش در جلد دوم این کتاب و جاهایی دیگر گذشت. </p> <p>علاوه بر این، اشکال نامربوط بودن آمرزش گناهان با فتح مبین به جای خود باقی است. </p> <p>2-مراد از مغفرت گناهان گذشته و آینده، مغفرت گناهانی است که قبلا مرتکب شده و آنچه که بعدا مرتکب می‌شود. و منظور از مغفرت گناهانی که هنوز مرتکب نشده، وعده به آن است، چون اگر بگوییم خود مغفرت منظور است، اشکال می‌شود که گناه ارتکاب نشده مغفرت بردار نیست<span class="footnote" rel="1" title="روح المعانی، ج ۲۶، ص ۹۱">*</span>. </p> <p>اشکال این وجه همان اشکال وجه قبلی است، علاوه بر اینکه آمرزش گناهان بعدی مستلزم آن است که تکلیف از آن جناب برداشته شده باشد، و این مخالف نص صریح کلام خدای تعالی است، آن هم در آیاتی بسیار، مانند آیه‌ <span class="aya" rel="39_2" data-words="1-10">إنا أنزلنا إلیک الکتاب بالحق فاعبد الله مخلصا له الدین</span><span class="footnote" rel="2" title="آنان که بعد از روشن شدن راه هدایت برایشان، باز کافر شدند و از راه خدا جلوگیری کردند، و با رسول دشمنی ورزیدند سوره محمد، آیه ۳۲">*</span> و آیه‌ <span class="aya" rel="39_12" data-words="1-6">و أمرت لأن أکون أول المسلمین</span><span class="footnote" rel="3" title="آن را انکار کردند با اینکه به حقانیت آن یقین داشتند سوره نمل، آیه ۱۴">*</span> و آیاتی دیگر که سیاقشان استثناء نمی‌پذیرد. </p> <p>علاوه بر اینکه بعضی از گناهان قابل آمرزش نیست، مانند شرک به خدا، افتراء و دروغ بر او، استهزاء به آیات خدا، افساد در زمین، و هتک محارم. و آیه مورد بحث بطور مطلق فرموده: گناهان آینده‌ات را آمرزیده، پس باید این گونه گناهان برای آن جناب جائز باشد، و این معقول نیست که خدا بنده‌ای از بندگان خود را برای اقامه دینش و اصلاح زمین مبعوث کند آن وقت این پیغمبر، همین که به نصرت خدا دعوتش ریشه کرد، و خدا او را بر هر چه که خواست غلبه داد، اجازه‌اش دهد تمامی اوامرش را مخالفت نموده، آنچه را که بنا کرده ویران سازد و آنچه را که اصلاح کرده تباه کند، و به او بفرماید: هر چه بکنی من تو را می‌آمرزم و از هر دروغ و افترایی که به من ببندی عفو می‌کنم، با اینکه عمل آن پیغمبر خود دعوت و تبلیغ عملی است، این از نظر عقل. و اما از نظر قرآن، آیه شریفه‌ <span class="aya" rel="69_44-46" data-words="1-13">و لو تقول علینا بعض الأقاویل، لأخذنا منه بالیمین، ثم لقطعنا منه الوتین</span><span class="footnote" rel="4" title="اگر پاره‌ای نسبت‌های دروغ به ما ببندند با دست قدرتمان او را می‌گیریم، و رگ دلش را قطع می‌کنیم سوره الحاقه، آیه ۴۴ و ۴۶">*</span> صریح در این است که چنین ایمنی به رسول خدا         <code class="page" rel="18,384"/> (ص) داده نشده. </p> <p>3-مراد از مغفرت گناهان گذشته آن جناب، گناهان پدر و مادرش آدم و حوا، و مراد از مغفرت گناهان آینده‌اش آمرزش گناهان امت و به وسیله دعای آن جناب است<span class="footnote" rel="1" title="سوره مجادله، آیه ۲۲">*</span>. اشکال این وجه همان اشکال وجه قبلی است. </p> <p>4-این کلام گفتاری است بر حسب فرض، هر چند که از نظر سیاق به نظر می‌رسد کلامی تحقیقی باشد نه فرضی، و معنایش این است که: تا خدا گناهان قدیمی و آینده‌ات را اگر گناهی داشته باشی بیامرزد<span class="footnote" rel="2" title="کلمه طیبه به سوی او بالا می‌رود، و عمل صالح در بالا بردنش مؤثر است سوره فاطر، آیه ۱۰">*</span>. اشکال این وجه این است که خلاف ظاهر آیه است و خلاف ظاهر دلیل می‌خواهد که ندارد. </p> <p>5-این کلام جنبه تعظیم و حسن خطاب دارد و معنای آن <em>غفر اللَّه لک</em> می‌باشد هم چنان که چنین خطابی در آیه‌ <span class="aya" rel="9_43" data-words="1-6">عفا الله عنک لم أذنت لهم</span><span class="footnote" rel="3" title="اصول کافی، ج ۲، ص ۴۲">*</span> آمده<span class="footnote" rel="4" title="خدا در عین اینکه عالم بودند گمراهشان کرد سوره جاثیه، آیه ۲۳">*</span>. اشکال این وجه این است که در چنین خطابهایی معمولا لفظ دعاء به کار می‌برند-اینطور گفته‌اند. </p> <p>6-مراد از ذنب در حق رسول خدا (ص) ترک اولی است، یعنی مخالفت اوامر ارشادی، نه تمرد از امتثال تکالیف مولوی، چون انبیاء با آن درجات قربی که دارند بر ترک اولی مؤاخذه می‌شوند، همانطور که دیگران بر معصیت‌های اصطلاحی مؤاخذه می‌شوند، هم چنان که معروف است که حسنات الأبرار سیئات المقربین حسنه نیکان نسبت به مقربین گناه شمرده می‌شود<span class="footnote" rel="5" title="تفسیر روح المعانی، ج ۲۶، ص ۹۱">*</span>. </p> <p>7-وجهی است که جمعی از علمای امامیه آن را پسندیده‌اند، و آن این است که مراد از مغفرت گناهان گذشته آن جناب، گناهان گذشته امت او، و مراد از گناهان آینده‌اش گناهانی است که امتش بعدها مرتکب می‌شوند و با شفاعت آن جناب آمرزیده می‌شود و نسبت دادن گناهان امت به آن جناب عیبی ندارد، چون شدت اتصال آن جناب با امت این را تجویز می‌کند<span class="footnote" rel="6" title="مجمع البیان، ج ۹، ص ۱۱۱">*</span>. </p> <p>و این وجه و وجه قبلی‌اش از همه اشکالات گذشته سالم می‌باشند، لیکن اشکال بی ربط بودن مغفرت با فتح مکه یا حدیبیه به حال خود باقی است. </p> <p>8-پاسخی است که از سید مرتضی علم الهدی (رحمة اللَّه علیه) نقل شده که فرموده:       <code class="page" rel="18,385"/> کلمه <em>ذنب</em> مصدر است، و مصدر می‌تواند هم به فاعل خود اضافه شود و هم به مفعول خود، و در اینجا کلمه <em>ذنب</em> به مفعول خود اضافه شده، و مراد از <em>ذنب</em> گناهانی است که مردم نسبت به آن جناب روا داشتند، و نگذاشتند آن جناب وارد مکه شود، و مانع از ورود او به مسجد الحرام شدند. و بنا بر این، معنای آمرزش این گناه، نسخ احکام دشمنان آن جناب یعنی مشرکین است، می‌خواهد بفرماید: خداوند به وسیله فتح مکه و داخل شدنت در آن لکه ننگی که دشمنان می‌خواستند به تو بچسبانند زایل می‌سازد<span class="footnote" rel="1" title="کسانی که بعد از روشن شدن راه هدایت برایشان باز هم پشت می‌کنند سوره محمد، آیه ۲۵">*</span>. </p> <p>و این وجه خیلی قریب الماخذ با وجهی است که ما ذکر کردیم، و عیبی هم ندارد، جز اینکه کمی با ظاهر آیه ناسازگار است. </p> <p>در جمله‌ <span class="aya" rel="48_2" data-words="1-3">لیغفر لک الله...</span> که بعد از جمله‌ <span class="aya" rel="48_1" data-words="1-5">إنا فتحنا لک فتحا مبینا</span> قرار گرفته، التفاتی از تکلم به غیبت به کار رفته، و شاید وجهش این باشد که از آنجا که حاصل مفاد سوره منت نهادن بر پیامبرو مؤمنین بود، به اینکه فتح را نصیبشان کرد، و آرامش بر دلهایشان افکند، و یاریشان نمود، و سایر وعده‌هایی که به ایشان داد، در چنین زمینه‌ای مناسب بود نصرت دادن به پیغمبر و مؤمنین را به خدا نسبت دهد، چون نامبردگان، غیر خدا را نمی‌پرستیدند، و مشرکین، غیر خدا را به این امید که یاریشان کنند و هرگز نمی‌کردند می‌پرستیدند. </p> <p>و اما اینکه چرا این سنت را در آیه اول با تعبیر <em>نا ما</em> ادا کرد، و فرمود: ما برای تو فتح کردیم ، برای این بود که تعبیر به <em>ما</em> که به عظمت اشعار دارد، با ذکر فتح مناسب‌تر است و این نکته عینا در آیه‌ <span class="aya" rel="48_8" data-words="1-3">إنا أرسلناک شاهدا...</span> نیز جریان دارد. </p> <p> <span class="aya" rel="48_2" data-words="11-14">و یتم نعمته علیک</span> -بعضی از مفسرین<span class="footnote" rel="2" title="روح المعانی، ج ۲۶، ص ۹۳">*</span> گفته‌اند معنایش این است که: نعمت خود را هم در دنیا برایت تمام کند، و تو را بر دشمن غلبه داده بلند آوازه‌ات گرداند و دینت را رونق بخشد، و هم در آخرت تمام کند و درجه‌ات را بلند کند. بعضی<span class="footnote" rel="3" title="سرانجام عاقبت آنهایی که زشتی‌ها را مرتکب شدند این شد که به آیات خدا تکذیب و استهزاء کنند سوره روم، آیه ۱۰">*</span> دیگر گفته‌اند: یعنی نعمت خود را با فتح مکه و خیبر و طائف بر تو تمام کند. </p> <p> <span class="aya" rel="48_2" data-words="15-18">و یهدیک صراطا مستقیما</span> -بعضی<span class="footnote" rel="4" title="و شاید این نظریه را بدین جهت اظهار کرده‌اند که اعمال خلاف سلاطین و خلفاء را توجیه نموده آنان را هم چنان مؤمن معرفی کنند  (مترجم)">*</span> گفته‌اند: یعنی تو را بر صراط مستقیم ثابت بدارد، صراطی که سالک خود را به سوی بهشت می‌کشاند. بعضی<span class="footnote" rel="5" title="مجمع البیان، ج ۹، ص ۱۱۰-۱۱۱">*</span> دیگر گفته‌اند، یعنی: تو را در تبلیغ احکام و اجرای حدود به سوی صراط مستقیم رهنمون شود. </p> <p> <span class="aya" rel="48_3" data-words="1-5">و ینصرک الله نصرا عزیزا</span> <span class="phrase">-بعضی<span class="footnote" rel="6" title="مجمع البیان، ج ۹، ص ۱۱۰-۱۱۱">*</span> در معنای <em rel="fa_48_3_4-5" data-sentence="90:260">نصر عزیز</em> گفته‌اند: آن نصرتی       <code class="page" rel="18,386"/> است که هیچ جباری عنید و دشمنی نیرومند نتواند کاری به ایشان بکند، و خدای تعالی چنین نصرتی به رسول اسلام داد، برای اینکه دین او را خلل‌ناپذیرترین ادیان کرد، و سلطنت او را عظیم‌ترین سلطنت قرار داد.</span> بعضی<span class="footnote" rel="1" title="روح المعانی، ج ۲۶، ص ۹۳">*</span> گفته‌اند: مراد از نصر عزیز، آن نصری است که در عالم نمونه‌اش نادر و یا نایاب باشد، و نصرت خدای تعالی نسبت به پیامبر اسلام همین طور بوده. و این معنا با مقایسه حال آن جناب در اول بعثت و با حال او در آخر ایام دعوتش روشن می‌شود. </p> <p>دقت در سیاق این دو آیه بر اساس آن معنایی که ما برای آیه‌ <span class="aya" rel="48_1-2" data-words="1-15">إنا فتحنا لک فتحا مبینا، لیغفر لک الله ما تقدم من ذنبک و ما تأخر</span> کردیم، این معنا را به دست می‌دهد که مراد از جمله‌ <span class="aya" rel="48_2" data-words="11-14">و یتم نعمته علیک</span> مقدمه‌چینی و فراهم شدن زمینه برای تمامیت کلمه توحید است، منظور این است که خداوند جو و افق را برای یک نصرت عزیز برایت تصفیه می‌کند، و موانع آن را به وسیله مغفرت گناهان گذشته و آینده تو (به آن معنایی که ما کردیم) بر طرف می‌سازد. <span class="aya" rel="48_2" data-words="15-18">و یهدیک صراطا مستقیما</span> -هدایت آن جناب بعد از تصفیه جو برای پیشرفت او، هدایت به سوی صراط مستقیم است، چون این تصفیه سبب شد که آن جناب بعد از مراجعت از حدیبیه بتواند خیبر را فتح کند و سلطه دین را در اقطار جزیره گسترش دهد، و در آخر، پیشرفتش به فتح مکه و طائف منتهی گردد. </p> <p> <span class="aya" rel="48_3" data-words="1-5">و ینصرک الله نصرا عزیزا</span> - خدای تعالی آن جناب را نصرت داد نصرتی چشمگیر، که یا کم نظیر و یا بی نظیر بود، چون مکه و طائف را برایش فتح کرد و اسلام را در سرزمین جزیره گسترش داد و شرک را ریشه کن و یهود را ذلیل و نصارای جزیره را برایش خاضع و مجوس ساکن در جزیره را برایش تسلیم نمود. و خدای تعالی دین مردم را تکمیل و نعمتش را تمام نمود و اسلام را برایشان دینی پسندیده کرد. </p> <h3> <span class="title" rel="48_4"><span class="phrase">مراد از <em rel="fa_48_4_4-4" data-sentence="8:26">سکینت</em> و انزال آن بر قلوب مؤمنین</span></span> </h3> <p> <code class="aya" rel="48_4"/> <span class="aya" rel="48_4" data-words="1-11">هو الذی أنزل السکینة فی قلوب المؤمنین لیزدادوا إیمانا مع إیمانهم...</span> <span class="phrase">ظاهرا مراد از <em rel="fa_48_4_4-4" data-sentence="14:73">سکینت</em> آرامش و سکون نفس و ثبات و اطمینان آن به عقائدی است که به آن ایمان آورده.</span> و لذا علت نزول سکینت را این دانسته که: <span class="aya" rel="48_4" data-words="8-11">لیزدادوا إیمانا مع إیمانهم</span> تا ایمانی جدید به ایمان سابق خود بیفزایند . در سابق در بحثی که راجع به سکینت در ذیل آیه‌ <span class="aya" rel="2_248" data-words="8-14">أن یأتیکم التابوت فیه سکینة من ربکم</span><span class="footnote" rel="2" title="روح المعانی، ج ۲۶، ص ۹۵">*</span> کردیم، گفتیم: این سکینت با روح     <code class="page" rel="18,387"/> ایمانی که در جمله‌ <span class="aya" rel="58_22" data-words="30-33">و أیدهم بروح منه</span><span class="footnote" rel="1" title="اکثرشان به خدا ایمان ندارند مگر اینکه مشرک هم هستند سوره یوسف، آیه ۱۰۶">*</span> آمده منطبق است. </p> <p>بعضی<span class="footnote" rel="2" title="تفسیر قمی، ج ۲، ص ۳۰۹">*</span> گفته‌اند: سکینت به معنای رحمت است. بعضی<span class="footnote" rel="3" title="روح المعانی، ج ۲۶، ص ۹۴">*</span> دیگر گفته‌اند: عقل است. بعضی<span class="footnote" rel="4" title="مجمع البیان، ج ۹، ص ۱۱۰-۱۱۱">*</span> آن را به وقار و عصمتی معنا کرده‌اند که در خدا و رسولش هست. بعضی<span class="footnote" rel="5" title="تفسیر روح المعانی، ج ۲۶، ص ۹۲">*</span> آن را به تمایل به سوی دینی که رسول خدا (ص) آورده معنا کرده‌اند. </p> <p>بعضی<span class="footnote" rel="6" title="تفسیر روح المعانی، ج ۲۶، ص ۹۲">*</span> گفته‌اند: سکینت نام فرشته‌ای است که در قلب مؤمن منزل می‌کند. بعضی<span class="footnote" rel="7" title="تفسیر روح المعانی، ج ۲۶، ص ۹۲">*</span> گفته‌اند: چیزی است که سری مانند سر گربه دارد. و همه اینها اقاویلی است بدون دلیل. </p> <p>مراد از انزال سکینت در قلوب مؤمنین ایجاد آن است بعد از آنکه فاقد آن بودند، چون بسیار می‌شود که قرآن کریم خلقت و ایجاد را انزال می‌خواند، مثلا می‌فرماید: <span class="aya" rel="39_6" data-words="9-15">و أنزل لکم من الأنعام ثمانیة أزواج</span><span class="footnote" rel="8" title="از چارپایان هشت جفت برایتان نازل کرد سوره زمر، آیه ۶">*</span> و نیز <span class="aya" rel="57_25" data-words="14-16">و أنزلنا الحدید</span><span class="footnote" rel="9" title="ما آهن را نازل کردیم سوره حدید، آیه ۲۵">*</span>، و نیز <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="10" title="هیچ چیز نیست مگر اینکه خزینه‌هایش نزد ما است، و ما آن را نازل نمی‌کنیم مگر به اندازه‌ای معلوم سوره حجر، آیه ۲۱">*</span>، و اگر خلقت و ایجاد را انزال خوانده، به این منظور بوده که به علو مبدء آن اشاره کند. </p> <p>بعضی<span class="footnote" rel="11" title="روح المعانی، ج ۲۶، ص ۹۲">*</span> گفته‌اند: مراد از <em>انزال</em> اسکان و قرار دادن است، می‌گویند: نزل فی مکان کذا فلانی در فلان مکان نازل شد یعنی بار و بنه خود را در آنجا پیاده کرد. </p> <p>لیکن این معنایی است که در کلام خدای تعالی معهود نیست، و یا اینکه موارد استعمال کلمه مذکور در کلام خدا بسیار است در هیچ جا به این معنا نیامده، و شاید باعث اینکه آقایان را وادار کرده این معنا را اختیار کنند این بوده که دیده‌اند کلمه <em>انزال</em> در آیه با حرف <em>فی</em> متعدی شده، ولی باید بدانند که آوردن کلمه <em>فی</em> به عنایت کلامیه‌ای بوده، یعنی در کلام این معنا رعایت شده که سکینت مربوط به دلها است، و در دلها مستقر می‌شود، هم چنان که در اثر رعایت واقع شدن سکینت در دلها، از جهت علو تعبیر کرده به <em>انزال</em> ، هم در آیه مورد بحث و هم در آیه‌ <span class="aya" rel="48_26" data-words="10-17">فأنزل الله سکینته علی رسوله و علی المؤمنین</span><span class="footnote" rel="12" title="سوره توبه، آیه ۲۶">*</span> از چنین وقوعی               <code class="page" rel="18,388"/> تعبیر به انزال کرده است. </p> <p>و مراد از اینکه فرمود: تا ایمان خود را زیاد کنند، شدت یافتن ایمان به چیزی است، چون ایمان بهر چیز عبارت است از علم به آن به اضافه التزام به آن، به طوری که آثارش در عملش ظاهر شود، و معلوم است که هر یک از علم و التزام مذکور، اموری است که شدت‌و ضعف می‌پذیرد، پس ایمان که گفتیم عبارت است از علم و التزام نیز شدت و ضعف می‌پذیرد. </p> <p>پس معنای آیه این است که: خدا کسی است که ثبات و اطمینان را که لازمه مرتبه‌ای از مراتب روح است در قلب مؤمن جای داد، تا ایمانی که قبل از نزول سکینت داشت بیشتر و کامل‌تر شود. </p> <h3>گفتاری در باره ایمان و زیاد شدن آن‌ <span class="title" rel="48_4 48_1 48_2 48_3 48_5 48_6 48_7"> (بیان اینکه ایمان علم و عمل-با هم-است و شدت و ضعف ایمان ناشی از شدت و ضعف علم و عمل است) </span> </h3> <p> ایمان، تنها و صرف علم نیست، به دلیل آیات زیر که از کفر و ارتداد افرادی خبر می‌دهد که با علم به انحراف خود کافر و مرتد شدند، مانند آیه‌ <span class="aya" rel="47_25" data-words="1-11">إن الذین ارتدوا علی أدبارهم من بعد ما تبین لهم الهدی</span><span class="footnote" rel="1" title="روح المعانی، ج ۲۶، ص ۹۳">*</span> و آیه‌ <span class="aya" rel="47_32" data-words="1-17">إن الذین کفروا و صدوا عن سبیل الله و شاقوا الرسول من بعد ما تبین لهم الهدی</span><span class="footnote" rel="2" title="تفسیر قمی، ج ۲، ص ۳۱۴">*</span> و آیه‌ <span class="aya" rel="27_14" data-words="1-6">و جحدوا بها و استیقنتها أنفسهم</span><span class="footnote" rel="3" title="اصول کافی، ج ۲، ص ۱۵">*</span> و آیه‌ <span class="aya" rel="45_23" data-words="7-11">و أضله الله علی علم</span><span class="footnote" rel="4" title="مجمع البیان، ج ۹، ص ۱۱۱">*</span>، پس بطوری که ملاحظه می‌فرمایید این آیات، ارتداد و کفر و جحود و ضلالت را با علم جمع می‌کند. </p> <p>پس معلوم شد که صرف علم به چیزی و یقین به اینکه حق است، در حصول ایمان کافی نیست، و صاحب آن علم را نمی‌شود مؤمن به آن چیز دانست، بلکه باید ملتزم به مقتضای علم خود نیز باشد، و بر طبق مؤدای علم عقد قلب داشته باشد، به طوری که آثار عملی علم-هر چند فی الجمله-از وی بروز کند، پس کسی که علم دارد به اینکه خدای تعالی، الهی است که جز او الهی نیست، و التزام به مقتضای علمش نیز دارد، یعنی در مقام انجام         <code class="page" rel="18,389"/> مراسم عبودیت خود و الوهیت خدا بر می‌آید، چنین کسی مؤمن است، اما اگر علم مزبور را دارد، ولی التزام به آن را ندارد، و علمی که علمش را بروز دهد و از عبودیتش خبر دهد ندارد چنین کسی عالم هست و مؤمن نیست. </p> <p>و از اینجا بطلان گفتار بعضی<span class="footnote" rel="1" title="روح المعانی، ج ۲۶، ص ۹۴">*</span> که ایمان را صرف علم دانسته‌اند، روشن می‌شود به همان دلیلی که گذشت. و نیز بطلان گفتار بعضی<span class="footnote" rel="2" title="نور الثقلین، ج ۵، ص ۴۷ به نقل از عیاشی">*</span> که گفته‌اند: ایمان همان عمل است، چون عمل با نفاق هم جمع می‌شود، و ما می‌بینیم منافقین که حق برایشان ظهوری علمی یافته، عمل هم می‌کنند، اما در عین حال ایمان ندارند. </p> <p>و چون ایمان عبارت شد از علم به چیزی به التزام به مقتضای آن، به طوری که آثار آن علم در عمل هویدا شود، و نیز از آنجایی که علم و التزام هر دو از اموری است که شدت و ضعف و زیادت و نقصان می‌پذیرد، ایمان هم که از آن دو تالیف شده قابل زیادت و نقصان و شدت و ضعف است، پس اختلاف مراتب و تفاوت درجات آن از ضروریاتی است که به هیچ وجه نباید در آن تردید کرد. </p> <p>این آن حقیقتی است که اکثر علماء آن را پذیرفته‌اند، و حق هم همین است، دلیل نقلی هم همان را می‌گوید، مانند آیه مورد بحث که می‌فرماید: <span class="aya" rel="48_4" data-words="8-11">لیزدادوا إیمانا مع إیمانهم</span> و آیاتی دیگر. و نیز احادیثی که از ائمه اهل بیت (ع) وارد شده، و از مراتب ایمان خبر می‌دهد<span class="footnote" rel="3" title="مجمع البیان، ج ۹، ص ۱۰۹">*</span>. </p> <h3> <span class="title" rel="48_4 48_1 48_2 48_3 48_5 48_6 48_7">سخن کسانی که گفته‌اند: ایمان شدت و ضعف نمی‌پذیرد و عمل ربطی به ایمان ندارد و بیان ضعف و بی‌پایگی این سخن</span> </h3> <p> ولی در مقابل این اکثریت عده‌ای هستند-مانند ابو حنیفه و امام الحرمین و غیر آن دو- که معتقدند ایمان شدت و ضعف نمی‌پذیرد و استدلال کرده‌اند به اینکه ایمان نام آن تصدیقی است که به حد جزم و قطع رسیده باشد و جزم و قطع کم و زیاد بردار نیست، و صاحب چنین تصدیقی اگر اطاعت کند، و یا گناهان را ضمیمه تصدیقش سازد، تصدیقش تغییر نمی‌کند<span class="footnote" rel="4" title="تفسیر روح المعانی، ج ۲۶، ص ۹۲">*</span>. </p> <p>آن گاه آیاتی که خلاف گفته آنان را می‌رساند تاویل کرده گفته‌اند: منظور از زیادی و کمی ایمان زیادی و کمی عددی است، چون ایمان در هر لحظه تجدید می‌شود، و در مثل پیامبر ایمانهایش پشت سر هم است، و آن جناب حتی یک لحظه هم از برخورد با ایمانی نو فارغ نیست، به خلاف دیگران که ممکن است بین دو ایمانشان فترتهای کم و زیادی فاصله شود. </p> <p>       <code class="page" rel="18,390"/> پس ایمان زیاد یعنی ایمانهایی که فاصله در آنها اندک است، و ایمان کم یعنی ایمانهایی که فاصله در بین آنها زیاد است. </p> <p>و نیز ایمان یک کثرت دیگر هم دارد و آن کثرت چیزهایی است که ایمان متعلق به آنها می‌شود، و چون احکام و شرایع دین تدریجا نازل می‌شده، مؤمنین هم تدریجا به آنها ایمان پیدا می‌کردند، و ایمانشان هر لحظه از نظر عدد بیشتر می‌شده، پس مراد از زیاد شدن ایمان، زیاد شدن عدد آن است<span class="footnote" rel="1" title="تفسیر قمی، ج ۲، ص ۳۰۹">*</span>. </p> <p>ولی ضعف این نظریه بسیار روشن است. اما اینکه استدلال کردند که ایمان نام تصدیق جزمی است قبول نداریم، برای اینکه اولا گفتیم که ایمان نام تصدیق جزمی توأم با التزام است، مگر آنکه مرادشان از تصدیق، علم به التزام باشد. و ثانیا اینکه گفتند این تصدیق زیادی و کمی ندارد ادعایی است بدون دلیل، بلکه عین ادعاء را دلیل قرار دادن است، و اساسش هم این است که ایمان را امری عرضی دانسته، و بقاء آن را به نحو تجدد امثال پنداشته‌اند، و این هیچ فایده‌ای برای اثبات ادعایشان ندارد، برای اینکه ما می‌بینیم بعضی از ایمانها هست که تندباد حوادث تکانش نمی‌دهد، و از بینش نمی‌برد، و بعضی دیگر را می‌بینیم که به کمترین جهت زایل می‌شود، و یا با سست‌ترین شبهه‌ای که عارضش می‌شود از بین می‌رود، و چنین اختلافی را نمی‌شود با مساله تجدد امثال و کمی فترت‌ها و زیادی آن، تعلیل و توجیه کرد، بلکه چاره‌ای جز این نیست که آن را مستند به قوت و ضعف خود ایمان کنیم، حال چه اینکه تجدد امثال را هم بپذیریم یا نپذیریم. </p> <p>علاوه بر این، مساله تجدد امثال در جای خود باطل شده. </p> <p>و اینکه گفتند صاحب تصدیق، چه اطاعت ضمیمه تصدیقش کند و چه معصیت، اثری در تصدیقش نمی‌گذارد سخنی است که ما آن را نمی‌پذیریم، برای اینکه قوی شدن ایمان در اثر مداومت در اطاعت، و ضعیف شدنش در اثر ارتکاب گناهان چیزی نیست که کسی‌ در آن تردید کند، و همین قوت اثر و ضعف آن کاشف از این است که مبدء اثر قوی و یا ضعیف بوده، خدای تعالی هم می‌فرماید: <span class="aya" rel="35_10" data-words="8-15">إلیه یصعد الکلم الطیب و العمل الصالح یرفعه</span><span class="footnote" rel="2" title="مجمع البیان، ج ۹، ص ۱۰۹">*</span> و نیز فرموده: <span class="aya" rel="30_10" data-words="1-14">ثم کان عاقبة الذین أساؤا السوای أن کذبوا بآیات الله و کانوا بها یستهزؤن</span><span class="footnote" rel="3" title="تفسیر مجمع البیان، ج ۹، ص ۱۱۰">*</span>. </p> <p>       <code class="page" rel="18,391"/> و اما اینکه آیات داله بر زیاد و کم شدن ایمان را تاویل کردند، تاویلشان درست نیست، برای اینکه تاویل اولشان این بود که ایمان زیاد، آن ایمانهای متعددی است که بین تک تک آنها فترت و فاصله زیادی نباشد، و ایمان اندک ایمانی است که عددش کم و فاصله بین دو عدد از آنها زیاد باشد، و این تاویل مستلزم آن است که صاحب ایمان اندک در حال فترت‌هایی که دارد کافر و در حال تجدد ایمان مؤمن باشد، و این چیزی است که نه قرآن با آن سازگار است و نه در سراسر کلام خدا چیزی که مختصر اشعاری به آن داشته باشد دیده می‌شود. </p> <p>و اگر خدای تعالی فرموده: <span class="aya" rel="12_106" data-words="1-9">و ما یؤمن أکثرهم بالله إلا و هم مشرکون</span><span class="footnote" rel="1" title="مجمع البیان، ج ۹، ص ۱۱۶-۱۱۹">*</span> هر چند ممکن است به دو احتمال دلالت کند، یکی اینکه ایمان خودش شدت و ضعف بپذیرد-که نظر ما همین است-و یکی هم اینکه چنین دلالتی نداشته باشد، بلکه دلالت بر نفی آن داشته باشد. الا اینکه دلالت اولیش قوی‌تر است، برای اینکه مدلولش این است که مؤمنین در عین حال ایمانشان، مشرکند، پس ایمانشان نسبت به شرک، محض ایمان است، و شرکشان نسبت به ایمان محض شرک است، و این همان شدت و ضعف پذیری ایمان است. </p> <p>و تاویل دومشان این بود که زیادی و کمی ایمان و کثرت و قلت آن بر حسب قلت و کثرت احکام نازله از ناحیه خدا است، و در حقیقت صفتی است مربوط به حال متعلق ایمان، و علت زیادی و کمی، ایمان است نه خودش. و این صحیح نیست، زیرا اگر مراد آیه شریفه <span class="aya" rel="48_4" data-words="8-11">لیزدادوا إیمانا مع إیمانهم</span> این بود، جا داشت این نتیجه را نتیجه تشریع احکامی زیاد قرار بدهد، نه نتیجه انزال سکینت در قلوب مؤمنین-دقت فرمایید. </p> <p>بعضی<span class="footnote" rel="2" title="تفسیر مجمع البیان، ج ۹، ص ۱۱۰">*</span> دیگر زیادت ایمان در آیه را حمل بر زیادی آثار آن که همان نورانیت قلب است کرده‌اند. این وجه نیز خالی از اشکال نیست، چون کمی و زیادی اثر بخاطر کمی و زیادی مؤثر است، و معنا ندارد ایمان قبل از سکینت که با ایمان بعد از سکینت از هر جهت مساوی است، اثر بعد از سکینتش بیشتر باشد. </p> <p>بعضی<span class="footnote" rel="3" title="مجمع البیان، ج ۹، ص ۱۱۱">*</span> هم گفته‌اند: ایمانی که در آیه شریفه کلمه <em>مع</em> بر سرش در آمده ایمان فطری است، و ایمان قبلیش ایمان استدلالی است، و معنای جمله این است: ما بر دلهایشان سکینت نازل کردیم تا ایمانی استدلالی بر ایمان فطری خود بیفزایند. این توجیه هم درست       <code class="page" rel="18,392"/> نیست، برای اینکه هیچ دلیلی نیست که بر آن دلالت کند. علاوه بر این، ایمان فطری هم ایمانی استدلالی است، و متعلق علم و ایمان به هر حال امری نظری است نه بدیهی. </p> <p>بعضی<span class="footnote" rel="1" title="الدر المنثور، ج ۶، ص ۶۸">*</span> دیگر-مانند فخر رازی-گفته‌اند: نزاع در اینکه آیا ایمان زیادت و نقص می‌پذیرد یا نه، نزاعی است لفظی، آنهایی که می‌گویند نمی‌پذیرد، اصل ایمان را می‌گویند، یعنی تصدیق را، و درست هم می‌گویند، چون تصدیق زیاده و نقصان ندارد و مراد آنهایی که می‌گویند: می‌پذیرد، منظورشان سبب کمال ایمان است، یعنی اعمال صالح که اگر زیاد باشد ایمان کامل می‌شود، و الا نه، و درست هم هست، و شکی در آن نیست. </p> <p>لیکن این حرف به سه دلیل باطل است: اول اینکه خلط است بین تصدیق و ایمان، و حال آنکه گفتیم ایمان صرف تصدیق نیست، بلکه تصدیق با التزام است. </p> <p>و دوم اینکه این نسبتی که به دسته دوم داد که منظورشان شدت و ضعف اصل ایمان نیست بلکه اعمالی است که مایه کمال ایمان است، نسبتی است ناروا، برای اینکه این دسته شدت و ضعف را در اصل ایمان اثبات می‌کنند، و معتقدند که هر یک از علم و التزام به علم که ایمان از آن دو مرکب می‌شود، دارای شدت و ضعف است. </p> <p>سوم اینکه پای اعمال را به میان کشیدن درست نیست، زیرا نزاع در یک مطلب غیر از نزاع در اثری است که باعث کمال آن شود، و کسی در این که اعمال صالح و طاعات، کم و زیاد دارد، و حتی با تکرار یک عمل زیاد می‌شود نزاعی ندارد. </p> <h3> <span class="title" rel="48_4 48_1 48_2 48_3 48_5 48_6 48_7">معنای اینکه فرمود: جنود آسمان‌ها و زمین از آن خدا است</span> </h3> <p> <span class="aya" rel="48_4" data-words="12-17">و لله جنود السماوات و الأرض</span> -کلمه <em>جند</em> به معنای جمع انبوهی از مردم است که غرضی واحد، آنان را دور هم جمع کرده باشد، و به همین جهت به لشکری که می‌خواهند یک ماموریت انجام دهند <em>جند</em> گفته می‌شود. و سیاق آیه شهادت می‌دهد که مراد از جنود آسمانها، و زمین، اسبابی است که در عالم دست در کارند، چه آنهایی که به چشم دیده می‌شوند، و چه آنهایی که دیده نمی‌شوند. پس این اسباب واسطه‌هایی هستند بین خدای تعالی و خلق او، و آنچه را که او اراده کند اطاعت می‌کنند، و مخالفت نمی‌ورزند. </p> <p>و آوردن جمله مورد بحث بعد از جمله‌ <span class="aya" rel="48_4" data-words="1-4">هو الذی أنزل السکینة...</span> برای این است که دلالت کند بر اینکه همه اسباب و عللی که در عالم هستی است از آن خدا است، پس او می‌تواند هر چه را بخواهد به هر چه که خواست برساند، و چیزی نیست که بتواند بر اراده او   <code class="page" rel="18,393"/> غالب شود، برای اینکه می‌بینیم زیاد شدن ایمان مؤمنین را به انزال سکینت در دلهای آنان مستند می‌کند. </p> <p> <span class="aya" rel="48_4" data-words="18-22">و کان الله علیما حکیما</span> -یعنی خدا جانبی منیع دارد، به طوری که هیچ چیزی بر او غالب نمی‌شود. و در عملش متقن و حکیم است و هیچ عملی جز به مقتضای حکمتش نمی‌کند. و این جمله بیانی است تعلیلی برای جمله‌ <span class="aya" rel="48_4" data-words="12-17">و لله جنود السماوات و الأرض</span> هم چنان که بیان تعلیلی برای جمله‌ <span class="aya" rel="48_4" data-words="1-4">هو الذی أنزل السکینة...</span> نیز هست. پس گویا فرموده: سکینت را برای زیاد شدن ایمان مؤمنین نازل کرد، و می‌تواند نازل کند، چون تمامی اسباب آسمانها و زمین در اختیار او است، چون او عزیز و حکیم علی الاطلاق است. </p> <h3> <span class="title" rel="48_5 48_4 48_1 48_2 48_3 48_6 48_7">بیان</span> </h3> <p> <span class="aya" rel="48_5" data-words="1-9">لیدخل المؤمنین و المؤمنات جنات تجری من تحتها الأنهار...</span> این آیه تعلیلی دیگر برای انزال سکینت در قلوب مؤمنین است، البته تعلیلی است به حسب معنا، هم چنان که جمله‌ <span class="aya" rel="48_4" data-words="8-9">لیزدادوا إیمانا</span> تعلیلی است به حسب لفظ، گویا فرموده: اگر مؤمنین را اختصاص داد به سکینت و دیگران را از آن محروم کرد، برای این بود که ایمان آنان اضافه شود. و حقیقت این اضافه شدن این است که آنان را داخل بهشت و کفار را داخل دوزخ کند. <span class="phrase">پس جمله <em rel="fa_48_5_1-1" data-sentence="8:50">لیدخل</em> یا بدل از جمله لیزدادوا... است، و یا عطف بیان آن.</span> </p> <p>و <span class="phrase">در اینکه متعلق لام در <em rel="fa_48_5_1-1" data-sentence="22:400">لیدخل</em> چیست؟ مفسرین اقوال دیگری دارند، مثل اینکه متعلق باشد به جمله <em>فتحنا</em><span class="footnote" rel="1" title="عیون اخبار الرضا، ج ۱، ص ۱۶۰">*</span> یا جمله <em>یزدادوا</em><span class="footnote" rel="2" title="مجمع البیان، ج ۹، ص ۱۱۰-۱۱۱">*</span> یا به همه مطالب قبل<span class="footnote" rel="3" title="تفسیر روح المعانی، ج ۲۶، ص ۹۲">*</span> و از این قبیل اقوالی که فایده‌ای در نقل آنها نیست.</span> </p> <p>و اگر مؤمنات را در آیه، ضمیمه مؤمنین کرد برای این است که کسی توهم نکند بهشت و تکفیر گناهان مختص مردان است، چون آیه در سیاق سخن از جهاد است، و جهاد و فتح بدست مردان انجام می‌شود، و به طوری که گفته‌اند: در چنین مقامی اگر کلمه مؤمنات را نمی‌آورد، جای آن توهم می‌بود. </p> <p>و <span class="phrase">ضمیر در <em rel="fa_48_5_10-10" data-sentence="8:161">خالدین</em> و در <span class="aya" rel="48_5" data-words="13-15">یکفر عنهم سیئاتهم</span> هم به مؤمنین برمی‌گردد و هم به مؤمنات و اگر تنها ضمیر مذکر آورد به خاطر تغلیب است.</span> </p> <p>و جمله‌ <span class="aya" rel="48_5" data-words="16-22">و کان ذلک عند الله فوزا عظیما</span> بیان این معنا است که دخول در چنین حیاتی سعادت حقیقی است، و شکی هم در آن نیست، چون نزد خدا هم سعادت حقیقی است و او جز حق نمی‌گوید. </p> <p>   <code class="page" rel="18,394"/><code class="aya" rel="48_6"/> <span class="aya" rel="48_6" data-words="1-9">و یعذب المنافقین و المنافقات و المشرکین و المشرکات...</span> <span class="phrase">این جمله عطف است بر جمله <em rel="fa_48_5_1-1" data-sentence="25:26">یدخل</em> ، به همان معنایی که گذشت.</span> و اگر منافقین و منافقات را قبل از مشرکین و مشرکات آورد، برای این است که خطر آنها برای مسلمانان از خطر اینها بیشتر است، و چون عذاب اهل نفاق سخت‌تر از عذاب اهل شرک است، هم چنان که فرمود: <span class="aya" rel="4_145" data-words="1-7">إن المنافقین فی الدرک الأسفل من النار</span> منافقین در پایین‌ترین نقطه آتش قرار دارند . </p> <p> <span class="aya" rel="48_6" data-words="10-13">الظانین بالله ظن السوء</span> -کلمه <em>سوء</em> -به فتحه سین و سکون واو-مصدر و به معنای قبح است، به خلاف کلمه <em>سوء</em> -به ضم سین-که اسم مصدر است، و ظن سوء همان است که خیال می‌کردند خدا نمی‌تواند رسول خود را یاری کند. بعضی<span class="footnote" rel="1" title="اصول کافی، ج ۲، ص ۳۳">*</span> هم گفته‌اند: ظن سوء اعم از آن و از سایر پندارهای زشت از قبیل شرک و کفر است. </p> <p> <span class="aya" rel="48_6" data-words="14-16">علیهم دائرة السوء</span> -نفرینی است بر منافقین، و یا حکمی است که خدای تعالی علیه آنان رانده. می‌فرماید: به زودی گردونه بلاء که می‌گردد تا هر که را می‌خواهد هلاک و عذاب کند، بر سرشان بچرخد، و یا به زودی می‌چرخد. </p> <p> <span class="aya" rel="48_6" data-words="17-26">و غضب الله علیهم و لعنهم و أعد لهم جهنم</span> -این جمله عطف است بر جمله <span class="aya" rel="48_6" data-words="14-15">علیهم دائرة...</span>، و جمله <em>و ساءت مصیرا</em> بیان بدی بازگشتگاه آنان است، هم چنان که جمله‌ <span class="aya" rel="48_5" data-words="16-22">و کان ذلک عند الله فوزا عظیما</span> در آیه قبلی بیان خوبی بازگشتگاه اهل ایمان بود. </p> <p><code class="aya" rel="48_7"/> <span class="aya" rel="48_7" data-words="1-6">و لله جنود السماوات و الأرض</span> معنای این جمله در سابق گذشت، و ظاهرا می‌خواهدمضمون دو آیه را تعلیل کند، یعنی آیه‌ <span class="aya" rel="48_5" data-words="1-4">لیدخل المؤمنین و المؤمنات</span>... <span class="aya" rel="48_6" data-words="23-26">و أعد لهم جهنم</span>، طبق همان بیانی که در نظیر این آیه که مساله انزال سکینت در قلوب مؤمنین را تعلیل می‌کرد آوردیم. </p> <p>بعضی از مفسرین<span class="footnote" rel="2" title="مجمع البیان، ج ۹، ص ۱۱۱">*</span> گفته‌اند: مضمون این جمله تنها مربوط به آیه اخیر است، پس تهدیدی است برای منافقین و مشرکین، و می‌فرماید: شما در قبضه قدرت خدا هستید، و خدا از شما انتقام خواهد گرفت. ولی وجه اول روشن‌تر است. </p> <h3>بحث روایتی‌ <span class="title" rel="48_1">روایاتی پیرامون ماجرای صلح حدیبیه و نزول آیات: <span class="aya" rel="48_1" data-words="1-5">إنا فتحنا لک فتحا مبینا...</span> </span> </h3> <p> در تفسیر قمی در ذیل جمله‌ <span class="aya" rel="48_1" data-words="1-5">إنا فتحنا لک فتحا مبینا</span> می‌گوید: پدرم از ابن ابی     <code class="page" rel="18,395"/> عمیر از ابن سنان از امام صادق (ع) روایت کرده که فرمود: سبب نزول این آیه و این فتح چنان بود که خدای عز و جل رسول گرامی خود را در رؤیا دستور داده بود که داخل مسجد الحرام شود و در آنجا طواف کند، و با سر تراشان سر بتراشد. و رسول خدا (ص) این مطلب را به اصحاب خود خبر داد، و دستور داد تا با او خارج شوند. </p> <p>همین که به ذو الحلیفه (مسجد شجره) رسیدند، احرام عمره بسته، و قربانی با خود حرکت دادند، رسول خدا (ص) هم شصت و شش قربانی با خود حرکت داد، در حالی که به احرام عمره تلبیه گفتند، و قربانیان خود را با جل و بی‌جل حرکت دادند. </p> <p>از سوی دیگر وقتی قریش شنیدند که آن جناب به سوی مکه روان شده، خالد بن ولید را با دویست سواره فرستادند، تا بر سر راه آن جناب کمین بگیرد، و منتظر رسیدن آن جناب باشد. خالد بن ولید از راه کوهستان پا به پای لشکر آن جناب می‌آمد. در این بین رسول خدا  (ص) و اصحابش به نماز ظهر ایستادند، بلال أذان گفت، و رسول خدا  (ص) به نماز ایستاد. خالد بن ولید به همراهان خود گفت: اگر همین الان به ایشان که سرگرم نمازند بتازیم همه را از پای در خواهیم آورد. چون من می‌دانم که ایشان نماز را قطع نمی‌کنند، و لیکن بهتر است که در این نماز حمله نکنیم، صبر کنیم تا نماز دیگرشان برسد که از نور چشمشان بیشتر دوستش می‌دارند، همین که داخل آن نماز شدند حمله می‌کنیم در این بین جبرئیل بر رسول خدا (ص) نازل شد، و دستور نماز خوف را آورد که می‌فرماید: <span class="aya" rel="4_102" data-words="1-7">و إذا کنت فیهم فأقمت لهم الصلاة...</span>. </p> <p>امام صادق (ع) می‌فرماید: فردای آن روز رسول خدا (ص) به حدیبیه رسید، و آن جناب در بین راه اعرابی را که می‌دید دعوت می‌کرد تا به آن جناب بپیوندند، ولی احدی به وی نپیوست، و از در تعجب می‌گفتند: آیا محمد و اصحابش انتظار دارند داخل حرم شوند با اینکه قریش با ایشان در داخل شهرشان نبرد کرده و به قتلشان رساندند و ما یقین داریم که محمد و اصحابش هرگز به مدینه برنمی‌گردند...<span class="footnote" rel="1" title="مجمع البیان، ج ۹، ص ۱۰۹">*</span>. </p> <p>و در مجمع البیان از ابن عباس روایت کرده که: گفت رسول خدا (ص) به عزم مکه بیرون آمد، همین که به حدیبیه رسید شترش ایستاد، و هر چه به حرکت وادارش کرد قدم از قدم برنداشت و در عوض زانو به زمین زد. اصحابش پیشنهاد کردند ناقه را بگذار و برویم، فرمود: آخر این حیوان چنین عادتی نداشت، قطعا همان خدا که فیل (ابرهه)   <code class="page" rel="18,396"/> را از حرکت بازداشت، این حیوان را بازداشته. </p> <p>آن گاه عمر بن خطاب را احضار کرد تا او را به سوی مکه بفرستد، تا از اهل مکه اجازه ورود به مکه را بگیرد، و در ضمن خودش در آنجا مراسم عمره را انجام داده قربانیش را ذبح کند. عمر عرضه داشت من در مکه یک دوست دلسوز ندارم، و از قریش بیمناکم، چون خودم با آنان دشمنم، و لیکن به نزد مردی راهنمایی می‌کنم که در مکه خواهان دارد، و در نظر اهل مکه عزیزتر از من است، و او عثمان بن عفان است. رسول خدا (ص) تصدیق کرد. </p> <p>لا جرم عثمان را احضار نموده نزد ابی سفیان و اشراف مکه فرستاد تا به آنان اعلام بدارد: پیامبر به منظور جنگ نیامده، بلکه تنها منظورش زیارت خانه خدا است، چون خانه خدا در نظر آن جناب بسیار بزرگ است. قریش وقتی عثمان را دیدند نزد خود نگه داشتند، و نگذاشتند نزد رسول برگردد. </p> <p>از سوی دیگر به رسول خدا (ص) و به مسلمانان رساندند که عثمان کشته شده، فرمود: حال که چنین است ما از اینجا تکان نمی‌خوریم تا با این مردم بجنگیم، آن گاه مردم را دعوت کرد تا بار دیگر با او بیعت کنند، خودش از جای برخاست نزد درختی که آنجا بود رفت، و به آن تکیه کرد و مردم با او بر این پیمان بیعت کردند، که با مشرکین بجنگند و فرار نکنند. </p> <p>عبد اللَّه بن مغفل می‌گوید: من آن روز بالای سر رسول خدا (ص) ایستاده بودم، و شاخه‌ای از چوب سمرة در دستم بود که مردم را از پیرامون آن جناب دور می‌کردم، تا یکی یکی بیعت کنند، و در آن روز نفرمود بر سر جان با من بیعت کنید، بلکه فرمود بر این بیعت کنید که فرار نکنید. </p> <p>زهری و عروة بن زبیر و مسور بن مخرمه، در روایتی گفته‌اند: رسول خدا (ص) از مدینه بیرون آمد و حدود هزار و چند نفر از اصحابش با او بودند، تا به ذو الحلیفه رسیدند. در آنجا رسول خدا (ص) حسب معمول در حج قران و افراد کفش پاره‌ای به گردن قربانی‌های خود انداخت، و کوهان بعضی از آنها را خون‌آلود ساخت و به نیت عمره احرام بست و شخصی از قبیله خزاعه را که در جنگها پیشقراول او بود پیشاپیش فرستاد تا از قریش خبر گرفته وی را آگاه سازد. </p> <p>و هم چنان پیش می‌رفت تا گودال اشطاط که در نزدیکی غسفان است رسید. در آنجا پیشقراول خزاعی خدمتش رسیده عرضه داشت: من فامیل کعب بن لوئی و عامر بن لوئی را<code class="page" rel="18,397"/> دیدم که داشتند در اطراف، لشکر جمع می‌کردند، مثل اینکه بنا دارند با تو به جنگ برخیزند، و برمی‌خیزند و از رفتن به مکه جلوگیری می‌کنند. حضرت لشکر را دستور داد هم چنان پیش برانند. لشکر به راه خود ادامه داد تا آنکه در بین راه رسول خدا (ص) فرمود: طلیعه لشکر دشمن به سرکردگی خالد بن ولید در غمیم است شما به طرف دست راست خود حرکت کنید. </p> <p>لشکر هم چنان پیش رفت تا به ثنیه رسید، در آنجا شتر رسول خدا (ص) زانو به زمین زد، و برنخاست. رسول خدا (ص) فرمود ناقه قصواء خسته نشده بلکه مانعی او را از حرکت جلوگیر شده، همان کسی که فیل ابرهه را جلوگیر شد. </p> <p>آن گاه فرمود: به خدا سوگند هیچ پیشنهادی که در آن رعایت حرمت‌های خدا شده باشد به من ندهند مگر آنکه می‌پذیرم. آن گاه شتر راهی کرد شتر از جای خود برخاست. </p> <p>می‌گویند رسول خدا (ص) مسیر را عوض کرد و پیش راند، تا رسید به بلندی حدیبیه کنار گودالی آب که مردم در آن دست می‌زدند و ترشح می‌کردند، و نمی‌شد از آن استفاده کرد. مردم از عطش شکایت کردند، رسول خدا (ص) یک چوبه تیر از تیردان خود کشید و فرمود: این را در آب آن چاه بیندازید، و به خدا سوگند چیزی نگذشت که آب چاه جوشیدن گرفت، و آبی گوارا بالا آمد تا همه لشکریان سیراب شدند. </p> <p>در همین حال بودند که بدیل بن ورقاء خزاعی با جماعتی از قبیله خزاعه که همگی مبلغین اسلام و مامورین رسول خدا (ص) بودند که در سرزمین تهامه مردم را با نصیحت به اسلام دعوت می‌کردند از راه رسید، و عرضه داشت من فامیل کعب بن لوئی و عامر بن لوئی را دیدم که علم و کتل معروف به عوذ المطافیل هم با خود داشتند و بنا داشتند با تو کارزار کنند، و نگذارند داخل خانه خدا شوی. حضرت فرمود: ما برای جنگ با آنان نیامده‌ایم، بلکه آمده‌ایم عمل عمره انجام دهیم، و قریش هم خوبست دست از ستیز بردارند، برای اینکه جنگ آنها را از پای در آورده و خسارت زیادی برایشان بار آورده، و من حاضرم اگر بخواهند مدتی مقرر کنند که ما بعد از آن مدت عمره بیاییم، و با مردم خود برگردیم، و اگر خواستند مانند سایر مردم به دین اسلام درآیند، و اگر این را هم نپذیرند پیداست که هنوز سر ستیز دارند، و به آن خدایی که جانم به دست او است، بر سر دعوتم آن قدر قتال کنم که تا رگهای گردنم قطع شود و یا خدای سبحان مقدر دیگری اگر دارد انفاذ کند. بدیل گفت: من گفتار شما را به ایشان ابلاغ می‌کنم. <code class="page" rel="18,398"/> بدیل این را گفت و به سوی قریش روانه شد، و گفت من از نزد این مرد می‌آیم، او چنین و چنان می‌گوید. عروة بن مسعود ثقفی گفت: او راه رشدی به شما قریش پیشنهاد می‌کند، پیشنهادش را بپذیرید و اجازه بدهید من بدیدنش بروم. قریش گفتند: برو. عروه نزد رسول خدا (ص) آمد و با او گفتگو کرد. رسول خدا (ص) همان مطالبی را که به بدیل فرموده بود بیان کرد. </p> <p>عروه در این هنگام گفت: ای محمد اگر در این جنگ پیروز شوی تازه اهل شهر و فامیل خودت را نابود کرده‌ای و آیا هیچ کس را سراغ داری که قبل از تو در عرب چنین کاری را با فامیل خود کرده باشد؟ و اگر طوری دیگر پیش آید یعنی فامیل تو غلبه کنند، من قیافه‌هایی در لشکرت می‌بینم که از سر و رویشان می‌بارد که در هنگام خطر پا به فرار بگذارند. ابو بکر گفت ساکت باش آیا ما از جنگ فرار می‌کنیم، و او را تنها می‌گذاریم؟ عروه پرسید: این مرد کیست؟ فرمود: ابو بکر است. گفت به آن خدایی که جانم در دست او است، اگر نبود یک عمل نیکی که با من کرده بودی، و من هنوز تلافیش را در نیاورده‌ام، هر آینه پاسخت را می‌دادم. </p> <p>راوی می‌گوید: سپس عروة بن مسعود شروع کرد با رسول خدا (ص) گفتگو کردن، هر چه می‌گفت دستی هم به ریش رسول خدا (ص) می‌کشید. مغیرة بن شعبه در آنجا بالای سر رسول خدا (ص) ایستاده بود، و شمشیری هم در دست و کلاهخودی بر سر داشت، وقتی دید عروة مرتب دست به ریش آن جناب می‌کشد، با دسته شمشیر به دست عروه می‌زد، و می‌گفت دست از ریش رسول خدا  (ص) پس بکش و گر نه دیگر دستت به طرف تو بر نمی‌گردد (یعنی دستت را قطع می‌کنم). عروه پرسید: این کیست؟ فرمود: مغیرة بن شعبه است. عروه گفت: ای حیله‌باز تو همان نیستی که خود من در اجرای حیله‌هایت کمک می‌کردم؟ راوی می‌گوید: مغیره در جاهلیت با یک عده طرح دوستی ریخت، و در آخر همه آنها را به نامردی کشت، و اموالشان را تصاحب کرد، آن گاه نزد رسول خدا آمد و اموال را هم آورد که می‌خواهم مسلمان شوم. حضرت فرمود: اسلامت را قبول می‌کنیم، و اما اموالت را نمی‌پذیریم، چون با نیرنگ و نامردی به دست آورده‌ای. </p> <p>آن گاه عروه شروع کرد با گوشه چشم اصحاب آن جناب را ورانداز کردن، و دید که وقتی رسول خدا (ص) دستوری می‌دهد اصحابش در امتثال آن دستور از یکدیگر پیشی می‌گیرند، چون وضو می‌گیرد بر سر ربودن قطرات آب وضویش با یکدیگر نزاع<code class="page" rel="18,399"/> می‌کنند، و وقتی می‌خواهند با یکدیگر حرف بزنند آهسته صحبت می‌کنند، و از در تعظیم زیر چشمی به او می‌نگرند، و برویش خیره شده و تند نگاه نمی‌کنند. </p> <p>می‌گوید عروه نزد قریش برگشت و گفت: ای مردم!به خدا سوگند من به محضر و دربار سلاطین بار یافته‌ام، دربار قیصر و کسری و نجاشی رفته‌ام، به همان خدا سوگند که هیچ پادشاهی تا کنون ندیده‌ام که مردمش او را مانند اصحاب محمد تعظیم کنند. وقتی دستوری می‌دهد، بر سر امتثال دستورش از یکدیگر سبقت می‌گیرند، و چون وضو می‌گیرد، برای ربودن آب وضویش یکدیگر را می‌کشند، و چون می‌خواهند صحبت کنند صدای خود را پایین آورده آهسته تکلم می‌کنند، و هرگز به رویش خیره نمی‌شوند، اینقدر او را تعظیم می‌کنند. و او پیشنهاد درستی با شما دارد پیشنهادش را بپذیرید. </p> <p>مردی از بنی کنانه گفت: بگذارید من نزد او بروم، گفتند: برو. وقتی آن مرد به اصحاب محمد نزدیک شد، رسول خدا (ص) به اصحابش فرمود این که می‌آید فلانی است، و از قبیله‌ای است که قربانی کعبه را احترام می‌کنند شما قربانی‌های خود را بسویش ببرید، وقتی بردند و صدا به لبیک بلند کردند. او گفت: سبحان اللَّه!سزاوار نیست این مردم را از خانه کعبه جلوگیری کنند. </p> <p>مردی دیگر در بین قریش برخاست و گفت: اجازه دهید من نزد محمد روم. نام این مرد مکرز بن حفص بود. گفتند: برو. همین که مکرر نزدیک رسول خدا (ص) رسید حضرت فرمود: این که می‌آید مکرز است، مردی است تاجر و بی حیا. مکرز شروع کرد با رسول خدا (ص) صحبت کردن، و در بینی که صحبت می‌کرد، سهیل بن عمرو هم از طرف دشمن جلو آمد، و رسول خدا (ص) از نام او تفال زد، و فرمود: امر شما سهل شد، بیا بین ما و خودت عهدنامه‌ای بنویس. </p> <p>آن گاه رسول خدا (ص) علی ابن ابی طالب (ع) را صدا زد، و به او فرمود: بنویس بسم اللَّه الرحمن الرحیم. سهیل گفت: به خدا سوگند من نمی‌دانم رحمان چیست؟ و لذا بنویسید <em>باسمک اللهم</em> مسلمانان گفتند: نه به خدا سوگند نمی‌نویسیم، مگر همان بسم اللَّه الرحمن الرحیم را. رسول خدا (ص) فرمود: یا علی بنویس باسمک اللهم. این نامه حکمی است که محمد رسول خدا (ص) رانده. سهیل گفت اگر ما تو را رسول خدا می‌دانستیم، که از ورودت به خانه خدا جلوگیر نمی‌شدیم، و با تو جنگ نمی‌کردیم، باید کلمه رسول اللَّه را پاک کنید، و بنویسید این نامه حکمی است که محمد بن عبد اللَّه رانده. حضرت فرمود: من رسول خدا هستم<code class="page" rel="18,400"/> هر چند که شما تکذیبم کنید. آن گاه به علی (ع) فرمود: یا علی کلمه رسول اللَّه را محو کن علی عرضه داشت: یا رسول اللَّه دستم برای پاک کردن آن بفرمانم نیست. رسول خدا نامه را گرفت و خودش کلمه <em>رسول اللَّه</em> را محو کرد. </p> <p>آن گاه فرمود بنویس: این نوشته معاهده‌ای است که محمد بن عبد اللَّه با عبد اللَّه سهیل بن عمرو می‌بندد، و بر این معنا صلح کردند که تا ده سال دیگر در بین طرفین جنگی نباشد، و مردم در بین هر دو طرف ایمن باشند، و از آزار یکدیگر دست بردارند. و نیز بر این معنا صلح کردند که هر کس از اصحاب محمد برای حج یا عمره به مکه آمد و یا جهت کسب وارد مکه شد، بر جان و مالش ایمن باشد، و هر کس از قریش به مدینه آمد، تا از آنجا به مصر و یا شام برود، بر جان و مالش ایمن باشد، و از این به بعد سینه‌های ما از کینه و نیرنگ پاک باشد، نه دیگر به روی هم شمشیر بکشیم، و نه یکدیگر را اسیر کنیم. و اینکه هر کس از دو طرف دوست داشت که داخل در عقد و بیعت محمد شود آزاد باشد، و هر کس که از دو طرف خواست داخل در عقد و بیعت قریش شود آزاد باشد. </p> <p>خزاعة از خوشحالی جست و خیز کردند، و گفتند ما در عقد و عهد محمدیم، و بنی بکر به جست و خیز در آمدند که ما در عقد و عهد قریش هستیم. </p> <p>رسول خدا (ص) فرمود: به شرطی که مانع ما از زیارت و طواف خانه نشوید. سهیل گفت: به خدا سوگند آیا عرب نمی‌نشینند و به یکدیگر نمی‌گویند که قریش را خفه‌گیر کردند؟ پس موافقت کنید سال دیگر این عمره را انجام دهید، رسول خدا  (ص) موافقت کرد و این را هم نوشتند. سهیل گفت: من هم شرطی دارم و آن اینکه هر کس از ما به میان شما آمد، و لو به دین شما باشد به ما برگردانید، و هر کس از شما به میان ما آمد ما هم برگردانیم. مسلمانها سر و صدا کردند که سبحان اللَّه!چگونه ممکن است کسی که از بین مشرکین آمده و مسلمان شده دوباره به مشرکین پس داده شود؟ رسول خدا  (ص) فرمود: کسی که از بین ما به طرف مشرکین برود بگذار خدا او را دور کند. و کسی که از مشرکین بین ما آید به آنان برمی‌گردانیم، زیرا اگر خدا اسلامی واقعی در او سراغ داشته باشد، خودش راه نجاتی برای او فراهم می‌کند. </p> <p>سهیل گفت: شرطی دیگر دارم و آن این است که امسال به مدینه برگردی و از داخل شدن مکه صرفنظر کنی، همین که سال دیگر آمد، ما شهر مکه را خالی می‌کنیم شما داخل آن شوید و سه روز در آن توقف کنید، آن هم به شرطی که اسلحه با خود نیاورید مگر شمشیر در غلاف و آنچه یک سواره بدان محتاج است. و باز به شرطی که قربانیهای خود را از این<code class="page" rel="18,401"/> جلوتر نیاورید و در همین جا که از آن جلوگیری کرده‌ایم بمانند. حضرت فرمود: باشد ما (در راه خدا) قربانی می‌آوریم و شما آن را رد کنید. در این بین ناگهان ابو جندل بن سهیل بن عمرو در حالی که پاهایش در زنجیر بود از راه رسید. معلوم شد از پایین مکه بیرون آمده و خود را در بین مسلمانان انداخت. سهیل گفت: ای محمد این اولین وفایی است که باید به عهد خود کنی، و این شخص را به ما برگردانی، حضرت فرمود: ما که هنوز عهدنامه را امضاء نکرده‌ایم، و تعهدی نداریم. سهیل گفت: به خدا سوگند حال که چنین شد دیگر ابدا با تو مصالحه نخواهم کرد. رسول خدا (ص) فرمود: پس او را در پناه من قرار بده، گفت هرگز قرار نمی‌دهم، فرمود: قرار بده گفت: هرگز چنین کاری نمی‌کنم. مکرز گفت: باشد قرارش می‌دهیم، در پناه تو باشد. </p> <p>ابو جندل بن سهیل گفت ای مسلمانان آیا بعد از این شکنجه‌ها که به من داده‌اند، و با اینکه مسلمان آمده‌ام مرا به مشرکین برمی‌گردانید؟ عمر بن خطاب می‌گوید: به خدا من از روزی که مسلمان شدم هیچ روزی مثل آن روز به شک نیفتادم، لا جرم نزد رسول خدا (ص) رفته عرضه داشتم: مگر تو پیغمبر نیستی؟ فرمود: چرا هستم. گفتم مگر ما بر حق نیستیم و مگر دشمن ما بر باطل نیست؟ فرمود: چرا همین طور است. گفتم: پس چرا در امر دینمان تن به ذلت دهیم؟ فرمود: من رسول خدایم و با اینکه خدا یاور من است من او را نافرمانی نمی‌کنم. گفتم: مگر تو نبودی که به ما می‌گفتی به زودی داخل بیت الحرام می‌شویم و طواف صحیح می‌کنیم؟ فرمود: چرا، ولی آیا گفتم که همین امسال داخل بیت الحرام می‌شویم؟ گفتم: نه فرمود: حالا هم می‌گویم که تو داخل مکه می‌شوی، و طواف هم می‌کنی. پس رسول خدا (ص) یک شتر را قربانی کرد، و سرتراش خواست تا سر خود را بتراشد، آن گاه زنان مسلمان از مکه آمدند، و خدای تعالی این آیه را نازل کرد: <span class="aya" rel="60_10" data-words="1-8">یا أیها الذین آمنوا إذا جاءکم المؤمنات مهاجرات...</span>. </p> <p>محمد بن اسحاق بن یسار می‌گوید: بریدة بن سفیان از محمد بن کعب برایم نقل کرد، که گفت: کاتب رسول خدا (ص) در این عهدنامه، علی بن ابی طالب بود. رسول خدا (ص) به او فرمود: بنویس این صلحی است که محمد بن عبد اللَّه با سهیل بن عمرو کرده، در اینجا علی (ع) دستش به نوشتن نمی‌رفت، و نمی‌خواست بنویسد مگر اینکه کلمه رسول اللَّه را هم قید کند. رسول خدا فرمود: تو خودت هم یک چنین روزی داری، و چنین نامه‌ای را امضا می‌کنی، در حالی که مظلوم و<code class="page" rel="18,402"/> ناچار باشی. ناگزیر علی (ع) مطابق آنچه مشرکین گفتند نوشت. </p> <p>آن گاه رسول خدا به مدینه برگشت، چیزی نگذشت که یک نفر از قریش به نام ابو بصیر که مسلمان شده بود از مکه گریخت، و در مدینه به محضر رسول خدا (ص) رسید، قریش دو نفر را فرستادند مدینه تا ابو بصیر را پس بگیرند. عرضه داشتند: به عهدی که با ما بستی وفا کن، و ابو بصیر را به ما برگردان، حضرت، ابو بصیر را به دست آن دو نفر داد از مدینه بیرون شدند، و هم چنان می‌رفتند تا به ذو الحلیفه رسیدند، در آنجا پیاده شدند تا غذا بخورند، و از خرمایی که داشتند سد جوعی بکنند. ابو بصیر به یکی از آن دو نفر گفت: چه شمشیر خوبی داری؟ راستی بسیار عالی است، آن مرد شمشیرش را از غلاف درآورد و گفت: بله، خیلی خوبست، و من نه یک بار و نه دو بار آن را آزموده‌ام. ابو بصیر گفت ببینم چطور است. آن مرد شمشیرش را به دست ابو بصیر داد، ابو بصیر بیدرنگ شمشیر را بر او فرود آورد، و هم چنان فرود آورد تا به قتل رسید، مرد دیگر از ترس فرار کرده خود را به مدینه رسانید، و شروع کرد دور مسجد چرخیدن و دویدن، رسول خدا (ص) وقتی او را وحشت زده یافت پرسید این چرا چنین می‌کند، مرد وقتی نزدیک آن جناب آمد فریاد زد به خدا رفیقم را کشت، و مرا هم خواهد کشت. </p> <p>در این بین ابو بصیر از راه رسید و عرضه داشت: یا رسول اللَّه (ص) خدا به عهد تو وفا کرد، تو عهد کرده بودی مرا به آنان برگردانی که برگرداندی و خدا مرا هم از آنان نجات داد، رسول خدا (ص) فرمود: وای بر مادرش اگر او کس و کاری داشته باشد آتش جنگ شعله‌ور می‌شود. ابو بصیر وقتی این را شنید فهمید که رسول خدا (ص) دوباره او را به اهل مکه برمی‌گرداند، ناگزیر از مدینه بیرون شد، و به محلی به نام سیف البحر رفت. </p> <p>نفر دوم که از بین اهل مکه فرار کرد، ابو جندل بن سهیل بود، او نیز خود را به ابی بصیر رسانید، از آن به بعد هر کس از مکه فرار می‌کرد، و به سوی اسلام می‌آمد، به ابی بصیر ملحق می‌شد، تا به تدریج ابو بصیر دارای جمعیتی شد، گفت به خدا سوگند اگر بشنوم قافله‌ای از قریش از مکه به طرف شام حرکت کرده سر راهش را می‌گیرم، و همین کار را کرد و راه را بر تمامی کاروانها گرفت، و افراد کاروان را کشت، و اموالشان را تصاحب کرد. </p> <p>قریش سفیری نزد رسول خدا (ص) فرستادند، و آن جناب را به خدا و به حق رحم سوگند داد که نزد ابو بصیر و نفراتش بفرستد، و آنان را از این کار باز دارد، و ما از برگرداندن فراریان خود صرفنظر کردیم، هر کس از ما قریش، مسلمان شد، و نزد شما<code class="page" rel="18,403"/> مسلمین آمد، ایمن است، رسول خدا (ص) فرستاد تا ابو بصیر را آوردند<span class="footnote" rel="1" title="مجمع البیان، ج ۹، ص ۱۱۰-۱۱۱">*</span>. </p> <p>و در تفسیر قمی در حدیثی طولانی که اوائل آن را در اوائل همین بحث نقل کردیم می‌گوید: امام فرمود رسول خدا (ص) بعد از نوشتن عهدنامه حدیبیه فرمود: قربانیان خود را ذبح کنید، و سرهایتان را بتراشید. اصحاب امتناع کرده گفتند: چگونه قبل از طواف خانه و سعی بین صفا و مروه قربانی کنیم؟ حضرت سخت اندوهناک شد، و اندوه خود را با ام سلمه درد دل کرد. ام سلمه گفت: یا رسول اللَّه!شما خودت قربانی کن، و سر بتراش، رسول خدا (ص) چنین کرد، مردم هم در بین یقین و شک و دو دلی قربانی کردند<span class="footnote" rel="2" title="تفسیر روح المعانی، ج ۲۶، ص ۹۲">*</span>. </p> <p>مؤلف: این معنا در روایاتی دیگر از طرق شیعه و اهل سنت نقل شده، و آن روایتی که طبرسی آورده خلاصه‌ای است از روایتی که بخاری و ابو داوود و نسایی از مروان و مسور نقل کرده‌اند. </p> <p>و در الدر المنثور است که بیهقی از عروه نقل کرده که گفت: رسول خدا (ص) وقتی از حدیبیه برمی‌گشت و به طرف مدینه می‌آمد، مردی از اصحابش گفت: به خدا ما فتحی نکردیم، برای اینکه مانع ما از زیارت خانه شدند، تنها نتیجه کار ما این شد که رسول خدا (ص) در حدیبیه معطل شود، و دو نفر از مسلمانان اهل مکه را به آنان پس دهد. </p> <p>این سخن به گوش رسول خدا (ص) رسید که بعضی از مردم چنین می‌گویند. فرمود: بسیار بد حرفی زدند، زیرا این بزرگترین فتح برای ما بود، که مشرکین با آن همه ناراحتی که از شما دیدند، و خداوند چند نوبت شما را بر آنان ظفر داد، و شما که در کنار شهر ایشان بودید سالم و با غنیمت و ماجور برگرداند، و بدون خونریزی از بلاد ایشان دور شدید، و خود آنان تقاضای صلح نموده برای آمدن به نزد شما از خود رغبت نشان دادند، پس این بزرگترین فتح بود. </p> <p>مگر روز احد فراموشتان شده که به منظور فرار از دشمن به بالای بلندی‌ها می‌گریختید، و صدای من تنها به آخرین نفر شما می‌رسید؟ آیا از یادتان رفته جنگ احزاب را که از بالای مدینه و پایین آن بر شما تاختند و چشم‌هایتان از شدت ترس از کاسه بیرون می‌زد، و دلها تا گلوگاهها رسیده، در باره خدای تعالی پندارهایی می‌پنداشتید؟     <code class="page" rel="18,404"/> مسلمانان گفتند: خدا و رسولش درست می‌گویند، راستی ماجرای حدیبیه فتحی عظیم و از عظیم‌ترین فتوح بود. به خدا سوگند ای پیامبر خدا ما در آنچه شما فکر کردید فکر نمی‌کردیم، و تو از ما به خدا و به امور داناتری. در اینجا بود که سوره فتح نازل شد<span class="footnote" rel="1" title="مجمع البیان، ج ۹، ص ۱۱۱">*</span>. </p> <p>مؤلف: احادیث در داستان حدیبیه بسیار است، آنچه ما نقل کردیم قسمتی از آن بود. </p> <h3> <span class="title" rel="48_2">دو روایت در بیان معنای آیه: <span class="aya" rel="48_2" data-words="1-10">لیغفر لک الله ما تقدم من ذنبک و ما تأخر...</span> </span> </h3> <p> و در تفسیر قمی به سند خود از عمر بن یزید بیاع سابری می‌گوید: به امام صادق  (ع) عرضه داشتیم: آیه‌ <span class="aya" rel="48_2" data-words="1-10">لیغفر لک الله ما تقدم من ذنبک و ما تأخر</span> چه معنا دارد؟ فرمود: ایشان گناهی نداشتند، حتی تصمیم بر گناهی را هم نگرفتند، و لیکن خدای تعالی گناهان شیعه‌اش را بر او حمل کرد، و آن گاه آمرزید<span class="footnote" rel="2" title="تفسیر روح المعانی، ج ۲۶، ص ۹۲ و ۹۳">*</span>. </p> <p>و در عیون الاخبار در روایاتی که مجلس مامون با حضرت رضا (ع) را حکایت می‌کند، به سند خود که به ابن جهم دارد روایت کرده که گفت: در مجلس مامون حاضر شدم، دیدم حضرت رضا (ع) نزد اوست، مامون از آن جناب می‌پرسید: یا بن رسول اللَّه آیا رأی شما این نیست که انبیاء معصومند؟ فرمود: بله-تا آنجا که مامون گفت-پس بفرما ببینم معنای این کلام خدای عز و جل: <span class="aya" rel="48_2" data-words="1-10">لیغفر لک الله ما تقدم من ذنبک و ما تأخر</span> چیست؟ حضرت فرمود: در نظر مشرکین عرب هیچ کس گناهکارتر و گناهش عظیم‌تر از رسول خدا (ص) نبود، برای اینکه آنها سیصد و شصت خدا داشتند، و رسول خدا که آمد همه آنها را از خدایی انداخت و مردم را به اخلاص خواند، و این در نظر آنها بسیار سنگین و عظیم بود، گفتند: <span class="aya" rel="38_5-8" data-words="1-33">أ جعل الآلهة إلها واحدا إن هذا لشیء عجاب، و انطلق الملأ منهم أن امشوا و اصبروا علی آلهتکم إن هذا لشیء یراد، ما سمعنا بهذا فی الملة الآخرة إن هذا إلا اختلاق</span> آیا آن همه خدا را یکی کرده این خیلی شگفت‌آور است بزرگانشان برای تحریک مردم به راه افتادند که برخیزید و از خدایان خود دفاع کنید که این وظیفه‌ای است مهم، ما چنین چیزی را در هیچ کیشی نشنیده‌ایم این جز سخنی خود ساخته نیست . </p> <p>این جاست که وقتی خدای تعالی مکه را برای پیامبرش فتح می‌کند، می‌فرماید:  <span class="aya" rel="48_1-2" data-words="1-15">إنا فتحنا لک فتحا مبینا، لیغفر لک الله ما تقدم من ذنبک و ما تأخر</span> یعنی ما این فتح آشکار را برایت کردیم، تا تبعات و آثار سویی را که دعوت گذشته و آینده‌ات در نظر مشرکین دارد از بین ببریم تا دیگر در صدد آزارت برنیایند و همین طور هم شد، بعد از فتح مکه عده‌ای مسلمان شدند، و بعضی از مکه فرار کردند، آنهایی هم که ماندند قدرت بر انکار توحید نداشتند، و با     <code class="page" rel="18,405"/> دعوت مردم آن را می‌پذیرفتند. پس با فتح مکه گناهانی که رسول خدا (ص) نزد مشرکین داشت آمرزیده شد، یعنی دیگر نتوانستند دست از پا خطا کنند. مامون عرضه داشت. خدا خیرت دهد یا ابا الحسن<span class="footnote" rel="1" title="تفسیر روح المعانی، ج ۲۶، ص ۹۲ و ۹۳">*</span>. </p> <p>و در تفسیر عیاشی از منصور بن حازم، از امام صادق (ع) روایت کرده که فرمود: از روزی که آیه‌ <span class="aya" rel="6_15" data-words="2-9">إنی أخاف إن عصیت ربی عذاب یوم عظیم</span> نازل شد، رسول خدا  (ص) آرام و قرار نداشت، و مرتب از آن سخن می‌گفت تا آنکه سوره فتح نازل شد، دیگر از آن آیه سخنی نگفت، و آن را مثل سابق مکرر برای مردم نخواند<span class="footnote" rel="2" title="روح المعانی، ج ۲۶، ص ۹۴">*</span>. </p> <p>مؤلف: این معنا از طرق اهل سنت نیز روایت شده، ولی حدیث خالی از شبهه نیست، چون از آن برمی‌آید که قبول کرده کلمه <em>ذنب</em> به معنای نافرمانی خدا، و منافی با عصمت است، در حالی که گفتیم معنایش این نیست. </p> <h3> <span class="title" rel="48_4"><span class="phrase">روایتی در باره مراد از <em rel="fa_48_4_4-4" data-sentence="23:70">سکینت</em> و روایتی در باره اینکه ایمان عمل است و شدت و ضعف و زیادت و نقصان دارد</span></span> </h3> <p> و در کافی به سند خود از جمیل روایت کرده که گفت: من از امام صادق (ع) از معنای آیه‌ <span class="aya" rel="48_4" data-words="1-7">هو الذی أنزل السکینة فی قلوب المؤمنین</span> پرسیدم که این سکینت چیست؟ فرمود: ایمان است هم چنان که دنبالش فرمود: <span class="aya" rel="48_4" data-words="8-11">لیزدادوا إیمانا مع إیمانهم</span><span class="footnote" rel="3" title="روح المعانی، ج ۲۶، ص ۹۴">*</span> مؤلف: ظاهر این روایت چنین می‌رساند که جمله‌ <span class="aya" rel="48_4" data-words="8-11">لیزدادوا إیمانا مع إیمانهم</span> را تفسیر برای سکینت گرفته، و در همین معنا روایتی دیگر نیز هست. </p> <p>و نیز در همان کتاب به سند خود از ابی عمرو زبیری از امام صادق (ع) روایت کرده که گفت: به حضورش عرضه داشتم: ای عالم مرا خبر ده از اینکه کدام یک از اعمال نزد خدا أفضل است؟ فرمود: آن چیزی که سایر اعمال جز به وسیله آن قبول نمی‌شود. </p> <p>پرسیدم آن‌چیست؟ فرمود: ایمان به خدایی که جز او معبودی نیست، این از همه اعمال درجه‌اش بالاتر و منزلتش شریف‌تر و برکاتش بیشتر است. </p> <p>می‌گوید: پرسیدم: آیا مرا از ایمان خبر نمی‌دهی که آیا صرف گفتن شهادتین است و یا عمل کردن؟ فرمود: ایمان همه‌اش عمل است، و گفتن شهادتین هم عمل زبان است که خدا وجوب آن را در کتابش و نور واضحش بیان کرده، و دلیلش از ناحیه عقل هم تمام است. </p> <p>کتاب هم شاهد عقل است، و به سوی رهنمودهای عقل می‌خواند. عرضه داشتم: فدایت شوم توضیح بدهید تا بفهمم. فرمود: ایمان، حالات و درجات و صفات و منازلی دارد، بعضی از آن       <code class="page" rel="18,406"/> مراتب مرتبه تام است، که دیگر به منتهی درجه رسیده است، و بعضی از آن ناقص است، و نقصانش روشن است، و بعضی از آن نه به آن تمامیت است و نه به این نقص، بلکه از طرف نقصان بسوی کمال ترجیح دارد. </p> <p>عرضه داشتم مگر ایمان تام و ناقص، و کم و زیاد دارد؟ فرمود: بله. پرسیدم: چطور؟ فرمود: برای اینکه خدای تعالی ایمان را بر تمامی اعضای بنی آدم واجب، و در همه آنها تقسیم کرده، هیچ عضوی از اعضاء نیست مگر آنکه موظف به داشتن ایمانی است غیر آن ایمانی که اعضای دیگر دارند. </p> <p>پس هر کس خدا را دیدار کند در حالی که اعضای خود را حفظ کرده، و هر یک را در انجام وظیفه‌ای که داشته به کار بسته، خدا را با ایمان کامل دیدار کرده، و اهل بهشت است. و هر کس که در یکی از آنها خیانت کرده و یا از حدودی که خدا معین نموده تعدی کند خدا را ناقص الایمان ملاقات کرده است. </p> <p>عرضه داشتم: نقصان و کمال ایمان را فهمیدم حال بفرمایید این زیادتی ایمان از کجا می‌آید؟ فرمود: از آمادگی، هم چنان که خدای عز و جل پاسخ این سؤال را چنین می‌دهد: <span class="aya" rel="9_124-125" data-words="1-30">و إذا ما أنزلت سورة فمنهم من یقول أیکم زادته هذه إیمانا فأما الذین آمنوا فزادتهم إیمانا و هم یستبشرون، و أما الذین فی قلوبهم مرض فزادتهم رجسا إلی رجسهم</span> و چون سوره‌ای نازل می‌شود، بعضی‌ها می‌پرسند: کدام یک از شما است که این سوره ایمانش را زیاد کرده باشد؟ و اما آنهایی که ایمان دارند، آن سوره ایمانی بر ایمانشان بیفزاید و خوشحال می‌شوند، و اما آنهایی که در دل مریضند همان سوره، پلیدی جدیدی بر پلیدیشان می‌افزاید و نیز می‌فرماید: <span class="aya" rel="18_13" data-words="1-12">نحن نقص علیک نبأهم بالحق، إنهم فتیة آمنوا بربهم و زدناهم هدی</span> -ما اخبار آنان را به حق برایت نقل می‌کنیم، آنان جوانمردانی بودند که به پروردگار خود ایمان آورده بودند، و ما هدایتشان را بیشتر کردیم . </p> <p>و اگر ایمان در همه افراد یکی می‌بود، و هیچ زیادت و نقصانی در بین نبود، دیگر احدی بر دیگری برتری نمی‌داشت، و نعمت‌ها و مردم همه برابر می‌شدند، و فضیلتی در کار نمی‌بود، و لیکن این تمامیت ایمان است که مؤمنین را بهشتی می‌کند، و این زیادتی آن است که مؤمنین را از نظر درجاتی که نزد خدا دارند مختلف می‌سازد، و این کمی ایمان است که مقصرین را داخل آتش می‌سازد<span class="footnote" rel="1" title="روح المعانی، ج ۲۶، ص ۹۴">*</span>. </p> 
