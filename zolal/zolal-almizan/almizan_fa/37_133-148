<h3 class="ayas">سوره الصافات آیه‌های ۱۳۳ تا ۱۴۸</h3><code class="section" rel="37_133-148"/><h3>ترجمه آیات</h3> <p> <span class="trans" rel="37_133">و همانا لوط از مرسلین بود.  «۱۳۳» </span><span class="trans" rel="37_134">به یادش باش که ما او و اهل او همگی را نجات دادیم.  «۱۳۴» </span><span class="trans" rel="37_135">مگر پیر زنی در باقی ماندگان در عذاب بود.  «۱۳۵» </span><span class="trans" rel="37_136">و بقیه را هلاک کردیم.  «۱۳۶» </span><span class="trans" rel="37_137">و شما (مردم حجاز) همه روزه از ویرانه آنان عبور می‌کنید.  «۱۳۷» </span><span class="trans" rel="37_138">و همچنین در شب‌ها آیا باز هم نمی‌اندیشید؟. <code class="page" rel="17,246"/> «۱۳۸» </span><span class="trans" rel="37_139"> و همانا یونس هم از پیامبران بود.  «۱۳۹» </span><span class="trans" rel="37_140">به یادش آور زمانی که به طرف یک کشتی پر بگریخت.  «۱۴۰» </span><span class="trans" rel="37_141">پس قرعه انداختند و او از مغلوبین شد.  «۱۴۱» </span><span class="trans" rel="37_142">پس ماهی او را ببلعید در حالی که ملامت زده بود.  «۱۴۲» </span><span class="trans" rel="37_143">و اگر او از تسبیح‌گویان نمی‌بود.  «۱۴۳» </span><span class="trans" rel="37_144">حتما در شکم ماهی تا روزی که خلق مبعوث شوند باقی می‌ماند.  «۱۴۴» </span><span class="trans" rel="37_145">ولی چون از تسبیح‌گویان بود ما او را به خشکی پرتاب کردیم در حالی که مریض بود.  «۱۴۵» </span><span class="trans" rel="37_146">و بر بالای سرش بوته‌ای از کدو رویاندیم.  «۱۴۶» </span><span class="trans" rel="37_147">و او را به سوی شهری که صد هزار نفر و بلکه بیشتر بودند فرستادیم.  «۱۴۷» </span><span class="trans" rel="37_148">پس ایمان آوردند ما هم به نعمت خود تا هنگامی معین (مدت عمر آن قوم) بهره‌مندشان گردانیدیم.  «۱۴۸» </span></p>                           <h3>بیان آیات</h3> <p> این آیات خلاصه‌ای است از داستان لوط (ع) و سپس یونس (ع) که خدا او را مبتلا کرد به شکم ماهی، به کیفر اینکه در هنگام مرتفع شدن عذاب-که مقدمات نزولش رسیده بود-از قوم خود اعراض کرد. </p> <p> <span class="aya" rel="37_133-134" data-words="1-10">و إن لوطا لمن المرسلین، إذ نجیناه و أهله أجمعین</span> منظور از نجات لوط و خاندانش، نجات او از عذابی است که بر قوم لوط نازل شد، و آن-به طوری که در قرآن آمده-این بود که از آسمان سنگریزه <em>سجیل</em> بر آنان بارید، و زمین هم دهان باز کرده و همه را در خود فرو برد. </p> <p><code class="aya" rel="37_135"/> <span class="aya" rel="37_135" data-words="1-4">إلا عجوزا فی الغابرین</span> یعنی مگر پیر زنی که در میان باقی ماندگان در عذاب باقی ماند و هلاک شد و آن پیر زن همان همسر لوط بود. </p> <p><code class="aya" rel="37_136"/> <span class="aya" rel="37_136" data-words="1-3">ثم دمرنا الآخرین</span> <span class="phrase">کلمه <em rel="fa_37_136_2-2" data-sentence="5:54">دمرنا</em> از مصدر <em>تدمیر</em> است که به معنای هلاک کردن است.</span> و <span class="phrase">منظور از کلمه <em rel="fa_37_136_3-3" data-sentence="14:73">آخرین</em> همان قوم لوط (ع) است که آن جناب به عنوان رسول به سویشان فرستاده شده بود.</span> <code class="page" rel="17,247"/><code class="aya" rel="37_137"/><code class="aya" rel="37_138"/> <span class="aya" rel="37_137-138" data-words="1-10">و إنکم لتمرون علیهم مصبحین، و باللیل أ فلا تعقلون</span> یعنی و شما همواره صبح و شام از سرزمین آنان عبور می‌کنید، چون مردم لوط در سرزمینی وسط شام و حجاز زندگی می‌کردند، و منظور از عبور کردن در صبح و شام ، عبور کردن از خرابه‌های آن دیار است. و-به طوری که می‌گویند-امروز آن خرابه‌ها زیر آب رفته است. </p> <h3> <span class="title" rel="37_140">مراد از اینکه فرمود: یونس به سوی کشتی فرار کرد <span class="aya" rel="37_140" data-words="1-5">إذ أبق إلی الفلک المشحون</span> </span> </h3> <p> <code class="aya" rel="37_139"/><code class="aya" rel="37_140"/> <span class="aya" rel="37_139-140" data-words="1-10">و إن یونس لمن المرسلین، إذ أبق إلی الفلک المشحون</span> <span class="phrase">یعنی ویونس نیز از پیامبران بود که به سوی کشتی فرار کرد، با اینکه کشتی ظرفیت سوار شدن او را نداشت و <em rel="fa_37_140_2-2" data-sentence="99:44">اباق</em> به معنای فرار کردن عبد از مولایش می‌باشد...</span> </p> <p>مراد از فرار کردن او به طرف کشتی این است که او از بین قوم خود بیرون آمد و از آنان اعراض کرد. و آن جناب هر چند در این عمل خود خدا را نافرمانی نکرد، و قبلا هم خدا او را از چنین کاری نهی نکرده بود، و لیکن این عمل شباهتی تام بفرار یک خدمتگزار از خدمت مولی داشت، و به همین جهت خدای تعالی او را به کیفر این عمل بگرفت که شرح بیشتر داستانش در تفسیر آیه‌ <span class="aya" rel="21_87" data-words="1-11">و ذا النون إذ ذهب مغاضبا فظن أن لن نقدر علیه</span><span class="footnote" rel="1" title="سوره انبیاء، آیه ۸۷">*</span> گذشت. </p> <p><code class="aya" rel="37_141"/> <span class="aya" rel="37_141" data-words="1-4">فساهم فکان من المدحضین</span> <span class="phrase">کلمه <em rel="fa_37_141_1-1" data-sentence="5:49">ساهم</em> ماضی از باب مساهمه است که به معنای قرعه‌کشی است.</span> و <span class="phrase">کلمه  <em rel="fa_37_141_4-4" data-sentence="6:456">مدحضین</em> اسم مفعول از <em>ادحاض</em> است که به معنای غالب آمدن است و معنای آیه این است که: در کشتی قرعه انداختند و یونس از مغلوبین شد، و جریان بدین قرار بود که نهنگی بر سر راه کشتی درآمد و کشتی را متلاطم کرد و چون سنگین بود خطر غرق همگی را تهدید کرد، ناگزیر شدند از کسانی که در کشتی بودند شخصی را در آب بیندازند، تا نهنگ او را ببلعد، و از سر راه کشتی به کناری رود قرعه انداختند به نام یونس (ع) اصابت کرد به ناچار او را به دهان نهنگ سپردند و نهنگ آن جناب را ببلعید.</span> </p> <p><code class="aya" rel="37_142"/> <span class="aya" rel="37_142" data-words="1-5">فالتقمه الحوت و هو ملیم</span>. </p> <p>ماهی او را لقمه‌ای کرد، در حالی که او ملامت زده بود. کلمه <em>التقام</em> به معنای ابتلاع و بلعیدن است. و <span class="phrase">کلمه <em rel="fa_37_142_5-5" data-sentence="5:207">ملیم</em> اسم فاعل از <em>لام</em> است، که به معنای داخل شدن در ملامت است، مانند احرام که به معنای داخل شدن در حرم است، و ممکن است   <code class="page" rel="17,248"/> معنای کلمه این باشد که یونس دارای ملامت شد.</span> </p> <h3> <span class="title" rel="37_133 37_134 37_135 37_136 37_137 37_138 37_139 37_140 37_141 37_142 37_143 37_144 37_145 37_146 37_147 37_148">معنای اینکه فرمود: اگر نبود اینکه یونس از سجین بود تا روز بعث در شکم ماهی می‌ماند</span> </h3> <p> <code class="aya" rel="37_143"/> <span class="aya" rel="37_143-144" data-words="1-12">فلو لا أنه کان من المسبحین، للبث فی بطنه إلی یوم یبعثون</span> این آیه شریفه یونس را جزو تسبیح کنندگان شمرده و معلوم است مسبح کسی را گویند که مکرر و به طور دائم تسبیح می‌گوید به طوری که این عمل صفت وی شده باشد. از این می‌فهمیم که آن جناب مدتی طولانی کارش تسبیح بوده. </p> <p>بعضی<span class="footnote" rel="1" title="روح المعانی، ج ۲۳، ص ۱۴۴">*</span> گفته‌اند: قبل از رفتن در شکم ماهی تسبیح می‌گفته . </p> <p>و بعضی<span class="footnote" rel="2" title="تفسیر منهج الصادقین، ج ۸، ص ۲۲">*</span> دیگر گفته‌اند: در شکم ماهی، بسیار تسبیح می‌گفته . عده‌ای دیگر گفته‌اند: اصولا او بر این کار مداومت داشته، هم قبل از فرو رفتن در شکم ماهی و هم بعد از آن . </p> <p>و اما آنچه قرآن کریم از تسبیح او حکایت کرده این است که می‌فرماید: <span class="aya" rel="21_87" data-words="12-24">فنادی فی الظلمات أن لا إله إلا أنت سبحانک إنی کنت من الظالمین</span><span class="footnote" rel="3" title="پس در ظلمتها فریاد کرد که الها خدایی به جز ذات یکتای تو نیست تو پاک و منزهی و من از ستمکارانم سوره انبیاء، آیه ۸۷">*</span> و لازمه این آیه شریفه آن است که او تنها در شکم ماهی و یا هم در آنجا و هم قبلا تسبیح می‌گفته. پس احتمال اینکه منظور تسبیح گفتن قبل از ماجرای ماهی باشد احتمال ضعیفی است که نباید آن را پذیرفت. </p> <p>علاوه بر این از جمله‌ <span class="aya" rel="21_87" data-words="20-24">سبحانک إنی کنت من الظالمین</span> که هم تسبیح و هم اعتراف به ظلم است (البته ظلم به آن معنایی که بعدا خواهیم گفت) استفاده می‌شود که منظور از تسبیح او تسبیح از معنایی است که عمل وی و رفتن از ما بین آنان دلالت بر آن دارد و آن معنا این است که اگر فرار کند دیگر دست خدا به او نمی‌رسد، هم چنان که جمله <span class="aya" rel="21_87" data-words="7-11">فظن أن لن نقدر علیه</span> -خیال کرد دست ما به او نمی‌رسد بر آن دلالت دارد. </p> <p>و جمله‌ <span class="aya" rel="37_143" data-words="1-6">فلو لا أنه کان من المسبحین...</span> دلالت دارد بر اینکه صرفا تسبیح او باعث نجاتش شده، و لازمه این گفتار آن است که یونس گرفتار شکم ماهی نشده باشد مگر به خاطر همین که خدا را منزه بدارد از آن معنایی که عملش حکایت از آن می‌کرد، و در نتیجه از آن گرفتاری که عملش باعث آن شده بود نجات یافته و به ساحت عافیت قدم بگذارد. </p> <p>از این بیان روشن می‌شود که عنایت کلام همه در این است که بفهماند تسبیح او در شکم ماهی مایه نجاتش شد. پس از سه قولی که نقل کردیم قول وسط معقول‌تر و بهتر است. </p> <p>       <code class="page" rel="17,249"/> بنا بر این ظاهر قضیه این است که مراد از تسبیح یونس، همین ندای او در ظلمات باشد که گفته: <span class="aya" rel="21_87" data-words="16-24">لا إله إلا أنت سبحانک إنی کنت من الظالمین</span> و اگر قبل از تسبیح، تهلیل  (لا اله الا اللَّه) را ذکر کرد، برای این بود که به منزله علتی باشد برای تسبیحش، گویا فرموده: خدایا معبود به حقی که باید به سویش توجه کرد غیر از تو کسی نیست، پس تو منزهی از آن معنایی که عمل من آن را می‌رسانید، چون من از تو فرار کردم و از عبودیت تو اعراض نمودم و به غیر تو متوجه شدم پس اینک من متوجه تو می‌شوم و تو را بری و پاک می‌دانم از آنچه عملم حکایت از آن می‌کرد، حال می‌گویم: که غیر از تو کسی و چیزی کارساز نیست. </p> <p>این بود معنای تسبیح یونس که اگر این معنا را نگفته بود، تا ابد از آن بلیه نجات نمی‌یافت، چون-همان طور که گفتیم-سبب نجاتش تنها و تنها همین تسبیح بود به آن معنایی که ذکر کردیم. </p> <p><code class="aya" rel="37_144"/>با این بیان روشن می‌شود که مراد از جمله‌ <span class="aya" rel="37_144" data-words="1-6">للبث فی بطنه إلی یوم یبعثون</span> جاوید بودن مکث آن جناب است در شکم ماهی، تا روزی که مبعوث شود و از شکم ماهی بیرون آید مانند قبر که مردم در آن دفن می‌شوند و مکث می‌کنند تا روزی که مبعوث شوند و از آن خارج گردند، هم چنان که در باره بیرون شدن همه انسانها از زمین فرموده: <span class="aya" rel="20_55" data-words="1-10">منها خلقناکم و فیها نعیدکم و منها نخرجکم تارة أخری</span><span class="footnote" rel="1" title="شما را از زمین آفریدیم و در زمین هم برمی‌گردانیم و در آخر بار دیگر از زمین بیرونتان می‌کنیم سوره طه، آیه ۵۵">*</span>. </p> <p>در آیه شریفه مورد بحث هیچ دلالتی بر این نیست که یونس تا روز قیامت در شکم ماهی زنده می‌ماند و یا جنازه‌اش در شکم ماهی سالم می‌ماند و شکم ماهی قبل او می‌شد، یا به اینکه ماهی تا روز قیامت زنده می‌ماند و یا به نحوی دیگر. <span class="phrase">پس دیگر محلی برای این اختلاف باقی نمی‌ماند که آیا آن جناب هم چنان زنده می‌ماند؟ و یا شکم ماهی قبر او می‌شد؟ و نیز آیا مراد از <span class="aya" rel="37_144" data-words="5-6">یوم یبعثون</span> روزی است که صور اول دمیده می‌شود و همه مردم می‌میرند؟ و یا صور دوم است که همه زنده می‌شوند؟ و یا آنکه این عبارت کنایه است از اینکه مدتی طولانی در شکم ماهی می‌ماند؟ <code class="aya" rel="37_145"/> <span class="aya" rel="37_145" data-words="1-5">فنبذناه بالعراء و هو سقیم</span> کلمه <em rel="fa_37_145_1-1" data-sentence="481:31">نبذ</em> به معنای دور انداختن چیزی است.</span> <span class="phrase">کلمه <em rel="fa_37_145_2-2" data-sentence="5:188">عراء</em> به معنای محلی روباز   <code class="page" rel="17,250"/> است، که دیوار و حایلی دیگر در آن نباشد و چیزی که انسان در زیر سایه‌اش قرار گیرد نداشته باشد، نه سقفی و نه خیمه‌ای و نه درختی.</span> </p> <p>و معنای جمله-آن طور که از سیاق برمی‌آید-این است که: یونس در شکم ماهی از تسبیح‌گویان شد و در نتیجه ما او را از شکم ماهی بیرون انداختیم و در بیرون دریا در زمینی که نه سایه داشت و نه سقف، پرت کردیم، در حالی که بیمار بود، و سایه‌ای هم نبود که به آنجا برود. </p> <p><code class="aya" rel="37_146"/> <span class="aya" rel="37_146" data-words="1-6">و أنبتنا علیه شجرة من یقطین</span> <span class="phrase">کلمه <em rel="fa_37_146_6-6" data-sentence="5:112">یقطین</em> به معنای نوعی از کدو است که برگهای پهن و مدور دارد، و خدا این بوته را رویانید تا برگهایش بر بدن او سایه بیفکند.</span> </p> <p><code class="aya" rel="37_147"/> <span class="aya" rel="37_147" data-words="1-7">و أرسلناه إلی مائة ألف أو یزیدون</span> کلمه <em>او</em> در اینجا به معنای تردید نیست، چون خدای تعالی در عدد آن جمعیت تردید ندارد، بلکه به معنای ترقی است، و معنا چنین است که: ما او را به رسم پیامبری به سوی مردمی فرستادیم که عددشان صد هزار و بلکه بیشتر بود. و منظور از این مردم اهل  <em>نینوی</em> است. </p> <p><code class="aya" rel="37_148"/> <span class="aya" rel="37_148" data-words="1-4">فآمنوا فمتعناهم إلی حین</span> یعنی این قوم به وی ایمان آوردند و ما ایشان را به آن عذابی که قبلا به ایشان نزدیک شده بود هلاک نکردیم، و آنان را از نعمت حیات و بقاء برخوردار کردیم که تا فرا رسیدن اجلشان زندگی کنند. </p> <p>و این آیه شریفه در این اشعارش که عذاب از قوم یونس برداشته شد، اشاره دارد به آیه <span class="aya" rel="10_98" data-words="1-23">فلو لا کانت قریة آمنت فنفعها إیمانها إلا قوم یونس لما آمنوا کشفنا عنهم عذاب الخزی فی الحیاة الدنیا و متعناهم إلی حین</span><span class="footnote" rel="1" title="هیچ قریه‌ای نبود که پس از آمدن عذاب ایمان بیاورد، و ایمانش سودی برایش داشته باشد، مگر قوم یونس که چون ایمان آوردند، ما عذاب خوار کننده را از ایشان برداشتیم و تا مدتی معین به آنان زندگی دادیم سوره یونس، آیه ۹۸">*</span>. </p> <p>سیاق آیه مورد بحث خالی از این اشعار و بلکه دلالت نیست که مراد از ارسال یونس در جمله‌ <span class="aya" rel="37_147" data-words="1-2">و أرسلناه</span> این است که: آن جناب را امر فرموده که بار دیگر به سوی قومش برگردد. </p> <p>و مراد از ایمان قومش در جمله‌ <span class="aya" rel="37_148" data-words="1-1">فآمنوا...</span> ایمان آوردن به تصدیق او و پیروی‌اش می‌باشد بعد   <code class="page" rel="17,251"/> از ایمان آوردن به خدا و توبه کردن بعد از دیدن عذاب. </p> <p>از اینجا ضعف این گفتار روشن می‌شود که بعضی<span class="footnote" rel="1" title="روح المعانی، ج ۲۳، ص ۱۴۷">*</span> به آیه شریفه و آیه قبلیش استدلال کرده‌اند بر اینکه منظور از جمله‌ <span class="aya" rel="37_147" data-words="1-2">و أرسلناه</span> ارسال بعد از بیرون شدن از شکم ماهی است، و خلاصه یونس در آغاز مامور شده که به سوی اهل <em>نینوی</em> که مردمی بت‌پرست بودند برود و یونس از آنجا که این ماموریت را سنگین دید، از خانه خود بیرون آمد، ولی مستقیم به سوی نینوی نرفت، بلکه در زمین سیر می‌کرد تا شاید که خدا این تکلیف را از او بردارد، و در ضمن گردش سوار کشتی شده و به داستان ماهی گرفتار گشت و بعد از آنکه در بیابان افکنده شد و حالش جا آمد، بار دوم مامور شد به سوی آن مردم برود و رفت، و مردم هم دعوتش را پذیرفتند، و خدا عذابی را که همواره ایشان را به آن تهدید می‌کرد، از ایشان برداشت. </p> <p>دلیل ضعف این گفتار آن است که: سیاق (همانطور که شنیدی) دلالت دارد بر اینکه منظور از جمله‌ <span class="aya" rel="37_147" data-words="1-2">و أرسلناه</span> ارسال دومی است و قبل از آن یک بار دیگر به سوی آن مردم ارسال شده بود. و نیز منظور از جمله <em>فامنوا</em> ایمان بار دوم مردم است، بعد از ایمان و توبه و زندگی تا مدتی معین هم نتیجه ایمان بار دوم ایشان بوده نه نتیجه برطرف شدن عذاب، آری اگر بار دوم به آن رسول بزرگوار ایمان نمی‌آوردند، خدا رهاشان نمی‌کرد، هم چنان که دیدیم در نوبت اول هم وقتی عذاب را از ایشان برگردانید که ایمان آورده و توبه کردند-دقت بفرمایید. </p> <p>علاوه بر این آیه شریفه‌ <span class="aya" rel="21_87" data-words="1-6">و ذا النون إذ ذهب مغاضبا</span><span class="footnote" rel="2" title="یاد آور یونس را هنگامی که از میان قوم خود غضبناک بیرون رفت، سوره انبیاء، آیه ۸۷">*</span> و آیه شریفه‌ <span class="aya" rel="68_48" data-words="4-13">و لا تکن کصاحب الحوت إذ نادی و هو مکظوم</span><span class="footnote" rel="3" title="مانند یونس مباش که در حال اندوه خدا را خواند سوره قلم، آیه ۴۸">*</span> با گفتار آن مفسر هیچ سازشی ندارد و همچنین آیه‌ <span class="aya" rel="10_98" data-words="8-19">إلا قوم یونس لما آمنوا کشفنا عنهم عذاب الخزی فی الحیاة الدنیا</span>، چون کشف عذاب در جایی اطلاق می‌شود که عذاب یا واقع شده باشد، و یا مشرف به وقوع باشد. </p> <h3>گفتاری در چند فصل پیرامون داستان یونس (ع) </h3> <h3> <span class="title" rel="37_139 37_140 37_141 37_142 37_143 37_144 37_145 37_146 37_147 37_148 37_133 37_134 37_135 37_136 37_137 37_138">1-داستان آن جناب در قرآن کریم</span> </h3> <p> 1-قرآن کریم از سرگذشت این پیامبر و قوم او جز قسمتی را متعرض نشده. در سوره       <code class="page" rel="17,252"/> صافات این مقدار را متعرض شده که آن جناب به سوی قومی فرستاده شد و از بین مردم فرار کرده و به کشتی سوار شد و در آخر نهنگ او را بلعید. و سپس نجات داده شده و بار دیگر به سوی آن قوم فرستاده شدو مردم به وی ایمان آوردند. اینک آیات آن سوره از نظر خواننده می‌گذرد. </p> <p> <span class="aya" rel="37_139-148" data-words="1-53">و إن یونس لمن المرسلین، إذ أبق إلی الفلک المشحون، فساهم فکان من المدحضین، فالتقمه الحوت و هو ملیم، فلو لا أنه کان من المسبحین، للبث فی بطنه إلی یوم یبعثون، فنبذناه بالعراء و هو سقیم، و أنبتنا علیه شجرة من یقطین، و أرسلناه إلی مائة ألف أو یزیدون، فآمنوا فمتعناهم إلی حین</span>. </p> <p>و در سوره انبیاء متعرض تسبیح‌گویی او در شکم ماهی شده که علت نجاتش از آن بلیه شد، می‌فرماید: <span class="aya" rel="21_87-88" data-words="1-34">و ذا النون إذ ذهب مغاضبا فظن أن لن نقدر علیه فنادی فی الظلمات أن لا إله إلا أنت سبحانک إنی کنت من الظالمین، فاستجبنا له و نجیناه من الغم و کذلک ننجی المؤمنین</span><span class="footnote" rel="1" title="سوره انبیاء، آیه ۸۸-۸۷">*</span>. </p> <p>و در سوره قلم متعرض ناله اندوهگین او در شکم ماهی شده و سپس بیرون شدنش و رسیدن به مقام اجتباء را آورده، می‌فرماید: <span class="aya" rel="68_48-50" data-words="1-30">فاصبر لحکم ربک و لا تکن کصاحب الحوت إذ نادی و هو مکظوم، لو لا أن تدارکه نعمة من ربه لنبذ بالعراء و هو مذموم، فاجتباه ربه فجعله من الصالحین</span><span class="footnote" rel="2" title="سوره القلم، آیه ۴۹ و ۵۰">*</span>. </p> <p>و در سوره یونس متعرض ایمان آوردن قومش و بر طرف شدن عذاب از ایشان شده، می‌فرماید: <span class="aya" rel="10_98" data-words="1-23">فلو لا کانت قریة آمنت فنفعها إیمانها إلا قوم یونس لما آمنوا کشفنا عنهم عذاب الخزی فی الحیاة الدنیا و متعناهم إلی حین</span><span class="footnote" rel="3" title="سوره یونس، آیه ۹۷">*</span>. </p> <p>خلاصه آنچه از مجموع آیات قرآنی استفاده می‌شود، با کمک قرائن موجود در اطراف این داستان این است که: یونس (ع) یکی از پیامبران بوده که خدا وی را به سوی مردمی گسیل داشته که جمعیت بسیاری بوده‌اند، یعنی آمارشان از صد هزار نفر تجاوز می‌کرده و آن قوم دعوت وی را اجابت نکردند و به غیر از تکذیب عکس العملی نشان ندادند، تا آنکه عذابی که یونس (ع) با آن تهدیدشان می‌کرد فرا رسید. و یونس (ع) خودش از میان قوم بیرون رفت. </p> <p>       <code class="page" rel="17,253"/> همین که عذاب نزدیک ایشان رسید و با چشم خود آن را دیدند، همگی به خدا ایمان آورده و توبه کردند خدا هم آن عذاب را که در دنیا خوارشان می‌ساخت، از ایشان برداشت. </p> <p>و اما یونس (ع) وقتی خبردار شد که آن عذابی که خبر داده بود از ایشان برداشته شده، و گویا متوجه نشده که قوم او ایمان آورده و توبه کرده‌اند، لذا دیگر به سوی ایشان برنگشت در حالی که از آنان خشمگین و ناراحت بود. هم چنان پیش رفت، در نتیجه ظاهر حالش حال کسی بود که از خدا فرار می‌کند و به عنوان قهر کردن از اینکه چرا خدا او را نزد این مردم خوار کرد دور می‌شود، و نیز در حالی می‌رفت که گمان می‌کرد دست ما به او نمی‌رسد، پس سوار کشتی پر از جمعیت شد و رفت. در بین راه نهنگی بر سر راه کشتی آمد، چاره‌ای ندیدند جز اینکه یک نفر را نزد آن بیندازند، تا سرگرم خوردن او شود و از سر راه کشتی به کناری رود، به این منظور قرعه انداختند و قرعه به نام یونس درآمد، او را در دریا انداختند، نهنگ او را بلعیدو کشتی نجات یافت. </p> <p>آن گاه خدای سبحان او را در شکم ماهی چند شبانه روز زنده نگه داشت، و حفظ کرد یونس (ع) فهمید که این جریان یک بلا و آزمایشی است که خدا وی را بدان مبتلا کرده و این مؤاخذه‌ای است از خدا در برابر رفتاری که او با قوم خود کرد، لذا از همان تاریکی شکم ماهی فریادش بلند شد به اینکه: <span class="aya" rel="21_87" data-words="16-24">لا إله إلا أنت سبحانک إنی کنت من الظالمین</span>. </p> <p>خدای سبحان این ناله او را پاسخ گفت و به نهنگ دستور داد تا یونس را بالای آب و کنار دریا بیفکند. نهنگ چنین کرد. یونس وقتی به زمین افتاد مریض بود. خدای تعالی بوته کدویی بالای سرش رویانید، تا بر او سایه بیفکند. پس همین که حالش جا آمد، و مثل اولش شد خدا او را به سوی قومش فرستاد، و قوم هم دعوت او را پذیرفتند و به وی ایمان آوردند، در نتیجه با اینکه اجلشان رسیده بود، خداوند تا یک مدت معین عمرشان داد. </p> <p>و روایاتی که از طرق امامان اهل بیت (ع) در تفسیر این آیات وارد شده، با اینکه بسیار زیاد است و نیز بعضی از روایاتی که از طرق اهل سنت آمده، هر دو در این قسمت شریکند که بیش از آنچه از آیات استفاده می‌شود چیزی ندارند، البته با مختصر اختلافی که در بعضی از خصوصیات دارند، و ما هم به همین جهت از نقل آنها صرف نظر کردیم، هم به دلیلی که گفتیم و هم به این دلیل که یک یک آن احادیث خبر واحدند و خبر واحد تنها در احکام حجت است، نه در مثال مقام ما که مقام تاریخ و سرگذشت است، علاوه بر این، وضع آن روایات طوری است که اگر مراجعه کنی، خواهی دید نمی‌توان خصوصیات آنها را به وسیله آیات قرآنی تصحیح کرد، حرفهایی دارد که قابل تصحیح نیست. <code class="page" rel="17,254"/> </p><h3> <span class="title" rel="37_133 37_134 37_135 37_136 37_137 37_138 37_139 37_140 37_141 37_142 37_143 37_144 37_145 37_146 37_147 37_148">2-داستان او از دیدگاه اهل کتاب</span> </h3> <p> 2-در این فصل به سرگذشت آن جناب از دیدگاه اهل کتاب می‌پردازیم، داستان یونس (ع) در چند جای از عهد قدیم به عنوان <em>یوناه بن امتای</em> آمده و همچنین در چند جا از عهد جدید آمده که در بعضی از موارد به داستان زندانی شدنش در شکم ماهی اشاره می‌کند. و لیکن هیچ یک از آنها سرگذشت کامل یونس (ع) را نیاورده‌اند. </p> <p>آلوسی در تفسیر روح المعانی در داستان یونس (ع) از دیدگاه اهل کتاب مطالبی آورده که بعضی از کتب اهل کتاب هم آن را تایید می‌کند. </p> <p>او نقل کرده که: خدای تعالی یونس (ع) را امر فرمود تا برای دعوت اهل  <em>نینوی</em> بدانجا رود. <em>نینوی</em> یکی از شهرهای بسیار بزرگ آشور بود که در کنار دجله قرار داشت و تا آنجایی که یونس قرار داشت سه روز راه بود. علاوه بر این مردم نینوی مردمی شرور و فاسد بودند، لذا این ماموریت بر یونس گران آمد و از آنجایی که بود به سوی <em>ترسیس</em> فرار کرد که آن نیز نام یکی دیگر از شهرهای آن روز است. سپس به شهر <em>یافا</em> آمد که هم اکنون نیز <em>یافا</em> خوانده می‌شود، در آنجا یک کشتی آماده یافت که قصد داشت سرنشینان خود را به <em>ترسیس</em> ببرد، او هم اجرتی داد تا به <em>ترسیس</em> برود، همین که سوار بر کشتی شد و کشتی به راه افتاد بادی سخت وزیدن گرفت و امواج دریا بلند و بسیار شد و کشتی مشرف به غرق گشت. </p> <p>پس ملاحان ترسیدند و مقداری از بارهای مسافرین را به دریا انداختند، تا کشتی سبک شود، در همین هنگام بود که یونس در شکم کشتی به خواب خوش رفته بود. و صدای خرنایش بلند شده بود، رئیس کشتی وقتی او را دید از در تعجب پرسید: چه خبرت هست؟ که در چنین هنگامه‌ای به خواب رفته‌ای، برخیز و معبودت را بخوان، بلکه ما را از این مهلکه نجات بخشد، و ما در این ورطه هلاک نشویم. </p> <p>بعضی از مسافرین به بعضی دیگر گفتند: بیایید قرعه بیندازیم تا معلوم شود این شر از جانب کیست، خود او را به دریا بیندازیم تا تنها او هلاک گردد، پس قرعه انداختند به نام یونس اصابت کرد، به او گفتند: مگر تو چه کرده‌ای که قرعه به نام تو درآمد و تو اهل کجایی از کجا می‌آیی و به کجا می‌روی و از چه تیره‌ای هستی؟ گفت: من بنده رب که اله آسمان و خالق دریا و خشکی است، هستم، آن گاه جریان خود را برای آنان نقل کرد، آنها بسیار ترسیدند و او را توبیخ کردند که چرا فرار کردی و یک مشت مردم را در هلاکت گذاشتی؟ ! آن گاه گفتند: حالا به نظر شما چه کاری در حق تو بکنیم تا این دریا آرام گیرد؟ گفت: باید مرا به دریا بیندازید تا آرام گیرد، چون من می‌دانم تمامی ناآرامی‌های دریا به<code class="page" rel="17,255"/> خاطر من است، مردم هر چه تلاش کردند تا شاید کشتی را به طرف خشکی برگردانند و بدون غرق شدن یونس از ورطه نجات یابند نشد، و ناگزیر و به اصرار خود آن جناب او را به دریا انداختند و کشتی در همان دم آرام گرفت. </p> <p>خدای تعالی به نهنگی دستور داد تا یونس را ببلعد، و یونس سه روز در شکم نهنگ ماند و در همان جا نماز خواند و به درگاه پروردگار خود استغاثه کرد. پس خدای سبحان به نهنگ دستور داد تا به ساحل آید، و یونس را در خشکی بیندازد، نهنگ چنین کرد، همین که یونس در خشکی قرار گرفت، پروردگارش فرمود: برخیز و به طرف اهل نینوی برو و در بین آنان به بانگ بلند آنچه به تو گفته‌ام ابلاغ کن. </p> <p>یونس (ع) به طرف نینوی رفت و در بین اهلش فریاد زد: هان ای مردم!تا سه روز دیگر نینوی در زمین فرو می‌رود، پس جمعی از مردان آن شهر به خدا ایمان آوردند، ندا دادند که هان ای مردم، روزه بگیرید، و همگی لباس پشمینه پوشیدند، و چون خبر به پادشاه رسید، او هم از تخت سلطنت خود برخاست و جامه‌های سلطنتی را از خود کند و لباس کهنه‌ای پوشیده و روی خاکستر نشست و دستور داد منادیان ندا دهند که هیچ انسان و حیوانی طعام و شراب نخورد و به سوی پروردگار ناله و فریاد سر دهند و از شر و ظلم برگردند و چون چنین کردند، خدا هم به ایشان رحم کرد، و عذاب نازل نشد. </p> <p>یونس (ع) ناراحت شد و عرضه داشت: الهی من هم از این عذاب که فرار کردم، با اینکه از رحمت و رأفت و صبر و توابیت تو خبر داشتم، پروردگارا پس جان مرا بگیر، که دیگر مرگ از زندگی برایم بهتر است، خدای تعالی فرمود: ای یونس آیا جدا از این کار خودت غصه‌دار شدی؟ عرضه داشت: آری، پروردگارا. </p> <p>پس یونس از شهر خارج شد، و در مقابل شهر نشست و در آنجا برایش سایبانی درست کردند در زیر آن سایبان نشست ببیند در شهر چه می‌گذرد؟ پس خدای تعالی به درخت کدویی دستور داد بالای سر یونس قرار بگیر و بر او سایه بیفکن. یونس از این جریان بسیار خوشنود شد ولی چیزی نگذشت که به کرمی دستور داد تا ریشه کدو را بخورد و کدو را خشک کند، کرم نیز کار خود را کرد بادسموم هم از طرفی دیگر برخاست، آفتاب هم به شدت تابید، امر بر یونس (ع) دشوار شد، به حدی که آرزوی مرگ کرد. </p> <p>خدای تعالی فرمود: ای یونس جدا از خشکیدن بوته کدو ناراحت شدی؟ عرضه داشت: پروردگارا آری سخت اندوهناک شدم. فرمود: آیا از خشک شدن یک بوته کدو ناراحت شدی، با اینکه نه زحمت کاشتنش را کشیده بودی و نه زحمت آبیاری‌اش را بلکه<code class="page" rel="17,256"/> خودش یک شبه رویید و یک شبه هم خشکید، آن گاه انتظار داری که من بر مردم نینوی آن شهر بزرگ و آن جمعیتی که بیش از دوازده ربوه می‌شدند، ترحم نکنم؟ و با اینکه مردمی نادان هستند، دست چپ و راست خود را تشخیص نمی‌دهند، آنان را و حیوانات بسیاری را که دارند هلاک سازم؟<span class="footnote" rel="1" title="تفسیر روح المعانی، ج ۲۳، ص ۱۴۸">*</span>. </p> <h3> <span class="title" rel="37_140 37_133 37_134 37_135 37_136 37_137 37_138 37_139 37_141 37_142 37_143 37_144 37_145 37_146 37_147 37_148">موارد اختلاف داستان یونس (علیه السلام) نزد اهل کتاب، با ظواهر آیات قرآن کریم</span> </h3> <p> موارد اختلافی که در این نقل با ظواهر آیات قرآن هست بر خواننده پوشیده نیست، مثل این نسبت که به آن جناب داده که از انجام رسالت الهی شانه خالی کرده و فرار کرده است، و اینکه از برطرف شدن عذاب از قوم ناراحت شده، با اینکه از ایمان و توبه آنان خبر داشته، و چنین نسبت‌هایی را نمی‌توان به انبیاء (ع) داد. </p> <p><span class="phrase">حال اگر بگویی نظیر این نسبت‌ها در قرآن کریم آمده، در آیات همین داستان در سوره صافات نسبت <em rel="fa_37_140_2-2" data-sentence="89:143">اباق</em>  (فرار) به آن جناب داده و نیز او را <em>مغاضب</em> و خشمگین خوانده، و در سوره انبیاء به وی این نسبت را داده که پنداشته خدا بر او دست نمی‌یابد.</span> </p> <p><span class="phrase">در پاسخ می‌گوییم بین این نسبت‌ها و نسبتی که در کتب عهدین به آن جناب داده فرق است، آری کتب مقدسه اهل کتاب یعنی عهد قدیم و جدید سرشار از نسبت گناه و حتی گناهان کبیره و مهلکه به انبیاء (ع) است، دیگر جا ندارد یک مفسر در این مقام برآید که نسبت معصیت را طوری توجیه کند که از معصیت بیرون شود، به خلاف قرآن کریم که ساحت انبیا را با صراحت منزه از معاصی و حتی گناهان صغیره می‌داند، و یک مفسر چاره ندارد جز اینکه اگر به آیه و روایتی برخورد که به وی چنین نسبتی از آن، می‌آمد، آن را توجیه کند، برای اینکه آیاتی که بر عصمت انبیا (ع) دلالت دارد، خود قرینه قطعی است بر اینکه ظاهر چنین آیه و روایتی مراد نیست، و باید حمل بر خلاف ظاهرش شود، و به همین جهت در معنای کلمه <em rel="fa_37_140_1-2" data-sentence="651:374">اذ ابق</em> و نیز در معنای‌ <span class="aya" rel="21_87" data-words="6-10">مغاضبا فظن أن لن نقدر...</span> بیانی آوردیم که دیدید هیچ منافاتی با عصمت انبیا (ع) نداشت و حاصل آن معنا این بود که گفتیم کلمات حکایت حال و ایهامی است که: فعل یونس (ع) موهم آن بود و خلاصه یونس (ع) نه از انجام ماموریت فرار کرد و نه از برطرف شدن عذاب خشمگین بود، ولی کاری کرد که آن کار ایهامی به این معانی داشت.</span> </p> <p>3-خدای تعالی در چند مورد از قرآن کریم یونس (ع) را ستایش کرده. و در سوره انبیا، آیه"88"او را از مؤمنین خوانده و در سوره القلم، آیه"50 <em>فرموده: او را</em> اجتباء    <code class="page" rel="17,257"/> کرده. و به خاطر دارید که گفتیم: <em>اجتباء</em> به این است که خداوند بنده‌ای را خالص برای خود کند و نیز او را از صالحان خوانده، و در سوره انعام، آیه"87"در زمره انبیاء شمرده، و فرموده: که او را بر عالمیان برتری داده، و او و سایر انبیاء را به سوی صراط مستقیم هدایت کرده. </p> <h3>بحث روایتی‌ <span class="title" rel="37_141 37_133 37_134 37_135 37_136 37_137 37_138 37_139 37_140 37_142 37_143 37_144 37_145 37_146 37_147 37_148"> (روایاتی در ذیل آیات مربوط به داستان یونس (علیه السلام) </span> </h3> <p> در کتاب فقیه از امام صادق (ع) روایت آورده که فرمود: هیچ قومی در میان خود قرعه نینداختند، و امر خود را به خدا واگذار نکردند، مگر آنکه آنچه حق بود از قرعه بیرون آمد. و نیز فرموده: چه حکمی بالاتر از حکم قرعه و عادلانه‌تر از آن است؟ وقتی اشخاص امر خود را به خدا واگذارند، آیا این خدای سبحان نیست که می‌فرماید: <span class="aya" rel="37_141" data-words="1-4">فساهم فکان من المدحضین</span>؟<span class="footnote" rel="1" title="من لا یحضره الفقیه، ج ۳، ص ۵۲، ح ۱۷۵">*</span>. </p> <p>و در کتاب بحار از کتاب بصائر نقل کرده که او به سند خود از <em>حبه عرنی</em> روایت کرده که گفت: امیر المؤمنین (ع) فرمود: خدای تعالی ولایت مرا بر همه اهل آسمانها و اهل زمین عرضه کرد، جمعی بدان اقرار و جمعی دیگر انکار کردند. یونس از آنان بود که انکار کرد و خدا او را به همین سبب در شکم ماهی حبس نمود، تا سرانجام اقرار نمود<span class="footnote" rel="2" title="بحار الانوار، ج ۱۴، ص ۳۹۱، ح ۱۰">*</span>. </p> <p>مؤلف: در معنای این روایت، روایات دیگری نیز هست، و مراد از این ولایت، ولایت کلی الهی است که خود امیر المؤمنین (صلوات اللَّه علیه) اولین کسی است از این امت که فتح باب آن کرد و آن عبارت از آن است که خدا قائم مقام بنده‌ای، در تدبیر امر او گردد، و در نتیجه، آن بنده جز به سوی خدا توجه نکند، و جز خواست خدا را نخواهد و این مقام را با پیمودن طریق عبودیت به بنده می‌دهند، طریقی که بنده را به حدی می‌رساند که خالص برای خدا می‌شود، و به غیر از خدا، احدی از آن بنده سهم نمی‌برد. </p> <p>و ظاهر عمل یونس (ع) -همان طور که گفتیم-ظاهری بود که مرضی خدا نبود و نمی‌شد آن را به اراده خدا نسبت داد، و به همین جهت خدا او را مبتلا کرد، تا به ظلمی که     <code class="page" rel="17,258"/> او به نفس خود کرد اعتراف کند آری خدای سبحان منزه است از اراده مثل این کارها. پس بلایا و محنت‌هایی که اولیای خدا بدان مبتلا می‌شوند، تربیتی است الهی که خدا به وسیله آن بلایا، ایشان را تربیت می‌کند و به حد کمال می‌رساند و درجاتشان را بالا می‌برد، هر چند که بعضی از آن بلایا جهات دیگر داشته باشند که بتوان آن را مؤاخذه و عقاب نامید، و این خود معروف است که گفته‌اند: البلاء للولاء-بلا لازمه ولایت و دوستی است . </p> <p>مؤید این معنا حدیثی است که صاحب کتاب علل به سند خود از ابی بصیر آورده، که گفت: به امام صادق (ع) عرضه داشتم: به چه علت خدا عذاب را از قوم یونس برداشت با اینکه تا بالای سرشان آمد، و بر سرشان سایه افکند و این معامله را با هیچ قومی دیگر نکرد؟ در جواب فرمود: برای اینکه در علم خدای تعالی این معنا بود که به زودی عذاب را از آنان برمی‌گرداند، به خاطر اینکه توبه می‌کنند. و اگر این جریان را به اطلاع یونس نرساند، برای این بود که یونس فارغ برای عبادت او باشد، و در شکم ماهی به مناجات با او بپردازد، و در عوض مستوجب ثواب و کرامت او گردد<span class="footnote" rel="1" title="علل الشرائع، ص ۷۷">*</span>. </p> 
