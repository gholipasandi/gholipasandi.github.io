<h3 class="ayas">سوره آل‌عمران آیه‌های ۱۴۹ تا ۱۵۵</h3><code class="section" rel="3_149-155"/><h3>ترجمه آیات</h3> <p> <span class="trans" rel="3_149">ای اهل ایمان اگر از کافران پیروی کنید شما را باز از دین اسلام به کفر بر می‌گردانند آن گاه شما هم از زیان‌کاران خواهید گشت.  «۱۴۹» </span><span class="trans" rel="3_150"> (ای مسلمین) از کافران یاری مجوئید که خدا یار شما است و او از بهترین یاری کنندگان است.  «۱۵۰» </span><span class="trans" rel="3_151">دل کافران را بیم‌ناک و هراسان کنیم زیرا که چیزی را برای خدا شریک قرار دادند که اصلا بر آن حقیقتی و دلیلی نبود و منزل‌گاه آنها آتش دوزخ است و سرای ستمکاران بسیار بد منزلگاهی است.  «۱۵۱» </span><span class="trans" rel="3_152">و به حقیقت، راستی و صدق وعده خدا را (که شما را بر دشمنان غالب می‌گرداند) آن گاه دریافتید که غلبه کردید و به فرمان خدا کافران را به خاک هلاکت افکندید و همیشه بر دشمن غالب بودید تا وقتی که در کار جنگ احد سستی کرده و اختلاف انگیختید (برخی در سنگری که پیغمبر دستور داد ایستاده و گروهی از پی غنیمت رفتید) و نافرمانی حکم پیغمبر نمودید پس از آنکه هر چه آرزوی شما بود (از فتح و غلبه بر کفار و غنیمت بردن) به آن رسیدید منتها برخی برای دنیا و برخی برای آخرت می‌کوشیدید و سپس این عمل شما را از پیشرفت و غلبه بازداشت تا شما را بیازماید، و خدا از تقصیر شما (که نافرمانی از پیغمبر خود کردید) در گذشت که خدا را با اهل ایمان عنایت و رحمت است.  «۱۵۲» </span><span class="trans" rel="3_153">بیاد آرید هنگامی که روی به هزیمت و شکست گذاشته و چنان وحشت زده می‌گریختید که توجه به احدی نداشتید تا آنجا که پیغمبر هم که شما را به یاری دیگران در صف کارزار می‌خواند توجه نکردید تا به پاداش این بی ثباتی، غمی بر غم شما افزود، تا از این پس برای از دست رفتن یا به دست آوردن چیزی اندوهناک نشوید، و خدا به هر چه کنید (و هر چه اندیشید) آگاه خواهد بود.  «۱۵۳» </span><span class="trans" rel="3_154">پس از آن غم و اندیشه، خداوند شما را ایمنی بخشید که خواب آسایش گروهی از شما را فرا گرفت و گروهی که وعده نصرت خدا را از روی جهل و نادانی راست نمی‌پنداشتند هنوز در غم جان خود بودند و از روی انکار می‌گفتند آیا ممکن است ما را قدرت و فرمانی بدست آید؟ بگو ای پیغمبر تنها خدا است که بر عالم هستی فرمانروا است (منافقان سست ایمان که از ترس مؤمنان) خیالات باطل خود را با تو اظهار نمی‌دارند، با خود می‌گویند اگر کار ما به وحی خدا و آئین حق بود شکست نمی‌خوردیم و گروهی در این جا کشته نمی‌شدیم، بگو ای پیغمبر اگر در خانه‌های خود هم بودید باز آن که سرنوشت آنها در قضای الهی کشته شدن است از خانه به قتلگاه به پای خود البته بیرون می‌آمدند تا خدا آنچه در سینه پنهان دارند بیازماید و هر چه در دل دارند پاک و خالص گرداند و خدا از راز درونها آگاه است.  «۱۵۴» </span><span class="trans" rel="3_155">همانا آنان که از شما در جنگ احد به جنگ پشت کردند و منهزم شدند شیطان آنها را به سبب نافرمانی و بدکرداریشان به لغزش افکند و خدا از آنها در گذشت که خدا آمرزنده و بردبار است.  «۱۵۵» </span></p>           <h3>بیان آیات</h3> <p> این آیات تتمه آیاتی است که در باره جنگ احد نازل شده، و در آن مؤمنین تشویق و ترغیب شده‌اند به اینکه جز پروردگار خود، کسی را اطاعت نکنند، چون مولایشان و ناصرشان او است و خود مؤمنین را شاهد می‌گیرد بر اینکه هر چه وعده داده به وعده‌اش وفا کرده، و تذکر می‌دهد که فراری شدن مؤمنین و یاری رسول نکردنشان در جنگ احد تنها از ناحیه خودشان بود، این خودشان بودند که از دستور رسول خدا (ص) نسبت به نگهبانی از آن دره سرباز زدند، و تازه خدای تعالی از جرمشان گذشت، چون او غفور و حلیم است. </p> <p> <span class="aya" rel="3_149" data-words="1-8">یا أیها الذین آمنوا إن تطیعوا الذین کفروا</span>... <span class="aya" rel="3_150" data-words="4-7">و هو خیر الناصرین</span>  بعید نیست که از سیاق آیات استفاده شود که گویا کفار بعد از داستان جنگ احد و در روزهایی که این آیات نازل می‌شده یکی یکی مؤمنین را می‌دیدند، و این مطلب را به عنوان خیرخواهی به آنان القا می‌کردند که مثلا جنگ با کفار قریش در احد اشتباه بوده، و از این به بعد بطور کلی این کار صلاح نیست، و کوتاه سخن اینکه مؤمنین چیزهایی می‌گفتند که در آینده حاضر به قتال نشوند، و نیز مطالبی در میان می‌آورده‌اند که باعث نزاع و تفرقه‌ و تشتت کلمه و اختلاف بین آنان شود. و چه بسا که جمله آخر این آیات که می‌فرماید: <span class="aya" rel="3_173" data-words="1-10">الذین قال لهم الناس إن الناس قد جمعوا لکم فاخشوهم</span>... <span class="aya" rel="3_175" data-words="2-12">ذلکم الشیطان یخوف أولیاءه فلا تخافوهم و خافون إن کنتم مؤمنین</span> این استفاده را تایید کند. </p> <p>لیکن چه بسا گفته‌اند: آیه شریفه به سخن یهود و منافقین اشاره دارد که در روز جنگ احد گفته بودند: محمد (ص) کشته شد، به سوی عشایر و قوم و قبیله خود برگردید، لیکن این سخن قابل اعتنا نیست. </p> <p>خدای تعالی بعد از آنکه در آیه اول بیان کرد که اطاعت مسلمانان از کفار و میل به دوستی آنان، ایشان را به خسران (که همان برگشتن به کفر قبلی و عقب گرد باشد) می‌کشاند. در آیه دوم با آوردن کلمه <em>بل</em> از ولایت داشتن کفار اعراض نموده، فرمود: بلکه اللَّه مولای شما است، و او از بهترین یاری دهندگان است. </p> <h3> <span class="title" rel="3_149 3_150 3_151 3_152 3_153 3_154 3_155">مرعوب گشتن دشمنان رسول اللَّه (ص) از خصائص آن نبی گرامی است</span> </h3> <p> <code class="aya" rel="3_151"/> <span class="aya" rel="3_151" data-words="1-9">سنلقی فی قلوب الذین کفروا الرعب بما أشرکوا بالله...</span> این آیه وعده‌ای است به مؤمنین و، مایه دل خوشی آن است، به اینکه خدای تعالی<code class="page" rel="4,66"/> بزودی از طریق رعب و وحشتی که از آنان بر دل کفار می‌اندازد یاریشان خواهد کرد و همانطوری که در روایات شیعه<span class="footnote" rel="1" title="خصال ج ۱ ص ۲۰۱ ح ۱۴">*</span> و سنی<span class="footnote" rel="2" title="الدر المنثور ج ۲ ص ۸۳">*</span> آمده، رسول خدا (ص) مساله رعب را یکی از خصایص خود دانسته، از خصایصی که خدای تعالی در بین همه انبیا ع تنها به آن جناب داده و به وسیله آن، او را یاری و دشمنانش را از بین برده است. </p> <p>و جمله‌ <span class="aya" rel="3_151" data-words="7-8">بما أشرکوا...</span> معنایش این است که مشرکین به جرم شرکی که ورزیدند دچار این رعب شدند، شرکی که هیچ برهان خدایی بر آن نداشتند و یکی از چیزهایی که در قرآن مکرر آمده همین است که ادعای شریک داشتن خدا هیچ سلطانی یعنی هیچ دلیلی از ناحیه خدا ندارد، البته یکی از شاخه‌های شرک نیز این است که کسی بگوید اصلا خدایی نیست، چون چنین کسی هر اثر و تدبیری را به دهر و ماده مستند می‌کند که این هم خود شرک است. </p> <p><code class="aya" rel="3_152"/> <span class="aya" rel="3_152" data-words="1-7">و لقد صدقکم الله وعده إذ تحسونهم...</span> کلمه <em>حس</em> -به فتحه حا-به معنای قتل بر وجه استیصال است، کشتنی که انقراض بیاورد. </p> <p>روایات بر این مساله اتفاق دارند و تاریخ هم در داستان جنگ احد ضبط کرده است که لشکر اسلام در آغاز بر لشکر شرک غلبه نموده و همه را تار و مار کردند، به غارت اموالشان نیز پرداختند، تا آنکه تیراندازان مامور حفظ دره، کمین گاه خود را رها کردند، و خالد بن ولید با نفرات و افرادش به عبد اللَّه بن جبیر و نفرات باقیمانده او حمله کرده و همه را کشت، و از پشت سر به لشکر اسلام تاختن گرفت و مشرکین بعد از فرار دو باره برگشتند و هفتاد نفر از اصحاب رسول خدا (ص) را کشتند و بقیه را به بدترین وجهی فراری دادند. </p> <p><span class="phrase">پس اینکه فرموده: <span class="aya" rel="3_152" data-words="1-5">و لقد صدقکم الله وعده</span>، می‌خواهد صدق وعده‌ای را که از پیش داده بود (که شما اگر تقوا و صبر به خرج دهید سر انجام غلبه می‌کنید) تثبیت کند، و جمله: <span class="aya" rel="3_152" data-words="6-8">إذ تحسونهم بإذنه...</span> می‌تواند ناظر به فتحی باشد که در آغاز جنگ خدای تعالی نصیب مسلمین کرد، و جمله: <span class="aya" rel="3_152" data-words="9-23">حتی إذا فشلتم و تنازعتم فی الأمر و عصیتم من بعد ما أراکم ما تحبون</span> ناظر باشد به عملی که تیراندازان کردند و در بین خود نزاع به وجود آورده‌ یک عده گفتند باید فرمان رسول خدا (ص) را اطاعت کرد، عده‌ای دیگر گفتند باید خود     <code class="page" rel="4,67"/> را به همراهان رسول خدا (ص) برسانیم، تا غنیمتی به چنگ آوریم، و این بگو مگو ایشان را سست نموده و در آخر بیشترشان از رسول خدا (ص) نافرمانی نموده و مراکز خود را خالی کردند، و بنا بر این بناچار باید کلمه <em rel="fa_3_152_11-11" data-sentence="877:921">فشلتم</em> را به ضعف رأی تفسیر کنیم، چون تفسیر آن به ترس، با وضع آن روز تیراندازان تطبیق نمی‌کند، چرا که ترس آنان را به این کار وادار نکرد، بلکه طمع به غنیمت بود که از جای خود حرکتشان داد، و اگر فشل را به معنای ترس بگیریم باید بگوئیم خطاب <em rel="fa_3_152_11-11" data-sentence="1165:678">فشلتم</em> به همه مسلمین بوده و در این صورت کلمه  <em>ثم</em> در جمله: <em rel="fa_3_152_33-34" data-sentence="1286:600">ثم صرفکم</em> تراخی رتبی را می‌رساند، نه زمانی را (چون منصرف شدن مسلمانان از دشمن و سرگرم جمع‌آوری غنیمت شدن آنان از نظر زمان قبل از گرفتار شدن به ترس بود، نخست آنان از جنگ منصرف شدند، بعدا طمع تیراندازان هم تحریک شده مراکز خود را رها کردند، آن وقت با حمله خالد بن ولید از پشت سر، همه گرفتار ترس گشتند و تراخی رتبی معنایش این است که در نقل داستان، قسمتی که مورد عنایت بیشتر است اول ذکر شود، و سایر قسمت‌ها بعدا و در مورد ما اول مساله حس و سپس داستان ترس و تنازع را آورده و در آخر به این نکته اشاره می‌کند که مساله صرف و انصراف شما از جنگ و سرگرم غنیمت شدنتان را که ما پیش آوردیم از باب امتحان بود <em>مترجم</em>).</span> </p> <p><span class="phrase">کلمه <em rel="fa_3_152_13-13" data-sentence="5:291">تنازعتم</em> خود دلیل بر این است که همگی بر مساله فشل و ارتکاب معصیت متفق نبودند، بلکه بعضی اصرار داشته‌اند به اینکه اطاعت کنند، و بر فرمانبری خود ثابت قدم باشند و به همین جهت است که می‌بینیم در آیه شریفه جمعیت مسلمانان در صحنه احد را دو دسته کرده، می‌فرماید بعضی از شما دنیا را می‌خواهد و بعضی آخرت را.</span> </p> <p> <span class="aya" rel="3_152" data-words="33-36">ثم صرفکم عنهم لیبتلیکم</span> یعنی سپس شما را از نبرد با مشرکین باز داشت، و این بعد از پیدا شدن فشل و تنازع و نافرمانی بود، و خلاصه بعد از وقوع اختلاف بین شما وجود داشت و غرض از این باز داری این بود که شما را امتحان کند، و ایمان و صبرتان در راه خدا را بسنجد چرا که قوی‌ترین عامل برای امتحانهای عمومی همانا اختلاف دلها است، اینجا است که باید بلائی عمومی بیاید، تا مؤمن از منافق، و مؤمن راسخ الایمان هم از مؤمن متلون و رنگارنگ سست ایمان متمایز گردد و معلوم شود آنکه منافق است کیست و آنکه مؤمن است ایمان قلبیش در چند درجه از فشار از بین می‌رود، و با همه این حرفها خدای تعالی به فضل و کرمش از خطای آنان صرفنظر کرد، و همه را بخشید <span class="aya" rel="3_152" data-words="37-40">و لقد عفا عنکم...</span>. </p> <p><code class="page" rel="4,68"/><code class="aya" rel="3_153"/> <span class="aya" rel="3_153" data-words="1-12">إذ تصعدون و لا تلوون علی أحد و الرسول یدعوکم فی أخراکم</span> <span class="phrase">مصدر باب افعال <em rel="fa_3_153_2-2" data-sentence="15:509">اصعاد</em> که فعل مضارع <em rel="fa_3_153_2-2" data-sentence="85:480">تصعدون</em> از آن گرفته شده، به معنای رفتن به طرف کرانه افق و از نظرها دور شدن است، به خلاف کلمه <em rel="fa_3_153_2-2" data-sentence="228:381">صعود</em> که مصدر ثلاثی مجرد آن است، و به معنای بالا رفتن به نقطه‌ای بلند چون کوه و امثال آن است، وقتی گفته می‌شود: فلان اصعد فی جانب البر معنایش این است که فلانی یک طرف بیابان را گرفت و رفت، و رفت تا از نظر دور شد، و وقتی گفته می‌شود: <em>صعد فی السلم</em> معنایش این است که پله‌های نردبان را یکی یکی بالا رفت، بعضی هم گفته‌اند بسا می‌شود که اصعاد در مورد صعود و به آن معنا استعمال می‌شود.</span> </p> <p><span class="phrase">ظرف <em>اذ-زمانی که</em> متعلق است به فعل تقدیری و آن امر اذکروا-بیاد آرید  است، می‌فرماید: به یاد آرید آن زمانی را که راه بیابان را پیش گرفتید، ممکن هم هست متعلق باشد به فعل <em rel="fa_3_152_34-34" data-sentence="175:244">صرفکم</em> و یا به فعل <em rel="fa_3_152_36-36" data-sentence="247:214">لیبتلیکم</em> ، بعضی آن طور گفته‌اند، و بعضی اینطور، و جمله: <span class="aya" rel="3_153" data-words="3-5">و لا تلوون...</span> از ماده <em>ل ی ی</em> است، و کلمه <em>لی</em> به معنای التفات و متمایل شدن به این سو و آن سو است.</span> </p> <p>صاحب مجمع می‌گوید این ماده جز در جمله منفی نمی‌آید، مثلا گفته نمی‌شود:  لویت علی کذا-من به سوی فلان چیز یا فلان طرف متمایل شدم<span class="footnote" rel="1" title="مجمع البیان ج ۲ ص ۵۲۱">*</span>. </p> <p>کلمه <em>اخری</em> در جمله: <span class="aya" rel="3_153" data-words="8-12">و الرسول یدعوکم فی أخراکم</span> مقابل اولی است، و صدا زدن رسول مسلمانان را، آنهم از آخر آنها می‌فهماند که لشکر از پیرامون آن جناب متفرق شده بودند، و بدون اینکه توجه به این سو و آن سو کنند چه اول و چه آخر جمعیتشان راه فرار را پیش گرفته بودند و می‌رفتند و رسول از پشت سر صداشان می‌زده، ولی آنان رسول خدا (ص) را در بین مشرکین رها کرده از ترس کشته شدن راه بیابان را پیش گرفته بودند. </p> <p>بله جمله: <span class="aya" rel="3_144" data-words="28-31">و سیجزی الله الشاکرین</span>، که کمی قبل از این آیه بود و تفسیرش گذشت بما می‌فهماند که مسلمین تا آخرین نفرشان نگریختند، بلکه کسی در بین آنان بوده که هیچ تزلزلی در اراده‌اش رسوخ نکرده، و قدمی جهت فرار بر نداشته است، نه در اول شکست و نه بعد از انتشار خبر قتل رسول خدا (ص) که آیه: <span class="aya" rel="3_144" data-words="11-15">أ فإن مات أو قتل...</span> بر آن دلالت می‌کرد. </p> <p>و از جمله: <span class="aya" rel="3_153" data-words="3-12">و لا تلوون علی أحد و الرسول یدعوکم فی أخراکم</span> نیز فهمیده می‌شود که   <code class="page" rel="4,69"/> خبر کشته شدن رسول خدا (ص) بعد از شکست و فرار کردن مسلمانان منتشر شده،  (چون با شنیدن صدای رسول خدا (ص) معنا نداشته است که احتمال دهند که آن جناب کشته شده و یا این خبر را باور کنند). <span class="aya" rel="3_153" data-words="13-24">فأثابکم غما بغم لکیلا تحزنوا علی ما فاتکم، و لا ما أصابکم...</span> یعنی سپس خدای تعالی به تلافی و پاداش غمی که داشتید (که چرا غنیمت‌ها از دستمان رفت؟ و چرا این همه کشته دادیم) ؟ غمی دیگر به شما داد و آن اندوه از این بود که چرا به مال دنیا طمع بستیم؟ و رسول را یاری نکردیم؟ این اندوه را به شما داد تا از آن اندوه منصرف شوید، و از اینکه فرمود اثابکم-پاداشتان داد معلوم می‌شود غم اولی نعمتی از ناحیه خدای تعالی بوده، به دلیل اینکه فرمود: این غم را به شما دادیم تا غم مخورید بر آنچه از دست داده‌اید، و بر آنچه بر سرتان آمده، چون خدای تعالی در کتاب مجیدش این قسم اندوه را مذمت کرده و فرموده: <span class="aya" rel="57_23" data-words="1-5">لکیلا تأسوا علی ما فاتکم</span><span class="footnote" rel="1" title="تا در برابر آن چه از دست می‌دهید غم مخورید  (حدید:۲۳)">*</span>. </p> <p>پس این غمی که ایشان را از آن اندوه ناپسند منصرف ساخت نعمت و موهبتی بوده است، و عبارت بوده از اندوه ندامت از اعمالی که کرده‌اند، و حسرتی که از فوت نصرت ناشی از فشل به ایشان دست داد، و در این صورت غم دوم در جمله: <span class="aya" rel="3_153" data-words="14-15">غما بغم</span> غم ناشی از اندوه نامبرده است، و حرف <em>با</em> در آن بدلیه است و معنای عبارت این است که خدای تعالی این پاداش را به شما داد، که اندوه ناشی از فوت نصرت، و ورود مصیبت‌هایتان را مبدل کرد به اندوه ناشی از ندامت و حسرت از آن فشل و فرار که مرتکب شدید. </p> <p>و <span class="phrase">نیز ممکن است که جمله: <em rel="fa_3_153_13-13" data-sentence="22:237">فاثابکم</em> متضمن معنای ابدال باشد، که در نتیجه معنا چنین می‌شود: پس خدای تعالی غم حزن شما را مبدل کرد به غم ندامت و حسرت، تا پاداشتان داده باشد و در این صورت معنای دو غم بر عکس می‌شود،  (یعنی غم اول غم ثواب و نعمت و موهبت، و غم دوم غم حزن می‌شود).</span> </p> <p>و بنا بر هر دو معنا، جمله: فاثابکم... فرع قرار گرفته برای جمله: <span class="aya" rel="3_152" data-words="37-40">و لقد عفا عنکم...</span> و جمله بعدیش هم که می‌فرماید: <span class="aya" rel="3_154" data-words="1-3">ثم أنزل علیکم</span> به بهترین وجه اتصال و ترتیب دارد، بدین قرار که خدای تعالی از شما عفو کرد، و در نتیجه غمی را به عوض غمی دیگر به شما پاداش داد، تا شما را از اندوهی که برایتان نمی‌پسندد محفوظ بدارد، و در آخر و بعد از دادن غم پسندیده، آرامش و چرتی را هم بر شما نازل فرمود. </p> <p>   <code class="page" rel="4,70"/> <span class="phrase">البته در این میان وجهی دیگر هست که ظهور سیاق در تفریع جمله: فاثابکم... بر ما قبل با آن مساعدتر است، و آن این است که غم عبارت باشد از همان معنایی که جمله: اذ تصعدون... متضمن آن است، و مراد از کلمه: <em rel="fa_3_153_15-15" data-sentence="197:939">بغم</em> نتیجه‌ای باشد که از تنازع و نافرمانی تیراندازان حاصل شد، یعنی مسلط شدن مشرکین از پشت سر بر مسلمانان، و حرف <em>با</em> در کلمه <em rel="fa_3_153_15-15" data-sentence="382:799">بغم</em> سببیت باشد، و این معنای خوبی است و بنا بر آن معنا مراد از جمله: <span class="aya" rel="3_153" data-words="16-17">لکیلا تحزنوا...</span> این خواهد بود که‌ ما حقیقت امر را برای شما بیان می‌کنیم، تا محزون نشوید...، هم چنان که نظیر این معنا را صریحا در آیه زیر بیان نموده، می‌فرماید: <span class="aya" rel="57_22-23" data-words="1-32">ما أصاب من مصیبة فی الأرض و لا فی أنفسکم إلا فی کتاب من قبل أن نبرأها، إن ذلک علی الله یسیر، لکیلا تأسوا علی ما فاتکم، و لا تفرحوا بما آتاکم</span><span class="footnote" rel="1" title="هیچ مصیبتی در خارج و در داخل نفس شما به شما نمی‌رسد مگر آنکه قبل از قطعی کردنش در کتابی نوشته بودیم، آری محققا این برای ما آسان است، و این مصائب را بدان جهت می‌نویسیم که دیگر در برابر آنچه از شما فوت شود ناراحت نشوید، و در برابر آنچه خدا به شما می‌دهد شادی نکنید حدید:۲۳&quot;">*</span>.</span> </p> <p>با این معنایی که ما برای آیه کردیم نظم آیه و همسیاقی جمله‌های پشت سرهم آن درست می‌شود، ولی مفسرین احتمالهای بسیاری در آیه شریفه داده‌اند، هم از حیث اینکه جمله  فاثابکم... به کجا عطف شده؟ و هم از حیث اینکه معنای غم اول و دوم چیست؟ و هم در اینکه حرف <em>با</em> چه معنا دارد؟ و هم اینکه جمله لکیلا... چه ارتباطی به ما قبل خود دارد؟ ولی نتوانسته‌اند معنای مستقیمی ارائه دهند، و چون در نقل آن اقوال و بحث پیرامونش فایده‌ای نبود از آن صرف نظر کردیم. </p> <p>و بنا بر این دو معنایی که ما احتمال دادیم مراد از <em>ما فات</em> در جمله: <span class="aya" rel="3_153" data-words="16-20">لکیلا تحزنوا علی ما فاتکم</span> غلبه و غنیمت و مراد از جمله‌ <span class="aya" rel="3_153" data-words="23-24">ما أصابکم</span> کشته شدن و مجروح گشتن است. </p> <p><code class="aya" rel="3_154"/> <span class="aya" rel="3_154" data-words="1-11">ثم أنزل علیکم من بعد الغم أمنة نعاسا یغشی طائفة منکم</span> <span class="phrase">کلمه <em rel="fa_3_154_7-7" data-sentence="5:1068">أمنة</em> با فتحه همزه و فتحه میم و نیز فتحه نون به معنای آرامش خاطر از جهت داشتن امنیت است، و کلمه: <em rel="fa_3_154_8-8" data-sentence="152:963">نعاس</em> به معنای گرم شدن پلک چشم و سست شدن بدن قبل از خواب رفتن است که در حقیقت خوابی خفیف است و در فارسی آن را چرت زدن می‌گوئیم، و این کلمه در آیه مورد بحث بدل است از کلمه <em rel="fa_3_154_7-7" data-sentence="374:784">أمنة</em> ، چون عادتا ملازمه هست میان امنیت و نعاس، و چه بسا احتمال داده باشند که کلمه: <em rel="fa_3_154_7-7" data-sentence="509:692">امنة</em> جمع کلمه آمن است، مانند کلمه  <em>طلبة</em> که جمع کلمه <em>طالب</em> است و در این صورت حال از ضمیر در <em rel="fa_3_154_3-3" data-sentence="669:574">علیکم</em> خواهد بود و کلمه <em rel="fa_3_154_8-8" data-sentence="744:542">نعاسا</em> مفعول کلمه <em rel="fa_3_154_2-2" data-sentence="813:517">انزل</em> است، و مصدر <em>غشیان</em> که فعل <em rel="fa_3_154_9-9" data-sentence="904:469">یغشی</em> مشتق از آن   <code class="page" rel="4,71"/> است به معنای احاطه است، و معنای آیه بنا بر اینکه کلمه <em rel="fa_3_154_7-7" data-sentence="1066:350">أمنة</em> به معنای امنیت باشد این می‌شود که خدای تعالی پس از مبدل کردن اندوهتان به اندوهی دیگر، امنیتی بر شما نازل کرد که دنبالش خواب بر طایفه‌ای از شما مسلط شد، و بنا بر این که کلمه <em rel="fa_3_154_7-7" data-sentence="1297:163">أمنة</em> جمع اسم فاعل باشد معنا چنین می‌شود: خدای تعالی پس از مبدل کردن اندوهتان به اندوهی دیگر در حالی که شما ایمن بودید، نعاسی نازل کرد که بر طایفه‌ای از شما احاطه یافت.</span> </p> <p>و این آیه دلالت دارد بر اینکه نعاسی که در گیراگیر این جنگ نازل شده، همه افراد را نگرفته بلکه بعضی از ایشان را گرفته است، چون می‌فرماید: به طایفه‌ای از شما احاطه یافت  و این طایفه همانهایی بوده‌اند که بعد از فرار و دور شدن به سوی رسول خدا (ص) برگشتند، چون از عمل خود پشیمان و از حفظ نکردن موقعیت حسرت خوردند و حاشا بر خدای تعالی که از ایشان در حالی که از جنگ فرار کرده بودند در گذرد، چون فرار از زحف یکی از گناهان کبیره است، و آدمی را از رحمت خدا دور می‌سازد، و خدای تعالی در همین آیه فرموده: <span class="aya" rel="3_152" data-words="37-46">و لقد عفا عنکم، و الله ذو فضل علی المؤمنین</span>، و فضل خود را خاص مؤمنین دانسته، و حاشا بر آن جناب که عنایت و فضل خود را شامل حال مرتکب فحشا و منکر آن هم در حال ارتکاب و قبل از توبه بسازد بلکه عفو و رحمت خود را وقتی شامل حال ایشان کرد که نخست غم بیهوده و بی اجرشان را مبدل کرد به غمی صحیح، تا دلهایشان به اندوه ناخوشایند خدا آلوده نگردد، که بیانش گذشت. </p> <p>پس امنیت و نعاس شامل حال این طایفه شد، یعنی این هایی که از فرار خود پشیمان شدند و از این عمل نکوهیده خود غمگین گشته به طرف رسول خدا (ص) برگشتند، و دور آن جناب را گرفتند، و کانه این در لحظه‌ای بوده که رسول خدا (ص) از جمعیت فشرده مشرکین جدا شده و بدره کوه برگشته بود و برگشتن فراریان هم بعد از آن بوده که یقین کرده‌اند که آن جناب کشته نشده. </p> <p>در مقابل این طایفه از مسلمین بعضی دیگرند که خدای تعالی با جمله‌ <span class="aya" rel="3_154" data-words="12-16">و طائفة قد أهمتهم أنفسهم...</span> متعرض حالشان شده. </p> <p> <span class="aya" rel="3_154" data-words="12-16">و طائفة قد أهمتهم أنفسهم</span> اینها طایفه دیگری از مؤمنین هستند، و منظور، از مؤمن بودنشان تنها همین است که جزء منافقین که خدای تعالی در آخر گفتار با جمله‌ <span class="aya" rel="3_167" data-words="1-19">و لیعلم الذین نافقوا و قیل لهم تعالوا قاتلوا فی سبیل الله أو ادفعوا قالوا لو نعلم قتالا لاتبعناکم...</span> به شرح حالشان پرداخته نبودند، منافقین آنهایی بودند که از همان اول امر و قبل از شروع جنگ از مؤمنین جدا شدند و خود را کنار<code class="page" rel="4,72"/> کشیدند، منافقین اینها بودند که وضعی دیگر دارند، که خدای تعالی بزودی از وضع آنان خبر می‌دهد. </p> <h3> <span class="title" rel="3_154 3_149 3_150 3_151 3_152 3_153 3_155">به فکر جان خود بودن و دید جاهلیت داشتن، اوصاف فراریان از جنگ احد</span> </h3> <p> و خدای تعالی این طایفه دوم را که در جمله مورد بحث اینطور توصیفشان کرده (که در فکر جان خود بودند) به آن کرامتی که طایفه اول را گرامی داشته، گرامی نداشت، یعنی عفو و تبدیل غم و أمنیت و نعاس را به آنان نداد، بلکه به خودشان واگذارشان کرد، و در نتیجه فقط به فکر جانشان افتادند، و همه چیز را از یاد بردند. </p> <p>و خدای تعالی از میان اوصاف آنان تنها دو صفت را آورد، هر چند که برگشت آن دو هم به یک صفت است، چون آن دیگری از لوازم و فروعات اولی است، یکی به فکر خود بودن و دیگری داشتن دید جاهلیت، اما به فکر خود بودن معنایش این نیست که تنها به فکر سعادت حقیقی خویش بوده باشند، چون مؤمنین هم جز این را نمی‌خواهند و اصولا هر انسان صاحب اراده و همتی غیر از خودش هیچ هم دیگری ندارد، پس مراد این نیست، بلکه مراد این است که این طایفه هیچ همی جز حفظ حیات مادی و دنیایی خود نداشتند و به همین جهت بوده که نمی‌خواستند خود را در دام قتل بیندازند، پس این طایفه نه دینی در نظر داشتند، و نه سعادت واقعی را، تنها همشان کامروا کردن خود در دنیا بوده است، و اگر خود را بدین چسباندند، برای این بوده که می‌پنداشتند دین همواره غالب است، و هیچگاه مغلوب واقع نمی‌شود، چون خدا به این شکست و به غلبه دشمنانش راضی نیست، هر چند که اسباب ظاهری با دشمنان او باشد، پس این طایفه نمی‌خواستند بدین خدا خدمت کنند ، بلکه می‌خواستند از پستان دین بدوشند، تا چندی که برایشان استفاده داشته باشد از آن دم بزنند ولی هر وقت وضع برگشت و به هدفهایی که گفتیم نرسیدند، به عقب برگردند و سیر قهقرایی را پیش گیرند. </p> <p> <span class="aya" rel="3_154" data-words="17-22">یظنون بالله غیر الحق ظن الجاهلیة</span>... <span class="aya" rel="3_154" data-words="31-34">إن الأمر کله لله</span> می‌فرماید در باره خدا خیالی کردن که درست و حق نبود، بلکه از پندارهای جاهلیت بود، و خدا را به وصفی ستودند که حق نبود، بلکه از اوصافی بود که اهل جاهلیت خدای را با آن می‌ستودند، و این ظن هر چه بوده مناسب و لازمه این گفتارشان است که گفتند: <span class="aya" rel="3_154" data-words="24-29">هل لنا من الأمر من شیء</span>؟ و دستوری هم که خدای تعالی به رسول خود داد که پاسخشان را چنین بگوید: <span class="aya" rel="3_154" data-words="30-34">قل إن الأمر کله لله</span><span class="footnote" rel="1" title="بگو زمام امور همه به دست خدا است">*</span> آن را کشف می‌کند، چون از ظاهر این پاسخ بر می‌آید که این طایفه خیال کرده بودند که زمام بعضی امور به دست خودشان است، و به همین جهت بوده که   <code class="page" rel="4,73"/> وقتی شکست خوردند، و کشتار دشمن از آنان زیاد شد، به شک افتادند، و گفتند: پس مگر ما هیچ کاره‌ایم؟ . </p> <p>با این بیان روشن می‌شود که آن امری هم که خود را در آن مؤثر و یا مستقل می‌پنداشته‌اند، همان شکست دادن و غلبه بر دشمن بوده و زمام این امر را از این جهت به دست خود می‌پنداشتند که به اسلام در آمده‌اند، پس معلوم می‌شود این طایفه چنین می‌پنداشتند که دین حق هرگز شکست نمی‌خورد، و همچنین متدین به چنین دینی هرگز مغلوب دشمنش واقع نمی‌شود، چون یاری این دین و این متدین به عهده خدا است، و برای این پندار خود هیچ شرط و قیدی هم قائل نبودند، چون خیال می‌کردند که خدای تعالی در وعده نصرت خود هیچ قیدی را شرط نکرده. </p> <p>و اشتباهشان هم همین جا بوده و ظن جاهلیت همین است، چون بت‌پرستان جاهلیت معتقد بودند که برای هر صنف از اصناف حوادث، از قبیل: رزق، حیات، موت، عشق، جنگ و امثال آن، و همچنین برای هر نوع از انواع موجودات عالم از قبیل: انسان، زمین، دریاها و غیر اینها رب و مدبری جداگانه است که امور هر یک از آنها را رب آنها اداره می‌کند، و این ارباب و خدایان در اراده خود شکست‌ناپذیرند. </p> <p>بت‌پرستان این خدایان را می‌پرستند تا آنچه را که می‌خواهند به وسیله آنان به سوی خود سرازیر سازند، و سعادت را برای خویش جلب نمایند، و نیز شرها و بلاها را از خود دفع کنند، و خدای سبحان را رب آن ارباب، و به منزله پادشاهی عظیم می‌دانستند، که هر صنف از اصناف رعیت خود را به یکی از بزرگان رعیت خود سپرده، و اختیار تام به او داده، و او در حوزه حکمرانی و منطقه نفوذ خود هر کاری بخواهد می‌کند. </p> <p>و این مشرک وقتی مسلمان شد، و در اسلامش خیال کرد که دین حق در تقدم و پیشرفت ظاهری هم هرگز شکست نمی‌خورد و همچنین پیامبر-که اولین کسی است که مسئولیت ابلاغ این دین از جانب پروردگارش به دوش او نهاده شده، و سنگینی آن را تحمل کرده -در ظاهر، دعوتش مقهور نمی‌شود، و یا حد اقل کشته نمی‌شود و نمی‌میرد، در حقیقت ظنی جاهلی به خود راه داده و در باره خدا ظنی غیر حق نمودند، چرا که برای خدا همتا و امثالی گرفته که یکی از آنها پیامبر است، و پیامبر را ربی پنداشته که خدای تعالی امر پیروزی بر دشمن و غنیمت گرفتن از او را به خود آن جناب وا گذاشته است، با اینکه خدای سبحان واحد است، و شریکی ندارد و تمامی امور به دست خود او است و احدی از خلائق اختیار هیچ امری را ندارد. و به همین جهت بود که وقتی در آیات گذشته فرمود: <span class="aya" rel="3_127" data-words="1-9">لیقطع طرفا من الذین کفروا أو یکبتهم فینقلبوا خائبین</span> ناگهان رشته سخن را قطع نموده، به عنوان جمله معترضه خطاب به رسول گرامی خود نموده و فرمود: <span class="aya" rel="3_128" data-words="1-5">لیس لک من الأمر شیء</span> تا کسی توهم نکند که رسول خدا  (ص) دخالتی در مساله قطع و کبت دارد، بلکه این خدای سبحان است که سنت اسباب و مسببات را وضع کرده، در بین اسباب و مسببات آن مسببی در خارج واقع می‌شود که سببش قوی‌تر از سایر اسباب باشد، حال چه اینکه حق باشد و چه باطل، چه خیر باشد و چه شر، چه هدایت باشد چه ضلالت، چه عدل باشد و چه ظلم، و نیز چه در باره مؤمن باشد یا کافر، چه محبوب باشد چه مبغوض، چه رسول خدا (ص) باشد و چه ابو سفیان. </p> <h3> <span class="title" rel="3_154 3_149 3_150 3_151 3_152 3_153 3_155">سنت اسباب و مسببات، عام است و امر نبوت و دعوت، از آن مستثنی نیست</span> </h3> <p> بله البته این هست که خدای سبحان عنایت خاصی به دین و اولیاءش دارد و نظام کون و اسباب جاری در آن را، طوری به جریان می‌اندازد که نتیجه‌اش غلبه دین و فراهم شدن زمینه برای حکومت اولیاءش در زمین گشته تا عاقبت به نفع متقین باشد. </p> <p>و امر نبوت و دعوت از این سنت جاریه مستثنا نیست، و لذا هر زمان که اسباب عادی در تقدم و پیشرفت این دین و غلبه مؤمنین دست به دست هم داده، این تقدم حاصل گردیده است، مانند بعضی از جنگهای رسول خدا (ص)، و هر زمانی که موافق نبوده مثلا نفاق و نافرمانی امر رسول و یا فشل و جزع در بین مسلمین پیدا شده، غلبه و پیروزی نصیب مشرکین گردیده، و مؤمنین شکست خورده‌اند و همچنین است حال در سایر انبیا با مردم، چون دشمنان انبیا به خاطر آنکه اهل دنیا بودند، و همه تلاششان در آباد کردن دنیا و بسط قدرت و تشدید نیرو و جمع آوری اجتماعات بود، غلبه ظاهری هم همواره با آنان بوده است و همیشه‌انبیا مغلوب بوده‌اند، یا مانند زکریا مقتول و یا چون یحیی مذبوح، و یا چون عیسی مهجور و یا مبتلا به گرفتاریهای دیگر بودند. </p> <p>بله هر زمانی که ظهور و غلبه حق و اثبات حقانیت آن موقوف شد و یا بشود به اینکه نظام عادی خرق و نقض شود و به عبارت دیگر هر زمان که امر حق دایر بین مرگ و حیات شود، بر خدای سبحان است که دین خود را یاری کند، و نگذارد حجتش ضعیف و یا باطل گردد، و ما قسمتی از این بحث را در جلد اول عربی این کتاب آنجا که از اعجاز، سخن می‌گفتیم، و نیز در جلد دوم آنجا که پیرامون احکام اعمال بحث می‌کردیم گذراندیم،  (بدانجا مراجعه شود). </p> <p>و اینک بر سر سخن مذکور بر می‌گردیم: پس سخن طایفه‌ای که گفتند: <span class="aya" rel="3_154" data-words="15-16">أهمتهم أنفسهم</span> پس مگر ما هیچ کاره‌ایم؟ ! در حقیقت اظهار شک در حقانیت دین بوده آن هم<code class="page" rel="4,75"/> با بیانی که روح بت‌پرستی را (به بیانی که گذشت) در آن دمیده بودند، پس اینکه خدای تعالی پیامبر خود را مامور کرد به اینکه پاسخشان دهد: که‌ <span class="aya" rel="3_154" data-words="31-34">إن الأمر کله لله</span>، با در نظر گرفتن اینکه در خطاب قبلیش به آن جناب فرموده بود: <span class="aya" rel="3_128" data-words="1-5">لیس لک من الأمر شیء</span> ، خواسته است به این وسیله بیان کند که ملت فطرت و دین توحید، آن ملت و دینی است که کسی بجز خدای سبحان را مالک امر ندانسته و ما سوای اللَّه را که یکی از آنها رسول خدا (ص) است به هیچ وجه مؤثر مستقل نداند، بلکه همه این سبب‌ها را در حیطه و سلسله اسباب و مسببات الهیه بداند که جریانش به ناموس امتحان و ابتلا منتهی می‌گردد. </p> <h3> <span class="title" rel="3_154 3_149 3_150 3_151 3_152 3_153 3_155">جواب به کسانی که به کشته شدن مسلمانها در جنگ احد اعتراض داشتند</span> </h3> <p> <span class="aya" rel="3_154" data-words="35-44">یخفون فی أنفسهم ما لا یبدون لک یقولون لو کان...</span> این آیه توصیفی است از این طایفه، گوینده‌تر از گفتار خود آنان که پرسیده بودند: <span class="aya" rel="3_154" data-words="24-29">هل لنا من الأمر من شیء</span> چون این گفتارشان تشکیکی بود به صورت سؤال، و اینکه در آیه مورد بحث گفتند: <span class="aya" rel="3_154" data-words="43-51">لو کان لنا من الأمر شیء ما قتلنا هاهنا</span> گفتاری است که پنهان از رسول خدا (ص) در دل خود گفته و ترجیحی است که در شکل استدلال داده‌اند و بدین جهت از رسول خدا (ص) پنهان کردند که در حقیقت ترجیح کفر بر اسلام بود. </p> <p>لذا به رسول گرامی خود فرمان داد تا در جوابشان بفرماید: <span class="aya" rel="3_154" data-words="53-74">لو کنتم فی بیوتکم لبرز الذین کتب علیهم القتل إلی مضاجعهم، و لیبتلی الله ما فی صدورکم، و لیمحص ما فی قلوبکم...</span> و با این کلام دو چیز را روشن کرد. </p> <p>اول اینکه: کشته شدن هر کس از شما در معرکه جنگ دلیل بر این نیست که شما بر حق نیستید، و نیز آن طور که شما پنداشته‌اید دلیل بر این نیست که امر (پیروزی) به نفع شما نیست، بلکه قضای الهی که گریز و مفری از آن نیست بر این جاری شده که این کشته شدگان در این نقطه از زمین، به وسیله قتل از دنیا بروند، و به فرض اینکه شما برای قتال بیرون نمی‌آمدید، باز آنهایی که قتل بر آنان نوشته شده بود در همین نقطه کشته می‌شدند، پس هیچ گریزی از اجل مسما نیست‌، نه می‌توانید ساعتی تاخیرش بیندازید، و نه تقدیمش بدارید. </p> <p>نکته دوم: که روشن کرد، این بود که سنت خدای تعالی بر این جاری شده است که ابتلا و خالص سازی عمومی باشد، هم شامل آنان شود و هم شامل شما، پس شما چاره‌ای از این بیرون آمدنتان و وقوع این قتال نداشته‌اید، باید این وضع پیش می‌آمد تا مقتولان شما به قتل برسند و به درجات خود نائل گردند و شما هم هر یک وضع خاص بخود را بگیرد، و با آزمایش افکار باطنی شما و خالص سازی ایمان و شرک قلبیتان یکی از دو طرف سعادت و شقاوت<code class="page" rel="4,76"/> برایتان متعین شود. </p> <p>و از سخنان عجیبی که در تفسیر این آیه می‌خوانیم گفتار عده‌ای از مفسرین است که گفته‌اند: مراد از این طایفه‌ای که در آیه شریفه شرح حالشان آمده منافقین می‌باشند. با اینکه ظاهر سیاق این است که حال مؤمنین را وصف می‌کند، و اما منافقان یعنی اصحاب عبد اللَّه بن ابی در همان اوائل امر که گفتگو از جنگ بود خود را کنار کشیدند، و در آیات بعد متعرض حال ایشان می‌شود. </p> <p>خدا می‌داند مگر اینکه منظورشان از منافقین افراد سست ایمانی است که برگشت عقاید متناقضشان بر حسب لوازمی که دارد به انکار قلبی حق و اعتراف به آن در زبان است، و این همان طایفه‌اند که خدای تعالی (در آیاتی) آنان را بیمار دل نامیده، مثلا فرموده: <span class="aya" rel="8_49" data-words="1-11">إذ یقول المنافقون و الذین فی قلوبهم مرض غر هؤلاء دینهم</span><span class="footnote" rel="1" title="آن زمان که منافقین و بیماردلان می‌گویند اینان مغرور دینشان شده‌اند سوره انفال آیه:۴۹&quot;">*</span> و نیز آنان را خبر چین و جاسوس خوانده و فرموده: <span class="aya" rel="9_47" data-words="13-16">و فیکم سماعون لهم</span><span class="footnote" rel="2" title="در بین شما خبر چین‌هایی برای آنان هست سوره توبه آیه ۴۷&quot;">*</span>، و یا منظورشان این باشد که همه منافقین با اصحاب عبد اللَّه بن ابی به مدینه برنگشتند. </p> <p>از این عجیب‌تر کلام بعضی دیگر است که گفته‌اند: طایفه مورد بحث مؤمن بودند و خیال می‌کردند که مساله نصرت و غلبه به دست خود آنان و حق ایشان است چون تابع دین حق خدا هستند و این خیال از اینجا در آنان پیدا شد که دیدند در جنگ بدر ملائکه به یاریشان آمدند، پس اینکه در این جنگ یعنی جنگ احد گفتند: <span class="aya" rel="3_154" data-words="24-29">هل لنا من الأمر من شیء</span> و نیز اینکه گفتند: <span class="aya" rel="3_154" data-words="43-48">لو کان لنا من الأمر شیء...</span> اعترافی است از این طایفه به اینکه أمر به دست خدا است، نه به دست ایشان و گرنه اگر بدست ایشان بود کشتار در این جنگ آنان را از پا در نمی‌آورد. </p> <p>از این جهت گفتیم عجیب‌تر است که بنا بر این قول، پاسخ به آن دو سؤال نمی‌چسبد و معنا ندارد به کسی که ایمان دارد به اینکه امر به دست خدا است، پاسخ دهند که کار همه‌اش به دست خدا است، و یا بگویند: <span class="aya" rel="3_154" data-words="52-56">قل لو کنتم فی بیوتکم</span><span class="footnote" rel="3" title="جنگ هم نبود بالآخره آنها که باید کشته می‌شدند کشته می‌شدند">*</span> و به همین جهت بعضی از خود صاحبان این سخن متوجه اشکال شده برای رفع آن سخنی گفته‌اند، که گفتارشان از اصل، نادرست‌تر است و خواننده عزیز به معنای درست آیه توجه فرمود       <code class="page" rel="4,77"/> </p><h3> <span class="title" rel="3_149 3_150 3_151 3_152 3_153 3_154 3_155">هر یک از گناهان، آدمی را به سوی گناه دیگری می‌کشاند</span> </h3> <p> <code class="aya" rel="3_155"/> <span class="aya" rel="3_155" data-words="1-13">إن الذین تولوا منکم یوم التقی الجمعان إنما استزلهم الشیطان ببعض ما کسبوا</span> کلمه: <em>استزلال</em> به معنای آن است که کسی بخواهد دیگری را به لغزش وادار نماید، می‌فرماید شیطان می‌خواست آنان را دچار لغزش کند و این را نخواست مگر به سبب بعضی از انحرافهایی که در دل و در اعمال داشتند، چون گناهان هر کدامش آدمی را به سوی دیگری می‌کشاند، چون اساس گناه پیروی هوای نفس است و نفس وقتی هوای فلان گناه را می‌کند هوای امثال آن را نیز می‌کند. </p> <p>و اما احتمال اینکه حرف <em>با</em> برای آلت باشد و منظور از ما کسبوا-آنچه کردند  پشت کردنشان به جنگ در روز درگیری، احتمالی است بعید از ظاهر لفظ، چون ظاهر جمله: <span class="aya" rel="3_155" data-words="12-13">ما کسبوا</span> این است که عملی بوده که قبل از فرار از جنگ و استزلال شیطان، از ایشان سر زده بوده است. و بهر حال ظاهر آیه این است که بعضی از گناهانی که قبل از بپا شدن جنگ از ایشان سر زده بوده، شیطان را به استزلال و اغوای آنان متمکن و مسلط ساخته و نتیجه‌اش پشت کردن به جنگ و فرارشان از آن شده است، و از اینجا است که نادرستی احتمال زیر روشن می‌شود، و آن این است که کسی به پیروی بعضی از روایات بگوید: آیه ناظر است به ندایی که شیطان در روز احد سر داد، و گفت: <em>محمد کشته شد</em> چون در لفظ آیه هیچ دلالتی بر این معنا نیست. </p> <p> <span class="aya" rel="3_155" data-words="14-22">و لقد عفا الله عنهم إن الله غفور حلیم</span> منظور از این عفو بخشودن کسانی است که از جنگ گریختند، و در اول آیه سخن از آنان رفت، و این آیه به خاطر اینکه مطلق است شامل تمامی فراریان آن روز یعنی هر دو طایفه می‌شود، چه آنها که در آخر نعاس و چرت بر آنان احاطه یافت، و چه آنهایی که <span class="aya" rel="3_154" data-words="15-16">أهمتهم أنفسهم</span> -فقط به فکر حیات مادی خود بودند ، و چون این دو طایفه در فضیلت مختلف بودند، در آیه مورد بحث (که گفتیم شامل هر دو طایفه است) جهات اکرام را (که عفو مخصوص طایفه اول به بیانی که گذشت مشتمل بر آن بود) ذکر نکرد. سخن ساده‌تر اینکه: نفرمود عفو از آن طایفه و اکرامشان چگونه بود. </p> <p>از اینجا روشن می‌شود که عفو نامبرده در این آیه، غیر از آن عفوی است که در جمله: <span class="aya" rel="3_152" data-words="37-40">و لقد عفا عنکم</span> آمده، و دلیل بر اختلاف این دو عفو، اختلاف لحنی است که این دو آیه دارند، چون بین این لحن که فرموده: خدا هم از شما عفو کرد، و خدا دارای فضلی خاص نسبت به مؤمنین است ، و در آن سخن از رأفت و فضل خدا و ایمان افراد مورد نظر رفته، و بین این لحن که فرمود: و خدا هم از ایشان عفو کرد که خدا آمرزنده و حلیم است ، فرقی واضح وجود دارد چون در این آیه هر چند سخن از عفو کرده، ولی از ذکر همه امتیازات طایفه اول<code class="page" rel="4,78"/> خودداری شده است، و علاوه بر این، آیه را با ذکر حلم خدا ختم فرموده که معنایش عجله نکردن در عقوبت است، و چون با عفو ذکر شود این معنا را می‌دهد که فعلا خشم خود را ظاهر نمی‌سازد، و هم چنان در باطن نگه می‌دارد. </p> <p>ممکن است کسی در اینجا بگوید: همین که در آیه شریفه بین دو طایفه مساوات قائل شده، و هر دو طایفه را مشمول عفو قرار داده (ما نیز باید قائل به برابری آن دو، در فضیلت باشیم و یکی را بر دیگری برتری و ترجیح ندهیم). </p> <p>در جواب می‌گوئیم: معنای عفو در دو مورد مختلف است، و هر یک مصداقی خاص دارد، هر چند که در مفهوم یکی باشند، به هر دو عفو گفته شود و هیچ دلیلی نیست که دلالت کند عفو و مغفرت و امثال این مفاهیم در همه موارد یک سنخ دارد، بلکه ما در سابق گفتیم که در هر مورد معنای خاصی دارند، که بیانش گذشت. </p> <h3>عفو و مغفرت در قرآن به چه معنا است؟ </h3> <p> کلمه <em>عفو</em> بنا به گفته راغب به معنای قصد است، البته این معنا معنای جامعی است که از موارد استعمال آن به دست می‌آید، -وقتی گفته می‌شود: <em>عفاه</em> و یا <em>اعتفاه</em> ، یعنی قصد فلانی را کرد تا آنچه نزد او است بگیرد، و وقتی گفته می‌شود: <em>عفت الریح الدار</em>  معنایش این است که نسیم قصد خانه کرد و آثارش را از بین برد<span class="footnote" rel="1" title="مفردات راغب ص ۳۳۹">*</span>. </p> <p>گویا اینکه در مورد کهنه شدن خانه می‌گویند: <em>عفت الدار</em> عنایتی لطیف در آن دارند و کانه می‌خواهند بگویند خانه قصد آثار خودش کرد، و زینت و زیبایی خودش را گرفت و از انظار ناظران پنهان ساخت و به این عنایت است که عفو را به خدای تعالی نسبت می‌دهند، کانه خدای تعالی قصد بنده‌اش می‌کند، و گناهانی که در او سراغ دارد از او می‌گیرد، و او را بی گناه می‌سازد. </p> <p>از اینجا روشن می‌شود که مغفرت-که عبارت از پوشاندن است-به حسب اعتبار متفرع و نتیجه عفو است، چون هر چیزی اول باید گرفته شود بعد پنهان گردد، خدای تعالی هم اول گناه بنده‌اش را می‌گیرد و بعد می‌پوشاند و گناه گناه‌کار را نه در نزد خودش و نه در نزد دیگران بر ملا نمی‌کند، هم چنان که فرمود: <span class="aya" rel="2_286" data-words="42-47">و اعف عنا و اغفر لنا</span><span class="footnote" rel="2" title="سوره بقره آیه ۲۸۶&quot;">*</span> و نیز فرمود: <span class="aya" rel="4_99" data-words="7-11">و کان الله عفوا غفورا</span>     <code class="page" rel="4,79"/><span class="footnote" rel="1" title="سوره نساء آیه ۹۹&quot;">*</span> که اول عفو را ذکر می‌کند، بعد مغفرت را. </p> <p>و از همین جا روشن گردید که عفو و مغفرت هر چند که به حسب عنایت ذهنی دو چیز مختلفند و یکی متفرع بر دیگری است و لیکن به حسب خارج و مصداق یک چیزند و معنای آن دو اختصاصی نیست بلکه اطلاق آن دو بر غیر خدای تعالی به همان معنا صحیح است، هم چنان که خدای تعالی عفو را در مورد انسانها استعمال نموده می‌فرماید: <span class="aya" rel="2_237" data-words="16-24">إلا أن یعفون أو یعفوا الذی بیده عقدة النکاح</span><span class="footnote" rel="2" title="مگر آنکه آن کس که گره نکاح بدست او است عفو کند سوره بقره آیه:۲۳۷&quot;">*</span>. </p> <p>و همچنین کلمه مغفرت را استعمال نموده می‌فرماید: <span class="aya" rel="45_14" data-words="1-9">قل للذین آمنوا یغفروا للذین لا یرجون أیام الله</span><span class="footnote" rel="3" title="به کسانی که ایمان آورده‌اند بگو نسبت به کسانی که امید ایام اللَّه را ندارند مغفرت پیش گیرند سوره جاثیه آیه:۱۴&quot;">*</span>. </p> <p>و نیز می‌فرماید: <span class="aya" rel="3_159" data-words="16-24">فاعف عنهم و استغفر لهم و شاورهم فی الأمر...</span> که به رسول خدا  (ص) دستور می‌دهد از افرادی که مورد نظرند عفو کند، و بر نافرمانی آنان مؤاخذه و عتاب و سرزنش و امثال آن نکند و اینکه بر ایشان در آثاری که گناه آنان برای شخص آن جناب دارد از خدا طلب مغفرت کند، با اینکه آمرزش بالآخره کار خود خدای تعالی است. </p> <h3> <span class="title" rel="3_155 3_149 3_150 3_151 3_152 3_153 3_154">عفو و مغفرت علاوه بر آثار تشریعی و اخروی شامل آثار تکوینی و دنیوی نیز می‌شود</span> </h3> <p> و نیز این معنا روشن شد که معنای عفو و مغفرت منحصر در آثار تشریعی و اخروی نیست بلکه شامل آثار تکوینی و دنیایی نیز می‌شود، به شهادت اینکه در قرآن کریم در همین موارد استعمال شده است، از آن جمله فرموده: <span class="aya" rel="42_30" data-words="1-12">و ما أصابکم من مصیبة فبما کسبت أیدیکم و یعفوا عن کثیر</span><span class="footnote" rel="4" title="آنچه مصیبت به شما می‌رسد به خاطر اعمالی است که به دست خود کرده‌اید، تازه خدای تعالی از بسیاری گناهانتان عفو می‌فرماید سوره شورا آیه:۳۰&quot;">*</span> و این آیه بطور قطع شامل آثار و عواقب سوء دنیایی گناهان نیز هست. </p> <p>و معنای آیه زیر نیز نظیر آن است که می‌فرماید: <span class="aya" rel="42_5" data-words="6-15">و الملائکة یسبحون بحمد ربهم و یستغفرون لمن فی الأرض</span><span class="footnote" rel="5" title="و ملائکه پروردگار خود را با حمد تسبیح گویند، و برای ساکنین زمین استغفار می‌نمایند">*</span>. </p> <p>و همچنین کلام آدم و همسرش که بنا به حکایت قرآن عرضه داشتند: <span class="aya" rel="7_23" data-words="2-14">ربنا ظلمنا أنفسنا و إن لم تغفر لنا و ترحمنا لنکونن من الخاسرین</span><span class="footnote" rel="6" title="پروردگارا ما به خود ستم کردیم و اگر تو ما را نیامرزی و به ما رحم نکنی بطور قطع از خاسران خواهیم شد سوره اعراف آیه:۲۳&quot;">*</span> بنا بر اینکه منظور از ظلم آدم و حوا،         </p> <p> سوره شورا آیه:5".    <code class="page" rel="4,80"/> <span class="phrase">نافرمانی از نهی ارشادی خدا باشد نه از نهی مولویش،  (چون اگر منظور مخالفت از نهی مولوی باشد-که البته نیست-آیه شریفه شاهد گفتار ما یعنی شمول دو کلمه <em>عفو</em> و <em rel="fa_3_155_21-21" data-sentence="162:44">مغفرت</em> نسبت به آثار تکوینی و غیر شرعی نخواهد بود).</span> </p> <p>و آیات بسیاری از قرآن کریم دلالت دارد بر اینکه قرب و نزدیکی به خدای تعالی و متنعم شدن به نعمت بهشت، موقوف بر این است که قبلا مغفرت الهیه شامل حال آدمی بشود و آلودگی شرک و گناهان به وسیله توبه و نظیر آن پاک شده باشد، چرک و آلودگی ای که آیه شریفه: <span class="aya" rel="83_14" data-words="2-8">بل ران علی قلوبهم ما کانوا یکسبون</span><span class="footnote" rel="1" title="بلکه اثر سوء گناه در دلهایشان بجای مانده سوره مطففین آیه:۱۴&quot;">*</span> و پاک شدنی که آیه: <span class="aya" rel="64_11" data-words="8-13">و من یؤمن بالله یهد قلبه</span><span class="footnote" rel="2" title="و هر کس به خدا ایمان آورد خدا قلبش را هدایت می‌کند سوره تغابن آیه:۱۱&quot;">*</span> بدان اشاره دارند. </p> <p>و کوتاه سخن اینکه عفو و مغفرت از قبیل بر طرف کردن مانع و ازاله منافیات است، چون خدای تعالی ایمان و خانه آخرت را حیات، و آثار ایمان و افعال دارنده آن را و سیره اهل آخرت در زندگی دنیا را نور خوانده و فرموده است، <span class="aya" rel="6_122" data-words="1-21">أ و من کان میتا فأحییناه و جعلنا له نورا یمشی به فی الناس کمن مثله فی الظلمات لیس بخارج منها</span><span class="footnote" rel="3" title="آیا کسی که مرده بود، و ما او را زنده کردیم، و برایش نوری قرار دادیم تا با آن در مردم آمد و شد کند، صفتش مثل صفت کسی است که در ظلمت‌هایی چند قرار دارد، که خارج شدن از آن برایش نیست سوره انعام آیه:۱۲۲&quot;">*</span>؟ و اصلا زندگی واقعی را دار آخرت دانسته، و فرموده: <span class="aya" rel="29_64" data-words="10-15">و إن الدار الآخرة لهی الحیوان</span><span class="footnote" rel="4" title="سوره عنکبوت، آیه:۶۴&quot;">*</span> </p><h3> <span class="title" rel="3_149 3_150 3_151 3_152 3_153 3_154 3_155">شرک مرگ، و معصیت ظلمت است و مغفرت ازاله مرگ و ظلمت می‌باشد</span> </h3> <p> پس شرک مرگ و معصیت ظلمت است، هم چنان که باز در جای دیگر فرموده: <span class="aya" rel="24_40" data-words="1-34">أو کظلمات فی بحر لجی یغشاه موج من فوقه موج من فوقه سحاب ظلمات بعضها فوق بعض إذا أخرج یده لم یکد یراها و من لم یجعل الله له نورا فما له من نور</span><span class="footnote" rel="5" title="و یا نظیر ظلمت‌ها در دریایی عمیق است، که موجهایی رویهم بر بالای آن ظلمت‌ها و ابرهایی تیره و روی هم بر بالای آن موجها باشد، که معلوم است در چنین وضعی ظلمت‌ها روی همند، و بطوری تاریک است که اگر کسی دست خود را از گریبان در آورد آن را به هیچ وجه نمی‌بیند، و کسی هم که خدای تعالی در زندگیش برایش نوری قرار نداده او هیچ نوری دیگر ندارد سوره نور آیه:۴۰&quot;">*</span>، پس مغفرت در حقیقت از بین بردن مرگ و ظلمت است، و معلوم است که مرگ بوسیله           <code class="page" rel="4,81"/> حیات و نور از بین می‌رود، و حیات هم عبارت است از ایمان و نور عبارت است از رحمت الهیه. </p> <p>پس کافر حیات و نور ندارد و مؤمن آمرزیده، هم حیات دارد و هم نور، و مؤمنی که هنوز گناهانی با خود دارد زنده است، و لیکن نورش به حد کمال نرسیده، با آمرزش الهی است که به آن حد می‌رسد، چون خدای تعالی فرموده: <span class="aya" rel="66_8" data-words="32-45">نورهم یسعی بین أیدیهم، و بأیمانهم یقولون ربنا أتمم لنا نورنا و اغفر لنا</span><span class="footnote" rel="1" title="مؤمنین نورشان جلوتر از خودشان است و در پیش رویشان و در طرف راستشان در حرکت است، می‌گویند پروردگارا نور ما را تمام کن، و ما را بیامرز سوره تحریم آیه:۸&quot;">*</span>. </p> <p>پس، از همه مطالب گذشته این معنا روشن شد که مصداق عفو و مغفرت وقتی در امور تکوینی به خدای تعالی نسبت داده شود، معنایش بر طرف کردن مانع به وسیله ایراد سبب است و در امور تشریعی به معنای ازاله سببی است که نمی‌گذارد ارفاق و رحم مولا در مورد سعادت و شقاوت شامل حال بنده او شود، عفو و مغفرت آن مانع را بر می‌دارد، و در نتیجه بنده دارای سعادت می‌شود. </p> 
