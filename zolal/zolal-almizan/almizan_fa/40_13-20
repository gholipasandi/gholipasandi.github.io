<h3 class="ayas">سوره غافر آیه‌های ۱۳ تا ۲۰</h3><code class="section" rel="40_13-20"/><h3>ترجمه آیات</h3> <p> <span class="trans" rel="40_13">او همان خدایی است که آیات خود را همواره به شما نشان می‌دهد و برای شما از بالا رزقی می‌فرستد اما جز کسانی که به خدا رجوع پی در پی دارند کسی متذکر نمی‌شود.  «۱۳» </span><span class="trans" rel="40_14">پس خدا را بخوانید در حالی که دین را خالص برای او بدانید هر چند که کفار بدشان آید.  «۱۴» </span><span class="trans" rel="40_15">خدایی که دارای درجاتی بلند و صاحب عرش است روح را که از فرمان خودش است بر هر کس از بندگانش بخواهد نازل و القا می‌کند تا مردم را از روز دیدار بترساند.  «۱۵» </span><span class="trans" rel="40_16">روزی که همه مردم از پرده برون می‌افتند و از ایشان هیچ سری بر خدا پوشیده نمی‌ماند در آن روز<code class="page" rel="17,480"/> گفته می‌شود: امروز ملک از آن کیست؟ از آن خدای واحد قهار.  «۱۶» </span><span class="trans" rel="40_17">امروز هر کسی به آنچه که کرده است جزا داده می‌شود امروز دیگر ظلمی نیست چون که خدا سریع الحساب است.  «۱۷» </span><span class="trans" rel="40_18">ای پیامبر ایشان را از روز آزفه بترسان، از آن وقتی که دلها از شدت ترس به گلوگاه می‌رسد و دچار ترس و اندوه شدید می‌گردد روزی که برای ستمکاران هیچ دوست و هیچ شفیعی که شفاعتش پذیرفته شود نیست.  «۱۸» </span><span class="trans" rel="40_19">او نگاه زیر چشمی چشمها را می‌داند و از آنچه در سینه‌ها نهفته است خبر دارد.  «۱۹» </span><span class="trans" rel="40_20">و خدا به حق داوری می‌کند و خدایانی که به جای خدا می‌خوانند هیچ گونه داوری ندارند، به درستی خدا شنوا و بینا است.  «۲۰» </span></p>             <h3>بیان آیات‌ <span class="title" rel="40_13 40_14 40_15 40_16 40_17 40_18 40_19 40_20">اقامه دو حجت بر توحید، با بیان اینکه ارسال رسل و انزال رزق فقط از ناحیه خدای سبحان است </span> </h3> <p> در این آیات بر مساله توحید احتجاج شده، و بعد از آنکه مردم را به دو دسته تقسیم می‌کند: یکی آنهایی که به سوی خدا رجوع می‌کنند، و راه او را پیروی می‌نمایند، و یکی هم آنهایی که آیات او را تکذیب نموده و در مقابل آن به باطل جدال می‌کنند، آن گاه این طایفه را انذار می‌فرماید. </p> <p> <span class="aya" rel="40_13" data-words="1-4">هو الذی یریکم آیاته...</span> مراد از <em>آیات</em> در اینجا علایم و حجت‌هایی است که بر وحدانیت خدای تعالی در ربوبیت و الوهیت دلالت می‌کند، به دلیل تفریعی که-به زودی می‌آید-بر آن می‌نماید و می‌فرماید: <span class="aya" rel="40_14" data-words="1-5">فادعوا الله مخلصین له الدین</span> -حال که چنین است پس خدا را در حالی بخوانید که دین را خالص برای او بدانید . و کلمه <em>آیات</em> چون مطلق است، هم شامل آیات تکوینی و دیدنی عالم می‌شود، که هر انسان صحیح الادراکی آن را می‌بیند و هم شامل آیات و معجزاتی که به دست انبیا جاری می‌شود و هم براهینی که انبیا از طریق وحی اقامه می‌کردند. </p> <p>و این جمله مشتمل است بر یک برهان، به این بیان که اگر در واقع معبودی بوده باشد که پرستش او بر انسان واجب باشد و نیز در پرستش او کمال و سعادت آدمی تامین شود، تمامیت و کمال تدبیر او اقتضا می‌کند که انسان‌ها را به سوی خود هدایت کند و آن معبودی که آیات هستی بر ربوبیت و الوهیت او دلالت می‌کند و انبیاء و رسولان هم با<code class="page" rel="17,481"/> دعوت خود و معجزاتشان آن آیات را تایید می‌کنند، <em>خدای</em> سبحان است و اما آلهه مشرکین که مشرکین آنها را به جای خدا می‌پرستند و می‌خوانند، هیچ آیات و دلیلی از ناحیه آنها نیست که بر الوهیت آنها دلالت کند. پس همان <em>خدای</em> سبحان معبودی است یگانه و بی شریک-و امیر المؤمنین (ع) هم در این کلام خود که فرموده: لو کان لربک شریک لأتتک رسله- اگر پروردگار تو شریکی می‌داشت، رسولان آن شریک هم به سویت می‌آمدند ، به این برهان اشاره فرموده. </p> <p>جمله‌ <span class="aya" rel="40_13" data-words="5-10">و ینزل لکم من السماء رزقا</span> هم، حجتی دیگر بر یگانگی خدای تعالی است، و این حجت از جهت رزق اقامه شده، می‌فرماید: رزق دادن به بندگان یکی از شؤون ربوبیت و الوهیت است و چون همه می‌دانند که رزق از ناحیه خداست، نه از ناحیه شرکای ایشان، پس تنها او رب و اله است. </p> <p><span class="phrase">مفسرین<span class="footnote" rel="1" title="مجمع البیان، ج ۸، ص ۵۱۷">*</span> <em rel="fa_40_13_10-10" data-sentence="78:71">رزق</em> در آیه را به باران و کلمه <em rel="fa_40_13_9-9" data-sentence="160:31">سماء</em> را به سمت بالا تفسیر کرده‌اند.</span> و <span class="phrase">بعید نیست مراد از <em rel="fa_40_13_10-10" data-sentence="18:427">رزق</em> خود آن ارزاقی باشد که مردم با آن ارتزاق می‌کنند، و مراد از نازل شدن آن از آسمان این باشد که ارزاق از غیب به شهود می‌آیند، هم چنان که آیه شریفه‌ <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="2" title="هیچ چیز نیست مگر آنکه خزینه‌هایش نزد ماست و ما آن را نازل نمی‌کنیم مگر به اندازه‌ای معین سوره حجر، آیه ۲۱">*</span> آن را افاده می‌کند.</span> </p> <p> <span class="aya" rel="40_13" data-words="11-16">و ما یتذکر إلا من ینیب</span> -این جمله جمله‌ای است معترضه که در بین احتجاجات این معنا را می‌رساند که: متذکر شدن به این حجت‌ها تنها شان یکی از دو طایفه‌ای است که قبلا نام برده شدند، یعنی انابه کنندگان رجوع کننده به سوی خدا. و اما مجادلین کفر پیشه از این دو طایفه متذکر نمی‌شوند، برای اینکه کفر و لجبازی استعداد تذکر به حجیت و پیروی حق را به کلی باطل می‌کند. </p> <p><code class="aya" rel="40_14"/> <span class="aya" rel="40_14" data-words="1-9">فادعوا الله مخلصین له الدین و لو کره الکافرون</span> مناسبتر با سیاق این است که خطاب عمومی و شامل مؤمنین و غیر مؤمنین، و متفرع بر حجت قبلی باشد، ولی شامل کفاری که در آخر آیه نامبرده شده‌اند، یعنی تکذیب کنندگان و مجادلین به باطل نمی‌شود. </p> <p>گویا فرموده: وقتی آیات بر وحدانیت خدای تعالی دلالت کرد و معلوم شد که تنها رازق او است، ناگزیر بر همه مردم-البته غیر آن کفاری که آیات را تکذیب کرده، و مجادله     <code class="page" rel="17,482"/> نمودند-لازم است که او را بخوانند، در حالی که دین را خالص برای او بدانند و اما کفاری که از دین توحید بدشان می‌آید، آنها مورد گفتار نیستند، چون امیدی به آنها نیست و هیچ آیت و حجتی مفید به حالشان واقع نگشته و قانعشان نمی‌کند. پس شما خدا را با اخلاص بپرستید، و کفار را به حال خودشان واگذارید، چون از این دین کراهت دارند. </p> <h3> <span class="title" rel="40_15">معنای اینکه خدای تعالی‌ <span class="aya" rel="40_15" data-words="1-2">رفیع الدرجات</span> است</span> </h3> <p> <code class="aya" rel="40_15"/> <span class="aya" rel="40_15" data-words="1-13">رفیع الدرجات ذو العرش یلقی الروح من أمره علی من یشاء من عباده...</span> در این آیه شریفه سه صفت از صفات خدای تعالی را به عنوان سه خبر برای یک مبتدا ذکر فرموده، و آن مبتدا ضمیر در جمله‌ <span class="aya" rel="40_13" data-words="1-4">هو الذی یریکم آیاته</span> می‌باشد، و سیاق این آیه و آیه بعدش برای انذار است. </p> <p>مفسرین برای جمله‌ <span class="aya" rel="40_15" data-words="1-2">رفیع الدرجات</span> معانی مختلفی ذکر کرده‌اند: بعضی<span class="footnote" rel="1" title="مجمع البیان، ج ۸، ص ۵۱۷">*</span> گفته‌اند: معنایش <em>رافع الدرجات</em> است، یعنی او درجات انبیاء و اولیاء را در بهشت بالا می‌برد. و بعضی<span class="footnote" rel="2" title="ملائکه را به معیت روح که از امر اوست بر هر کس که او بخواهد نازل می‌کند، و به او این ماموریت را ابلاغ می‌کنند که باید انذار کنید سوره نحل، آیه ۲">*</span> دیگر گفته‌اند: رافع آسمانهای هفتگانه‌ای است که ملائکه از آن آسمانها به سوی عرش خدا بالا می‌روند. </p> <p>و بعضی<span class="footnote" rel="3" title="سوره روم، آیه ۸">*</span> گفته‌اند: معنایش این است که نردبانهای صعود به سوی عرشش رفیع و بلند است. بعضی<span class="footnote" rel="4" title="معانی الاخبار، ص ۱۵۶">*</span> دیگر گفته‌اند: اصلا معنای تحت اللفظی آن منظور نیست، بلکه این جمله کنایه است از رفعت شان و سلطنت خدای تعالی. </p> <p>ولی آنچه با دقت از آیه شریفه استفاده می‌شود این است که: این آیه و آیه بعدش ملک خدا بر خلقش را توصیف می‌کند به این بیان که خدای تعالی دارای عرشی است که زمام تمامی امور مخلوقات در آنجا جمع می‌شود و اوامر راجعه به خلق از آنجا نازل می‌شود، البته آن مقام هم، بر حسب‌مراتبی که در خلق خدا هست، دارای مراتبی و درجاتی است متعالی، و شاید آن مراتب عبارت باشد از آسمانها که در کلام مجیدش به عنوان مسکن ملائکه معرفی شده که امر خدا از عرش به سوی ایشان نازل می‌شود و همین آسمانهایند که بین مردم و عرش خدا حائل شده‌اند. </p> <p>آن گاه می‌فرماید: روزی-که همان روز تلاقی و دیدار باشد-فرا خواهد رسید که در آن روز دیگر حجابی بین خدا و مردم نمی‌ماند، روزی است که از جلو چشم و بصیرت مردم کشف غطا می‌شود و پرده‌ها کنار زده می‌شود و در همان روز است که به دست خدا آسمانها     <code class="page" rel="17,483"/> در هم پیچیده می‌گردد و عرش خدا برای مردم هویدا می‌شود، آن روز برای همه روشن می‌شود که تنها حاکم بر هر چیز او بوده و ملکی جز ملک او نیست، در چنین روزی او در بین مردم حکم می‌کند. </p> <p><span class="phrase">پس مراد از <em rel="fa_40_15_2-2" data-sentence="11:295">درجات</em> بنا بر این بیان، درجاتی است که از آنجا به سوی عرش خدا بالا می‌روند و آن وقت جمله‌ <span class="aya" rel="40_15" data-words="1-4">رفیع الدرجات ذو العرش</span> کنایه استعاری است از بلندی عرش ملک خدا، از افق خلق و غایب بودن آن از خلق قبل از قیامت، آنهم غایب بودن به درجاتی بس رفیع و مسافتی بس دور.</span> </p> <h3> <span class="title" rel="40_15">معنای اینکه خدای تعالی‌ <span class="aya" rel="40_15" data-words="1-2">رفیع الدرجات</span> است</span> </h3> <p> <span class="aya" rel="40_15" data-words="5-13">یلقی الروح من أمره علی من یشاء من عباده</span> این جمله اشاره دارد به امر رسالت که یکی از شؤون آن انذار است. و <span class="phrase">اگر روح را به قید <em rel="fa_40_15_7-8" data-sentence="18:558">من امره</em> مقید کرد، برای این است که دلالت کند بر اینکه مراد از <em rel="fa_40_15_6-6" data-sentence="130:492">روح</em> همان روحی است که در آیه‌ <span class="aya" rel="17_85" data-words="5-9">قل الروح من أمر ربی</span><span class="footnote" rel="1" title="سوره اسری، آیه ۸۵">*</span> آمده، و همان روحی است که در آیه‌ <span class="aya" rel="16_2" data-words="1-12">ینزل الملائکة بالروح من أمره علی من یشاء من عباده أن أنذروا</span><span class="footnote" rel="2" title="ای انسان البته با هر رنج و مشقت در راه طاعت و عبادت حق بکوشی عاقبت به حضور پروردگار خود می‌روی سوره انشقاق، آیه ۶">*</span>، بدان اشاره فرموده.</span> </p> <p>در نتیجه مراد از القای روح بر هر کس که خدا بخواهد نازل کردن آن با ملائکه وحی است بر آن کس. و مراد از جمله‌ <span class="aya" rel="40_15" data-words="10-13">من یشاء من عباده</span> رسولانی هستند که خدا ایشان را برای رسالت خود برگزیده. و در معنای روح القاء شده بر نبی اقوال دیگری هست، که قابل اعتنا نیستند. </p> <p> <span class="aya" rel="40_15" data-words="14-16">لینذر یوم التلاق</span> <span class="phrase">-منظور از <em rel="fa_40_15_15-16" data-sentence="10:15">یوم التلاق</em> روز قیامت است.</span> و بدین جهت آن را به این نام نامیده که در آن روز خلایق یکدیگر را ملاقات می‌کنند، و یا خالق و مخلوق بهم بر می‌خورند، و یا اهل آسمان و زمین با هم تلاقی می‌کنند، و یا ظالم و مظلوم به یکدیگر می‌رسند، و یا در آن روز هر کسی به عمل خود می‌رسد-البته برای هر یک از این وجوه قائلی هست-. </p> <p>و ممکن است قول دوم را یعنی تلاقی خالق و مخلوق را به مضمونی که مکرر در قرآن آمده تایید کرد و آن مضمون عبارت از همین است که روز قیامت مردم پروردگار خود را می‌بینند. یکی از آیات که این مضمون را خاطر نشان می‌سازد آیه‌ <span class="aya" rel="30_8" data-words="26-28">بلقاء ربهم لکافرون</span><span class="footnote" rel="3" title="امروز دیگر پیوند خویشی در بینشان نیست سوره مؤمنون، آیه ۱۰۱">*</span>. </p> <p>       <code class="page" rel="17,484"/> است. یکی دیگر آیه‌ <span class="aya" rel="2_46" data-words="3-5">أنهم ملاقوا ربهم</span><span class="footnote" rel="1" title="آنها خدا را ملاقات می‌کنند سوره هود، آیه ۲۹">*</span> است و یکی دیگر آیه‌ <span class="aya" rel="84_6" data-words="1-9">یا أیها الإنسان إنک کادح إلی ربک کدحا فملاقیه</span><span class="footnote" rel="2" title="ایشان قیامت را دور می‌بینند ولی ما آن را نزدیک می‌بینیم سوره معارج، آیه ۶-۷">*</span> است. و <span class="phrase">معنای <em>لقاء</em> این است که: در آن روز تمامی سببهایی که در دنیا مردم را به خود مشغول می‌کرد از کار می‌افتند و در آن روز این حقیقت فاش و روشن می‌شود که تنها حق مبین خداست، و در آن روز حقیقت هر کسی نیز برای خدا بروز می‌کند <code class="aya" rel="40_16"/> <span class="aya" rel="40_16" data-words="1-9">یوم هم بارزون لا یخفی علی الله منهم شیء...</span> این آیه شریفه کلمه <em rel="fa_40_15_15-16" data-sentence="378:74">یوم التلاق</em> را تفسیر می‌کند، می‌فرماید: یوم التلاق روزی است که باطن مردم ظاهر می‌شود.</span> و معنای بروز مردم برای خدا این نیست که خدا در دنیا از باطن مردم خبر نداشت، و در آن روز خبردار می‌شود، بلکه معنایش این است که: مردمی که در دنیابه خاطر اشتغال به سبب‌های موهوم از معرفت پروردگارشان محجوب بودند و متوجه نبودند که ملک خدا بر آنها احاطه دارد و تنها حاکم بر آنان خداست، و یگانه در ربوبیت و الوهیت است، روز قیامت به خاطر از کار افتادن آن سبب‌های موهوم این معانی برایشان بروز می‌کند. </p> <h3> <span class="title" rel="40_16 40_13 40_14 40_15 40_17 40_18 40_19 40_20">مقصود از بروز مردم برای خدا در روز قیامت</span> </h3> <p> پس جمله‌ <span class="aya" rel="40_16" data-words="1-3">یوم هم بارزون</span> اشاره است به از بین رفتن هر سببی که در دنیا حاجب و مانع از درک حقایق بود. و جمله‌ <span class="aya" rel="40_16" data-words="4-9">لا یخفی علی الله منهم شیء</span> تفسیر همان بروز برای خداست و معنای آن را توضیح می‌دهد، و می‌فهماند که دلها و اعمالشان همه زیر نظر خدا بوده، ظاهر و باطنشان برای خدا ظاهر بوده و آنچه به یاد دارند و آنچه فراموش کرده‌اند، همه برای خدا مکشوف و هویداست. </p> <p> <span class="aya" rel="40_16" data-words="10-15">لمن الملک الیوم لله الواحد القهار</span> -این جمله سؤال و جوابی است از ناحیه خدای سبحان که با این سؤال و جواب حقیقت روز قیامت را بیان می‌کند که روز ظهور ملک و سلطنت خدا بر خلق است، ملک و سلطنت علی الاطلاق. </p> <p>و <span class="phrase">اگر در این جمله خدا را به صفت <em rel="fa_40_16_14-15" data-sentence="30:231">واحد قهار</em> توصیف کرد، برای این است که انحصار ملک در خدا را تعلیل کند که چرا گفتیم ملک تنها و تنها برای خداست می‌فرماید: بدین جهت که ملک خدا به سبب سلب استقلال از هر چیز قاهر و مسلط بر آن چیز است، و چون خدا واحد است، پس ملک هم تنها برای اوست.</span> </p> <p>     <code class="page" rel="17,485"/><code class="aya" rel="40_17"/> <span class="aya" rel="40_17" data-words="1-13">الیوم تجزی کل نفس بما کسبت لا ظلم الیوم إن الله سریع الحساب</span> <span class="phrase">حرف <em>باء</em> در جمله <em rel="fa_40_17_5-6" data-sentence="25:153">بما کسبت</em> به اصطلاح بای صله است، و مراد بیان یکی از خصایص روز قیامت است و آن این است که: در آن روز به هر نفسی عین آنچه را که کرده به عنوان جزای کرده‌هایش می‌دهند.</span> پس جزای هر کس همان عمل اوست، هم چنان که در جای دیگر می‌فرماید: <span class="aya" rel="66_7" data-words="1-12">یا أیها الذین کفروا لا تعتذروا الیوم إنما تجزون ما کنتم تعملون</span><span class="footnote" rel="1" title="ای کسانی که کفر ورزیدید!امروز عذر و بهانه نیاورید، چون به غیر آنچه که کرده‌اید جزایتان نمی‌دهند سوره تحریم، آیه ۷">*</span>. </p> <h3> <span class="title" rel="40_17">توضیحی در مورد <span class="aya" rel="40_17" data-words="7-9">لا ظلم الیوم</span> و تعلیل آن به‌ <span class="aya" rel="40_17" data-words="10-13">إن الله سریع الحساب</span> </span> </h3> <p> و جمله‌ <span class="aya" rel="40_17" data-words="10-13">إن الله سریع الحساب</span> تعلیل نفی ظلم است که جمله‌ <span class="aya" rel="40_17" data-words="7-9">لا ظلم الیوم</span> از آن خبر می‌داد، می‌فرماید: اینکه گفتیم در امروز هیچ ظلمی نیست، بدین علت است که خدای تعالی در محاسبه سریع است، چنان نیست که رسیدگی به حساب یک نفر او را از حساب افراد دیگر باز بدارد، تا در نتیجه به اشتباه بیفتد و جزای این را به آن و پاداش آن را به این بدهد، و در نتیجه ظلمی پیش بیاید. </p> <p>و این تعلیل ناظر به این است که ظلم ناشی از اشتباه را نفی می‌کند، و اما ظلم عمدی احتیاج به نفی ندارد، برای اینکه وقتی بنا شد عین عمل انسان را به عنوان جزا به انسان بدهند، دیگر چنین ظلمی تصور ندارد. </p> <p><code class="aya" rel="40_18"/> <span class="aya" rel="40_18" data-words="1-9">و أنذرهم یوم الآزفة إذ القلوب لدی الحناجر کاظمین...</span> <span class="phrase">کلمه <em rel="fa_40_18_4-4" data-sentence="5:42">آزفه</em> از اوصاف روز قیامت، و به معنای نزدیک است.</span> پس معنای این جمله آن است که مردم را از روز نزدیک انذار کن، و این معنا یعنی نزدیک بودن قیامت در آیه <span class="aya" rel="70_6-7" data-words="1-6">إنهم یرونه بعیدا، و نراه قریبا</span><span class="footnote" rel="2" title="پروردگارت حکم چنین رانده که غیر او را نپرستید سوره اسری، آیه ۲۳">*</span> نیز آمده. </p> <p> <span class="aya" rel="40_18" data-words="5-8">إذ القلوب لدی الحناجر</span> <span class="phrase">- <em rel="fa_40_18_8-8" data-sentence="2:40">حناجر</em> جمع <em rel="fa_40_18_8-8" data-sentence="61:21">حنجره</em> به معنای سر حلق است.</span> این جمله کنایه است از نهایت درجه ترس، گویا کار مردم از شدت وحشت به جایی می‌رسد که گویی دلهایشان از جای خود کنده می‌شود و تا حنجره بالا می‌آید. و <span class="phrase">کلمه <em rel="fa_40_18_9-9" data-sentence="5:68">کاظمین</em> اسم فاعل از <em>کظم</em> است و <em>کظم</em> به معنای شدت اندوه است.</span> </p> <p> <span class="aya" rel="40_18" data-words="10-17">ما للظالمین من حمیم و لا شفیع یطاع</span> <em>-کلمه</em> حمیم به معنای نزدیک و خویشاوند است، و معنای جمله این است که کفار خویشاوند و نزدیکی ندارند که به یاری آنان بپا خیزد و حمیت قرابتش به هیجان آید. و این معنا در جمله‌ <span class="aya" rel="23_101" data-words="5-8">فلا أنساب بینهم یومئذ</span><span class="footnote" rel="3" title="فرمان نافذ خدا (در عالم) چون اراده خلقت چیزی رای کند به محض اینکه گوید باش بلافاصله موجود خواهد شد سوره یس، آیه ۸۳">*</span>. </p> <p>       <code class="page" rel="17,486"/> نیز آمده. و معنای جمله‌ <span class="aya" rel="40_18" data-words="14-17">و لا شفیع یطاع</span> این است که: کفار شفاعت پذیرفته ندارند. </p> <p><code class="aya" rel="40_19"/> <span class="aya" rel="40_19" data-words="1-7">یعلم خائنة الأعین و ما تخفی الصدور</span> <span class="phrase">بعضی<span class="footnote" rel="1" title="چون مشیت او به خلقت چیزی قرار گیرد به محض اینکه گوید موجود باش همان دم موجود شود سوره آل عمران، آیه ۴۸">*</span> گفته‌اند: کلمه <em rel="fa_40_19_2-2" data-sentence="170:414">خائنة</em> مصدر است، مانند <em>خیانت</em> نظیر کلمه <em>کاذبة</em>  و <em>لاغیة</em> که اولی به معنای <em>کذب</em> و دومی به معنای <em>لغو</em> است، و مراد از <em rel="fa_40_19_2-3" data-sentence="376:244">خائنة الاعین</em> تمامی گناهان نیست، بلکه تنها آن گناهانی منظور است که برای دیگران هویدا نباشد، و از آنان پوشیده باشد، مانند <em>سارقة النظر</em> که به معنای نگاه‌های زیر چشمی و پنهانی است، به دلیل اینکه جمله <em rel="fa_40_19_2-3" data-sentence="632:31">خائنة الاعین</em> با جمله و ما تخفی الصدور آمده.</span> </p> <p><span class="phrase">بعضی<span class="footnote" rel="2" title="تفسیر قمی، ج ۲، ص ۲۵۲">*</span> دیگر گفته‌اند جمله مزبور از باب اضافه صفت به موصوف است و لازمه آن این است که علم خدا به <em rel="fa_40_19_2-3" data-sentence="162:76">خائنة الاعین</em> به معنای معرفت باشد و معنای آیه چنین باشد که: خدا چشم‌های خائن را می‌شناسد.</span> ولی معنای صحیح همان معنای اول است. </p> <p>و جمله‌ <span class="aya" rel="40_19" data-words="4-7">و ما تخفی الصدور</span> به معنای وجوه کفر و نفاق و گناهان است که صاحبش آن را در نفس خود پنهان می‌داشت. </p> <h3> <span class="title" rel="40_13 40_14 40_15 40_16 40_17 40_18 40_19 40_20">احتجاج بر توحید با بیان اینکه خدا قضای به حق می‌کند</span> </h3> <p> <code class="aya" rel="40_20"/> <span class="aya" rel="40_20" data-words="1-12">و الله یقضی بالحق و الذین یدعون من دونه لا یقضون بشیء...</span> این جمله حجت دیگری است بر یگانگی خدای تعالی در الوهیت، که آن را بعد از داستان انحصار ملک در خدا در روز قیامت، نیز بعد از ذکر اینکه خدا <span class="aya" rel="40_19" data-words="2-3">خائنة الأعین</span> را می‌داند، آورده، تا آن دو جمله مقدمه برای جمله مورد بحث بوده باشند. </p> <p>و حاصل این حجت آن است که: یکی از لوازم ضروری و بدیهی الوهیت این است که اله باید در بندگان خود و در بین آنان به حق داوری کند و خدای سبحان در قیامت در بین خلقش به حق داوری می‌کند، اما خدایانی که شما مشرکین اتخاذ کرده‌اید، هیچ حکمی نمی‌کنند، نه به حق و نه به باطل، برای اینکه این آلهه خود مملوک خدایند، و هیچ چیز را مالک نیستند. </p> <p>و یکی از موارد قضای خدای تعالی تدبیر جزئیات امور بندگان است که از راه خلقت چیزی بعد از خلقت چیز دیگر انجام می‌دهد، آری این تدبیر خود مصداقی از حکم و قضا است، به شهادت اینکه یک جا می‌فرماید: <span class="aya" rel="36_82" data-words="1-10">إنما أمره إذا أراد شیئا أن یقول له کن فیکون</span><span class="footnote" rel="3" title="تفسیر قمی، ج ۲، ص ۲۵۶">*</span>، و جایی دیگر همین خلقت و تدبیر را تعبیر به قضا کرده فرموده     <code class="page" rel="17,487"/> <span class="aya" rel="2_117" data-words="6-13">إذا قضی أمرا فإنما یقول له کن فیکون</span><span class="footnote" rel="1" title="نهج البلاغه (صبحی الصالح)، ص ۲۷۶، خطبه ۱۸۶">*</span> و غیر خدای تعالی هیچ کس و هیچ چیز سهم و نصیبی از این قضا ندارد. </p> <p>و یکی دیگر از موارد قضای او تشریع دین است، دینی که آن را برای رساندن خلق به سوی خود راهی پسندیده دانسته و فرموده: <span class="aya" rel="17_23" data-words="1-7">و قضی ربک ألا تعبدوا إلا إیاه</span><span class="footnote" rel="2" title="معانی الاخبار، ص ۱۴۷">*</span>. </p> <p> <span class="aya" rel="40_20" data-words="13-17">إن الله هو السمیع البصیر</span> -یعنی خدا دارای حقیقت علم به مسموعات و به مبصرات است و این علمش ذاتی اوست و غیر از او هیچ کس چنین نیست. و هر کس هر قدر از این علم را دارا باشد، خدا به او تملیک کرده و اجازه‌اش را به وی داده، نه اینکه خودش ذاتا چنین باشد. </p> <h3>بحث روایتی‌ <span class="title" rel="40_19 40_15"> <span class="phrase">(روایاتی در باره <em rel="fa_40_15_15-16" data-sentence="17:62">یوم التلاق</em> ، فانی شدن دنیا به هنگام قیامت، توبه، و <em rel="fa_40_19_2-3" data-sentence="120:0">خائنة الأعین</em></span> </span> </h3> <p> در تفسیر قمی، در ذیل جمله‌ <span class="aya" rel="40_15" data-words="5-13">یلقی الروح من أمره علی من یشاء من عباده</span> می‌گوید: منظور <em>روح القدس</em> است که مخصوص رسول خدا (ص) و ائمه اهل بیت (صلوات اللَّه علیهم اجمعین) است<span class="footnote" rel="3" title="روح المعانی، ج ۲۴، ص ۵۵">*</span>. </p> <p>و <span class="phrase">در معانی الاخبار به سند خود از حفص ابن غیاث از امام صادق (ع) روایت کرده که فرمود: <em rel="fa_40_15_15-16" data-sentence="82:120">یوم التلاق</em> روزی است که اهل آسمان با اهل زمین تلاقی می‌کنند<span class="footnote" rel="4" title="روح المعانی، ج ۲۴، ص ۵۵">*</span>.</span> </p> <p>مؤلف: این روایت را قمی<span class="footnote" rel="5" title="تفسیر قمی، ج ۲، ص ۲۵۶">*</span> هم در تفسیر خود آورده، با این تفاوت که نه سند آن را ذکر کرده و نه نام امام (ع) را برده. </p> <p>و در توحید به سند خود از ابن فضال از حضرت رضا (ع) از پدران بزرگوارش از علی (ع) روایت کرده که در ضمن حدیثی فرمود: خدای تعالی می‌فرماید: <span class="aya" rel="40_16" data-words="10-12">لمن الملک الیوم</span> در پاسخش ارواح انبیا و رسولانش و حجت‌هایش می‌گویند: للَّه الواحد القهار آن گاه خدای جل جلاله می‌فرماید: <span class="aya" rel="40_17" data-words="1-6">الیوم تجزی کل نفس بما کسبت</span><span class="footnote" rel="6" title="توحید صدوق، ص ۲۳۴، ح ۱">*</span>. </p> <p>             <code class="page" rel="17,488"/> و در نهج البلاغه می‌فرماید: خدای سبحان بعد از فنای دنیا مانند روز ازل تنها می‌ماند، دیگر هیچ چیز با او نخواهد بود، همانطور که قبل از آغاز خلقت تنها بود، بعد از فنای آن نیز تنها می‌شود، در حالی که دیگر نه وقتی می‌ماند و نه زمانی و نه حینی و نه مکانی. در آن هنگام است که اجلها و مدتها و سالها و ساعتها همه معدوم می‌شوند، چیزی وجود ندارد به غیر از خدای واحد قهار که بازگشت همه امور به سوی اوست. بدون قدرت خود آنها خلقتشان آغاز گشت، و بدون امتناعشان از هستی نابود می‌شوند و اگر قدرت بر امتناع از نیستی می‌داشتند بقایشان دوام می‌یافت<span class="footnote" rel="1" title="نور الثقلین، ج ۴، ص ۵۱۷، روضه کافی">*</span>. </p> <p>و در تفسیر قمی به سند خود از ثویر بن ابی فاخته از علی بن الحسین (ع) روایت کرده که شخصی از آن جناب از فاصله بین دو نفخه پرسید که چقدر است؟ فرمود: هر قدر که خدا بخواهد. </p> <p>آن گاه امام (ع) کیفیت نفخ و مردن اهل زمین و آسمان را بیان کرده، تا آنجا که می‌فرماید: پس خلق هم چنان در این حال می‌مانند تا خدا بخواهد، آن گاه به آسمان امر می‌کند تا مضطرب گردد و به کوه‌ها دستور می‌دهد تا به راه افتند، هم چنان که خودش فرموده: <span class="aya" rel="52_9-10" data-words="1-8">یوم تمور السماء مورا، و تسیر الجبال سیرا</span> یعنی کوه‌ها پهناور شوند و زمین غیر این زمین شود، یعنی زمینی گردد که دیگر بر پشت آن گناهی نشود، زمین فاش گردد که دیگر نه کوهی بماند و نه گیاهی، عینا مانند آن روزی که زمین را برای اولین بار می‌گسترد، و نیز عرش خدا هم مانند روز نخست بر آب قرار گیرد، به سبب عظمت و قدرت خدایی. </p> <p>آن گاه امام فرمود: در این هنگام است که جبار-جل جلاله-با صوتی بسیار بلند که از ناحیه او برمی‌خیزد، ندا می‌کند، ندایی که همه اقطار آسمانها و زمین آن را می‌شنوند: لمن الملک الیوم-امروز ملک از آن کیست؟ و کسی جوابش نمی‌گوید. در این هنگام جبار -عز و جل پاسخ خود را چنین می‌گوید: <span class="aya" rel="40_16" data-words="13-15">لله الواحد القهار</span> -ملک از آن خدای یکتای قهار است<span class="footnote" rel="2" title="روح المعانی، ج ۲۴، ص ۵۵">*</span>. </p> <p>مؤلف: دقت در سه روایت اخیر انسان را به این نکته راهنمایی می‌کند که آنچه از خلق فانی می‌شود، عبارت است از استقلال وجودشان و روابط و نسبتهایی که در بین آنها است، هم چنان که آیات قرآنی نیز این معنا را افاده می‌کند و نیز به این نکته رهنمون می‌شود     <code class="page" rel="17,489"/> که ارواح نمی‌میرند، و بین دو نفخه هم وقت و زمانی وجود ندارد،  (چون وقتی آسمان متلاشی شد، دیگر خورشیدی و حرکتی نمی‌ماند، تا از حرکت آن شب و روز و صبح و شامی درست شود) -پس از این نکات غفلت مورز. </p> <p>و در روایات این باب اشارات لطیفی به کار رفته که تنها اهل تدبر متوجه آنها می‌شوند، و در ضمن نکاتی هست که ظاهرش با روایات قبل مخالفت دارد. </p> <p>و در روضه کافی به سند خود از ابن ابی عمیر، از امام موسی بن جعفر (ع) روایتی نقل کرده که در ضمن آن فرموده: ای ابو احمد!هیچ مؤمنی در دنیا گناهی مرتکب نمی‌شود و مگر آنکه از ارتکاب آن ناراحت می‌شود و پشیمان می‌گردد، و رسول خدا (ص) هم فرموده: کفی بالندم توبة-برای توبه همین کافی است که گنهکار پشیمان گردد <em>و نیز فرموده: </em> من سرته حسنته و ساءته سیئته فهو مؤمن-کسی که کار نیکش خرسندش کند و کار بدش ناراحتش سازد، او مؤمن است بنا بر این اگر کسی از گناهی که مرتکب شده پشیمان نشود، مؤمن نیست و شفاعتی برایش واجب نمی‌شود و او از ستمکاران است که خدای تعالی در باره‌شان فرموده: <span class="aya" rel="40_18" data-words="10-17">ما للظالمین من حمیم و لا شفیع یطاع</span> -برای ستمکاران نه دوست دلسوزی هست و نه شفیعی که شفاعتش پذیرفته شود<span class="footnote" rel="1" title="الدر المنثور، ج ۵، ص ۳۴۹">*</span>. </p> <p>و <span class="phrase">در معانی الاخبار به سندی که به عبد الرحمن بن سلمه جریری دارد روایت کرده که گفت: من از امام صادق (ع) پرسیدم: معنای این کلام خدای تعالی چیست که می‌فرماید: <span class="aya" rel="40_19" data-words="1-3">یعلم خائنة الأعین</span> فرمود: مگر نمی‌بینی که گاهی انسان به چیزی نظر می‌کند و چنین وانمود می‌کند که آن را نمی‌بیند، این همان <em rel="fa_40_19_2-3" data-sentence="327:76">خائنة الاعین</em> است<span class="footnote" rel="2" title="مجمع البیان، ج ۸، ص ۵۱۹">*</span>.</span> </p> <p>و در الدر المنثور است که ابو داوود، نسایی و ابن مردویه از سعد روایت کرده‌اند که گفت: چون روز فتح مکه شد، رسول خدا (ص) همه مردم را امان داد، مگر چهار مرد، و دو زن را که در باره آنان دستور داد هر جا دیدید به قتلشان برسانید، حتی اگر به پرده کعبه آویخته بودند. و یکی از آن چهار نفر عبد اللَّه بن سعد بن ابی سرح بود که او خود را نزد عثمان بن عفان پنهان کرد. </p> <p>و چون رسول خدا (ص) مردم را دعوت به بیعت فرمود، عثمان عبد اللَّه را آورد، و عرضه داشت: یا رسول اللَّه (ص) با عبد اللَّه بیعت کن. </p> <p>     <code class="page" rel="17,490"/> رسول خدا (ص) فقط نگاهی به او کرد، و از بیعت امتناع ورزید. بار دوم و سوم عثمان سخن خود را تکرار کرد، و بعد از بار سوم بیعت کرد. آن گاه رو به اصحاب خود نموده فرمود: چطور یک مرد رشید در بین شما پیدا نشد که وقتی دید من از بیعت این مرد خودداری کردم برخیزد و او را به قتل برساند. عرضه داشتند: یا رسول اللَّه (ص) ما چه خبر از نیت درونی شما داشتیم. <span class="phrase">چرا با چشم به ما اشاره ننمودی؟ فرمود: برای اینکه برای یک پیغمبر شایسته نیست که <em rel="fa_40_19_2-3" data-sentence="79:83">خائنة الاعین</em> داشته باشد<span class="footnote" rel="1" title="مجمع البیان، ج ۸، ص ۵۱۹">*</span>.</span> </p> 
