<h3 class="ayas">سوره یوسف آیه‌های ۴۳ تا ۵۷</h3><code class="section" rel="12_43-57"/><h3>ترجمه آیات</h3> <p> <span class="trans" rel="12_43">شاه گفت که: من در رؤیا هفت گاو فربه را دیدم که هفت گاو لاغر آنها را می‌خورند، و هفت خوشه سبز و هفت خوشه خشکیده،  (که خشکیده‌ها بر سبزه‌ها پیچیدند و آنها را از بین بردند) ای بزرگان!اگر تعبیر رؤیا می‌کنید مرا در باره رؤیایم نظر دهید.  «۴۳» </span><span class="trans" rel="12_44">گفتند: این خوابهای آشفته است و ما به تعبیر چنین خوابها واقف نیستیم.  «۴۴» </span><span class="trans" rel="12_45">آن کس از آن دو تن که نجات یافته بود، و پس از مدتی بخاطر آورد، گفت من از تعبیر آن خبرتان می‌دهم، مرا بفرستید.  «۴۵» </span><span class="trans" rel="12_46">ای یوسف راستگوی!در باره هفت گاو فربه که هفت گاو لاغر آنها را می‌خورند و هفت خوشه سبز و هفت خوشه خشکیده به ما نظر بده، تا شاید نزد کسان بازگردم و آنها (حقیقت را) بدانند.  «۴۶» </span><span class="trans" rel="12_47">گفت هفت سال پیاپی کشت می‌کنید، هر چه درو کردید آن را جز اندکی که می‌خورید در خوشه گذارید.  «۴۷» </span><span class="trans" rel="12_48">آن گاه از پی این سالها هفت سال سخت بیاید که آنچه از پیش برای آن نهاده‌اید مگر اندکی که محفوظ دارید به مصرف می‌رسانید.  «۴۸» </span><span class="trans" rel="12_49">عاقبت از پی این سالها سالی بیاید که در اثنای آن، باران زیادی نصیب مردم شود و در آن سال مردم عصیر (میوه‌ها و دانه‌های روغنی) می‌گیرند.  «۴۹» </span><span class="trans" rel="12_50">شاه گفت: او را نزد من آرید، ولی هنگامی که فرستاده او پیش وی آمد، گفت سوی صاحبت باز گرد، و از او بپرس قصه زنانی که دستهای خویش را بریدند چه بود که پروردگار از نیرنگشان آگاه است.  «۵۰» </span><span class="trans" rel="12_51">شاه به زنان گفت: قصد شما آن دم که از یوسف کام می‌خواستید چه بود؟ گفتند: خدا منزه است ما در باره او هیچ بدی سراغ نداریم، زن عزیز گفت: اکنون حق جلوه‌گر شد، من از او کام می‌خواستم و او راستگو است.  «۵۱» </span><span class="trans" rel="12_52">و اینکه می‌گویم برگرد و چنین بگو برای این است که عزیز بداند که من در غیابش به او خیانت نکردم که خدا نیرنگ خیانتکاران را به هدف نمی‌رساند.  «۵۲» </span><span class="trans" rel="12_53">من خویش را مبرا نمی‌کنم چون که نفس انسانی پیوسته به گناه فرمان می‌دهد مگر آن را که پروردگارم رحم کند که پروردگار من آمرزگار و رحیم است.  «۵۳» </span><span class="trans" rel="12_54">شاه گفت وی را نزد من آرید که او را محرم خویش کنم، و همین که با او صحبت کرد، گفت: <code class="page" rel="11,252"/> اکنون تو نزد ما صاحب اختیار و امینی.  «۵۴» </span><span class="trans" rel="12_55">گفت خزینه‌های این سرزمین را به من بسپار که من نگهدار و دانایم.  «۵۵» </span><span class="trans" rel="12_56">بدینسان یوسف را در آن سرزمین تمکن دادیم که در آن هر کجا که می‌خواست مقام می‌گرفت، ما رحمت خویش را به هر که بخواهیم می‌رسانیم، و پاداش نیکوکاران را تباه نمی‌کنیم.  «۵۶» </span><span class="trans" rel="12_57">و پاداش آخرت برای کسانی که ایمان آورده و پرهیزگاری کرده‌اند بهتر است.  «۵۷» </span></p>                           <h3>بیان آیات</h3> <p> این آیات داستان خارج شدن یوسف (ع) از زندان و رسیدنش به مقام عزیزی مصر و اسبابی را که در این سرنوشت دخالت داشت بیان می‌کند، و در آن آمده که پادشاه مصر برای بار دوم تهمتی را که به وی زده بودند رسیدگی نموده و برائت و پاکی او را معلوم می‌سازد. </p> <h3> <span class="title" rel="12_43">توضیح مفردات و جملات آیه کریمه: <span class="aya" rel="12_43" data-words="1-3">و قال الملک...</span> که رؤیای پادشاه مصر را حکایت می‌کند</span> </h3> <p> <span class="aya" rel="12_43" data-words="1-11">و قال الملک إنی أری سبع بقرات سمان یأکلهن سبع عجاف...</span> این خوابی بوده که پادشاه مصر دیده و به کرسی‌نشینان خود بازگو می‌کند، به دلیل اینکه فرموده: <span class="aya" rel="12_43" data-words="19-24">یا أیها الملأ أفتونی فی رءیای</span> و اینکه فرمود: <span class="aya" rel="12_43" data-words="4-5">إنی أری</span> حکایت حال گذشته است، و احتمال هم دارد که این خواب را بطور مکرر دیده، هم چنان که در خواب زندانیان که داشت: <span class="aya" rel="12_36" data-words="8-11">إنی أرانی أعصر خمرا</span> و <span class="aya" rel="12_36" data-words="15-17">إنی أرانی أحمل...</span>، این احتمال را دادیم. </p> <p><span class="phrase">کلمه <em>سمان</em> جمع سمینه-به معنای چاق-و کلمه <em>عجاف</em> جمع عجفاء-به معنای لاغر است-و در مجمع البیان گفته: صیغه فعلاء در هیچ ماده‌ای به صیغه فعال جمع بسته نمی‌شود مگر <em>عجفاء</em> که به صیغه <em>عجاف</em> جمع بسته می‌شود، و این بر خلاف قاعده است، و قاعدتا می‌بایستی در جمع آن گفته شود: <em>عجف</em> -با ضمه عین و سکون جیم-مانند حمراء و خضراء و بیضاء که در جمعشان گفته می‌شود حمر و خضر و بیض.<span class="footnote" rel="1" title="مجمع البیان، ج ۵، ص ۲۳۷، ط تهران">*</span> دیگران گفته‌اند: این از قبیل اتباع<span class="footnote" rel="2" title="اتباع آنست که دو کلمه که از نظر وزن و یا اعراب مثل هم نیستند بخاطر اینکه پهلوی هم یا در برابر هم قرار گرفته‌اند به یک وزن و یا به یک اعراب خوانده شوند مانند &lt;em&gt;رجس و نجس&lt;/em&gt; و نیز مانند &lt;span class=&quot;aya&quot; rel=&quot;۲۱_۳۰&quot; data-words=&quot;۱۴-۲۰&quot;&gt; وَ جَعَلْنا مِنَ اَلْماءِ کُلَّ شَیْ‌ءٍ حَیٍّ &lt;/span&gt; بنا به قولی که قاعدتا می‌بایستی اولی را نجس و دومی را حیا بخوانیم ولی به خاطر رعایت اتباع چنین می‌خوانیم">*</span> است، و گرنه جمع قیاسی عجفاء همان عجف است.<span class="footnote" rel="3" title="الکشاف، ج ۲، ص ۴۷۳">*</span>       <code class="page" rel="11,253"/> و کلمه <em>افتاء</em> مصدر باب افعال از ماده فتوا و فتیا است، در مجمع گفته: فتیا به معنای جواب دادن از حکم معنی است، و گاهی از خود معنا جواب داده می‌شود که آن را فتیا نمی‌گویند.<span class="footnote" rel="1" title="مجمع البیان، ج ۵، ص ۲۳۸، ط تهران">*</span> و کلمه <em rel="fa_12_43_27-27" data-sentence="1403:338">تعبرون</em> از ماده <em rel="fa_12_43_27-27" data-sentence="1473:317">عبر</em> که به معنای بیان تاویل رؤیا است، که گاهی هم  <em>تعبیر</em> گفته می‌شود، و به هر حال این ماده از عبور نهر و امثال آن اخذ شده، و وجه مناسبتش این است که گویا شخص تعبیرگو، به وسیله تاویل، از رؤیا به ما ورای آن عبور می‌کند، و از صورت رؤیا به حقیقتی که در عالم خواب برای صاحب خواب و مناسب با روحیات او مجسم شده پی می‌برد.</span> </p> <p>در کشاف در ذیل جمله‌ <span class="aya" rel="12_43" data-words="6-8">سبع بقرات سمان</span> گفته: اگر شما بگوئید کلمه <em>سمان</em> را صفت ممیز-یعنی بقرات-بگیریم و آن را <em>سمانا</em> بخوانیم، نه <em>سمان</em> تا صفت سبع بوده باشد آیا معنی فرق می‌کند یا نه؟ در جواب می‌گوئیم: اگر کلمه مذکور را صفت بقرات بگیریم قهرا عدد سبع را با خود بقرات تمیز نیاورده‌ایم بلکه با نوعی از آن تمیز آورده‌ایم (گاو چاق) و اگر آن را صفت خود سبع بگیریم عدد سبع را با جنس گاو تمیز آورده و سپس آن عدد تمیزدار را با صفت <em>چاق</em> وصف کرده‌ایم. </p> <p>و اگر بپرسی چرا نفرمود: <em>سبع عجاف</em> -به کسره فاء عجاف-که سبع بر آن اضافه شده باشد؟ در جواب می‌گوییم: برای اینکه تمیز وضع شده است برای بیان جنس ولی عجاف وصف است، و با آن به تنهایی بیان حاصل نمی‌شود. </p> <p>و اگر بپرسی: پس چطور بطور اضافه گفته می‌شود: ثلاثة فرسان و خمسة اصحاب-سه سواره و پنج اصحاب در جواب می‌گوئیم فارس و صاحب و راکب هر چند صفتند، و لیکن در این مثالها جنبه اسم به خود گرفته‌اند، و در نتیجه حکم اسماء را در باره آنها جاری کرده‌اند، و این دلیل نیست که در اوصافی هم که چنین جنبه‌ای به خود نگرفته‌اند جایز باشد، به شهادت اینکه می‌بینیم هیچ وقت نمی‌گویند: عندی ثلاثة ضخام و اربعة غلاظ-نزد من است سه (چیز) ضخیم و چهار (چیز) غلیظ<span class="footnote" rel="2" title="الکشاف زمخشری، ج ۲، ص ۴۷۳">*</span>. </p> <p>و نیز گفته است: حال اگر بگویی: آیا در آیه مورد بحث دلالتی بر این هست که سنبله‌های خشک هم مانند سنبله‌های سبز هفت عدد بوده؟ در جواب می‌گوییم؟ آری چون     <code class="page" rel="11,254"/> کلام برای همین عدد بنا شده است و همه جا یعنی هم در گاوهای چاق و هم در گاوهای لاغر و هم در سنبله‌های سبز، پای عدد هفت در کار بوده، پس می‌بایستی سنبله‌های خشک هم هفت عدد بوده باشد، و معنای جمله‌ <span class="aya" rel="12_43" data-words="16-18">و أخر یابسات</span>، و سبعا اخر یابسات باشد. و اگر بپرسی آیا جایز است که جمله‌ <span class="aya" rel="12_43" data-words="16-18">و أخر یابسات</span> عطف شود بر جمله <span class="aya" rel="12_43" data-words="14-15">سنبلات خضر</span> و در نتیجه جمله دوم محلا مجرور باشد؟ در جواب می‌گوییم نه، زیرا لازمه جایز بودن چنین عطفی جایز نبودن آنست، توضیح اینکه عطف آن بر جمله‌ <span class="aya" rel="12_43" data-words="14-15">سنبلات خضر</span> اقتضاء می‌کند که آن نیز محکوم به حکم این باشد، یعنی آن نیز ممیز عدد سبع باشد، و حال آنکه کلمه <em>اخر</em> اقتضاء می‌کند که سنبله‌های خشک غیر آن هفت سنبله سبز باشد. </p> <p>به بیان روشن‌تر اینکه اگر بخواهی این معنا را افاده کنی که نزد من هفت نفرند که بعضی ایستاده و بعضی نشسته‌اند و بگویی: عندی سبعة رجال قیام و قعود و قیام و قعود را به صدای زیر بخوانی حرف صحیحی زده‌ای، و معنای کلامت این است که نزد من هفت نفر مرد در حال قیام و قعود هستند که بعضی قائمند و بعضی نشسته، چون عدد هفت را با رجالی تمیز آورده‌ای که همه به صفت قیام و قعود متصفند. </p> <p>ولی اگر بگویی: عندی سبعة رجال قیام و آخرین قعود-نزد منند هفت مرد ایستاده و دیگران نشسته‌اند ، غرض خود را نرسانده‌ای.<span class="footnote" rel="1" title="الکشاف، ج ۲، ص ۴۷۴">*</span> مؤلف: این کلام هر چند مشتمل بر نکته لطیفی است، و لیکن بیش از گمان به اینکه آن سنبله‌های خشک هم هفت عدد بوده‌اند را افاده نمی‌کند، و خلاصه، کلام به حدی نیست که بتوان به گردن آن گذاشت که بطور قطع چنین دلالتی دارد. </p> <p>و معنای آیه این است که پادشاه مصر به کرسی‌نشینان خود گفت من در خواب می‌بینم که هفت گاو چاق را هفت گاو لاغر می‌خوردند و نیز هفت سنبله سبز و سنبله‌هایی خشک دیگر را می‌بینم‌حال حکم این رؤیا را برایم بیان کنید اگر از تعبیر خواب سررشته‌ای دارید. </p> <p><code class="aya" rel="12_44"/> <span class="aya" rel="12_44" data-words="1-9">قالوا أضغاث أحلام و ما نحن بتأویل الأحلام بعالمین</span> احلام جمع حلم-به ضم <em>ح</em> و <em>ل</em> است، گاهی هم به سکون لام می‌خوانند- عبارت است از آنچه که شخص نائم در خواب خود می‌بیند، و بعید نیست که اصل در معنای آن تصوراتی باشد که انسان از داخل نفس خود بدون واسطه حواس ظاهری دارد، و به همین   <code class="page" rel="11,255"/> مناسبت است که عقل را هم <em>حلم</em> می‌نامند، چون عقل عبارت است از استقامت تفکر، و نیز از آن باب است که حد بلوغ و رشد را <em>حلم</em> می‌نامند، و در قرآن هم فرموده: <span class="aya" rel="24_59" data-words="1-6">و إذا بلغ الأطفال منکم الحلم</span> -وقتی اطفال شما به حد حلم رسیدند<span class="footnote" rel="1" title="سوره نور، آیه ۵۹">*</span> یعنی زمان بلوغ و حد بلوغ عقل، و نیز از همان باب است <em>حلم</em> -به صدای زیر حاء-که به معنای حوصله، ضد کم تحملی است، چون حوصله عبارت از ضبط نفس و کنترل طبع است از اینکه دچار هیجان غضب شود، و در عقوبت طرف عجله کند، و این خود ناشی از استقامت فکر است. </p> <p>راغب در باره ریشه این کلمه گفته که: اصل آن حلم بکسر حاء است، و لیکن اثبات این حرف خالی از تکلف نیست.<span class="footnote" rel="2" title="مفردات راغب، ماده &lt;em&gt;حلم&lt;/em&gt; ">*</span> </p><h3> <span class="title" rel="12_44"><span class="phrase">معنای <em rel="fa_12_44_2-2" data-sentence="6:102">اضغاث</em> و احلام و مراد معبرین که به پادشاه مصر گفتند رؤیای تو اضغاث احلام است و ما به تاویل احلام عالم نیستیم</span></span> </h3> <p> و <span class="phrase">باز راغب در باره معنای کلمه <em rel="fa_12_44_2-2" data-sentence="28:913">ضغث</em> گفته که: به معنای یک دسته ریحان و یا علف و یا شاخه درخت است و جمع آن اضغاث می‌شود، که در قرآن هم آمده آنجا که فرموده،  <span class="aya" rel="38_44" data-words="2-4">خذ بیدک ضغثا</span><span class="footnote" rel="3" title="سوره ص، آیه ۴۴">*</span> -یک دسته شاخه (چوب) به دست بگیر و اگر در قرآن خوابهای پریشان را که حقایقش روشن نیست به دسته‌هایی از چوب و یا ریحان تشبیه کرده و فرموده‌ <span class="aya" rel="12_44" data-words="1-3">قالوا أضغاث أحلام</span> برای این بوده که خواب پادشاه مصر به نظر ایشان یک دسته خاطرات غیر مربوط به هم بوده.<span class="footnote" rel="4" title="مفردات راغب، ماده &lt;em&gt;ضغث&lt;/em&gt; ">*</span> و اگر یک رؤیا را دسته‌هایی از احلام خوانده به این عنایت بوده که بفهماند ادعای ایشان این بوده که خواب پادشاه صورتی در هم و بر هم از رؤیاهای مختلفی است که هر کدام برای خود تعبیر جداگانه‌ای داشته و چون یک یک آنها مشخص نیست و با هم مخلوط شده لذا وقوف به تعبیر آنها برای معبر دشوار گشته.</span> </p> <p>آری چه بسا می‌شود که آدمی در یک خواب از یک رؤیا به رؤیای دیگر، و از آن به رؤیای سومی و همچنین به رؤیاهای دیگر منتقل می‌شود، و خصوصیات هر یک از آنها با خصوصیات آن دیگری مخلوط می‌گردد، و در نتیجه اضغاث احلامی می‌شود که وقوف بر حقیقت یک یک آنها مشکل و بلکه ممتنع می‌گردد، شاهد این مطلب هم این است که خواب مذکور را به عبارت اضغاث (دسته‌هایی) احلام (خوابهایی) تعبیر کرده، و هر دو کلمه را نکره یعنی بدون الف و لام آورده، و گواهی آن بر گفتار ما مخفی نیست. </p> <p>         <code class="page" rel="11,256"/> علاوه بر این، آیه یعنی جمله‌ <span class="aya" rel="12_43" data-words="1-5">و قال الملک إنی أری...</span>، هیچ صراحتی در این ندارد که پادشاه آنچه را گفته در یک خواب دیده، در تورات هم دارد که وی گاوهای چاق و لاغر را در یک خواب دیده بود، و سنبله‌های سبز و خشک را در خوابی دیگر. </p> <p>و در جمله‌ <span class="aya" rel="12_44" data-words="4-9">و ما نحن بتأویل الأحلام بعالمین</span> اگر الف و لام، الف و لام عهد باشد معنی چنین می‌شود که ما تعبیر این خوابها را که در حقیقت اضغاث احلامند نمی‌دانیم، و اگر برای عهد نباشد، آن وقت با در نظر داشتن اینکه جمع با الف و لام (الاحلام) افاده عموم می‌کند معنای جمله چنین می‌شود که ما تعبیر همه اقسام خوابها را نمی‌دانیم، بلکه تنها خوابهایی را می‌توانیم تعبیر کنیم که اضغاث احلام نباشند. </p> <p>و بهر حال منافات ندارد که رؤیای او را اضغاث احلام نامیده‌اندو از خود تعبیر مطلق احلام را نفی می‌کنند، و اگر مراد از احلام تنها خوابهای صحیح بود یکی از دو جمله کافی بود یعنی کافی بود که مثلا بگویند اینها اضغاث احلامند. </p> <p>و معنای آیه این است که بزرگان گفتند آنچه که دیده‌ای‌ <span class="aya" rel="12_44" data-words="2-3">أضغاث أحلام</span> و خوابهای مختلف و در هم شده است، و ما تعبیر اینگونه خوابها و یا همه خوابها را نمی‌دانیم، بلکه تنها خوابهای صالح و صحیح را می‌توانیم تعبیر کنیم. </p> <p><code class="aya" rel="12_45"/> <span class="aya" rel="12_45" data-words="1-13">و قال الذی نجا منهما و ادکر بعد أمة أنا أنبئکم بتأویله فأرسلون</span> کلمه <em>امت</em> در هر کلامی که بیاید به معنای جماعتی است که در آن گفتار مورد نظر باشند و اغلب در انسان استعمال می‌شود، و مقصود از آن در آیه مورد بحث جماعتی از سال است، و مراد از آن، آن سالهایی است که گوینده این سخن یعنی ساقی پادشاه فراموش کرده بود که یوسف را نزد او معرفی کند، با آنکه یوسف سفارش کرده بود که مرا نزد صاحبت یاد آر، ولی شیطان این سفارش را از یاد ساقی برده بود، و سفارش یوسف باعث آن شد که چند سال دیگر در زندان بماند. </p> <p>و معنایش اینست که یکی از دو رفیق زندانی یوسف که از زندان نجات یافت، و بعد از چندین سال بیادش آمد آنچه را که یوسف بعد از تعبیر خواب او درخواست کرده بود گفت: من تاویل آنچه را که پادشاه در خواب خود دیده در اختیارتان می‌گذارم، مرا اجازه دهید تا در زندان نزد یوسف بروم و خبر تاویل این خواب را برایتان بیاورم. </p> <p>و <span class="phrase">اگر در جمله <em>فارسلون</em> و جمله <em rel="fa_12_45_11-11" data-sentence="36:263">انبئکم</em> خطاب را دسته جمعی آورد، برای این بود که حضار مجلس را که از ارکان دولت و سردمداران مملکت و متولیان امور مردم بودند شرکت داده باشد، به دلیل اینکه در زندان هم چنانچه خواهی دید به یوسف گفت: <span class="aya" rel="12_46" data-words="19-22">لعلی أرجع إلی الناس</span>.</span> </p> <h3> <span class="title" rel="12_46">دقائقی که در نقل سخن فرستاده دربار مصر به سوی یوسف با آن حضرت در آیه: <span class="aya" rel="12_46" data-words="1-3">یوسف أیها الصدیق...</span> وجود دارد</span> </h3> <p> <span class="aya" rel="12_46" data-words="1-8">یوسف أیها الصدیق أفتنا فی سبع بقرات سمان...</span> در این آیه بمنظور اختصار چیزی حذف و در تقدیر گرفته شده و تقدیر آن چنین است:  فارسلوه فجاء الی یوسف فی السجن و قال یا یوسف ایها الصدیق... یعنی در پاسخ ساقی که گفت مرا روانه کنید، روانه‌اش کردند او در زندان نزد یوسف آمد و گفت: ای یوسف، ای صدیق نظر بده ما را در باره رؤیایی که ملک دیده، آن گاه متن رؤیا را نقل کرده و گفته است که: مردم منتظرند من تاویل رؤیای او را از تو گرفته برایشان ببرم. </p> <p>قرآن کریم تمامی این مطالب را حذف کرده آن هم طوری که مخل به معنا نیست. و این اسلوب از لطایف اسالیب قرآن کریم است. </p> <p>و اگر یوسف را صدیق خوانده که به معنای مرد کثیر الصدق و مبالغه در راستگویی است برای این است که این شخص، راستگویی یوسف را در تعبیری که از خواب او و خواب رفیقش کرد، و همچنین در گفتار و کرداری که از او در زندان مشاهده کرده بود بیاد داشت، و خدای تعالی هم این معنا را تصدیق کرده و لذا عین گفته او را نقل نموده و رد نکرده است. </p> <p>و <span class="phrase">اگر اسمی از رؤیا نبرده و تنها گفته: نظر ده ما را در باره هفت گاو چاق که طعمه هفت گاو لاغر شده‌اند و هفت سنبله سبز و هفت سنبله خشک برای این بوده که خود کلمه  <em rel="fa_12_46_4-4" data-sentence="157:183">افتنا</em> که در مورد پرسش از حکم بکار می‌رود، و اینکه معهود میان او و یوسف همان مساله تعبیر خواب بوده، و همچنین ذیل کلام، همه دلالت بر رؤیا بودن آن می‌کرده دیگر حاجتی نبوده که بر آن تصریح کند.</span> </p> <p><span class="phrase">در جمله‌ <span class="aya" rel="12_46" data-words="19-24">لعلی أرجع إلی الناس لعلهم یعلمون</span> که کلمه <em rel="fa_12_46_23-23" data-sentence="106:262">لعل</em> تکرار شده اولی تعلیل است برای <em rel="fa_12_46_4-4" data-sentence="194:217">افتنا</em> و دومی برای <em>ارجع</em> و مقصود این است که در باره این رؤیا نظریه بده زیرا در نظریه تو این امید هست که من دست خالی برنگشته باشم، و در پاسخ صحیح بردنم این امید هست که ایشان آن را بفهمند و از حیرت و جهالت بیرون آیند.</span> </p> <p>از همین جا معلوم می‌شود که جمله <em>ارجع</em> در معنای ارجع بذلک-با پاسخ برگردم  است، چون پر واضح است که اگر یوسف در باره رؤیا نظریه بدهد و ساقی با جواب برگردد برگشتنش برگشتن کسی است که عالم به تاویل و دانای به حکم آن رؤیا است، پس رجوعش رجوع اوست به اتفاق و همراهی تاویلی که از یوسف گرفته،  (دقت فرمائید). </p> <p>و اینکه اول به صیغه جمع گفت: <span class="aya" rel="12_46" data-words="4-4">أفتنا</span> و در ثانی بطور مفرد گفت: <span class="aya" rel="12_46" data-words="19-22">لعلی أرجع إلی الناس</span> دلالت دارد بر اینکه استفتایی که می‌کرده برای خودش نبوده بلکه بعنوان رسالت از <code class="page" rel="11,258"/> طرف شاه و کرسی‌نشینان او بوده، خلاصه منظورش این نبوده که خودش یاد بگیرد و آن گاه برود و از طرف خود تاویل و به اسم خود تمام کند، بلکه منظورش این بوده که عین گفته یوسف را برای آنان ببرد، و لذا می‌بینیم یوسف هم تنها او را مخاطب قرار نداد، بلکه خطاب را بطور عموم کرد و گفت: تزرعون-می‌کارید... . </p> <p>و <span class="phrase">اینکه فرمود: <em rel="fa_12_46_21-22" data-sentence="13:615">الی الناس</em> برای اشعار و یا دلالت بر این است که مردم منتظر برگشتن او بوده‌اند تا با تاویل یوسف از حیرت بیرون آیند، حال یا مقصود از مردم، عموم مردم مصر بوده و مردم مصر مردمی بیدار و علاقه‌مند به وطن خود بوده و نسبت به رؤیایی که پادشاهشان دیده اهتمام داشته‌اند، چون غالبا رؤیاها ناظر به اموری از شؤون زندگی آدمی است که انسان نسبت به آنها اهتمام دارد، و معمولا پادشاهان نسبت به شؤون مملکت و امور رعیت اهتمام می‌ورزند، پس رؤیایی که یک پادشاه ببیند در مصالح مردمش دخالت دارد، و یا مقصود از آن، تنها اولیای امور مملکت است، و اگر ایشان را <em>ناس-مردم</em> نامیده برای این بوده که رأی و اختیار ایشان در هر امری رأی و اختیار مردم است.</span> <code class="aya" rel="12_47"/> </p><h3> <span class="title" rel="12_47 12_43 12_44 12_45 12_46 12_48 12_49 12_50 12_51 12_52 12_53 12_54 12_55 12_56 12_57">توضیح الفاظ و مفاهیم آیات شریفه‌ای که گفته یوسف (علیه السلام) را در باره رؤیای ملک حکایت می‌کند</span> </h3> <p> <span class="aya" rel="12_47" data-words="1-14">قال تزرعون سبع سنین دأبا فما حصدتم فذروه فی سنبله إلا قلیلا مما تأکلون</span>. </p> <p><span class="phrase">راغب در مفردات گفته: کلمه <em rel="fa_12_47_5-5" data-sentence="26:778">دأب</em> به معنای ادامه در سیر است، می‌گویند: دأب فی السیر دأبا و خدای تعالی فرموده: <span class="aya" rel="14_33" data-words="1-7">و سخر لکم الشمس و القمر دائبین</span> -و مسخر کرد برای شما مهر و ماه را در حالی که دائم السیرند ، و معنای عادت همیشگی را هم می‌دهد، هم چنان که خدای تعالی فرموده: <span class="aya" rel="3_11" data-words="1-3">کدأب آل فرعون</span> -مانند عادت آل فرعون ، که همواره بر آن عادت مستمر بودند.<span class="footnote" rel="1" title="مفردات راغب، ماده &lt;em&gt;دأب&lt;/em&gt; ">*</span> بنا به گفته وی معنای آیه چنین می‌شود: باید هفت سال پشت سر هم و بطور مستمر کشت و زرع کنید بعضی<span class="footnote" rel="2" title="مجمع البیان ج ۴ ص ۶۹">*</span> دیگر گفته‌اند: <em rel="fa_12_47_5-5" data-sentence="758:88">دأب</em> به معنی <em>تعب</em> است و معنای آیه این است که باید با جد و جهد و زحمت کشت و زرع کنید.</span> </p> <p>ممکن هم هست کلمه مذکور حال باشد و معنا چنین باشد که شما هفت سال کشت کنید در حالی که مستمر و یا کوشا باشید. </p> <p><span class="phrase">مفسرین در باره کلمه <em rel="fa_12_47_2-2" data-sentence="20:493">تزرعون</em> گفته‌اند که: هر چند بصورت خبر است ولی در معنا امر و انشاء است و بسیار می‌شود که امر را بصورت خبر می‌آورند تا در وجوب امتثال آن تاکید و مبالغه کنند، و چنین جلوه دهند که گویا این ماموریت انجام شده و اینک از آن خبر می‌دهند،     <code class="page" rel="11,259"/> مانند آیه‌ <span class="aya" rel="61_11" data-words="1-9">تؤمنون بالله و رسولهو تجاهدون فی سبیل الله</span><span class="footnote" rel="1" title="به خدا و رسولش ایمان می‌آورید و در راه خدا جهاد می‌کنید سوره صف، آیه ۱۱">*</span>.</span> </p> <p>یعنی ایمان بیاورید و جهاد بکنید، و در آیه مورد بحث یعنی <em>زراعت بکنید</em> ، به دلیل اینکه دنبالش می‌فرماید: پس آنچه را درو می‌کنید در سنبله‌اش بگذارید و اینکه یوسف  (ع) دستور داد که گندم را نکوبند و هم چنان در سنبله‌اش بگذارند برای این بود که جانور نمی‌تواند داخل سنبله شود، و در نتیجه گندم هر چه هم بماند خراب نمی‌شود بخلاف اینکه آن را بکوبند و از سنبله جدا کنند که خیلی زود فاسد می‌شود. </p> <p>بنا بر آنچه گفته شد معنای آیه چنین می‌شود: هفت سال پی در پی کشت و زرع کنید، و هر چه درو کردید در سنبله‌اش بگذارید تا فاسد نگردد، و همه را بدینگونه انبار کنید مگر اندکی که آذوقه آن سال شما است. </p> <p><code class="aya" rel="12_48"/> <span class="aya" rel="12_48" data-words="1-15">ثم یأتی من بعد ذلک سبع شداد یأکلن ما قدمتم لهن إلا قلیلا مما تحصنون</span>. </p> <p><span class="phrase">کلمه <em rel="fa_12_48_7-7" data-sentence="5:368">شداد</em> جمع شدید از ماده شدت است، به معنای صعوبت و دشواری، چون در سالهای قحطی و گرانی مردم در صعوبت و مشقتند و یا از باب <em>شد علیه</em> و به معنای حمله آوردن است، و این با جمله بعدی که می‌فرماید: <span class="aya" rel="12_48" data-words="8-11">یأکلن ما قدمتم لهن</span> (در آن هفت سال، مورد حمله قحطی قرار می‌گیرند و) -از آنچه شما برایشان اندوخته‌اید می‌خورند مناسب‌تر است.</span> </p> <p>و بنا بر این، کلام مشتمل بر یک تمثیل لطیفی خواهد بود، زیرا سالهای قحطی چون درنده‌ای خون‌آشام است که به مردم حمله می‌آورد، و ایشان را دریده و می‌خورد، که اگر مردم ذخیره‌ای داشته باشند این درنده متوجه آن ذخیره‌ها شده و از خود مردم منصرف می‌شود. </p> <p>کلمه <em>احصان</em> به معنای احراز و ذخیره کردن است و معنای آیه این است که پس از هفت سال فراوانی، هفت سال قحطی پدید می‌آید که بر شما حمله می‌کنند و آنچه شما از پیش اندوخته کرده‌اید می‌خورند مگر اندکی را که انبار کرده و ذخیره نموده‌اید. </p> <p><code class="aya" rel="12_49"/> <span class="aya" rel="12_49" data-words="1-12">ثم یأتی من بعد ذلک عام فیه یغاث الناس و فیه یعصرون</span>. </p> <p>وقتی گفته می‌شود: <em>غاثه اللَّه</em> و همچنین <em>اغاثه</em> به معنای این است که خدا او را یاری کرد، و همچنین <em>یغیثه</em> -به فتحه و ضمه <em>یاء</em> ، هر دو به معنای <em>ینصره</em> است، بخلاف <em>غاث یغیث</em> که مشتق از غیث به معنای باران است، پس اینکه فرمود: <span class="aya" rel="12_49" data-words="7-9">فیه یغاث الناس</span> اگر از <em>غوث</em> باشد معنایش این می‌شود که مردم در آن چند سال از ناحیه خدا یاری می‌شوند، و از گرفتاری و مشقت گرانی رهایی می‌یابند،   <code class="page" rel="11,260"/> و نعمت و برکت بر ایشان نازل می‌شود، و اگر از ماده غیث باشد معنایش این می‌شود که در آن سال باران می‌آید، و قحطی از بین ایشان برطرف می‌گردد. </p> <p>و <span class="phrase">این معنای دوم از نظر جمله بعدی که می‌فرماید: <span class="aya" rel="12_49" data-words="10-12">و فیه یعصرون</span> -و در آن، مردم عصیر (دانه‌های روغنی و میوه) می‌گیرند مناسب‌تر است، و در این باب نباید به این حرف گوش داد که بعضی<span class="footnote" rel="1" title="تفسیر المنار ج ۱۲ ص ۳۲۰">*</span> ادعا کرده‌اند که معنای اول متبادر از سیاق آیه است، مگر اینکه جمله:  <em rel="fa_12_49_12-12" data-sentence="366:94">یعصرون</em> را به ضم <em>یاء</em> و فتح <em>صاد</em> یعنی به صیغه مجهول بخوانیم که معنایش باران دیدن است.</span> هم چنان که این طور قرائت هم رسیده. </p> <p>و اما اینکه پاره‌ای از مستشرقین بر معنای دومی ایراد گرفته و گفته‌اند: فراوانی نعمت در سرزمین مصر به باریدن باران نیست، بلکه به طغیان رود نیل است، چون باران در فراوان شدن نعمت در این سرزمین اثری ندارد، در جوابش گفته‌اند که: طغیان نیل هم از اثر زیادی باران و جریان سیل از ارتفاعات سودان است. </p> <p><span class="phrase">علاوه بر این ممکن است کلمه <em rel="fa_12_49_8-8" data-sentence="27:244">یغاث</em> ماخوذ از <em>غیث</em> به معنای علف باشد، زیرا در لسان العرب گفته که غیث به معنای علف خودرو است که در اثر باریدن باران می‌روید و این از آن دو معنای قبلی با جمله‌ <span class="aya" rel="12_49" data-words="10-12">و فیه یعصرون</span> سازگارتر است.</span> </p> <p> <span class="aya" rel="12_49" data-words="10-12">و فیه یعصرون</span> <span class="phrase">- <em rel="fa_12_49_12-12" data-sentence="2:281">یعصرون</em> از ماده عصر است که به معنای روغن‌کشی و آب‌گیری بوسیله فشار دادن است، مانند گرفتن آب انگور و خرما جهت شیره و امثال آن، و گرفتن روغن زیتون و کنجد جهت خوردن و یا مصرف چراغ و امثال آن، و ممکن است مراد از آن، دوشیدن باشد، یعنی در آن سالهای فراوانی نعمت، از پستانهای دامها شیر می‌دوشند.</span> چنان که به این معنا تفسیر هم شده است. </p> <p>و معنایش این است که بعد از آن هفت سال قحطی، سالی فرا می‌رسد که زمینهایشان سبز و خرم می‌گردد، و یا باران برایشان می‌بارد، و یا یاری می‌شوند، و در آن سال از میوه‌ها و دانه‌ها شربت‌ها و روغنها می‌کشند، و یا از پستانهای حیواناتشان شیر می‌دوشند، و همه اینها کنایه است از اینکه نعمت بر آنان و بر چهارپایان و گوسفندانشان زیاد می‌شود. </p> <p>بیضاوی در تفسیر خود گفته: این آیه بشارتی است برای مردم مصر که بعد از آنکه هفت گاو چاق و هفت سنبله سبز را به هفت سال فراوانی و هفت گاو لاغر و هفت سنبله خشک را به هفت سال قحطی تعبیر کرد و خوردن آن گاوها این گاوها را به این معنا تفسیر نمود که   <code class="page" rel="11,261"/> هفت سال قحطی اندوخته‌های هفت سال فراوانی را می‌خورد اینک نویدشان می‌دهد به اینکه بعد از آن، سال فراوانی پدید می‌آید، و بعید نیست که یوسف این تاویل را بوسیله وحی درک کرده (و گرنه در خواب چیزی که دلالت بر آن کند نبوده) و یا از اینجا فهمیده که وقتی می‌گویند هفت سال قحطی می‌آید معنایش این است که سال هشتم فراوانی میشود، زیرا اگر فراوانی نشود قحطی هفت سال بیشتر خواهد بود، و یا از اینجا فهمیده که همواره سنت الهی بر این جاری بوده که بعد از عسر، یسر، و بعد از صبر، ظفر و بعد از تنگی، فراخی آورد، این بود گفتار بیضاوی، غیر او هم قریب به این معنا را گفته‌اند.<span class="footnote" rel="1" title="تفسیر بیضاوی ج ۱، ص ۴۹۸">*</span> صاحب المنار در تفسیر خود در ذیل آیه مورد بحث گفته: مراد این است که این سال، سالی است که فراوانی نعمت و ارزانی آن عجیب و بی‌سابقه است، بطوری که مردم بهر چه که دلشان بخواهد و بهر چه که ریخت و پاش کنند دسترسی دارند و خبر دادن یوسف از فرا رسیدن چنین سالی جزء متن خواب پادشاه نبود، بلکه مطلبی بود زاید بر آن خواب، زیرا عدد هفت سال قحطی بیش از این اقتضاء نداشت که سال هشتمش به آن شدت و خشکی نباشد و تا حدی باران ببارد که مردم دستشان به دهانشان برسد، و اما اینکه سالی باشد که در فراوانی بی‌سابقه باشد خصوصیت و تفصیلی است که یوسف از راه وحی از طرف خدای عز و جل فهمیده، و در متن رؤیای پادشاه قرینه‌ای که مقابل آن باشد و دلالت بر آن کند وجود نداشته، و از لوازم تعبیری که کرد نیز نبوده.<span class="footnote" rel="2" title="تفسیر المنار، ج ۱۲، ص ۳۲۰، ط بیروت">*</span> و لیکن آنچه بنظر می‌رسد او و بیضاوی و امثال ایشان در تفسیر آیات رؤیا و تاویل آنها سهل‌انگاری کرده‌اند، زیرا وقتی ما در کلام یوسف (ع) که می‌فرماید: <span class="aya" rel="12_47-48" data-words="2-29">تزرعون سبع سنین دأبا فما حصدتمفذروه فی سنبله إلا قلیلا مما تأکلون، ثم یأتی من بعد ذلک سبع شداد یأکلن ما قدمتم لهن إلا قلیلا مما تحصنون</span> دقت و تدبر کنیم می‌یابیم که زمینه و اساس گفتار یوسف پیشگویی و خبر دادن از آینده ایشان نبوده، و نخواسته دریچه‌ای به روی آینده ایشان باز کند تا بفهمند هفت سال فراوانی و هفت سال قحطی در پیش دارند، زیرا اگر منظورش این بود جا داشت مثلا بگوید: یاتی علیکم سبع مخصبات ثم یاتی من بعدها سبع شداد یذهبن بما عندکم من الذخائر-هفت سال فراوانی بر شما می‌آید، آن گاه بعد از آن هفت سال قحطی می‌آید که آنچه را شما ذخیره کرده‌اید از بین می‌برد . </p> <p>     <code class="page" rel="11,262"/> خلاصه هفت سال فراوانی بر شما روی می‌آورد، و بعد از آن هفت سال گرانی متوجه شما می‌شود که همه ذخیره‌های شما را می‌خورد، آن وقت ایشان پرسیده باشند راه نجات از این پیشامد خطرناک چیست در جواب گفته باشد: هفت سال کشت و زرع کنید، و آنچه درو می‌کنید نکوبیده ذخیره سازید...  بلکه اساس کلام خود را از ابتدا نشان دادن راه نجات قرار داد، و فهماند اینکه می‌گویم هفت سال کشت و زرع کنید برای نجات از پیشامدی است که در جلو دارید، و آن گرانی و قحطی است، و این خود روشن است و احتیاجی به توضیح ندارد، و همین خود دلیل بر این است که خوابی هم که پادشاه دیده بود تجسم روشی است که باید در نجات دادن مردم اتخاذ کند، و اشاره است به وظیفه‌ای که در قبال مسئولیت اداره امور رعیت دارد، و آن این است که هفت گاو را چاق کند، تا آذوقه هفت گاو لاغر که بزودی بر ایشان حمله می‌کنند تامین شود، و هفت سنبله سبز را بعد از آن که خشک شد بهمان حالت و بدون کوبیدن و از سنبله جدا کردن حفظ کنند. </p> <p>پس گویا روح پادشاه وظیفه آینده خود را در قبال خشمی که زمین در پیش دارد در خواب مجسم دیده، خود سالهای فراوانی و ارزاق آن را بصورت گاو و تکثیر محصول آن را بصورت چاقی، و قحطی سالهای بعد را بصورت لاغری دیده، و تمام شدن ذخیره هفت سال اول در هفت سال دوم را به این صورت دیده که گاوهای لاغر گاوهای چاق را می‌خورند، و وظیفه خود را که باید محصول سالهای اول را در سنبله‌های خشک نگهداری کند بصورت هفت سنبله خشک در مقابل هفت سنبله سبز مشاهده کرده است. </p> <p>یوسف (ع) هم در تاویل خود اضافه بر این چیزی نگفت، جز اینکه سه چیز را بر آن اضافه کرد که باید دید از کجای رؤیای شاه استفاده کرده است. </p> <p>اول: جمله‌ <span class="aya" rel="12_47" data-words="11-14">إلا قلیلا مما تأکلون</span> است و این جمله جزو تاویل نیست، و تنها می‌خواهد بفهماند که از آنچه باید در سنبله ذخیره شود می‌توانند بمقدار حاجت هر سال خود مصرف کنند. </p> <p>دوم: جمله‌ <span class="aya" rel="12_48" data-words="12-15">إلا قلیلا مما تحصنون</span> است که استثناء از ذخیره‌ای است که در سالهای قحطی مصرف می‌کنند، و می‌فهماند در آن سالها نباید همه ذخیره را بخورند، بلکه مقداری از آن را جهت بذر برای اولین سال کشت و زرع خود نگهدارند و هم اینکه اندوخته‌ای احتیاطی باشد، و گویا یوسف (ع) این قسمت را از جمله‌ <span class="aya" rel="12_43" data-words="9-11">یأکلهن سبع عجاف</span> گرفته، چون که اگر بنا بود در هفت سال دوم همه ذخیره هفت سال اول را بخورند باید می‌فرمود: <em>اکلهن سبع عجاف</em> یعنی دیدم که هفت گاو لاغر آنها را خوردند، نه اینکه می‌خورند، یوسف (ع) <code class="page" rel="11,263"/> از کلمه <em>می‌خورند</em> فهمیده که مشغول خوردنند و هنوز تمام نکرده‌اند، چون اگر تمام کرده بودندشاه در نقل خواب خود می‌گفت: دیدم که آنها را خوردند. </p> <p>سوم: جمله‌ <span class="aya" rel="12_49" data-words="1-12">ثم یأتی من بعد ذلک عام فیه یغاث الناس و فیه یعصرون</span> است، که در متن خواب شاه چیزی که اشاره به آمدن چنین سالی کند نبوده، و گویا یوسف آن را از عدد هفت استفاده کرده که هم در گاوهای چاق و هم در گاوهای لاغر و هم در سنبله‌های سبز بکار رفته  (و اگر سال هشتم هم قحطی می‌شد عدد سالهای قحطی هفت نبود). </p> <p>و جمله‌ <span class="aya" rel="12_49" data-words="1-6">ثم یأتی من بعد ذلک عام</span> هر چند بصورت پیشگویی نسبت به آینده است، لیکن کنایه است از اینکه سالی که بعد از هفت سال قحطی می‌آید حاجت به جد و جهد در امر زراعت و ذخیره کردن ندارند، در آن سال، دیگر مکلف به این دستورات که گفته شد نیستند، و گردانندگان مملکت در باره ارزاق مردم تکلیفی نخواهند داشت. </p> <p>و شاید به خاطر این سه جمله بود که در آیه مورد بحث سیاق را از خطاب به غیبت تغییر داد و فرمود: <span class="aya" rel="12_49" data-words="7-12">فیه یغاث الناس و فیه یعصرون</span> و نفرمود: فیه تغاثون و فیه تعصرون زیرا در این تغییر سیاق، اشاره است به اینکه مردم در این سال احتیاجی به شما درباریان ندارند، بلکه خودشان باران می‌بینند و ارزاق خود را تهیه می‌کنند، چون در آن سال خداوند برکت و نعمت را بر ایشان نازل می‌کند. </p> <p>از همین جا پاسخ گفته صاحب المنار معلوم می‌شود که در کلام سابق خود گفته بود: این نکته را یوسف از راه وحی فهمیده بود و در متن خواب شاه قرینه‌ای در مقابل آن نبود، و از لوازم تاویل هم نبود. </p> <p>زیرا معلوم شد که آمدن سالهای فراوانی بعد از هفت سال قحطی از خصوصیاتی است که بدون تردید و خیلی روشن از رؤیا استفاده می‌شود، و اما اینکه گفته بود این سال فراوانی پس از قحطی از سایر سالهای فراوانی قبل از قحطی به مراتب با خود آن سالها فرق دارد و نعمت در آن فراوان‌تر است، مطلبی است که وی بدون دلیل گفته و از جهت لفظ، هیچ دلیلی در آیه بر آن وجود ندارد. </p> <p>از آنچه گفته شد وجه این هم که چرا سنبله‌های خشک را به عدد هفت توصیف نکرد معلوم شد، چون خاطرنشان کردیم که رؤیا، خود حادثه و پیشامد سالهای فراوانی و خشکی را مجسم نکرده، بلکه تجسم وظیفه عملی است که کارگردانان مملکت در قبال این پیشامد دارند، و بهمین جهت حاجتی به توصیف مزبور ندیده و از ذکر آن اعراض کرده است. </p> <p>بخلاف اینکه اگر رؤیا تجسم خود پیشامد بود، که در اینصورت میبایستی سنبله‌های<code class="page" rel="11,264"/> خشک را هم به عدد هفت توصیف می‌کرد (دقت فرمائید). </p> <p>و <span class="phrase">نیز از آنچه گذشت این معنا بدست آمد که مناسب‌تر آنست که مراد از جمله  <em rel="fa_12_49_8-8" data-sentence="69:231">یغاث</em> و جمله <em rel="fa_12_49_12-12" data-sentence="132:208">یعصرون</em> باریدن باران و یا روییدن گیاهان خودرو و دوشیدن چهارپایان باشد، زیرا این معانی با گاوهای چاق و لاغری‌که شاه در خواب دید مناسب و معهود است، و بهمین جهت در این آیه خصوص غیث و عصر را ذکر کرده (و خدا داناتر است).</span> </p> <h3> <span class="title" rel="12_43 12_44 12_45 12_46 12_47 12_48 12_49 12_50 12_51 12_52 12_53 12_54 12_55 12_56 12_57">احضار و آزاد شدن یوسف (علیه السلام) توسط ملک و پیغام یوسف (علیه السلام) برای او</span> </h3> <p> <code class="aya" rel="12_50"/> <span class="aya" rel="12_50" data-words="1-23">و قال الملک ائتونی به فلما جاءه الرسول قال ارجع إلی ربک فسئله ما بال النسوة اللاتی قطعن أیدیهن إن ربی بکیدهن علیم</span>. </p> <p>در این آیه بمنظور اختصار، حذف و اضمار بکار رفته، و بطوری که از سیاق کلام و از طبع داستان برمی‌آید تقدیر چنین بوده: فرستاده شاه که همان ساقی وی باشد از زندان برگشت و تعبیری را که یوسف از خواب شاه کرده بود باز گفت، آن گاه شاه بعد از شنیدن آن تعبیر، دستور داد بروید یوسف را حاضر کنید، -ساقی به زندان بازگشت و پیغام شاه را رسانید، اما یوسف از بیرون آمدن استنکاف ورزیده گفت... - . </p> <p>و پر واضح است که خبر دادن یوسف از پیش آمدن سالهای قحطی پی در پی، خبر وحشت‌زایی بوده و راه علاجی هم که نشان داده از خود خبر عجیب‌تر بوده، و شاه را که معمولا نسبت به امور مردم اهتمام و شؤون مملکت اعتناء دارد سخت تحت تاثیر قرار داده، و او را، به وحشت و دهشت انداخته، لذا بی درنگ دستور می‌دهد تا او را حاضر کنند، و حضورا با او گفتگو کند و به آنچه که گفته است بیشتر آگاه گردد، شاهد این معنا هم حکایت قرآن کریم است که بعد از بیرون شدنش فرموده: <span class="aya" rel="12_50" data-words="6-7">فلما جاءه</span> -پس وقتی یوسف نزد او آمد و با او به گفتگو پرداخت...  و اینکه دستور داد یوسف را بیاورند دستور احضار و دوباره برگرداندن به زندان نبود بلکه دستور آزادیش از زندان بود، زیرا اگر بنا بود دوباره به زندان برگردد معنا نداشت که یوسف از بیرون آمدن خودداری کند، زیرا یک نفر زندانی می‌داند که اگر حکم دولت را امتثال نکند مجبورش می‌کنند که امتثال کند، پس معلوم می‌شود احضارش احضار عفو و آزادی بوده، و چون خود را آزاد دیده توانسته است بگوید من بیرون نمی‌آیم، تا آنکه در باره‌ام بحق داوری شود، نتیجه این خود- داری و پیشنهاد هم این شد که شاه برای بار دوم بگوید، او را نزد من آرید تا او را از خواص خودم قرار دهم، و حال آنکه در بار اول تنها گفته بود: او را نزد من آرید . </p> <p>یوسف (ع) در گفتار خود کمال ادب را رعایت نموده به فرستاده دربار گفت:  نزد صاحبت برگرد و بپرس داستان زنانی را که دستهای خود را بریدند چه بود و چرا<code class="page" rel="11,265"/> بریدند ، و در این گفتارش هیچ اسمی از همسر عزیز به میان نیاورد، و هیچ بدگویی از او نکرد، تنها منظورش این بود که میان او و همسر عزیز بحق داوری شود، و اگر به داستان زنانی که دستهای خود را بریدند فقط اشاره کرد و ایشان را به بدی اسم نبرد و تنها مساله بریدن دستهایشان را ذکر کرد برای این بود که سر نخ را به دست شاه بدهد تا او در اثر تحقیق به همه جزئیات واقف گشته و به برائت و پاکی وی از اینکه با همسر عزیز مراوده کرده باشد آگاهی پیدا کند، و بلکه از هر مراوده و عمل زشتی که بدو نسبت داده‌اند پی ببرد و بفهمد که بلایی که بر سر او آورده‌اند تا چه حد بزرگ بوده. </p> <p>و خلاصه هیچ حرفی که بدگویی از ایشان باشد نزد، مگر اینکه گفت: <span class="aya" rel="12_50" data-words="20-23">إن ربی بکیدهن علیم</span> این هم در حقیقت بمنظور بد گویی از ایشان نبود، بلکه تنها نوعی شکایت به درگاه پروردگار خود بود. </p> <p>و چه لطافتی در گفتار یوسف (ع) در صدر آیه و ذیل آن بکار رفته که به فرستاده شاه گفته است: نزد صاحبت برگرد و بپرس <em>آن گاه گفت</em> پروردگار من به کید ایشان دانا است چون این طرز بیان، خود یک نوع تبلیغ حق است، در ضمن نسبت به کسانی هم که از مفسرین گمان کرده بودند که مقصود یوسف از کلمه <em>ربی</em> در آنجا که به زن عزیز گفت: <span class="aya" rel="12_23" data-words="19-22">إنه ربی أحسن مثوای</span> -او صاحب نعمت من است، مقام مرا گرامی داشته عزیز است خود تنبهی است که یوسف شوهر زلیخا را رب خود نمی‌دانسته همانطور که در مورد بحث، مقصودش از <em>ربی</em> خدای تعالی است در آنجا نیز مقصودش او است. </p> <p>و <span class="phrase">نیز لطفی در این جمله بکار برده که گفته است: <span class="aya" rel="12_50" data-words="14-19">ما بال النسوة اللاتی قطعن أیدیهن</span> چون با در نظر داشتن اینکه کلمه <em rel="fa_12_50_15-15" data-sentence="164:244">بال</em> به معنای امر مهمی است که مورد اهتمام باشد معنایش این می‌شود: آن چه امر عظیم و چه شان خطیری بوده که ایشان را دچار چنین اشتباهی کرده که بجای میوه، دست خود را ببرند؟ !زیرا اگر رسیدگی کنی خواهی دید جز عشق و دلدادگی به یوسف انگیزه دیگری نداشته‌اند.</span> </p> <p>آری ایشان آن چنان شیدای وی شدند که خود را فراموش کرده دست خود را بجای میوه بریدند، و همین بیان، شاه را متوجه کرده که ابتلای زنان شیدا و عاشق یوسف، ابتلایی بس عظیم بوده و از آن عظیم‌تر خودداری وی از معاشقه و امتناع از اجابت آنان بوده با اینکه جان و مال خود را نثار قدمش می‌کردند، و این معاشقه و اظهار دلدادگی و الحاح و اصرار ایشان کار یک روز و دو روز و یک بار و دو بار نبوده و با این حال مقاومت کردن یک جوان و استقامت در برابر چنین زنانی، کار هر کسی نیست و جز از کسی که خداوند با برهان خود سوء و فحشاء را از او<code class="page" rel="11,266"/> گردانیده، مقدور نیست. <code class="aya" rel="12_51"/> </p><h3> <span class="title" rel="12_51 12_43 12_44 12_45 12_46 12_47 12_48 12_49 12_50 12_52 12_53 12_54 12_55 12_56 12_57">معلوم گردیدن بی گناهی یوسف (علیه السلام) </span> </h3> <p> <span class="aya" rel="12_51" data-words="1-16">قال ما خطبکن إذ راودتن یوسف عن نفسه قلن حاش لله ما علمنا علیه من سوء...</span> <span class="phrase">راغب گفته: <em>خطب</em> به معنای امر عظیم است که در باره آن تخاطب و گفتگو زیاد می‌شود، و در قرآن آمده، آنجا که فرموده: <span class="aya" rel="20_95" data-words="2-5">فما خطبک یا سامری</span> و آنجا که فرموده: <span class="aya" rel="15_57" data-words="2-5">فما خطبکم أیها المرسلون</span><span class="footnote" rel="1" title="مفردات راغب، ماده &lt;em&gt;خطب&lt;/em&gt; ">*</span> و در معنای‌ <span class="aya" rel="12_51" data-words="21-22">حصحص الحق</span> گفته: یعنی حق واضح و هویدا گشت، و این در جایی گفته می‌شود که کاشف و وسیله ظهور آن هویدا گردد، و نسبت <em>حص</em>  با <em rel="fa_12_51_21-21" data-sentence="573:1102">حصحص</em> همان نسبتی است که میان <em>کف</em> و <em>کفکف</em> و <em>کب</em> و <em>کبکب</em>  است، و وقتی گفته می‌شود: <em>حصه</em> معنایش این است که از فلان چیز برید، حال یا به مباشرت و یا به حکم... و <em>حصه</em> به معنای قطعه‌ای است که از چیز یکپارچه، و بجای بهره و نصیب استعمال می‌شود،<span class="footnote" rel="2" title="مفردات راغب، ماده &lt;em&gt;حص&lt;/em&gt; ">*</span> و جمله: <span class="aya" rel="12_51" data-words="2-8">ما خطبکن إذ راودتن یوسف عن نفسه</span> جواب از سؤالی است که در سابق گفتیم بمنظور اختصار حذف شده و مقدر است-و سیاق بر آن دلالت می‌کند-و تقدیر این است که گویا سائلی پرسیده: خوب بعد از آن چه شد و شاه چه کرد؟ و در جواب گفته شده فرستاده شاه از زندان برگشت و جریان زندان و درخواست یوسف را به وی رسانید که در باره او و زنان اشرافی داوری کند، شاه هم آن زنان را احضار نموده پرسید، <span class="aya" rel="12_51" data-words="2-3">ما خطبکن...</span>، جریان شما چه بود آن روز که با یوسف مراوده کردید؟ گفتند: خدا منزه است که ما هیچگونه سابقه بدی از او سراغ نداریم، و بدین وسیله او را از هر زشتی تنزیه نموده و شهادت دادند که در این مراوده کوچکترین عملی که دلالت بر سوء قصد او کند از او ندیدند.</span> </p> <p>و در این جواب قبل از هر چیز کلمه‌ <span class="aya" rel="12_51" data-words="10-11">حاش لله</span> را آوردند، هم چنان که در اولین برخورد با یوسف نیز اولین کلمه‌ای که به زبان آوردند این بود که گفتند: <span class="aya" rel="12_31" data-words="28-32">حاش لله ما هذا بشرا</span> و با این طرز بیان خواستند بگویند تا آنجا که ما وی را می‌شناسیم در حد نهایت از نزاهت و عفت است، هم چنان که در نهایت درجه حسن و زیبایی است. </p> <p>و وجه اینکه چرا جمله‌ <span class="aya" rel="12_51" data-words="17-19">قالت امرأة العزیز</span> را به فصل یعنی بدون واو عاطفه آورد همان وجهی است که در جمله‌ <span class="aya" rel="12_51" data-words="1-3">قال ما خطبکن</span> و جمله‌ <span class="aya" rel="12_51" data-words="9-11">قلن حاش لله</span> گفته شد. </p> <p>     <code class="page" rel="11,267"/> در اینجا همسر عزیز که ریشه این فتنه بود به سخن آمده به گناه خود اعتراف می‌نماید و یوسف را در ادعای بی‌گناهیش تصدیق می‌کند و می‌گوید: الآن حق از پرده بیرون شد و روشن گردید، و آن این است که من با او بنای مراوده و معاشقه را گذاشتم، و او از راستگویان است، و با این جمله گناه را به گردن خود انداخت، و ادعای قبلی خود را که یوسف را به مراوده متهم کرده بود تکذیب نمود، و به این هم اکتفاء نکرد، بلکه بطور کامل او را تبرئه نمود که حتی در تمامی طول مدت مراوده من، رضایتی از خود نشان نداد، و مرا اجابت نکرد. </p> <p>در اینجا برائت یوسف از هر جهت روشن می‌گردد، زیرا در کلام همسر عزیز و گفتار زنان اشراف جهاتی از تاکید بکار رفته که هر کدام در جای خود مطلب را تاکید می‌کنند، یکی آنکه نفی سوء را بطور نکره در سیاق نفی و با زیادتی <em>من</em> و با اضافه کلمه <em>تنزیه</em> آورده، و در نتیجه هر گونه بدی را از او نفی کردند و گفتند ما هیچگونه بدی از او ندیدیم دیگر آنکه همسر عزیز علاوه بر اعتراف به گناه، تقصیر را منحصر به خود کرد و گفت: <span class="aya" rel="12_51" data-words="23-26">أنا راودته عن نفسه</span> و شهادت خود به راستگویی یوسف را با چند ابزار تاکید مؤکد نمود: یکی اینکه حرف  <em>ان</em> را بکار برد، دوم اینکه حرف <em>لام</em> را استعمال کرد، سوم اینکه جمله را اسمیه آورد و گفت: <span class="aya" rel="12_51" data-words="27-30">و إنه لمن الصادقین</span> و این اعتراف و تاکیدها هر بدی را که تصور شود از او نفی می‌کند چه فحشاء باشد، چه مراوده و چه کمترین میل و رضایت، و چه دروغ و افتراء، و می‌فهماند که یوسف به حسن اختیار خود از این زشتیها دوری کرد،  (نه اینکه برایش آماده نبود و یا مصلحت ندید و یا ترسید). </p> <p><code class="aya" rel="12_52"/> <span class="aya" rel="12_52" data-words="1-13">ذلک لیعلم أنی لم أخنه بالغیب و أن الله لا یهدی کید الخائنین</span>. </p> <p>بطوری که از سیاق برمی‌آید این جملات از کلام یوسف است، و گویا این حرف را بعد از شهادت زنان به پاکی او و اعتراف همسر عزیز به گناه خود و شهادتش به راستگویی او و داوری پادشاه به برائت او زده است. </p> <p>هر چند در ابتدای آن ندارد قال ذلک... و لیکن از این قبیل حکایت قولی در قرآن بسیار است که بدون آوردن کلمه <em>گفت و یا گفتند</em> ، خود گفتار را نقل نموده، از آن جمله مثلا فرموده: <span class="aya" rel="2_285" data-words="1-24">آمن الرسول بما أنزل إلیه من ربه و المؤمنون کل آمن بالله و ملائکته و کتبه و رسله لا نفرق بین أحد من رسله</span><span class="footnote" rel="1" title="پیغمبر بدانچه از پروردگارش به او نازل شده ایمان دارد و مؤمنان نیز همگی به خدا و فرشتگان و کتابها و پیغمبران او ایمان دارند میان هیچ یک از پیغمبرانش فرق نمی‌گذاریم سوره بقره، آیه ۲۸۵">*</span> که تقدیرش قالوا لا نفرق... ، است، و نیز فرموده:   <code class="page" rel="11,268"/> <span class="aya" rel="37_165-166" data-words="1-8">و إنا لنحن الصافون، و إنا لنحن المسبحون</span>.<span class="footnote" rel="1" title="و مائیم صف‌زدگان و مائیم که تسبیح می‌کنیم سوره صافات، آیه ۱۶۵ و ۱۶۶">*</span> و بنا بر اینکه کلام یوسف باشد اشاره <em>ذلک</em> اشاره به برگردانیدن فرستاده است، یعنی اینکه من از زندان بیرون نیامدم و فرستاده شاه را نزد او برگردانیدم و بوسیله او درخواست کردم که شاه در باره من و آن زنان داوری کند، برای این بود که عزیز بداند من به او در غیابش خیانت نکردم و با همسرش مراوده ننمودم و بداند که خداوند کید خائنان را هدایت نمی‌کند. </p> <p>بنا بر این، ضمیر در <em>لیعلم-تا بداند</em> و همچنین در <span class="aya" rel="12_52" data-words="4-5">لم أخنه</span> -خیانتش نکردم به عزیز برمی‌گردد. </p> <p>آری یوسف (ع) برای برگرداندن رسول شاه دو نتیجه ذکر کرده، یکی اینکه عزیز بداند که من به او خیانت نکردم، و او از وی راضی و خوشنود شود، و از دل او هر شبهه‌ای که در باره وی و همسر خود دارد زایل گردد. </p> <p>دوم اینکه بداند که هیچ خائنی بطور مطلق هیچ وقت به نتیجه‌ای که از خیانت خود در نظر دارد نمی‌رسد و دیری نمی‌پاید که رسوا می‌شود، و این سنتی است که خداوند همواره در میان بندگانش جاری ساخته، و هرگز سنت او تغییر و تبدیل نمی‌پذیرد، خیانت باطل است و باطل هم دوام ندارد، و حق بر علیه آن ظاهر می‌شود و بطلان آن را بر ملا می‌کند. </p> <p>بهترین نمونه‌اش خیانت زنان مصر است، اگر بنا بود خائن رستگار شود زنان مصر و همسر عزیز در آنچه کردند رسوا نمی‌شدند، لیکن از آنجایی که خداوند کید خائنان را راهبری نمی‌کند رسوا شدند. </p> <p>و گویا منظور یوسف (ع) از نتیجه دوم که گفت: <span class="aya" rel="12_52" data-words="8-13">أن الله لا یهدی کید الخائنین</span> و تذکر دادن آن به پادشاه مصر و تعلیم آن به وی این بوده که از لوازم فایده خبر نیز بهره‌برداری کند، و بفهماند که وی از حقیقت داستان اطلاع دارد، و چنین کسی که در غیاب عزیز به همسر او خیانت نکرده قطعا به هیچ چیز دیگری خیانت نمی‌کند، و چنین کسی سزاوار است که بر هر چیز از جان و مال و عرض امین شود، و از امانتش استفاده کنند. </p> <p>آن گاه با فهماندن اینکه وی چنین امتیازی دارد زمینه را آماده کرد برای اینکه وقتی با شاه روبرو می‌شود از او درخواست کند که او را امین بر اموال مملکت و خزینه‌های دولتی قرار دهد. </p> <p>و از ظاهر این آیه برمی‌آید که مقصود از ملک (پادشاه) غیر عزیز، همسر زلیخا بوده که   <code class="page" rel="11,269"/> در جمله‌ <span class="aya" rel="12_25" data-words="9-13">و ألفیا سیدها لدی الباب</span><span class="footnote" rel="1" title="سوره یوسف، آیه ۲۵">*</span> و جمله‌ <span class="aya" rel="12_21" data-words="1-9">و قال الذی اشتراه من مصر لامرأته أکرمی مثواه</span><span class="footnote" rel="2" title="سوره یوسف، آیه ۲۱">*</span> سخن از او به میان آمده. </p> <p>این نظریه ما بود در باره آیه مورد بحث و لیکن بعضی<span class="footnote" rel="3" title="مجمع البیان ج ۵، ص ۲۴۰، ط تهران">*</span> از مفسرین گفته‌اند که: این کلام و همچنین آیه بعد از آن تتمه گفتار همسر عزیز است که با جمله‌ <span class="aya" rel="12_51" data-words="20-22">الآن حصحص الحق</span> شروع شده بود، و لیکن بزودی اشکالی را که بر آن وارد است ایراد خواهیم کرد انشاء اللَّه. </p> <h3> <span class="title" rel="12_53">مفاد سخن یوسف (علیه السلام) که بعد از معلوم شدن بی گناهی‌اش گفت: <span class="aya" rel="12_53" data-words="1-8">و ما أبرئ نفسی إن النفس لأمارة بالسوء...</span> </span> </h3> <p> <code class="aya" rel="12_53"/> <span class="aya" rel="12_53" data-words="1-16">و ما أبرئ نفسی إن النفس لأمارة بالسوء إلا ما رحم ربی إن ربی غفور رحیم</span>. </p> <p>این آیه تتمه گفتار یوسف (ع) است، و آن را بدین جهت اضافه کرد که در کلام قبلیش که گفت: من او را در غیابش خیانت نکردم بویی از استقلال و ادعای حول و قوت می‌آمد (یعنی این من بودم که دامن به چنین خیانتی نیالودم) و چون آن جناب از انبیای مخلص و فرو رفته در توحید و از کسانی بوده که برای احدی جز خدا حول و قوتی قائل نبوده‌اند، لذا فوری و تا فوت نشده اضافه کرد که آنچه من کردم و آن قدرتی که از خود نشان دادم بحول و قوه خودم نبود، بلکه هر عمل صالح و هر صفت پسندیده که دارم رحمتی است از ناحیه پروردگارم. و هیچ فرقی میان نفس خود با سایر نفوس که بحسب طبع، اماره بسوء و مایل به شهوات است نگذاشت، بلکه گفت: من خود را تبرئه نمی‌کنم زیرا نفس، بطور کلی آدمی را بسوی بدی‌ها و زشتیها وامی‌دارد مگر آنچه که پروردگارم ترحم کند. </p> <p>پس در حقیقت این کلام یوسف نظیر کلام شعیب است که گفت: <span class="aya" rel="11_88" data-words="26-36">إن أرید إلا الإصلاح ما استطعت و ما توفیقی إلا بالله</span><span class="footnote" rel="4" title="من جز اصلاح آنچه بتوانم منظور دیگری ندارم، و در این کار غیر خدا کسی را سبب ساز نمی‌دانم سوره هود آیه ۸۸">*</span>. </p> <p>پس اینکه گفت: من نفس خود را تبرئه نمی‌کنم اشاره است به آن قسمت از کلامش که گفت: من او را در غیابش خیانت نکردم و منظور از آن اینست که من اگر این حرف را زدم بدین منظور نبود که نفس خود را منزه و پاک جلوه دهم، بلکه به این منظور بود که لطف و رحمت خدای را نسبت به خود حکایت کرده باشم، آن گاه همین معنا را تعلیل نموده فرمود: زیرا نفس بسیار وادارنده به سوء و زشتی است و بالطبع، انسان را بسوی مشتهیاتش که همان سیئات و گناهان بسیار و گوناگون است دعوت می‌نماید، پس این خود از نادانی است         <code class="page" rel="11,270"/> که انسان نفس را از میل به شهوات و بدیها تبرئه کند، و اگر انسان از دستورات و دعوت نفس بسوی زشتیها و شرور سرپیچی کند رحمت خدایی دستگیرش شده، و او را از پلیدیها منصرف و بسوی عمل صالح موفق می‌نماید. </p> <p>و از همین جا معلوم می‌شود که جمله‌ <span class="aya" rel="12_53" data-words="9-12">إلا ما رحم ربی</span> دو تا فایده در بردارد: یکی اینکه اطلاق جمله‌ <span class="aya" rel="12_53" data-words="5-8">إن النفس لأمارة بالسوء</span> را مقید می‌کند، و می‌فهماند که انجام کارهای نیک هم که گفتیم به توفیقی از ناحیه خدای سبحان است از کارهای نفس می‌باشد، و چنین نیست که آدمی آنها را بطور اجبار و الجاء از ناحیه خداوند انجام دهد. </p> <p>دوم اینکه اشاره می‌کند که اجتنابش از خیانت، رحمتی از ناحیه پروردگارش بود. </p> <p>آن گاه رحمت خدای را هم تعلیل نموده به اینکه: <span class="aya" rel="12_53" data-words="13-16">إن ربی غفور رحیم</span> -همانا پروردگارم بسیار بخشاینده و مهربان است و غفاریت خدای را هم بر رحمت او اضافه کرد، برای اینکه مغفرت، نواقص و معایب را که لازمه طبع بشری است مستور می‌کند، و رحمت نیکیها و صفات جمیله را نمایان می‌سازد. </p> <p>آری مغفرت خدای تعالی هم چنان که گناهان و آثار آن را محو می‌کند، نقایص و آثار نقایص را هم از بین می‌برد، هم چنان که قرآن کریم فرمود: <span class="aya" rel="6_145" data-words="30-40">فمن اضطر غیر باغ و لا عاد فإن ربک غفور رحیم</span><span class="footnote" rel="1" title="سوره انعام آیه ۱۴۵">*</span> که در اواخر جلد ششم این کتاب در تفسیر آن بیانی گذراندیم (که حاصلش این بود که مغفرت در اینجا به محو نقیصه تعلق گرفته نه محو گناه). </p> <p>و <span class="phrase">از جمله اشارات لطیفی که در کلام یوسف (ع) آمده یکی این است که از خدای تعالی تعبیر کرده به <em>ربی-پروردگارم</em> و این تعبیر را در سه جای کلام خود تکرار نموده، یک جا فرموده: <span class="aya" rel="12_50" data-words="20-23">إن ربی بکیدهن علیم</span> یک جا فرموده: <span class="aya" rel="12_53" data-words="9-12">إلا ما رحم ربی</span> در اینجا هم فرموده: <span class="aya" rel="12_53" data-words="13-16">إن ربی غفور رحیم</span> زیرا این سه جمله‌ای که کلمه <em>ربی</em> در آنها بکار رفته هر کدام به نوعی متضمن انعامی از پروردگار یوسف نسبت بخصوص وی بوده، و به همین جهت در ثنای بر او، او را بخودش نسبت داده و گفت: <em>پروردگار من</em> تا مذهب خود را که همان توحید است تبلیغ نموده بفهماند بر خلاف مردم بت‌پرست آن روز، خدای تعالی را رب و معبود خود می‌داند، و چون در جمله‌ <span class="aya" rel="12_52" data-words="7-13">و أن الله لا یهدی کید الخائنین</span> چنین نسبتی نبود لذا بجای کلمه <em>ربی</em>  کلمه <em rel="fa_12_52_9-9" data-sentence="899:9">اللَّه</em> را آورد.</span> </p> <h3> <span class="title" rel="12_52 12_53">سخن بعضی از مفسرین که آیه: <span class="aya" rel="12_52" data-words="1-2">ذلک لیعلم...</span> و <span class="aya" rel="12_53" data-words="1-4">و ما أبرئ نفسی...</span> را ادامه سخن همسر عزیز مصر دانسته‌اند و اشکال وارد بر آن</span> </h3> <p> و اما اینکه گفتیم بعضی از مفسرین دو آیه مورد بحث، یعنی   <code class="page" rel="11,271"/> <span class="aya" rel="12_52" data-words="1-5">ذلک لیعلم أنی لم أخنه...</span>، را تتمه کلام همسر عزیز دانسته‌اند و وعده دادیم که بزودی اشکال آن را ایراد کنیم اینک می‌گوئیم: بنا به گفته ایشان معنای دو آیه مذکور چنین می‌شود که همسر عزیز بعد از آنکه به گناه خود اعتراف نموده به راستگویی یوسف گواهی داد و گفت: <em>ذلک</em> این اعترافم بر اینکه من او را مراوده کردم، و این شهادتم بر اینکه او از راستگویانست برای این بود: <em>لیعلم</em>  تا یوسف وقتی اعتراف و شهادت مرا بشنود بداند که من در غیاب او به او خیانت نکردم، بلکه اعتراف نمودم که مساله مراوده از ناحیه من بود، و او از راستگویانست‌ <span class="aya" rel="12_52" data-words="7-13">و أن الله لا یهدی کید الخائنین</span> و خدا کید خیانتکاران را هدایت نمی‌کند هم چنان که کید مرا که مراوده و به زندان افکندن او بود هدایت نکرد، و سرانجام پس از چند سال زندانی شدن راستگویی و پاکدامنی او را برملا، و خیانت مرا نزد پادشاه و درباریانش افشاء و مرا رسوا نمود، هم چنان که کید سایر زنان اشراف را هم هدایت نکرد. </p> <p>و من هرگز نفس خود را تبرئه نمی‌کنم، زیرا این من بودم که او را بزندان افکندم تا شاید بدین وسیله او را مجبور کنم که به خواسته من تن در دهد، آری‌ <span class="aya" rel="12_53" data-words="5-16">إن النفس لأمارة بالسوء إلا ما رحم ربی إن ربی غفور رحیم</span>. </p> <p>و اما وجه اشکال آن، این است که: این تفسیر بسیار سخیف و نادرست است زیرا اولا اگر کلام، کلام همسر عزیز می‌بود جا داشت که در جمله‌ <span class="aya" rel="12_52" data-words="1-6">ذلک لیعلم أنی لم أخنه بالغیب</span> بگوید: و لیعلم انی لم اخنه بالغیب  (به صیغه امر) زیرا اگر این جمله عنوان شهادت و اعتراف زلیخا باشد و به غیر صورت امر گفته باشد معنایش این می‌شود: <em>ذلک</em> یعنی این اعتراف و شهادت من برای این بود که یوسف بداند من اعتراف نموده و به پاکی او شهادت دادم، پس بر خواننده پوشیده نیست که این کلام کلامی است خالی از فایده. </p> <p>بخلاف اینکه اگر می‌گفت: <em>و لیعلم</em>  (به صیغه امر) یعنی باید بداند که من در غیاب او به گناه خود اعتراف و به پاکی او شهادت دادم. </p> <p>علاوه بر این لازمه این تفسیر این است که معنای اعتراف و شهادت باطل شود، چون اعتراف و شهادت وقتی دلیل بر واقع می‌گردد، و طهارت واقعی یوسف را می‌رساند که منظور از آن بیان حقیقت و اظهار حق باشد، نه اینکه یوسف بفهمد و از رفتار او در غیابش خوشش آید. </p> <p>و اگر جمله مذکور عنوان شهادت و اعتراف نباشد بلکه عنوان اعمالی باشد که همسر عزیز در طول مدت زندانی یوسف انجام داده، و معنایش این باشد که من برای این شهادت دادم و اعتراف کردم که یوسف بداند در طول مدت زندانیش به او خیانت نکردم، در این صورت کلامی خواهد بود هم دروغ محض و هم بی‌ربط، زیرا او در این مدت به وی خیانت کرده بود، چه<code class="page" rel="11,272"/> خیانتی بالاتر از این که نقشه‌چینی کرد تا او را بدون هیچ گناهی به زندان افکند علاوه بر اینکه شهادت و اعترافش به هیچ وجهی از وجوه دلالتی بر خیانت نکردنش ندارد، هم چنان که از نظر خواننده نیز پوشیده نیست. </p> <p>ثانیا اگر آیه مورد بحث کلام همسر عزیز بود معنا نداشت به یوسف یاد دهد که خدا کید خائنان را رهبری نمی‌کند، با اینکه یوسف این معنا را در روز اول که وی بنای مراوده را با او گذاشت خاطرنشانش کرده و گفته بود: <span class="aya" rel="12_23" data-words="23-26">إنه لا یفلح الظالمون</span><span class="footnote" rel="1" title="سوره یوسف، آیه ۲۳">*</span>. </p> <p>ثالثا در این صورت جمله <span class="aya" rel="12_53" data-words="1-4">و ما أبرئ نفسی</span> -من نفس خود را تبرئه نمی‌کنم-چون من او را با نقشه‌ها و کید خودم به زندان افکندم- با جمله‌ <span class="aya" rel="12_52" data-words="4-6">لم أخنه بالغیب</span> منافات دارد، و این نیز بر خواننده پوشیده نیست. </p> <p>آیه‌ <span class="aya" rel="12_53" data-words="5-16">إن النفس لأمارة بالسوء إلا ما رحم ربی إن ربی غفور رحیم</span> از آنجایی که مشتمل بر معارف جلیله‌ای از توحید است احتمال نمی‌رود کلام زنی بت پرست و مالامال از هوی و هوس بوده باشد. </p> <p><span class="phrase">بعضی<span class="footnote" rel="2" title="مجمع البیان، ج ۵ ص ۲۴۱، ط تهران و تفسیر تبیان، شیخ طوسی، ج ۶، ص ۱۵۴">*</span> دیگر از مفسرین وجه دیگری در معنای دو آیه مورد بحث گفته‌اند و آن اینکه ضمیر در <em>لیعلم</em> و در <em rel="fa_12_52_4-5" data-sentence="218:595">لم اخنه</em> ، به عزیز که همسر زلیخا است برمی‌گردد، گویا زلیخا پس از اعتراف خود و شهادتش به پاکی یوسف گفته است: اینها که گفتم برای این بود که همسرم بداند من در غیاب اودر خلوتهایی که با یوسف داشتم خیانتی به او نکردم، و خلاصه عمل منافی با عفتی از من سر نزد، و تمامی ماجرا این بود که من با یوسف معاشقه کردم او هم عصمت خود را حفظ کرد و از نزدیکی با من امتناع ورزید، و در نتیجه عرض و ناموس شوهر من محفوظ ماند، و من اگر یوسف را از گناه تبرئه کردم برای این بود که این محفوظ ماندن ناموس من از ناحیه او بود نه از ناحیه من، و من نفس خود را تبرئه نمی‌کنم زیرا نفس آدمی اماره به زشتیها است مگر آنکه پروردگار من رحم کند.</span> </p> <p>اشکال این وجه هم این است که اگر کلام مورد بحث گفتار همسر عزیز بود، و منظور این بود که دل شوهرش را بدست آورد، و هر سوء ظن و تردیدی را از دل او پاک سازد، با گفتن این حرف نتیجه به عکس می‌گرفت، زیرا جمله‌ <span class="aya" rel="12_51" data-words="20-30">الآن حصحص الحق أنا راودته عن نفسه و إنه لمن الصادقین</span> در افاده اینکه او به یوسف عشق می‌ورزیده یقین آور است، و لیکن گفتن اینکه     <code class="page" rel="11,273"/> یوسف امتناع ورزید یقین آور نیست زیرا همسرش ممکن است پیش خود خیال کند که او این حرف را برای دلخوشی من می‌زند، و می‌خواهد سوء ظن مرا از بین ببرد، و حاصل آنکه اعتراف و شهادت اگر از همسر عزیز می‌بود غرضش رفع سوء ظن شوهر بود، در صورتی که نه تنها سوء ظن او را رفع نمی‌کند بلکه او را دل چرکین‌تر هم می‌سازد. </p> <p>بعلاوه، بنا بر این معنای جمله‌ <span class="aya" rel="12_53" data-words="1-4">و ما أبرئ نفسی...</span>، تکرار همان جمله‌ <span class="aya" rel="12_51" data-words="23-26">أنا راودته عن نفسه</span> می‌شود، و حال آنکه در ظاهر سیاق خلاف آن استفاده می‌شود. همه اینها صرفنظر از اشکالاتی بود که بر وجه قبلی وارد می‌شد، زیرا همه آنها بر این وجه نیز وارد است. <code class="aya" rel="12_54"/> <span class="aya" rel="12_54" data-words="1-15">و قال الملک ائتونی به أستخلصه لنفسی فلما کلمه قال إنک الیوم لدینا مکین أمین</span>. </p> <p><span class="phrase">معنی جمله‌ <span class="aya" rel="12_54" data-words="6-7">أستخلصه لنفسی</span> این است که: من او را از مقربان خود قرار می‌دهم، و کلمه  <em rel="fa_12_54_14-14" data-sentence="135:253">مکین</em> به معنای صاحب مقام و منزلت است، و در جمله‌ <span class="aya" rel="12_54" data-words="8-9">فلما کلمه</span> حذف و اضمار بکار رفته و تقدیرش این است که وقتی یوسف را نزد شاه آوردند و او با وی گفتگو کرد گفت: تو دیگر از امروز نزد ما دارای مقام و منزلتی هستی.</span> و اینکه حکم خود را مقید به امروز کرد برای اشاره به علت حکم بود، و معنایش این است که تو از امروز که من به مکارم اخلاق و اجتناب از زشتی و فحشاء و خیانت و ظلم، و صبرت بر هر مکروه پی بردم، و فهمیدم یگانه مردی هستی که بخاطر حفظ طهارت و پاکی نفست حاضر شدی خوار و ذلیل شوی، و مردی هستی که خداوند به تاییدات غیبی خود اختصاصت داده، و علم به تاویل احادیث و رأی صائب و حزم و حکمت و عقل را به تو ارزانی داشته، دارای مقام و منزلت هستی، و ما تو را امین خود می‌دانیم: و از اینکه بطور مطلق گفت: <span class="aya" rel="12_54" data-words="14-15">مکین أمین</span> فهمانید که این مکانت و امانت تو عمومی است، و خلاصه حکمی که کردیم هیچ قید و شرطی ندارد. </p> <p>و معنای آیه این است که پادشاه گفت: یوسف را نزد من آرید تا خاص و خالص برای خودم قرارش دهم، و چون او را آوردند، و شاه با او تکلم کرد گفت: تو امروز با آن کمالاتی که ما در تو دیدیم دارای مکانتی مطلق و امانتی بدون قید و شرط هستی، و در آنچه بخواهی آزاد و بر جمیع شؤون مملکت امینی. و این در حقیقت حکم و فرمان وزارت و صدارت یوسف بود. </p> <p><code class="aya" rel="12_55"/> <span class="aya" rel="12_55" data-words="1-8">قال اجعلنی علی خزائن الأرض إنی حفیظ علیم</span>. </p> <p>بعد از آنکه شاه فرمان مکانت و امانت یوسف را بطور مطلق صادر کرد، یوسف از او در خواست نمود که او را به وزارت مالیه و خزانه‌داری منصوب کند، و امور مالی کشور و خزانه‌های زمین را که مراد از آن همان سرزمین مصر بوده باشد به وی محول نماید. <code class="page" rel="11,274"/> و اگر این درخواست را کرد به این منظور بود که امور مالی کشور و ارزاق را به مباشرت خود اداره کند، و ارزاق را جمع‌آوری نموده برای سالهای بعد که قهرا سالهای قحطی خواهد بود و مردم دچار گرانی و گرسنگی خواهند شد ذخیره نماید، و خودش با دست خویش آن ذخیره‌ها را در میان مردم تقسیم کند، و به هر یک آن مقداری که استحقاق دارد بدهد، و از حیف و میل جلوگیری نماید. </p> <p>و خود درخواست خویش را چنین تعلیل کرد که من حفیظ و علیم هستم، زیرا این دو صفت از صفاتیست که متصدی آن مقامی که وی درخواستش را کرده بود لازم دارد، و بدون آن دو نمی‌تواند چنان مقامی را تصدی کند، و از سیاق آیات مورد بحث و آیات بعدش برمی‌آید که پیشنهاد پذیرفته شد، و دست بکار آنچه می‌خواست گردید. </p> <h3> <span class="title" rel="12_43 12_44 12_45 12_46 12_47 12_48 12_49 12_50 12_51 12_52 12_53 12_54 12_55 12_56 12_57">عزت یافتن یوسف (علیه السلام) به رحمت الهی، بعد از آنکه برای ذلت او اسباب چینی کردند</span> </h3> <p> <code class="aya" rel="12_56"/> <span class="aya" rel="12_56" data-words="1-19">و کذلک مکنا لیوسف فی الأرض یتبوأ منها حیث یشاء نصیب برحمتنا من نشاء و لا نضیع أجر المحسنین</span>. </p> <p>کلمه <em>تمکین</em> به معنای قدرت دادن، و کلمه <em>تبوء</em> به معنای جای گرفتن است، و کلمه <em>کذلک</em> اشاره است به داستانی که تا رسیدن یوسف به مقام عزیزی مصر بیان کرد، و آن عبارت بود از زندانی شدنش که با وجود اینکه غرض همسر عزیز از آن، تحقیر و ذلیل کردن یوسف بود مع ذلک خداوند همان را وسیله عزتش قرار داد، و سایر امور زندگیش نیز بهمین منوال جریان داشت، پدرش او را احترام کرد و برادران بر وی حسد برده در چاهش انداختند، و به بازرگانان فروختند تا بدین وسیله آن احترام را مبدل به ذلت کنند، خدای سبحان هم همین مکر و حیله آنان را وسیله عزت او در خانه عزیز مصر قرار داد، زنان مصر مخصوصا همسر عزیز با وی خدعه کردند، و بنای مراوده را گذاشتند تا او را به منجلاب فسق و فجور بکشانند، خداوند همین توطئه را وسیله بروز و ظهور عصمت و پاکی او قرار داد، و در آخر هم زندان را که وسیله خواری او بود باعث عزتش قرار داد. </p> <p>و خداوند متعال بهمین داستان زندانی شدن و محرومیت یوسف (ع) از اختلاط و آمیزش آزادانه با مردم اشاره نموده و فرموده‌ <span class="aya" rel="12_56" data-words="1-10">و کذلک مکنا لیوسف فی الأرض یتبوأ منها حیث یشاء</span> یعنی ما این چنین زحمت زندان را که از او سلب آزادی اراده کرده بود برداشتیم، و در نتیجه صاحب مشیتی مطلق و اراده‌ای نافذ گردید، که می‌توانست در هر بقعه‌ای و قطعه‌ای از زمین که بخواهد منزل بگزیند، پس این جمله به وجهی محاذی جمله‌ <span class="aya" rel="12_21" data-words="16-31">و کذلک مکنا لیوسف فی الأرض و لنعلمه من تأویل الأحادیث و الله غالب علی أمره</span> که قبلا در باره وارد شدن یوسف به خانه عزیز فرموده بود قرار گرفته است. <code class="page" rel="11,275"/> و با این مقایسه این معنا روشن می‌گردد که جمله‌ <span class="aya" rel="12_56" data-words="11-14">نصیب برحمتنا من نشاء</span> در اینجا به معنای جمله‌ <span class="aya" rel="12_21" data-words="27-31">و الله غالب علی أمره</span> در آنجا است، و معلوم می‌شود که مراد این است که خدای سبحان وقتی بخواهد رحمت خود را به شخصی برساند، کسی در خواستن او معارضه ندارد و هیچ مانعی نمی‌تواند او را از بکار بردن اراده و خواستش جلوگیری کند. </p> <p>و اگر سببی از اسباب، می‌توانست که مشیت خدا را در مورد احدی باطل سازد هر آینه در باره یوسف این کار را می‌کرد، زیرا در خصوص او تمامی اسباب، آن هم سببهایی که هر کدام جداگانه در ذلیل کردن وی کافی بود دست بدست هم دادند، و مع ذلک نتوانستند او را ذلیل کنند، بلکه بر خلاف جریان اسباب، خداوند او را بلند و عزیز کرد، آری حکم تنها از آن خداست . </p> <p>و اینکه فرموده‌ <span class="aya" rel="12_56" data-words="15-19">و لا نضیع أجر المحسنین</span> اشاره است به اینکه این تمکین اجری بوده که خداوند به یوسف داد، و وعده جمیلی است که به هر نیکوکاری می‌دهد، تا بدانند او اجرشان را ضایع نمی‌کند. </p> <p><code class="aya" rel="12_57"/> <span class="aya" rel="12_57" data-words="1-9">و لأجر الآخرة خیر للذین آمنوا و کانوا یتقون</span>. </p> <p>یعنی اجر آخرت برای اولیای از بندگان اوست. پس در حقیقت این جمله وعده جمیلی است که خداوند به خصوص اولیای خود که یوسف یکی از ایشان است می‌دهد. </p> <p>دلیل بر اینکه این جمله وعده به عموم مؤمنین نیست جمله حالیه‌ <span class="aya" rel="12_57" data-words="7-9">و کانوا یتقون</span> است که دلالت دارد بر اینکه ایمان ایشان که همان حقیقت ایمان است لا محاله مسبوق به تقوای استمراری ایشان بوده آنهم تقوای حقیقی، و (معلوم است که) چنین تقوایی بدون ایمان تحقق نمی‌یابد، پس ایمان بعدی، ایمان بعد از ایمان و تقواست، و چنین ایمانی همان اجرای ولایت اللَّه است که در باره‌اش فرموده: <span class="aya" rel="10_62-64" data-words="1-24">ألا إن أولیاء الله لا خوف علیهم و لا هم یحزنون، الذین آمنوا و کانوا یتقون، لهم البشری فی الحیاة الدنیا و فی الآخرة</span><span class="footnote" rel="1" title="آگاه باشید که همانا دوستان خدا هیچ ترس و اندوهی در دل ندارند، آنها اهل ایمان و خدا ترسند، از سوی خدا پیوسته برای آنها بشارت است هم در دنیا و هم در آخرت سوره یونس، آیات ۶۲-۶۴">*</span>. </p> <h3>بحث روایتی‌ <span class="title" rel="12_52 12_55 12_49 12_43 12_45 12_48 12_53 12_50 12_46 12_47 12_54 12_56 12_44 12_51 12_57"> (روایاتی در ذیل آیات مربوط به رؤیای ملک مصر و تعبیر آن به وسیله یوسف و اثبات بی گناهی آن حضرت و عزت یافتن او) </span> </h3> <p> در تفسیر قمی آمده که: پادشاه، خوابی دید و به وزرای خود چنین نقل کرد که: من در   <code class="page" rel="11,276"/> خواب دیدم هفت گاو چاق را که هفت گاو لاغر آنها را می‌خوردند، و نیز هفت سنبله سبز و سنبله‌های خشک دیگری دیدم-امام صادق (ع) جمله‌ <span class="aya" rel="12_43" data-words="13-14">سبع سنبلات</span> را <em>سبع سنابل</em> قرائت نمودند. -آن گاه به وزرای خود گفت که: ای بزرگان مملکت!اگر از تعبیر خواب سررشته دارید مرا در رؤیایم نظر دهید، لیکن کسی معنا و تاویل رؤیای او را ندانست. </p> <p> <span class="aya" rel="12_45" data-words="1-9">و قال الذی نجا منهما و ادکر بعد أمة</span> یکی از دو تن یار زندانی یوسف که نجات یافته بود و آن روز بالای سر پادشاه ایستاده بود بعد از مدتی بیاد رؤیای خود افتاد که در زندان دیده بود و گفت‌ <span class="aya" rel="12_45" data-words="10-13">أنا أنبئکم بتأویله فأرسلون</span> من شما را از تعبیر این خواب خبر می‌دهم اینک مرا بفرستید،  (او را مرخص کردند تا) به نزد یوسف آمد و گفت: <span class="aya" rel="12_46" data-words="2-18">أیها الصدیق أفتنا فی سبع بقرات سمان یأکلهن سبع عجاف و سبع سنبلات خضر و أخر یابسات</span> یوسف در پاسخش گفت: <span class="aya" rel="12_47" data-words="2-14">تزرعون سبع سنین دأبا فما حصدتم فذروه فی سنبله إلا قلیلا مما تأکلون</span> یعنی هفت سال پی در پی بکارید و آنچه درو کردید در خوشه بگذارید و مصرف نکنید مگر اندکی که می‌خورید خرمن کرده می‌کوبید، چون اگر همه را بکوبید، تا هفت سال نمی‌ماند، بخلاف اینکه در سنبله بماند که در این مدت آفتی نمی‌بیند، آن گاه هفت سال دیگر بعد از آن می‌رسد که سالهای سختی خواهد بود، و در آن مدت آنچه که برای ایشان در سالهای گذشته ذخیره کرده‌اید به مصرف می‌رسانید، امام صادق (ع) فرموده: آیه به جای‌ <span class="aya" rel="12_48" data-words="9-10">ما قدمتم</span> به صورت <em>ما قربتم</em> نازل شده بود، سپس بعد از آن چند سال، سالی فرا می‌رسد که مردم در آن یاری می‌شوند، و در آن باران بر آنان می‌بارد. </p> <p><span class="phrase">امام (ع) فرمود: مردی نزد علی امیر المؤمنین (ع) کلمه <em rel="fa_12_49_12-12" data-sentence="52:535">یعصرون</em>  را به بنای معلوم و مبنی بر فاعل قرائت کرد، حضرت فرمود: وای بر تو چه چیز را می‌فشرند، آب انگور را برای شراب؟ مرد عرض کرد: یا امیر المؤمنین پس چگونه قرائت کنم؟ فرمود: آیه بصورت <em rel="fa_12_49_12-12" data-sentence="288:343">یعصرون</em> به بنای مجهول و مبنی بر مفعول نازل شده، و معنایش این است که در آن سال و بعد از سالهای قحطی باران داده می‌شوند، به دلیل اینکه در جای دیگر قرآن فرموده: <span class="aya" rel="78_14" data-words="1-6">و أنزلنا من المعصرات ماء ثجاجا</span><span class="footnote" rel="1" title="از ابرهای باران‌دار، آب روان را نازل کردیم سوره نبا، آیه ۱۴">*</span>.</span> </p> <p>فرستاده یوسف نزد پادشاه برگشته پیغام و دستور العمل را برای او باز گفت، پادشاه گفت او را نزد من آرید، فرستاده‌اش نزد یوسف آمده از او خواست که به دربار مصر بیاید،  (یوسف) گفت بسوی صاحبت برگرد و از او بپرس داستان زنانی که دستهای خود را پاره کردند   <code class="page" rel="11,277"/> چه بود؟ که همانا پروردگار من به کید ایشان عالم است. </p> <p>پادشاه، زنان نامبرده را در یک جا جمع کرده پرسید جریان شما در آن روزها که با یوسف و بر خلاف میل او مراوده می‌کردید چگونه بود؟ گفتند خدا منزه است که ما کمترین عیب و عمل زشتی از او ندیدیم. همسر عزیز گفت: الآن حق روشن و برملا گردید، آری من با او و بر خلاف میل او مراوده داشتم، و او از راستگویان است، و این را بدان جهت گفتم که او بداند من در غیابش خیانتش نکردم، و اینکه خدا کید خیانتکاران را هدایت نمی‌کند-و معنای این جمله از کلمات زلیخا این است که این اعتراف را بدان سبب کردم تا یوسف بداند این بار مانند سابق بر علیه او دروغ نگفتم-، سپس اضافه کرد: من نفس خود را تبرئه نمی‌کنم زیرا نفس وادارنده به زشتیهاست، مگر آنکه پروردگارم رحم کند. </p> <p>آن گاه پادشاه گفت: او را نزد من آرید تا او را از نزدیکان خود قرار دهم، پس وقتی نگاهش به یوسف افتاد گفت: تو امروز نزد ما دارای مکانت و منزلتی، و نزد ما امین می‌باشی، هر حاجتی داری بگو. یوسف گفت: مرا بر خزانه‌های زمین بگمار که من نگهبان و دانایم، یعنی مرا بر کندوها و انبارهای آذوقه بگمار. او هم یوسف را مصدر آن کار کرد، و همین است مقصود از اینکه فرمود: <span class="aya" rel="12_56" data-words="1-10">و کذلک مکنا لیوسف فی الأرض یتبوأ منها حیث یشاء</span><span class="footnote" rel="1" title="تفسیر قمی، ج ۱ ص ۳۴۵ و ۳۴۶">*</span>. </p> <p>مؤلف: اینکه صاحب تفسیر قمی گفتند که امام صادق <em>سبع سنابل</em> قرائت کرده منافی با روایت عیاشی است که از ابن ابی یعفور از آن جناب نقل کرده که‌ <span class="aya" rel="12_43" data-words="13-14">سبع سنبلات</span>، قرائت کرده‌اند البته این به نقلی است که تفسیر برهان از عیاشی کرده، و گرنه در نسخه چاپی خود عیاشی نیز <em>سبع سنابل</em> آمده<span class="footnote" rel="2" title="تفسیر عیاشی، ج ۲، ص ۱۷۹، ح ۳۳">*</span>. </p> <p>و <span class="phrase">اینکه گفت امام فرمود: آیه بصورت <em>ما قربتم</em> نازل شده مقصود این است که <span class="aya" rel="12_48" data-words="9-10">ما قدمتم</span> بحسب تنزیل به معنای تقریب است، و اینکه فرمود: آیه بصورت‌ <span class="aya" rel="12_49" data-words="10-12">و فیه یعصرون</span>، به بنای مجهول و مبنی بر مفعول نازل شده و معنایش این است که مردم در آن سال باران داده می‌شوند، دلالت دارد بر اینکه آن جناب کلمه <em rel="fa_12_49_8-8" data-sentence="394:593">یغاث</em> را از ماده غوث به معنای یاری گرفته نه از ماده غیث که به معنای باران است، و این معنا را عیاشی نیز در تفسیر خود از علی ابن معمر از پدرش از امام صادق (ع) روایت کرده است<span class="footnote" rel="3" title="تفسیر عیاشی، ج ۲ ص ۱۸۰ ح ۳۶">*</span> و اینکه فرمود: معنای این جمله از کلمات زلیخا       <code class="page" rel="11,278"/> این است که این اعتراف را بدان سبب کردم... ظاهر این است که امام (ع) جمله‌ <span class="aya" rel="12_52" data-words="1-6">ذلک لیعلم أنی لم أخنه بالغیب</span>... <span class="aya" rel="12_53" data-words="13-16">إن ربی غفور رحیم</span> را از کلام همسر عزیز دانسته.</span> و خواننده محترم بیانی را که در این خصوص گذراندیم بخاطر دارد. </p> <p>و در الدر المنثور است که فاریابی و ابن جریر و ابن ابی حاتم و طبرانی و ابن مردویه به چند طریق از ابن عباس روایت کرده‌اند که گفت: رسول خدا (ص) فرمود: من از صبر و بزرگواری برادرم یوسف در عجبم، خدا او را بیامرزد، برای اینکه فرستادند نزد او تا در باره خواب پادشاه نظر دهد (و او هم بدون هیچ قید و شرطی نظر داد) و حال آنکه اگر من جای او بودم نظر نمی‌دادم مگر بشرطی که مرا از زندان بیرون بیاورند، و نیز از صبر و بزرگواری او در عجبم از آنکه از ناحیه پادشاه آمدند تا از زندان بیرونش کنند باز هم بیرون نرفت تا آنکه بی‌گناهی خود را اثبات کرد، و حال آنکه اگر من بودم بی‌درنگ بسوی در زندان می‌دویدم، ولی او می‌خواست بی‌گناهی خود را اثبات کند<span class="footnote" rel="1" title="الدر المنثور، ج ۴ ص ۲۳">*</span> خدایش بیامرزد. </p> <p>مؤلف: این معنا بطریق دیگری نیز روایت شده، و از طرق اهل بیت (ع) هم روایتی آمده که عیاشی آن را در تفسیر خود از ابان از محمد بن مسلم از یکی از دو امام-امام باقر و یا امام صادق (ع) نقل کرده که فرمود: رسول خدا (ص) فرمود اگر من جای یوسف بودم در آن موقع که فرستاده پادشاه نزدش آمد تا خواب وی را تعبیر کند تعبیر نمی‌کردم مگر بشرطی که مرا از زندان خلاص کند و من از صبر یوسف در برابر کید همسر پادشاه در عجبم که تا چه اندازه صبر کرد تا سرانجام خداوند بی‌گناهیش را ظاهر ساخت<span class="footnote" rel="2" title="عیاشی، ج ۲، ص ۱۷۹، ح ۳۲">*</span>. </p> <p>مؤلف: این روایت نبوی-که هم بطرق اهل سنت و هم بطرق اهل بیت  (ع) نقل شده-خالی از اشکال نیست، زیرا در آن یکی از دو محذور هست، یا طعن و عیبجویی از یوسف و یا طعن بر خود رسول خدا (ص). </p> <p>طعن بر یوسف به اینکه بگوییم در توسل و چاره‌جویی برای نجات از زندان، تدبیر خوبی بکار نبرده، و حال آنکه بهترین تدبیر همان تدبیری بود که او بکار برد، چون آن جناب هدفش صرف بیرون آمدن از زندان نبود، زیرا همسر عزیز و همچنین زنان اشراف مصر از خدا می‌خواستند او نسبت به خواست و هوای دل آنان موافقت کند، و ایشان بی‌درنگ آزادش سازند، و اصلا اگر موافقت می‌کرد به زندان نمی‌افتاد، به زندانش انداختند تا مجبور به موافقتش     <code class="page" rel="11,279"/> کنند، و او در چنین محیطی از خدا خواست تا به زندان بیفتد و گفت: <span class="aya" rel="12_33" data-words="2-8">رب السجن أحب إلی مما یدعوننی إلیه</span><span class="footnote" rel="1" title="سوره یوسف، آیه ۳۳">*</span> بلکه خواست او این بود که اگر بیرون می‌آید در جو و محیطی قرار گیرد که دیگر آن پیشنهادهای نامشروع به او نشود و نیز محیط بر بی‌گناهی او در زندانی شدنش واقف گردد، و در درجه سوم وقتی بیرون می‌آید باز بصورت یک غلام درنیاید، بلکه در رتبه‌ای قرار گیرد که لایق شانش باشد. </p> <p>و لذا نخست در همان زندان به دنبال رؤیای پادشاه وظیفه‌ای را که یک نفر زمامدار نسبت به ارزاق رعیت و حفظ و نگهداری آن دارد بیان نمود، و بدین وسیله زمینه‌ای فراهم کرد که شاه بگوید <span class="aya" rel="12_50" data-words="4-5">ائتونی به</span> -او را نزد من آرید و در درجه دوم وقتی آمدند و گفتند که برخیز تا از زندان بیرون و به نزد پادشاه رویم، امتناع ورزید، و بیرون آمدن خود را مشروط بر این کرد که شاه میان او و زنان اشرافی مصر به عدل و داد حکم کند، و با این عمل زمینه‌ای چید که نتیجه‌اش آن شد که شاه بگوید: <span class="aya" rel="12_54" data-words="4-7">ائتونی به أستخلصه لنفسی</span> -او را نزد من آرید تا از مقربان خود قرارش دهم حال آیا چنین تدبیری قابل طعن است؟ و یا آنکه بهترین تدبیری است که برای رسیدن به عزت، و نجات از بردگی و رسیدن به مقام عزیزی مصر و گسترش دادن عدل و احسان در زمین ممکن است تصور شود؟ قطعا بهترین تدبیر است که علاوه بر آن آثار، این نتیجه را هم داشت که پادشاه و کرسی‌نشینان او در خلال این آمد و شدها، به صبر و عزم آهنین و تحمل طاقت‌فرسای او در راه حق و نیز به علم فراوان و حکم قاطع و محکم وی پی بردند. </p> <p>و اما طعن بر رسول خدا به اینکه بگوییم آن جناب فرموده باشد اگر من جای یوسف بودم بقدر او صبر نمی‌کردم. با اینکه گفتیم در این صبر و تحمل حق با یوسف بود، و آیا نسبت دادن چنین کلامی به آن جناب معنایش اعتراف به این نیست که یکی از خصوصیات پیغمبر اکرم این است که نمی‌توانست در مواردی که صبر واجب و لازم است صبر کند؟ !چرا معنایش همین است و حاشا بر آن جناب که مردم را به چنین صبری توصیه کند و خودش از انجام آن عاجز باشد، و چگونه عاجز بود و حال آنکه قبل از هجرتش و همچنین بعد از آن در راه خدا و در برابر اذیت‌ها و شکنجه‌های مردم آن چنان صبر کرد که خدای تعالی به مثل آیه‌ <span class="aya" rel="68_4" data-words="1-5">و إنک لعلی خلق عظیم</span><span class="footnote" rel="2" title="و در حقیقت، تو بر نیکو خلقی عظیم آراسته‌ای، سوره قلم، آیه ۴">*</span> ثناخوانیش کرد. </p> <p>و نیز در الدر المنثور است که حاکم در تاریخ خود و ابن مردویه و دیلمی از انس روایت     <code class="page" rel="11,280"/> کرده‌اند که گفت: رسول خدا آیه‌ <span class="aya" rel="12_52" data-words="1-6">ذلک لیعلم أنی لم أخنه بالغیب</span> را قرائت کرده و فرمودند: وقتی یوسف این حرف را زد جبرئیل به او گفت: ای یوسف یادت می‌آید که تو نیز قصد زلیخا را کردی؟ یوسف گفت: <span class="aya" rel="12_53" data-words="1-4">و ما أبرئ نفسی</span><span class="footnote" rel="1" title="تفسیر البرهان، ج ۲، ص ۲۵۲ و ۲۵۳، ح ۴۱">*</span>. مؤلف: این معنا در روایات متعددی قریب بهم نقل شده، از آن جمله روایت ابن عباس است که وقتی یوسف این حرف را زد جبرئیل به او طعنه زد و گفت: آری خیانت نکردی حتی آن موقعی که قصد او را کردی و روایت حکیم بن جابر است که دارد: جبرئیل گفت:  آری خیانت نکردی حتی آن موقعی که بند شلوار را باز کردی<span class="footnote" rel="2" title="من رسالت‌های پروردگارم را به شما می‌رسانم و من شما را خیرخواهی امینم سوره اعراف، آیه ۶۸">*</span>، و همچنین نظیر آن، روایات دیگری از مجاهد و قتاده و عکرمه و ضحاک و ابن زید و سدی و حسن و ابن جریح و ابی صالح و غیر ایشان آمده. </p> <p>و ما در بیان سابق گذراندیم که این روایات از روایات جعلی است که مخالف با صریح قرآن است، آری حاشا بر مقام یوسف صدیق اینکه در گفتار <span class="aya" rel="12_52" data-words="4-6">لم أخنه بالغیب</span> دروغ گفته و آن گاه بعد از طعنه جبرئیل دروغ خود را اصلاح کرده باشد. </p> <p>زمخشری در کشاف گفته: هرزه‌سرایان روایاتی جعلی بهم بافته و چنین پنداشته‌اند که وقتی یوسف گفت: <span class="aya" rel="12_52" data-words="4-6">لم أخنه بالغیب</span> جبرئیل گفت: آری و نه آن وقت که قصد او کردی  و خود زلیخا گفت: آری و نه آن موقع که بند زیر جامه‌ات را باز کردی. و این هرزه‌سرائیها بخاطر آن است که اینان نه تنها از بهتان بستن بخدا و رسولش باکی ندارند بلکه در این عمل با یکدیگر کورس و مسابقه می‌گذاشتند<span class="footnote" rel="3" title="تفسیر الکشاف، ج ۲، ص ۴۸۱">*</span>. </p> <p>و <span class="phrase">در تفسیر عیاشی از سماعه نقل کرده که گفت: من از او سؤال کردم که مقصود از <em rel="fa_12_50_12-12" data-sentence="72:132">ربک</em> در جمله برگرد بسوی صاحب و خدایت کیست؟ فرمود: مقصود عزیز است<span class="footnote" rel="4" title="عیاشی، ج ۲، ص ۱۷۷، ح ۲۴">*</span>.</span> </p> <p>مؤلف: و در تفسیر برهان از طبرسی در کتاب نبوت و او به سند خود از احمد بن محمد بن عیسی از حسن بن علی بن الیاس روایت کرده که گفت: من از حضرت رضا (ع) شنیدم که می‌فرمود: یوسف به جمع‌آوری آذوقه پرداخت، و در آن هفت سال فراوانی، طعامهای اندوخته را انبار کرد، و چون این چند سال سپری شد و سالهای قحطی فرا رسید یوسف شروع کرد بفروختن طعام، در سال اول در برابر نقدینه از درهم و دینار، و در مصر و اطراف آن هیچ درهم و دیناری نماند مگر آنکه همه ملک یوسف شد. </p> <p>       <code class="page" rel="11,281"/> و در سال دوم در برابر زیورها و جواهرات، و در نتیجه در مصر و اطرافش زیور و جواهری هم نماند مگر آنکه به ملک یوسف درآمد، و در سال سوم طعام را در ازای دامها و چارپایان فروخت، و دام و چارپایی نماند مگر آنکه ملک او شد، در سال چهارم آن را در ازای غلامان و کنیزان فروخت، در نتیجه غلام و کنیزی هم در مصر و پیرامونش نماند مگر آنکه همه در ملک یوسف درآمدند، و در سال پنجم طعام را به قیمت خانه‌ها و عرضه‌ها فروخت و دیگر خانه و عرصه‌ای در مصر و پیرامونش نماند مگر آنکه آن نیز ملک وی شد، در سال ششم در ازای مزرعه‌ها و نهرها فروخت، و دیگر در مصر و پیرامونش مزرعه و نهری نماند مگر آنکه ملک وی شد و در سال آخر که سال هفتم بود چون برای مصریان چیزی نمانده بود ناگزیر طعام را به ازای خود خریدند، و تمامی سکنه مصر و پیرامون آن برده یوسف شدند. </p> <p>و چون احرار و عبید ایشان همه ملک یوسف شد گفتند ما هیچ ملک و سلطنتی مانند ملک و سلطنتی که خدا به این پادشاه داده ندیده و نه، شنیده‌ایم، و هیچ پادشاهی سراغ نداریم که علم و حکمت و تدبیر این پادشاه را داشته باشد. </p> <p>پس یوسف به پادشاه گفت حال نظرت در باره این نعمت‌ها که پروردگار من در مصر و پیرامونش به من ارزانی داشته چیست رأی خود را بگو و بدان که من ایشان را از گرسنگی نجات ندادم تا مالکشان شوم، و اصلاحشان نکردم تا فاسدشان کنم و نجاتشان ندادم تا خود بلای جان آنان باشم، لیکن خداوند بدست من نجاتشان داد. پادشاه گفت رأی برای توست. </p> <p>یوسف گفت: من خدا و تو را شاهد می‌گیرم که تمامی اهل مصر را آزاد کرده و اموال ایشان را به ایشان برگرداندم، و همچنین اختیارات و سلطنت و مهر و تخت و تاج تو را نیز به تو برگرداندم، بشرطی که جز به سیرت من نروی، و جز به حکم من حکم نکنی. </p> <p>پادشاه گفت: این خود، توبه و افتخار من است که جز به سیرت تو سیر نکنم و جز به حکم تو حکمی نرانم و اگر تو نبودی امروز بر تو سلطنتی نداشته و در دوران چهارده‌ساله گذشته نمی‌توانستم مملکت را اداره کنم و این تو بودی که سلطنت مرا به بهترین وجهی که تصور شود عزت و آبرو دادی، و اینک من شهادت می‌دهم بر اینکه معبودی نیست جز خدای تعالی، و او تنها و بدون شریک است، و شهادت می‌دهم که تو فرستاده اویی، و از تو تقاضا دارم که بر وزارت خود باقی باشی که تو نزد ما مکین و امینی.<span class="footnote" rel="1" title="عیاشی، ج ۲، ص ۱۸۱، ح ۴۰، ط تهران">*</span> مؤلف: روایات در این مقام بسیار است، اما چون اغلب آنها ربطی به غرض تفسیری ما   <code class="page" rel="11,282"/> ندارندلذا از نقل آنها خودداری می‌کنیم. </p> <p>و در تفسیر عیاشی آمده که سلیمان از سفیان نقل می‌کند که می‌گوید به امام صادق  (ع) عرض کردم: آیا جایز نیست که آدمی خود را تزکیه نماید (و از خوبی خود تعریف کند) ؟ فرمود: در صورتی که ناگزیر شود جایز است، مگر نشنیده‌ای گفتار یوسف را که به پادشاه مصر گفت: <span class="aya" rel="12_55" data-words="2-8">اجعلنی علی خزائن الأرض إنی حفیظ علیم</span> و همچنین گفتار عبد صالح را که گفت: <span class="aya" rel="7_68" data-words="5-8">أنا لکم ناصح أمین</span>؟<span class="footnote" rel="1" title="الدر المنثور، ج ۴ ص ۲۳، ط بیروت">*</span>. </p> <p>مؤلف: ظاهرا مقصود آن جناب از عبد صالح همان هود پیغمبر است که به قوم خود گفته بود: <span class="aya" rel="7_68" data-words="1-8">أبلغکم رسالات ربی و أنا لکم ناصح أمین *</span>. </p> <p>و در عیون به سند خود از عیاشی روایت کرده که گفته است: محمد بن نصر از حسن بن موسی روایت کرده که گفت: اصحاب ما از حضرت رضا (ع) روایت کرده‌اند که مردی به آن جناب عرض کرد: خدا اصلاحت کند، بفرما ببینم چگونه کار شما با مامون بدینجا بینجامید؟  (و گویا سائل عمل آن جناب را با مامون عملی ناپسند می‌پنداشته) و لذا حضرت ابی الحسن رضا (ع) فرمود: بگو ببینم از پیغمبر و وصی کدامیک از دیگری افضلند، مرد عرض کرد پیغمبر افضل از وصی است، فرمود: حال بگو ببینم مشرک افضل است و یا مسلم؟ عرض کرد البته مسلم. </p> <p>فرمود: عزیز مصر مشرک، و یوسف وزیر او پیغمبر بود، و این مامون مسلمان است و من وصی، یوسف از عزیز خواست تا او را مسئول امور مالی کند و گفت: <span class="aya" rel="12_55" data-words="2-8">اجعلنی علی خزائن الأرض إنی حفیظ علیم</span> ولی من چنین تقاضایی که نکردم هیچ، بلکه مامون مرا در قبول این ولایتعهدی مجبور کرد، آن گاه در معنای جمله‌ <span class="aya" rel="12_55" data-words="7-8">حفیظ علیم</span> فرمود: یعنی حافظ بر اموال، و عالم به هر زبانم<span class="footnote" rel="3" title="عیون الأخبار، ج ۲، ص ۱۳۸، باب ۴۰ ح ۱، ط تهران  (لیکن در عیون بجای محمد بن نصر، محمد بن نصیر می‌باشد)">*</span>. </p> <p>مؤلف: اینکه فرمود: <span class="aya" rel="12_55" data-words="2-5">اجعلنی علی خزائن الأرض</span> مقصود آن جناب نقل به معنای آیه است، و این روایت را عیاشی<span class="footnote" rel="4" title="تفسیر عیاشی ج ۲، ص ۱۸۰ ح ۳۸">*</span> نیز در تفسیر خود آورده، معانی الاخبار هم آخر آن را از فضل بن ابی قره از امام صادق (ع) نقل کرده است. </p> 
