<h2 class="sura">سوره روم مکی است و شصت آیه دارد </h2><h3 class="ayas">سوره الروم آیه‌های ۱ تا ۱۹</h3><code class="section" rel="30_1-19"/><h3>ترجمه آیات</h3> <p> <span class="trans" rel="30_0">به نام خداوند بخشنده مهربان </span><span class="trans" rel="30_1"> الم.  «۱» </span><span class="trans" rel="30_2">روم شکست خورد.  «۲» </span><span class="trans" rel="30_3">در نزدیکترین زمین به سرزمین عرب، و هم ایشان بعد از شکست خوردن به زودی غلبه خواهند کرد.  «۳» </span><span class="trans" rel="30_4">در چند سال بعد، آری زمام امور چه قبل از شکست خوردن روم و چه بعد از غلبه ایشان به دست خدا است، و آن وقت که رومیان غلبه کنند مؤمنین خوشحال شوند.  «۴» </span><span class="trans" rel="30_5">خوشحال می‌شوند به اینکه خدا به وعده خود در باره رومیان وفا کرد، آری او هر که را بخواهد نصرت می‌دهد و او عزیز و رحیم است.  «۵» </span><span class="trans" rel="30_6">باید به وعده خدا دل بست چون خدا هرگز خلف وعده نمی‌کند و لیکن بیشتر مردم نمی‌دانند.  «۶» </span><span class="trans" rel="30_7">آنها تنها ظاهری از زندگی دنیا می‌دانند و از آخرت غافلند.  «۷» </span><span class="trans" rel="30_8">آیا در نفس خود نمی‌اندیشند که خدا آسمانها و زمین و آنچه بین آن دو است جز به حق نیافریده و جز برای مدتی معین خلق نکرده؟ ولی بسیاری از مردم به مساله معاد و دیدار پروردگار خود کافرند.  «۸» </span><span class="trans" rel="30_9">آیا در زمین سیر نمی‌کنند ببینند عاقبت کفاری که قبل از ایشان بودند چه شد با اینکه آنها از اینها نیرومندتر بودند و زمین را زیر و رو کردند و آباد نمودند بیشتر از آن آبادیها که اینان کردند، اما همین که رسولان خدا با معجزه‌ها به سویشان آمدند کفر ورزیدند و خدا نابودشان کرد و خدا به ایشان ظلم نکرد بلکه خودشان به خود ظلم کردند.  «۹» </span><span class="trans" rel="30_10">و سرانجام کسانی که بدیها را به بدترین وجه مرتکب می‌شدند این شد که آیات خدا را تکذیب نموده و به آن استهزاء کنند.  «۱۰» </span><span class="trans" rel="30_11">خدا است که خلق را برای نخستین بار آفرید و سپس برای بار دوم نیز برمی‌گرداند و شما هم به سویش برمی‌گردید.  «۱۱» </span><span class="trans" rel="30_12">و روزی که قیامت به پا شود مجرمین مایوس می‌گردند.  «۱۲» </span><span class="trans" rel="30_13">و از شرکاء که درست کرده بودند هیچ یک شفیع آنان نگشته و خودشان به شرکایشان کفر می‌ورزند. <code class="page" rel="16,232"/> «۱۳» </span><span class="trans" rel="30_14"> و روزی که قیامت به پا شود آن روز فرقه‌ها از یکدیگر جدا می‌شوند.  «۱۴» </span><span class="trans" rel="30_15">اما آنان که ایمان آوردند و عمل صالح کردند در باغی و بهشتی شاد و خرمند.  «۱۵» </span><span class="trans" rel="30_16">و اما آنهایی که کفر ورزیده و آیات ما و روز دیدار آخرت را تکذیب کردند ایشان در عذاب احضار خواهند شد.  «۱۶» </span><span class="trans" rel="30_17">پس منزه است خدا، هم در آخر روز و هم در حینی که صبح می‌کنید.  «۱۷» </span><span class="trans" rel="30_18">و تنها او سزاوار ستایش در آسمانها و زمین است، هم در آخر شب و هم در حینی که ظهر می‌کنید.  «۱۸» </span><span class="trans" rel="30_19">زنده را از مرده بیرون می‌کند و مرده را از زنده درمی‌آورد و زمین را بعد از مردنش زنده می‌کند و به همین نحو شما بیرون می‌شوید.  «۱۹» </span></p>                                 <h3>بیان آیات‌ <span class="title" rel="30_1 30_2 30_3 30_4 30_5 30_6 30_7 30_8 30_9 30_10 30_11 30_12 30_13 30_14 30_15 30_16 30_17 30_18 30_19">اشاره به مضامین و غرض سوره مبارکه روم</span> </h3> <p> این سوره با وعده‌ای از خدا آغاز شده، و آن این است که: به زودی امپراطوری روم که در ایام نزول این سوره از امپراطوری ایران شکست خورد، بعد از چند سال بر آن امپراطوری غلبه خواهد کرد، و بعد از ذکر این وعده، منتقل می‌شود به وعده‌گاه اکبر که قیامت و یوم الوعدش گویند، روزی که تمامی افراد و اقوام در آن روز به سوی خدا بازمی‌گردند، آن گاه به استدلال بر مساله معاد پرداخته، سپس کلام را به آیات ربوبیت معطوف می‌دارد و صفات خاصه خدا را برمی‌شمارد، و در آخر، سوره را با وعده نصرت به رسول گرامی‌اش ختم می‌کند، و در فرا رسیدن این وعده تاکید بلیغ نموده و می‌فرماید: <span class="aya" rel="30_60" data-words="1-11">فاصبر إن وعد الله حق و لا یستخفنک الذین لا یوقنون</span> -صبر کن که وعده خدا حق است، و کسانی که یقین ندارند تو را در کارت سست نسازند ، و در چند آیه قبل نیز فرموده بود: <span class="aya" rel="30_47" data-words="15-20">و کان حقا علینا نصر المؤمنین</span> -یاری ما برای مؤمنین حقی است بر ما . </p> <p>پس معلوم شد که غرض سوره وعده دادن قطعی خدا به یاری دین است، و اگر قبل از بیان این غرض، مساله وعده غلبه روم را در چند سال بعد ذکر کرد، برای این است که مؤمنین وقتی دیدند که وعده غلبه روم عملی شد، یقین کنند که وعده دیگر خدا نیز عملی خواهد شد، و نیز یقین کنند که وعده آمدن قیامت هم، مانند سایر وعده‌هایش عملی می‌شود، آری عقل هر عاقلی حکم می‌کند که وقتی خدای تعالی دو تا از وعده‌هایش را عملی کرد سایر وعده‌هایش نیز عملی می‌شود، و باید از خطرهایی که وعده آن را می‌دهد بر حذر بود. <code class="page" rel="16,233"/><code class="aya" rel="30_2"/><code class="aya" rel="30_3"/> <span class="aya" rel="30_2-3" data-words="1-5">غلبت الروم، فی أدنی الأرض</span> کلمه"0 روم نام اقوامی از انسانهاست که در ساحل مدیترانه در غرب آسیا زندگی می‌کنند، در آن ایام این اقوام امپراطوری بزرگ و وسیعی تشکیل داده بودند، به طوری که دامنه آن تا حدود شامات توسعه یافته بود، در ایام نزول این سوره جنگی بین این امپراطوری، و امپراطوری ایران در سرزمینی میان شام و حجاز درگرفت، و روم از ایران شکست خورد، و ظاهرا مراد از کلمه <em>أرض</em> سرزمین حجاز و مراد از <span class="aya" rel="30_3" data-words="2-3">أدنی الأرض</span> نزدیکیهای این سرزمین است، و الف و لام در کلمه <em>الأرض</em> الف و لام عهد است. </p> <p> <span class="aya" rel="30_3-4" data-words="4-12">و هم من بعد غلبهم سیغلبون، فی بضع سنین</span> ضمیر جمع اولی و سومی به روم برمی‌گردد، ولی ضمیر جمع دومی (غلبهم) -بعضی<span class="footnote" rel="1" title="روح المعانی، ج ۲۱، ص ۱۷">*</span> گفته‌اند-به فرس برمی‌گردد، و معنایش این است که: رومیان بعد از غلبه فارسیان برایشان، به زودی غلبه خواهند کرد. </p> <p>ولی <span class="phrase">ممکن است آن را نیز به روم برگردانیم، و بگوییم که مصدر <em>غلبهم</em> مصدر مفعولی است، و در نتیجه اختلافی هم در مرجع ضمیرهای سه‌گانه پدید نمی‌آید، و معنای آیه چنین می‌شود که: رومیان بعد از مغلوب شدنشان به زودی غالب می‌شوند، <code class="aya" rel="30_4"/><code class="aya" rel="30_5"/>و کلمه <em rel="fa_30_4_2-2" data-sentence="302:31">بضع</em> در اعداد از سه تا نه را گویند.</span> </p> <p> <span class="aya" rel="30_4" data-words="4-10">لله الأمر من قبل و من بعد</span> دو کلمه قبل و بعد، در صورتی که به چیزی اضافه شوند، حرکات سه‌گانه فتحه و کسره و ضمه را می‌گیرند، و در صورتی که اضافه نشوند، و مضاف الیه آنها منوی و در تقدیر باشد، مبنی بر ضمه می‌شوند، یعنی غیر از ضمه حرکت دیگری به خود نمی‌گیرند. </p> <p>در جمله مورد بحث مضاف الیه آن دو منوی و مورد نظر است، و تقدیر آن چنین است  للَّه الامر من قبل ان غلبت الروم و من بعد ان غلبت-امر به دست خدا است قبل از آنکه روم مغلوب شود، و بعد از آنکه غلبه کند ، یعنی قبل از آن و بعد از این امر به دست او است، به هر چه بخواهد امر می‌کند، پس هر کس را بخواهد یاری می‌کند، و هر کس را نخواهد یاری نمی‌کند. </p> <p>بعضی<span class="footnote" rel="2" title="روح المعانی، ج ۲۱، ص ۲۰">*</span> از مفسرین گفته‌اند معنایش این است که: امر به دست خدا است، قبل از غالب شدن روم، یعنی همان هنگامی که مغلوب بودند، و از بعد از مغلوب شدنشان، یعنی     <code class="page" rel="16,234"/> هنگامی که غالب بودند، و خلاصه هم هنگام مغلوب شدن و هم هنگام غالب شدنشان، ولی معنای اول بهتر است، هر چند که بهتر بودنش به حدی نیست که بگوییم تنها آن معنا متعین است. </p> <h3> <span class="title" rel="30_5 30_4">وجوهی که در معنای آیه: <span class="aya" rel="30_4-5" data-words="12-16">یومئذ یفرح المؤمنون، بنصر الله...</span> و ارتباط آن با قبل (غلبت الروم...) گفته شده است </span> </h3> <p> <span class="aya" rel="30_4-5" data-words="11-23">و یومئذ یفرح المؤمنون، بنصر الله ینصر من یشاء و هو العزیز الرحیم</span> <span class="phrase">ظرف: در این روز، متعلق است به <em rel="fa_30_4_13-13" data-sentence="30:338">یفرح</em> ، و همچنین کلمه‌ <span class="aya" rel="30_5" data-words="1-2">بنصر الله</span>، و معنای آیه این است که: روزی که روم غلبه می‌کند مؤمنان به نصرت خدا-که وعده دیگر او است- خوشحال می‌شوند،  (و با خود می‌گویند خدا دو وعده داده بود، یکی پیشگویی غلبه روم بود، و دوم یاری مؤمنان، اولی صورت خارج به خود گرفت، پس معلوم می‌شود آن دیگر هم خواهد شد).</span> </p> <p>جمله‌ <span class="aya" rel="30_5" data-words="3-5">ینصر من یشاء</span>، جمله‌ای است از نو، که جمله‌ <span class="aya" rel="30_4" data-words="4-10">لله الأمر من قبل و من بعد</span> را تقریر و اثبات می‌کند، و در جمله‌ <span class="aya" rel="30_5" data-words="6-9">و هو العزیز الرحیم</span> می‌خواهد بفرماید: خدا عزیز است، و به همین جهت هر که را بخواهد با یاری خود عزت می‌دهد، و رحیم است، رحمت خود را به هر کس بخواهد اختصاص می‌دهد. </p> <p>البته در معنا و تفسیر آیه مورد بحث وجوه دیگری است ضعیف، که ذیلا از نظر خواننده می‌گذرد. </p> <p><span class="phrase">اول اینکه: جمله <em rel="fa_30_4_11-12" data-sentence="16:382">و یومئذ</em> عطف باشد بر جمله <em>من قبل</em> ، و مراد از آن این باشد که سلطنت خدا مختص به قبل و بعد نیست، بلکه حال نیز در تحت سلطنت اوست، گویا فرموده: امر به دست خدا است، چه قبل از فلان، و چه بعد از آن، و چه در حال، آن گاه جمله <span class="aya" rel="30_4" data-words="13-14">یفرح المؤمنون</span> ابتدای کلام است، اشکال این وجه این است که‌نظم آیه را به هم می‌زند، و اول آن از آخرش جدا می‌گردد.</span> </p> <p><span class="phrase">دوم اینکه: کلمه‌ <span class="aya" rel="30_5" data-words="1-2">بنصر الله</span> متعلق است به کلمه <em rel="fa_30_4_14-14" data-sentence="98:106">مؤمنون</em> نه به کلمه <em rel="fa_30_4_13-13" data-sentence="168:81">یفرح</em>  آن گاه به ملازمه‌ای که در مقام هست، فهمیده می‌شود که غلبه روم به نصرت خدا بوده.</span> </p> <p>اشکال این وجه این است که: مستلزم آن می‌شود که مؤمنین هم در روز غلبه فرس خوشحال شوند، و هم در روز غلبه روم، چون در غلبه نصرتی است برای طرف غالب، و نصرت هم همیشه از خدا است، هم چنان که خودش فرموده: <span class="aya" rel="3_126" data-words="12-20">و ما النصر إلا من عند الله العزیز الحکیم</span><span class="footnote" rel="1" title="نصرت نمی‌رسد مگر از ناحیه خدای عزیز و حکیم سوره آل عمران، آیه ۱۲۶">*</span> پس اگر در آیه، فرح مؤمنین را اختصاص داده به روز غلبه روم، ترجیح بدون مرجحی مرتکب   <code class="page" rel="16,235"/> شده است، -دقت بفرمایید-. </p> <p><span class="phrase">سوم اینکه: مراد از <em rel="fa_30_5_1-2" data-sentence="19:278">نصر اللَّه</em> یاری مؤمنین علیه مشرکین در روز جنگ بدر است، نه یاری روم علیه فرس، هر چند که هر دو یاری در یک زمان اتفاق افتاده باشد، پس گویا فرموده: روم به زودی و در چند سال بعد غلبه می‌کند، و در هنگام غلبه روم مؤمنین هم بر مشرکین غلبه می‌کنند، و به نصرتی که خدا به ایشان داده خوشحال می‌گردند.</span> اشکال این وجه این است که: با جمله: خدا هر که را بخواهد یاری می‌کند سازگار نیست. </p> <p><span class="phrase">چهارم اینکه: مراد از <em rel="fa_30_5_1-1" data-sentence="21:172">نصرت</em> نصرت مؤمنین است، اما نه در جنگ بدر، بلکه به همین که روم طبق پیشگویی قرآن غلبه کرده، چون این پیشامد مؤمنین را سرفراز می‌کند، و می‌توانند قرآن و دین خود را به رخ کفار بکشند.</span> </p> <p>بعضی<span class="footnote" rel="1" title="روح المعانی، ج ۲۱، ص ۲۱">*</span> دیگر گفته‌اند: <em>مراد از</em> نصرت ، استیلای بعضی از کفار بر بعضی دیگر، و تفرقه کلمه آنها و شکستن شوکت آنهاست . و این وجوه و امثال اینها وجوه قابل اعتناء نیست. </p> <h3> <span class="title" rel="30_6">اشاره‌ای در مورد وجه اینکه خداوند خلف وعده نمی‌کند <span class="aya" rel="30_6" data-words="3-6">لا یخلف الله وعده</span> </span> </h3> <p> <code class="aya" rel="30_6"/> <span class="aya" rel="30_6" data-words="1-12">وعد الله، لا یخلف الله وعده و لکن أکثر الناس لا یعلمون</span> کلمه‌ <span class="aya" rel="30_6" data-words="1-2">وعد الله</span> مفعول مطلق فعل حذف شده است، و تقدیر آن <em>وعد اللَّه وعدا</em>  می‌باشد، یعنی خدا وعده داده وعده دادنی چنین و چنان. و <span class="phrase">جمله <em rel="fa_30_6_3-4" data-sentence="5:45">لا یخلف</em> از اخلاف است، و اخلاف به وعده وفا نکردن است.</span> و جمله‌ <span class="aya" rel="30_6" data-words="1-2">وعد الله</span> تاکید و تثبیت وعده سابق است، که می‌فرمود <span class="aya" rel="30_3" data-words="9-9">سیغلبون</span>، و <span class="aya" rel="30_4" data-words="13-14">یفرح المؤمنون</span>، هم چنان که جمله‌ <span class="aya" rel="30_6" data-words="3-6">لا یخلف الله وعده</span>، تاکید و تثبیت جمله‌ <span class="aya" rel="30_6" data-words="1-2">وعد الله</span> است. </p> <p>مساله خلف وعده نکردن خدا، در آیه مورد بحث و آیه‌ <span class="aya" rel="13_31" data-words="50-54">إن الله لا یخلف المیعاد</span><span class="footnote" rel="2" title="به درستی که خداوند از وعده خود تخلف نمی‌کند سوره رعد، آیه ۳۱">*</span> آمده، که به کلی خلف وعده را از خدا نفی می‌کند و خلف وعده هر چند در پاره‌ای اوقات از قبیل موارد اضطراری عملی پسندیده می‌شود، و به همین جهت می‌توان گفت قبح آن ذاتی نیست، و لیکن از آنجایی که هیچ عاملی خدا را مضطر به خلف وعده نمی‌کند، پس خلف وعده در حق او همیشه زشت است. </p> <p>علاوه بر این خلف ملازم با کمبود داشتن است، و خدا کاملی است که کمبود در باره او محال است. </p> <p>     <code class="page" rel="16,236"/> از این هم که بگذریم خودش در آیات مذکور از کلام مجیدش خبر داده که خلف وعده نمی‌کند، و او راستگوترین راستگویان است، و همو است که در کلام بی مانندش فرموده: <span class="aya" rel="38_84" data-words="3-5">و الحق أقول</span><span class="footnote" rel="1" title="من همواره حق می‌گویم سوره ص، آیه ۸۴">*</span>. </p> <p> <span class="aya" rel="30_6" data-words="7-12">و لکن أکثر الناس لا یعلمون</span> -یعنی و لیکن بیشتر مردم به شؤون خدای تعالی جاهلند، و به وعده او اطمینان و وثوق ندارند، او را چون امثال خود می‌پندارند، که هم راست می‌گویند، و هم دروغ، هم وعده می‌دهند، و هم خلف وعده می‌کنند. </p> <h3> <span class="title" rel="30_7">چند وجه در بیان مفاد آیه: <span class="aya" rel="30_7" data-words="1-5">یعلمون ظاهرا من الحیاة الدنیا...</span> </span> </h3> <p> <code class="aya" rel="30_7"/> <span class="aya" rel="30_7" data-words="1-11">یعلمون ظاهرا من الحیاة الدنیا و هم عن الآخرة هم غافلون</span> <span class="phrase">جمله <em>یعلمون</em> به طوری که در کشاف گفته-بدل است از جمله <em rel="fa_30_6_11-12" data-sentence="61:327">لا یعلمون</em> و با در نظر گرفتن اینکه هر جا بدل در کلام آید <em>مبدل منه</em> آن در حکم سقوط است، از این به دست می‌آید که فرقی بین ندانستن یعنی جهل و بین دانستنی که از امور مادی تجاوز نمی‌کند نیست، یعنی کسی که عملش تنها در امور مادی است، در حقیقت با جاهل هیچ فرقی ندارد<span class="footnote" rel="2" title="تفسیر کشاف، ج ۳، ص ۴۶۸">*</span>.</span> </p> <p>بعضی<span class="footnote" rel="3" title="روح المعانی، ج ۲۱، ص ۲۲">*</span> دیگر گفته‌اند: جمله مذکور استثنایی است، می‌خواهد علت جهلشان را بیان کند، جهلشان به حقانیت وعده خدا، و اینکه امر به دست اوست، چه قبل و چه بعد، و او مؤمنین را علیه کفار یاری خواهد کرد، و آن علت این است که: علم خود را به اموری مادی اختصاص داده‌اند، و معنای آن این است که: کفار حقایق مذکور را نمی‌دانند، و علمی ندارند، مگر به امور ظاهری دنیا و این ظاهرتر است. </p> <p>و اگر کلمه <em>ظاهرا</em> را نکره آورد، و فرمود: ظاهری از حیات دنیا را می‌دانند، برای این است که آن را تحقیر کند، و ظاهر حیات دنیا، در مقابل باطن آن، همان چیزهایی است که با حواس ظاهریشان احساس می‌کنند، و این احساس وادارشان می‌کند که در پی تحصیل آن برآیند، و به آن دل‌بسته، غیر آن را یعنی حیات آخرت، و معارف مربوط به آن را فراموش کنند، و از خیرات و منافعی که در آن است، و منافع و خیرات واقعی و به حقیقت معنای کلمه است غفلت بورزند. </p> <p>بعضی<span class="footnote" rel="4" title="روح المعانی، ج ۲۱، ص ۲۱">*</span> دیگر گفته‌اند: <em>کلمه</em> ظاهر در آیه به معنای زایل است، و استشهاد         <code class="page" rel="16,237"/> کرده‌اند به شعر شاعر که گفته: <span class="poem">و عیرها الواشون أنی أحبها / و تلک شکاة ظاهر عنک عارها</span> یعنی سخن‌چینان محبوبه مرا سرزنش کردند به اینکه من او را دوست می‌دارم و ننگ این سرزنش از محبوبه من زایل شدنی است. </p> <p>و معنای آیه این است که: کفار از دنیا چیزهایی را می‌دانند که زایل و ناپایدار است . و لیکن این معنا که برای کلمه <em>ظاهر</em> کرده‌اند، معنای غیر متداولی است. </p> <h3> <span class="title" rel="30_8">توضیح مراد از اینکه فرمود: خداوند جهان را جز به <em>حق</em> و <span class="aya" rel="30_8" data-words="19-20">أجل مسمی</span> نیافرید </span> </h3> <p> <code class="aya" rel="30_8"/> <span class="aya" rel="30_8" data-words="1-20">أ و لم یتفکروا فی أنفسهم ما خلق الله السماوات و الأرض و ما بینهما إلا بالحق و أجل مسمی...</span> مراد از حق بودن خلقت آسمانها و زمین، و آنچه بین آن دو است، -و خلاصه حق بودن همه عوالم محسوس-این است که: خلقت آن عبث و بی نتیجه نبوده، که موجود شود و بعد معدوم گردد، و دوباره موجود گشته و سپس معدوم شود، بدون اینکه غرضی و هدفی از آن منظور باشد، پس خدای تعالی اگر عالم را خلق کرده به خاطر غایت و نتیجه‌ای بوده که بر خلقت آن مترتب می‌شده. </p> <p>ممکن است گفته شود غایت و نتیجه خلقت هر جزء از عالم جزئی دیگر است، که بعد از آن موجود می‌شود، مانند فرزند که بعد از پدر به وجود می‌آید، پس هر موجود آینده‌ای خلف و نتیجه موجود قبلی خویش است. لیکن این حرف صحیح نیست، چون سراپای عالم با همه اجزایش دائم الوجود نیست بلکه همه آن فانی و هالک است، و قهرا باید نتیجه و هدفی از خلقت آن در بین باشد، که آن نتیجه بعد از فنای آن هویدا می‌شود، و به همین جهت می‌بینیم که جمله: خلق نکرد آسمانها و زمین و ما بین آن دو را مگر به حق مقید کرد به جمله: <em>و سرآمدی معین</em> . </p> <p>پس معلوم می‌شود هستی عالم تا مدتی معین است، و بنا بر این استفهام در آیه، برای تعجب است، و تعبیر به تفکر در نفوس، از باب به‌کار بردن کنایه است، و معنای آن این است که: آیا این قدر فراغت خاطر ندارند که در این مساله بیندیشند؟ و آن را در ذهن خود بیاورند؟ گویا کفار از بس سرگرم امور دنیا هستند، و برای آن تلاش نموده، و فکرشان پریشان است که خود را هم فراموش کرده‌اند، و در صورتی که خود را در ذهن خود حاضر سازند، در حقیقت در خویشتن خود قرار گرفته‌اند، آن وقت تفکرشان تفکری با تمرکز خواهد بود، و فکرشان پراکنده و متفرق نخواهد بود، پس آن وقت فکر ایشان را به سوی حق هدایت و به واقع امر ارشاد می‌کند. <code class="page" rel="16,238"/> بعضی<span class="footnote" rel="1" title="روح المعانی، ج ۲۱، ص ۲۳">*</span> گفته‌اند: مراد از تفکرشان در انفسشان، این است که: در خلقت خود فکر کنند، که یک یکشان حادثند، و حادث محتاج به پدید آورنده‌ای قدیم، زنده، قادر، دانا و حکیم است، پس چنین پدید آورنده‌ای آنچه پدید می‌آورد عبث و بیهوده نمی‌باشد، بلکه به منظور هدفی پدید می‌آورد، که مطلوب و پسندیده است، به طوری که نمی‌توان از آن چشم پوشید، و این هدف چیزی نیست که عاید خود او گردد، برای اینکه او غنی مطلق است، بلکه چیزی است که باز عاید خلق می‌شود، و آن عبارت است از پاداش نیک، و این پاداش نیک ممکن نیست داده شود مگر در برابر عمل صالح، پس باید دینی و شریعتی باشد تا عمل نیک را از عمل زشت مشخص کند، و چون پای دین به میان آید، ناچار باید کلاسی باشد که افراد در آن کلاس امتحان خود را نسبت به آن دین بدهند، و نیز باید عالم دیگری باشد که آنان که در آن کلاس مردود شده‌اند، کیفر، و آنان که موفق شده‌اند پاداش داده شوند، آن کلاس همان دنیا، و آن عالم دیگر عالم آخرت است . </p> <p>ولی این تفسیر صحیح نیست، برای اینکه هر چند جمله‌ <span class="aya" rel="30_8" data-words="1-6">أ و لم یتفکروا فی أنفسهم</span> با آن سازگاری دارد، اما اتصال آن با جمله‌ <span class="aya" rel="30_8" data-words="7-10">ما خلق الله السماوات</span>، با آن نمی‌سازد، مگر اینکه از اتصال صدر و ذیل آیه صرف نظر شود، و آن هم صحیح نیست. </p> <p>جمله‌ <span class="aya" rel="30_8" data-words="7-20">ما خلق الله السماوات و الأرض و ما بینهما إلا بالحق و أجل مسمی</span>، همان واقعیت و فکر است که باید در آن امعان و دقت کنند، و بیانش بنا بر آنچه گذشت. این است که: خداوند، همه عالم و جزئی از آن را هم جز به حق نیافریده، حال چه این خلق ملابس و متصف به حق باشد و یا مصاحب و همراه با آن، هر چه باشد، آن را به خاطر غرضی و غایتی حقیقی آفریده، نه اینکه غرضش سرگرمی و عبث بوده باشد، و نیز نیافریده مگر برای مدتی معین، پس هیچ یک از اجزای عالم تا بی نهایت باقی نمی‌ماند، بلکه روزی فانی می‌شود، و وقتی یک یک اجزای عالم، و نیز مجموع آن، مخلوقی دارای نتیجه و غایت باشد، و نیز وقتی هیچ یک از اجزای آن دائمی نباشد، معلوم می‌شود غایت و نتیجه آن بعد از فنای آن مترتب می‌شود، و این همان آخرتی است که بعد از گذشتن عمر دنیا و فنای آن ظاهر می‌شود. </p> <p>جمله‌ <span class="aya" rel="30_8" data-words="21-28">و إن کثیرا من الناس بلقاء ربهم لکافرون</span> با اینکه فعل تعجب در آن نیامده، مع ذلک افاده تعجب می‌کند، هم چنان که آیه با استفهام تعجبی آغاز شد. و مراد از <em>لقاء اللَّه</em>  همان بازگشت به سوی او در معاد است، و اگر آن را دیدار خوانده، برای این است که کفر   <code class="page" rel="16,239"/> آنان را شگفت‌آورتر سازد، و بفهماند که چطور ممکن است از ناحیه خدا آغاز گردند، ولی سرانجامشان به سوی او نباشد، و به همین جهت مطلب را با کلمه <em>ان</em> تاکید کرد تا اشاره کرده باشد به اینکه کفر به معاد فی نفسه چیزی است که قابل قبول نیست. </p> <p><code class="aya" rel="30_9"/> <span class="aya" rel="30_9" data-words="1-13">أ و لم یسیروا فی الأرض فینظروا کیف کان عاقبة الذین من قبلهم...</span> بعد از آنکه فرمود: بسیاری از مردم به معاد کافرند، و چون با کفر به معاد، دین حق لغو می‌شود، لذا دنباله آن سرگذشت امت‌های کافر گذشته را خاطرنشان ساخت، باشد که از شنیدن آن عبرت گرفته و از کفر دست بردارند، و کلمه <em>اثاروا الأرض</em> به معنای زیر و رو کردن زمین برای زراعت و تعمیر و امثال آن است. </p> <p> <span class="aya" rel="30_9" data-words="34-38">و لکن کانوا أنفسهم یظلمون</span> -یعنی خدا به ایشان ستم نکرد، بلکه خودشان با کفر و معصیت به خود ستم کردند. </p> <h3> <span class="title" rel="30_10">دو وجه در معنای آیه: <span class="aya" rel="30_10" data-words="1-10">ثم کان عاقبة الذین أساؤا السوای أن کذبوا بآیات الله...</span> </span> </h3> <p> <code class="aya" rel="30_10"/> <span class="aya" rel="30_10" data-words="1-14">ثم کان عاقبة الذین أساؤا السوای أن کذبوا بآیات الله و کانوا بها یستهزؤن</span> <span class="phrase">این آیه سرانجام کار ستمگران مذکور را بیان می‌کند، و به همین جهت با کلمه <em>ثم -سپس</em> تعبیر کرد، و کلمه <em>عاقبة</em> با (نصب) خوانده می‌شود، چون خبر <em>کان</em> و اسم  <em>کان</em> کلمه <em rel="fa_30_10_6-6" data-sentence="192:179">سوای</em> است، و با اینکه قاعدتا باید اسم <em>کان</em> اول بیاید، و سپس خبر، اگر خبر را مقدم ذکر کرده، برای این است که حصر را افاده کند، و بفهماند که سرانجامشان جز <em rel="fa_30_10_6-6" data-sentence="403:11">سوای</em> چیزی نیست.</span> </p> <p>در کلمه <em>اساؤا</em> نفرموده در چه چیز بد کردند، و خلاصه متعلق آن را ذکر نکرده و معنایش عملوا السوء-بد کردند <em>، است و کلمه</em> سوای به معنای حالتی است که صاحبش از آن در رنج باشد، و مقصود از آن در این جا عذاب بد است و جمله‌ <span class="aya" rel="30_10" data-words="7-10">أن کذبوا بآیات الله</span> در تقدیر لتکذیبهم بآیات اللَّه است، و لام تعلیل از آن حذف شده. </p> <p>و معنایش این است که: سپس سوء العذاب سرانجام کار کسانی شد که عمل بد می‌کردند، و غیر این سرانجامی نداشتند، برای اینکه آیات خدا را تکذیب و استهزاء می‌کردند. </p> <p>بعضی<span class="footnote" rel="1" title="روح المعانی، ج ۲۱، ص ۲۴">*</span> گفته‌اند: <em>کلمه</em> سوای مفعول است برای کلمه <em>اساؤا</em> و خبر کان جمله <span class="aya" rel="30_10" data-words="7-8">أن کذبوا...</span> است، و معنای آیه این است که: گناهان سرانجام گنه‌کاران را به کفر و تکذیب آیات خدا و استهزای آن کشانید . </p> <p>لیکن هر چند این معنا در جای خود صحیح است، و گناه چنین طبعی دارد، و لیکن   <code class="page" rel="16,240"/> مناسب با مقام همان معنای اول است، چون مقام، مقام انذار و بصیرت و عبرت است، و مناسب با چنین مقامی این است که: سرانجام گنه‌کاران که همان <em>سوء العذاب</em> است به رخ آنان کشیده شود، نه اینکه بگوییم: زنهار گناه مکنید که سرانجام کسانی که قبل از شما گناه کردند این شد که به بزرگترین گناهان یعنی تکذیب آیات خدا و استهزای آن دچار شدند . </p> <p><code class="aya" rel="30_11"/> <span class="aya" rel="30_11" data-words="1-8">الله یبدؤا الخلق ثم یعیده ثم إلیه ترجعون</span> بعد از آنکه حجت بر معاد را ذکر کرد و تکذیب بسیاری از مردم را خاطرنشان ساخت، نتیجه را به طور خلاصه بیان فرمود، و آن این است که: آغاز و انجام به دست خدای سبحان است، و همه به سوی او بازمی‌گردند، و مراد از خلق، مخلوقات است، و به همین جهت ضمیر جمع را به آنان برگردانید، و فرمود ترجعون-برمی‌گردانده می‌شوید . </p> <p><code class="aya" rel="30_12"/> <span class="aya" rel="30_12" data-words="1-6">و یوم تقوم الساعة یبلس المجرمون</span> این آیه حال مجرمین را بیان می‌کند، که بعد از قیام ساعت یعنی برگشتن به سوی خدا برای حساب و جزاء، چه حالی دارند. و <span class="phrase">کلمه <em rel="fa_30_12_5-5" data-sentence="5:100">یبلس</em> از مصدر <em>ابلاس</em> است، که: به معنای نومیدی از رحمت خداست، که منشا همه شقاوتها و بدبختی‌ها است.</span> </p> <p><code class="aya" rel="30_13"/> <span class="aya" rel="30_13" data-words="1-11">و لم یکن لهم من شرکائهم شفعاء و کانوا بشرکائهم کافرین</span> این جمله می‌خواهد بفرماید: این گروه با یاسی که از ناحیه اعمال خودشان دارند، از شفاعت خدایانی هم که در دنیا شریک خدا گرفته بودند، و به آن امید، آنها را می‌پرستیدند، و می‌گفتند: <span class="aya" rel="10_18" data-words="14-17">هؤلاء شفعاؤنا عند الله</span> -اینها شفیعان ما، نزد خدایند ، مایوس خواهند شد، و عبادت بت‌ها را پنهان خواهند کرد <span class="aya" rel="30_13" data-words="8-11">و کانوا بشرکائهم کافرین</span> -پرستشی را که نسبت به شرکاء داشتند پنهان می‌کنند <em>، چون کلمه</em> کافرین <em>به معنای</em> ساترین است. </p> <p><code class="aya" rel="30_14"/><code class="aya" rel="30_15"/><code class="aya" rel="30_16"/> <span class="aya" rel="30_14" data-words="1-6">و یوم تقوم الساعة یومئذ یتفرقون</span>... <span class="phrase"><span class="aya" rel="30_16" data-words="14-14">محضرون</span> در مجمع البیان گفته: کلمه <em rel="fa_30_15_9-9" data-sentence="89:491">روضة</em> به معنای بستانی است که حسن منظر و خوشبویی او به نهایت رسیده باشد<span class="footnote" rel="1" title="مجمع البیان، ج ۸، ص ۲۹۸">*</span>، و در مفردات گفته: <em>کلمه</em> حبر به معنای اثر نیکی است که همه آن را مستحسن بدارند، -تا آنجا که گفته: -معنای‌ <span class="aya" rel="30_15" data-words="8-10">فی روضة یحبرون</span> این است که: در باغی فرح می‌کنند، بقدری که اثر و نشانه تنعم در سیمایشان ظاهر شود<span class="footnote" rel="2" title="مفردات راغب، ماده &lt;em&gt;حبر&lt;/em&gt; ">*</span>.</span> </p> <p>     <code class="page" rel="16,241"/> و مراد از تفرق خلق در روز قیامت این است که: صالحان از مجرمان جدا می‌گردند، یکی به آتش، و دیگری به بهشت وارد می‌شود، همان طور که دو آیه بعد آن را شرح می‌دهد. </p> <p>و لزوم این تمایز در وجود، همان حقیقتی است که خدای تعالی آن را برهان بر ثبوت معاد گرفت، آنجا که فرمود <span class="aya" rel="45_21" data-words="1-19">أم حسب الذین اجترحوا السیئات أن نجعلهم کالذین آمنوا و عملوا الصالحات سواء محیاهم و مماتهم ساء ما یحکمون</span><span class="footnote" rel="1" title="یعنی آیا کسانی که مرتکب گناهان می‌شوند، گمان کرده‌اند که ما ایشان را برابر با کسانی می‌دانیم که ایمان آورده و اعمال نیک کرده‌اند؟ و زندگی و مرگشان یکسان است؟ چه بد داوری است که کرده‌اند سوره جاثیه، آیه ۲۱">*</span>. </p> <h3> <span class="title" rel="30_17 30_18">نکاتی که از آیه: <span class="aya" rel="30_17-18" data-words="1-10">فسبحان الله حین تمسون و حین تصبحون، و له الحمد...</span> استفاده می‌شود </span> </h3> <p> <code class="aya" rel="30_17"/><code class="aya" rel="30_18"/> <span class="aya" rel="30_17-18" data-words="1-19">فسبحان الله حین تمسون و حین تصبحون، و له الحمد فی السماوات و الأرض و عشیا و حین تظهرون</span> بعد از آنکه بیان داشت که خدا خلقت را آغاز کرده، و سپس ایشان را برای لقای خود مبعوث می‌کند، و سپس به دو طایفه بهشتی و دوزخی، متنعم و معذب متفرق می‌کند، مؤمنین را که اعمال صالح می‌کنند به سوی بهشت، و کفار را که آیات خدا را تکذیب می‌کنند به دوزخ می‌برد، و نیز بعد از آنکه خاطرنشان ساخت که تکذیب‌کنندگان آیات خدا در دنیا نیرومند و مرفه و توانگر هستند، و لیکن آخرت را فراموش کرده و در نتیجه آیات خدای را تکذیب نموده، و بدان استهزاء کردند، و سرانجام کارشان منتهی به عذاب استیصال شد، و این عذاب کیفر ظلمی بود که خودشان به خود کردند، و خدا به آنان ظلم نکرد. </p> <p>و چون از بیان مزبور، این معنا به دست آمد که در دار خلقت تدبیری الهی و متقن در کار هست، تدبیری که بهتر از آن و زیباتر از آن تصور ندارد، و نیز به دست آمد که انسانها در سیر تاریخی خود گناهان و خطاهایی در عقیده داشته، و در باره پروردگار خود مرتکب بدیها، و اسائه ادبها شدند، شریک‌هایی برایش تراشیده، و دیدارش را منکر شدند، و گناهانی دیگر کردند. </p> <p>لذا دنبالش خدای را در هر زمان متجدد تسبیح، و بر صنع و تدبیرش در آسمانها و زمین یعنی در سراسر عالم مشهود تحمید کرده، پس خدا از آن عقاید باطل و اعمال زشت منزه است، و در تمامی آنچه در آسمان و زمین آفریده محمود و ستایش شده است. </p> <p>از این حمد و تسبیح چند نکته به دست می‌آید. اول اینکه: تسبیح و تحمید در آیه شریفه انشایی، و از ناحیه خود خدای تعالی است، نه اینکه برای دیگران انشاء کرده باشد، تا معنایش قولوا سبحان اللَّه، و قولوا الحمد للَّه-خدا را تسبیح و تحمید کنید باشد. </p> <p>   <code class="page" rel="16,242"/> و این اولین بار نیست که خدا خود را تسبیح و تحمید گفته، بلکه در کلام مجیدش مکرر آمده، مانند آیه: <span class="aya" rel="37_180" data-words="1-4">سبحان ربک رب العزة</span><span class="footnote" rel="1" title="منزه است خدای تو که پروردگار عزت است سوره صافات، آیه ۱۸۰">*</span>، و آیه‌ <span class="aya" rel="25_1" data-words="1-6">تبارک الذی نزل الفرقان علی عبده</span><span class="footnote" rel="2" title="حمد خدایی را که فرقان را بر بنده‌اش نازل کرد سوره فرقان، آیه ۱">*</span>. </p> <p>نکته دوم اینکه: مراد از تسبیح و تحمید معنای مطلق آن است، نه نمازهای واجب روزانه، که بیشتر مفسرین<span class="footnote" rel="3" title="روح المعانی، ج ۲۱، ص ۲۷">*</span> که کلمه <em>قول</em> را در تقدیر گرفته‌اند و گفته‌اند: معنای آیه این است که: بگویید سبحان اللَّه و الحمد للَّه . </p> <p>سوم اینکه: جمله‌ <span class="aya" rel="30_18" data-words="1-7">و له الحمد فی السماوات و الأرض</span> جمله‌ای است معترضه، که بین معطوف و معطوف علیه واقع شده دو جمله‌ <span class="aya" rel="30_18" data-words="8-12">و عشیا و حین تظهرون</span> هر دو عطفند بر محل <span class="aya" rel="30_17" data-words="3-4">حین تمسون</span>، نه بر جمله‌ <span class="aya" rel="30_18" data-words="4-7">فی السماوات و الأرض</span>، تا در نتیجه صبح و عصر مخصوص تسبیح و سماوات و ارض و ظهر و شب مخصوص حمد شود، بلکه همه این اوقات مخصوص تسبیح، و همه مکانها مخصوص حمد است. </p> <p>بنا بر این سیاق آیه اشاره می‌کند به اینکه خلقت و تدبیری که در آسمانها و زمین هست مخصوص خدا است، که با حسنش اقتضای حمد و ثنای خدای سبحان را دارد، و نیز می‌رساند که انسان در سیر تاریخ و در زمانهای مختلف، شرک و گناهانی مرتکب شده، که ساحت مقدس خدای تعالی منزه از آن است. </p> <p>البته می‌توان اعتبار دیگری را در نظر گرفت که با آن اعتبار تحمید و تسبیح مربوط به یک چیز می‌شود، و آن این است که: زمانها با همه دگرگونیها و گذشتن‌هایش، خود یکی از موجودات آسمانها و زمین است، و با وجود خود، خدای را ثنا می‌گوید، آن گاه آنچه در آسمانها و زمین است، با فقر و حاجتی که به خدای تعالی دارد، و ذلتی که در پیشگاه او دارد و نقصی که نسبت به کمال او دارد، او را تسبیح گفته و از نقص و حاجت و ذلتی که در خویش سراغ دارد منزه می‌دارد، هم چنان که خدا می‌گوید <span class="aya" rel="17_44" data-words="10-16">و إن من شیء إلا یسبح بحمده</span><span class="footnote" rel="4" title="موجودی نیست مگر اینکه تسبیح حمد او را می‌گوید سوره اسراء، آیه ۴۴">*</span>، و این اعتبار هر چند که در جای خود صحیح است لیکن منظور نظر دو آیه مورد بحث نیست. </p> <p>مفسرین در معنای دو آیه اقوال مختلف دیگری دارند، که مهم‌ترین آنها را در آنجا که         <code class="page" rel="16,243"/> وجوه را ذکر می‌کردیم، نقل نمودیم. </p> <p>و <span class="phrase">اگر در آیه شریفه در باره صبح و عصر و ظهر، کلمه <em>حین</em> را آورد، ولی در خصوص <em>عشاء-سر شب</em> این کلمه را نیاورد، بلکه فرمود <em rel="fa_30_18_9-9" data-sentence="132:199">عشیا</em> ، از این جهت است که کلمه مذکور فعلی از باب افعال از آن مشتق نشده، به خلاف مساء و صباح و ظهیره <em>که </em> امساء و اصباح و اظهار از آنها مشتق شده است، و داخل شدن در مساء و صباح و ظهیره  را می‌رساند.</span> -اینطور<span class="footnote" rel="1" title="روح المعانی، ج ۲۱، ص ۲۹">*</span> گفته‌اند-. </p> <p>باقی می‌ماند خطاب در <span class="aya" rel="30_17" data-words="3-7">حین تمسون و حین تصبحون</span> و تظهرون-عصر می‌کنید و صبح و ظهر می‌کنید که آیا این خطاب از باب التفات است، و یا نکته‌ای دیگر دارد؟ در جواب می‌گوییم: نه، از باب التفات نیست، بلکه از باب تعمیم خطابی است که در آغاز سوره متوجه رسول خدا (ص) کرد که بعد از بیان حقایق، هنگام نتیجه گرفتن رو به همه بشر نموده، و فرموده است‌حال که مطلب از این قرار است، پس برای شما ای گروه بشر ثابت شد که خدا هنگامی که شما آدمیان داخل عصر و صبح و شب و ظهر می‌شوید، منزه است، و در همه آسمانها و زمین ثنایی جمیل دارد. </p> <p>نظیر این تعمیم در خطاب، در آیه قبلی بود که می‌فرمود: و الیه ترجعون-خدا خلقت را آغاز کرده، و آن را اعاده می‌دهد، و به سویش بازمی‌گردید و نیز در آیه بعد که می‌فرماید: <span class="aya" rel="30_19" data-words="1-17">یخرج الحی من المیت و یخرج المیت من الحی و یحی الأرض بعد موتها و کذلک تخرجون</span> -زنده را از مرده، و مرده را از زنده بیرون می‌آورد، و زمین را بعد از مردنش زنده می‌کند، و شما نیز این طور بیرون می‌شوید . </p> <p><code class="aya" rel="30_19"/> <span class="aya" rel="30_19" data-words="1-17">یخرج الحی من المیت و یخرج المیت من الحی و یحی الأرض بعد موتها و کذلک تخرجون</span> ظاهر بیرون آوردن زنده از مرده و به عکس، خلقت موجودات زنده از زمین مرده، و دوباره خاک کردن آنهاست، ولی بعضی<span class="footnote" rel="2" title="روح المعانی، ج ۲۱، ص ۳۰">*</span> آن را تفسیر کرده‌اند به اینکه مؤمن از کافر و کافر از مؤمن خلق می‌کند، چون خود خدای تعالی کافر را مرده، و مؤمن را زنده نامیده، و فرموده: <span class="aya" rel="6_122" data-words="1-10">أ و من کان میتا فأحییناه و جعلنا له نورا</span><span class="footnote" rel="3" title="آیا کسی که مرده بود پس او را زنده کردیم و برایش نوری قرار دادیم سوره انعام، آیه ۱۲۲">*</span>. </p> <p>و اما اینکه در آخر فرموده: و زمین را بعد از مردنش زنده می‌کند، منظور آن حالتی است       <code class="page" rel="16,244"/> که زمین در فصل بهار به خود می‌گیرد، و گیاهان از آن بیرون آمده و سبز و خرم می‌شود، و منظور از مردن زمین، خمودی آن در فصل پاییز و زمستان است، و اینکه فرمود: <span class="aya" rel="30_19" data-words="15-17">و کذلک تخرجون</span> معنایش این است که: شما هم این چنین از قبرهایتان بیرون می‌شوید، خداوند به احیای جدیدی زنده‌تان می‌کند، هم چنان که همه‌ساله زمین را به احیای جدیدی، بعد از مردنش زنده می‌کند و تفسیر صدر و ذیل این آیه در آیات نظیر آن گذشت. </p> <h3>بحث روایتی‌ <span class="title" rel="30_2"> (نقد روایاتی که در ذیل آیه: <span class="aya" rel="30_2" data-words="1-2">غلبت الروم...</span> و شرط بندی با مشرکین بر سر غلبه روم نقل شده) </span> </h3> <p> در الدر المنثور است که: احمد، ترمذی-وی حدیث را حسن دانسته-نسایی، ابن منذر، ابن ابی حاتم، طبرانی-در کتاب تفسیر کبیر-، حاکم-وی حدیث را صحیح شمرده-ابن مردویه، بیهقی،  (در کتاب دلائل)، ضیاء از ابن عباس روایت کرده‌اند که در باره‌ <span class="aya" rel="30_1-2" data-words="1-3">الم، غلبت الروم</span> گفت: هم <em>غلبت</em> و هم <em>غلبت</em> . </p> <p>بعد در توضیحش گفته که مشرکین میل داشتند فارس به روم غلبه کند، چون فارسیان نیز مانند ایشان مشرک بودند، ولی مسلمانان دلشان می‌خواست که روم بر فارس غلبه کند، برای اینکه رومیان اهل کتاب بودند، جریان به گوش ابی بکر رسید، و او خدمت رسول خدا  (ص) معروض داشت، رسول خدا (ص) به وی فرمود: آگاه باشید که ایشان به زودی غلبه می‌کنند، ابو بکر پاسخ آن جناب را به مردم رسانید، مشرکین گفتند مدتی برای این پیشگویی مقرر کن، اگر در این مدت فارسیان غلبه کردند، شما فلان مقدار... به ما بدهید، و اگر رومیان غلبه کردند ما فلان مقدار... می‌دهیم، ابو بکر مدت پنج سال معین کرد، و در این مدت امپراطوری روم بر دیگری غلبه نکرد، ابو بکر جریان را به عرض رسول خدا (ص) رسانید، حضرت فرمود: چرا-یادم می‌آید فرمود-کمتر از ده سال معین نکردی، آن گاه چیزی نگذشت که روم بر فارس غلبه کرد، و در این باره آیه شریفه قرآن می‌فرماید: <span class="aya" rel="30_1-2" data-words="1-3">الم، غلبت الروم</span> پس رومیان هم مغلوب شدند، و هم غلبه کردند. </p> <p>خدای تعالی می‌فرماید: <span class="aya" rel="30_4-5" data-words="4-16">لله الأمر من قبل و من بعد و یومئذ یفرح المؤمنون، بنصر الله</span> سفیان گفته: شنیده‌ام که در روز جنگ بدر رومیان غلبه کردند و مسلمین خوشحال شدند<span class="footnote" rel="1" title="الدر المنثور، ج ۵، ص ۱۵۰">*</span>. </p> <p>   <code class="page" rel="16,245"/> البته در این معنا روایات دیگری هست که تا حدی با هم اختلاف دارند، مثلا در بعضی آمده که این شرطبندی و قمار بین ابی بکر و ابی بن خلف بوده، و در بعضی دیگر آمده که در حقیقت بین همه مسلمین و همه مشرکین بوده، چیزی که هست ابو بکر از طرف مسلمانان، و ابی از طرف مشرکین شرط بسته‌اند، و در بعضی دیگر آمده که اصلا بین دو طرف بوده، نه شخص ابی بکر و ابی، و در بعضی دیگر مانند روایتی که ما نقل کردیم آمده که بین شخص ابی بکر و همه مشرکین بوده. </p> <p>و همچنین در باره مدت شرطبندی در بعضی سه سال، و در بعضی پنج سال، و در بعضی شش سال، و در بعضی هفت سال آمده. </p> <p>و نیز در بعضی از آنها آمده که مدت مقرر هفت سال بود، و در مکه به سرآمد، و ابو بکر به دستور رسول خدا (ص) دو سال آن را تمدید کرد، تا آنکه رومیان غلبه کردند، و در بعضی دیگر مخالف این آمده. </p> <p>و نیز در بعضی آمده که مدت دوم نیز در مکه منقضی شد، و در بعضی دیگر آمده که بعد از هجرت به سرآمد، و غلبه روم در روز جنگ بدر اتفاق افتاد، و در بعضی دیگر آمده که در روز حدیبیه واقع شد. </p> <p>باز در بعضی از آن روایات آمده که ابو بکر وقتی بر سر غلبه روم با مشرکین قمار زد، شرطی از ایشان گرفت، و آن عبارت بود از صد شتر چاق و فربه، و آن را نزد رسول خدا (ص) آورد، حضرت فرمود این حلال نیست، صدقه‌اش بده. </p> <p>آنچه همه روایات در آن اتفاق دارند این است که: ابو بکر با مشرکین شرط بسته، و شرط را برد، و این شرطبندی و قمار به اشاره رسول خدا (ص) بوده، بعد توجیه کرده‌اند به اینکه این جریان قبل از نزول حرمت قمار بوده، چون قمار با شراب در یک آیه تحریم شد، و آن اواخر عمر رسول خدا (ص) بود. </p> <p>و لیکن ما در تفسیر آیه تحریم شراب و قمار گفتیم که شراب از همان اول بعثت حرام بوده، و حرمت آن و زنا در دین جدید معروف بوده. </p> <p>علاوه بر این خمر و میسر-که همان شراب و قمار باشد-به نص آیه بقره که می‌فرماید: <span class="aya" rel="2_219" data-words="1-9">یسئلونک عن الخمر و المیسر قل فیهما إثم کبیر</span><span class="footnote" rel="1" title="سؤال می‌کنند از تو راجع به شراب و قمار بگو در آنها گناهان بزرگی است سوره بقره، آیه ۲۱۹">*</span> اثم هستند، و <em>اثم</em> به نص آیه   <code class="page" rel="16,246"/> اعراف که فرموده: <span class="aya" rel="7_33" data-words="1-15">قل إنما حرم ربی الفواحش ما ظهر منها و ما بطن و الإثم و البغی</span><span class="footnote" rel="1" title="بگو جز این نیست که پروردگارم همه فاحشه‌ها را چه ظاهری باشد و چه پنهانی، و نیز اثم و ستم را حرام کرده است سوره اعراف، آیه ۳۳">*</span> حرام است و با در نظر داشتن این که سوره اعراف از سوره‌های قدیمی قرآن است که در مکه نازل شده محال است که رسول خدا (ص) به ابی بکر اشاره کرده باشد که با مشرکین قمار و شرطبندی کند. </p> <p>و به فرض هم که حرمت قمار در اواخر عمر رسول خدا (ص) نازل شده باشد، اشکال دیگری که بر این روایات وارد است، این کلام رسول خدا (ص) است که به ابی بکر فرموده باشد: این حرام است، ببر و صدقه بده، چون این حرف را با هیچ یک ازموازین فقهی نمی‌شود تصحیح کرد، مگر چیزی که مال مردم و حرام است می‌شود صدقه داد؟ آن گاه برای رفع این اشکال دست و پای زیادی زده‌اند، ولی هر چه بیشتر دست و پا کرده‌اند اشکال بزرگتر شده است، اشکال دیگری که به روایت وارد است این است که: فارسیان را بت‌پرست دانست در حالی که فارسیان هر چند مشرک بودند اما بت برای خود درست نکرده بودند. </p> <p>و در تفسیر قمی در ذیل آیه‌ <span class="aya" rel="30_7" data-words="1-11">یعلمون ظاهرا من الحیاة الدنیا و هم عن الآخرة هم غافلون</span> گفته: یعنی دنیای حاضر را می‌بینند، و در باره آخرت، خود را به غفلت می‌زنند<span class="footnote" rel="2" title="تفسیر قمی، ج ۲، ص ۱۵۳">*</span>. </p> <p>و در خصال آمده که از امام صادق از معنای آیه‌ <span class="aya" rel="30_9" data-words="1-6">أ و لم یسیروا فی الأرض</span> پرسیدند، فرمود: یعنی آیا در قرآن نظر نمی‌کنند<span class="footnote" rel="3" title="خصال، ج ۲، ص ۴۵۵، حدیث ۱۰۲ (ط علمیه اسلامیه)">*</span>. </p> <p>و در تفسیر قمی در ذیل جمله: <span class="aya" rel="30_14" data-words="1-6">و یوم تقوم الساعة یومئذ یتفرقون</span> گفته: یعنی به سوی جهنم و بهشت<span class="footnote" rel="4" title="تفسیر قمی، ج ۲، ص ۱۵۳">*</span>. </p> 
