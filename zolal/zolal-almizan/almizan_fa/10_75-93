<h3 class="ayas">سوره یونس آیه‌های ۷۵ تا ۹۳</h3><code class="section" rel="10_75-93"/><h3>ترجمه آیات</h3> <p> <span class="trans" rel="10_75">سپس (داستان موسی را از قرآن بر ایشان بخوان که) ما بعد از قوم نوح، موسی و هارون را مبعوث به نبوت نموده، به سوی فرعون و درباریانش و با معجزاتی از معجزاتمان گسیل داشتیم، ولی از پذیرفتن دعوت ما استکبار ورزیدند، چون مردمی مجرم بودند.  «۷۵» </span><span class="trans" rel="10_76">پس همین که حق از ناحیه ما برایشان آمد گفتند: این از آن سحرهای روشن است.  «۷۶» </span><span class="trans" rel="10_77">موسی گفت: آخر به چه جرأتی حق را که برایتان آمده سحر می‌خوانید؟ با اینکه می‌دانید ساحران رستگار (و پیروز) نمی‌شوند.  «۷۷» </span><span class="trans" rel="10_78">گفتند: مثل اینکه شما با این نقشه به سراغ ما آمده‌ای که ما را از دینی که پدران خود را بر آن دین یافته‌ایم منصرف کنی، تا در نتیجه سروری بر ما و بر سرزمین ما را بدست آورید، و چون چنین است ابدا به شما ایمان نخواهیم آورد.  «۷۸» </span><span class="trans" rel="10_79">فرعون دستور داد: هر چه ساحر دانا و ماهر هست نزد من حاضر کنید.  «۷۹» </span><span class="trans" rel="10_80">همین که ساحران جمع شدند موسی به ایشان گفت: سحر خود را هر چه آورده‌اید بیندازید.  «۸۰» </span><span class="trans" rel="10_81">همین که انداختند موسی گفت: اینها که شما برای مبارزه با من آورده‌اید سحر است، و خدا به زودی باطلش می‌کند، چون خدا عمل مفسدان را اصلاح نمی‌کند.  «۸۱» </span><span class="trans" rel="10_82">خدا حق را با کلمات خود محقق می‌سازد، هر چند که مجرمها نخواهند.  «۸۲» </span><span class="trans" rel="10_83"> (در آغاز) جز گروهی از فرزندان قوم او به موسی ایمان نیاوردند، آنهم با ترس از اینکه فرعون و درباریانش آنان را گرفتار سازند، چون فرعون در آن سرزمین تسلطی عجیب داشت و (در خونریزی) از اسرافکاران بود.  «۸۳» </span><span class="trans" rel="10_84">موسی گفت: اگر به راستی به خدا ایمان آورده‌اید و تسلیم او هستید باید بر او توکل کنید.  «۸۴» </span><span class="trans" rel="10_85">گفتند ما بر خدا که پروردگارمان است توکل می‌کنیم، پروردگارا ما را وسیله داغ دل گرفتن مردم<code class="page" rel="10,158"/> ستمگر قرار مده.  «۸۵» </span><span class="trans" rel="10_86">و به رحمتت ما را از شر مردم کافر نجات ببخش.  «۸۶» </span><span class="trans" rel="10_87">و ما به موسی و برادرش وحی کردیم که: در مصر برای مردمتان فکر خانه کنید و خانه‌هایتان را پهلو و مقابل یکدیگر قرار دهید، و نماز بخوانید و مؤمنین را بشارت ده.  «۸۷» </span><span class="trans" rel="10_88">موسی (بعد از آنکه به کلی از به راه آوردن قومش مایوس شد از سوی خودش و برادرش) گفت: ای پروردگار ما!تو به فرعون و درباریانش در زندگی دنیا زینت و اموال داده‌ای ای پروردگار ما!مثل اینکه خواسته‌ای از راه خودت گمراهشان کنی، ای پروردگار ما اموالشان را در مسیر فناء قرار بده و دلهایشان را نیز سخت کن تا ایمان نیاورند، تا در آخرت عذابی دردناک بچشند.  «۸۸» </span><span class="trans" rel="10_89">خدای تعالی (در جواب نفرین موسی و هارون) گفت: نفرین شما مستجاب شد، پس شما بر کار پیشبرد دعوتتان هم چنان استوار باشید و راه کسانی را که علم ندارند پیروی نکنید.  «۸۹» </span><span class="trans" rel="10_90"> (این داستان موسی را نیز از قرآن برایشان بخوان که ما) بنی اسرائیل را از دریا عبور دادیم، فرعون و لشکریانش که به انگیزه بغی و یاغی گری آنها را دنبال می‌کردند غرق کردیم، فرعون در آن لحظه که داشت غرق می‌شد گفت: ایمان آوردم به خدایی که جز او معبودی نیست، همان خدایی که بنی اسرائیل به وی ایمان آوردند، و اینک من از مسلمانانم.  «۹۰» </span><span class="trans" rel="10_91"> (خطاب رسید) حالا ایمان آوردی؟ !در حالی که قبلا نافرمانی کردی و از مفسدان بودی؟.  «۹۱» </span><span class="trans" rel="10_92">اینک امروز بدنت را از آب بیرون می‌اندازیم، تا برای آیندگانت آیت و عبرتی باشی، هر چند که بسیاری از مردم از آیت‌های ما غافلند.  «۹۲» </span><span class="trans" rel="10_93"> (به شهادت اینکه) ما بنی اسرائیل را در منزلگاهی که همه آثار منزلی را داشت سکنی دادیم، و از انواع رزق طیب و پاک روزی دادیم، ولی (به جای اینکه متوجه آیت‌های ما شوند) اختلاف کردند، آن هم بعد از آنکه به حقانیت آیات ما یقین پیدا کردند. آری، پروردگار تو در روز قیامت در بین آنان و در باره موارد اختلافشان داوری خواهد کرد «۹۳» </span></p>                                     <h3>بیان آیات</h3> <p> خدای تعالی بعد از ذکر داستانی از نوح (ع) و اجمالی از داستان انبیاء بعد از نوح و قبل از موسی (ع) در آیات قبل، اینک در این آیات رشته سخن را به داستان موسی و برادر و وزیرش، هارون و سرگذشتی که با فرعون و درباریانش داشتند کشیده، و در عین اینکه داستان را بطور اختصار و کوتاه آورده، با سیاقی آورده که همه فصول آن با سرگذشت رسول اسلام و دعوتش از فرعون‌صفتان قومش و طاغیان قریش منطبق است، و به فهرستی از سرگذشت رسول خدا (ص) و مسلمین که ذیلا ایراد می‌شود اشاره دارد: </p><h3> <span class="title" rel="10_75 10_76 10_77 10_78 10_79 10_80 10_81 10_82 10_83 10_84 10_85 10_86 10_87 10_88 10_89 10_90 10_91 10_92 10_93">وقایعی از سرگذشت، پیغمبر اسلام (ص) و مسلمین، که داستان موسی (ع) به آن وقایع اشاره دارد</span> </h3> <p> 1-ایمان نیاوردن طاغیان قریش 2-ایمان آوردن ضعفای قریش و غیر قریش که تحت<code class="page" rel="10,159"/> شکنجه آن طاغیان بودند 3-ناگزیر شدن جمعی از مسلمانان ضعیف به اینکه از شهر و وطن خود کوچ کنند 4-هجرت رسول خدا (ص) با جمعی از مؤمنین به مدینه طیبه 5- تعقیب مؤمنین به وسیله فرعون‌صفتان این امت و درباریان آنان 6-هلاکت آن فراعنه به کیفر گناهانشان 7-منزل دادن خدای تعالی مؤمنین را به برکت اسلام در منزلگاهی صدق 8-روزی دادن به آنان از طیبات 9-اختلاف کردن مؤمنین بعد از آنکه حق برایشان معلوم گشت 10- اینکه خدای تعالی به زودی در بین آنان داوری خواهد کرد. </p> <p>پس، بنا بر این همه موارد مذکور تصدیق آن اسراری است که خدای سبحان در این آیات به پیامبرش سپرده و به زودی امتش با تاویل آن اسرار و خارجیت آنها روبرو خواهد شد، و نیز همه این هایی که ذکر شد تصدیق کلامی است که رسول خدا (ص) در خطاب به اصحاب و امتش فرمود، و آن این بود که به زودی راه و روشی را که بنی اسرائیل پیش گرفتند پیش خواهید گرفت، حتی اگر بنی اسرائیل به سوراخ مارمولکی رفته باشند شما هم خواهید رفت. </p> <p> <span class="aya" rel="10_75" data-words="1-7">ثم بعثنا من بعدهم موسی و هارون...</span> یعنی ما پس از آن، یعنی بعد از نوح و رسولان بعد از او موسی و برادرش هارون را با آیات خود به سوی فرعون و درباریان او-مردمی از نژاد قبطه که با فرعون خصوصیت داشتند- گسیل داشتیم، ولی فرعون و درباریانش از پذیرفتن آیات ما استکبار ورزیدند، و به ارتکاب جرم ادامه دادند. </p> <p><code class="aya" rel="10_76"/> <span class="aya" rel="10_76" data-words="1-5">فلما جاءهم الحق من عندنا...</span> از ظاهر کلام چنین بر می‌آید که منظور از کلمه <em>حق</em> آیات و معجزه حق است، از قبیل اژدها شدن عصا و ید بیضاء، که خدای تعالی آن دو را به حق آیت و دلیل بر رسالت موسی  (ع) قرار داد، و جمله مورد بحث می‌فرماید: همین که معجزاتی به حق برای آنان آمد (به جای اینکه شکر بیرون آمدن از حیرت را بجای آورند) با لحنی مؤکد گفتند: <span class="aya" rel="10_76" data-words="7-10">إن هذا لسحر مبین</span> -محققا و قطعا این سحری است که سحر بودنش واضح است <em>و کلمه</em> هذا اشاره به همان آیت حق می‌کند. </p> <p>و علت اینکه آیت را حق خوانده در قبال تعبیر نابجایی است که کفار کردند، و آن را سحر خواندند. </p> <h3> <span class="title" rel="10_75 10_76 10_77 10_78 10_79 10_80 10_81 10_82 10_83 10_84 10_85 10_86 10_87 10_88 10_89 10_90 10_91 10_92 10_93">گفتگوی موسی با فرعونیان</span> </h3> <p><code class="aya" rel="10_77"/> <span class="aya" rel="10_77" data-words="1-10">قال موسی أ تقولون للحق لما جاءکم أ سحر هذا...</span> می‌فرماید: موسی (ع) وقتی سخنان آنان را شنید که به معجزه حق، تهمت<code class="page" rel="10,160"/> سحر زدند، آن هم سحری واضح، از در انکار به آنان پاسخ داد، پاسخی در شکل سؤال و استفهام و پرسید: <span class="aya" rel="10_77" data-words="3-7">أ تقولون للحق لما جاءکم</span> که تقدیرش: ا تقولون للحق لما جاءکم انه لسحر مبین-بعد از آنکه حق نزدتان آمد می‌گویید آن سحری واضح است می‌باشد آن گاه همین استفهام انکاری را تکرار کرده می‌پرسد: اسحر هذا-آیا این سحر است؟ . </p> <p>بنا بر این، مقول قول یعنی جمله انه لسحر مبین در جمله استفهامی به جهت اختصار حذف شده، چون استفهام دوم بر آن حذف شده دلالت می‌کرد. و <span class="phrase">جمله‌ <span class="aya" rel="10_77" data-words="11-14">و لا یفلح الساحرون</span> ممکن است جمله‌ای حالیه باشد تا انکاری که جمله <em rel="fa_10_77_7-8" data-sentence="127:117">اسحر هذا</em> بر آن دلالت می‌کرد را تعلیل کند، و بفهماند اگر تهمت شما مورد انکار ما واقع شده برای اینست که ساحران رستگار نمی‌شوند.</span> و ممکن هم هست جمله‌ای اخباری و بیانی مستقل باشد، و رسول خدا (ص) خواسته است در این جمله خود را مبرای از ارتکاب سحر و نزدیک شدن به آن سازد، چون آن جناب معتقد بود که خودش رستگار و ساحران محروم از رستگاریند. </p> <p><code class="aya" rel="10_78"/> <span class="aya" rel="10_78" data-words="1-8">قالوا أ جئتنا لتلفتنا عما وجدنا علیه آباءنا...</span> <span class="phrase">کلمه <em>لفت</em> مصدر و به معنی صرفنظر کردن از چیزی است، و معنای جمله <em rel="fa_10_78_3-3" data-sentence="71:351">لتلفتنا</em>  در این آیه اینست که فرعون و درباریان او موسی (ع) را مورد عتاب و نکوهش قرار داده به او گفتند: <span class="aya" rel="10_78" data-words="2-4">أ جئتنا لتلفتنا</span> -آیا به سر وقت ما آمده‌ای تا ما را منصرف سازی <em>، </em> <span class="aya" rel="10_78" data-words="5-8">عما وجدنا علیه آباءنا</span> -از آن دین و سنتی که پدرانمان را بر آن دین یافتیم؟ .</span> و منظورشان از کلمه  <em>عما: از آنچه</em> همان سنت و طریقه نیاکانشان بوده، <span class="aya" rel="10_78" data-words="9-14">و تکون لکما الکبریاء فی الأرض</span> -تا در نتیجه کبریایی در زمین از آن خودتان شود؟ . منظورشان از کبریایی، ریاست و حکومت و گسترده شدن قدرت و نفوذ اراده است، و خواسته‌اند بگویند: شما دو تن منظورتان از دعوت دینی اینست که آن را وسیله قرار دهید برای اینکه طریقه ما را که در سرزمین ما مستقر گشته باطل و بی اعتبار ساخته، طریقه جدیدی که خودتان مبتکر آن هستید جایگزین طریقه ما کنید، و با اجرای آن در بین مردم و ایمان آوردن ما طبقه حاکم به شما و مطیع شدنمان برای شما کبریاء و عظمتی در مملکت کسب کنید. </p> <p>و به عبارتی دیگر: شما آمده‌اید برای اینکه دولت فرعونی و حکومت ریشه‌دار و چند ساله قبطیان را مبدل به دولتی اسرائیلی کنید، دولتی که قائم به امامت و قیادت شما دو تن باشد، و ما هرگز به شما ایمان نخواهیم آورد و نخواهیم گذاشت به آرزویی که از این دعوت مزورانه دارید برسید. </p> <p><code class="aya" rel="10_79"/> <span class="aya" rel="10_79" data-words="1-7">و قال فرعون ائتونی بکل ساحر علیم</span> بطوری که از مشروح داستان که در قرآن کریم آمده و حتی از آیات بعدی استفاده<code class="page" rel="10,161"/> می‌شود، جمله مورد بحث دستوری بود که فرعون به درباریان خود داد تا با جمع آوری ساحران به معارضه با معجزات موسی (ع) بپردازند. <code class="aya" rel="10_80"/> <span class="aya" rel="10_80" data-words="1-7">فلما جاء السحرة قال لهم موسی ألقوا...</span> یعنی بعد از آنکه ساحران آمدند و رو در روی موسی قرار گرفته آماده معارضه شدند، موسی (ع) به آنان فرمود: آنچه از طناب و چوب دستی که می‌خواهید بیندازید (و نمایش دهید). چون ساحران چوب دستی و طنابهایی آماده کرده بودند تا بیندازند و با افسونها که داشتند آنها را به صورت مار و اژدها در آورند. </p> <p><code class="aya" rel="10_81"/> <span class="aya" rel="10_81" data-words="1-8">فلما ألقوا قال موسی ما جئتم به السحر...</span> همین که انداختند موسی به آنان فرمود: آنچه شما آورده‌اید سحر است. و این فرمایش موسی بیان حقیقتی است از حقایق، تا عملی که خودش انجام می‌دهد بر آن حقیقت منطبق گردد، و آن عمل این بود که عصای خود را انداخت، عصایش اژدهایی شد و تمامی چوب دستی و طنابهای ساحران را بلعید، و دوباره به صورت اولش برگشت. </p> <h3> <span class="title" rel="10_81 10_82 10_75 10_76 10_77 10_78 10_79 10_80 10_83 10_84 10_85 10_86 10_87 10_88 10_89 10_90 10_91 10_92 10_93">سحر و هر باطل دیگر، از آنجا که از جریان نظام عالم خارج است بنا بر سنت الهی مبنی بر استقرار و احقاق حق و محو و ابطال باطل، دوامی نخواهد داشت</span> </h3> <p> و حقیقتی که گفتیم عملش بر آن منطبق گردید، اینست که سحر، کارش این است که غیر حق و غیر واقع را در حس مردم و انظار آنان به صورت حق و واقع جلوه دهد، و چون این عمل فی نفسه کاری است باطل، و چون خدای تعالی طبق سنت جاری‌ای که بر مستقر کردن حق و احقاق آن در عالم تکوین و نیز بر محو باطل دارد و زود آن را ابطال خواهد کرد، لا جرم دولت، همواره برای حق بوده هر چند که باطل احیانا جولتی داشته باشد. </p> <p>و به همین جهت جمله‌ <span class="aya" rel="10_81" data-words="9-11">إن الله سیبطله</span> را چنین تعلیل کرد که: <span class="aya" rel="10_81" data-words="12-17">إن الله لا یصلح عمل المفسدین</span>، برای اینکه صلاح و فساد دو امر متقابل و ضد یکدیگرند، و سنت الهی بر این جاری است که آنچه را صلاحیت اصلاح دارد اصلاح کند، و آنچه را صلاحیت فساد دارد فاسد سازد، به این معنا که اثر متناسب و مختص به هر یک از صلاح و فساد را بر صالح و فاسد مترتب کند. و اثر عمل صالح اینست که بتواند با سایر حقایق عالم در جریان نظام عالم همدست و هماهنگ شود، و معلوم است که چنین عملی قهرا با سایر حقایق ممزوج و مخلوط می‌شود، و به طفیل اینکه خدای تعالی کل نظام را اصلاح می‌کند آن عمل را نیز اصلاح می‌کند و آن را طبق مقتضایی که طبیعتش دارد به جریان می‌اندازد، و اثر عمل فاسد اینست که مناسب و ملایم با سایر حقایق عالم در مقتضای طبع آنها نباشد، و در جریان آن حقایق طبق طبع و جبلتی که دارند این یک عمل بر خلاف آن جریان حرکت کند، پس چنین عملی فی نفسه امری است استثنایی، و معلوم است که اگر با حفظ فسادش خدای تعالی بخواهد آن را اصلاح کند، باید<code class="page" rel="10,162"/> کل نظام را فاسد سازد و کل اسباب و حقایق عالم را بر طبق مسیر آن یک عمل فاسد به جریان اندازد. </p> <p>و چون چنین چیزی ممکن نیست، قهرا سایر اسباب عالم با همه قوا و وسایل مؤثرش با آن عمل فاسد معارضه می‌کند، اگر توانست آن را به سیره صالح بر می‌گرداند، و گرنه بطور قطع آن را باطل و فانی و از صفحه وجود محو می‌سازد. </p> <p>و این حقیقت لازمه‌ای دارد و آن اینست که سحر و هر باطل دیگری در عالم وجود دوام نمی‌یابد، و خدای تعالی در مواردی از کلام مجیدش به این لازمه تصریح نموده و جنبه منفی آن را امضاء فرموده، از آن جمله می‌فرماید: <span class="aya" rel="2_258" data-words="42-47">و الله لا یهدی القوم الظالمین</span><span class="footnote" rel="1" title="و خدا مردم ستمکار را هدایت نمی‌کند سوره بقره&lt;span class=&quot;footnote&quot; title=&quot;&amp;#x۶۲۲;&amp;#x۶CC;&amp;#x۶۴۷;&amp;#x۶۰C; ۲۵۸&quot;&gt;*&lt;/span&gt;، آل عمران&lt;span class=&quot;footnote&quot; title=&quot;&amp;#x۶۲۲;&amp;#x۶CC;&amp;#x۶۴۷;&amp;#x۶۰C; ۸۶&quot;&gt;*&lt;/span&gt;، توبه&lt;span class=&quot;footnote&quot; title=&quot; &amp;#x۶۲۲;&amp;#x۶CC;&amp;#x۶۴۷;&amp;#x۶۰C; ۱۹&quot;&gt;*&lt;/span&gt; و ۱۰۹، صف آیه ۷، و سوره جمعه، آیه ۵">*</span>، و نیز فرموده: <span class="aya" rel="5_108" data-words="20-25">و الله لا یهدی القوم الفاسقین</span><span class="footnote" rel="2" title="و خدا مردم فاسق را هدایت نمی‌کند سوره منافقون، آیه ۶&quot;">*</span>، و نیز فرموده: <span class="aya" rel="40_28" data-words="37-44">إن الله لا یهدی من هو مسرف کذاب</span><span class="footnote" rel="3" title="خدای تعالی کسی را که اسرافگر و دروغ‌پرداز باشد هدایت نمی‌کند سوره مؤمن، آیه ۲۸&quot;">*</span>، و از همین آیات است آیه مورد بحث که می‌فرماید: <span class="aya" rel="10_81" data-words="12-17">إن الله لا یصلح عمل المفسدین</span>. </p> <p>و همین لازمه را در جانب اثباتش امضاء نموده، در آیه بعد از آیه مورد بحث می‌فرماید: <span class="aya" rel="10_82" data-words="1-9">و یحق الله الحقبکلماته و لو کره المجرمون</span>، که-ان شاء اللَّه-بزودی توضیحش می‌آید. </p> <p><code class="aya" rel="10_82"/> <span class="aya" rel="10_82" data-words="1-9">و یحق الله الحق بکلماته و لو کره المجرمون</span> بعد از آنکه خدای تعالی از آن حقیقتی که قبلا گفته شد از جانب منفیش پرده‌برداری کرد و فرمود که خدای تعالی عمل مفسدان را اصلاح نمی‌کند، اینک در این آیه از جانب اثباتش نیز پرده برداشته می‌فرماید: خدای تعالی با کلماتش حق را به کرسی می‌نشاند، و در آیه و سوره‌ای دیگر بین نفی و اثبات جمع نموده و از هر دو جنبه پرده‌برداری کرده می‌فرماید <span class="aya" rel="8_8" data-words="1-9">لیحق الحق و یبطل الباطل و لو کره المجرمون</span><span class="footnote" rel="4" title="تا خدای تعالی حق را محقق و باطل را نابود کند، هر چند که مجرمین کراهت داشته باشند">*</span>. </p> <p><span class="phrase">از همین جا است که یک احتمال به نظر قوی می‌شود و آن اینست که منظور از  <em rel="fa_10_82_5-5" data-sentence="70:100">کلمات</em> در آیه شریفه اقسام قضاها و فرامین الهی باشد که در شؤون همه موجودات عالم به حق و بر طبق حق جاری است.</span> آری، قضای الهی ممضی و سنتش جریان یافته بر اینکه در نظام عالم بین حق و باطل اصطکاک و برخورد برقرار کند و باطل را بدون درنگ فانی و اثرش را محو       </p> <p> سوره انفال، آیه 8" <code class="page" rel="10,163"/> کند و حق را بر همان جلاء و جلوه‌ای که داشت باقی بگذارد و این همان معنایی است که آیه شریفه زیر بیانش نموده می‌فرماید: <span class="aya" rel="13_17" data-words="1-41">أنزل من السماء ماء فسالت أودیة بقدرها فاحتمل السیل زبدا رابیا و مما یوقدون علیه فی النار ابتغاء حلیة أو متاع زبد مثله کذلک یضرب الله الحق و الباطل، فأما الزبد فیذهب جفاء و أما ما ینفع الناس فیمکث فی الأرض</span><span class="footnote" rel="1" title="خدا از آسمان آبی نازل کرد که در هر رودی به قدر وسعت و ظرفیتش سیل آب جاری شد و بر روی سیل کفی برآمد، چنانچه فلزاتی را نیز که برای تجمل و زینت یا برای اثاث و ظروف در آتش ذوب کنند مثل آب کفی بر آورد، خدا به مثل این برای حق، و باطل مثل می‌زند که آن کف به زودی نابود می‌شود و اما آن آب و فلز که به خیر و منفعت مردم است در زمین باقی می‌ماند سوره رعد، آیه ۱۷&quot;">*</span> و ما-ان شاء اللَّه تعالی-در ذیل همین آیه در تفسیر سوره رعد بحثی کامل و مفصل در پیرامون این معنا خواهیم داشت. </p> <p>و حاصل کلام اینکه: موسی (ع) به این منظور این حقیقت را برای فرعونیان بیان کرد که آنان را بر سنت حقه الهی که از آن در غفلت بودند واقف سازد، و هم به این منظور که دلهای ساحران را برای درک و دریافت معجزه‌ای که بزودی ظاهر می‌سازد آماده کند، تا غلبه معجزه بر سحر و ظهور حق علیه باطل را بهتر بفهمند. و به همین جهت بود که می‌بینیم بنا به تفصیلی که خدای سبحان در موارد دیگری از کلامش آورده ساحران به محض اینکه معجزه آن جناب را دیدند بدون درنگ ایمان آورده خود را برای سجده در برابر خدای تعالی به زمین افکندند. </p> <p> <span class="aya" rel="10_82" data-words="6-9">و لو کره المجرمون</span> -خدای تعالی در بین اوصاف فرعونیان تنها صفت مجرم بودنشان را یادآور شده و این بدان جهت است که در این ماده معنای قطع کردن هست، پس گویا خواسته است بفهماند که فرعونیان راه حق را به روی خود قطع کرده‌اند، و بنیان خود را بر این اساس نهاده‌اند، و نتیجه این وضع این شده که از ظهور حق کراهت داشته باشند. و به همین جهت است که خدای تعالی وقتی کراهت از ظهور حق را به آنان نسبت می‌دهد به دنبالش در جمله مورد بحث می‌فهماند علت کراهتشان اینست که مجرمند، و در همین معنا جمله‌ <span class="aya" rel="10_75" data-words="13-17">فاستکبروا و کانوا قوما مجرمین</span> است که در اول این آیات قرار داشت. </p> <p><code class="aya" rel="10_83"/> <span class="aya" rel="10_83" data-words="1-13">فما آمن لموسی إلا ذریة من قومه علی خوف من فرعون و ملائهم...</span> بعضی از مفسرین<span class="footnote" rel="2" title="مجمع البیان، ج ۳، جزء ۱۱، ص ۸۳">*</span> گفته‌اند ضمیر در کلمه <em>قومه</em> به فرعون برمی‌گردد، و معنای آیه اینست که: فرعونیان به موسی ایمان نیاوردند مگر ذریه‌ای از قوم فرعون، و آن ذریه‌ای که از قوم     <code class="page" rel="10,164"/> فرعون ایمان آوردند مادرانشان از بنی اسرائیل و پدرانشان از نژاد قبطی بودند، و ذریه نامبرده راه مادران را پیش گرفته به موسی ایمان آوردند. بعضی<span class="footnote" rel="1" title="تفسیر الکبیر، ج ۱۷، ص ۱۴۴-۱۴۵">*</span> دیگر گفته‌اند: ذریه بعضی از اولادهای همان قبطیان بودند. و بعضی<span class="footnote" rel="2" title="برای اینکه هیچ عاقلی در عبارت‌ &lt;span class=&quot;aya&quot; rel=&quot;۱۰_۸۳&quot; data-words=&quot;۱۰-۱۳&quot;&gt; مِنْ فِرْعَوْنَ وَ مَلاَئِهِمْ &lt;/span&gt; ضمیر هم که ضمیر جمع است را به فرعون و در باریان او برنمی‌گرداند، وجه دوم هم از این نظر بی اعتبار است که معقول نیست ملا ذریه یعنی سران بنی اسرائیل از قبطیان باشند &lt;em&gt;مترجم&lt;/em&gt;">*</span> دیگر گفته‌اند: منظور از این ذریه همسر فرعون و مؤمن آل فرعون است که داستانشان را قرآن هم آورده، و نیز کنیز و زنی آرایشگر بودند که در خدمت همسر فرعون بودند. </p> <p>بعضی<span class="footnote" rel="3" title="مجمع البیان، ج ۳، جزء ۱۱، ص ۸۸">*</span> دیگر از مفسرین گفته‌اند: ضمیر مذکور به موسی (ع) برمی‌گردد، و منظور از ذریه‌ای از قوم موسی جماعتی از بنی اسرائیل است که سحر آموخته بودند و در زمره ساحران در آن صحنه شرکت داشتند و از هواداران فرعون بودند و با دیدن معجزه موسی به وی ایمان آوردند. بعضی<span class="footnote" rel="4" title="تفسیر طبری، ج ۱۱، ص ۱۱۰">*</span> دیگر گفته‌اند: منظور از ذریه، همه بنی اسرائیل است که ششصد هزار نفر بودند، و اگر آنان را-با اینکه جمعیتی بسیار بودند-ذریه نامیده برای اینست که به ضعف آنان اشاره کند. و بعضی<span class="footnote" rel="5" title="الدر المنثور، ج ۳، ص ۳۱۴">*</span> دیگر گفته‌اند: منظور از ذریه، دودمان اسرائیل است، آنهایی که موسی به سویشان مبعوث شده بود و در طول زمان هلاک شدند. لیکن وجوه و اقوالی که نقل شد وجوه ضعیفی است، چون در این آیات و سایر آیاتی که به این داستان اشاره دارد، هیچ دلیلی لفظ بر این وجوه وجود ندارد. </p> <h3> <span class="title" rel="10_83">مراد از <span class="aya" rel="10_83" data-words="5-7">ذریة من قومه</span> که به موسی (ع) ایمان آوردند و اقوال مفسرین در این باره</span> </h3> <p> و آنچه از سیاق و زمینه گفتار برمی‌آید و آیه شریفه نیز ظهور در آن دارد اینست که ضمیر به موسی برگردد، و منظور از جمله‌ <span class="aya" rel="10_83" data-words="5-7">ذریة من قومه</span> بعضی از افراد ضعیف و طبقه ناتوان بنی اسرائیل است، و اما بزرگان و اشراف و توانگران بنی اسرائیل ایمان نیاوردند. اعتبار عقلی هم مؤید این ظهور است، چون ما می‌دانیم که همگی بنی اسرائیل اسیر و در تحت استعمار و استثمار فراعنه و محکوم به حکم آنان بودند، و معمولا عادت در امثال این موارد بر این جاری است که (طبقه ضعیف سر از اطاعت حاکم برداشته پیرو پیامبرش می‌گردد و) طبقه اشراف و توانگران به هر وسیله‌ای که شده مقام اجتماعی و حیثیت خانوادگی خود را حفظ می‌کنند. </p> <p>آری، تا بوده چنین بوده که در چنین مواقعی طبقه اشراف سعی می‌کنند به هر وسیله‌ای به درگاه جباران تقرب بجویند، و آن دستگاه را با دادن مال و تظاهر به خدمتگزاری و وانمود کردن به اینکه خیرخواه دستگاهند و با دوری کردن از هر عملی که خوشایند دستگاه نیست رضایت دستگاه را به دست آورند. اقویای بنی اسرائیل نیز از این روش مستثناء نبودند و نمی‌توانستند     <code class="page" rel="10,165"/> بطور آشکار و علنی با موسی موافقت نموده تظاهر کنند به اینکه به وی ایمان آورده‌اند. </p> <p>علاوه بر این، داستانهایی که در قرآن کریم از بنی اسرائیل حکایت شده عادلترین گواه است بر اینکه بسیاری از گردن‌کلفتان و مستکبرین بنی اسرائیل تا اواخر عمر موسی  (ع) به وی ایمان نیاوردند هر چند که به ظاهر تسلیم او شده و در همه دستوراتش اطاعتش می‌کردند، چون دستوراتی که آن جناب صادر می‌کرد همه برای نجات بنی اسرائیل بود، از اقویا نیز می‌خواست که در این راه بذل مساعی کنند، و این چیزی نبوده که اقویا از پذیرفتنش سر باز زنند برای اینکه آنچه موسی می‌گفت به صلاح قومیت و حریت آنان و به نفع تک تک افراد آنان بود، پس نباید اطاعتشان از این دستورات را پای ایمان به حساب آورد. آری، اطاعت در اینگونه امور امری است، و ایمان آوردن به خدا و بدانچه رسول خدا آورده امر دیگری. </p> <h3> <span class="title" rel="10_83 10_75 10_76 10_77 10_78 10_79 10_80 10_81 10_82 10_84 10_85 10_86 10_87 10_88 10_89 10_90 10_91 10_92 10_93">ضعیفان بنی اسرائیل با ترس و واهمه از فرعون و اطرافیان توانگر او به موسی (ع) گرویدند</span> </h3> <p> و بنا بر این، معنای کلمه <em>و ملائهم</em> روبراه می‌شود به اینکه ضمیر را به ذریه برگردانیم، و کلام چنین معنا دهد که کسی به موسی ایمان نیاورد مگر ذریه‌ای از قوم موسی که با ترس و لرز از فرعون و از اقویای بنی اسرائیل ایمان آوردند، و در نتیجه کلام این معنا را افاده کند که: ضعفای از بنی اسرائیل در ایمان آوردن هم از فرعون ترس داشتند و هم از اشراف قوم خود، زیرا چه بسا که اشراف، آنان را از ایمان آوردن منع می‌کردند، حال یا به خاطر اینکه خودشان ایمان نداشتند و یا به خاطر اینکه پیش فرعون تظاهر کنند که ما هوادار توایم، و به این وسیله او را دلخوش سازند تا او هم بر اینان تنگ نگیرد و یا حد اقل کمی از شدت آزار و اذیتشان بکاهد. </p> <p>و <span class="phrase">اما اینکه بعضی<span class="footnote" rel="1" title="زیرا ممکن است هم بنی اسرائیل و هم قبطیان دارای فرزندانی بوده باشند که با ترس از بزرگترها ایمان آورده باشند &lt;em&gt;مترجم&lt;/em&gt;">*</span> از مفسرین گفته‌اند که: ضمیر، به فرعون برمی‌گردد، و دلیل آورده‌اند که فرعون یک نفر نبوده بلکه درباریانی داشته و به این جهت ضمیر جمع <em>هم</em> در اینجا به کار رفته، و یا گفته‌اند به ذریه برمی‌گردد، چون ملا ذریه‌ای از قبط بوده‌اند، تفسیری است که به هیچ وجه قابل قبول نیست، مخصوصا وجه اول<span class="footnote" rel="2" title="تفسیر المنار، ج ۱۱، ص ۴۷۲">*</span> <em rel="fa_10_83_14-15" data-sentence="556:135">ان یفتنهم</em> یعنی ذریه موسی در حالی که ایمان می‌آورند از آن ترس داشتند که ملا و اشراف بنی اسرائیل آنان را عذاب دهند تا دوباره به کیش ایشان برگردند.</span> و منظور از جمله‌ <span class="aya" rel="10_83" data-words="16-21">و إن فرعون لعال فی الأرض</span> اینست که این ترس را داشتند، و ظرف هم چنین ظرفی بود که فرعون تسمه از پشت همه کشیده بود و در ظلم و     <code class="page" rel="10,166"/> تفرعن از حد گذشته بود. </p> <p>بنا بر این، معنای آیه چنین می‌شود-و اللَّه اعلم-که: نتیجه‌ای که از بعثت موسی و هارون و استکبار فرعون و درباریانش به دست آمد این بود که کسی به موسی ایمان نیاورد مگر ذریه‌ای و افراد ضعیفی از بنی اسرائیل، و اینان در حالی ایمان آوردند که هم از اقویای خود می‌ترسیدند و هم از فرعون که مبادا این دو طایفه آنان را به جرم ایمان آوردنشان شکنجه کنند و جای ترس هم داشت، برای اینکه جو زندگی آنان جوی خطرناک بود، فرعون در آن روزگار در زمین علو و دیکتاتوری داشت و بر اهل زمین مسلط بود، و در حکمرانیش نه تنها رعایت عدالت را نمی‌کرد، بلکه ستمگری را از حد گذرانده بود و برای ظلم و شکنجه حد و مرزی نمی‌شناخت. </p> <p>و به فرض هم که منظور از کلمه <em>قومه</em> تمامی انسانهایی باشند که موسی  (ع) مبعوث بر آنان شده و مامور بوده که رسالت الهی را به آنان برساند، چه قبطی‌ها و چه بنی اسرائیل، از راه دیگری می‌توان معنای مناسب‌تری برای آیه کرد، بدون اینکه احتیاج به آن تکلفاتی باشد که مفسرین مرتکب شده و مصداق آن را قبطیان شمرده‌اند، با اینکه حاجتی به این مطلب نیست.<span class="footnote" rel="1" title="اموال و اولاد شما چیزی جز فتنه نیست سوره تغابن، آیه ۱۵&quot;">*</span> </p><h3> <span class="title" rel="10_75 10_76 10_77 10_78 10_79 10_80 10_81 10_82 10_83 10_84 10_85 10_86 10_87 10_88 10_89 10_90 10_91 10_92 10_93">اگر مؤمن هستید و تسلیم خدائید، بر او توکل کنید</span> </h3> <p> <code class="aya" rel="10_84"/> <span class="aya" rel="10_84" data-words="1-14">و قال موسی یا قوم إن کنتم آمنتم بالله فعلیه توکلوا إن کنتم مسلمین</span> از آنجا که ایمان به خدا، مؤمن را به مقام پروردگارش هر چند بطور اجمال آشنا می‌سازد، و مؤمن عالم به این معنا می‌شود که خدای تعالی سببی است فوق همه اسباب، سببی است که سببیت همه اسباب به او منتهی می‌شود، و نیز او را آگاه می‌کند به اینکه تدبیر همه امور به دست خداست، و لذا ایمان، مؤمن را وا می‌دارد به اینکه امور را تسلیم به خدا کند. </p> <p>و هرگز به ظاهر چیزهایی که از نظر دیگران سبب مستقل است اعتماد نکند، زیرا اعتماد به این سبب‌های ظاهری جهل محض است. و لازمه این کار آنست که مؤمن همه امور را به خدا ارجاع داده و همه توکلش بر خدا شود، و لذا می‌بینیم در آیه مورد بحث هم که مؤمنین صاحب تسلیم را امر به توکل بر خدا کرده نخست این امر خود را مشروط به شرطی کرده و آن داشتن ایمان است، و سپس کلام را با شرطی دیگر تمام کرده که آن اسلام است. </p> <p>بنا بر این گفتار، آیه شریفه از نظر معنا در این تقدیر است که فرموده باشد: اگر شما به خدا ایمان دارید و تسلیم او شده‌اید پس بر او توکل و اعتماد کنید. خواهید گفت اگر تقدیر کلام چنین است پس چرا در آیه شریفه هر دو شرط را پهلوی هم نیاورده و جمله‌ <span class="aya" rel="10_84" data-words="10-11">فعلیه توکلوا</span>   <code class="page" rel="10,167"/> را بین دو شرط فاصله قرار داده با اینکه می‌توانست بفرماید: ان کنتم آمنتم باللَّه و اسلمتم له فتوکلوا علیه  در پاسخ می‌گوییم: شاید وجهش این باشد که وضع آن دو شرط مختلف است، برای اینکه برخی فقط یکی از این دو شرط را داشته‌اند، و آن عبارت است از ایمان، و اما اسلام را همه نداشتند، چون تسلیم در برابر خدا شدن از مراتب کمال ایمان است، و چنین نیست که ایمان بدون اسلام فرض نداشته باشد، و واجب و ضروری باشد که هر مؤمنی مسلم هم باشد، بلکه بهتر آن است که مؤمن ایمان خود را به وسیله اسلام تکمیل کند. </p> <p>بنا بر این، می‌توان گفت جدا سازی بین دو شرط برای اشعار به این معنا بوده که یکی از این دو شرط واجب و ضروری است و مخاطبین به کلام موسی (ع) آن را دارا بوده‌اند، و شرط دیگر مستحبّ است، یعنی چیزی است که سزاوار است هر مؤمنی خود را دارای آن بسازد. پس معنای کلام موسی (ع) اینست که: ای قوم اگر چنانچه به خدای تعالی ایمان دارید-که البته دارید-و اگر تسلیم امر خدا هستید-که جا دارد بوده باشید-پس بر خدا توکل کنید. و بنا بر این، در آیه شریفه نکته‌ای لطیف به کار رفته که لطفش بر کسی پوشیده نیست. </p> <h3> <span class="title" rel="10_85">دعای بنی اسرائیل: <span class="aya" rel="10_85" data-words="5-10">ربنا لا تجعلنا فتنة للقوم الظالمین</span> دعا برای رفع ضعف و ذلت از خودشان بوده است</span> </h3> <p> <code class="aya" rel="10_85"/><code class="aya" rel="10_86"/> <span class="aya" rel="10_85" data-words="1-10">فقالوا علی الله توکلنا ربنا لا تجعلنا فتنة للقوم الظالمین</span>... <span class="aya" rel="10_86" data-words="4-6">من القوم الکافرین</span> مؤمنین به موسی (ع) در پاسخ دعوت موسی که فرمود: بر خدا توکل کنید گفتند: بر خدا توکل می‌کنیم، و سپس دعا کردند که پروردگارا ما را فتنه مردم ستمکار مکن . </p> <p>پس، معلوم می‌شود دعایی که کردند نتیجه توکلی بوده که بر خدای تعالی کردند، و آن دعا این بود که اولا لباس ضعف و ذلت را از تن آنان برکند و ثانیا آنها را از قوم ستمکار نجات دهد. </p> <p>خواسته و دعای اولشان همان است که در جمله‌ <span class="aya" rel="10_85" data-words="5-10">ربنا لا تجعلنا فتنة للقوم الظالمین</span> به آن اشاره کردند، و علت و انگیزه اینکه چنین حاجتی را خواستند اینست که آنچه اقویای ستمگر را بر ضعفای مظلومین غره و مسلط می‌کند ضعف (و ظلم‌پذیری) طبقه ضعیف است. پس ضعیف به علت همان ضعفی که در او است فتنه قوی و مورد ستم او است، هم چنان که در قرآن کریم اموال و اولاد را-بدان جهت که جاذبه و محبوبیت دارد-فتنه انسان خوانده و فرموده: <span class="aya" rel="64_15" data-words="1-5">إنما أموالکم و أولادکم فتنة</span><span class="footnote" rel="1" title="این عنوان یکی از اصطلاحات منطقی در نسبت بین دو چیز کلی است هر دو چیزی را که با هم مقایسه کنیم از نظر تطابق آن دو بر مصادیق یا &lt;em&gt;تباین کلی&lt;/em&gt; دارند، یعنی هیچ فردی از آن یکی، فرد دیگری نیست، مثل انسان و سنگ که هیچ سنگی انسان نیست و هیچ انسانی سنگ نیست و یا بر خلاف صورت قبلی &lt;em&gt;تطابق کلی&lt;/em&gt; دارند، یعنی هر فردی که مصداق یکی از آن دو باشد مصداق دیگری نیز هست، مانند دو عنوان &lt;em&gt;انسان&lt;/em&gt; و &lt;em&gt;نفس ناطقه&lt;/em&gt; که هر موجودی مصداق اولی باشد مصداق دومی نیز هست و یا نه تباین کلی دارند و نه تطابق کلی، بلکه سهمی از تباین و سهمی از تطابق دارند، و این دو صورت دارد گاهی تطابق کلی و تباین جزئی است، مثل دو عنوان انسان و حیوان، که هر موجودی مصداق انسان باشد مصداق حیوان (جاندار) نیز هست، ولی چنین نیست که هر موجودی مصداق حیوان باشد مصداق انسان نیز باشد، به شهادت اینکه هزاران نوع حیوان داریم که انسان نیستند، لذا در طرف تطابق می‌گوییم: تمامی انسانها حیوانند، و در طرف تباین می‌گوییم: بعضی از حیوانها انسان نیستند، و گاه می‌شود که هم تطابق جزئی است و هم تباین، مانند دو عنوان انسان و سفید که نه تمامی انسانها سفیدند، و نه همه سفیدها انسانند، و چنان هم نیست که در فردی این دو عنوان جمع نشود، بلکه ممکن است بعضی از انسانها سفید باشند و بعضی از انسانها سفید نباشند، و بعضی از سفیدها هم انسان نباشد، این صورت چهارم است که در اصطلاح منطقی آن را عام و خاص من وجه می‌نامند، و بین زینت و مال همین نسبت برقرار است &lt;em&gt;مترجم&lt;/em&gt;">*</span> و معلوم است که دنیا برای طالب آن فتنه است، پس اینکه از پروردگارشان خواستند که آنان را برای قوم ستمکار فتنه قرار ندهد، در حقیقت درخواست این   <code class="page" rel="10,168"/> بوده که ضعف و ذلت آنان را با سلب غرض از آن سلب کند. ساده‌تر بگویم: خواسته‌اند بگویند ضعف و ذلت ما سبب فتنه ستمکاران است، ولی به جای اینکه رفع سبب را بخواهند رفع غرض و مسبب را خواسته‌اند. </p> <p>و اما خواسته و دعای دومشان همان بود که خدای تعالی در جمله دوم: <span class="aya" rel="10_86" data-words="1-6">و نجنا برحمتک من القوم الکافرین</span> از آنها حکایت کرده است. </p> <h3> <span class="title" rel="10_75 10_76 10_77 10_78 10_79 10_80 10_81 10_82 10_83 10_84 10_85 10_86 10_87 10_88 10_89 10_90 10_91 10_92 10_93">امر به خانه سازی برای بنی اسرائیل</span> </h3> <p> <code class="aya" rel="10_87"/> <span class="aya" rel="10_87" data-words="1-11">و أوحینا إلی موسی و أخیه أن تبوءا لقومکما بمصر بیوتا...</span> <span class="phrase">کلمه <em rel="fa_10_87_8-8" data-sentence="5:297">تبوءا</em> تثنیه امر از باب تفعل است، و مصدرش تبوی و به معنای مسکن گرفتن و منزل گزیدن است، و کلمه <em rel="fa_10_87_10-10" data-sentence="148:197">مصر</em> نام شهر و یا کشور فرعون است، و کلمه <em>قبلة</em> در اصل، بنای نوع از مصدر بوده مانند بنای نوع <em>جلسة</em> یعنی حالت نشستن، و قبلة به معنای آن حالتی است که باعث می‌شود دو چیز مقابل هم قرار گیرد.</span> پس کلمه <em>قبلة</em> مصدری است به معنای فاعل، و معنای جمله‌ <span class="aya" rel="10_87" data-words="12-15">و اجعلوا بیوتکم قبلة</span> اینست که خانه‌های خود را متقابل بسازید بگونه‌ای که بعضی رو بروی بعضی دیگر و در جهتی واحد قرار بگیرند. و منظور از این فرمان این بوده که موسی و هارون بتوانند برای امر تبلیغ دسترسی به آنان پیدا کنند و آنها بتوانند نماز را به جماعت بخوانند، هم چنان که جمله بعدش که می‌فرماید: <span class="aya" rel="10_87" data-words="16-18">و أقیموا الصلاة</span> از آنجا که بدنبال جمله مورد بحث قرار گرفته دلالت و یا حد اقل اشعار بر این معنا دارد که منظور از آن فرمان تمکن از نماز جماعت است. </p> <p>و اما اینکه فرمود: <span class="aya" rel="10_87" data-words="19-21">و بشر المؤمنین</span>، سیاق و زمینه گفتار دلالت می‌کند بر اینکه منظور از آن، بشارت به اجابت خواسته‌ای است که در دعای مذکور در دو آیه قبل یعنی: <span class="aya" rel="10_85" data-words="5-8">ربنا لا تجعلنا فتنة...</span> از خدا خواسته بودند. </p> <p>و معنای آیه مورد بحث این است که: ما به موسی و برادرش وحی کردیم که شما برای قومتان خانه‌هایی در مصر بسازید تا در آن سکونت کنند-از این قسمت بر می‌آید کانه تا آن موقع بنی اسرائیل زندگی شهری نداشتند، بلکه مانند صحرانشینان در خیمه‌ها و مکانهایی نظیر خیمه زندگی می‌کردند-و شما و قومتان خانه‌هایتان را رو بروی هم و در یک جهت قرار دهید، تا دیوار به دیوار یکدیگر باشد، و امر تبلیغ و مشاوره و تشکیل اجتماع برای نماز ممکن باشد، و نماز را بپا دارید، و تو ای موسی مؤمنین را بشارت بده به اینکه خدای تعالی بزودی آنان را از شر فرعون و قومش نجات خواهد داد. </p> <p><code class="aya" rel="10_88"/> <span class="aya" rel="10_88" data-words="1-12">و قال موسی ربنا إنک آتیت فرعون و ملأه زینة و أموالا...</span> <span class="phrase">کلمه <em rel="fa_10_88_10-10" data-sentence="5:187">زینة</em> بناء نوع از مصدر <em rel="fa_10_88_10-10" data-sentence="79:157">زین</em> به معنای آراستن است، و آن حالت و وضعی<code class="page" rel="10,169"/> است که موجودی، آن را به خود می‌گیرد و باعث می‌شود که موجودی دیگر جذب به آن شود.</span> و نسبت بین زینت و مال نسبت <em>عموم من وجه</em><span class="footnote" rel="1" title="تفسیر کشاف، ج ۲، ص ۳۶۵">*</span> است، زیرا بعضی از زینت‌ها مال نیست و چیزی نیست که مورد معامله قرار گیرد و در مقابل آن، مالی بدهند، مانند خوش صورتی و قامت موزون، و بعضی از مالها هم زینت نیست، مانند چهار پایان و اراضی، و بعضی از زینت‌ها هم مال و هم زینت است، مانند زیور آلات. و اینکه در آیه شریفه بین زینت و مال مقابله شده و آن را در مقابل این قرار داده به ما می‌فهماند که منظور از زینت تنها جهت زینت است، با قطع نظر از مالیت آن. و خلاصه کلام، منظورش چیزهایی از قبیل جواهرات و زیور آلات و جامه فاخر و اثاث تجملی و ساختمانهای زیبا و امثال آن است. </p> <p> <span class="aya" rel="10_88" data-words="16-19">ربنا لیضلوا عن سبیلک</span> -بعضی<span class="footnote" rel="2" title="تفسیر فخر رازی، ج ۱۷، ص ۱۵۰">*</span> از مفسرین گفته‌اند: لام در جمله <em>لیضلوا</em> لام عاقبت است، و معنای آیه اینست که خدایا!تو به فرعون و فرعونیان زینت و اموال دادی، و نتیجه و عاقبتش این شد که بندگانت را از راهت گمراه کنند ، نه لام تعلیل و یا به عبارتی لام غرض تا معنایش این شود که تو به همین منظور مال و زینت به آنان داده‌ای چون ما با ادله‌ای روشن می‌دانیم که خدای تعالی چنین کاری نمی‌کند، یعنی به غرض گمراهی بندگانش به دشمنانش مال و زینت نمی‌دهد، همانطور که می‌دانیم هیچ رسولی را مبعوث     <code class="page" rel="10,170"/> نمی‌کند به اینکه مردم را به ضلالت وادار کند، و نیز می‌دانیم که خدای تعالی از مردم ضلالت را نخواسته و به این منظور مال دنیا به آنان نمی‌دهد. </p> <h3> <span class="title" rel="10_88 10_75 10_76 10_77 10_78 10_79 10_80 10_81 10_82 10_83 10_84 10_85 10_86 10_87 10_89 10_90 10_91 10_92 10_93">ابتداء به اضلال، بر خداوند محال است ولی اضلال برای مجازات محال نیست و مال و زینت دادن به فرعونیان از این باب بوده است</span> </h3> <p> و این سخن در جای خود سخن حقی است لیکن باید دانست که تنها اضلال ابتدایی است که بر خدا محال است، و خدای تعالی نه کسی را گمراه می‌کند و نه رسولش را به این منظور می‌فرستد و نه مال دنیا را به این منظور به کسی می‌دهد، و اما اضلال مجازاتی و به عنوان کیفر در برابر گناهان نه تنها بر خدای تعالی محال نیست و دلیلی بر امتناع آن نداریم، بلکه کلام مجید خدا آن را در مواردی بسیار اثبات کرده است. چه مانعی دارد که خدای تعالی فرعون و درباریانش را که اصرار بر استکبار داشتند و دست از ارتکاب جرائم بر نمی‌داشتند مال و زینت زیادی به آنان بدهد تا دست به اضلال بزنند و جرمشان بیشتر و عقابشان افزونتر گردد؟ و چه بسا از مفسرین<span class="footnote" rel="1" title="پروردگارا از کافران کسی را بر روی زمین باقی مگذار که اگر باقی بگذاری محققا و حتما بندگانت را گمراه نموده و از نسلشان هم غیر از کافر و فاجر انسانی پدید نمی‌آید سوره نوح، آیه ۲۷&quot;">*</span> که گفته‌اند: حرف <em>لام</em> در کلمه <em>لیضلوا</em> لام دعاء است. و چه بسا<span class="footnote" rel="2" title="مجمع البیان، ج ۵، ص ۱۳۰">*</span> که گفته‌اند: در این کلام حرف <em>أن و لا</em> در تقدیر است، و تقدیر آن: لئلا یضلوا عن سبیلک است، و لیکن سیاق آیه مساعد با هیچ یک از این دو وجه نیست. </p> <p>و <span class="phrase">کلمه <em rel="fa_10_88_21-21" data-sentence="5:81">طمس</em> -بطوری که گفته شده-به معنای آنست که چیزی به طرف پوسیدگی و کهنه شدن دگرگونی یابد.</span> پس معنای اینکه موسی (ع) از خدای تعالی خواست: <span class="aya" rel="10_88" data-words="21-23">اطمس علی أموالهم</span> اینست که: وضع اموال فرعونیان را به سوی فنا و زوال تغییر دهد. و اینکه درخواست کرد: <span class="aya" rel="10_88" data-words="24-27">و اشدد علی قلوبهم</span> منظور از <em>شد</em>  (گره زدن و بستن) معنایی در مقابل <em>حل</em>  (گشودن و باز کردن) است، و معنای گره زدن بر دلها اینست که خدایا دلهایشان را قساوت بده و آن چنان دلهایشان را ببند که به هیچ وجه راهی برای هدایت در آن نماند و گنجایش پذیرفتن حق را نداشته باشد و تا ابد ایمان نیاورند تا آنکه عذاب الیم را ببینند. </p> <p>و بنا بر این، شد بر دلها همان طبع کردن دلهاست که در قرآن بسیار آمده است و برای کلام موسی دو معنای دیگر کرده‌اند که معانی بعیدی است، یکی اینکه گفته‌اند:<span class="footnote" rel="3" title="احتجاج">*</span> منظورش از شد بر قلوب پای بند کردن دلهایشان نسبت به اقامت در مصر است بطوری که به هیچ وجه از اقامت در آن منصرف نگردند تا بعد از طمس اموال بیشتر رنج ببرند، جای خالی آن اموال را ببینند و پیوسته تاسف بخورند. دوم اینکه گفته‌اند:<span class="footnote" rel="4" title="اصول کافی، ج ۲، ص ۴۸۹">*</span> منظور از شد بر دلها، کنایه از میراندن و هلاک         <code class="page" rel="10,171"/> کردن است. </p> <p>پس بنا بر تفسیری که ما برای کلمات آیه کردیم معنای آیه چنین می‌شود: موسی-بعد از آنکه از ایمان آوردن فرعون و درباریانش مایوس شد و بطوری که از سیاق گفتارش در دعا استفاده می‌شود یقین کرد که جز بر ضلات خود و اضلال دیگران ادامه نمی‌دهد-عرضه داشت: پروردگارا!تو فرعون و هوادارانش را در برابر کفر و طغیانشان کیفر بدی دادی، و آن کیفر این است که به آنان زینت و اموالی در زندگی دنیا دادی. پروردگارا!و این اراده تو بود که آنان با این زینت و اموال مغرور گشته پیروان خود را از راه تو منحرف سازند، و اراده تو باطل شدنی نیست و غرضت هرگز لغو نمی‌باشد. پروردگارا!به همین اراده‌ات و خشمی که بر آنان گرفته‌ای ادامه بده و اموالشان را از مجرای نعمت بودن به مجرای نقمت و عذاب تغییر ده و دلهایشان را مسدود کن تا در نتیجه ایمان نیاورند و به کفر خود ادامه بدهند، تا برسند به موقفی که در آن موقف دیگر ایمان سودی به حالشان ندارد، و آن زمانی است که عذاب الهی را ببینند. و این دعا از موسی (ع) علیه فرعون و درباریانش همانطور که گفتیم بعد از آن بود که بطور کامل از ایمان آوردن آنها مایوس شد و یقین کرد که از زنده بودنشان انتظاری جز گمراهی و گمراه کردن وجود ندارد، نظیر دعایی که نوح (ع) علیه قومش کرد، و بنا به حکایت قرآن گفت: <span class="aya" rel="71_26-27" data-words="4-22">رب لا تذر علی الأرض من الکافرین دیارا، إنک إن تذرهم یضلوا عبادک و لا یلدوا إلا فاجرا کفارا</span><span class="footnote" rel="1" title="سوره اعراف، آیه ۱۳۸&quot;">*</span>. و حاشا بر ساحت مقدس انبیاء (ع) که سخنی بگویند که منشاش صرف حدس و گمان باشد، آن هم در موقعی که با رب العالمین-جلت کبریائه و عز شانه-سخن می‌گویند. </p> <p><code class="aya" rel="10_89"/> <span class="aya" rel="10_89" data-words="1-12">قال قد أجیبت دعوتکما فاستقیما و لا تتبعان سبیل الذین لا یعلمون</span> بطوری که سیاق دلالت می‌کند خطاب در این آیه به موسی و هارون (ع) است، می‌فرماید: دعای شما دو نفر مستجاب شد. با اینکه در آیه قبلی دعا را تنها از موسی حکایت کرد، و این خود مؤید گفته مفسرین است که گفته‌اند موسی هر زمان دعا می‌کرد هارون آمین می‌گفت، چون آمین هم خود دعا است، قهرا هر دو با هم دعا کرده‌اند، هر چند که متن دعا را تنها موسی (ع) گفته است. </p> <p><span class="phrase">کلمه <em rel="fa_10_89_5-5" data-sentence="5:233">استقیما</em> تثنیه امر حاضر از مصدر <em>استقامت</em> ، و استقامت به معنای ثبات   <code class="page" rel="10,172"/> به خرج دادن در کاری است که در حال انجام است، و کاری که موسی و هارون به عهده گرفته بودند دعوت‌به سوی خدا و احیای کلمه حق بود.</span> و منظور از جمله‌ <span class="aya" rel="10_89" data-words="10-12">الذین لا یعلمون</span> جاهلان از بنی اسرائیل است، و خدای تعالی در جای دیگر همه آنان را جاهل خوانده و فرموده: <span class="aya" rel="7_138" data-words="22-25">قال إنکم قوم تجهلون</span><span class="footnote" rel="1" title="تفسیر قمی">*</span>. </p> <h3> <span class="title" rel="10_75 10_76 10_77 10_78 10_79 10_80 10_81 10_82 10_83 10_84 10_85 10_86 10_87 10_88 10_89 10_90 10_91 10_92 10_93">استجابت نفرین موسی و هارون علیه فرعونیان</span> </h3> <p> و معنای آیه این است که: خدای تعالی موسی و هارون را مخاطب قرار داد و فرمود: دعای شما دو تن مستجاب شد، اینکه عذاب الیم را بر فرعون و در باریانش درخواست کرده بودید، و اینکه خواستید اموالشان را طمس و دلهایشان را سخت کنم پذیرفتم پس استقامت به خرج دهید و بر کاری که به عهده شما نهاده‌ام، یعنی دعوت بسوی اللَّه و احیای کلمه حق ثبات قدم داشته باشید، و زنهار، زنهار راه آنهایی را که نادانند پیروی مکنید آنها می‌خواهند که شما دو تن هر چه را که آنها به هوای دلشان و با انگیزه شهواتشان از شما خواستند برایشان انجام دهید. و در این تعبیر نوعی اشاره است به اینکه چیزی نخواهد گذشت که نادانها چیزهایی از موسی و هارون خواهند خواست که جامع همه آنها زنده کردن سنت جاهلانه و سیره قومی آنهاست. </p> <p>و کوتاه سخن، آیه شریفه اجابت دعای موسی و هارون را ذکر می‌کند، دعایی که متضمن عذاب فرعون و درباریان او و موفق نشدن آنها به ایمان آوردن است، و به همین جهت در آیه بعدی وفای به این وعده را با خصوصیاتی که در آن بود ذکر می‌کند. </p> <p>و در دعای موسی (ع) چیزی نبود که دلالت بر فوریت و یا تاخیر در نازل کردن عذاب داشته باشد، آیه بعدی هم که اجابت و قبول دعای موسی را متضمن است، و همچنین آیه‌ای هم که از وقوع حتمی آن وعده خبر می‌دهد، چیزی در این باب ندارد و روایات هم مطابق با آیات است. صاحب مجمع البیان از ابن جریح روایت آورده که گفت: فرعون بعد از نفرین موسی (ع) چهل سال زندگی کرد آن گاه اضافه کرده که این معنا از امام صادق (ع) روایت شده<span class="footnote" rel="2" title="بگو ملک الموتی که موکل بر شما است جانهای شما را می‌گیرد سوره الم سجده، آیه ۱۱&quot;">*</span>، و در احتجاج<span class="footnote" rel="3" title="مجمع البیان، ج ۳، جزء ۱۱، ص ۸۳">*</span> همین روایت را از آن جناب نقل کرده و همچنین کلینی در کافی<span class="footnote" rel="4" title="مجمع البیان، ج ۳، جزء ۱۱، ص ۸۳">*</span> و عیاشی در تفسیر<span class="footnote" rel="5" title="تفسیر عیاشی، ج ۲، ص ۱۲۴">*</span> خود آن را از هشام بن سالم از آن جناب نقل           <code class="page" rel="10,173"/> کرده‌اند، و در تفسیر قمی<span class="footnote" rel="1" title="خدای تعالی جانها را هنگام مردنش می‌گیرد سوره زمر، آیه ۴۲&quot;">*</span> از پدرش از نوفلی از سکونی از امام صادق (ع) همین معنا را روایت کرده است. </p> <p><code class="aya" rel="10_90"/> <span class="aya" rel="10_90" data-words="1-12">و جاوزنا ببنی إسرائیل البحر فأتبعهم فرعون و جنوده بغیا و عدوا...</span> <span class="phrase">کلمه <em rel="fa_10_90_10-10" data-sentence="5:319">بغی</em> و کلمه <em>عدو</em> مانند کلمه <em>عدوان</em> به معنای ظلم است، و کلمه  <em rel="fa_10_90_15-15" data-sentence="133:232">ادراک</em> در جمله‌ <span class="aya" rel="10_90" data-words="13-16">حتی إذا أدرکه الغرق</span> و در هر جای دیگر به معنای رسیدن و پیوستن به چیزی و مسلط شدن بر آن است، هم چنان که کلمه <em rel="fa_10_89_8-8" data-sentence="365:45">اتباع</em> به معنای اینست که به آن چیز برسی و ملحق شوی.</span> </p> <p> <span class="aya" rel="10_90" data-words="18-27">آمنت أنه لا إله إلا الذی آمنت به بنوا إسرائیل</span> <span class="phrase">-یعنی همین که بلای غرق او را دریافت، گفت: <span class="aya" rel="10_90" data-words="18-19">آمنت أنه</span> که تقدیرش <em rel="fa_10_90_18-19" data-sentence="117:93">آمنت بانه</em> است (ایمان آوردم به اینکه هیچ معبودی نیست به جز آن خدایی که بنی اسرائیل به او ایمان آوردند).</span> و اگر نگفت به <em>اللَّه</em>  بلکه معبود را توصیف کرد به آن معبودی که بنی اسرائیل به او ایمان آوردند، برای اینست که انگیزه‌اش در ایمان آوردن طمعی بوده، که شاید با ایمان آوردنش دست یابد به آنچه بنی اسرائیل با ایمان آوردنشان به آن دست یافتند، و آن عبور کردن از دریا و نجات یافتن از غرق شدن بود. و باز به همین جهت است که بین ایمان و اسلام جمع کرد تا به این وسیله اثر آن گناهی که بر آن اصرار داشت یعنی گناه شرک به خدا و استکبار بر خدا را بشوید. و بقیه الفاظ آیه روشن است. </p> <h3> <span class="title" rel="10_75 10_76 10_77 10_78 10_79 10_80 10_81 10_82 10_83 10_84 10_85 10_86 10_87 10_88 10_89 10_90 10_91 10_92 10_93">ایمان آوردن فرعون در آستانه هلاکت، و مردود بودن ایمان و توبه او</span> </h3> <p> <code class="aya" rel="10_91"/> <span class="aya" rel="10_91" data-words="1-9">آلآن و قد عصیت قبل و کنت من المفسدین</span> کلمه <em>آلان</em> -با <em>آ</em> ی مد دار-اصلش <em>أ ألان: آیا الان</em> بوده، یعنی آیا حالا ایمان می‌آوری؟ حالا که عذاب خدا تو را درک کرده؟ با اینکه ایمان و توبه هیچ کس در لحظه فرا رسیدن عذاب و آمدن مرگ از هر طرف قبول نیست. و تو قبل از این عصیان کردی و از مفسدان بودی و عمرت را در معصیت خدا بسر بردی و توبه را در موقع خودش انجام ندادی، حال که وقت توبه فوت شده ایمان چه سودی به حالت دارد، و این موفق نشدنت به ایمان و توبه همان چیزی است که موسی و هارون آن را از خدای تعالی خواستند. آری، از خدا خواستند که فرعون را به عذاب ألیم خود بگیرد و راه او را به سوی ایمان ببندد تا در تمامی طول زندگی ایمان نیاورد، مگر هنگامی که عذاب از هر طرف احاطه‌اش کرده باشد، هنگامی که نه ایمان سودی می‌بخشد و نه توبه. </p> <h3> <span class="title" rel="10_75 10_76 10_77 10_78 10_79 10_80 10_81 10_82 10_83 10_84 10_85 10_86 10_87 10_88 10_89 10_90 10_91 10_92 10_93">اشاره به رابطه نفس و بدن و بیان اینکه انسانیت انسان به نفس او است و بدن، مرکب و ابزار کار نفس است</span> </h3> <p> <code class="aya" rel="10_92"/> <span class="aya" rel="10_92" data-words="1-15">فالیوم ننجیک ببدنک لتکون لمن خلفک آیة و إن کثیرا من الناس عن آیاتنا لغافلون</span> <span class="phrase">کلمه <em rel="fa_10_92_2-2" data-sentence="5:47">ننجیک</em> متکلم مع الغیر از مضارع باب تفعیل (تنجیة) است.</span> و <em>تنجیة</em> و همچنین <em>انجاء</em> -که مصدر باب افعال از نجات است-هم از نظر وزن و هم از نظر معنا شبیه به تخلیص و اخلاص هستند که از ثلاثی مجرد <em>خلاص</em> گرفته شده‌اند. </p> <p>و تنجیه به بدن فرعون، دلالت دارد بر اینکه فرعون غیر از بدن چیز دیگری داشته که بدن بعد از نزول عذاب آن را از دست داده، و آن چیزی که نامش <em>فرعون</em> بوده و بدن بدن او بوده، همان نفسی است که روح هم خوانده می‌شود، و این نفس همان چیزی است که خدای تعالی در دم مرگ هر کس آن را می‌گیرد، هم چنان که در آیات ذیل فرموده: <span class="aya" rel="39_42" data-words="1-5">الله یتوفی الأنفس حین موتها</span><span class="footnote" rel="1" title="شما را از زمین خلق کردیم و به آن بر می‌گردانیم سوره طه، آیه ۵&quot;">*</span>، و نیز فرموده: <span class="aya" rel="32_11" data-words="1-7">قل یتوفاکم ملک الموت الذی وکل بکم</span><span class="footnote" rel="2" title="تفسیر الکبیر، ج ۱۷، ص ۱۵۷">*</span>، و این نفس همان است که آدمی در طول عمرش از او خبر می‌دهد به <em>من</em> و <em>اینجانب</em> ، و همین <em>من</em> است که انسانیت انسان به وسیله آن تحقق می‌یابد، همان است که درک می‌کند و اراده می‌نماید، و افعال انسانی را به وسیله بدن و قوا و اعضای مادی آن انجام می‌دهد و بدن چیزی به جز آلت و ابزار کار نفس نیست، البته ابزار کار نفس در کارهای مادی او و اما در کارهای معنوی، نفس بدون حاجت به بدن کارهای خود را انجام می‌دهد. </p> <p>و از آنجا که نفس و بدن با هم متحدند نام نفس را به بدن هم اطلاق می‌کنند،  (و به بدن و جسم زید می‌گویند: این زید است، با اینکه در حقیقت آن بدن زید نیست بلکه آن نفس زید است که بدن مرکب او است). دلیلی که شما، خواننده را در این باب قانع سازد همین کافی است که: بدن از روزی که متولد می‌شود تا روزی که می‌میرد بطور دائم در حال تغییر است، و دائما در معرض تبدل‌های طبیعی است که چه بسا تمامی بدن تحلیل برود و اجزای جدیدی جای تحلیل رفته‌ها را بگیرد و از بدنی که روز اول به دنیا آمد چیزی باقی نماند، بلکه بدن بدنی دیگر شود. و اگر حقیقت زید عبارت باشد از بدن او، همان بدنی که مادرش به دنیا آورده و کلمه زید هم نام آن باشد، باید در حال جوانی‌اش او را زید ننامیم، تا چه رسد به هفتاد سالگی و هشتاد سالگیش که بطور قطع بدن زمان تولد را ندارد، و حتما نام زید نام شخصی دیگر غیر او خواهد بود. و بر همین حساب اگر این شخص در جوانی کار خوبی و یا جنایتی     <code class="page" rel="10,175"/> کرده باشد در این سنین عمرش نه، می‌توان پاداشش داد و نه کیفرش کرد، برای اینکه کار خوب از شخص دیگری بوده، و شخص دیگری غیر از این شخص جنایت کرده. </p> <p>پس، این دلیل و دلیلهای دیگری مثل این، شواهدی است قطعی بر اینکه انسانیت انسان به نفس او است، نه به بدن او، و نامها نیز نام آن نفوس است نه نام بدنها، و این معنا را هر انسانی بطور اجمال می‌فهمد هر چند که در مقام تفصیل اگر به او بگویی بدن امروز تو غیر از بدن چند سال قبل تو است تعجب کند و حاضر به پذیرفتنش نباشد. </p> <h3> <span class="title" rel="10_92">وجوهی <span class="phrase">که در معنای: <em rel="fa_10_92_2-3" data-sentence="13:81">ننجیک ببدنک</em> گفته شده و بیان اینکه علت انتساب نجات به بدن فرعون، اتحاد شدید بین نفس و بدن است</span></span> </h3> <p> و کوتاه سخن اینکه، آیه شریفه‌ <span class="aya" rel="10_92" data-words="1-3">فالیوم ننجیک ببدنک</span> اگر صریح نباشد نزدیک به صریح است در اینکه نفوس بشر غیر از بدنهای آنان است، و اسماء هم اسماء نفوس است نه بدنها، و اگر بدنها را نیز به نام صاحبش می‌نامیم به خاطر شدت اتحادی است که بین آن دو است. </p> <p>پس، معنای جمله‌ <span class="aya" rel="10_92" data-words="2-3">ننجیک ببدنک</span> این شد که: ای فرعون ما بدن تو را از دریا نجات می‌دهیم و در می‌آوریم. و اگر بیرون آوردن بدن مرده فرعون را نجات بدن او خوانده، باز به خاطر همان اتحادی است که بین نفس و بدن هست، و این اتحاد باعث می‌شود عملی که با یکی از آن دو واقع شود به نحوی بر آن دیگری نیز واقع شود. <span class="aya" rel="10_92" data-words="4-7">لتکون لمن خلفک آیة</span> باز در این جمله بدن فرعون را فرعون خوانده و فرموده: بدنت را از دریا در آوردیم تا برای آنها که بعد از تو می‌آیند آیت و مایه عبرت باشی و این تعبیر به وجهی نظیر تعبیر آیه شریفه‌ <span class="aya" rel="20_55" data-words="1-5">منها خلقناکم و فیها نعیدکم</span><span class="footnote" rel="1" title="تفسیر الکبیر، ج ۱۷، ص ۱۵۷">*</span> است که خلقت انسانها را از زمین دانسته، و فرموده: شما انسانها را به زمین بر می‌گردانیم، با اینکه آنچه به زمین بر می‌گردد جسد آدمی است نه تمامی آدمی. پس اگر نسبت اعاده شدن به زمین را به انسان داده جز برای این نیست که بین انسان و بدنش اتحادی است که این نسبت را تصحیح می‌کند. </p> <p><span class="phrase">مفسرین در معنای جمله <em rel="fa_10_92_2-2" data-sentence="21:375">ننجیک</em> اشکالی به نظرشان رسیده و بدین جهت گفته‌اند: این جمله نمی‌تواند از مصدر <em>نجات</em> باشد، زیرا باب افعال و تفعیل از نجات که <em>انجاء</em> و  <em>تنجیه</em> باشد لفظ و ماده‌اش دلالت دارد بر سلامتی آن کسی که نجات یافته،  (وقتی گفته می‌شود: فلانی از غرق شدن و آتش‌سوزی نجات یافت که او را زنده در آورده باشند، و در آوردن بدن مرده و سوخته از دریا و آتش را نجات دادن نمی‌گویند).</span> و اگر جمله مورد بحث از ماده نجات باشد باید بگوییم خدای تعالی فرعون را زنده از آب بیرون آورده با اینکه می‌دانیم مرده‌اش را بیرون آورد. پس، ناگزیر باید بگوییم: این جمله از ماده <em>نجوة</em> گرفته شده که به   <code class="page" rel="10,176"/> معنای زمین بلند است، زمینی که سیل آن را نمی‌گیرد، و معنای آیه این است که: امروز ما بدنت را به بلندی زمین بیرون کردیم. </p> <p>و چه بسا بعضی<span class="footnote" rel="1" title="مجمع البیان، ج ۳، جزء ۱۱، ص ۸۳">*</span> از مفسرین که گفته‌اند: منظور از بدن در این جمله <em>زره</em> است، چون فرعون زرهی از طلا داشت که همه وی را به آن علامت می‌شناختند، و خدای تعالی فرعون را با آن زره به بالای آب آورد تا برای آیندگان آیت و عبرت باشد. و چه بسا که بعضی<span class="footnote" rel="2" title="مجمع البیان، ج ۳، جزء ۱۱، ص ۸۳">*</span> گفته باشند: تعبیر به <em>تنجیة</em> از باب استهزاء به فرعون بوده است. </p> <p>و <span class="phrase">لیکن حق مطلب اینست که همه اینها تکلف و خود را بیهوده به زحمت انداختن است و هیچ حاجتی به این تکلف‌ها نیست، چون خدای تعالی نفرموده: <em rel="fa_10_92_2-2" data-sentence="130:332">ننجیک</em> تا آن اشکال متوجه شود و کسی بگوید: بیرون آوردن لاشه فرعون نجات فرعون نیست، بلکه فرموده: <span class="aya" rel="10_92" data-words="2-3">ننجیک ببدنک</span> که حرف باء برای آلت و یا سببیت است، و معنایش اینست که: ما تو را با بدنت و یا به سبب بدنت نجات دادیم، و در صحت این نسبت عنایت به اتحادی است که گفتیم بین نفس و بدن برقرار می‌باشد.</span> </p> <p><span class="phrase">علاوه بر اینکه اشکال اصلا وارد نیست، جوابی هم که داده‌اند صحیح نمی‌باشد، زیرا صرف اینکه جمله <em rel="fa_10_92_2-2" data-sentence="93:296">ننجیک</em> را حمل کنیم بر قرار دادن بدن روی نجوه‌ای از زمین، اشکال را از اصل برطرف نمی‌سازد، برای اینکه آنچه به قول آنان بر بالای بلندی زمین قرار گرفته بدن فرعون بوده، نه خود فرعون چون اگر خود فرعون بود باید زنده و سالم می‌بود ناگزیر باید بگویند: فرعون زنده از آب نجات یافته که این را هم نمی‌توانند بگویند.</span> <span class="phrase">پس، چاره‌ای جز این ندارند که حرف ما را قبول کنند و بگویند نسبتی که در آیه شریفه به فرعون داده شده به عنایت اتحادی است که بین بدن و جسم آدمی وجود دارد، و در صورتی که این اتحاد مصحح اطلاق اسم انسان بر بدن انسان باشد، قهرا می‌تواند مصحح این نیز باشد که نجات دادن بدن انسان را نجات انسان بنامیم، مخصوصا در جایی که قرینه‌ای هم باشد بر اینکه منظور از تنجیه، تنجیه‌ای است که خاص بدن است، نه تنجیه‌ای که مربوط به انسان است، و مستلزم زنده بیرون آوردن و سلامت جان و تن انسان هر دو است، و قرینه‌ای که در مورد بحث ما هست کلمه <em rel="fa_10_92_3-3" data-sentence="514:9">ببدنک</em> می‌باشد.</span> </p> <p><code class="aya" rel="10_93"/> <span class="aya" rel="10_93" data-words="1-11">و لقد بوأنا بنی إسرائیل مبوأ صدق و رزقناهم من الطیبات</span> یعنی ما بنی اسرائیل را سکنی دادیم در مسکنی صدق. و اگر سکنی را اضافه به صدق     <code class="page" rel="10,177"/> کرده هم چنان که در مواردی دیگر <em>وعد</em> ، <em>قدم</em> ، <em>لسان</em> ، <em>مدخل</em> و <em>مخرج</em> را اضافه به صدق کرده و فرموده: <em>وعد الصدق</em> ، <em>قدم صدق</em> ، <em>لسان صدق</em> ، <em>مدخل صدق</em> و  <em>مخرج صدق</em> همه به این منظور است که بفهماند لوازم معنا و آثاری که از این اشیاء مطلوب است در این اشیاء موجود می‌باشد، و به راستی موجود می‌باشد، بدون اینکه در چیزی از آثارش که به زبان دلالت التزامیه‌اش وعده آن را به طالبش می‌دهد دروغ بگوید، مثلا وعده صدق آن وعده‌ای است که وعده دهنده‌اش زود به آن وفا می‌کند، و شخص موعود به آن وعده را خوشحال می‌سازد، وعده‌ای است که جا دارد موعود آن امید به آن ببندد، و آرزومند وقوعش باشد، و اما وعده‌ای که وعده صدق نباشد، قهرا وعده کذب است، کانه خود آن وعده به زبان دلالت التزامیه‌اش می‌گوید که: من آثار مطلوب را ندارم. </p> <h3> <span class="title" rel="10_93"><span class="phrase">معنای‌ <span class="aya" rel="10_93" data-words="6-7">مبوأ صدق</span> که در وصف مسکن بنی اسرائیل آمده است و اشاره به مفهومی که از اضافه اشیاء و مفاهیم به کلمه <em rel="fa_10_93_7-7" data-sentence="159:17">صدق</em> ، استفاده می‌شود</span></span> </h3> <p> و بنا بر این، پس جمله‌ <span class="aya" rel="10_93" data-words="6-7">مبوأ صدق</span> دلالت دارد بر اینکه خدای سبحان بنی اسرائیل را در مسکنی سکنی داد که در آن، آنچه انسان از مسکن انتظار دارد موجود بوده است. یک انسان از مسکن مطلوب و مرغوب این را می‌خواهد که آب و هوای خوبی داشته باشد و سرزمینش پر از برکات و دارای وفور نعمت باشد و بتواند در آن استقرار یابد. و آن مسکن عبارت بود از نواحی بیت المقدس و شام که خدای-عز و جل-بنی اسرائیل را در آنجا سکنی داد و آن را سرزمین مقدس و نیز سرزمین مبارک نام نهاد. قرآن کریم داستان داخل شدن بنی اسرائیل در آنجا را ذکر فرموده است. </p> <p>و اما اینکه بعضی گفته‌اند منظور از این‌ <span class="aya" rel="10_93" data-words="6-7">مبوأ صدق</span>، مصر است که بنی اسرائیل داخل آن شده خانه‌هایی برای خود ساختند معنایی است که قرآن شریف آن را ذکر نکرده. </p> <p><span class="phrase">علاوه بر این، به فرضی هم که بنی اسرائیل بعد از غرق شدن فرعون دوباره به مصر برگشته باشند، سرزمین مصر برای آنان سرزمین مستقری نبوده، و سرزمینی را که سکونت در آن مستقر و دائمی نباشد <em rel="fa_10_93_6-7" data-sentence="179:12">مبوأ صدق</em> نمی‌خوانند.</span> </p> <p>آیه مورد بحث، یعنی جمله‌ <span class="aya" rel="10_93" data-words="1-5">و لقد بوأنا بنی إسرائیل</span>... <span class="aya" rel="10_93" data-words="10-11">من الطیبات</span> سیاق شکایت و گلایه و سرزنش را دارد. شاهد اینکه آیه در چنین سیاقی است اینست که به دنبالش می‌فرماید:  <span class="aya" rel="10_93" data-words="12-16">فما اختلفوا حتی جاءهم العلم</span> -اختلاف نکردند مگر بعد از آنکه به حقیقت امر علم پیدا کردند ، و نیز می‌فرماید: <span class="aya" rel="10_93" data-words="17-20">إن ربک یقضی بینهم</span> -خدای تعالی بین آنان داوری خواهد کرد .... که همه اینها بیانگر عاقبت وخیمی است که اختلاف آنان از روی علم و آگاهی ببار آورد. این جمله به منزله نتیجه‌ای است که از نقل سرگذشت گرفته شده است. </p> <p>و معنای آیه اینست که: ما نعمت را بر بنی اسرائیل تمام کردیم و آنان را در مسکنی که<code class="page" rel="10,178"/> همه خصوصیات مطلوب از مسکن را دارا بود جای دادیم و بعد از سالهایی طولانی محرومیت و اسارت به دست قبطیان، از طیبات روزیشان دادیم و آنان را ملت واحدی گردانیدیم‌و پراکندگیشان را به جمع تبدیل نمودیم، ولی کفران نعمت کردند و دوباره در مورد حق اختلاف راه انداختند، و این اختلافشان ناشی از عذر نادانی نبود، بلکه عالما و عامدا اختلاف کردند، و پروردگار تو بطور حتم در بین آنان در آنچه اختلاف می‌کنند حکم خواهد کرد. <code class="page" rel="10,179"/> </p>
