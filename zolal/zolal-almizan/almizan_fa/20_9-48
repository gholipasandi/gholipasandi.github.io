<h3 class="ayas">سوره طه آیه‌های ۹ تا ۴۸</h3><code class="section" rel="20_9-48"/><h3>ترجمه آیات</h3> <p> <span class="trans" rel="20_9">آیا خبر موسی به تو رسیده است؟.  «۹» </span><span class="trans" rel="20_10">آن دم که آتشی دید، و به اهل خود گفت: بمانید که من آتش می‌بینم شاید شعله‌ای از آن برایتان بیاورم یا به وسیله آتش راه را پیدا کنم-پیرامون آن کسی را ببینم که راه را وارد است.  «۱۰» </span><span class="trans" rel="20_11">و چون به آتش رسید ندا داده شد که ای موسی!.  «۱۱» </span><span class="trans" rel="20_12">من خود پروردگار توام کفشهای خود را بیرون آر که تو در سرزمین مقدس طوی هستی.  «۱۲» </span><span class="trans" rel="20_13">من تو را برگزیده‌ام به آنچه بر تو وحی می‌شود گوش فرا دار.  «۱۳» </span><span class="trans" rel="20_14">من خدای یکتایم، معبودی جز من نیست، عبادت من کن و برای یاد کردن من نماز به پا کن.  «۱۴» </span><span class="trans" rel="20_15">قیامت آمدنی است، می‌خواهم آن را پنهان کنم تا هر کس در مقابل کوششی که می‌کند سزا ببیند.  «۱۵» </span><span class="trans" rel="20_16">آنکه رستاخیز را باور ندارد و پیروی هوس خود کند ترا از باور کردن آن باز ندارد که هلاک می‌شوی.  «۱۶» </span><span class="trans" rel="20_17">ای موسی!این چیست که به دست راست تو است؟.  «۱۷» </span><span class="trans" rel="20_18">گفت: این عصای من است که بر آن تکیه می‌کنم و با آن برای گوسفندان خویش برگ می‌تکانم و مرا در آن حاجت‌هایی دیگر است. <code class="page" rel="14,188"/> «۱۸» </span><span class="trans" rel="20_19"> گفت: ای موسی!آن را بیفکن.  «۱۹» </span><span class="trans" rel="20_20">پس آن را افکند که ناگهان ماری شد که سریع راه می‌رفت.  «۲۰» </span><span class="trans" rel="20_21">فرمود آن را بگیر و نترس که آن را به حالت اولش باز می‌گردانیم.  «۲۱» </span><span class="trans" rel="20_22">و دستت را به گریبان خود ببر تا نورانی بدون عیب بیرون آید، و این معجزه دیگری است.  «۲۲» </span><span class="trans" rel="20_23">تا آیه‌های بزرگ خویش را به تو بنمایانیم.  «۲۳» </span><span class="trans" rel="20_24">به سوی فرعون برو که او طغیان کرده است.  «۲۴» </span><span class="trans" rel="20_25">گفت: پروردگارا سینه مرا بگشای.  «۲۵» </span><span class="trans" rel="20_26">و کارم را به من آسان کن.  «۲۶» </span><span class="trans" rel="20_27">و گره از زبان من باز کن.  «۲۷» </span><span class="trans" rel="20_28">تا گفتارم را بفهمند.  «۲۸» </span><span class="trans" rel="20_29">و برای من وزیری از کسانم مقرر فرما.  «۲۹» </span><span class="trans" rel="20_30">هارون برادرم را.  «۳۰» </span><span class="trans" rel="20_31">و پشت من بدو محکم کن.  «۳۱» </span><span class="trans" rel="20_32">و او را شریک کارم گردان.  «۳۲» </span><span class="trans" rel="20_33">تا تو را تسبیح بسیار گوئیم.  «۳۳» </span><span class="trans" rel="20_34">و بسیار یادت کنیم.  «۳۴» </span><span class="trans" rel="20_35">که تو بینای به حال ما بوده‌ای.  «۳۵» </span><span class="trans" rel="20_36">فرمود ای موسی مطلوب خویش را یافتی.  «۳۶» </span><span class="trans" rel="20_37">و بار دیگر به تو نیز منت نهادیم.  «۳۷» </span><span class="trans" rel="20_38">آن دم که به مادرت آنچه باید وحی کردیم.  «۳۸» </span><span class="trans" rel="20_39">که او را در صندوق بگذار و صندوق را به دریا بیفکن، تا دریا به ساحلش اندازد، و دشمن من و دشمن او بگیرد او را و از جانب خویش محبوبیتی بر تو افکندم تا زیر نظر من تربیت شوی.  «۳۹» </span><span class="trans" rel="20_40">و چون خواهرت رفت و گفت آیا شما را به کسی دلالت کنم که تکفل او کند؟ و به مادرت بازت آوردیم که دیده‌اش روشن شود و غم نخورد و یکی را کشتی و از گرفتاری نجاتت دادیم و امتحانت کردیم امتحانی دقیق و سالی چند در میان اهل مدین ماندی آن گاه ای موسی!به موقع بیامدی.  «۴۰» </span><span class="trans" rel="20_41">و تو را خاص خویش کردم.  «۴۱» </span><span class="trans" rel="20_42">تو و برادرت معجزه‌های مرا ببرید و در کار یاد کردن من سستی مکنید.  «۴۲» </span><span class="trans" rel="20_43">به سوی فرعون روید که طغیان کرده است. <code class="page" rel="14,189"/> «۴۳» </span><span class="trans" rel="20_44"> و با او به نرمی سخن بگویید، شاید اندرز گیرد یا بترسد.  «۴۴» </span><span class="trans" rel="20_45">گفتند پروردگارا ما بیم داریم در آزارمان شتاب کند یا طغیانش بیشتر شود.  «۴۵» </span><span class="trans" rel="20_46">فرمود: مترسید که من با شما هستم، می‌شنوم و می‌بینم.  «۴۶» </span><span class="trans" rel="20_47">پیش وی رفتند و گفتند ما دو پیغمبر پروردگار توایم، پسران اسرائیل را با ما بفرست و عذابشان مکن از پروردگارت معجزه‌ای سوی تو آورده‌ام درود بر آن کس که هدایت را پیروی کند.  «۴۷» </span><span class="trans" rel="20_48">به ما وحی شده که عذاب بر آن کس باد که (آیات الهی را) تکذیب کند و روی بگرداند.  «۴۸» </span></p>                                                                         <h3>بیان آیات‌ <span class="title" rel="20_9 20_10 20_11 20_12 20_13 20_14 20_15 20_16 20_17 20_18 20_19 20_20 20_21 20_22 20_23 20_24 20_25 20_26 20_27 20_28 20_29 20_30 20_31 20_32 20_33 20_34 20_35 20_36 20_37 20_38 20_39 20_40 20_41 20_42 20_43 20_44 20_45 20_46 20_47 20_48">بیان آیاتی که چگونگی برگزیدن موسی (علیه السلام) به رسالت و مامور شدنش در کوه طور به دعوت فرعون را حکایت می‌کنند</span> </h3> <p> در این آیات داستان موسی (ع) را شروع کرده، در این سوره چهار فصل از این داستان ذکر شده: اول: چگونگی برگزیدن موسی به رسالت در کوه طور، که در وادی طوی واقع است، و مامور کردنش به دعوت فرعون. </p> <p>دوم: با شرکت برادرش او را به دین توحید دعوت کردن، و بنی اسرائیل را نجات دادن، و اقامه حجت، و آوردن معجزه علیه او. </p> <p>سوم: بیرون شدنش با بنی اسرائیل از مصر، و تعقیب فرعون و غرق شدنش، و نجات یافتن بنی اسرائیل. </p> <p>چهارم: گوساله‌پرستی بنی اسرائیل، و سرانجام کار ایشان و کار سامری و گوساله‌اش. </p> <p>آیاتی که نقل کردیم تا به تفسیرش بپردازیم متعرض فصل اول از چهار فصل مذکور است. </p> <p>و اما اینکه آیات مورد بحث به چه وجهی متصل به ما قبل می‌شود؟ وجه اتصالش این است که آیات ما قبل مساله توحید را خاطر نشان می‌ساخت، این آیات نیز با وحی توحید آغاز شده، و با همان وحی یعنی کلام موسی که گفت: <span class="aya" rel="20_98" data-words="1-8">إنما إلهکم الله الذی لا إله إلا هو...</span>، و نیز کلام دیگرش در باره هلاک فرعون و طرد سامری ختم می‌شود، آیات قبلی نیز با این تذکر آغاز می‌شد که قرآن مشتمل است بر دعوت حق و تذکر کسانی که بترسند، و با مثل این آیه ختم می‌شد که‌ <span class="aya" rel="20_8" data-words="1-8">الله لا إله إلا هو له الأسماء الحسنی</span>. </p> <p> <span class="aya" rel="20_9" data-words="1-5">و هل أتاک حدیث موسی</span>. </p> <p><span class="phrase">استفهام در این جمله برای تقریر است، و مقصود از <em rel="fa_20_9_4-4" data-sentence="47:12">حدیث</em> داستان است.</span> <code class="page" rel="14,190"/><code class="aya" rel="20_10"/> <span class="aya" rel="20_10" data-words="1-9">إذ رأی نارا فقال لأهله امکثوا إنی آنست نارا...</span>. </p> <p> <span class="phrase"><em>مکث</em> به معنای <em rel="fa_20_40_28-28" data-sentence="22:219">لبث</em> است، و <em rel="fa_20_10_8-8" data-sentence="86:198">آنست</em> از ایناس، به معنای دیدن و یا یافتن چیزی است که در اصل از انس گرفته شده که ضد نفرت است، و به همین جهت در معنای ایناس گفته‌اند دیدن چیزی است که با آن انس بگیرند، که قهرا دیدن چنین چیزی دیدنی است قوی.</span> </p> <p>و <span class="phrase">کلمه <em rel="fa_20_10_13-13" data-sentence="5:262">قبس</em> -با دو فتحه-به معنای شعله است که به وسیله نوک چوب یا مانند آن از آتشی دیگر گرفته شود، و کلمه <em>هدی</em> مصدر به معنای اسم فاعل است، و یا مضاف الیه است برای مضاف حذف شده، و تقدیرش <em>ذا هدایة</em> بوده، و علی ای حال مراد کسی است که هدایت به وجود او قائم باشد.</span> </p> <p>سیاق آیه و آیات بعدیش شهادت می‌دهد بر اینکه این جریان در مراجعت موسی از مدین به سوی مصر اتفاق افتاده و اهلش نیز با او بوده، و این واقعه نزدیکیهای وادی طوی، در طور سینا، در شبی سرد و تاریک اتفاق افتاده، در حالی که راه را گم کرده بودند، چون آتش از دور دیده به نظرش رسیده که کنار آن کسی هست که از او راه را بپرسد، و اگر نبود حد اقل از آن آتش قدری بیاورد، گرم شوند. </p> <p>و در اینکه فرمود <span class="aya" rel="20_10" data-words="4-6">فقال لأهله امکثوا</span> اشعار، و بلکه دلالت بر این است که غیر از همسرش کسان دیگر هم با او بوده‌اند، چون اگر نبود می‌فرمود قال لاهله امکثی-به همسرش گفت اینجا باش . </p> <p>و از اینکه گفت: <span class="aya" rel="20_10" data-words="7-9">إنی آنست نارا</span> -من آتشی به نظرم می‌آید با در نظر گرفتن اینکه کلام خود را با <em>ان</em> تاکید کرده، و نیز به ایناس تعبیر کرده، فهمیده می‌شود که آتش را تنها او دیده، و دیگران ندیدند، این جمله نیز که اول فرمود <span class="aya" rel="20_10" data-words="1-3">إذ رأی نارا</span> -چون آتشی دید  این معنا را تایید می‌کند و نیز جمله <span class="aya" rel="20_10" data-words="10-11">لعلی آتیکم</span> شاید برایتان بیاورم... دلالت دارد بر اینکه در کلام چیزی حذف شده، و تقدیر آن اینجا باشید تا به طرف آتش بروم، شاید برایتان از آن پاره‌ای بیاورم، و یا پیرامون آن کسی که راه را بلد باشد ببینم، باشد که با هدایتش راه را پیدا کنیم بوده. </p> <p><code class="aya" rel="20_11"/><code class="aya" rel="20_12"/> <span class="aya" rel="20_11-12" data-words="1-8">فلما أتاها نودی یا موسی، إنی أنا ربک</span>... <span class="aya" rel="20_12" data-words="9-9">طوی</span>. </p> <p><span class="phrase">کلمه <em rel="fa_20_12_9-9" data-sentence="5:646">طوی</em> اسم جلگه‌ای است که در دامنه طور قرار دارد، و همانجا است که خدای سبحان آن را وادی مقدس نامیده، و این نام و این توصیف دلیل بر این است که چرا به موسی دستور داد کفشش را بکند، منظور احترام آن سرزمین بوده تا با کفش لگد نشود، و اگر<code class="page" rel="14,191"/> کندن کفش را متفرع بر جمله‌ <span class="aya" rel="20_12" data-words="1-3">إنی أنا ربک</span> کرده دلیل بر این است که تقدیس و احترام وادی به خاطر این بوده که حظیره قرب به خدا، و محل حضور و مناجات به درگاه او است پس برگشت معنا به مثل این می‌شود که بگوییم: به موسی ندا شد این منم پروردگارت و اینک تو در محضر منی، و وادی طوی به همین جهت تقدیس یافته پس شرط ادب به جای آور و کفشت را بکن.</span> </p> <p>و به همین ملاک هر مکان و زمان مقدسی تقدس می‌یابد، مانند کعبه مشرفه و مسجد الحرام، و سایر مساجد و مشاهد محترمه در اسلام، و نیز مانند اعیاد و ایام متبرکه‌ای که قداست را از راه انتساب واقعه‌ای شریف که در آن واقع شده، یا عبادتی که در آن انجام شده کسب نموده، و گر نه بین اجزای مکان و زمان تفاوتی نیست. </p> <h3> <span class="title" rel="20_12 20_11 20_13 20_9 20_10 20_14 20_15 20_16 20_17 20_18 20_19 20_20 20_21 20_22 20_23 20_24 20_25 20_26 20_27 20_28 20_29 20_30 20_31 20_32 20_33 20_34 20_35 20_36 20_37 20_38 20_39 20_40 20_41 20_42 20_43 20_44 20_45 20_46 20_47 20_48">توضیحی در مورد تکلم خدا با موسی</span> </h3> <p> موسی وقتی ندای‌ <span class="aya" rel="20_11-12" data-words="4-8">یا موسی، إنی أنا ربک</span> را شنید از آن به طور یقین فهمید که صاحب ندا پروردگار او، و کلام، کلام او است، چون کلام مذکور وحیی از خدا بود به او، که خود خدای تعالی تصریح کرده بر اینکه خدا با احدی جز به وحی، و یا از ورای حجاب، و یا به ارسال رسول تکلم نمی‌کند، هر چه بخواهد به اذن خود وحی می‌کند، و فرموده‌ <span class="aya" rel="42_51" data-words="1-20">و ما کان لبشر أن یکلمه الله إلا وحیا أو من وراء حجاب أو یرسل رسولا فیوحی بإذنه ما یشاء</span><span class="footnote" rel="1" title="هیچ بشری را خداوند طرف صحبت و کلام خود قرار نمی‌دهد، مگر یا از وحی، یا از پشت پرده، یا با فرستادن رسولی پس وحی می‌شود به او به اذن خداوند آنچه بخواهد سوره شوری، آیه ۵۱">*</span> که از آن فهمیده می‌شود که میان خدا و کسی که خدا با او تکلم می‌کند در صورتی که به وسیله رسول و یا حجاب نباشد، و تنها به وسیله وحی صورت گیرد، هیچ واسطه‌ای نیست، و وقتی هیچ واسطه‌ای نبود شخص مورد وحی کسی را جز خدا همکلام خود نمی‌یابد، و در وهمش خطور نمی‌کند، و غیر کلام او کلامی نمی‌شنود، زیرا اگر احتمال دهد متکلم غیر خدا باشد، و یا کلام کلام غیر او باشد، دیگر <span class="aya" rel="4_164" data-words="14-17">کلم الله موسی تکلیما</span> به طوری که واسطه‌ای نباشد، صادق نمی‌شود. </p> <p>و این حال، حال هر نبی و پیغمبر است، در اولین وحیی که به او می‌شود، و نبوت و رسالت او را به او اعلام می‌دارد، هیچ شرک و ریبی نمی‌کند، در اینکه صاحب این وحی خدای سبحان است، و در درک این معنا هیچ احتیاجی به اعمال نظر، یا درخواست دلیل، یا اقامه حجتی نیست، زیرا اگر محتاج به یکی از آنها شود باز هم یقین پیدا نمی‌کند که راستی پیغمبر شده است، چون ممکن است اطمینانی که به دست آورده اثر و خاصیت دلیل، و   <code class="page" rel="14,192"/> استفاده قوه تعقل از آن دلیل باشد، نه تلقی از غیب بدون واسطه (پس حاصل کلام این است که هم از آیه و هم از حکم عقل استفاده می‌شود که پیغمبران بار اولی که وحی خدای را می‌گیرند طوری هستند و وحی طوری است که در همان اول در سویدای قلب به صدق آن ایمان پیدا می‌کنند). </p> <p>حال اگر بپرسی خدای تعالی در جای دیگر داستان فرموده: <span class="aya" rel="19_52" data-words="1-9">و نادیناه من جانب الطور الأیمن و قربناه نجیا</span><span class="footnote" rel="1" title="او را از ناحیه طور ایمن ندا کردیم، و آهسته نزدیکش کردیم سوره مریم، آیه ۵۲">*</span> و در جای دیگر آن فرموده: <span class="aya" rel="28_30" data-words="4-12">من شاطئ الواد الأیمن فی البقعة المبارکة من الشجرة</span><span class="footnote" rel="2" title="از ساحل راست وادی در آن سرزمین بلند و پر برکت از میان یک درخت سوره قصص، آیه ۳۰">*</span>، که از این آیه استفاده می‌شود در تکلم خدا حجابی بوده؟. </p> <p>می‌گوییم: بله و لیکن ثبوت حجاب، و یا آورنده پیام در مقام تکلیم، یا تحقق تکلیم به وسیله وحی منافات ندارد، برای اینکه وحی هم مانند سایر افعال خدا بدون واسطه نیست، چیزی که هست امر دائر مدار توجه مخاطبی است که کلام را تلقی می‌کند، اگر متوجه آن واسطه‌ای که حامل کلام خدا است بشودو آن واسطه میان او و خدا حاجب باشد، در این صورت آن کلام همان رسالتی است که مثلا فرشته‌ای می‌آورد، و وحی آن فرشته است  (دیگر به چنین چیزی گفته نمی‌شود فلانی با خدا یا خدا با فلانی تکلم کرد) و اگر متوجه خود خدای تعالی باشد، وحی او خواهد بود (در این صورت صحیح است گفته شود خدا با فلانی سخن گفت) هر چند که در واقع حامل کلام خدا فرشته‌ای باشد، ولی چون وی متوجه واسطه نشده، وحی، وحی خود خدا می‌شود، شاهد این معنا آیه بعدی مورد بحث است که خطاب به موسی می‌فرماید: <span class="aya" rel="20_13" data-words="4-6">فاستمع لما یوحی</span> -گوش کن به آنچه وحی می‌شود که عین ندای از جانب طور را وحی هم خوانده، و در موارد دیگر کلامش اثبات حجاب هم نموده است. </p> <p>و کوتاه سخن اینکه: جمله‌ <span class="aya" rel="20_12" data-words="1-5">إنی أنا ربک فاخلع نعلیک...</span> موسی را متوجه می‌کند به اینکه موقفی که دارد موقف حضور و مقام مشافهه (رو در رو سخن گفتن) است و خدا با او خلوت و او را از خود به مزید عنایت اختصاص داده، و لذا فرمود: <span class="aya" rel="20_12" data-words="1-3">إنی أنا ربک</span> -من پروردگار توام <em>و نفرمود</em> انا اللَّه-من خدایم <em>، یا</em> انا رب العالمین-من رب العالمینم و نیز به همین جهت اگر بعد از آن فرمود <span class="aya" rel="28_30" data-words="16-18">إنی أنا الله</span> تکرار جمله قبلی نیست، چون جمله قبلی     <code class="page" rel="14,193"/> در عین معرفی صاحب کلام، مقام را هم از اغیار خالی می‌سازد، تا وحی را انجام دهد، ولی در جمله دوم تنها وحی است. </p> <p>و <span class="phrase">در اینکه فرمود <em rel="fa_20_11_3-3" data-sentence="15:242">نودی</em> و نام صاحب ندا را نیاورد و نفرمود نادیناه-او را ندا کردیم <em>و یا</em> ناداه اللَّه-خدا ندایش کرد لطفی به کار رفته که با هیچ مقیاسی نمی‌توان گفت چقدر است، و در آن اشاره است به اینکه ظهور این آیت برای موسی به طور ناگهانی و بی‌سابقه بوده است.</span> </p> <p><code class="aya" rel="20_13"/> <span class="aya" rel="20_13" data-words="1-6">و أنا اخترتک فاستمع لما یوحی</span>. </p> <p><span class="phrase">کلمه <em rel="fa_20_13_3-3" data-sentence="5:440">اخترتک</em> از مصدر اختیار است و اختیار از کلمه <em>خیر</em> گرفته شده، و حقیقت اختیار این است که فاعلی مثلا در میان چند فعلی که باید حتما یکی از آنها را بر دیگر کارها ترجیح داده و انجامش دهد مردد شود، آن گاه فاعل تمیز می‌دهد به اینکه فلان کار خیر است، پس بنا می‌گذارد بر اینکه این کار از دیگر کارها بهتر است، پس همان را انجام می‌دهد و این بناگذاری، همان اختیار است، پس کلمه اختیار همواره باید توأم با غرضی باشد که فاعل از فعلش آن غرض را در نظر گرفته.</span> </p> <p>و اختیار خدا موسی را به تکلم، منظور و غرض الهی بوده، و آن عبارت است از دادن نبوت و رسالت، شاهد این معنا جمله‌ <span class="aya" rel="20_13" data-words="4-6">فاستمع لما یوحی</span> است که <em>فاء</em> تفریع نتیجه آن اختیار قلمداد شده، و فهمانده که مشیت الهی بدین تعلق گرفته که فردی از انسان را وا بدارد، تا مشقت حمل نبوت و رسالت را تحمل کند، و چون در علم خدا موسی بهتر از دیگران بوده بدین جهت او را اختیار کرده است. </p> <p>جمله‌ <span class="aya" rel="20_13" data-words="1-3">و أنا اخترتک</span> به طوری که از سیاق استفاده می‌شود از قبیل صدور امر به نبوت و رسالت است، و بنا بر این انشاء است نه اخبار، چون اگر اخبار بود می‌فرمود: <em>و قد اخترتک</em> بلکه با عین این جمله اختیار نبوت و رسالت را انشاء کرده و آن گاه چون اختیار با انشاء آن تحقق یافت، امر به گوش دادن به فرمان وحی را که متضمن رسالت و نبوت او است بر آن متفرع نموده فرمود پس به آنچه وحی می‌شود گوش فرا ده . </p> <p><code class="aya" rel="20_14"/> <span class="aya" rel="20_14" data-words="1-12">إننی أنا الله لا إله إلا أنا فاعبدنی و أقم الصلاة لذکری</span>. </p> <p>این همان وحیی است که در آیه قبل موسی را مامور به شنیدن آن کرده بود، که تا یازده آیه دیگر ادامه دارد، و در آن نبوت و رسالتش با هم اعلام می‌شود، نبوتش در این آیه و دو آیه بعد، و رسالتش از آیه‌ <span class="aya" rel="20_17" data-words="1-6">و ما تلک بیمینک یا موسی</span>، تا آیه‌ <span class="aya" rel="20_24" data-words="1-5">اذهب إلی فرعون إنه طغی</span> استفاده می‌شود، علاوه بر این در آیه‌ <span class="aya" rel="19_51" data-words="1-12">و اذکر فی الکتاب موسی إنه کان مخلصا و کان رسولا نبیا</span><span class="footnote" rel="1" title="در کتاب، موسی را یاد آور که او مخلص و رسولی نبی بود سوره مریم، آیه ۵۱">*</span> صریحا فرموده که آن جناب، هم رسول بود و هم نبی. </p> <p>و <span class="phrase">در سه آیه مذکور که نبوت آن جناب را اعلام می‌کند دو رکن ایمان را که رکن اعتقاد و رکن عمل است با هم ذکر کرده، ولی از اصول اعتقاد که توحید و نبوت و معاد است تنها دو اصل را یعنی توحید و معاد را ذکر کرده، و از نبوت اسمی نبرده، و جهتش این بوده که روی سخن با شخص رسول خدا (ص) بوده، و اما رکن عمل را با اینکه تفصیل زیادی دارد در یک کلمه خلاصه کرده، و آن کلمه <em rel="fa_20_14_8-8" data-sentence="351:58">فاعبدنی</em> است، و با آن اصول و فروع دین را در سه آیه تکمیل کرده است.</span> </p> <h3> <span class="title" rel="20_14">شرح خطاب خدای تعالی به موسی (علیه السلام): <span class="aya" rel="20_14" data-words="1-8">إننی أنا الله لا إله إلا أنا فاعبدنی...</span> </span> </h3> <p> پس اینکه فرمود <span class="aya" rel="20_14" data-words="1-7">إننی أنا الله لا إله إلا أنا</span> مسمی را با خود اسم معرفی کرد و فرمود  بدرستی که من الله‌ام <em>و نفرمود</em> اللَّه منم برای اینکه مقتضای حضور این است که با مشاهده ذات به وصف ذات آشنا گشت، نه به وسیله وصف به ذات آشنا گردید، هم چنان که برادران یوسف وقتی او را شناختند گفتند به درستی که هر آینه تو یوسفی، یوسف هم گفت من یوسفم و این برادر من است  (که اگر مقام مقام حضور نبود جا داشت بگویند یوسف تویی). </p> <p>و اسم جلاله هر چند علم و نام مخصوص ذات خدای متعال است، لیکن معنای مسمای به <em>اللَّه</em> را می‌فهماند، چون ذات او مقدس‌تر از آن است که کسی بدان راه یابد، پس گویا فرموده است: من که آن کسی هستم که مسمای به اللَّه است، خود گوینده حاضر و مشهود است، ولی مسمای به اللَّه مبهم است که کیست؟ لذا گفته شده من همانم، خواهی گفت: اللَّه اسم است نه وصف، تا بگویی مقتضای حضور این است که از ذات به وصف پی ببرم؟ در جواب می‌گوییم: اسم جلاله هر چند که به خاطر غلبه علم شده است و لیکن خالی از اصلی وصفی نیست. </p> <p>و <span class="phrase">جمله‌ <span class="aya" rel="20_14" data-words="4-8">لا إله إلا أنا فاعبدنی</span> کلمه توحید است که از نظر عبارت و لفظ مترتب بر جمله‌ <span class="aya" rel="20_14" data-words="1-3">إننی أنا الله</span> شده، چون حقیقتا هم مترتب بر آن است، چون وقتی خدای تعالی کسی باشد که هر چیزی از او آغاز شده، و به وجود او قائم و به او منتهی است پس دیگر جا ندارد که کسی جز برای او خضوع عبادتی بکند، پس او است اللَّه معبود به حق، و اله دیگری غیر او نیست، و لذا امر به عبادت را متفرع بر این حقیقت نموده، فرمود <em rel="fa_20_14_8-8" data-sentence="493:2">فاعبدنی</em> .</span> </p> <p>و <span class="phrase">اگر در جمله‌ <span class="aya" rel="20_14" data-words="9-12">و أقم الصلاة لذکری</span>، از انواع و اقسام عبادت خصوص نماز را ذکر   <code class="page" rel="14,195"/> کرد، با اینکه قبلا در جمله <em rel="fa_20_14_8-8" data-sentence="197:267">فاعبدنی</em> عبادت را به طور عموم ذکر کرده بود، و خلاصه اگر بعد از آن عام، خصوص این خاص را ذکر کرد، بدین جهت بود که هم اهمیت نماز را برساند، و هم بفهماند که نماز از هر عملی که خضوع عبودیت را ممثل کند، و ذکر خدای را به قالب در آورد، آن چنان که روح در کالبد قرار می‌گیرد، بهتر است.</span> و <span class="phrase">بنا بر این معنا، کلمه <em>لذکری</em> از باب اضافه مصدر به مفعول خودش است، و لام آن برای تعلیل است، و این جار و مجرور متعلق به کلمه <em rel="fa_20_14_10-10" data-sentence="131:220">اقم</em> می‌باشد و حاصل معنایش این است که: عبادت و یادآوریت از من را با عمل نماز تحقق بده، هم چنان که می‌گویند: بخور برای اینکه سیر شوی، و بنوش برای اینکه سیراب گردی این آن معنایی است که از مثل سیاق مورد بحث به ذهن تبادر می‌کند.</span> </p> <h3> <span class="title" rel="20_14">وجوه عدیده‌ای که در ذیل جمله: <span class="aya" rel="20_14" data-words="9-12">و أقم الصلاة لذکری</span> گفته‌اند</span> </h3> <p> <span class="phrase">در معنای جمله <em>لذکری</em> اقوال بسیاری است، بعضی<span class="footnote" rel="1" title="مجمع البیان، ج ۷، ص ۵">*</span> گفته‌اند: جار و مجروری است متعلق به کلمه <em rel="fa_20_14_10-10" data-sentence="162:27">اقم</em> ، که ما نیز همین را گفتیم.</span> <span class="phrase">بعضی<span class="footnote" rel="2" title="قیامت آن روز حق و حقیقت است که حقوق خلق و خلایق امور در آن به ظهور می‌رسد دانی چه روز هولناک سختی است؟ چگونه سختی و عظمت آن روز را درک توانی کرد؟ سوره حاقه، آیات ۱-۳">*</span> دیگر گفته‌اند: متعلق است به کلمه <em rel="fa_20_14_11-11" data-sentence="251:238">صلاة</em> بعضی<span class="footnote" rel="3" title="و چون آن را دید که حرکت می‌کند گویی مار است آن چنان فرار کرد که دیگر پشت سر خود را ننگریست، گفتیم ای موسی بیا و نترس سوره قصص، آیه ۳۱">*</span> دیگر گفته‌اند: متعلق است به جمله <em rel="fa_20_14_8-8" data-sentence="529:2">فاعبدنی</em> .</span> </p> <p>و نیز در باره <em>لام</em> آن، بعضی<span class="footnote" rel="4" title="آنان که رسالتهای خدای را می‌رسانند و از او خشیت دارند، و از احدی خشیت ندارند مگر خدا سوره احزاب، آیه ۳۹">*</span> گفته‌اند: لام تعلیل است. بعضی<span class="footnote" rel="5" title="دستت را داخل گریبانت کن سوره نمل، آیه ۱۲">*</span> آن را لام توقیت دانسته‌اند، که معنایش نماز بخوان هنگام ذکر من <em>و یا</em> نماز بخوان هنگامی که آن را فراموش کردی، یا از تو فوت شد، و سپس به یادت آمد ، بنا بر این نظیر <em>لام</em> در جمله‌ <span class="aya" rel="17_78" data-words="1-4">أقم الصلاة لدلوک الشمس</span><span class="footnote" rel="6" title="نماز بخوان هنگام ظهر سوره اسری، آیه ۷۸">*</span> می‌باشد. </p> <p>و نیز در معنای <em>ذکر</em> ، بعضی<span class="footnote" rel="7" title="تفسیر فخر رازی، ج ۲۲، ص ۱۹ الی ۲۱">*</span> گفته‌اند: مراد از آن، ذکر لفظی است که نماز هم مشتمل بر آن است. بعضی<span class="footnote" rel="8" title="تفسیر فخر رازی، ج ۲۲، ص ۱۹ الی ۲۱">*</span> دیگر گفته‌اند: مراد از آن ذکر قلبی است که مقارن نماز است، و با نماز تحقق یافته، یا مترتب بر آن می‌شود، همانطور که مسبب از سبب پدید می‌آید. بعضی<span class="footnote" rel="9" title="تفسیر فخر رازی، ج ۲۲، ص ۱۹ الی ۲۱">*</span> دیگر احتمال داده‌اند که مراد از آن، ذکر قبل از نماز باشد. بعضی دیگر گفته‌اند: مراد از آن اعم از ذکر قلبی و قالبی است. </p> <p>اختلاف دیگری در اضافه ذکر به یای متکلم دارند که چه نحوه اضافه‌ای است؟ بعضی<span class="footnote" rel="10" title="تفسیر فخر رازی، ج ۲۲، ص ۱۹ الی ۲۱">*</span> گفته‌اند: اضافه مصدر به مفعول خودش است. بعضی<span class="footnote" rel="11" title="تفسیر فخر رازی، ج ۲۲، ص ۱۹ الی ۲۱">*</span> دیگر گفته‌اند: اضافه مصدر به         <code class="page" rel="14,196"/> فاعل خودش است، و مراد این است که نماز بخوان تا با ثنا و ثواب خود، تو را یاد کنیم، و یا این است که نماز بخوان برای اینکه من نماز را در کتب آسمانیم ذکر کرده و بدان دستور داده‌ام . </p> <p>بعضی<span class="footnote" rel="1" title="تفسیر فخر رازی، ج ۲۲، ص ۲۰">*</span> دیگر گفته‌اند: این اضافه انحصار اقامه را در ذکر، افاده می‌کند، و معنایش این است که نماز را تنها و تنها به خاطر یاد من بخوان، نه به غرض دیگر، از قبیل امید ثواب و یا ترس عقاب. ولی بعضی<span class="footnote" rel="2" title="ناگهان عصای خود را افکند و اژدهای آشکاری شد سوره اعراف، آیه ۱۰۷ و سوره شعراء، آیه ۳۲">*</span> دیگر این افاده را قبول نکرده‌اند. </p> <p>بعضی<span class="footnote" rel="3" title="تفسیر فخر رازی، ج ۲۲، ص ۵۲">*</span> دیگر انحصار را قبول کرده و گفته‌اند: مضاف را منحصر در مضاف الیه می‌کند، و مراد این است که نماز را تنها به خاطر یاد من به جای آر، بدون اینکه به آن ریاء کنی، یا با یاد غیر من آمیخته‌اش سازی. بعضی<span class="footnote" rel="4" title="سوره قصص، آیه ۳۴">*</span> دیگر گفته‌اند: هر چند این معنا در جای خود صحیح است و لیکن لفظ آیه هیچ دلالتی بر آن ندارد. </p> <p>بعضی<span class="footnote" rel="5" title="مجمع البیان، ج ۷، ص ۶">*</span> دیگر گفته‌اند: مراد از ذکر، ذکر خود نماز است، یعنی نماز را هر وقت بیادت آمد و یا به خاطر اینکه یادت آمد بخوان، که بنا بر این مضاف در تقدیر است، و اصل آن  <em>لذکر صلوتی</em> بوده، و یا از آنجایی که ذکر نماز سبب ذکر خدا است مسبب را آورده و سبب را اراده کرده است. و همچنین وجوه زشت و زیبایی دیگر و آنچه بفهم آدمی تبادر می‌کند همان است که گفتیم. </p> <p><code class="aya" rel="20_15"/> <span class="aya" rel="20_15" data-words="1-10">إن الساعة آتیة أکاد أخفیها لتجزی کل نفس بما تسعی</span>. </p> <p><span class="phrase">این آیه تعلیل جمله <em rel="fa_20_14_8-8" data-sentence="19:486">فاعبدنی</em> است که در آیه قبلی بود، و این منافات ندارد با اینکه جمله مذکورمتفرع بر <span class="aya" rel="20_14" data-words="4-7">لا إله إلا أنا</span> باشد، برای اینکه هر چند وجوب عبادت خدا ذاتا متفرع بر یکتایی او است، و لیکن یکتایی او به تنهایی و بدون وجود روز جزا که آدمیان پاداش داده شوند، و نیک و بد از هم متمایز گردند، مطیع و یاغی از هم جدا شوند، اثری ندارد، و تشریع احکام و اوامر و نواهی بی‌نتیجه می‌ماند، و به همین جهت در قرآن کریم مکرر در مقام اثبات چنین روزی فرموده: هیچ ریبی در آن نیست.</span> </p> <h3> <span class="title" rel="20_15">مقصود از اینکه در باره قیامت فرمود: <span class="aya" rel="20_15" data-words="4-5">أکاد أخفیها</span> -نزدیکست پنهانش بدارم </span> </h3> <p> و در جمله‌ <span class="aya" rel="20_15" data-words="4-5">أکاد أخفیها</span> ظاهر اینکه اخفاء را مطلق آورد این است که مراد اخفاء به تمام معنا باشد، یعنی آن را پنهان بدارم و مکتوم نگه دارم، و به هیچ وجه احدی را از آن آگاه نکنم، تا وقتی واقع می‌شود ناگهانی و دفعة واقع شود، هم چنان که قرآن کریم صریحا فرموده: <span class="aya" rel="7_187" data-words="21-24">لا تأتیکم إلا بغتة</span><span class="footnote" rel="6" title="و جز به طور ناگهانی به سراغ شما نمی‌آید سوره اعراف، آیه ۱۸۷">*</span>. </p> <p>     <code class="page" rel="14,197"/> ممکن هم هست معنای جمله نزدیک است پنهانش بدارم این باشد که نزدیک است از آن خبر ندهم، تا مخلصین از غیر مخلصین جدا شده و شناخته شوند، چون بیشتر مردم خدای را به امید ثواب و ترس از عقاب عبادت می‌کنند، و یا از نافرمانیش خودداری می‌نمایند، در حالی که درست‌ترین عمل آن عملی است که صرفا برای رضای خدا انجام شود، نه به طمع بهشت و ترس از جهنم، و با پنهان داشتن روز قیامت این تمیز به خوبی صورت می‌گیرد، و معلوم می‌شود چه کسی خدای را به حقیقت بندگی می‌کند، و چه کسی در پی بازرگانی خویش است. </p> <p>بعضی<span class="footnote" rel="1" title="این پروردگار من است، چون این (از آن دو) بزرگتر است سوره انعام، آیه ۷۸">*</span> گفته‌اند: معنای نزدیک است پنهانش بدارم این است که نزدیک است حتی از خودم هم کتمانش کنم، و این تعبیر کنایه از شدت کتمان و مبالغه در آن است، چون خود آدمیان نیز وقتی می‌خواهند سری را کتمان کنند و در کتمان آن مبالغه نمایند می‌گویند: نزدیک است که از خودم هم پنهانش بدارم، تا چه رسد به اینکه برای دیگران آن را فاش سازم، صاحب این قول گفتار خود را به روایت نسبت داده. </p> <p> <span class="aya" rel="20_15" data-words="6-10">لتجزی کل نفس بما تسعی</span> <span class="phrase">-این جمله متعلق است به کلمه <em rel="fa_20_15_3-3" data-sentence="28:19">آتیة</em> و معنایش واضح است.</span> </p> <p><code class="aya" rel="20_16"/> <span class="aya" rel="20_16" data-words="1-11">فلا یصدنک عنها من لا یؤمن بها و اتبع هواه فتردی</span>. </p> <p><span class="phrase">کلمه <em>صد</em> به معنای منصرف کردن است و کلمه <em rel="fa_20_16_11-11" data-sentence="48:377">فتردی</em> از مصدر <em rel="fa_20_16_11-11" data-sentence="115:356">ردی</em> به معنای هلاکت است، و دو ضمیر <em rel="fa_20_16_3-3" data-sentence="203:312">عنها</em> و <em>بها</em> به ساعت بر می‌گردد، و معنای <em>صد از ساعت</em> این است که دلهای مردم بی‌ایمان، تو را از اینکه به یاد آن بیفتی منصرف سازد، تا در باره آن و خصوصیاتش فکر نکنی، و متوجه نشوی که روزی است که هر نفسی به هر چه کرده پاداش می‌شود، و نیز مراد از بی‌ایمان، همان کسانی است که نسبت به آن روز و شؤوناتش کافرند.</span> </p> <p>جمله‌ <span class="aya" rel="20_16" data-words="8-10">و اتبع هواه</span> نسبت به جمله‌ <span class="aya" rel="20_16" data-words="4-6">من لا یؤمن</span> به منزله عطف تفسیری است و چنین معنا می‌دهد که: عدم ایمان به قیامت خود مصداق پیروی هوی است، و چون صالح برای تعلیل است، علیت هوی را برای ایمان نیاوردن افاده می‌کند، و به دلالت التزام از آن استفاده می‌شود که ایمان به قیامت حق و مخالف با هوی است، و منجی و مخالف با هلاکت است، بنا بر این حاصل کلام این می‌شود: وقتی قیامت آمدنی و جزاء واقع شدنی باشد، پس   <code class="page" rel="14,198"/> مبادا پیروان هوای نفس که به خاطر همین پیرویشان کافر به قیامت گشته، از عبادت پروردگارشان اعراض نمودند، تو را از ایمان به آن منصرف کنند و از یاد آن و یاد شؤونات آن غافل سازند تا هلاک گردی. </p> <p>و <span class="phrase">شاید جهت اینکه فرمود هوایش را پیروی کرد <em>، و نفرمود</em> پیروی می‌کند ، با اینکه کلمه مضارع <em rel="fa_20_16_11-11" data-sentence="95:67">فتردی</em> را به آن عطف کرد، این بوده که بفهماند پیروی هوی علت عدم ایمان است.</span> </p> <h3> <span class="title" rel="20_17">آغاز وحی رسالت موسی (علیه السلام) با استفهام: <span class="aya" rel="20_17" data-words="2-6">ما تلک بیمینک یا موسی</span> و اشاره به وجه رد و بدل شدن سؤال و جواب در باره عصا</span> </h3> <p> <code class="aya" rel="20_17"/> <span class="aya" rel="20_17" data-words="1-6">و ما تلک بیمینک یا موسی</span>. </p> <p>از اینجا وحی رسالت موسی آغاز می‌شود، چون وحی نبوتش در سه آیه گذشته تمام شد، استفهام در این جمله استفهام تقریر است، از آن جناب سؤال شده که در دست راست چه داری؟ و منظور این است که خودش نام آن را ببرد، و متوجه اوصاف آن که چوب خشکی است بی‌جان، بشود، تا وقتی مبدل به اژدهایی می‌شود آن طور که باید در دلش عظیم بنماید. </p> <p>و <span class="phrase">ظاهرا مشار الیه به کلمه <em rel="fa_20_17_3-3" data-sentence="24:822">تلک</em> که آلت اشاره به مؤنث است، یا <em>عودة</em>   (چوبدستی) بوده، و یا <em>خشبه</em>  (چوب) که چون تاء تانیث در آخر دارند، با <em rel="fa_20_17_3-3" data-sentence="200:688">تلک</em> بدان اشاره شده است، و گر نه ممکن بود به اعتبار <em>شی‌ء</em> ، کلمه <em>ذلک</em> به کار برده و پرسیده باشد  این چیست به دستت ، و اگر اینطور نپرسید، و آن طور پرسید، خواست نسبت به آن تجاهل بفرماید، و گویا بفهماند من نمی‌دانم آن که به دست تو است عصا است، و الا اگر تجاهل در کار نبود استفهام معنا نداشت، و این تجاهل نظیر تجاهلی است که ابراهیم (ع) نسبت به آفتاب و ماه و ستاره کرد، و هر یک را دید گفت این پروردگار من است، تا وقتی به آفتاب رسید گفت: <span class="aya" rel="6_78" data-words="6-9">هذا ربی هذا أکبر</span><span class="footnote" rel="1" title="کوبنده چه کوبنده عظیمی است و تو نمی‌دانی که کوبنده چیست؟ روزی است که مردم چون ملخ فراری، روی هم می‌ریزند، سوره قارعه، آیات ۱-۴">*</span>.</span> </p> <p><span class="phrase">ممکن هم هست اشاره با <em rel="fa_20_17_3-3" data-sentence="21:495">تلک</em> به همان عصا باشد، اما نه به این منظور که از اسم و حقیقت آن اطلاع دارد، تا در نتیجه استفهام لغو باشد، بلکه به این منظور بوده که اوصاف و خواص آن را ذکر کند، مؤید این احتمال کلام مفصل موسی (ع) است که در پاسخ به اوصاف و خواص عصایش پرداخت، گویا وقتی شنید می‌پرسند: آن چیست به دستت؟ فکر می‌کند لا بد اوصاف و خواص آن را می‌خواهند، و گر نه در عصا بودن آن که تردیدی نیست، و این خود طریقه معمولی است که وقتی از امر واضحی سؤال می‌شود که انتظار ندانستنش از احدی نمی‌رود، در پاسخ به ذکر اوصاف آن می‌پردازند.</span> </p> <p>   <code class="page" rel="14,199"/> به وجهی می‌توان یکی از این موارد را محمل آیات زیر دانست که می‌فرماید: <span class="aya" rel="101_1-4" data-words="1-13">القارعة، ما القارعة، و ما أدراک ما القارعة، یوم یکون الناس کالفراش المبثوث</span><span class="footnote" rel="1" title="سوره قصص، آیه ۳۱">*</span> و نیز می‌فرماید: <span class="aya" rel="69_1-3" data-words="1-8">الحاقة، ما الحاقة، و ما أدراک ما الحاقة</span><span class="footnote" rel="2" title="قبل از تو هیچ رسولی نفرستادیم، مگر مردانی از اهل هر دیاری که به سویشان وحی می‌کردیم سوره یوسف، آیه ۱۰۹">*</span>. </p> <p><code class="aya" rel="20_18"/> <span class="aya" rel="20_18" data-words="1-15">قال هی عصای أتوکؤا علیها و أهش بها علی غنمی و لی فیها مآرب أخری</span>. </p> <p> <em>عصا</em> معنایش معروف است، و از نظر لغت در حکم مؤنث است و کلمه <em>اتوکؤ</em> از مصدر توکی است که به معنای اعتماد و تکیه دادن است، و کلمه <em>هش</em> به معنای چوب زدن به درخت برای ریختن برگ آن است تا گوسفندان آن را بخورند، و کلمه <em>مارب</em> جمع ماربه است، که راء آن با هر سه صدا خوانده می‌شود، و به معنای احتیاج است، و مراد از اینکه گفت: مرا در آن ماربی (حوائجی) دیگر است این است که این عصا حوائجی دیگر از من بر می‌دارد، و معنای آیه روشن است. </p> <p>و اگر موسی در پاسخ خدای تعالی پر گویی کرد، و به ذکر اوصاف و خواص عصایش پرداخت، می‌گویند بدین جهت بود که مقام اقتضای آن را داشت، چون مقام خلوت و راز دل گفتن با محبوب است، و با محبوب سخن گفتن لذیذ است، لذا نخست جواب داد که این عصای من است، سپس منافع عمومی آن را بر آن مترتب کرد، نکته اینکه گفت <em>این عصای من است</em> هم همین بوده. </p> <p>و ما در ذیل آیه قبلی وجه دیگری برای این استفهام و جوابش ذکر کردیم، که بنا به آن وجه کلام موسی از باب پر گویی با محبوب نبوده، مخصوصا با در نظر داشتن اینکه سایر منافعش را هم خاطر نشان ساخت و گفت: و مرا در آن حوائجی دیگر است نظریه ما تایید می‌شود. </p> <h3> <span class="title" rel="20_9 20_10 20_11 20_12 20_13 20_14 20_15 20_16 20_17 20_18 20_19 20_20 20_21 20_22 20_23 20_24 20_25 20_26 20_27 20_28 20_29 20_30 20_31 20_32 20_33 20_34 20_35 20_36 20_37 20_38 20_39 20_40 20_41 20_42 20_43 20_44 20_45 20_46 20_47 20_48">نشان دادن دو آیه به موسی (علیه السلام): اژدها شدن عصا و ید بیضاء</span> </h3> <p> <code class="aya" rel="20_19"/><code class="aya" rel="20_20"/> <span class="aya" rel="20_19" data-words="1-4">قال ألقها یا موسی</span>... <span class="aya" rel="20_21" data-words="7-8">سیرتها الأولی</span>. </p> <p> <span class="phrase"><em rel="fa_20_21_7-7" data-sentence="0:112">سیره</em> به معنای حالت و طریقه است، این کلمه در اصل، معنای نوعی از سیر می‌داده، هم چنان که جلسه به معنای نوعی نشستن است.</span> </p> <p>خدای سبحان در این آیه به موسی دستور می‌دهد عصای خود را از دست خود بیندازد، و او چون عصا را می‌اندازد می‌بیند ماری بزرگ شد، که با چابکی و چالاکی هر چه بیشتر به راه     <code class="page" rel="14,200"/> افتاد، و چون امر غیر مترقب دید که جماد ناگهان دارای حیات شد سخت تعجب کرد، خدای تعالی حرکت آن را در آیات مورد بحث سعی نامید، و فرمود <span class="aya" rel="20_20" data-words="1-5">فألقاها فإذا هی حیة تسعی</span> ولی در جای دیگر آن را اهتزاز خوانده و فرموده‌ <span class="aya" rel="28_31" data-words="6-9">رآها تهتز کأنها جان</span><span class="footnote" rel="1" title="این دو برهان است از پروردگارت به سوی فرعون و رجال دربارش سوره قصص، آیه ۳۲">*</span> و نیز در آیات مورد بحث آن حیوان را مار خوانده، و در جای دیگر اژدها، و فرموده‌ <span class="aya" rel="26_32" data-words="1-6">فألقی عصاه فإذا هی ثعبان مبین</span><span class="footnote" rel="2" title="مفردات راغب ماده &lt;em&gt;فتن&lt;/em&gt; ">*</span> چون ثعبان به معنای مار بسیار بزرگ است. </p> <p><code class="aya" rel="20_21"/> <span class="aya" rel="20_21" data-words="1-8">قال خذها و لا تخف سنعیدها سیرتها الأولی</span> -یعنی آن را بگیر و نترس که به زودی به حالت اولش (عصا) بر می‌گردانیم، این جمله دلالت دارد بر اینکه موسی (ع) از آنچه دیده ترسیده، و در جای دیگر آمده که فرمود <span class="aya" rel="28_31" data-words="5-20">فلما رآها تهتز کأنها جان ولی مدبرا و لم یعقب یا موسی أقبل و لا تخف</span><span class="footnote" rel="3" title="روح المعانی، ج ۱۶، ص ۱۹۲">*</span>. </p> <p>البته باید دانست که میان خوف و خشیت فرق است، آنچه با فضیلت شجاعت منافات دارد خشیت است نه خوف که به معنای دست زدن به مقدمات احتراز است، و انبیاء  (ع) از خشیت منزهند نه از خوف، هم چنان که خدای تعالی فرمود <span class="aya" rel="33_39" data-words="1-12">الذین یبلغون رسالات الله و یخشونه و لا یخشون أحدا إلا الله</span><span class="footnote" rel="4" title="فروع کافی، ج ۳، ص ۲۹۳، ح ۴ و ۵">*</span>. </p> <p><code class="aya" rel="20_22"/> <span class="aya" rel="20_22" data-words="1-12">و اضمم یدک إلی جناحک تخرج بیضاء من غیر سوء آیة أخری</span>. </p> <p> <em>ضم</em> به معنای جمع کردن میان دو چیز است، و <em>جناح</em> به معنای بال مرغ، و دست و بازوی آدمی و زیر بغل او است، و بعید نیست مراد از آن در اینجا همان معنای اخیر باشد، زیرا در جای دیگر در همین باره فرموده‌ <span class="aya" rel="27_12" data-words="2-5">أدخل یدک فی جیبک</span><span class="footnote" rel="5" title="روح المعانی، ج ۱۶، ص ۱۷۲ و ۱۷۳">*</span>. </p> <p><span class="phrase">کلمه <em rel="fa_20_22_10-10" data-sentence="5:361">سوء</em> به معنای هر بدی و زشتی است، بعضی<span class="footnote" rel="6" title="تفسیر فخر رازی، ج ۲۲، ص ۳۰">*</span> گفته‌اند: این تعبیر در آیه شریفه کنایه از برص است و معنایش این است که دست خود را جمع کن، و آن را داخل             <code class="page" rel="14,201"/> گریبان و زیر بغلت ببر، و آن را نورانی بیرون آر، بدون اینکه دچار برص و یا هر حالت بد دیگری شده باشد.</span> </p> <p><span class="phrase">جمله‌ <span class="aya" rel="20_22" data-words="11-12">آیة أخری</span> حال از ضمیر در <em rel="fa_20_22_6-6" data-sentence="86:278">تخرج</em> است، و اشاره است به اینکه اژدها شدن عصا یک آیت بود، و ید بیضاء آیت دومی، هم چنان که در همین باره فرموده <span class="aya" rel="28_32" data-words="16-23">فذانک برهانان من ربک إلی فرعون و ملائه</span><span class="footnote" rel="1" title="تفسیر روح المعانی، ج ۱۶، ص ۱۸۴">*</span>.</span> </p> <p><code class="aya" rel="20_23"/> <span class="aya" rel="20_23" data-words="1-4">لنریک من آیاتنا الکبری</span>. </p> <p> <em>لام</em> بر سر این جمله لام تعلیل است، و جمله متعلق به مصدر است، گویا گفته شده: آنچه ما به دست تو اجراء کردیم برای این بود که بعضی از آیات کبرای خود را به تو نشان دهیم. </p> <p><code class="aya" rel="20_24"/> <span class="aya" rel="20_24" data-words="1-5">اذهب إلی فرعون إنه طغی</span>. </p> <p>آیات سابق بر این، که می‌فرمود: <span class="aya" rel="20_17" data-words="1-4">و ما تلک بیمینک...</span> عنوان مقدمه داشت، و جمله مورد بحث فرمان رسالت است. </p> <h3> <span class="title" rel="20_25">شرح و توضیح درخواست‌های موسی (علیه السلام) از خداوند بعد از ماموریت به رسالت (<span class="aya" rel="20_25" data-words="1-5">قال رب اشرح لی صدری...</span>) </span> </h3> <p> <code class="aya" rel="20_25"/><code class="aya" rel="20_26"/> <span class="aya" rel="20_25" data-words="1-5">قال رب اشرح لی صدری</span>... <span class="aya" rel="20_35" data-words="1-4">إنک کنت بنا بصیرا...</span> یازده آیه است که متن درخواست موسی از پروردگارش را نقل می‌کند، که بعد از مسجل شدن رسالتش چه چیزهایی از پروردگارش درخواست نمود، و از ظاهر آن پیدا است که آنچه درخواست کرده وسائلی بوده که در امر رسالتش بدان محتاج بوده نه در امر نبوت، آری رساندن رسالت خدا به فرعون و درباریانش و نجات دادن بنی اسرائیل، و اداره امور ایشان، آن وسائل را لازم داشته، نه مساله نبوتش. </p> <p>مؤید این احتمال این است که این درخواست‌ها را بعد از تمامیت نبوتش، یعنی دنبال آیات سه‌گانه سابق نیاورد، بلکه بعد از فرمان رسالتش، یعنی آیه‌ <span class="aya" rel="20_24" data-words="1-5">اذهب إلی فرعون إنه طغی</span> آورد. </p> <p>بله آیات چهارگانه اول که از آیه‌ <span class="aya" rel="20_25" data-words="2-5">رب اشرح لی صدری</span> شروع می‌شود بی ارتباط به امر نبوت نیست، چون امر نبوت عبارت است از تلقی و گرفتن عقاید دین و احکام عملی آن از ساحت مقدس ربوبی، که آن نیز به داشتن شرح صدر و آن سه تای دیگر نیازمند است. </p> <p><span class="phrase">پس جمله‌ <span class="aya" rel="20_25" data-words="2-5">رب اشرح لی صدری</span> از باب استعاره تخییلیه و استعاره به کنایه است، چون <em rel="fa_20_25_3-3" data-sentence="130:387">شرح</em> به معنای گشاد کردن و باز کردن است، گویا سینه انسان را که قلب در آن   <code class="page" rel="14,202"/> جای دارد ظرفی فرض کرده که آنچه از طریق مشاهده و ادراک در آن وارد می‌شود جای می‌گیرد، و در آن انباشته می‌شود، و اگر آنچه وارد می‌شود امری عظیم یا ما فوق طاقت بشری باشد سینه نمی‌تواند در خود جایش دهد، ناگزیر محتاج می‌شود به اینکه آن را شرح دهند و باز کنند، تا گنجایشش بیشتر گردد.</span> و موسی (ع) رسالتی را که خدا بر او مسجل کرد بزرگ شمرد، چون از شوکت و قوت قبطیان آگاه بود، مخصوصا از این جهت که فرعون طاغی در رأس آنان قرار داشت، فرعونی که با خدا بر سر ربوبیت منازعه نموده به بانک بلند می‌گفت‌ <span class="aya" rel="79_24" data-words="2-4">أنا ربکم الأعلی</span>، و نیز از ضعف و اسارت بنی اسرائیل در میان آل فرعون با خبر بود، و می‌دانست چقدر جاهل و کوتاه فکرند، و گویا خبر داشت که دعوتش چه شدائد و مصائبی به بار می‌آورد، و چه فجایعی را باید ناظر باشد، از سوی دیگر حال خود را هم می‌دانست که تا چه حد در راه خدا بی‌طاقت و کم تحمل است، آری او به هیچ وجه طاقت نداشت ظلم قبطیان را ببیند، داستان کشتن آن قبطی، و نیز داستان آب کشیدنش بر سر چاه مدین برای دخترانی که حریف مردان نبودند، شاهد ابا داشتن او از ظلم و ذلت است، و از سوی دیگر زبانش-که خود یگانه اسلحه است برای کسی که می‌خواهد دعوت و رسالت خدای را تبلیغ کند-لکنتی داشت که نمی‌توانست آن طور که باید مقاصد خود را برساند. </p> <p>به همین جهات عدیده از پروردگارش درخواست کرد که برای حل این مشکلات اولا سعه صدر به او بدهد تا تحملش زیاد شود، و محنت‌هایی که رسالت برایش به بار می‌آورد و شدائدی که در پیش رویش و در مسیر دعوتش دارد آسان گردد، لذا عرضه داشت‌ <span class="aya" rel="20_25" data-words="2-5">رب اشرح لی صدری</span>. </p> <p>آن گاه گفت <span class="aya" rel="20_26" data-words="1-4">و یسر لی أمری</span> -امرم را آسان ساز که مقصود همان امر رسالت است، و نگفت: رسالتم را تخفیف بده، و خلاصه به دست کم آن قناعت کن، تا اصل رسالت آسانتر شود، بلکه گفت همان امر خطیر و عظیم را با همه دشواری و خطرش بر من آسان گردان. </p> <p>دلیل بر این معنا جمله‌ <span class="aya" rel="20_26" data-words="1-3">و یسر لی</span> است، وجه دلالتش بر مدعای ما این است که کلمه <em>لی</em> در چنین مقامی اختصاص را می‌رساند، و جمله چنین معنا می‌دهد این امری که بعهده من واگذار کردی، و این رسالت را با همه دشواریش بر من که مسئول آن قرارم داده‌ای آسان گردان و پر واضح است که مقتضای این سؤال این است که امر را نسبت به او آسان کند، نه اینکه در حد ذاتش و خلاصه خود آن امر را آسان سازد. </p> <p>نظیر این کلام در جمله‌ <span class="aya" rel="20_25" data-words="3-4">اشرح لی</span> نیز می‌آید، پس معنای آن این است: مرا که<code class="page" rel="14,203"/> مامور رسالتم کردی و شدائد و مکارهی در انتظارم قرار دادی، حوصله زیادی بده، تا وقتی ناملایمات به من هجوم می‌آورند سینه‌ام تنگی نکند، و اگر به جای آنچه در قرآن آمده گفته بود <span class="aya" rel="20_25-26" data-words="2-9">رب اشرح لی صدری، و یسر لی أمری</span> این نکته فوت می‌شد. </p> <p><code class="aya" rel="20_27"/><code class="aya" rel="20_28"/> <span class="aya" rel="20_27-28" data-words="1-7">و احلل عقدة من لسانی، یفقهوا قولی</span> -این سؤال دیگرش است، که گشودن عقده زبان را می‌خواهد، و اگر عقده را نکره آورد و گفت <em>عقده‌ای</em> برای اشاره به یک نوع عقده بود، و در حقیقت عقده‌ای است که دارای مشخصات معینی است و آن مشخصات از جمله <span class="aya" rel="20_28" data-words="1-2">یفقهوا قولی</span> فهمیده می‌شود، یعنی آن عقده‌ای را بگشای که نمی‌گذارد سخنانم را بفهمند. </p> <p><code class="aya" rel="20_29"/><code class="aya" rel="20_30"/><code class="aya" rel="20_31"/><code class="aya" rel="20_32"/> <span class="aya" rel="20_29-30" data-words="1-8">و اجعل لی وزیرا من أهلی، هارون أخی</span> <span class="phrase">-این سؤالی دیگر است که در واقع سؤال چهارم آن جناب و آخرین درخواستهای او است، و کلمه <em rel="fa_20_29_4-4" data-sentence="84:464">وزیر</em> بر وزن فعیل، از وزر-به کسره واو، و سکون زاء-به معنای حمل سنگینی است، و اگر وزیر را وزیر گفتند، بدین جهت بوده که حامل ثقل و سنگینی‌های پادشاه است، بعضی<span class="footnote" rel="1" title="برادرم هارون زبانش از من فصیح‌تر است، او را با من بفرست، تا مرا تصدیق کند سوره قصص، آیه ۳۴">*</span> گفته‌اند: از وزر-به فتحه واو و زاء-اشتقاق یافته، که به معنای کوه پناهگاه است و اگر وزیر را وزیر خوانده‌اند چون به منزله کوهی است که پادشاه در آراء و احکامش به او پناه می‌برد.</span> </p> <p>و کوتاه سخن اینکه، موسی (ع) از پروردگارش درخواست می‌کند که از خاندانش وزیری برایش قرار دهد، آن گاه آن را بیان نموده می‌گوید: منظورم از او هارون برادرم می‌باشد، و اگر درخواست وزیر کرد، بدین جهت بود که امر رسالت امری است کثیر الاطراف، و اطراف و جوانبش از هم دور، و او به تنهایی نمی‌تواند به همه جوانب دور از هم آن برسد، ناگزیر وزیری لازم دارد که در امر رسالت با او شرکت جسته، بعضی از جوانب آن را اداره کند، و بار او سبک شود، و در آنچه او می‌کند وزیرش مؤیدش باشد، این است معنای آیه بعدی که به منزله تفسیر وزیر قرار دادن است، و می‌فرماید <span class="aya" rel="20_31-32" data-words="1-7">اشدد به أزری، و أشرکه فی أمری</span>. </p> <p> <span class="aya" rel="20_32" data-words="1-4">و أشرکه فی أمری</span> -این شرکت دادن، غیر شرکت دادن مبلغین دین در اشاعه دین بعد از تمامیت دعوت به وسیله پیغمبر است، زیرا آن اشراک اختصاصی به هارون ندارد، پس مقصود از اشراک در آیه اشراکی است که مخصوص به هارون باشد، و آن این است که هارون در اصل دعوت دین، و از همان روز اول دعوت شریک موسی باشد، و چنین شرکتی تنها مخصوص به هارون است، به طوری که نه موسی می‌تواند غیر هارون کسی را نائب خود کند، و نه هارون، به خلاف شرکت به معنای اول، که وظیفه هر کسی است که به آن دعوت   <code class="page" rel="14,204"/> ایمان آورده و چیزی از معارف آن را دانا شده باشد، آری وظیفه عالم، تبلیغ جاهل، و وظیفه شاهد، تبلیغ غائب است، و چنین وظیفه‌ای را از خدا درخواست نمی‌کنند، چون این وظیفه نه اختصاص به موسی دارد، و نه به برادرش، وظیفه هر با ایمانی است که دیگران را ارشاد و تعلیم کند و احکام دین را برای دیگران بیان نماید، پس معلوم می‌شود معنای اشتراک هارون در امر او، این است که او مقداری از آنچه را که به وی وحی می‌شود، و چیزی از خصائصی که از ناحیه خدا به او می‌رسد (مانند وجوب اطاعت و حجیت گفتار) به عهده بگیرد و انجام دهد. </p> <p>و اما اشراک در نبوت خاصه، به معنای گرفتن وحی خدا، چیزی نبوده که موسی از تنهایی در آن بترسد، و از خدا بخواهد هارون را شریکش کند، بلکه ترس او از تنهایی در تبلیغ دین و اداره امور در نجات دادن بنی اسرائیل و سایر لوازم رسالت است، هم چنان که از خود موسی نقل فرموده که گفت‌ <span class="aya" rel="28_34" data-words="1-11">و أخی هارون هو أفصح منی لسانا فأرسله معی ردءا یصدقنی</span><span class="footnote" rel="1" title="سوره نحل، آیه ۶۸">*</span>. </p> <p>علاوه بر روایات صحیحی که از طرق شیعه و سنی وارد شده که رسول خدا (ص) عین همین دعا را در باره علی (ع) کرد، با اینکه علی (ع) پیغمبر نبود. </p> <p><code class="aya" rel="20_33"/><code class="aya" rel="20_34"/> <span class="aya" rel="20_33-34" data-words="1-6">کی نسبحک کثیرا، و نذکرک کثیرا</span> -از ظاهر سیاق که در بیان نتیجه شرکت هارون می‌گوید: تا تو را بسیار تسبیح کنیم و ذکر گوییم بر می‌آید که جمله مذکور بیان نتیجه شرکت دادن هارون و وزارت او برای وی است، چون می‌دانیم که تسبیح آن دو با هم و ذکرشان هیچ ارتباطی با مضامین دعاهای قبلی که شرح صدر و تیسیر امر و حل عقده زبان بود ندارد. </p> <p>پس ذکر و تسبیحی که با وزارت هارون ارتباط داشته باشد ذکر و تسبیح علنی و در بین مردم است نه در خلوت و نه در دل، زیرا ذکر و تسبیح در خلوت و در قلب، هیچ ارتباطی با وزارت هارون ندارد، پس مراد این است که آن دو در بین مردم و مجامع عمومی و مجالس آنان، هر وقت که شرکت کنند، ذکر خدای را بگویند، یعنی مردم را به سوی ایمان به وی دعوت نموده، و نیز او را تسبیح گویند، یعنی خدای را از شرکاء منزه بدارند. </p> <p>با این بیان، ذیل آیات با صدرش مرتبط می‌شود، گویا می‌گوید امر رسالت بس   <code class="page" rel="14,205"/> خطیر است، و این طاغیه و درباریانش، و نیز امتش مغرور عزت و سلطنت خود شده‌اند، و شرک و وثنیت در دلهاشان ریشه دوانیده و یاد خدای را به کلی از دلهاشان برده، به علاوه، عزت فرعون و شوکت درباریانش چشم بنی اسرائیل را پر کرده، و دلهاشان را مدهوش ساخته، به کلی مرعوب سلطنت او شده‌اند، در نتیجه آنها نیز از این راه، خدای را فراموش کرده و تنها به یاد فرعونند، خلاصه یاد فرعون دیگر جایی خالی در دلهاشان برای یاد خدا باقی نگذاشته. </p> <p>در نتیجه این امر یعنی امر رسالت و دعوت، در پیروزیش سخت محتاج به تنزیه تو از شرک و ذکرت به ربوبیت و الوهیت دارد، تا در اثر کثرت این دو، یاد تو در دلهاشان رخنه کرده، رفته رفته به خود آیند و ایمان آورند، و این ذکر و تسبیح بسیار، کاری نیست که از من به تنهایی بر آید، پس هارون را وزیرم کن، و مرا با او تایید نموده شریکش در کارهایم قرار ده، تا به اتفاق او بسیار تسبیحت گفته، بسیار ذکرت گوییم، بلکه به این وسیله امر دعوت موفقیتی به دست آورد، و سودی ببخشد. </p> <p>با این بیان اولا وجه تعلق و ارتباط <span class="aya" rel="20_33" data-words="1-2">کی نسبحک...</span> به ما قبلش روشن می‌گردد. </p> <p>و ثانیا وجه اینکه چرا کلمه <em>کثیرا</em> مکرر ذکر شد روشن می‌شود و آن، این است که از باب تکرار نیست، چون هر یک از ذکر و تسبیح جداگانه و برای خود باید بسیار باشد، و اگر می‌گفت تو را بسیار ذکر و تسبیح گوییم کثرت آن دو را مجموعا می‌رسانید، و حال آنکه مقصود کثرت مجموع نبود. </p> <p>و ثالثا وجه مقدم داشتن تسبیح بر ذکر روشن می‌شود، چون مراد از تسبیح، تنزیه خدای تعالی از شریک و مبارزه با الوهیت آلهه، و ابطال ربوبیت آنها است، تا دعوت به ایمان به خدای یگانه که همان ذکر است در دلها جای خود را باز کند، پس تسبیح از قبیل دفع مانع است، که طبعا بر تاثیر مقتضی مقدم است، البته برای این خصوصیات وجوه بسیار طولانی دیگری ذکر کرده‌اند که نه فائده‌ای در آنها هست و نه در نقل آنها. </p> <p><code class="aya" rel="20_35"/> <span class="aya" rel="20_35" data-words="1-4">إنک کنت بنا بصیرا</span> <span class="phrase">-این جمله به ظاهرش تعلیل است، نظیر حجت و دلیل بر جمله‌ <span class="aya" rel="20_33" data-words="1-3">کی نسبحک کثیرا...</span> یعنی تو نسبت به ما، به من و برادرم بینا بوده‌ای، یعنی از روزی که ما را آفریدی، و خودت را به ما شناساندی می‌دانستی که ما به طور مداوم با تسبیح و ذکر خود بندگیت می‌کنیم، و در این بندگی ساعی و جدی هستیم، پس اگر او را وزیر من قرار دهی و مرا با او کمک کنی و شریک در امرم سازی امر دعوت من تکمیل شده بسیار تسبیح و ذکرت می‌گوییم، و بنا بر این مراد از اینکه فرمود <em rel="fa_20_35_3-3" data-sentence="482:518">بنا</em> خود موسی و برادرش خواهد بود، ممکن هم هست مراد از ضمیر مذکور خاندانش باشد، یعنی تو ای خدا به وضع ما اهل بیت<code class="page" rel="14,206"/> بصیر بوده‌ای، و می‌دانی که ما اهل تسبیح و ذکریم، پس اگر هارون برادرم راکه او نیز از اهل بیت من است وزیرم کنی تو را بسیار تسبیح گفته، بسیار ذکر می‌گوییم، و این وجه از وجه قبلیش بهتر است، زیرا علاوه بر معنایی که خود دارد، به معنای اهل هم که در جمله‌ <span class="aya" rel="20_29-30" data-words="1-8">و اجعل لی وزیرا من أهلی، هارون أخی</span> است اشاره می‌کند (دقت فرمائید).</span> </p> <h3> <span class="title" rel="20_9 20_10 20_11 20_12 20_13 20_14 20_15 20_16 20_17 20_18 20_19 20_20 20_21 20_22 20_23 20_24 20_25 20_26 20_27 20_28 20_29 20_30 20_31 20_32 20_33 20_34 20_35 20_36 20_37 20_38 20_39 20_40 20_41 20_42 20_43 20_44 20_45 20_46 20_47 20_48">استجابت ادعیه موسی (علیه السلام) و تذکار منت پیشین خدا بر او در ماجرای زاده شدن و پرورش یافتنش در دامان دشمن</span> </h3> <p> <code class="aya" rel="20_36"/> <span class="aya" rel="20_36" data-words="1-6">قال قد أوتیت سؤلک یا موسی</span> در این جمله همه دعاهای موسی (ع) اجابت شده، و جمله، جمله‌ای است انشایی، به همان بیانی که در جمله‌ <span class="aya" rel="20_13" data-words="1-6">و أنا اخترتک فاستمع لما یوحی</span> گذشت. </p> <p><code class="aya" rel="20_37"/> <span class="aya" rel="20_37" data-words="1-6">و لقد مننا علیک مرة أخری</span>... <span class="aya" rel="20_40" data-words="13-18">کی تقر عینها و لا تحزن</span>. </p> <p>در این آیات او را به منت دیگری که قبل از برگزیدنش به نبوت و رسالت و اجابت خواسته‌هایش بر او نهاده تذکر می‌دهد، و آن عبارت است از منت دوران ولادتش، که بعضی از کاهنان، به فرعون خبر داده بودند که فرزندی در بنی اسرائیل متولد می‌شود، که زوال ملک او به دست وی صورت می‌گیرد، ناگزیر فرعون فرمان داد تا هر فرزندی که در بنی اسرائیل متولد می‌شود به قتل برسانند، از آن به بعد، تمامی فرزندان ذکور بنی اسرائیل کشته می‌شدند، تا آنکه موسی (ع) به دنیا آمد، خدای عز و جل به مادرش وحی کرد که: مترس، او را شیر بده، هر وقت از عمال فرعون و جلادانش احساس خطر کردی فرزندت را در جعبه‌ای بگذار، و او را در رود نیل بینداز، که آب او را به ساحل نزدیک قصر فرعون می‌برد، و او به عنوان فرزند خود نگهداریش می‌کند، چون او اجاق کور است، به همین جهت او را نمی‌کشد، و خدا دوباره او را به تو باز می‌گرداند. </p> <p>مادر موسی نیز چنین کرد، همین که آب نیل صندوق را به نزدیکی قصر فرعون برد، مادر موسی دختر خود را که همان خواهر موسی بود فرستاد تا از سرنوشت برادرش خبردار شود، دختر، پیرامون قصر گردش می‌کرد، دید چند نفر از قصر بیرون شدند از زن شیر دهی سراغ می‌گیرند، که موسی را شیر دهد، دختر، ایشان را به مادر خود راهنمایی کرد و ایشان را نزد مادر خود برد، مامورین او را برای شیر دادن موسی اجیر کردند، مادر موسی وقتی فرزند خود را در بر گرفت چشمش روشن گردید، و وعده خدا را صادق، و منت او را بر موسی عظیم یافت. </p> <p>پس اینکه فرمود: <span class="aya" rel="20_37" data-words="1-6">و لقد مننا علیک مرة أخری</span> امتنان به همان منتی است که در کودکی وی بر وی نهاد، و اگر در این جمله سیاق از تکلم وحده به تکلم با غیر تغییر یافت، برای این بود که در اینجا مقام، مقام اظهار عظمت است و از ظهور قدرت تامه الهی خبر می‌دهد، که چگونه سعی و کوشش فرعون طاغی را در خاموش کردن نور خدا بی‌اثر نمود، و<code class="page" rel="14,207"/> چگونه مکر او را به خود او برگردانید، و دشمنش را در دامن خود او پرورش داد، به خلاف سیاق قبلی که موسی را ندا می‌کرد <span class="aya" rel="20_11-12" data-words="4-8">یا موسی، إنی أنا ربک...</span> که در آن سیاق تکلم وحده مناسب‌تر بود. </p> <p><code class="aya" rel="20_38"/>و در جمله‌ <span class="aya" rel="20_38" data-words="1-6">إذ أوحینا إلی أمک ما یوحی</span> مراد از وحی، الهام است که نوعی احساس ناخودآگاه است، که یا در بیداری و یا در خواب دست می‌دهد، و کلمه وحی در کلام خدای تعالی منحصر در وحی نبوت نیست، چنانچه می‌بینیم آنچه را خدا به زنبور عسل الهام کرده وحی خوانده و فرموده‌ <span class="aya" rel="16_68" data-words="1-5">و أوحی ربک إلی النحل</span><span class="footnote" rel="1" title="ما او را به مادرش برگرداندیم تا چشمش روشن شود و غمگین نگردد و تا بداند که وعده خدا حق است سوره قصص، آیه ۱۳">*</span>. </p> <p>و از سوی دیگر می‌دانیم که زنان از وحی نبوت بهره‌ای ندارند، یعنی هیچ وقت خدای تعالی یک زن را پیغمبر نکرده، چون فرموده‌ <span class="aya" rel="12_109" data-words="1-12">و ما أرسلنا من قبلک إلا رجالا نوحی إلیهم من أهل القری</span><span class="footnote" rel="2" title="تفسیر فخر رازی، ج ۲۲، ص ۵۹">*</span>. </p> <p><code class="aya" rel="20_39"/>جمله‌ <span class="aya" rel="20_39" data-words="1-4">أن اقذفیه فی التابوت...</span> همان مضمونی است که به مادر موسی وحی شد، و کلمه <em>أن</em> برای تفسیر آن است، بعضی<span class="footnote" rel="3" title="مجمع البیان، ج ۷، ص ۱۳">*</span> گفته‌اند: این کلمه مصدریه، و متعلق به <em>اوحی</em>  است، که تقدیر کلام چنین شود وحی کرد به انداختن او بعضی<span class="footnote" rel="4" title="غایة المرام">*</span> دیگر کلمه را مصدریه گرفته و گفته‌اند جمله مدخول آن بدل از جمله‌ <span class="aya" rel="20_38" data-words="5-6">ما یوحی</span> است. </p> <p><span class="phrase">کلمه <em rel="fa_20_39_4-4" data-sentence="5:612">تابوت</em> به معنای صندوق و شبه آن است، و کلمه <em>قذف</em> به معنای نهادن و سپس انداختن است، گویا قذف اول در آیه به معنای نهادن، و قذف دوم به معنای انداختن است، و معنا این است که او را در صندوق بگذار و به دریا بینداز، ممکن هم هست هر دو با هم به معنای دوم باشد، به این عنایت که بچه را در صندوق نهادن، و به دریا افکندن، او را طرح کردن، و نسبت به او بی‌اعتنایی نمودن است، کلمه <em>یم</em> به معنای دریا است، و بعضی<span class="footnote" rel="5" title="تفسیر فخر رازی، ج ۲۲، ص ۱۹ الی ۲۱">*</span> گفته‌اند به معنای دریای گوارا است، و کلمه <em rel="fa_20_39_10-10" data-sentence="586:73">ساحل</em> به معنای لب دریا، و کناره خشکی آن است، و صنع و صنیعه به معنای احسان است.</span> </p> <p>جمله‌ <span class="aya" rel="20_39" data-words="8-9">فلیلقه الیم</span> -دریا باید او را بیرون افکند به صورت امر است، تا به تحقق وقوع آن اشاره کند، و مفادش این است که ما به دریا امر کرده‌ایم امری تکوینی، پس این         <code class="page" rel="14,208"/> قضیه حتما واقع خواهد شد، و همچنین جمله‌ <span class="aya" rel="20_39" data-words="11-13">یأخذه عدو لی...</span> که جزائی است مترتب بر این امر. </p> <p>معنای دو آیه این است که زمانی که ما به مادرت وحی و الهام کردیم، به وحی و الهامی که ممکن است به یک زن بشود، و آن این است که طفل را بگذار (و یا بینداز) در یک صندوق، و پس از آن صندوق را به دریا (که همان نیل است) بینداز، که قضای رانده شده از درگاه ما این است که دریا او را به ساحل و کناره بیندازد، و آن گاه شخصی که دشمن من و دشمن او است او را بگیرد (آری فرعون با ادعای الوهیت، با خدا، و با کشتن اطفال با موسی دشمنی می‌کرد که او نیز طفلی بود) این آن الهامی بود که به مادرت کردیم . </p> <p> <span class="aya" rel="20_39" data-words="17-25">و ألقیت علیک محبة منی و لتصنع علی عینی</span> -ظاهر سیاق این است که این قسمت از داستان تا جمله‌ <span class="aya" rel="20_40" data-words="16-18">و لا تحزن</span> فصل دوم و متمم فصل سابق است و مجموع این دو فصل بیان همان منتی است که جمله‌ <span class="aya" rel="20_37" data-words="1-6">و لقد مننا علیک مرة أخری</span> به آن اشاره می‌کرد. </p> <p>پس فصل اول، وحی به مادر موسی، و داستان در صندوق نهادن و به دریا انداختن آن و رسیدنش به دست فرعون که دشمن خدا و دشمن خود او بود را حکایت کرد، و فصل دوم محبوب شدن موسی در دل فرعون را نقل می‌کند، که ما این محبت را در دل او انداختیم تا از کشتن موسی صرفنظر نموده، دوباره موسی به مادرش برگردد و در دامن او قرار گیرد، و دیدگان او روشن شود و غمگین نگردد، و این سرنوشت را خدای تعالی به او وعده داده بود، هم چنان که در سوره قصص به آن وعده تصریح نموده، فرموده است‌ <span class="aya" rel="28_13" data-words="1-15">فرددناه إلی أمه کی تقر عینها و لا تحزن و لتعلم أن وعد الله حق</span><span class="footnote" rel="1" title="مترس که از مردم ستمکار رهایی یافتی سوره قصص، آیه ۲۵">*</span>. </p> <p>و لازمه این معنا این است‌که جمله‌ <span class="aya" rel="20_39" data-words="17-19">و ألقیت علیک...</span>، عطف باشد بر جمله <span class="aya" rel="20_38" data-words="2-4">أوحینا إلی أمک</span> و معنای القای محبت بر او، این است که خداوند او را طوری قرار داده بود که هر کس او را می‌دید دوستش می‌داشت، و قلبش را به سوی موسی جذب می‌کرد، پس در کلام استعاره‌ای تخییلیه به کار رفته است، و اگر محبت را نکره آورد، و فرمود محبتی بر تو افکندم برای این بود که به عظمت و فخامت و عجیب بودن آن اشاره کند. </p> <p>   <code class="page" rel="14,209"/> <em>و لام</em> در <span class="aya" rel="20_39" data-words="22-25">و لتصنع علی عینی</span> لام غرض است، و جمله مذکور عطف بر اغراضی است که تقدیر گرفته شده، و تقدیر آن این است که ما محبت را بر تو افکندیم برای اموری چنین و چنان، و برای اینکه فرعون زیر نظر من به تو احسان کند، زیرا من با تو و مراقب حال توام، و به خاطر آن مزید عنایت و شفقتی که به تو دارم از تو غافل نمی‌شوم ، و چه بسا گفته باشند مراد از جمله‌ <span class="aya" rel="20_39" data-words="22-25">و لتصنع علی عینی</span> احسان به او باشد، که به مادرش برگردانیده و تربیتش را در دامن مادر قرار داد. </p> <p>هر چه باشد لسان آیه، لسان کمال عنایت و شفقت است، و مناسب با آن این است که سیاق را سیاق تکلم وحده کنند، و به همین جهت از سیاق سابق که تکلم با غیر <em>ما</em> بود به تکلم وحده (من) عدول فرمود. </p> <p><code class="aya" rel="20_40"/> <span class="aya" rel="20_40" data-words="1-18">إذ تمشی أختک فتقول هل أدلکم علی من یکفله فرجعناک إلی أمک کی تقر عینها و لا تحزن</span> -ظرف <em>اذ</em> -به طوری که سیاق می‌رساند-متعلق است به جمله‌ <span class="aya" rel="20_39" data-words="22-23">و لتصنع</span> و معنایش این است که من محبتی از ناحیه خودم بر تو افکندم تا هر کس تو را می‌بیند برای این منظور دوست بدارد و نیز برای اینکه در مرئی و منظر من و در تحت مراقبتم به تو احسان شود، آن وقتی که خواهرت آمد و شد می‌کرد تا خبری از تو به دست آورد و بداند با تو چه معامله‌ای می‌کنند، دید کارکنان فرعون در جستجوی دایه‌ای هستند تا تو را شیر دهد، خواهرت خود را در معرض پاسخ قرار داده به ایشان می‌گوید-و اگر فرمود <em>می‌گوید</em> و نفرمود <em>گفت</em> برای این بود که حال گذشته را حکایت کند-آیا می‌خواهید شما را راهنمایی کنم به زنی که او را کفیل شود، هم شیر دهد و هم حضانت کند؟ بدین وسیله تو را به مادرت برگرداندیم تا خوشحال شود و اندوهناک نگردد. </p> <p>در جمله‌ <span class="aya" rel="20_40" data-words="10-10">فرجعناک</span> به سیاق سابق که سیاق متکلم با غیر بود برگشت شده، نه اینکه التفاتی به کار رفته باشد. </p> <h3> <span class="title" rel="20_40 20_9 20_10 20_11 20_12 20_13 20_14 20_15 20_16 20_17 20_18 20_19 20_20 20_21 20_22 20_23 20_24 20_25 20_26 20_27 20_28 20_29 20_30 20_31 20_32 20_33 20_34 20_35 20_36 20_37 20_38 20_39 20_41 20_42 20_43 20_44 20_45 20_46 20_47 20_48">یاد آوری منت‌ها و تفضلات دیگر خدا به موسی (علیه السلام) در نجات یافتن از مصر و ازدواج با دختر شعیب و اقامت در مدین و... </span> </h3> <p> <span class="aya" rel="20_40" data-words="19-24">و قتلت نفسا فنجیناک من الغم...</span> این آیه اشاره به منت و یا منتهایی دیگر غیر آن دو منت سابق است، و این منت عبارت است از داستان قتل نفس موسی و رأی دادن درباریان قبط به کشتن او، و فرار او از مصر، و ازدواجش با دختر شعیب پیغمبر، و اقامتش در مدین به مدت ده سال به عنوان اجیر و چوپان گوسفندان شعیب. </p> <p>و این داستان در سوره قصص مفصل آمده، پس جمله‌ <span class="aya" rel="20_40" data-words="19-21">و قتلت نفسا</span> اشاره به کشتن آن مرد قبطی است در مصر، و جمله‌ <span class="aya" rel="20_40" data-words="22-24">فنجیناک من الغم</span> اشاره به ترسی بود که به وی دست<code class="page" rel="14,210"/> داد، ترسید درباریان فرعون او را بکشند، و خدای تعالی او را بیرون و به سرزمین مدین برد، همین که شعیب او را احضار کرد، و موسی داستان خود را برای او گفت، شعیب گفت: <span class="aya" rel="28_25" data-words="22-27">لا تخف نجوت من القوم الظالمین</span><span class="footnote" rel="1" title="مجمع البیان، ج ۷، ص ۱۱">*</span>. </p> <p> <span class="aya" rel="20_40" data-words="25-27">و فتناک فتونا</span> -یعنی تو را آزمودیم، آزمودنی، راغب در مفردات می‌گوید کلمه  <em>فتن</em> در اصل به معنای این است که طلا را در آتش کنند و خوبی و بدی جنس آن را معلوم سازند، و در داخل آتش شدن انسان نیز استعمال شده، از آن جمله قرآن کریم فرموده <span class="aya" rel="51_13" data-words="1-5">یوم هم علی النار یفتنون</span> -روزی که در آتش در می‌آیند <em>و نیز فرموده</em> <span class="aya" rel="51_14" data-words="1-2">ذوقوا فتنتکم</span> -بچشید عذابتان را و آن گاه گفته است: گاهی وسیله عذاب را هم فتنه می‌گویند، و کلمه فتنه را نیز در آن استعمال می‌کنند، مانند آیه <span class="aya" rel="9_49" data-words="10-13">ألا فی الفتنة سقطوا</span> -آگاه باش که در فتنه افتاده‌اند و گاهی در آزمایش به کار می‌رود، مانند <span class="aya" rel="20_40" data-words="25-27">و فتناک فتونا</span> آن گاه با کلمه فتنه معامله کلمه بلاء را کردند، که هر دو را هم در شدت و هم در رخایی که آدمی به آن می‌رسد استعمال نمودند ولی ظهور آن دو و استعمالشان در شدت بیشتر است، که در آیه <span class="aya" rel="21_35" data-words="5-10">و نبلوکم بالشر و الخیر فتنة</span> -شما را به خیر و شر می‌آزماییم، آزمودنی هر دو در هر دو معنا به کار رفته، این بود آن مقدار از کلام راغب که مورد حاجت ما بود<span class="footnote" rel="2" title="بزودی بازویت را به وسیله برادرت قوی می‌کنیم و برای شما نیرویی قرار می‌دهیم که آنان نتوانند به شما کاری کنند سوره قصص، آیه ۳۵">*</span>. </p> <p> <span class="aya" rel="20_40" data-words="28-32">فلبثت سنین فی أهل مدین</span> -این ماندنش در اهل مدین متفرع بر فتنه و نتیجه آن است و در جمله‌ <span class="aya" rel="20_40" data-words="33-38">ثم جئت علی قدر یا موسی</span> احتمال دارد، و خیلی هم بعید نیست که از سیاق استفاده شود که مراد از قدر، مقدار باشد، و منظور از آن مقدار علم و عمل و تجربه‌ای باشد که از ابتلاءات وارده در نجاتش از غم، و خروجش از مصر و ماندنش در اهل مدین به دست آورده،  (و معنا این باشد که آن گاه با مقداری علم و تجربه آمدی). </p> <p>و بنا بر این مجموع جمله‌ <span class="aya" rel="20_40" data-words="19-24">و قتلت نفسا فنجیناک من الغم</span>... <span class="aya" rel="20_40" data-words="37-38">یا موسی</span> یک منت باشد، و آن این باشد که به چند بلاء پشت سر هم مبتلا شد، تا با مقداری از کمال که کسب کرده و به فعلیت رسانده بود به مصر بازگشت. </p> <p>بعضی‌ها<span class="footnote" rel="3" title="تفسیر قمی، ج ۲، ص ۶۰">*</span> از این اشکال که چرا فتنه و بلاء را منت شمرده؟ چه بسا پاسخ گویند که: فتنه در اینجا به معنای خلوص و خلاصی است، همانطور که طلا به وسیله آتش خالص می‌شود، و چه بسا بگویند منت بودن آن به اعتبار ثوابی است که در برابر آن می‌دهند. </p> <p>       <code class="page" rel="14,211"/> ولی <span class="phrase">این دو جواب وقتی درست است که جمله <em rel="fa_20_40_28-28" data-sentence="34:465">فلبثت</em> جدای از ما قبلش باشد، و به همین جهت بعضی<span class="footnote" rel="1" title="بیاد آر در کتاب، موسی را که مخلصی بود سوره مریم آیه ۵۱">*</span> از مفسرین گفته‌اند: مراد از فتنه، آن رنج‌ها و محنت‌هایی است که موسی بعد از بیرون شدنش از مصر تا رسیدن به مدین تحمل نمود، چون از حرف <em>فا</em> یی که بر سر جمله‌ <span class="aya" rel="20_40" data-words="28-32">فلبثت سنین فی أهل مدین</span> آمده بر می‌آید که <em rel="fa_20_40_28-28" data-sentence="495:50">لبث</em> در اهل مدین بعد از فتنه بوده، و تاخر زمانی داشته.</span> </p> <p>لیکن این حرف صحیح نیست، برای اینکه حرف <em>فاء</em> بیشتر از تفریع را نمی‌رساند، و واجب نیست که همه جا مدخول فاء تفرع زمانی هم بر ما قبل داشته باشد. </p> <p><span class="phrase">بعضی<span class="footnote" rel="2" title="الفقیه، ج ۱، ص ۱۶۰، ح ۲">*</span> دیگر گفته‌اند: <em rel="fa_20_40_36-36" data-sentence="91:200">قدر</em> به معنای تقدیر است و مراد این است که تو سپس به تقدیر ما به مصر آمدی، آن گاه به کسانی که قدر را به معنای مقدار گرفته‌اند اعتراض کرده که معروف از قدر به این معنا قدر به سکون دال است، نه قدر به فتحه آن.</span> </p> <p>و لیکن به طوری که اهل لغت تصریح کرده‌اند قدر به سکون، و قدر به فتحه به یک معنا است، هم چنان که نعل به سکون و نعل به فتحه یک معنا می‌دهد، علاوه بر این قدر به معنای مقدار همانطور که قبلا گفتیم با سیاق سازگارتر، و یا تنها آن سازگار است، مفسرین دیگر برای اینکه قدر را به معنای مقدار بگیرند وجوهی بی‌پایه ذکر کرده‌اند که در نقل آنها هیچ فائده‌ای نیست. </p> <p>آیه شریفه که منت خدا بر موسی را می‌شمرد با ندای موسی ختم شد، تا احترام بیشتری از او شده باشد. </p> <h3> <span class="title" rel="20_41">مراد از جمله: <span class="aya" rel="20_41" data-words="1-3">و اصطنعتک لنفسی</span> در خطاب خداوند به موسی (علیه السلام) </span> </h3> <p> <code class="aya" rel="20_41"/> <span class="aya" rel="20_41" data-words="1-3">و اصطنعتک لنفسی</span> <span class="phrase">کلمه <em>اصطناع</em> افتعال از <em rel="fa_20_39_23-23" data-sentence="31:513">صنع</em> و به معنای احسان است-به طوری که گفته‌اند- وقتی گفته می‌شود صنع فلانا-فلانی را صنع کرد معنایش این است که به او احسان نمود، و چون گفته شود <em>اصطنع فلانا</em> معنایش این می‌شود که احسان خود را در باره فلانی تحقق داد و تثبیت کرد و از قفال نقل شده که گفته: وقتی گفته می‌شود فلانی فلان را اصطناع کرد معنایش این است که آن قدر به وی احسان کرد که وی را به او نسبت می‌دهند، و می‌گویند: این صنیع فلانی است و این نمک‌پرورده او است، این بود کلام قفال<span class="footnote" rel="3" title="روح المعانی، ج ۱۶، ص ۱۷۱">*</span>.</span> </p> <p>     <code class="page" rel="14,212"/> <span class="phrase">بنا به گفته وی برگشت معنای اصطناع موسی به این است که خدای تعالی او را برای خود اختصاص داد، و آن وقت موقعیت کلمه <em rel="fa_20_41_3-3" data-sentence="112:504">لنفسی</em> کاملا روشن می‌شود، و اما بنا بر معنای اول، از نظر سیاق مناسب‌تر آن است که بگوییم <em>اصطناع</em> متضمن معنای اخلاص است، و به هر حال معنای آن این است که من تو را خالص برای خودم قرار دادم، و همه نعمتهایی که در اختیار تو است همه اینها از من و احسان من است، و در آن غیر من کسی شرکت ندارد، پس تو خالص برای منی، آن وقت مضمون آیه مورد بحث با آیه‌ <span class="aya" rel="19_51" data-words="1-8">و اذکر فی الکتاب موسی إنه کان مخلصا</span><span class="footnote" rel="1" title="منهج الصادقین، ج ۵، ص ۴۸۸">*</span>.</span> روشن می‌شود. </p> <p><span class="phrase">از اینجا معلوم می‌شود اینکه بعضی<span class="footnote" rel="2" title="مجمع البیان، ج ۷، ص ۶">*</span> گفته‌اند: مراد از اصطناع، اختیار است، و معنای اختیار خدا موسی را برای خود این است که او را حجت میان خود و خلق خود قرار دهد، به طوری که کلام او و دعوتش کلام و دعوت وی باشد، و نیز گفتار بعضی<span class="footnote" rel="3" title="بحار الانوار، ج ۲۱، ص ۲۰۸">*</span> دیگر که گفته‌اند: مراد از کلمه <em rel="fa_20_41_3-3" data-sentence="395:131">لنفسی</em> برای وحی و رسالت من است، و نیز گفتار دیگران که گفته‌اند: یعنی <em>برای محبتم</em> هیچ یک درست نیست، چون به دون دلیل مقید کردن است.</span> </p> <p>و نیز روشن می‌شود که اصطناع و احسان نمودن خدا موسی را برای خود، یکی از منت‌های مذکور است، بلکه از بزرگترین نعمتهای او بوده است و ممکن هم هست جمله <span class="aya" rel="20_41" data-words="1-3">و اصطنعتک لنفسی</span>، عطف تفسیری بر جمله‌ <span class="aya" rel="20_40" data-words="34-36">جئت علی قدر</span> باشد و اینکه فخر رازی بر این معنا اعتراض کرده که وسط واقع شدن نداء میان آن و منت‌های مذکور-با اینکه اصطناع هم در سلک آن منت‌ها باشد-سازگاری ندارد و به همین جهت بهتر است آن را تمهید و زمینه چینی برای فرستادن او و برادرش نزد فرعون دانست. </p> <p>اعتراضش وارد نیست، برای اینکه حکمت وسط واقع شدن نداء منحصر در آنچه او گفته نیست، شاید وجه دیگر آن، احترام بیشتر موسی (ع) و لطف به وی و نزدیک کردنش به موقف انس باشد، تا زمینه فراهم شود برای التفات بار دوم، از تکلم مع الغیر به تکلم وحده، یعنی جمله‌ <span class="aya" rel="20_41" data-words="1-3">و اصطنعتک لنفسی</span>. </p> <p><code class="aya" rel="20_42"/> <span class="aya" rel="20_42" data-words="1-10">اذهب أنت و أخوک بآیاتی و لا تنیا فی ذکری</span> در این جمله امر سابق تجدید می‌شود و در آن خطاب تنها متوجه موسی (ع) شده بود و می‌فرمود <span class="aya" rel="20_24" data-words="1-5">اذهب إلی فرعون إنه طغی</span> ولی در این جمله برادرش را هم به وی     <code class="page" rel="14,213"/> ملحق کرده، چون خود موسی قبلا درخواست کرده بود که برادرش را در کار او شرکت دهد، به همین جهت در خطاب دوم او را هم مخاطب نمود. </p> <p>دستورشان داد تا با آیات او نزد فرعون روند و در آن موقع دارای بیش از دو آیت نبود، و از همین که فرمود <em>با آیات من</em> خود وعده جمیلی است که به زودی در موقع لزوم با آیت‌های دیگری تاییدش خواهد کرد، و اما اینکه بگوییم مراد از آیات همان دو آیت است زیرا گاهی جمع بر تثنیه اطلاق می‌شود، و یا بگوییم هر یک از آن دو آیت منحل به چند آیت است، سخن قابل اعتمادی نیست. </p> <p> <span class="aya" rel="20_42" data-words="6-10">و لا تنیا فی ذکری</span> <span class="phrase">-کلمه <em rel="fa_20_42_8-8" data-sentence="6:266">تنیا</em> از <em>ونی</em> به معنای فتور و سستی است و مناسب‌تر به سیاق سابق این است که مراد از ذکر دعوت به ایمان به خدای تعالی ، به تنهایی باشد، نه ذکر به معنای توجه به قلب یا زبان که بعضی<span class="footnote" rel="1" title="مجموعة من التفاسیر، ج ۴، ص ۱۹۸">*</span> گفته‌اند.</span> </p> <p><code class="aya" rel="20_43"/><code class="aya" rel="20_44"/> <span class="aya" rel="20_43-44" data-words="1-13">اذهبا إلی فرعون إنه طغی، فقولا له قولا لینا لعله یتذکر أو یخشی</span>. </p> <p>در اینجا نیز برای بار دوم هر دو را مخاطب قرار داد و همچنین در نهی قبلی نیز آن دو را با هم خطاب کرد، در حالی که قبل از آن نهی و این امر، در جمله‌ <span class="aya" rel="20_42" data-words="1-4">اذهب أنت و أخوک</span> که جنبه زمینه‌چینی برای آن دو خطاب داشت هر دو را مخاطب نکرد، بلکه یکی را مخاطب کرد و دیگری را ملحق به او نمود، و از اینجا می‌توان احتمال داد که آیه مورد بحث مشافهه و مخاطبه دیگری بوده که بعد از آن موقف میان خدا و آن دو یا با هم و یا جدای از هم واقع شده است و مؤید این احتمال این است که بعد از آن فرموده‌ <span class="aya" rel="20_45" data-words="1-7">قالا ربنا إننا نخاف أن یفرط علینا...</span> چون هر دو با هم می‌گویند خدایا می‌ترسیم به ما ستم و تعدی کند و همچنین در چند جای بعد همه خطاب به هر دو است، معلوم می‌شود این خطابها در محلی دیگر بوده. </p> <p>و مراد از اینکه فرمود <span class="aya" rel="20_44" data-words="1-4">فقولا له قولا لینا</span> این است که در گفتگوی با فرعون از تندی و خشونت خودداری کنند، که همین خویشتن داری از تندی، واجب‌ترین آداب دعوت است. </p> <h3> <span class="title" rel="20_44">بیان اینکه اظهار امید در کلام خدا (در مانند جمله: <span class="aya" rel="20_44" data-words="5-8">لعله یتذکر أو یخشی</span>) قائم به مقام است و رد سخنی از فخر رازی در باره سر ارسال موسی (علیه السلام) به سوی فرعون با علم به ایمان نیاوردن او</span> </h3> <p> در جمله‌ <span class="aya" rel="20_44" data-words="5-8">لعله یتذکر أو یخشی</span> تذکر و یا خشیت فرعون آرزو شده، و این امید، قائم به مقام محاوره است نه به خدای تعالی که عالم به همه حوادث است که پیش خواهد آمد. </p> <p>کلمه <em>تذکر</em> به معنای قبول یادآوری و التزام به مقتضیات حجت یاد آورنده و ایمان به آن است و کلمه خشیت به معنای مقدمه آن قبول و ایمان است، پس برگشت معنا به این می‌شود که شاید او ایمان بیاورد و یا نزدیک به ایمان آوردن شود و حد اقل بعضی از   <code class="page" rel="14,214"/> خواسته‌های شما را اجابت کند . </p> <p><span class="phrase">بعضی<span class="footnote" rel="1" title="ما از قرآن چیزهایی نازل می‌کنیم که برای مؤمنین شفاء و رحمت است، و ظالمان را جز بر خسارتشان نمی‌افزاید سوره اسری، آیه ۸۲">*</span> از کسانی که معتقدند ایمان فرعون در حین غرق شدن قبول است، به کلمه  <em rel="fa_20_44_5-5" data-sentence="238:383">لعل</em> در آیه مذکور بر مدعای خود استدلال کرده‌اند، به این بیان که امید و آرزو از ناحیه خدای تعالی واجب الوقوع است، هم چنان که به ابن عباس و قدمای مفسرین هم نسبت داده‌اند که هر چه را خدا در باره‌اش امیدوار شود آن خواهد شد، پس از آیه بر می‌آید که یکی از دو امر تذکر و خشیت واقع شد که هر یک واقع شود نجات را به دنبال دارد،  (پس فرعون که به حکایت قرآن، در حین غرق شدن ایمان آورد اهل نجات است).</span> </p> <p><span class="phrase">لیکن این حرف مردود و ممنوع است، و کلمه <em>عسی</em> و <em rel="fa_20_44_5-5" data-sentence="54:458">لعل</em> در کلام خدای تعالی بر همان معنایی دلالت می‌کند که در کلام غیر خدا دلالت می‌کند، و آن معنا عبارت است از امیدواری، چیزی که هست امید در غیر خدا قائم به شخص جاهل است، ولی در خدای تعالی قائم به او نیست، چون او منزه از جهل است بلکه قائم به مقام است، یعنی کسی که در چنین مقامی قرار گیرد و جوانب کلام را زیر نظر داشته باشد، می‌فهمد که جا دارد چنین و چنان شود، به خلاف امیدواری در غیر خدا که هم ممکن است قائم به نفس امیدوار باشد و هم قائم به مقام تخاطب و گفت و شنود.</span> </p> <p>امام فخر رازی در تفسیر خود گفته است: سر اینکه چرا خدای تعالی موسی را نزد فرعون فرستاد، با اینکه می‌دانست او ایمان نمی‌آورد، به دست نیامده و در اینگونه اسرار غیر از تسلیم و ترک اعتراض چاره‌ای نیست<span class="footnote" rel="2" title="روح المعانی، ج ۱۶، ص ۱۸">*</span>. </p> <p>و این سخن از وی خیلی عجیب است برای اینکه اگر مقصود از سر فرستادن موسی وجه صحت امر به چیزی است با علم به اینکه در خارج تحقق نمی‌یابد و محال است تحقق یابد؟ !جواب می‌گوییم: محال بودن وقوع چیزی در خارج یا وجوب وقوع آن، خود حالت آن چیز است به قیاس بر علت تامه آن، که عبارت است از علت فاعلی به ضمیمه سایر عوامل خارجی،  (که اگر مجموع اینها که همان علت تامه است، موجود باشد آن چیز و آن فعل، واجب و ضروری الوجود می‌شود و اگر علت تامه‌اش نبود و یا تامه نبود، وجود آن ممتنع می‌گردد) و اما به قیاس، به علت فاعلیش به تنهایی نه واجب می‌شود و نه ممتنع، و امر خدای تعالی هم هیچ وقت متعلق به فعلی به قیاس به تمامی اجزاء علت تامه‌اش نمی‌شود، بلکه تنها     <code class="page" rel="14,215"/> متعلق به فعل به قیاس به علت فاعلیش می‌گردد، که یکی از اجزاء علت تامه فعل است و نسبت فعل و عدم آن به قیاس به آن تنها ممکن است،  (نه واجب و نه ممتنع) و به عبارت دیگر نسبت فعل و عدم فعل به فاعل نسبت امکان دائمی است، چون فاعل علت ناقصه است، که نه وجود فعل را واجب می‌کند و نه عدم آن را، پس بنا بر این، ارسال رسول و دعوت فرعون به وسیله رسول، و امر فرعون به اطاعت وی همه صحیح است، زیرا اجابت فرعون و اطاعتش از رسول، نسبت به خود او اختیاری و ممکن است،  (نه واجب و نه ممتنع) هر چند که نسبت به او که علت فاعلی است، به ضمیمه سایر عوامل مانعه از اجابت محال و ممتنع است، این جواب کسانی است که قائل به اختیارند و اما جبری مذهبان، که خود فخر رازی یکی از آنها است، این شبهه نزد آنها منحصر در تنها مساله مورد بحث نیست، بلکه در تمامی موارد تکالیف جریان دارد، چون ایشان قائل به عموم جبر هستند و در مورد بحث گفته‌اند: امر به موسی تکلیفی است صوری که نتیجه آن اتمام حجت و قطع معذرت است. </p> <p>و اما اگر مراد از <em>سر ارسال رسول</em> با علم به ایمان نیاوردن فرعون پرسش از فائده این کار باشد چون خدای تعالی کار لغو نمی‌کند؟ در جواب می‌گوییم دعوت به دین حق هرگز و در هیچ موردی لغو نیست، برای اینکه در مردمی که آن را می‌پذیرند اثر گذاشته و ایشان را در سعادت تکمیل می‌کند و در مردمی که آن را نمی‌پذیرند نیز اثر گذاشته ایشان را در شقاوتشان تکمیل می‌کند، هم چنان که خدای تعالی فرمود: <span class="aya" rel="17_82" data-words="1-16">و ننزل من القرآن ما هو شفاء و رحمة للمؤمنین و لا یزید الظالمین إلا خسارا</span><span class="footnote" rel="1" title="تفسیر فخر رازی، ج ۲۲ ص ۶۱">*</span>. </p> <p>آری اگر تکمیل در طرف شقاوت لغو گردد، دیگر آزمایش در آن ناحیه معنایی نخواهد داشت، و حجت در آن تمام نمی‌شود، و عذر منقطع نمی‌گردد و اگر در یک طرف حجت تمام نشود، در طرف دیگر نیز تمام نمی‌گردد، و این خود روشن است (زیرا سعادت در جایی تحقق می‌یابد که شقاوت هم امکان داشته باشد). </p> <p><code class="aya" rel="20_45"/> <span class="aya" rel="20_45" data-words="1-10">قالا ربنا إننا نخاف أن یفرط علینا أو أن یطغی</span> کلمه <em>فرط</em> به معنای تقدم است و در اینجا مراد از آن به قرینه مقابله‌اش با طغیان، تعجیل در عقوبت است، به طوری که نگذارد دعوت تمام گردد و مهلت ندهد معجزات اظهار شود، و مراد از <em>طغیان</em> این است که در ظلم خود از حد تجاوز نموده و با تشدید عذاب بنی   <code class="page" rel="14,216"/> اسرائیل و جرأت بر ساحت مقدس ربوبی مقابله نموده و این بار کارهایی بکند که تا کنون نمی‌کرد، و اگر نسبت خوف به موسی (ع) و هارون داد اشکالی ندارد، چون در سابق در تفسیر جمله‌ <span class="aya" rel="20_21" data-words="2-5">خذها و لا تخف</span> گفتیم که این خوف با مقام نبوت منافات ندارد. </p> <p>بعضی<span class="footnote" rel="1" title="تفسیر فخر رازی، ج ۲۲، ص ۶۱">*</span> بر این آیه اشکال کرده‌اند به اینکه خدای تعالی در جای دیگر به موسی وقتی درخواست شرکت دادن برادر را کرد فرمود: <span class="aya" rel="28_35" data-words="1-11">قال سنشد عضدک بأخیک و نجعل لکما سلطانا فلا یصلون إلیکما</span><span class="footnote" rel="2" title="بگو این راه من است که من و پیروانم با بصیرت کامل همه مردم را به سوی خدا دعوت می‌کنیم سوره یوسف، آیه ۱۰۸">*</span> و با اینکه در این آیه قبلا به او تامین داده بود، دیگر جا نداشت موسی و هارون اظهار ترس کنند؟. </p> <p>بعضی<span class="footnote" rel="3" title="کافی، ج ۷، ص ۴۶۰ ح ۱">*</span> از این اشکال جواب داده‌اند به اینکه ترس قبلی موسی (ع) از جان خودش بود، به دلیل اینکه می‌گفت: آنها از من خونی طلب دارند و می‌ترسم مرا بکشند<span class="footnote" rel="4" title="روح المعانی، ج ۱۶، ص ۱۷۲ و ۱۷۳">*</span> ولی در آیه مورد بحث همانطور که گذشت ترسشان از باز ماندن امر دعوت است. </p> <p>علاوه بر این ممکن است خوفی که در این آیه حکایت شده همان ترس قبلی موسی باشد که در موقف مناجات اظهار کرده بود و ترس هارون باشد در هنگامی که از ماموریت خود آگاه گشت، و با هم در این مورد جمع شده باشند، در سابق هم گذشت که احتمال دارد جمله‌ <span class="aya" rel="20_43" data-words="1-3">اذهبا إلی فرعون...</span>، حکایت کلامی باشد که هر دوی آن بزرگواران در مواقف متعددی گفته‌اند. </p> <h3> <span class="title" rel="20_9 20_10 20_11 20_12 20_13 20_14 20_15 20_16 20_17 20_18 20_19 20_20 20_21 20_22 20_23 20_24 20_25 20_26 20_27 20_28 20_29 20_30 20_31 20_32 20_33 20_34 20_35 20_36 20_37 20_38 20_39 20_40 20_41 20_42 20_43 20_44 20_45 20_46 20_47 20_48">اشاره به وجه اینکه موسی و هارون از عقاب و طغیان فرعون اظهار نگرانی کردند</span> </h3> <p> <code class="aya" rel="20_46"/> <span class="aya" rel="20_46" data-words="1-8">قال لا تخافا إننی معکما أسمع و أری</span> <span class="phrase">یعنی از فرط و طغیان فرعون نترسید که من با شما حاضرم، و آنچه بگوید می‌شنوم و آنچه عمل کند می‌بینم و شما را یاری می‌کنم و تنهاتان نمی‌گذارم، و در حقیقت این آیه تامینی است که با وعده نصرت به آن دو می‌دهد، پس اینکه فرمود: <em rel="fa_20_46_2-3" data-sentence="218:481">لا تخافا</em> تامین است و اینکه فرمود: <span class="aya" rel="20_46" data-words="4-8">إننی معکما أسمع و أری</span> تعلیل آن تامین است به اینکه با حضور و دیدن و شنیدن من دیگر جایی برای ترس شما نیست، و این خود دلیل بر این است که جمله مذکور کنایه است از مراقبت و نصرت، و گر نه صرف حاضر بودن و دیدن و شنیدن، و صرف آگاهی داشتن به آنچه که رخ می‌دهد باعث نترسیدن موسی و هارون نمی‌شود، چون خدای تعالی         <code class="page" rel="14,217"/> همه چیز را می‌بیند و می‌شنود و از هر چیزی آگاهی دارد.</span> </p> <p>بعضی<span class="footnote" rel="1" title="تفسیر قمی، ج ۲، ص ۶۰">*</span> از علما با این آیه استدلال کرده‌اند بر اینکه سمع و بصر در خدای تعالی دو صفتند زائد بر صفت علم، چون اگر آن دو نیز همان علم بوده باشند، باید آوردن جمله‌ <span class="aya" rel="20_46" data-words="6-8">أسمع و أری</span> بعد از جمله‌ <span class="aya" rel="20_46" data-words="4-5">إننی معکما</span> تکرار باشدو تکرار خلاف اصل است. </p> <p>و این استدلال موهون‌ترین استدلالی است که در این باره شده است، برای اینکه: اولا: در سابق هم تذکر دادیم که مفاد جمله‌ <span class="aya" rel="20_46" data-words="4-5">إننی معکما</span> حضور و شهادت است و حضور و شهادت غیر از علم است. </p> <p>و <span class="phrase">ثانیا: ما برهانهای یقینی داریم بر اینکه صفات ذاتی خدای تعالی که عبارتند از  <em>حیات</em> ، <em>علم</em> ، <em rel="fa_20_40_36-36" data-sentence="107:125">قدرت</em> ، <em>سمع</em> و <em>بصر</em> عین ذاتند و بعضی عین بعض دیگرند، و دیگر با بودن یقین ممکن نیست ظهور لفظی ظنی مخالف منعقد گردد.</span> </p> <p>و ثالثا: برای اینکه مساله از مسائل اصول معارف دینی است و در اصول، جز به علم نمی‌توان اعتماد و رکون نمود و دلیلی که با امثال اصل عدم تکرار است تمام و تکمیل شود، از چنین مباحثی اجنبی است. </p> <p><code class="aya" rel="20_47"/> <span class="aya" rel="20_47" data-words="1-5">فأتیاه فقولا إنا رسولا ربک...</span> در این جمله امر و دستور به رفتن نزد فرعون تجدید شده، البته بعد از آنکه آن دو جناب را با وعده حفظ و نصرت تامین داده، چیزی که هست در این امر مجدد رسالت آن دو را کاملا بیان فرموده است، و آن این است که نزد وی روند، و او را به ایمان و رفع ید از عذاب بنی اسرائیل دعوت نموده، پیشنهاد کنند که بنی اسرائیل را رخصت دهد تا با آن دو جناب به هر جا خواستند بروند. </p> <h3> <span class="title" rel="20_47 20_23 20_9 20_10 20_11 20_12 20_13 20_14 20_15 20_16 20_17 20_18 20_19 20_20 20_21 20_22 20_24 20_25 20_26 20_27 20_28 20_29 20_30 20_31 20_32 20_33 20_34 20_35 20_36 20_37 20_38 20_39 20_40 20_41 20_42 20_43 20_44 20_45 20_46 20_48">نکات و دقائقی که در اوامر خداوند به موسی و هارون در باره رفتن نزد فرعون و دعوت او به کار رفته است</span> </h3> <p> در این بیان و گفتگوی با فرعون هر جا که وجهه سخن دگرگون شده همان دستور قبلی به مقتضای تناسب مقام تکرار شده، مثلا بار اول فرمود: نزد فرعون برو که او طغیان کرده است بار دوم که بعد از درخواستهای موسی (ع) بود چنین تکرار کرد که: تو و برادرت نزد فرعون شوید که او طغیان کرده است ، بار سوم که موسی اظهار خوف کرد و خدای تعالی تامینش داد، چنین تکرار فرمود: نزد او شوید و بگویید... که در این نوبت تفصیل جزئیات وظائفی را که دارند بیان نمود. </p> <p>پس در جمله‌ <span class="aya" rel="20_47" data-words="1-5">فأتیاه فقولا إنا رسولا ربک</span> مامور شده‌اند خود را به عنوان فرستاده   <code class="page" rel="14,218"/> پروردگار وی به وی معرفی کنند، و در جمله‌ <span class="aya" rel="20_47" data-words="18-23">و السلام علی من اتبع الهدی...</span> مامور شده‌اند وی را به بقیه اجزای ایمان بخوانند. </p> <p>و اما جمله‌ <span class="aya" rel="20_47" data-words="6-9">فأرسل معنا بنی إسرائیل</span> تکلیفی است فرعی و متوجه شخص فرعون. </p> <p>و <span class="phrase">در جمله‌ <span class="aya" rel="20_47" data-words="13-17">قد جئناک بآیة من ربک</span> برای اثبات رسالتشان استناد به حجت نموده‌اند و اگر کلمه <em rel="fa_20_23_3-3" data-sentence="141:115">آیت</em> را نکره آورد، خواست تا از عدد آیت سکوت کرده باشد و نیز به عظمت امر آن آیت، و وضوح دلالتش بر رسالت اشاره کرده باشد.</span> </p> <p>و جمله‌ <span class="aya" rel="20_47" data-words="18-23">و السلام علی من اتبع الهدی</span> به منزله تحیت خداحافظی است که در عین حال اشاره به این است که دیگر حرفی نداریم، رسالت ما همین است که گفتیم، و نیز خلاصه محتوای دعوت دینی را بیان می‌کند که دامنه سلامت تمامی افرادی را که هدایت و سعادت را پیروی می‌کنند شامل می‌شود و چنین افرادی در مسیر زندگی به هیچ مکروهی بر نمی‌خورند نه در دنیا و نه در عقبی. </p> <p><span class="phrase">جمله<code class="aya" rel="20_48"/> <span class="aya" rel="20_48" data-words="1-11">إنا قد أوحی إلینا أن العذاب علی من کذب و تولی</span> در مقام تعلیل‌جمله قبل خودش است که حاصل هر دو چنین می‌شود: اینکه تنها بر پیروان هدایت سلام کردیم، برای این بود که خدای سبحان به ما وحی کرده بود که <em>عذاب</em> که ضد <em rel="fa_20_47_19-19" data-sentence="310:115">سلام</em> است سرنوشت بدون استثناء کسانی است که آیات خدا و یا دعوت حق را که همان هدایت است تکذیب کنند و از آن روی‌گردان شوند.</span> </p> <p>و <span class="phrase">در سیاق دو آیه این معنا به خوبی به چشم می‌خورد که در عین اینکه رسالت آن دو را بیان نموده سلطنت فرعون و آنچه از زخارف که وی بدان می‌بالید و تظاهر به کبریاء می‌نمود به هیچ گرفته و خوار شمرده است، مثلا خدای سبحان به آن دو بزرگوار می‌فرماید:  <em rel="fa_20_47_1-1" data-sentence="239:487">فاتیاه</em> و نمی‌فرماید: <em>اذهبا الیه</em> چون اگر این دو تعبیر را بخواهیم به فارسی ترجمه کنیم تقریبا ترجمه اولی <em>بروید پهلویش</em> و ترجمه دومی <em>بروید نزد وی</em> می‌شود و معلوم است که دومی در جایی به کار می‌رود که طرف دارای مقامی منیع باشد و شخص رسول خدمتش یا حضورش برود، به خلاف اولی که رسول می‌تواند چسبیده به او بنشیند و تماس نزدیکتری پیدا کند و اگر سلطنت پادشاه مصر و معبود قبطیان که دسترسی به دربارش کار بسیار دشواری بوده رعایت می‌شد، جا داشت بفرماید <em>اذهبا الیه</em> ولی نفرمود.</span> </p> <p>دیگر اینکه فرمود: <em>فقولا</em> و نفرمود: فقولا له-به او بگویید چون خواست او را داخل انسان حساب نکند و اعتنایی به شان وی ننماید و نیز فرمود: <span class="aya" rel="20_47" data-words="3-5">إنا رسولا ربک</span> و <span class="aya" rel="20_47" data-words="15-17">بآیة من ربک</span>، و دو بار به گوشش نواختند که تو آن طور که ادعا می‌کردی‌ <span class="aya" rel="79_24" data-words="2-4">أنا ربکم الأعلی</span> <code class="page" rel="14,219"/> نیستی، بلکه بنده و مربوب ربی هستی. </p> <p>و نیز فرمود: <span class="aya" rel="20_47" data-words="18-23">و السلام علی من اتبع الهدی</span> و نفرمود: سلام بر تو اگر هدایت را دنبال کنی هم چنان که در جمله مقابلش نیز اعتنایی به وی نکرد و به طور کلی فرمود: <span class="aya" rel="20_48" data-words="5-11">أن العذاب علی من کذب و تولی</span> -عذاب سرنوشت هر کسی است که تکذیب کند و اعراض نماید . </p> <p>همه اینها را اگر به دقت در نظر بگیریم مناسب‌تر است با لحن جمله‌ <span class="aya" rel="20_46" data-words="2-8">لا تخافا إننی معکما أسمع و أری</span> و نکته‌ای که از آن استفاده می‌شود، زیرا از آن کمال احاطه و عزت و قدرتی بر می‌آید که هیچ نیرویی تاب مقاومت در برابرش را ندارد،  (آری در دعوت به عبودیت و ربوبیت چنین خدایی مناسب‌تر همان است که فرعونها بی‌مقدار و به هیچ گرفته شوند). </p> <p>اما این تعبیرات در عین حال که بی‌مقداری و بی‌ارزشی فرعون را می‌رساند، اولا هیچگونه خشونتی نداشته و از نرمی و ملایمت که قبل از این موسی را بدان امر می‌کرد بیرون نشده است، و ثانیا سخن حق را به گوش فرعون رسانیده، بدون اینکه تملق کرده و از سلطنت باطل فرعون و عزت دروغیش مرعوب شده باشد. </p> <h3>بحث روایتی‌ <span class="title" rel="20_10 20_12 20_14 20_15 20_9 20_11 20_13 20_16 20_17 20_18 20_19 20_20 20_21 20_22 20_23 20_24 20_25 20_26 20_27 20_28 20_29 20_30 20_31 20_32 20_33 20_34 20_35 20_36 20_37 20_38 20_39 20_40 20_41 20_42 20_43 20_44 20_45 20_46 20_47 20_48">روایاتی در ذیل آیات مربوط به داستان موسی (علیه السلام) </span> </h3> <p> در تفسیر قمی در روایت ابی الجارود از امام باقر (ع) آمده که در ذیل جمله <span class="aya" rel="20_10" data-words="11-13">آتیکم منها بقبس</span> می‌فرمود: یعنی پاره‌ای آتش برایتان بیاورم تا گرم شوید <em>، </em> <span class="aya" rel="20_10" data-words="14-18">أو أجد علی النار هدی</span> -یا بر سر آن آتش کسی را بیابم که راه را بما نشان دهد چون موسی (ع) راه را گم کرده بود<span class="footnote" rel="1" title="الدر المنثور، ج ۴، ص ۲۹۲">*</span>. </p> <p>و در کتاب فقیه آمده که شخصی از امام صادق (ع) پرسید: چرا موسی  (ع) مامور کندن کفش خود شد که قرآن در باره‌اش می‌فرماید: <span class="aya" rel="20_12" data-words="4-9">فاخلع نعلیک إنک بالواد المقدس طوی</span>؟ فرمود: چون کفشهایش از پوست خر مرده بود<span class="footnote" rel="2" title="الدر المنثور، ج ۴، ص ۳۰۱">*</span>. </p> <p>مؤلف: این روایت را تفسیر قمی نیز بدون ذکر سند و آن هم با ضمیر (یعنی از آن حضرت) آورده<span class="footnote" rel="3" title="روح المعانی، ج ۱۶، ص ۱۷۲ و ۱۷۳">*</span> و در الدر المنثور هم از عبد الرزاق و فارابی و عبد بن حمید و ابن ابی حاتم از       <code class="page" rel="14,220"/> علی (ع) همین معنا آمده ولی در روایتی دیگر رد شده است، سیاق آیه هم می‌رساند که کندن کفش صرفا به منظور احترام مکان بوده<span class="footnote" rel="1" title="مجمع البیان، ج ۶، ص ۱۸۵">*</span>. </p> <p>و در مجمع البیان در ذیل جمله‌ <span class="aya" rel="20_14" data-words="10-12">أقم الصلاة لذکری</span> گفته است: بعضی گفته‌اند معنایش این است که هر وقت به یادت آمد که نمازی به گردنت هست چه در وقت و چه در خارج وقت، آن را به جای آر، و این قول از بیشتر مفسرین نقل شده و از امام ابی جعفر  (ع) هم نقل شده و روایت انس از رسول خدا (ص) که فرمود: هر که نماز را فراموش کرد هر وقت یادش آمد بخواند، دیگر کفاره‌ای به گردنش نیست آن را تایید می‌کند، و این روایت را مسلم در صحیح خود آورده است<span class="footnote" rel="2" title="روح المعانی، ج ۱۶، ص ۱۷۲ و ۱۷۳">*</span>. </p> <p>مؤلف: این حدیث به طرق دیگری از اهل سنت با سند و بی سند از رسول خدا (ص) نقل شده<span class="footnote" rel="3" title="تفسیر فخر رازی، ج ۲۲، ص ۱۹ الی ۲۱">*</span>، و از طرق شیعه از امام باقر و صادق (ع) آمده است<span class="footnote" rel="4" title="تفسیر فخر رازی، ج ۲۲، ص ۱۹ الی ۲۱">*</span>. </p> <p>و در مجمع البیان در ذیل جمله‌ <span class="aya" rel="20_15" data-words="4-5">أکاد أخفیها</span> از ابن عباس نقل کرده که جمله را به صورت: اکاد اخفیها عن نفسی قرائت کرده و در قرائت ابی نیز به همین صورت آمده و از امام صادق (ع) نیز روایت شده (که بنا بر آن معنا چنین می‌شود: نزدیک است که وقت قیامت را از خودم هم پنهان بدارم)<span class="footnote" rel="5" title="روح المعانی، ج ۱۶، ص ۱۸۸">*</span>. </p> <h3> <span class="title" rel="20_9 20_10 20_11 20_12 20_13 20_14 20_15 20_16 20_17 20_18 20_19 20_20 20_21 20_22 20_23 20_24 20_25 20_26 20_27 20_28 20_29 20_30 20_31 20_32 20_33 20_34 20_35 20_36 20_37 20_38 20_39 20_40 20_41 20_42 20_43 20_44 20_45 20_46 20_47 20_48">روایتی که حاکی است از دعای پیامبر گرامی (صلی اللَّه علیه و آله) در باره امیر المؤمنین (علیه السلام)، مشابه دعای موسی (علیه السلام) و درخواست وزارت هارون و شرکت دادن او در امرش</span> </h3> <p> و در الدر المنثور است که ابن مردویه و خطیب و ابن عساکر، از اسماء بنت عمیس روایت آورده‌اند که گفت: رسول خدا (ص) را دیدم که در مقابل کوه ثبیر ایستاده بود و می‌فرمود: ای کوه ثبیر روشن باش، ای کوه ثبیر روشن باش، بار الها از تو آن می‌خواهم که برادرم موسی خواست و آن این است که: سینه‌ام را گشاده کنی، و کارم را آسان سازی و گره از زبانم باز کنی، تا سخنانم را بفهمند، و از اهل بیتم برادرم علی را وزیرم سازی، و پشتم را به وسیله او محکم کنی و او را در کار من شریک سازی، تا تو را بسیار تسبیح کنیم، و بسیار ذکر گوییم، که تو به ما بصیر هستی<span class="footnote" rel="6" title="الدر المنثور، ج ۴، ص ۲۹۵">*</span>. </p> <p>مؤلف: قریب به این معنا از سلفی از امام باقر (ع) و همچنین در             <code class="page" rel="14,221"/> مجمع البیان از ابن عباس از ابو ذر از رسول خدا (ص) روایت شده<span class="footnote" rel="1" title="روح المعانی، ج ۱۶، ص ۱۵۸">*</span>. </p> <p>و در روح المعانی بعد از نقل این حدیث چنین گفته: این معنا پوشیده نماند که ما ناچاریم کلمه <em>امر</em> را که در این حدیث است حمل بر ارشاد و دعوت به حق کنیم، و نمی‌توانیم آن را عبارت از نبوت بدانیم، و نیز نمی‌شود با آن بر خلافت بلا فصل علی کرم اللَّه وجهه استدلال کنیم<span class="footnote" rel="2" title="تفسیر فخر رازی، ج ۲۲، ص ۱۹ الی ۲۱">*</span>. </p> <p>و نظیر این حدیث در آنچه گفتیم کلام دیگر رسول خدا (ص) است، که هنگام جانشین کردن علی در مدینه و بر اهل بیتش در داستان غزوه تبوک به علی فرمود  آیا راضی نیستی که تو نسبت به من به منزله هارون نسبت به موسی باشی؟ تنها فرق میان من و تو و موسی و هارون این است که بعد از من پیغمبری نخواهد بود که با آن نیز نمی‌شود استدلال بر آن مدعا کرد<span class="footnote" rel="3" title="روح المعانی، ج ۱۶، ص ۱۹۳">*</span>. </p> <h3> <span class="title" rel="20_44 20_32 20_39 20_43 20_9 20_10 20_11 20_12 20_13 20_14 20_15 20_16 20_17 20_18 20_19 20_20 20_21 20_22 20_23 20_24 20_25 20_26 20_27 20_28 20_29 20_30 20_31 20_33 20_34 20_35 20_36 20_37 20_38 20_40 20_41 20_42 20_45 20_46 20_47 20_48">رد سخن صاحب <em>روح المعانی</em> که <em>امر</em> ی را که پیامبر (صلی اللَّه علیه و آله) از خدا خواسته تا علی (علیه السلام) را در آن شریک او بنماید بر ارشاد و دعوت به حق حمل کرده است</span> </h3> <p> مؤلف: اما استدلال به حدیث بالا و یا حدیث منزلت بر خلافت بلا فصل علی  (ع) بحثی است که از غرض این کتاب خارج است، تنها در اینجا از مراد آن جناب به جمله و او را در کارم شریک فرما که مطابق دعای موسی (ع) است گفتگو می‌کنیم و می‌گوییم جمله مذکور در دعای رسول خدا (ص) درست مطابق دعایی است که کتاب عزیز خدا آن را از موسی (ع) در حق هارون حکایت کرده است، پس باید دید رسول خدا (ص) از آیه شریفه چه فهمیده که آن را از خداوند در باره علی (ع) درخواست کرده است؟. </p> <p>و با در نظر گرفتن اینکه حدیث مذکور حدیثی است صحیح، و مؤید به حدیث متواتر منزلت، که مرحوم بحرانی در <em>غایة المرام</em> آن را به صد طریق از طرق اهل سنت و هفتاد طریق از طرق شیعه نقل کرده<span class="footnote" rel="4" title="روح المعانی، ج ۱۶، ص ۱۸۸">*</span>، چنین می‌فهمیم که مراد از آن جناب از شرکت دادن خدا علی را در امر وی به طور قطع نبوت نبوده، چون حدیث منزلت صریحا نبوت را استثناء کرده بود، و از همین جا این معنا را هم می‌فهمیم که مراد موسی (ع) از امر نیز امر نبوت نبوده، زیرا اگر شامل نبوت هم می‌بود دیگر دعای: <span class="aya" rel="20_32" data-words="2-4">أشرکه فی أمری</span> از رسول خدا (ص) بدون معنا خواهد بود. </p> <p>         <code class="page" rel="14,222"/> و نیز مراد از آن امر آن طور که روح المعانی<span class="footnote" rel="1" title="تفسیر قمی، ج ۲، ص ۱۳۵">*</span> پنداشته، مطلق ارشاد و دعوت به سوی حق نیست، برای اینکه مساله ارشاد و دعوت به سوی حق اختصاص به علی (ع) ندارد، تکلیفی است که تمامی امت در آن شرکت دارند، آیات قرآن و روایات همه قائم به آنند مانند آیه‌ <span class="aya" rel="12_108" data-words="1-12">قل هذه سبیلی أدعوا إلی الله علی بصیرة أنا و من اتبعنی</span><span class="footnote" rel="2" title="روح المعانی، ج ۱۶، ص ۱۹۳">*</span> و نیز مانند روایتی که عامه و خاصه نقل کرده‌اند که رسول خدا (ص) فرمود: حاضرین به غائبین برسانند  و وقتی دعوت به حق امری است مشترک میان همه افراد امت، دیگر معنا ندارد که رسول خدا  (ص) درخواست کند خصوص علی را در اینکار شریک وی سازد. </p> <p>علاوه بر آیه و روایت بالا در خود کلام رسول خدا (ص) که کلمه امر به یای تکلم اضافه شده و فرموده: <em>امری-امر من</em> یک نحوه اختصاص را می‌رساند و می‌فهماند که درخواست کرده که علی (ع) را در امری که مخصوص به خود آن جناب بوده شریک سازد و چنین امری با مطلق ارشاد و دعوت به حق که همه مردم در آن مشترکند منطبق نیست، هم چنان که نظیر این بیان در تفسیر آیه‌ای که کلام موسی بود و قرآن از او حکایت می‌کرد گذشت. </p> <p>آری تبلیغ ابتدایی-که همان تبلیغ وحی برای اولین بار باشد-امری است که نه نبوت است تا آیه و روایت دلیل بر نبوت هارون و علی (ع) باشد، و نه ارشاد و دعوت است تا همه مردم در آن مشترک باشند، بلکه امری است که در عین اینکه نبوت مختص به نبی نیست نبی نمی‌تواند از پیش خود هر کسی را در آن نائب خود کند بلکه باید از خدا دستور بگیرد که چه کسی را در آن نائب قرار دهد و شریک خویش کند. </p> <p>در کلام موسی هم شاهدی بر این معنا هست، و آن این است که می‌گوید: <span class="aya" rel="28_34" data-words="1-11">و أخی هارون هو أفصح منی لسانا فأرسله معی ردءا یصدقنی</span> ، چون می‌دانیم مقصودش از اینکه گفت: <em>مرا تصدیق کند</em> این نیست که هارون نزد فرعون رود و بگوید برادرم موسی راست می‌گوید، بلکه مراد این است که در آنجا آنچه از کلام موسی مبهم است توضیح دهد، و آنچه مجمل است تفصیل گوید، و از طرف او پاره‌ای از آنچه به برادر وحی شده و باید ابلاغ شود برساند. </p> <p>     <code class="page" rel="14,223"/> پس این نوع از تبلیغ و آثاری که از نبوت در پی دارد، مانند وجوب اطاعت و امثال آن، امری است که در عین اینکه از مختصات نبوت است، نیابت بردار هم هست، و اگر کسی در آن شریک نبی شود، شریک در امر نبی شده است، پس همین معنا مراد از کلمه <em>امری</em> در دعای رسول خدا (ص) است‌هم چنان که همین معنا مقصود در دعای موسی است. </p> <p>در جلد نهم این کتاب در تفسیر اول سوره برائت، در داستان فرستادن رسول خدا  (ص) علی را برای خواندن آیات اول سوره بر اهل مکه و عزل ابو بکر از این ماموریت، مطالبی مربوط به بحث ما گذشت، که در آنجا گفتیم اگر رسول خدا (ص) ابو بکر را عزل کرد، به استناد وحیی بود که به آن حضرت شد مبنی بر اینکه: این ماموریت را انجام ندهد مگر خودت و یا مردی از خودت. </p> <p>و در تفسیر قمی آمده که گفت: پدرم از حسن بن محبوب، از علاء بن رزین، از محمد بن مسلم، از امام ابی جعفر (ع) روایت کرد که فرمود: وقتی مادر موسی حامله شد، هیچ کس از حاملگی او خبردار نگردید، تا روزی که فرزندش را زایید، فرعون به هر یک از زنان بنی اسرائیل زنی از قبطیان را موکل کرده بود که مراقبشان باشند و این سانسور را وقتی پدید آورد که از بنی اسرائیل شنید می‌گویند به زودی مردی در ما متولد می‌شود به نام موسی بن عمران که هلاکت فرعون و اصحابش به دست او خواهد بود، فرعون وقتی این را شنید گفت: من هم تمام اطفال ذکور ایشان را می‌کشم تا آن منجی که در انتظارش هستند پدید نیاید، آن گاه میان مردان و زنان جدایی انداخت و مردان را زندانی کرد. </p> <p>همین که مادر موسی، موسی را آورد و دید که فرزندش پسر است، ناراحت شد و گریه کرد و گفت: همین الساعه او را می‌کشند ، ولی خدای تعالی مهر و عطوفتی در آن زن قبطی که موکل بر وی بود ایجاد نمود و از روی دلسوزی پرسید چرا رنگت پرید؟ گفت: می‌ترسم بچه‌ام را بکشند، گفت: نه، نترس و موسی (ع) چنان بود که هیچ کس او را نمی‌دید مگر آنکه دوستدارش می‌شد، هم چنان که خدای تعالی فرمود: <span class="aya" rel="20_39" data-words="17-21">و ألقیت علیک محبة منی</span> به همین جهت آن زن قبطی دوستدار وی شد<span class="footnote" rel="1" title="علل الشرائع، ج ۱، ص ۶۷">*</span>. </p> <p>و در کتاب علل به سند خود از ابن ابی عمیر روایت کرده که گفت: به موسی بن جعفر (ع) عرض کردم: از معنای آیه‌ <span class="aya" rel="20_43-44" data-words="1-13">اذهبا إلی فرعون إنه طغی، فقولا له قولا لینا لعله یتذکر أو یخشی</span>   <code class="page" rel="14,224"/>برایم بفرما، فرمود: اما جمله‌ <span class="aya" rel="20_44" data-words="1-4">فقولا له قولا لینا</span> معنایش این است که او را به اسم صریح نخوانید، بلکه به کنیه بخوانید و بگویید <em>یا ابا مصعب</em> چون کنیه فرعون ابو مصعب و نامش ولید بن مصعب بود، و اما جمله‌ <span class="aya" rel="20_44" data-words="5-8">لعله یتذکر أو یخشی</span> را برای این فرمود تا موسی به رفتن حریص‌تر شود، و گر نه خدای تعالی می‌دانست که فرعون نه متذکر می‌شود و نه می‌ترسد، مگر وقتی که عذاب را ببیند، هم چنان که خود خدای تعالی فرمود: <span class="aya" rel="10_90" data-words="13-31">حتی إذا أدرکه الغرق قال آمنت أنه لا إله إلا الذی آمنت به بنوا إسرائیل و أنا من المسلمین</span> -آن گاه که دچار غرق شد، گفت: ایمان آوردم که معبودی نیست جز همان خدایی که بنی اسرائیل به وی ایمان آوردند، حالا دیگر تسلیمم و خدای تعالی هم ایمانش را قبول نکرد، و فرمود:  <span class="aya" rel="10_91" data-words="1-9">آلآن و قد عصیت قبل و کنت من المفسدین</span> -حالا؟ بعد از آن عصیانها که قبل از این کردی و از مفسدین بودی؟<span class="footnote" rel="1" title="تفسیر فخر رازی، ج ۲۲، ص ۱۹ الی ۲۱">*</span>. </p> <p><span class="phrase">مؤلف: صدر این حدیث را الدر المنثور از ابن ابی حاتم از علی (ع) روایت کرده<span class="footnote" rel="2" title="مجمع البیان، ج ۷ ص ۱۱">*</span>، و اگر <em rel="fa_20_44_3-4" data-sentence="149:108">قول لین</em> را به <em>کنیه</em> تفسیر کرده، از باب این است که کنیه یکی از مصادیق قول لین است نه اینکه منحصر در آن باشد.</span> </p> <p><span class="phrase">ذیل حدیث را کافی هم به سند خود از عدی بن حاتم از علی (ع) نقل کرده، و در آن آنچه ما قبلا در باره <em rel="fa_20_44_5-5" data-sentence="96:170">لعل</em> گفتیم تایید شده که این کلمه در باره خدای تعالی نیز به همان معنای خودش یعنی امیدواری استعمال شده است<span class="footnote" rel="3" title="مجمع البیان، ج ۷ ص ۱۱">*</span>.</span> </p> 
