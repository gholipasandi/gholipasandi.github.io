<h3 class="ayas">سوره النمل آیه‌های ۸۲ تا ۹۳</h3><code class="section" rel="27_82-93"/><h3>ترجمه آیات</h3> <p> <span class="trans" rel="27_82">و چون فرمان عذاب آنها رسد جانوری را از زمین برای آنها بیرون آریم تا با آنها تکلم کند و بگوید که این<code class="page" rel="15,565"/> مردم آیه‌های ما را باور نمی‌کرده‌اند.  «۸۲» </span><span class="trans" rel="27_83"> (به خاطر بیاور) روزی را که از هر امتی دسته‌ای از آنها را که آیه‌های ما را دروغ شمرده‌اند محشور کنیم و ردیف شوند.  «۸۳» </span><span class="trans" rel="27_84">و چون بیایند گوید چرا آیه‌های مرا که دانش شما بدان نمی‌رسید دروغ شمردید؟ شما چه اعمالی انجام می‌دادید.  «۸۴» </span><span class="trans" rel="27_85">و به سزای آن ستم‌ها که کرده‌اند عذاب بر آنان واجب شود و سخن نگویند.  «۸۵» </span><span class="trans" rel="27_86">مگر نمی‌بینند که ما شب را پدید آورده‌ایم تا در آن آرام گیرند و روز را روشن کرده‌ایم، که در این برای گروه دارای ایمان عبرتی است.  «۸۶» </span><span class="trans" rel="27_87">روزی که در صور، دمند و هر که در آسمانها و در زمین است وحشت کند جز آنکه خدا بخواهد و همگی با تذلل به پیشگاه وی رو کنند.  «۸۷» </span><span class="trans" rel="27_88">و کوه‌ها را بینی و پنداری که بی حرکتند ولی مانند ابر در حرکتند، صنع خدای یکتاست که همه چیز را به کمال آورده که وی از کارهایی که می‌کنید آگاه است.  «۸۸» </span><span class="trans" rel="27_89">هر که کار نیک انجام دهد پاداشی بهتر از آن دارد و آنان از وحشت آن روز ایمنند.  «۸۹» </span><span class="trans" rel="27_90">هر که کار بد انجام دهد آنها به رو در آتش سرنگون شوند آیا جز در مقابل اعمالی که می‌کرده‌اید سزایتان می‌دهند.  «۹۰» </span><span class="trans" rel="27_91">حق این است که من فرمان یافته‌ام پروردگار این شهر را که آن را محترم کرده و همه چیز از اوست پرستش کنم، فرمان یافته‌ام که از مسلمانان باشم.  «۹۱» </span><span class="trans" rel="27_92">و این قرآن را بخوانم پس هر که هدایت یافت برای خویش هدایت یافت و هر که گمراه گشت بگو من فقط بیم رسانم.  «۹۲» </span><span class="trans" rel="27_93">بگو ستایش خدایی را که آیه‌های خویش را به شما نشان خواهد داد و آن را خواهید شناخت و پروردگارت از اعمالی که می‌کنید بی خبر نیست.  «۹۳» </span></p>                     <h3>بیان آیات</h3> <p> این آیات فصل سابق را تمام می‌کند و به مساله بعث و پاره‌ای از ملحقات به آن، از قبیل اموری که در قیامت و قبل از قیامت رخ می‌دهد اشاره می‌کند و سوره را با همان مطلبی ختم می‌نماید که با آن آغاز شده بود و آن مساله انذار و بشارت است. </p> <p> <span class="aya" rel="27_82" data-words="1-17">و إذا وقع القول علیهم أخرجنا لهم دابة من الأرض تکلمهم أن الناس کانوا بآیاتنا لا یوقنون</span> <span class="phrase">مقتضای سیاق آیه-از این نظر که متصل به ما قبل است، یعنی به آیاتی است که پیرامون مشرکین معاصر رسول خدا (ص) و یا خصوص مشرکین مکه و قریش که دشمن‌ترین مردم بودند با آن جناب و دعوت او بحث می‌کرد-این ظهور را به آیه می‌دهد که: ضمیرهای جمع در <em>علیهم</em> و در <em>لهم</em> و در <em rel="fa_27_82_11-11" data-sentence="272:270">تکلمهم</em> به مشرکین بر گردد، که گفتگو درباره آنان است اما نه به خصوص آنان، بلکه به آنان از این نظر که به سوی اسلام دعوت می‌شوند، پس در حقیقت مراد عموم مردم این امتند، چون همه از نظر دعوت یکی هستند، اولشان به آخرشان ملحق است و این گونه عنایت در کلام خدای تعالی بسیار وارد شده است.</span> </p> <h3> <span class="title" rel="27_82 27_85 27_83 27_84 27_86 27_87 27_88 27_89 27_90 27_91 27_92 27_93">مقصود از <em>قول</em> و اخراج جنبنده‌ای از زمین که با مردم سخن می‌گوید</span> </h3> <p> و مراد از اینکه فرمود: وقتی قول بر ایشان واقع می‌شود ، تحقق مصداق قول، در ایشان و تعین ایشان در صدق قول بر آنان است (و معنایش این است که زمانی که امت اسلام مصداق قول خدا قرار می‌گیرند و قول خدا درباره آنان محقق می‌شود) هم چنان که در آیه بعدی هم که می‌فرماید: <span class="aya" rel="27_85" data-words="1-6">و وقع القول علیهم بما ظلموا</span> -و به خاطر ظلمی که کردند قول بر ایشان واقع شد ، مراد همین است، یعنی عذاب خدا بر آنان محقق گشته، مصداق آن قرار گرفتند. </p> <p>پس، بنا بر این، جمله مورد بحث در معنای‌ <span class="aya" rel="28_63" data-words="3-5">حق علیهم القول</span> می‌باشد، که در کلام خدای تعالی زیاد آمده. و فرق بین این دو تعبیر این است که در اولی، یعنی‌ <span class="aya" rel="27_82" data-words="3-5">وقع القول علیهم</span> عنایت در این است که نامبردگان را متعین در مصداق قول کند و در دومی یعنی‌ <span class="aya" rel="28_63" data-words="3-5">حق علیهم القول</span> عنایت در این است که قول را در آنان ثابت و مستقر کند، بطوری که زوال پذیر نباشد. </p> <p>و اما اینکه این قول چیست که بر آنان واقع می‌شود، آنچه از کلام خدای تعالی صلاحیت دارد که این قول را تفسیر کند آیه‌ <span class="aya" rel="41_53" data-words="1-12">سنریهم آیاتنا فی الآفاق و فی أنفسهم حتی یتبین لهم أنه الحق</span><span class="footnote" rel="1" title="سوره حم سجده، آیه ۵۳">*</span> می‌باشد، برای اینکه میدانیم مراد از این آیات که خدا به زودی به آنان نشان می‌دهد غیر آیات آسمانی و زمینی است، که خود آنان همواره آنها را می‌بینند، و دائما در پیش رو و بیخ گوششان قرار دارد، بلکه مراد، بعضی از آیاتی است که جنبه خارق عادت داشته باشد و مردم از دیدن آن ناگزیر به ایمان شوند و در حالی فرا رسد که به هیچ یک از   <code class="page" rel="15,567"/> آیات آسمانی و زمینی معمولی ایمان نداشته باشند، ولی از دیدن آن آیت که گفتیم ایمان بیاورند. </p> <p>از این بیان روشن می‌شود که جمله <span class="aya" rel="27_82" data-words="12-17">أن الناس کانوا بآیاتنا لا یوقنون</span> -مردم قبلا به آیات ما ایمان نمی‌آوردند ، تعلیل باشد برای اینکه چرا قول بر ایشان واقع می‌شود و تقدیر جمله مذکور لان الناس... <em>است و کلمه</em> کانوا استقرار بدون یقین آنان را می‌رساند و مراد از آیات، آیات مشهوده و حسی آسمان و زمین است، نه آیات خارق العاده، البته کلمه  <em>إن</em> به کسر همزه نیز قرائت شده‌و از نظر معنا این قرائت بهتر است از قرائت به فتحه و گفتار ما را تایید می‌کند که-گفتیم-جمله‌ <span class="aya" rel="27_82" data-words="12-13">أن الناس...</span> تعلیل را می‌رساند، چیزی که هست اگر <em>إن</em> را به کسره بخوانیم خود جمله، تعلیل را می‌رساند و احتیاجی به تقدیر لام ندارد. </p> <p>جمله‌ <span class="aya" rel="27_82" data-words="6-11">أخرجنا لهم دابة من الأرض تکلمهم</span> بیان آن آیتی است که گفتیم مراد از آن، آیت خارق العاده‌ای است که در آیه‌ <span class="aya" rel="41_53" data-words="1-12">سنریهم آیاتنا فی الآفاق و فی أنفسهم حتی یتبین لهم أنه الحق</span> آن را وعده داده، و همین که جمله مورد بحث صفت قرار گرفته برای آن آیت خارق العاده، خود دلیل است بر اینکه مراد از اخراج از زمین، یا احیاء و بعث بعد از مرگ است و یا امری است نزدیک بدان،  (حال ببینیم کدام یک می‌تواند باشد). و اما اینکه آن جنبنده، جنبنده‌ای باشد که با مردم صحبت کند، از آنجا که کلمه <em>دابه-جنبنده</em> به هر صاحب حیاتی اطلاق می‌شود که در زمین راه می‌رود، می‌تواند انسان باشد و می‌تواند حیوانی غیر انسان باشد، اگر انسان باشد که تکلم و سخن گفتنش امری عادی است، نه خارق العاده و اگر حیوانی بی زبان باشد آن وقت حرف زدنش مانند بیرون شدنش از زمین امری است خارق العاده. </p> <p>لیکن-متاسفانه-در آیات کریمه قرآن چیزی که بتواند این آیت را تفسیر کند و معلوم سازد که این جنبده‌ای که خدا به زودی از زمین بیرون می‌آورد چیست؟ و چه خصوصیاتی دارد؟ و صفات و نشانیهایش چیست؟ و با مردم چه تکلمی می‌کند و چه خصوصیاتی دارد؟ و چگونه از زمین بیرون می‌آید؟ و چه می‌گوید؟ وجود ندارد، بلکه سیاق آیه بهترین دلیل است بر اینکه مقصود مبهم گویی است و جمله مزبور از کلمات مرموز قرآن است. </p> <p>و حاصل معنا این است که: وقتی برگشت امر مردم به این شود-که به زودی هم می‌شود-که از آیات حسی و مشهود ما یقین برایشان حاصل نشود و به عبارت دیگر استعدادشان برای ایمان آوردن به ما به کلی باطل گشته، تعقل و عبرت‌گیری از دستشان<code class="page" rel="15,568"/> خارج شود، در این هنگام وقت آن می‌رسد که آن آیت خارق العاده که وعده داده بودیم نشانشان دهیم، و حق را برایشان آن چنان بیان می‌کنیم که دیگر جز اعتراف به حق چاره‌ای برایشان نماند، پس در آن هنگام آن آیت را که دابه و جنبنده‌ای است از زمین بیرون می‌آوریم، تا با ایشان صحبت کند. </p> <p>این آن معنایی است که با کمک سیاق و به هدایت تدبر در آیه به دست می‌آید. </p> <p>ولی مفسرین در معنای آن حرفهای عجیب و غریبی زده‌اند و در معنای مفردات آیه و جمله‌های آن دقت‌های زیاده از حد کرده‌اند، و همچنین در آنچه از آیه فهمیده می‌شود و در حقیقت این جنبنده، و صفات آن و معنای سخن گفتنش و کیفیت خروج آن، و زمان خروجش و اینکه چند مرتبه از زمین بیرون می‌آید و در چه مکانی بیرون می‌شود، اقوال بسیاری گفته‌اند، که به هیچ یک آنها نمی‌توان اعتماد کرد، مگر به زور و به همین جهت از نقل آنها و بحث در پیرامونش صرف نظر کردیم، اگر کسی بخواهد بدانها اطلاع یابد باید به تفاسیر مطول مراجعه کند. </p> <h3> <span class="title" rel="27_83 27_86"><span class="phrase">مراد از <em rel="fa_27_86_14-14" data-sentence="8:130">آیات</em> و حشر فوجی از هر امت در آیه: <span class="aya" rel="27_83" data-words="1-10">و یوم نحشر من کل أمة فوجا ممن یکذب بآیاتنا...</span></span> </span> </h3> <p> <code class="aya" rel="27_83"/> <span class="aya" rel="27_83" data-words="1-12">و یوم نحشر من کل أمة فوجا ممن یکذب بآیاتنا فهم یوزعون</span> <span class="phrase">کلمه <em rel="fa_27_83_7-7" data-sentence="5:292">فوج</em> -بطوری که راغب گفته-به معنای جماعتی است که به سرعت عبور کنند<span class="footnote" rel="1" title="مفردات راغب، ماده &lt;em&gt;فوج&lt;/em&gt; ">*</span> و کلمه <em rel="fa_27_83_12-12" data-sentence="218:117">یوزعون</em> ، مضارع از ایزاع است که به معنای نگاه داشتن و جلوگیری از حرکت آنان است، به طوری که اول جمعیت با آخرش یک جا گرد آیند.</span> </p> <p>کلمه <em>یوم</em> در <span class="aya" rel="27_83" data-words="1-3">و یوم نحشر</span> منصوب است تا ظرف باشد برای فعلی مقدر و تقدیر کلام و اذکر یوم نحشر-بیاد آر روزی که محشور می‌کنیم <em>است و مراد از</em> حشر ، جمع کردن بعد از مرگ است، چون محشورین عبارتند از فوجی از هر امت، و تمامی امتهای زنده هیچ وقت در زمان واحد جمع نمی‌شوند. و کلمه <em>من</em> در جمله‌ <span class="aya" rel="27_83" data-words="4-6">من کل أمة</span> برای تبعیض است و در جمله‌ <span class="aya" rel="27_83" data-words="8-9">ممن یکذب</span>، هم ممکن است برای بیان باشد و هم برای تبعیض. </p> <p>و مراد از آیات در جمله‌ <span class="aya" rel="27_83" data-words="9-10">یکذب بآیاتنا</span> مطلق آیاتی است که بر مبدأ و معاد دلالت می‌کند، که از آن جمله‌اند انبیاء و امامان و کتب آسمانی، نه اینکه مراد از آیات، قیامت و حوادث واقعه در آن و هنگام قیام آن باشد و نه آیات قرآنی به تنهایی، برای اینکه حشر، منحصر در امت اسلامی نیست، بلکه از امتهای مختلف، از هر امتی فوجی محشور می‌شوند. </p> <p>و از عجایب، اصراری است که بعضی<span class="footnote" rel="2" title="روح المعانی، ج ۲۰، ص ۲۴">*</span> از مفسرین کرده‌اند بر اینکه: این کلام     <code class="page" rel="15,569"/> نص است در اینکه مراد از آیات در اینجا و در آیه بعدی، آیات قرآنی است، نه مثل قیامت و حوادث آن، به دلیل اینکه آیات قرآنی پر است از دلائل صدق، آن قدر که در عین اینکه دقت و تامل در آن بر همه واجب بوده و هست، تا کنون نتوانسته‌اند به همه دلائل صدق مذکور احاطه یابند. </p> <p>و فساد آن روشن است، برای اینکه صرف اینکه مراد از آن، امثال قیامت و حوادث آن نیست، دلیل نمی‌شود بر اینکه پس حتما مراد از آن، آیات قرآنی است، با اینکه آیه، ظهور در این دارد که محشورین، افواجی از جمیع امتها هستند و قرآن تنها کتاب یک فوج از ایشان است، نه کتاب همه افواج. </p> <p>و از ظاهر آیه برمی‌آید که حشر در آن، حشر در غیر روز قیامت است، زیرا حشر در روز قیامت اختصاص به یک فوج از هر امت ندارد، بلکه تمامی امت‌ها در آن محشور می‌شوند و حتی به حکم آیه‌ <span class="aya" rel="18_47" data-words="9-14">و حشرناهم فلم نغادر منهم أحدا</span><span class="footnote" rel="1" title="سوره کهف، آیه ۴۷">*</span>، یک نفر هم از قلم نمی‌افتد و اما در این آیه می‌فرماید: از هر امتی فوجی را محشور می‌کنیم. </p> <p>بعضی<span class="footnote" rel="2" title="تفسیر فخر رازی، ج ۲۴، ص ۲۱۸">*</span> از مفسرین گفته‌اند: مراد از این حشر، حشر عذاب است، بعد از حشر کلی، که شامل همه خلق می‌شود و این حشری است بعد از حشر. </p> <p>لیکن این حرف دردی را دوا نمی‌کند و اشکال را بر طرف نمی‌سازد، برای اینکه اگر مراد، حشر برای عذاب بود لازم بود غایت (برای عذاب) را ذکر کند تا مبهم نباشد، هم چنان که در آیه‌ <span class="aya" rel="41_19-20" data-words="1-13">و یوم یحشر أعداء الله إلی النار فهم یوزعون، حتی إذا ما جاؤها</span><span class="footnote" rel="3" title="روزی که دشمنان خدا به سوی آتش محشور شده، در آنجا حبس می‌شوند، تا وقتی که به درون آتش درآیند سوره حم سجده، آیه ۱۹ و ۲۰">*</span> این غایت ذکر شده است، با اینکه بعد از این آیه هم به جز عتاب و حکم فصل، ذکری از عذاب نیامده و آیه شریفه-بطوری که ملاحظه می‌فرمایید-مطلق است، و در آن هیچ اشاره‌ای نیست، که بگوییم مقصود از آن این حشر خاصی است که ذکر شد و این اطلاق را آیه بعدی بیشتر می‌کند، که می‌فرماید: <span class="aya" rel="27_84" data-words="1-3">حتی إذا جاؤ</span> -تا آنکه بیایند و نمی‌فرماید بیایند عذاب را یا آتش را یا چیزی دیگر را. </p> <p>باز مؤید گفتار ما-که منظور حشر در قیامت نیست-این است که این آیه و دو آیه بعدش بعد از داستان بیرون شدن دابه از زمین واقع شده‌اند، که خود یکی از علائمی است که       <code class="page" rel="15,570"/> قبل از قیامت واقع می‌شود، قیامتی که در چند آیه بعد درباره آن می‌فرماید: <span class="aya" rel="27_87" data-words="1-5">و یوم ینفخ فی الصور</span> و تا چند آیه بعد اوصاف وقایع آن روز را بیان می‌کند، و معنا ندارد که قبل از شروع به بیان اصل قیامت و وقایع آن، یکی از وقایع آن را جلوتر ذکر کند، چون ترتیب وقوعی اقتضاء می‌کند که اگر حشر فوج از هر امتی هم جزو وقایع قیامت باشد آن را بعد از مساله نفخ صور ذکر فرماید، ولی اینطور ذکر نکرد، بلکه قبل از نفخ صور مساله حشر فوج از هر امتی را آورده، پس معلوم می‌شود این حشر جزو وقایع قیامت نیست. به همین جهت است که می‌بینیم بعضی<span class="footnote" rel="1" title="روح المعانی، ج ۲۰، ص ۲۶">*</span> از مفسرینی هم که آیه را حمل بر حشر در قیامت کرده، متوجه این اشکال شده و گفته‌اند: شاید جلوتر ذکر کردن این واقعه بر نفخ صور و قیام قیامت، برای این بوده که اعلام کند هر یک از این دو، یعنی نفخ صور و حشر هر فوجی از هر امت، آن قدر مهمند که جا دارد هر یک جداگانه مورد توجه قرار گیرند و احوال آنها که طامه کبری و داهیه دهیاء است جداگانه خاطر نشان شود و گر نه اگر می‌خواست ترتیب رعایت شود باید اول نفخ صور، بعد حشر فوج از هر امت ذکر شود، چیزی که هست اگر ترتیب رعایت می‌شد خواننده خیال می‌کرد هر دو یک داهیه است. </p> <p>لیکن خواننده توجه دارد که این وجهی است ساختگی که به هیچ وجه قانع کننده نیست و اگر مقصود از آیه همین می‌بود جا داشت به جای دفع توهم مزبور که این مفسر آن را توهم کرده توهمی مهم‌تر از آن را دفع می‌کرد و آن این است که کسی توهم کند که حشر فوجی از هر امت در غیر روز قیامت است و برای دفع این توهم، اول مساله نفخ صور را بیاورد، بعد حشر فوج از هر امت را، تا کسی خیال نکند حشر مذکور در غیر قیامت است، آن گاه بعد از آن جمله‌ای بیاورد تا توهم مفسر نامبرده را رفع کند. </p> <p>پس معلوم شد که آیه شریفه نمی‌تواند مربوط به وقایع قیامت باشد، بلکه از حشری خبر می‌دهد که قبل از روز قیامت واقع می‌شود، البته در افاده این معنا نیز صریح نیست، بطوری که قابل تاویل نباشد. </p> <p><code class="aya" rel="27_84"/> <span class="aya" rel="27_84" data-words="1-16">حتی إذا جاؤ قال أ کذبتم بآیاتی و لم تحیطوا بها علما أما ذا کنتم تعملون</span> <span class="phrase">مراد از <em>آمدن</em> -البته به کمک سیاق-حضور در موطن خطاب است، آن خطابی که از جمله‌ <span class="aya" rel="27_84" data-words="4-6">قال أ کذبتم...</span> استفاده می‌شود و مراد از <em rel="fa_27_86_14-14" data-sentence="179:439">آیات</em> -همانطور که در آیه قبلی هم گفتیم-مطلق آیات است که بر حق دلالت کند و جمله‌ <span class="aya" rel="27_84" data-words="8-12">و لم تحیطوا بها علما</span> جمله‌ای   <code class="page" rel="15,571"/> است حالیه و معنایش این است که: آیات مرا تکذیب کردید، در حالی که هیچ علمی به آن نداشتید، چون از آن اعراض داشتید، پس چگونه چیزی را تکذیب کردید که نمی‌شناختید؟ و چگونه نسبت دروغ به آن دادید، در حالی که هیچ دلیلی علم آور بر گفته خود نداشتید؟.</span> <span class="aya" rel="27_84" data-words="13-16">أما ذا کنتم تعملون</span> یعنی غیر از تکذیبی که کردید چه کارها می‌کردید. </p> <p>و معنای آیه این است که: از هر امتی فوجی از تکذیب کنندگان به آیاتمان را محشور می‌کنیم و هم چنان بازداشت می‌شوند، تا آنکه در محضر خطاب، حضور به هم رسانند، در آن هنگام خدای تعالی به ایشان می‌فرماید: آیا آیات مرا تکذیب کردید در حالی که هیچ احاطه علمی به آن نداشتید؟ و یا چه کارها غیر از تکذیب می‌کردید؟ و این سؤال متضمن توبیخ آنان است از این جهت که جز تکذیب آیات کار دیگری نداشته‌اند. </p> <p><code class="aya" rel="27_85"/> <span class="aya" rel="27_85" data-words="1-9">و وقع القول علیهم بما ظلموا فهم لا ینطقون</span> حرف <em>باء</em> در جمله‌ <span class="aya" rel="27_85" data-words="5-6">بما ظلموا</span> سببیت را می‌رساند و <em>ما</em> مصدریه است و معنایش این است که: قول، به سبب اینکه ظالم بودند، علیه ایشان واقع گشت و جمله <span class="aya" rel="27_85" data-words="7-9">فهم لا ینطقون</span> تفریعی است بر وقوع قول علیه ایشان. </p> <p>با این بیان، این احتمال تایید می‌شود که مراد از آن قولی که علیه ایشان واقع می‌شود این قول است که‌ <span class="aya" rel="6_144" data-words="37-42">إن الله لا یهدی القوم الظالمین</span><span class="footnote" rel="1" title="یعنی خدا مردم ستمکار را هدایت نمی‌کند سوره انعام، آیه ۱۴۴">*</span> و معنا این است که ایشان به خاطر اینکه در تکذیبشان به آیات ستمکار بودند، به عذری که با آن اعتذار جویند راه نیافتند و در نتیجه از سخن فرو ماندند <span class="aya" rel="27_85" data-words="7-9">فهم لا ینطقون</span>. </p> <p>و چه بسا مفسرینی که وقوع قول علیه ایشان را تفسیر کرده‌اند به وجوب عذاب بر ایشان و مناسب‌تر آن است که بنا بر این تفسیر مراد از قول واقع علیه ایشان، قضای خدای تعالی به عذاب در حق ستمکاران باشد، که در امثال آیه‌ <span class="aya" rel="42_45" data-words="25-30">ألا إن الظالمین فی عذاب مقیم</span><span class="footnote" rel="2" title="آگاه باشید که ستمکاران در عذابی پا بر جایند سوره شوری، آیه ۴۵">*</span> خاطر نشان شده و آن وقت معنای آیه چنین باشد: ایشان به خاطر اینکه ستمکارند قضای عذاب در ایشان رانده شد و دیگر چیزی نخواهند داشت که سخن بدان آغاز کنند ، و لیکن وجه سابق وجیه‌تر است. </p> <p>و اما اینکه وقوع قول را به حلول عذاب و داخل شدن در آتش تفسیر کرده‌اند، از سیاق بعید است، برای اینکه با تفریع مذکور نمی‌سازد. </p> <p>     <code class="page" rel="15,572"/> <code class="aya" rel="27_86"/> <span class="aya" rel="27_86" data-words="1-17">أ لم یروا أنا جعلنا اللیل لیسکنوا فیه و النهار مبصرا إن فی ذلک لآیات لقوم یؤمنون</span> بعد از آنکه در آیات سابق وضع بسیاری از مردم را چنین توصیف کرد که: از شنیدن کلمه حق، کر و از نظر کردن در آیات خدا کورند و نمی‌توانند از آنها عبرت گیرند و سپس داستان دابة الارض را پیش آورد، که به زودی او را به عنوان آیتی خارق العاده از زمین بیرون می‌کند، تا با ایشان سخن گوید و آن گاه این نکته را خاطر نشان ساخت که به زودی از هر امتی فوجی از مکذبین را محشور می‌کند و مورد عتاب قرار می‌دهد، که بدون هیچ علمی به آیات از آن اعراض کردند، اینک در آیه مورد بحث ایشان را ملامت و توبیخ می‌کند بر اینکه علاوه بر اینکه دلیلی بر تکذیب خود ندارند دلیل بر علیه خود دارند و آن این است که آنان شب را می‌بینند چون در شب به سر برده‌اند، پس بالطبع از وضع آن آگاهند و همچنین روز را دیده‌اند که آیات آسمان و زمین را برایشان روشن می‌کند و با این حال چرا آنها را به عنوان آیات ما نمی‌بینند؟ <span class="aya" rel="27_86" data-words="12-17">إن فی ذلک لآیات لقوم یؤمنون</span> -یعنی در اینکه شب را هنگام سکونت و روز را هنگام دیدن قرار داد، تا آیات آسمان و زمین را ببینند خود آیت‌ها است برای مردمی که در ایشان اثری از ایمان و تصدیق به حق وجود داشته باشد. </p> <p>و <span class="phrase">مراد از <em rel="fa_27_86_14-14" data-sentence="8:446">آیات</em> ، علامتها و جهات داله آنها بر توحید و فروعی است که متفرع بر توحید می‌شود، که از آن جمله است دلالت آنها بر این حقیقت که بر انسان لازم است در جایی و زمانی سکونت کند و آرام گیرد، که برای همین آرامش و سکونت درست شده و آن شب است که با پرده ظلمتش دیدگان را در حجاب می‌کند و در مقابل در جایی و زمانی به جنب و جوش در آید، که برای جنب و جوش درست شده و آن روز است که با روشنی‌اش همه چیز را-مخصوصا آن چیزها را که متضمن منافع حیات آدمی است-نشان آدمی می‌دهد.</span> </p> <p>پس بر انسان لازم است از چیزی هم که پرده ظلمت جهل از ایشان پوشانده سکوت کند و خلاصه چیزی را که نمی‌داند نه بگوید و نه انکار کند و چیزی را بگوید و به چیزی ایمان داشته باشد که آیات بینات که چون روز روشنند، آن را برایشان روشن کرده باشند. </p> <p><code class="aya" rel="27_87"/> <span class="aya" rel="27_87" data-words="1-21">و یوم ینفخ فی الصور ففزع من فی السماوات و من فی الأرض إلا من شاء الله و کل أتوه داخرین</span>  نفخ صور-دمیدن در بوق کنایه است از اعلام به جمعیت انبوهی چون لشکر، مطلبی را که باید همگی عملی کنند، مثل اینکه همگی در فلان روز و فلان ساعت حاضر<code class="page" rel="15,573"/> باشند و یا حرکت کنند و یا امثال این، و کلمه <em>فزع</em> بطوری که راغب گفته به معنای آن گرفتگی و نفرتی است که از منظره‌ای نفرت آور به انسان دست می‌دهد و فزع هم از همان جنس جزع است<span class="footnote" rel="1" title="مفردات راغب، ماده &lt;em&gt;فزع&lt;/em&gt; ">*</span> و کلمه <em>دخور</em> به معنای کوچکی و خواری است. </p> <h3> <span class="title" rel="27_87">مقصود از نفخ در صور در آیه: <span class="aya" rel="27_87" data-words="1-13">و یوم ینفخ فی الصور ففزع من فی السماوات و من فی الأرض...</span> کدام نفخه است؟ </span> </h3> <p> بعضی<span class="footnote" rel="2" title="روح المعانی، ج ۲۰، ص ۳۰">*</span> گفته‌اند: مراد از این نفخ صور، نفخه دومی است که با آن، روح به کالبدها دمیده می‌شود، و همه برای فصل قضاء مبعوث می‌گردند، مؤید این، جمله ذیل آیه است که می‌فرماید: <span class="aya" rel="27_87" data-words="18-21">و کل أتوه داخرین</span> یعنی همگی با ذلت و خواری بدانجا می‌آیند، چون مراد از  اتوه-می‌آیند آن را حضورشان نزد خدای سبحان است و نیز مؤید دیگر آن استثنای <span class="aya" rel="27_87" data-words="15-17">من شاء الله</span> -هر کس را که خدا بخواهد ، از حکم فزع است، که بعد از آن جمله‌ <span class="aya" rel="27_89" data-words="7-12">و هم من فزع یومئذ آمنون</span>، را در باره نیکوکاران آورده و همین خود دلالت می‌کند بر اینکه فزع مذکور همان فزع در نفخه دوم است. </p> <p>بعضی<span class="footnote" rel="3" title="روح المعانی، ج ۲۰، ص ۳۱">*</span> دیگر گفته‌اند: مراد از آن، نفخه اول است که با آن همه زندگان می‌میرند، به دلیل اینکه در جای دیگر فرمود، <span class="aya" rel="39_68" data-words="1-24">و نفخ فی الصور فصعق من فی السماوات و من فی الأرض إلا من شاء الله ثم نفخ فیه أخری فإذا هم قیام ینظرون</span><span class="footnote" rel="4" title="در صور دمیده می‌شود، پس می‌میرند همه کسانی که در آسمانها و زمینند، مگر آن کس که خدا بخواهد، پس آن گاه باری دیگر در آن دمیده می‌شود، که ناگهان همه به حال ایستاده، زنده می‌شوند، که دارند تماشا می‌کنند سوره زمر، آیه ۶۸">*</span> چون <em>صعقه</em> ، در این آیه همان فزع در آن آیه است، که در هر دو آیه، نتیجه نفخه اولی گرفته شده و بنا بر این، مراد از جمله‌ <span class="aya" rel="27_87" data-words="19-21">کل أتوه داخرین</span> رجوعشان به سوی خدا به سبب مردن می‌باشد. </p> <p>و بعید نیست که مراد نفخ در صور، در این صورت مطلق نفخ باشد، چه آن نفخی که با آن می‌میرند و یا آن نفخی که با آن زنده می‌شوند، برای اینکه، نفخه هر چه باشد از مختصات قیامت است و اینکه بعضی در فزع و بعضی در ایمنی هستند و نیز کوه‌ها به راه می‌افتند، همه از خواص نفخه اول باشد و اینکه مردم با خواری نزد خدا می‌شوند، از خواص نفخه دوم باشد، که بنا بر این احتمال، اشکالی که چه بسا ممکن است بر هر دو وجه سابق بشود دفع می‌گردد. </p> <p>خدای تعالی از حکم فزع عمومی که شامل همه موجودات آسمانها و زمین است         <code class="page" rel="15,574"/> جمعی از بندگان خود را استثناء کرده و به زودی گفتاری پیرامون این استثناء خواهد آمد، آنجا که در باره جمله‌ <span class="aya" rel="27_89" data-words="7-12">و هم من فزع یومئذ آمنون</span> بحث خواهیم کرد. </p> <p>و ظاهرا مراد از جمله‌ <span class="aya" rel="27_87" data-words="18-21">و کل أتوه داخرین</span> رجوع تمامی موجودات عاقل در آسمانها و زمین است، حتی آنهایی که از حکم فزع استثناء شده‌اند (چه آنها و چه اینها) همه نزد پروردگار متعال حاضر می‌شوند و آیه شریفه‌ <span class="aya" rel="37_127-128" data-words="2-7">فإنهم لمحضرون، إلا عباد الله المخلصین</span><span class="footnote" rel="1" title="همانا ایشان (قوم الیاس برای انتقام و عذاب) احضار می‌شوند (و همه هلاک می‌شوند) جز بندگان با اخلاص سوره صافات، آیه ۱۲۷ و ۱۲۸">*</span> هم با این گفتار ما منافات ندارد و نمی‌خواهد غیر این را بگوید، چون مراد از حضور در آن، مطلق حضور و رجوع به خدا نیست، بلکه مراد از آن حضور در موقف حساب و سؤال است، ممکن است همه به سوی خدا برگردند و حتی استثناء شدگان نیز برگردند و نیز بندگان مخلص خدا برگردند، و لیکن بندگان مخلص در موطن جمع حاضر نشوند، نه اینکه بعث و رجوع نداشته باشند، پس آیات قیامت نص صریحند بر اینکه بعث شامل همه خلائق می‌شود و احدی از آن مستثنا نیست. </p> <p>و اگر دخور و ذلت را به اولیای خدای تعالی هم نسبت داده، منافاتی با عزت آنان نزد خدا ندارد، چون عزت و غنای بنده نزد خدا ذلت و فقر او است در نزد خودش، بله ذلت دشمنان خدا در قبال عزت کاذبه‌ای که برای خود قائل بودند، ذلت واقعی و خواری حقیقی است. </p> <p><code class="aya" rel="27_88"/> <span class="aya" rel="27_88" data-words="1-20">و تری الجبال تحسبها جامدة و هی تمر مر السحاب صنع الله الذیأتقن کل شیء إنه خبیر بما تفعلون</span> این آیه شریفه از آن جهت که در سیاق آیات قیامت قرار گرفته، آنچه می‌گوید در باره همان قیامت است و پاره‌ای از وقایع آن روز را توصیف می‌کند، که عبارت است از به راه افتادن کوه‌ها، که در باره این قضیه در جای دیگر قرآن فرموده: <span class="aya" rel="78_20" data-words="1-5">و سیرت الجبال فکانت سرابا</span><span class="footnote" rel="2" title="به راه افتاده می‌شوند کوه‌ها و در آخر سراب می‌شوند سوره نبأ، آیه ۲۰">*</span> و نیز در مواردی دیگر از آن خبر داده است. </p> <p>پس اینکه می‌فرماید: <span class="aya" rel="27_88" data-words="1-3">و تری الجبال</span> -و می‌بینی کوه‌ها را خطاب در آن به رسول خدا (ص) است و مراد از آن مجسم کردن واقعه است، هم چنان که در آیه‌ <span class="aya" rel="22_2" data-words="14-17">و تری الناس سکاری</span><span class="footnote" rel="3" title="مردم را مست می‌بینی سوره حج، آیه ۲">*</span> حال مردم را در آن روز مجسم می‌کند، نه اینکه تو الآن ایشان را       <code class="page" rel="15,575"/> می‌بینی، بلکه اگر می‌دیدی حال ایشان را آنچه از وضعشان که دیدنی است اینطور به نظرت می‌رسید که مستند. </p> <p> <span class="aya" rel="27_88" data-words="4-5">تحسبها جامدة</span> -یعنی کوه‌ها را می‌بینی و آنها را جامد گمان می‌کنی، این جمله بعد از جمله قبلی، جمله‌ای است معترضه و معنای آن دو این است که: تو در آن روز کوه‌ها را-که امروز جامد گمان می‌کنی-، می‌بینی چون ابر به حرکت درمی‌آیند ، ممکن هم هست آن را جمله‌ای حالیه گرفت، که در این صورت معنایش این می‌شود: تو در آن روز کوه‌ها را-در حالی که جامد گمانش می‌کنی-می‌بینی چون ابر به حرکت درمی‌آیند . </p> <p>و <span class="phrase">جمله‌ <span class="aya" rel="27_88" data-words="6-10">و هی تمر مر السحاب</span> حال است از کلمه <em rel="fa_27_88_3-3" data-sentence="96:149">جبال</em> و عامل آن فعل <em rel="fa_27_88_2-2" data-sentence="166:122">تری</em>  است و معنایش این است که: تو کوه‌ها را وقتی در صور دمیده می‌شود، در حالی می‌بینی که سیر می‌کنند مانند سیر ابرها در آسمان.</span> </p> <h3> <span class="title" rel="27_88">وجه اینکه تخریب و ویرانی عالم-با پیدایش قیامت-را صنع متقن خود خواند (<span class="aya" rel="27_88" data-words="11-16">صنع الله الذی أتقن کل شیء</span>) </span> </h3> <p> <span class="phrase">کلمه <em rel="fa_27_88_11-11" data-sentence="5:757">صنع</em> ، در جمله‌ <span class="aya" rel="27_88" data-words="11-16">صنع الله الذی أتقن کل شیء</span>، مفعول مطلق برای فعل تقدیری است و تقدیر کلام <em>صنعه صنعا</em> می‌باشد، یعنی آن را آفرید آفریدنی و در این جمله تلویح و اشاره‌ای است به اینکه این صنع و این عمل از خدای تعالی تخریب و ویرانی عالم است، لیکن چون تکمیل آن را در پی دارد و مستلزم اتقان نظام آن است، نظامی که در آن هر چیزی به منتها درجه کمال خود می‌رسد، آن کمالی که اگر کمال سعادت باشد، و اگر کمال شقاوت، زمینه‌اش را قبلا فراهم کرده بود، از این رو این ویرانی را صنع و آفرینش نامید، چون این خود صنع خداست، آن صنعی که هر چیزی را متقن کرده، پس خدای سبحان اتقان را از هر چه که متقن کرده سلب نمی‌کند و فساد را بر آنچه اصلاح فرموده مسلط نمی‌سازد، پس اگر دنیا را خراب می‌کند برای این است که آخرت را تعمیر نماید.</span> </p> <p> <span class="aya" rel="27_88" data-words="17-20">إنه خبیر بما تفعلون</span> بعضی<span class="footnote" rel="1" title="روح المعانی، ج ۲۰، ص ۳۶">*</span> از مفسرین گفته‌اند: این جمله تعلیل مطالب قبل است، که نفخ صور و ما بعد آن را صنع محکم خدا می‌دانست و معنایش اینست که: از این جهت صنع محکم او است، که او به ظواهر و بواطن افعال مکلفین آگاه است، و همین آگاهی اقتضاء می‌کند که آن بواطن و کیفیات اعمال را آن طور که هست و حسن و قبحی که دارد، ظاهر کند و آثار آن حسن و قبح را که همان ثواب و عقاب است بعد از بعث و حشر و به راه انداختن کوه‌ها بر آن اعمال مترتب کند. </p> <p>لیکن خواننده توجه دارد که این گونه تفسیر کردن، بیهوده خود را به زحمت انداختن   <code class="page" rel="15,576"/> است و از آنهم که بگذریم اصلا سیاق آن را نمی‌پذیرد. </p> <p>بعضی<span class="footnote" rel="1" title="روح المعانی، ج ۲۰، ص ۳۶">*</span> دیگر گفته‌اند: جمله‌ <span class="aya" rel="27_88" data-words="18-20">خبیر بما تفعلون</span> اصلا ربطی بما قبل ندارد، و جمله‌ای است استینافی، در حکم جواب از سؤالی مقدر، گویا کسی پرسیده: بعد از آن همه حوادث عجیب چه می‌شود؟ در پاسخ فرموده: خدا به عمل هر عاملی خبیر و مطلع است، آنان را بر طبق عمل‌هایشان پاداش و کیفر می‌دهد و آن گاه همین اجمال را در جمله و <span class="aya" rel="27_89" data-words="1-6">من جاء بالحسنة فله خیر منها</span> تا آخر دو آیه تفصیل می‌دهد. </p> <p>البته در این میان وجه دیگری نیز هست که با دقت در سیاق آیات قبلی فهمیده می‌شود، توضیح اینکه: خدای سبحان نخست به رسول گرامی‌اش دستور داد بر خدا توکل کند و امر مشرکین و بنی اسرائیل را به او واگذارد، برای اینکه او تنها قدرت آن دارد که مؤمنین به آیاتش و تسلیم شدگان در برابر حق را هدایت کند و اما مشرکین به خاطر انکار و لجبازیشان، و یهودیان به خاطر اختلافشان مردگانی شده‌اند که گوششان از شنیدن حق کر شده و چشمشان از دیدن آن کور، دیگر نمی‌شنوند و به سوی حق راه نمی‌یابند و با نظر در آیات آسمان و زمین اعتبار نمی‌گیرند و همه را اینها به اختیار خود می‌کنند، نه اینکه ما قدرت دیدن و شنیدن را از آنها گرفته باشیم. </p> <p>در مرحله دوم آینده آنان را که با این حال می‌میرند، یعنی هیچ معجزه و آیتی در آنها اثر نمی‌گذارد، بیان می‌کند و می‌فرماید به زودی جنبنده‌ای از زمین بیرون می‌شود و با ایشان صحبت می‌کند، که چون معجزه‌ای است خارق العاده و بسیار عجیب، ناگزیرشان می‌کند از اینکه حق را قبول کنند و دیگر اینکه از هر امتی فوجی از تکذیب کنندگان را محشور می‌کند و حجت را بر آنان تمام می‌سازد و بالأخره او دانای به افعال ایشان است و به زودی هر که حسنه یا سیئه‌ای کرده باشد، پاداش یا کیفرش می‌دهد و این پاداش در روزی است که در صور دمیده شود، پس همه به فزع درآیند و با خواری و ذلت نزد خدا آیند. </p> <p><span class="phrase">دقت در این دو فراز، این را به دست می‌دهد که ملایمتر با سیاق این است که ما کلمه‌ <span class="aya" rel="27_87" data-words="2-3">یوم ینفخ</span> را ظرف بگیریم برای جمله‌ <span class="aya" rel="27_88" data-words="17-20">إنه خبیر بما تفعلون</span>، و کلمه <em rel="fa_27_88_20-20" data-sentence="252:91">تفعلون</em> را هم با یا بخوانیم و <em rel="fa_27_88_20-20" data-sentence="334:53">تفعلون</em> نخوانیم، هر چند که در قرائت متعارف با تای خطاب آمده.</span> </p> <p>و آن وقت معنا چنین می‌شود: خدا به آنچه اهل آسمانها و زمین می‌کنند در روزی که در صور دمیده می‌شود، و همه با خواری نزدش می‌آیند، دانا و با خبر است، هر کس حسنه   <code class="page" rel="15,577"/> آورده باشد، به بهتر از آن پاداش می‌شود و هر کس سیئه آورده باشد با صورت به جهنم انداخته می‌شود و همه جزای عمل خود را می‌بینند. </p> <p>و بنا بر این، آیه مورد بحث همان معنا را خواهد داد که آیه‌ <span class="aya" rel="100_9-11" data-words="1-18">أ فلا یعلم إذا بعثر ما فی القبور، و حصل ما فی الصدور، إن ربهم بهم یومئذ لخبیر</span><span class="footnote" rel="1" title="آیا مشرک نمی‌داند و خبر از روزی ندارد که آنچه در قبور است بیرون ریخته می‌شوند و آنچه در سینه‌ها بود بر ملا می‌شود چون پروردگارشان در این روز به آنها خبیر است سوره عادیات، آیه ۹-۱۱">*</span> و آیه‌ <span class="aya" rel="40_16" data-words="1-9">یوم هم بارزون لا یخفی علی الله منهم شیء</span><span class="footnote" rel="2" title="روزی که ایشان آشکارند و از ایشان چیزی بر خدا پوشیده نیست سوره مؤمن، آیه ۱۶">*</span> در مقام بیان آن است، آن وقت جمله‌ <span class="aya" rel="27_89" data-words="1-3">من جاء بالحسنة...</span> تفصیلی می‌شود برای جمله‌ <span class="aya" rel="27_88" data-words="17-20">إنه خبیر بما تفعلون</span> تفصیل از نظر لازمه با خبر بودن، که همان جزای عملکرد آنان است، هم چنان که در ذیل هم به آن اشاره نموده می‌فرماید: <span class="aya" rel="27_90" data-words="9-14">هل تجزون إلا ما کنتم تعملون</span> و قبلا مردم غایب فرض شده بودند و در اینجا حاضر و مورد خطاب، این التفات به منظور تشدید نهیب و تهدید است. </p> <h3> <span class="title" rel="27_88">حمل آیه: <span class="aya" rel="27_88" data-words="1-10">و تری الجبال تحسبها جامدة و هی تمر مر السحاب</span> بر حرکت جوهری و بر حرکت انتقالی زمین</span> </h3> <p> البته در آیه‌ <span class="aya" rel="27_88" data-words="1-10">و تری الجبال تحسبها جامدة و هی تمر مر السحاب</span> دو قول دیگر هست. </p> <p>یکی اینکه: آن را حمل کرده‌اند بر حرکت جوهری و اینکه تمامی موجودات با جوهره ذاتشان به سوی غایت وجود خود در حرکتند و این همان معنای حشر و رجوع به خدای سبحان است. </p> <p>و این معنا، از نظر اشاره‌ای که در جمله <span class="aya" rel="27_88" data-words="4-5">تحسبها جامدة</span> -تو آنها را جامد می‌پنداری هست-به اینکه همین امروز که قیامتی به پا نشده، متحرکند-مناسبترین معناست، برای اینکه نمی‌شود روز قیامت را ظرف گرفت هم برای جامد دیدن کوه‌ها و هم برای حرکت آنها چون ابر. </p> <p>دوم اینکه: آن را حمل کرده‌اند بر حرکت انتقالی زمین. و این معنا از نظر آیه-فی نفسها-معنای‌خوبی است، الا اینکه دو تا اشکال متوجه آن می‌شود، اول اینکه: بنا بر این معنا، آیه شریفه از ما قبل و ما بعد خود بریده و غیر مربوط می‌شود، چون هم ما قبل آن و هم ما بعدش راجع به قیامت بود، دوم اینکه با این بریدگی اتصال جمله‌ <span class="aya" rel="27_88" data-words="17-20">إنه خبیر بما تفعلون</span> به ما قبلش نیز به هم می‌خورد. </p> <p><code class="aya" rel="27_89"/> <span class="aya" rel="27_89" data-words="1-12">من جاء بالحسنة فله خیر منها و هم من فزع یومئذ آمنون</span> این آیه و آیه بعدش-همانطور که قبلا هم اشاره کردیم-تفصیلی است برای اجمالی- که در جمله <span class="aya" rel="27_88" data-words="17-20">إنه خبیر بما تفعلون</span> است، البته تفصیل از نظر اثر خبیر بودن خدا، زیرا اثر     <code class="page" rel="15,578"/> آن جزاء است و مراد از جمله‌ <span class="aya" rel="27_89" data-words="1-6">من جاء بالحسنة فله خیر منها</span> این است که کسی که عمل نیک کند جزایی دارد بهتر از آن عمل نیک، چون عمل هر چه باشد مقدمه است برای مزد و جزاء، کسی با خود عمل کاری ندارد، هر عملی را انجام می‌دهد برای نتیجه و اثر آن است، پس غرض و غایت هر عملی از مقدمه بهتر است. </p> <p>و از ظاهر سیاق برمی‌آید که مقصود از فزع در جمله‌ <span class="aya" rel="27_89" data-words="7-10">و هم من فزع...</span> فزع بعد از نفخه دوم صور است، نه نفخه اول، در نتیجه آیه شریفه همان معنا را می‌دهد که آیه‌ <span class="aya" rel="21_103" data-words="1-12">لا یحزنهم الفزع الأکبر و تتلقاهم الملائکة هذا یومکم الذی کنتم توعدون</span><span class="footnote" rel="1" title="فزع اکبر اندوهناکشان نمی‌کند، و ملائکه به دیدارشان می‌آیند و می‌گویند: این همان روزی است که وعده‌اش را به شما می‌دادند سوره انبیاء، آیه ۱۰۳">*</span> در مقام آن است. </p> <p><code class="aya" rel="27_90"/> <span class="aya" rel="27_90" data-words="1-14">و من جاء بالسیئة فکبت وجوههم فی النار هل تجزون إلا ما کنتم تعملون</span> کلمه <em>کبت</em> از کب به معنای به رو انداختن کسی است، پس در حقیقت عملی است که بر شخص واقع می‌شود، نه بر روی او و اگر نسبت آن را به روی آنان داده، از باب مجاز عقلی است و گر نه اصل آن کبوا علی وجوههم-بر رویها افتادند بوده است. </p> <p>و استفهام در جمله‌ <span class="aya" rel="27_90" data-words="9-14">هل تجزون إلا ما کنتم تعملون</span> استفهام انکاری است و معنایش این است که لا تجزون الا... ، یعنی جزا داده نمی‌شوید مگر خود آن عملی که کرده‌اید، خود آن عمل برایتان مجسم می‌شود و گریبانتان را می‌گیرد، پس هیچ ظلمی در جزاء و هیچ جوری در حکم نیست. </p> <p>این دو آیه در مقام بیان طبیعت حسنه و سیئه است، طبیعتی که از نظر جزاء دارند، پس در این دو آیه حکم کسی بیان شده که فقط عمل نیک دارد، یا تنها عمل زشت دارد، اما کسی که هم از آن اعمال دارد، و هم از این، حکمش در اینجا بطور اجمال فهمیده می‌شود و اما تفصیلش در جاهای دیگر آمده است. </p> <h3> <span class="title" rel="27_82 27_83 27_84 27_85 27_86 27_87 27_88 27_89 27_90 27_91 27_92 27_93">من مامور به عبادت خدا و تلاوت قرآن هستم و بس، هر که ایمان آورد برای خود و هر که گمراه گشت علیه خود</span> </h3> <p> <code class="aya" rel="27_91"/> <span class="aya" rel="27_91" data-words="1-19">إنما أمرت أن أعبد رب هذه البلدة الذی حرمها و له کل شیء و أمرت أن أکون من المسلمین</span> این آیه تا آخر سوره که سه آیه است خاتمه سوره است و این حقیقت را بیان می‌کند که دعوت حق بشارت و انذاری است که در آن حجت بر همه تمام می‌شود و کار مردم به گردن رسول خدا (ص) نیست او تنها مامور است و اما زمام امر دست خداست، به زودی آیات خود را به ایشان نشان خواهد داد و آن را خواهند شناخت و خدا از اعمالشان غافل نیست. </p> <p>   <code class="page" rel="15,579"/> و جمله‌ <span class="aya" rel="27_91" data-words="1-2">إنما أمرت...</span> سخنی از زبان رسول خدا است و در معنای این است که فرموده باشد قل انما امرت-بگو من تنها مامور شده‌ام که... <em>، و کلمه</em> هذه اشاره است به مکه معظمه و در این تعبیر از دو جهت، شهر مکه تعظیم شده است، یکی از جهت اینکه کلمه <em>رب</em> را بر آن اضافه کرده و فرموده: <span class="aya" rel="27_91" data-words="5-7">رب هذه البلدة</span>، دوم از این جهت که آن را به حرمت توصیف کرده و فرموده‌ <span class="aya" rel="27_91" data-words="8-9">الذی حرمها</span> و در این توصیف و تعظیم خود تعریض و گوشه‌ای است به مردمش، که به این نعمت بزرگ کفران کرده و شکر خدا را با پرستش او به جا نیاوردند و در عوض به عبادت بتها پرداختند. </p> <p>و جمله‌ <span class="aya" rel="27_91" data-words="10-13">و له کل شیء</span> اشاره است به سعه ملک خدای تعالی، تا کسی توهم نکند که او تنها مالک مکه است، چون رب آنجا است و مانند سایر بتها که هر یک مالک جزئی از عالم از قبیل آسمان و زمین و فلان شهر و فلان قوم و فلان قبیله‌اند، او هم یک معبودی است در عرض آنها، که یک ناحیه‌ای از عالم را مالک است. </p> <p> <span class="aya" rel="27_91" data-words="15-19">أمرت أن أکون من المسلمین</span> -یعنی مامور شده‌ام تا از کسانی باشم که تسلیم اراده او شده‌اند و او اراده نمی‌کند مگر همان را که خلقت به سوی آن هدایت می‌کند و زبان فطرت به سوی آن می‌خواند و آن دین حنیف فطری است، که ملت و کیش ابراهیم است. </p> <p><code class="aya" rel="27_92"/> <span class="aya" rel="27_92" data-words="1-17">و أن أتلوا القرآن فمن اهتدی فإنما یهتدی لنفسه و من ضل فقل إنما أنا من المنذرین</span> <span class="phrase">این آیه عطف است بر جمله <em rel="fa_27_91_3-4" data-sentence="24:250">ان اعبد</em> و معنایش این است که: من مامور شده‌ام که پروردگار این خانه را بپرستم و اینکه قرآن را بخوانم و مراد از <em>تلاوت قرآن</em> تلاوت بر مردم است، به دلیل تفریعی که بر آن کرده و می‌فرماید: <span class="aya" rel="27_92" data-words="5-6">فمن اهتدی...</span>.</span> </p> <p> <span class="aya" rel="27_92" data-words="5-9">فمن اهتدی فإنما یهتدی لنفسه</span> یعنی هر کس با این قرآن که تو بر او می‌خوانی هدایت شد، که به نفع خود شده و سود هدایتش عاید من نمی‌شود. </p> <p> <span class="aya" rel="27_92" data-words="10-17">و من ضل فقل إنما أنا من المنذرین</span> -یعنی و هر کس هدایت نشود و از یاد پروردگارش اعراض کند، ضلالتش به ضرر خودش و وبال کفرش به گردن خودش است، نه من، برای اینکه من جز بیم‌رسانی نیستم، مامورم که مردم را از خطری که در پیش دارند بیم دهم، ولی وکیل آنان نیستم، خدا وکیل بر ایشان است. </p> <p>پس اگر می‌بینیم به جای اینکه بفرماید: و من ضل فانما انا من المنذرین با اینکه ظاهر کلام هم همان را اقتضاء داشت، فرمود <span class="aya" rel="27_92" data-words="13-17">فقل إنما أنا من المنذرین</span> و کلمه <em>بگو</em>  را اضافه فرمود، برای این بود که رسول خدا (ص) را متذکر آن عهدی<code class="page" rel="15,580"/> کند که قبلا تذکرش داده بود و آن این بود که غیر از انذار پستی ندارد و هیچگونه مسئولیت در باره امور مردم ندارد و موظف است که بر خدا توکل کند و امور ایشان را محول به او نماید، هم چنان که فرمود: <span class="aya" rel="27_79-80" data-words="1-11">فتوکل علی الله إنک علی الحق المبین، إنک لا تسمع الموتی...</span>. </p> <p>پس گویی که به رسول خدا (ص) فرموده: و هر کس گمراه شد به او بگو: من از پروردگارم شنیده‌ام که به غیر از انذار مسئولیتی به گردنم نینداخته، پس من از ضلالت هر کس گمراه شود بازخواست نخواهم شد. </p> <p><code class="aya" rel="27_93"/> <span class="aya" rel="27_93" data-words="1-13">و قل الحمد لله سیریکم آیاته فتعرفونها و ما ربک بغافل عما تعملون</span> این آیه عطف است به جمله‌ <span class="aya" rel="27_92" data-words="13-17">فقل إنما أنا من المنذرین</span> و در این عطف، انعطافی به دنباله آیه قبل شده، که بعد از امر به رسول خدا (ص) به توکل بر او در امور مردم، به او فرمود: به زودی عاقبت بدی برای مشرکین قرار خواهد دادو میان بنی اسرائیل در آنچه اختلاف می‌کنند قضاوت خواهد کرد و از آیات خود آیه‌هایی نشانشان خواهد داد، که مضطر به تصدیق او شوند، آن گاه بر طبق اعمالشان جزایشان دهد. </p> <p>و حاصل معنای آیه این است که: و بگو که ثنای جمیل همه برای خدای تعالی است در آنچه که در ملک خود جاری می‌سازد، از آن جمله، بشر را به سوی آنچه خیر و سعادتشان در آن است می‌خواند و مؤمنین را که به آیات او ایمان آورده و تسلیم او شده‌اند هدایت نموده و دلهای تکذیب کنندگان را می‌رانده و گوشهایشان را کر، و دیدگانشان را کور نموده، در نتیجه گمراه شدند و آیات او را تکذیب کردند. </p> <p> <span class="aya" rel="27_93" data-words="5-7">سیریکم آیاته فتعرفونها</span> <span class="phrase">-این جمله اشاره است به مطالب قبل که از آیه‌ <span class="aya" rel="27_82" data-words="1-10">و إذا وقع القول علیهم أخرجنا لهم دابة من الأرض</span> شروع می‌شد و ظهور جمله <em rel="fa_27_93_6-6" data-sentence="169:164">آیاته</em> در عموم، دلیل بر این است که منظور، آیت مخصوصی نیست، بلکه هر آیتی است که مردم را ناگزیر از قبول حق کند و هر آیتی است که قبل از قیام قیامت و بعد از آن اتفاق می‌افتد.</span> </p> <p>و جمله‌ <span class="aya" rel="27_93" data-words="8-13">و ما ربک بغافل عما تعملون</span>، خطاب در این جمله به رسول خدا (ص) است و این جمله به منزله تعلیل و بیان مطالب گذشته است و معنایش این است: اعمال شما بندگان در برابر دیدگان پروردگار تو است، پس هیچ چیز از آنچه حکمت در قبال اعمال شما اقتضاء می‌کند از او فوت نمی‌شود، اگر حکمت اقتضاء دعوت و هدایت داشته باشد، می‌کند و اگر اقتضای اضلال و نشان دادن آیات و سپس پاداش نیکوکاران و کیفر بدکاران را داشته باشد، انجام می‌دهد. </p> <p>البته جمله مورد بحث به صورت غایب یعنی <em>عما یعملون</em> نیز، قرائت شده و شاید هم<code class="page" rel="15,581"/> بهتر باشد، چون مفادش تهدید تکذیب کنندگان است و اگر کلمه <em>رب</em> را اضافه به کاف خطاب کرده برای این است که مایه دلگرمی و تقویت دل آن جناب باشد. </p> <h3>بحث روایتی‌ <span class="title" rel="27_82">روایاتی در باره مراد از <span class="aya" rel="27_82" data-words="8-10">دابة من الأرض</span> در آیه: <span class="aya" rel="27_82" data-words="1-10">و إذا وقع القول علیهم أخرجنا لهم دابة من الأرض</span> </span> </h3> <p> در تفسیر قمی در ذیل آیه‌ <span class="aya" rel="27_82" data-words="1-5">و إذا وقع القول علیهم...</span> می‌گوید پدرم از ابن ابی عمیر، از ابی بصیر، از امام صادق (ع) روایت کرده که فرمود: رسول خدا (ص) به امیر المؤمنین برخورد و او را در مسجد خوابیده دید، بدین حال که مقداری ریگ جمع کرده و سرش را روی آن گذاشته، حضرت با پای خود حرکتش داد و فرمود: برخیز ای دابة الارض!مردی از اصحاب عرضه داشت: یا رسول اللَّه (ص) آیا ما هم می‌توانیم رفقای خود را به این نام بنامیم؟ فرمود: نه به خدا سوگند، این نام جز برای او نیست و او همان دابه‌ای است که خدای تعالی در کتابش در باره او فرمود: <span class="aya" rel="27_82" data-words="1-17">و إذا وقع القول علیهم أخرجنا لهم دابة من الأرض تکلمهم أن الناس کانوا بآیاتنا لا یوقنون</span>. </p> <p>آن گاه فرمود: یا علی!چون آخر الزمان می‌شود، خدای تعالی تو را در بهترین صورت بیرون می‌کند، در حالی که با تو است وسیله داغ نهادن و دشمنان خود را با داغ، نشان می‌کنی. </p> <p><span class="phrase">مردی به امام صادق (ع) عرضه داشت: عامه می‌گویند: این آیه شریفه به صورت <em rel="fa_27_82_11-11" data-sentence="70:210">تکلمهم</em> است، یعنی ایشان را جراحت می‌زنی حضرت فرمود: خدا ایشان را در جهنم زخمی کند برای اینکه آیه شریفه از <em rel="fa_27_82_11-11" data-sentence="228:98">کلام</em> می‌باشد، نه از <em rel="fa_27_82_11-11" data-sentence="301:70">کلم</em><span class="footnote" rel="1" title="تفسیر قمی، ج ۲، ص ۱۳۰">*</span>.</span> </p> <p>مؤلف: روایات در این باب از طرق شیعه بسیار زیاد است<span class="footnote" rel="2" title="تفسیر نور الثقلین، ج ۴، ص ۹۸">*</span>. </p> <p>و در مجمع البیان از محمد بن کعب، قرظی، روایت کرده که گفته است: علی  (ع) از دابه در این آیه پرسید، حضرت فرمود: آگاه باشید به خدا سوگند این جنبده‌ای دم‌دار نیست، بلکه ریش دارد<span class="footnote" rel="3" title="مجمع البیان، ج ۷، ص ۲۳۴">*</span>. </p> <p>مؤلف: در این که این دابه چگونه خلقتی دارد، روایات بسیاری است، که حرف‌های عجیب و غریب در آنها آمده و در عین حال با هم متعارض هم هستند، اگر کسی       <code class="page" rel="15,582"/> بخواهد به آنها دست یابد باید به کتب جوامع حدیث مانند الدر المنثور و یا تفاسیر طولانی چون روح المعانی مراجعه کند. </p> <p>و در تفسیر قمی آمده که پدرم از ابن ابی عمیر، از حماد و از امام صادق (ع) روایت کرده که به من فرمود: مردم در باره آیه <span class="aya" rel="27_83" data-words="2-7">یوم نحشر من کل أمة فوجا</span> ، چه می‌گویند؟ گفتم: می‌گویند: این آیه در باره قیامت است، فرمود: نه، این طور که آنان می‌گویند نیست، بلکه در باره رجعت است، مگر خدای تعالی در قیامت از هر امتی فوجی را محشور می‌کند؟ و بقیه آن امت‌ها را رها می‌کند؟ با اینکه خودش فرموده: <span class="aya" rel="18_47" data-words="9-14">و حشرناهم فلم نغادر منهم أحدا</span> - آنان را محشور کردیم و احدی را از قلم نینداختیم ؟<span class="footnote" rel="1" title="تفسیر قمی، ج ۲، ص ۱۳۰-۱۳۱">*</span>. </p> <p>مؤلف: روایات در باب رجعت از طریق شیعه بسیار زیاد است. </p> <p>و در مجمع البیان در ذیل آیه‌ <span class="aya" rel="27_87" data-words="1-5">و یوم ینفخ فی الصور</span> گفته: در معنای صور اختلاف شده، -تا آنجا که می‌گوید-و بعضی گفته‌اند شاخی است که چون بوق در آن می‌دمند. و حدیثی هم بر این معنا آمده است<span class="footnote" rel="2" title="خصال، ص ۱۸۸، ح ۲۵۹">*</span>. </p> <p>باز در همان کتاب در ذیل جمله‌ <span class="aya" rel="27_87" data-words="14-17">إلا من شاء الله</span> گفته: بعضی گفته‌اند: یعنی شهداء، زیرا شهداء هستند که در آن روز فزع و ترسی ندارند و در این باره خبری نیز به طور مرفوع روایت شده است<span class="footnote" rel="3" title="الدر المنثور، ج ۵، ص ۱۸۸">*</span>. </p> <p>و در تفسیر قمی در ذیل جمله‌ <span class="aya" rel="27_88" data-words="11-16">صنع الله الذی أتقن کل شیء</span> می‌گوید: امام فرمود: یعنی فعل خدا که با آن هر چیزی را متقن کرده<span class="footnote" rel="4" title="تفسیر قمی، ج ۲، ص ۱۳۱">*</span>. </p> <h3> <span class="title" rel="27_89"><span class="phrase">چند روایت راجع به مراد از <em rel="fa_27_89_3-3" data-sentence="26:90">حسنه</em> در آیه: <span class="aya" rel="27_89" data-words="1-6">من جاء بالحسنة فله خیر منها</span></span> </span> </h3> <p> و در همین کتاب در تفسیر جمله‌ <span class="aya" rel="27_89-90" data-words="1-20">من جاء بالحسنة فله خیر منها، و هم من فزع یومئذ آمنون، و من جاء بالسیئة فکبت وجوههم فی النار</span> فرموده: منظور از حسنه به خدا سوگند ولایت امیر المؤمنین (ع) و مراد از سیئه به خدا سوگند دشمنی با اوست<span class="footnote" rel="5" title="تفسیر قمی، ج ۲، ص ۱۳۱">*</span>. </p> <p>مؤلف: این روایت از باب جری و تطبیق مصداق بر کلی است، نه اینکه تنها در خصوص ولایت و عداوت آن جناب نازل شده باشد، البته به این مضمون روایات بسیاری وارد شده، که چه بسا ممکن است آنها را به محملی که خواهد آمد حمل نمود. </p> <p>و در خصال از یونس بن ظبیان روایت کرده که گفت: امام صادق جعفر بن محمد  (ع) فرمود: مردم خدای را سه گونه عبادت می‌کنند، یک طبقه او را به خاطر رغبتی       <code class="page" rel="15,583"/> که به ثوابش دارند عبادت می‌کنند و این طبقه عبادتشان عبادت حریصان است، که داعیشان بر عبادت طمع است. دسته دوم، او را عبادت می‌کنند بدین جهت که از آتش او بیمناکند و این عبادت عبادت بردگان است، که داعیشان بر عبادت ترس است، و لیکن من خدا را به خاطر محبتی که به او دارم عبادت می‌کنم و این عبادت کرام است، که داعیشان بر عبادت محبت است که خود مستلزم امنیت است، که خدای تعالی در باره‌شان فرمود: <span class="aya" rel="27_89" data-words="7-12">و هم من فزع یومئذ آمنون</span> و نیز فرموده: <span class="aya" rel="3_31" data-words="1-12">قل إن کنتم تحبون الله فاتبعونی یحببکم الله و یغفر لکم ذنوبکم</span><span class="footnote" rel="1" title="بگو اگر خدای را دوست می‌دارید پیرویم کنید تا خدا نیز شما را دوست بدارد و گناهانتان را بیامرزد سوره آل عمران، آیه ۳۱">*</span>. پس کسی که خدای را دوست بدارد خدا هم دوستش می‌دارد و کسی که خدا دوستش بدارد از ایمنان می‌باشد<span class="footnote" rel="2" title="الدر المنثور، ج ۵، ص ۱۱۹">*</span>. </p> <p>مؤلف: لازمه استدلالی که در این حدیث شده این است که حسنه در آیه شریفه به ولایت تفسیر شود، ولایتی که عبارت است از عبادت خدای تعالی از طریق محبت و باعث است که اراده عبد در اراده خدا فانی گشته، در عوض خدای تعالی هم امور آن بنده را خودش تکفل نموده و در او تصرف نماید و این یکی از دو معنای ولایت علی (ع) است. پس آن جناب صاحب ولایت و اولین کسی است که از این مساله برای امت فتح باب کرد و ممکن است بیشتر روایات وارده در اینکه مراد از حسنه ولایت علی است نیز به همین معنا تفسیر شود. </p> <p>و در الدر المنثور است که ابو الشیخ و ابن مردویه و دیلمی، از کعب بن عجزه از رسول خدا (ص) روایت کرده که در معنای جمله‌ <span class="aya" rel="27_89" data-words="1-6">من جاء بالحسنة فله خیر منها</span> فرمود: منظور از حسنه شهادت به لا اله الا اللَّه است، هم چنان که منظور از سیئه شرک به خداست، که فردا به اولی گفته می‌شود: نجات یافتی و به این گفته می‌شود: هلاک شدی<span class="footnote" rel="3" title="مجمع البیان، ج ۷، ص ۲۳۶">*</span>. </p> <p>مؤلف: این معنا از رسول خدا (ص) به عبارات مختلف و به طرق گوناگونی نقل شده و جا دارد این تفسیر، یعنی تفسیر حسنه به لا اله الا اللَّه مقید شود به سائر احکام شرعیه، که از لوازم توحیدند و گر نه باید تشریع آن احکام لغو باشد،  (خلاصه اینکه معنا ندارد حسنه در آیه منحصر در کلمه توحید بوده باشد). </p> <p>       <code class="page" rel="15,584"/> و در تفسیر قمی در ذیل آیه‌ <span class="aya" rel="27_91" data-words="1-9">إنما أمرت أن أعبد رب هذه البلدة الذی حرمها</span>، فرمود: مقصود مکه است<span class="footnote" rel="1" title="تفسیر قمی، ج ۲، ص ۱۳۱">*</span>. </p> <p>و نیز در همان کتاب از پدرش، از حماد بن عیسی، از حریز، از امام صادق  (ع) روایت کرده که فرمود: روزی که رسول خدا (ص) مکه را فتح کرد، در مسجد الحرام درب خانه کعبه را گشود و دستور داد تا عکسهایی که در آنجا کشیده بودند محو کنند، پس دستها را به چهارچوبه درب گرفت و فرمود: هان ای مردم خدای تعالی از روزی که آسمانها و زمین را آفرید، مکه را محترم کرد، پس مکه حرمتش بستگی دارد به حرمت خدا، که تا روز قیامت ادامه دارد، احدی شکار مکه را فراری ندهد و درختش را نکند و هیچ مکانی از آن را به خود اختصاص ندهد و هیچ افتاده‌ای را بر ندارد مگر آنکه بخواهد به صاحبش برساند. </p> <p>آن گاه عباس عرضه داشت یا رسول اللَّه (ص) بجز چوب أذخر که برای قبر و ساختن خانه لازم است، رسول خدا (ص) فرمود: بله بجز أذخر. </p> <p>مؤلف: این حدیث از طرق اهل سنت نیز روایت شده است. </p> <p>و در الدر المنثور است که ابن مردویه، از ابن مسعود، از رسول خدا (ص) روایت کرده که فرمود: در قرآن کریم هر جا <span class="aya" rel="2_74" data-words="36-41">و ما الله بغافل عما تعملون</span> هست با تاء خوانده می‌شود و هر جا <span class="aya" rel="6_132" data-words="6-11">و ما ربک بغافل عما یعملون</span> هست با یاء خوانده می‌شود<span class="footnote" rel="2" title="مجمع البیان، ج ۷، ص ۲۳۶">*</span>. </p> <p>و الحمد للَّه رب العالمین     </p> ﻿<code class="book" rel="&#x62C; 16"/><code class="page" rel="16,3"/> <h3>جلد شانزدهم</h3> <p> <em>بِسْمِ اَللَّهِ اَلرَّحْمنِ اَلرَّحِیمِ</em>. </p> 
