<h2 class="sura">سوره طارق ، مکی است و هفده آیه دارد </h2><h3 class="ayas">سوره الطارق آیه‌های ۱ تا ۱۷</h3><code class="section" rel="86_1-17"/><h3>ترجمه آیات</h3> <p> <span class="trans" rel="86_0">به نام خدای رحمان و رحیم.  </span><span class="trans" rel="86_1">سوگند به آسمان و به طارق.  «۱» </span><span class="trans" rel="86_2">و تو چه می‌دانی که طارق چیست.  «۲» </span><span class="trans" rel="86_3">ستاره‌ای است که پرده ظلمت را می‌درد.  «۳» </span><span class="trans" rel="86_4"> (سوگند به آن دو که) هیچ انسانی نیست مگر آنکه نگهبانی بر او موکل است.  «۴» </span><span class="trans" rel="86_5">انسان باید نگاه کند که از چه چیز آفریده شده است.  «۵» </span><span class="trans" rel="86_6">از آبی جهنده آفریده شده.  «۶» </span><span class="trans" rel="86_7">که از ما بین استخوانهای پشت و استخوانهای سینه بیرون می‌آید.  «۷» </span><span class="trans" rel="86_8">آن وقت می‌فهمد که خدای تعالی بر خلقت بار دوم او قادر است. <code class="page" rel="20,428"/> «۸» </span><span class="trans" rel="86_9"> روزی که نهفته‌های در باطن انسان ظاهر می‌شود.  «۹» </span><span class="trans" rel="86_10">در آن روز انسان نه نیروی دفاعی دارد و نه یاوری.  «۱۰» </span><span class="trans" rel="86_11">سوگند به آسمان محل تحولات شگرف.  «۱۱» </span><span class="trans" rel="86_12">و سوگند به زمین پر شکاف (که گیاهان و چشمه‌سارها از آن سر بر می‌آورند).  «۱۲» </span><span class="trans" rel="86_13"> (سوگند به این دو که) قرآن سخن جدا سازنده حق از باطل است.  «۱۳» </span><span class="trans" rel="86_14">نه سخن بیهوده و شوخی.  «۱۴» </span><span class="trans" rel="86_15"> (پس) این کفار (بدانند) که اگر به نوعی علیه دعوت تو، کید و حیله می‌کنند.  «۱۵» </span><span class="trans" rel="86_16">من هم به نوعی علیه‌شان کید و حیله می‌کنم.  «۱۶» </span><span class="trans" rel="86_17">پس در هلاکت آنان عجله مکن چند صباحی منتظر باش و اندکی مهلتشان بده.  «۱۷» </span></p>                             <h3>بیان آیات</h3> <p> در این سوره مردم را به معاد انذار کرده، و استدلال کرده به اطلاق قدرت، و سخن را با تاکید ایفاء نموده، و ضمنا به حقیقت آن روز اشاره می‌کند و سوره را با تهدید کفار ختم می‌نماید، و این سوره سیاقی مکی دارد. </p> <h3> <span class="title" rel="86_3"><span class="phrase">معنای <em>طارق</em> و <em rel="fa_86_3_2-2" data-sentence="22:0">ثاقب</em></span> </span> </h3> <p> <span class="aya" rel="86_1-3" data-words="1-11">و السماء و الطارق، و ما أدراک ما الطارق، النجم الثاقب</span> ماده <em>طرق</em> در اصل-به طوری که گفته‌اند-<span class="footnote" rel="1" title="روح المعانی، ج ۳۰، ص ۹۴">*</span> به معنای زدن به شدت است، به طوری که صدایش به گوشها برسد. و <em>مطرقه-چکش</em> را هم به همین جهت مطرقه می‌گویند، و نیز اگر راه را طریق گفته‌اند باز به این مناسبت است که رونده با پا بدان می‌کوبد و صدای پایش به گوشها می‌رسد. ولی به تدریج در پیمودن طریق استعمال شده و در آن شایع گشت، و سپس اختصاص یافت به آمدن از سفر در هنگام شب، و این نیز بدان مناسبت بود که غالبا شخصی که شبانه از راه می‌رسد همه درها را بسته می‌بیند، و ناگزیر در را می‌کوبد، و سپس استعمالش در هر چیزی که شب ظاهر شود شایع گشت، مانند ستارگان که در شب پیدا می‌شوند، و در آیه همین معنا منظور است. </p> <p>و <span class="phrase">کلمه <em rel="fa_86_3_2-2" data-sentence="5:130">ثقب</em> در اصل به معنای دریدن بود، و بعدها به معنای هر چیز نورانی و روشنگر شد، به این مناسبت که چنین چیزی پرده ظلمت را با نور خود می‌درد.</span> و گاهی هم به   <code class="page" rel="20,429"/> معنای بلندی و ارتفاع می‌آید، و از این باب است که می‌گویند: <em>ثقب الطائر</em> یعنی پرنده اوج گرفت، به این مناسبت که با پرواز خود جو بالا را پاره می‌کند. </p> <p>پس اینکه فرمود: <span class="aya" rel="86_1" data-words="1-4">و السماء و الطارق</span> سوگندی است به آسمان و به طارق، و آن گاه طارق را تفسیر کرده به نجم، یعنی ستاره که در شب طلوع می‌کند. و جمله‌ <span class="aya" rel="86_2" data-words="1-5">و ما أدراک ما الطارق</span> امر آن را بزرگ داشته، می‌فهماند که به چیز بزرگی سوگند یاد کرده. و جمله‌ <span class="aya" rel="86_3" data-words="1-2">النجم الثاقب</span> بیان طارق است، و جمله در معنای جواب استفهام تقدیری است، گویا وقتی فرموده: تو نمی‌دانی که طارق چیست!شخصی پرسیده: چیست؟ فرموده: <span class="aya" rel="86_3" data-words="1-2">النجم الثاقب</span>. </p> <h3> <span class="title" rel="86_1 86_2 86_3 86_4 86_5 86_6 86_7 86_8 86_9 86_10 86_11 86_12 86_13 86_14 86_15 86_16 86_17">مراد از اینکه فرمود: هیچ نفسی نیست جز اینکه بر آن حافظی است </span> </h3> <p> <code class="aya" rel="86_4"/> <span class="aya" rel="86_4" data-words="1-6">إن کل نفس لما علیها حافظ</span> این جمله جواب قسم است، و کلمه <em>لما</em> در آن به معنای <em>الا</em> است، و معنای آیه این است که: هیچ نفسی نیست الا اینکه نگهبانی بر او موکل است. و <span class="phrase">مراد از موکل شدن نگهبانی برای حفظ نفس، این است که فرشتگانی اعمال خوب و بد هر کسی را می‌نویسند، و به همان نیت و نحوه‌ای که صادر شده می‌نویسند، تا بر طبق آن در قیامت حساب و جزا داده بشوند، پس منظور از <em rel="fa_86_4_6-6" data-sentence="199:355">حافظ</em> ، فرشته، و منظور از <em rel="fa_86_4_6-6" data-sentence="275:320">محفوظ</em> عمل آدمی است، هم چنان که در جای دیگر فرموده: <span class="aya" rel="82_10-12" data-words="1-9">و إن علیکم لحافظین، کراما کاتبین، یعلمون ما تفعلون</span><span class="footnote" rel="1" title="و به درستی بر هر یک از شما حافظانی موکلند، حافظانی بزرگوار و نویسنده، آنچه شما انجام دهید می‌دانند سوره انفطار، آیه ۱۲">*</span>.</span> </p> <p>و بعید نیست که مراد از حفظ نفس، حفظ خود نفس و اعمال آن باشد، و منظور از حافظ، جنس آن بوده باشد، که در این صورت چنین افاده می‌کند که جانهای انسانها بعد از مردن نیز محفوظ است، و با مردن نابود و فاسد نمی‌شود، تا روزی که خدای سبحان بدنها را دوباره زنده کند، در آن روز جانها به کالبدها برگشته دوباره انسان بعینه و شخصه همان انسان دنیا خواهد شد، آن گاه طبق آنچه اعمالش اقتضا دارد جزا داده خواهد شد، چون اعمال او نیز نزد خدا محفوظ است، چه خیرش و چه شرش. </p> <p>بسیاری از آیات قرآن که دلالت بر حفظ اشیا دارد این نظریه را تایید می‌کند، مانند آیه‌ <span class="aya" rel="32_11" data-words="1-7">قل یتوفاکم ملک الموت الذی وکل بکم</span><span class="footnote" rel="2" title="بگو ملک الموتی که موکل بر شما است شما را تحویل می‌گیرد سوره الم سجده، آیه ۱۱">*</span>، و آیه‌ <span class="aya" rel="39_42" data-words="1-16">الله یتوفی الأنفس حین موتها و التی لم تمت فی منامها فیمسک التی قضی علیها الموت</span><span class="footnote" rel="3" title="خداست که جانها را در حین مرگش می‌گیرد، و نیز جانهایی را که هنوز نمرده و به خواب می‌رود می‌گیرد، اگر اجلش رسیده باشد دیگر به بدنش بر نمی‌گرداند، و نزد خود نگه می‌دارد سوره زمر،">*</span>. </p> <p>       <code class="page" rel="20,430"/> ظاهر آیه‌ای که در سوره انفطار بود و می‌گفت وظیفه ملائکه حافظ حفظ نامه‌های اعمال است، با این نظریه منافات ندارد، برای اینکه حفظ جانها هم مصداقی از نوشتن نامه است، هم چنان که از آیه‌ <span class="aya" rel="45_29" data-words="6-11">إنا کنا نستنسخ ما کنتم تعملون</span><span class="footnote" rel="1" title="ما آنچه را شما انجام می‌دادید می‌نوشتیم، سوره جاثیه، آیه ۲۹">*</span> به بیانی که در تفسیرش گذشت این معنا استفاده می‌شود. </p> <p>با این بیان دیگر جایی برای اعتراضی که شده باقی نمی‌ماند، و آن اعتراض به کسانی شده که به اطلاق قدرت خدای تعالی استدلال کرده‌اند بر مساله معاد، و گفته‌اند: وقتی قدرت خدای تعالی مطلق است چرا نتواند مردم را در آخرت دوباره زنده کند، معترضین، اعتراض کرده‌اند ما هم قدرت خدای تعالی را مطلق می‌دانیم، ولی خدای تعالی به ایجاد ممکن الوجود قادر است، و قدرتش هیچ قید و شرطی ندارد، نه ممتنع الوجود (نظیر اجتماع دو نقیض و یا اجتماع دو ضد)، که خودش وجود پذیر نیست، و اعاده انسان بعینه از محالات است، و محال تحقق و هستی نمی‌پذیرد چون انسانی که می‌خواهد در آخرت خلق شود مثل انسان دنیوی است، نه عین او که در دنیا بود، و معلوم است که مثل من غیر از خود من است. </p> <p>جوابی که گفتیم از بیان ما استفاده می‌شود این است که: شخصیت یک انسان به نفس و یا به عبارت دیگر به روح او است، نه به بدن او<span class="footnote" rel="2" title="به شهادت اینکه می‌دانیم یک بدن هشتاد ساله در مدت عمرش چند بار تحلیل می‌رود، و اجزا و سلولهایش می‌میرد، و مجددا سلولهای دیگری جای آنها را پر می‌کند، و مع ذلک این شخص هشتاد ساله همان شخصی است که از فلان پدر و فلان مادر در فلان روز به دنیا آمده بود، &lt;em&gt;مترجم&lt;/em&gt; ">*</span>، در آخرت هم وقتی خدای تعالی بدن فلان شخص را خلق کرد، و نفس و یا به عبارتی روح او را در آن بدن دمید قطعا همان شخصی خواهد شد که در دنیا به فلان اسم و رسم و شخصیت شناخته می‌شد، هر چند که بدنش با صرفنظر از نفس، عین آن بدن نباشد بلکه مثل آن باشد. </p> <h3> <span class="title" rel="86_1 86_2 86_3 86_4 86_5 86_6 86_7 86_8 86_9 86_10 86_11 86_12 86_13 86_14 86_15 86_16 86_17">شخصیت انسان به نفس و روح او است و لذا انسانی که در قیامت اعاده می‌شود عین همان انسان دنیوی است نه مثل او</span> </h3> <p> <code class="aya" rel="86_5"/> <span class="aya" rel="86_5" data-words="1-4">فلینظر الإنسان مم خلق</span> یعنی انسان باید بیندیشد که از چه خلق شده، و مبدأ خلقتش چه بوده و چه چیزی به دست خدای تعالی به این صورت انسانی در آمده؟ جمله مورد بحث به خاطر اینکه حرف <em>فاء</em> در اولش آمده متفرع بر آیه قبلی، و نتیجه‌گیری از مطلبی است که فحوایش با کمک سیاق بر آن دلالت دارد، و حاصل معنا چنین است: وقتی معلوم شد هر نفسی به ذات و اعمالش نزد خدا محفوظ است، و هیچ چیز از     <code class="page" rel="20,431"/> او فانی و از اعمال او فراموش نمی‌شود، پس انسان باید بپذیرد که به زودی به سوی پروردگارش بر می‌گردد، و طبق آنچه کرده جزا داده می‌شود، و این برگشتن را بعید نشمارد، و اگر می‌خواهد بفهمد که هیچ بعید نیست و به معاد یقین پیدا کند نظر کند به خلقت نخستینش، و به یاد آورد روزی را که قطره‌ای آب جهنده بود، که از فضای ما بین استخوانهای پشت و استخوانهای سینه خارج می‌شود. </p> <p>خوب، همان کسی که آن آب را توانست به صورت انسان امروز در آورد، چرا نتواند با همان قدرت کامله‌اش بعد از مردن دوباره او را برگرداند؟ ! در این دو آیه کلمه <em>خلق</em> به صیغه مجهول (خلق شده) آمده، و نام فاعل را که خدای سبحان است نبرده، و این اشاره است به اینکه از شدت ظهور لازم نبوده که نام او برده شود، همه می‌دانند که خالق این خلق شده خدا است. </p> <p><code class="aya" rel="86_6"/> <span class="aya" rel="86_6" data-words="1-4">خلق من ماء دافق</span> آبی را که با سرعت و فشار جریان داشته باشد آب دافق گویند، که در اینجا منظور نطفه آدمی است، که با فشار از پشت پدر به رحم مادر منتقل می‌شود، و این جمله جواب از استفهامی تقدیری است که جمله‌ <span class="aya" rel="86_5" data-words="3-4">مم خلق</span> آن را می‌فهماند (و آن همین است که بعد از اندیشیدن، از خود می‌پرسد من از چه خلق شده‌ام؟ جوابش هم جمله مورد بحث است که می‌فرماید از آبی جهنده). </p> <h3> <span class="title" rel="86_7"><span class="phrase">استدلال بر قدرت خدا بر احیاء اموات به خلقت انسان از آبی جهنده که از بین <em rel="fa_86_7_4-4" data-sentence="72:29">صلب</em> و <em rel="fa_86_7_6-6" data-sentence="127:12">ترائب</em> خارج می‌شود</span></span> </h3> <p> <code class="aya" rel="86_7"/> <span class="aya" rel="86_7" data-words="1-6">یخرج من بین الصلب و الترائب</span> <span class="phrase">کلمه <em rel="fa_86_7_4-4" data-sentence="5:89">صلب</em> به معنای پشت، و کلمه <em rel="fa_86_7_6-6" data-sentence="78:53">ترائب</em> جمع <em>تریبه</em> است که به معنای استخوان سفید است.</span> </p> <p>مفسرین در توجیه این آیه اختلافی عجیب به راه انداخته‌اند، و ظاهرا منظور از جمله <span class="aya" rel="86_7" data-words="3-6">بین الصلب و الترائب</span> این است که: منی از نقطه محصوری از بدن خارج می‌شود که آن نقطه بین استخوانهای پشت و استخوانهای سینه قرار دارد. </p> <p>البته این را یاد آور شویم که مراغی صاحب تفسیر معروف به <em>مراغی</em><span class="footnote" rel="1" title="تفسیر مراغی، ج ۳۰، ص ۱۱۲-۱۱۵">*</span> در ذیل این آیه از بعضی اطباء توجیه دقیق و علمی برای این آیه نقل کرده اگر کسی بخواهد می‌تواند به آنجا مراجعه کند. </p> <p><code class="aya" rel="86_8"/> <span class="aya" rel="86_8" data-words="1-4">إنه علی رجعه لقادر</span> کلمه <em>رجع</em> به معنای برگرداندن است، و ضمیر <em>انه</em> به خدای تعالی بر می‌گردد،   <code class="page" rel="20,432"/> و اگر به آوردن ضمیر اکتفاء کرد، و با اینکه مقام، مقام اظهار بود نام مقدس اللَّه را ذکر نکرد، برای این بود که از شدت ظهور فرقی میان اظهار و اضمار نبود، نظیر کلمه <em>خلق</em> که مجهول آورده شد. </p> <p>و معنای عبارت این است که: آن کسی که انسان را از آبی به چنین صفت آفریده قادر بر اعاده او و زنده کردنش بعد از مرگ، و اعاده بدنی مثل بدن دنیائیش هست، چون قدرت بر هر چیز قدرت بر مثل آن نیز هست، و این قاعده معروف و مسلم است که حکم امثال در آنچه شده و آنچه نشده یکسان است. </p> <h3> <span class="title" rel="86_9">وجه تسمیه قیامت به <span class="aya" rel="86_9" data-words="1-3">یوم تبلی السرائر</span> </span> </h3> <p> <code class="aya" rel="86_9"/> <span class="aya" rel="86_9" data-words="1-3">یوم تبلی السرائر</span> <span class="phrase">کلمه <em rel="fa_86_9_1-1" data-sentence="5:196">یوم</em> ظرف است برای رجع، و <em>سریره</em> عبارت است از هر چیزی که انسان در دل خود پنهان می‌کند، و کلمه <em>بلاء</em> که فعل <em rel="fa_86_9_2-2" data-sentence="175:65">تبلی</em> مشتق از آن است به معنای آزمایش و نیز شناسایی و کشف نهانی‌ها است.</span> </p> <p>در نتیجه معنای آیه این است که: رجع در روزی است که آنچه از عقاید و آثار اعمال که انسانها پنهان کرده بودند، چه خیرش و چه شرش به مورد آزمایش و شناسایی قرار می‌گیرد، و زرگر اعمال و عقاید آنها را در بوته زرگری خود می‌آزماید، تا معلوم شود کدام صالح و کدام فاسد بوده و کدام خالص و کدام دارای ناخالصی و عیار است و بر طبق آن صاحبش را جزا می‌دهد، پس آیه مورد بحث در معنای آیه زیر است: <span class="aya" rel="2_284" data-words="10-19">إن تبدوا ما فی أنفسکم أو تخفوه یحاسبکم به الله</span><span class="footnote" rel="1" title="اگر اظهار کنید آنچه در باطن دارید، و اگر پنهانش سازید، خدای تعالی طبق همان به حساب شما می‌رسد سوره بقره، آیه ۲۸۴">*</span>. </p> <p><code class="aya" rel="86_10"/> <span class="aya" rel="86_10" data-words="1-7">فما له من قوة و لا ناصر</span> یعنی نه خودش نیرویی دارد تا عذاب خدا را از خود دفع کند، و نه یاوری دارد که او از وی دفاع کند، و خلاصه در روز رجع برای هیچ کس هیچ قدرتی نیست، نه از ناحیه خودش، و نه از ناحیه دیگران. </p> <p><code class="aya" rel="86_11"/><code class="aya" rel="86_12"/> <span class="aya" rel="86_11-12" data-words="1-8">و السماء ذات الرجع، و الأرض ذات الصدع</span> این دو جمله دو سوگند است بعد از سوگندهای اول سوره، تا امر قیامت و بازگشت به سوی خدای تعالی را تاکید کند، و مراد از <em>آسمان صاحب رجع</em> ، همین تحولاتی است که در آسمان برای ما محسوس است، ستارگان و اجرامی در یک طرف آن غروب و از طرف دیگر   <code class="page" rel="20,433"/> دوباره طلوع می‌کنند. </p> <p>بعضی<span class="footnote" rel="1" title="روح المعانی، ج ۳۰، ص ۹۹-۱۰۰">*</span> گفته‌اند: منظور از رجع آسمان، باریدن آن است، و مراد از <em>زمین صاحب صدع</em> شکافتن زمین و روییدن گیاهان از آن است، و مناسبت این دو سوگند با مساله معاد بر کسی پوشیده نیست<span class="footnote" rel="2" title="هم چنان که در سوره حج آیه ۵ صریحا مساله معاد را به روییدن گیاهان در بهار تشبیه کرده است، &lt;em&gt;مترجم&lt;/em&gt; ">*</span>. </p> <h3> <span class="title" rel="86_13">وصف <span class="phrase">قرآن به اینکه <em rel="fa_86_13_2-3" data-sentence="14:24">قول فصل</em> است و <em>هزل نیست</em></span> </span> </h3> <p> <code class="aya" rel="86_13"/><code class="aya" rel="86_14"/> <span class="aya" rel="86_13-14" data-words="1-7">إنه لقول فصل، و ما هو بالهزل</span> <span class="phrase">کلمه <em rel="fa_86_13_3-3" data-sentence="5:222">فصل</em> به معنای جدا کردن دو چیز از هم است، به طوری که بین آن دو فاصله‌ای پیدا شود، و با اینکه قرآن قول فاصل و جدا سازنده است، اگر آن را قول فصل خوانده، از باب <em>زید عدل</em> است، و <em rel="fa_86_14_4-4" data-sentence="235:33">هزل</em> به معنای شوخی است، در مقابل جدی.</span> </p> <p>و این دو آیه جواب قسم است و ضمیر <em>انه</em> به قرآن بر می‌گردد، و معنایش این است که: به آسمانی چنان و زمینی چنین سوگند، که قرآن سخنی جدا سازنده بین حق و باطل است، و کلامی خالی از جد، و صرف شوخی نیست، آنچه را قرآن ثابت می‌کند حق محض است، که شکی در آن نیست، و چون حق است هیچ باطلی نمی‌تواند آن را باطل سازد، و هر باطلی در صدد ابطال آن بر آید باطل بدون تردید است، پس خبری هم که از قیامت و بازگشت داده حق است و در آن شکی نیست. </p> <p>ولی بعضی<span class="footnote" rel="3" title="مجمع البیان، ج ۱۰، ص ۴۷۲">*</span> گفته‌اند: ضمیر نامبرده به مطلب قبلی یعنی خبر رجوع و معاد بر می‌گردد. ولی وجه سابق وجیه‌تر است. </p> <p><code class="aya" rel="86_15"/><code class="aya" rel="86_16"/> <span class="aya" rel="86_15-16" data-words="1-6">إنهم یکیدون کیدا، و أکید کیدا</span> یعنی کفار با کفرشان و انکار معادشان همه در این فکرند که با حیله‌هایی نور خدا را خاموش و دعوت تو را باطل سازند، و من هم علیه ایشان حیله می‌کنم، و حیله خدای تعالی همین است که ایشان را به دشمنی با سعادت خود وا می‌دارد، استدراج می‌کند می‌فرماید: مال و اولاد بیشتری می‌دهم، بر دلهایشان مهر می‌زنم، و گمراهشان می‌کنم، و بر گوش و چشمشان پرده می‌افکنم، این چنین حیله می‌کنم، تا در آخر به سوی عذاب روز قیامتش بکشانم. </p> <p><code class="aya" rel="86_17"/> <span class="aya" rel="86_17" data-words="1-4">فمهل الکافرین أمهلهم رویدا</span> کلمه <em>تمهیل</em> مصدر باب تفعیل است که فعل امر <em>مهل</em> مشتق از آن است، به       <code class="page" rel="20,434"/> معنای امهال، یعنی مهلت دادن، و خلاصه هر دو لفظ به یک معنا است، اما اولی که باب تفعیل است تدریج را می‌رساند، و دومی که از باب افعال است یکبارگی را. و <span class="phrase">کلمه <em rel="fa_86_17_4-4" data-sentence="5:20">روید</em>  به معنای اندک است.</span> </p> <p>و معنای آیه این است که: وقتی می‌بینی آنها کید و حیله‌گریهایی دارند، و من نیز حیله‌هایی دارم به عین آنچه آنها حیله‌اش می‌خوانند، و با در نظر داشتن اینکه خدای تعالی بر کار خود غالب و مسلط است ، پس تو منتظر عذاب آنان باش، و در باره آنان عجله مکن، کمی مهلتشان بده که به زودی آنچه در تهدیدشان وعده دادم خواهد آمد، چون هر آینده‌ای نزدیک است. و <span class="phrase">در اینکه اول تعبیر فرمود به <em>مهل-مهلت بده</em> که چون باب تفعیل است تدریج را می‌رساند، و در نوبت دوم تعبیر کرد به <em>امهل</em> که گفتیم یک‌بارگی را می‌رساند، و  <em>امهل</em> را مقید به قید <em rel="fa_86_17_4-4" data-sentence="194:323">رویدا</em> کرد، لطافتی است که بر کسی پوشیده نیست<span class="footnote" rel="1" title="توضیح اینکه کلمه و فرمان &lt;em&gt;مهل&lt;/em&gt; مربوط به سراپای زندگی کفار است، که گفتیم هر آینده‌ای نزدیک است، و فرمان &lt;em&gt;امهل&lt;/em&gt; مربوط به تک تک تکذیب‌ها و نافرمانیها و کارشکنی‌های آنان است، &lt;em&gt;مترجم&lt;/em&gt; ">*</span>.</span> </p> <h3>بحث روایتی‌ <span class="title" rel="86_9"> (روایاتی در ذیل برخی آیات گذشته از جمله‌ <span class="aya" rel="86_9" data-words="1-3">یوم تبلی السرائر</span> و <em>أنه لقول فصل</em>) </span> </h3> <p> <span class="phrase">در تفسیر قمی در ذیل جمله‌ <span class="aya" rel="86_4" data-words="1-6">إن کل نفس لما علیها حافظ</span> آمده که منظور از  <em rel="fa_86_4_6-6" data-sentence="122:86">حافظ</em> ، ملائکه است<span class="footnote" rel="2" title="مجمع البیان، ج ۱۰، ص ۴۷۲">*</span>.</span> </p> <p>و در همان کتاب در ذیل آیه‌ <span class="aya" rel="86_6" data-words="1-4">خلق من ماء دافق</span> آمده که: منظور نطفه است، که با قوت خارج می‌شود. و در ذیل آیه‌ <span class="aya" rel="86_7" data-words="1-6">یخرج من بین الصلب و الترائب</span> آمده: یعنی صلب مرد، و ترائب زن که همان سینه او است<span class="footnote" rel="3" title="تفسیر قمی، ج ۲، ص ۴۱۵">*</span>. </p> <p>مؤلف: این روایت صرفنظر از اینکه شخص امام را معرفی نکرده، و تنها گفته است:  <em>فرمود</em> ، و صرفنظر از اینکه سندش افتاده، خود مضمونش هم خالی از اشکال نیست. </p> <p>و نیز در تفسیر قمی در ذیل آیه‌ <span class="aya" rel="86_9" data-words="1-3">یوم تبلی السرائر</span> فرموده یعنی ظاهر می‌شود از سریره‌ها<span class="footnote" rel="4" title="تفسیر قمی، ج ۲، ص ۴۱۵">*</span>. </p> <p>و در مجمع البیان آمده که روایتی با حذف اواخر سند از ابی درداء رسیده که گفت: رسول خدا (ص) فرمود: خدای تعالی چهار چیز را برای خلقش ضمانت     <code class="page" rel="20,435"/> کرده، که هدر نرود، و آن اثر نماز و زکات و روزه رمضان و غسل جنابت است، و همین است سرائری که خدای تعالی درباره‌اش فرمود: <span class="aya" rel="86_9" data-words="1-3">یوم تبلی السرائر</span><span class="footnote" rel="1" title="مجمع البیان، ج ۱۰، ص ۴۷۱">*</span>. </p> <p>مؤلف: و شاید این از قبیل ذکر بعضی از مصادیق است، هم چنان که روایت بعدی این احتمال را تایید می‌کند. </p> <p>و در همان کتاب از معاذ بن جبل روایت شده که گفت: از رسول خدا (ص) پرسیدم: منظور از این سرائر که خدای تعالی بندگان خود را با آن ابتلاء می‌کند چیست؟ فرمود: سرائر شما همان اعمال شما است از نماز و روزه و زکات و وضو و غسل جنابت، و هر واجب دیگر (پس ذکر شده‌های در روایت قبلی عنوان مثال را دارد)، برای اینکه همه اعمال شما سرائر و پنهانی است، چون هر کسی می‌تواند بگوید نماز خوانده‌ام در حالی که نخوانده باشد، و اگر بخواهد می‌تواند بگوید وضو گرفته‌ام در حالی که نگرفته باشد، پس همه اعمال شما نزد خدا محفوظ و خدا ضامن آن است، و روز <span class="aya" rel="86_9" data-words="2-3">تبلی السرائر</span> واقعیت آنها آشکار می‌گردد<span class="footnote" rel="2" title="تفسیر قمی، ج ۲، ص ۴۱۵">*</span>. </p> <p>و در تفسیر قمی در ذیل آیه‌ <span class="aya" rel="86_10" data-words="1-7">فما له من قوة و لا ناصر</span> آمده: یعنی هیچ نیرویی ندارد که با آن به سوی خالقش نزدیک شود، و هیچ ناصری ندارد که اگر خدا عذاب او را بخواهد او را یاری کند<span class="footnote" rel="3" title="تفسیر قمی، ج ۲، ص ۴۱۶">*</span>. </p> <p>و باز در همان کتاب است که در ذیل جمله‌ <span class="aya" rel="86_11" data-words="1-4">و السماء ذات الرجع</span> فرمود: یعنی دارای باران و <span class="aya" rel="86_12" data-words="1-4">و الأرض ذات الصدع</span> یعنی دارای گیاه<span class="footnote" rel="4" title="تفسیر قمی، ج ۲، ص ۴۱۶">*</span>. </p> <p>و در مجمع البیان در ذیل جمله‌ <span class="aya" rel="86_13" data-words="1-3">إنه لقول فصل</span> آمده یعنی قرآن بین حق و باطل را از راه روشنگری هر یک جدایی می‌اندازد، و این معنا از امام صادق (ع) روایت شده<span class="footnote" rel="5" title="مجمع البیان، ج ۱۰، ص ۴۷۲">*</span>. </p> <p>و در الدر المنثور است که ابن ابی شیبه، دارمی، ترمذی، محمد بن نصر، و ابن انباری (در کتاب مصاحف)، از حارث اعور روایت کرده‌اند که گفت: داخل مسجد شدم و دیدم که مردم دچار ورطه بگومگوها شده‌اند، نزد علی شدم و جریان را باز گفتم، از در تعجب پرسید راستی آنچه نباید می‌کردند کردند؟ ! آن گاه فرمود: من از رسول خدا (ص) شنیدم می‌فرمود به زودی         <code class="page" rel="20,436"/> فتنه‌ای به پا می‌شود عرضه داشتم چاره خلاصی از آن چیست یا رسول اللَّه؟ فرمود: تمسک به کتاب خدا، که در آن خبر امت‌های قبل از شما و مردم بعد از شما و حکم در ما بین شما است، کتاب خدا که جدا ساز حق از باطل است، همه‌اش حق است و جدی، نه شوخی، هر جباری که کتاب خدا را پشت سر اندازد خدا کمرش را می‌شکند، و هر کس به پیروی هوای نفسش به دنبال غیر قرآن رود خدا گمراهش می‌سازد، کتاب خدا حبل متین خدا و ذکر حکیم و صراط مستقیم است، کتاب خدا بازیچه هواها نمی‌شود، و دانشمندان از معارفش سیر نمی‌گردند گرونده به آن از هر زبانی که باشد در باره آن دچار اشتباه نمی‌شود، و از اینکه دشمنان آن را رد کنند کهنه نمی‌گردد، و عجائبش تمام شدنی نیست، قرآن همان کتابی است که وقتی جن آن را شنید چاره‌ای جز این ندید که بگوید: <span class="aya" rel="72_1-2" data-words="10-16">إنا سمعنا قرآنا عجبا، یهدی إلی الرشد</span>، هر کس به حکم قرآن سخن گوید راست گفته، و هر کس به حکم آن حکم کند عدالت ورزیده، و هر کس به دستوراتش عمل کند پاداش داده می‌شود، و هر کس را به سوی قرآنش بخوانند به صراط مستقیمش هدایت کرده‌اند<span class="footnote" rel="1" title="الدر المنثور، ج ۶، ص ۳۳۷">*</span>. </p> <p>مؤلف: قریب به این معنا از معاذ بن جبل از رسول خدا (ص) و مختصر آن از ابن مردویه از علی (ع) نقل شده<span class="footnote" rel="2" title="الدر المنثور، ج ۶، ص ۳۳۷">*</span>. </p> 
