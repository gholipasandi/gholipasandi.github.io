<h3 class="ayas">سوره الفتح آیه‌های ۸ تا ۱۰</h3><code class="section" rel="48_8-10"/><h3>ترجمه آیات</h3> <p> <span class="trans" rel="48_8">ما تو را فرستادیم تا شاهد امت باشی و امت را بشارت و انذار دهی.  «۸» </span><span class="trans" rel="48_9">تا شما امت به خدا و رسول ایمان آورده او را یاری و احترام کنید و صبح و شام تسبیحش گویید.  «۹» </span><span class="trans" rel="48_10">به درستی آنهایی که با تو بیعت می‌کنند جز این نیست که با خدا بیعت می‌کنند چون دست خدا بالای دستشان است بنا بر این هر کس بیعت خود را بشکند علیه خودش شکسته و هر کس وفا کند به عهدی که با خدا بر سر آن پیمان بسته خدای تعالی خیلی زود پاداش عظیمی به او می‌دهد.  «۱۰» </span></p>   <h3>بیان آیات</h3> <p> این چند آیه، فصل دوم از آیات سوره است که در آن خدای سبحان پیامبر خود را از در تعظیم و تکریم چنین معرفی می‌کند که او را به عنوان شاهد و مبشر و نذیر فرستاده، اطاعت او<code class="page" rel="18,408"/> اطاعت خدا، و بیعت با او بیعت با خدا است. </p> <p>فصل اول سوره در این مقام بود که بر پیامبر خود منت بگذارد به اینکه فتح و مغفرت و اتمام نعمت و هدایت و نصرت ارزانیش داشته، و بر مؤمنین منت بگذارد به اینکه سکینت را بر دلهایشان افکنده، و در نتیجه داخل بهشتشان می‌کند، و نیز مشرکین و منافقین را تهدید کند به غضب و لعنت و آتش. </p> <p> <span class="aya" rel="48_8" data-words="1-7">إنا أرسلناک شاهدا و مبشرا و نذیرا</span> مراد از شاهد بودن آن جناب، شهادتش بر اعمال امت، یعنی بر ایمان و کفر و عمل صالح و طالح آنها است. و مساله شهادت رسول خدا (ص) در قرآن کریم مکرر آمده، و قبلا بحث مفصل پیرامون معنای این شهادت گذشت، و گفتیم که مراد از آن شهادت حمل در دنیا است، و اما اداء شهادتها جایش در آخرت است. </p> <p>و مبشر بودن آن جناب به این بود که افراد با ایمان و با تقوی را به قرب خدا و ثواب جزیل او بشارت می‌داد. و نذیر بودنش بدین جهت بود که کفار و اعراض کنندگان را به عذاب دردناک خدا انذار و تخویف می‌کرد. </p> <p><code class="aya" rel="48_9"/> <span class="aya" rel="48_9" data-words="1-13">لتؤمنوا بالله و رسوله و تعزروه و توقروه و تسبحوه بکرة و أصیلا</span> در قرائت مشهور همه فعلهای چهارگانه با <em>تاء</em> که علامت خطاب است قرائت شده. </p> <p>و در قرائت ابن کثیر و ابو عمرو با <em>یاء</em> که علامت غیبت است قرائت شده، و قرائت این دو با سیاق مناسب‌تر است<span class="footnote" rel="1" title="روح المعانی، ج ۲۶، ص ۹۶">*</span>. </p> <p>و به هر حال لام در جمله <em>لتؤمنوا</em> لام تعلیل است، می‌فرماید: اگر ما تو را به عنوان شاهد و مبشر و نذیر فرستادیم برای این بود که به خدا و رسولش ایمان بیاورید.  (و بنا بر قرائت دوم: ایمان بیاورند). </p> <p>و <span class="phrase"><em>تعزیر</em> که مصدر <em rel="fa_48_9_6-6" data-sentence="23:135">تعزروه</em> است-به طوری که گفته‌اند<span class="footnote" rel="2" title="مفردات راغب، ماده &lt;em&gt;بیع&lt;/em&gt; ">*</span> -به معنای نصرت است.</span> و <span class="phrase"><em>توقیر</em> که مصدر <em rel="fa_48_9_8-8" data-sentence="23:302">توقروه</em> است به معنای تعظیم است، هم چنان که در جای دیگر فرموده: <span class="aya" rel="71_13" data-words="1-6">ما لکم لا ترجون لله وقارا</span><span class="footnote" rel="3" title="چرا برای خدا وقاری امید نمی‌دارید سوره نوح، آیه ۱۳">*</span>، و ظاهرا ضمیرهایی که در سه فعل آیه آمده همه به خدای تعالی برمی‌گردد.</span> و معنای آیه این است که: ما تو را به عنوان شاهد و مبشر و نذیر فرستادیم تا مردم به خدا و رسولش ایمان آورند، و او را با دست و زبان یاری کنند و تعظیم و     <code class="page" rel="18,409"/> تسبیح-که منظور تسبیح در نماز است-بنمایند هم در بامدادان و هم در عصر. </p> <p>ولی <span class="phrase">بعضی از مفسرین<span class="footnote" rel="1" title="هر کس رسول را اطاعت کند در حقیقت خدا را اطاعت کرده سوره نساء، آیه ۸۰">*</span> گفته‌اند: ضمیر در دو فعل <em rel="fa_48_9_6-6" data-sentence="156:97">تعزروه</em> و <em rel="fa_48_9_8-8" data-sentence="215:79">توقروه</em> به رسول خدا (ص) برمی‌گردد، و ضمیر در <em rel="fa_48_9_10-10" data-sentence="309:26">تسبحوه</em> به خدای تعالی عود می‌کند.</span> ولی یک نکته این توجیه را موهون می‌سازد و آن اتحاد سیاق است که با وحدت سیاق نمی‌شود مرجع ضمائر را مختلف کرد. </p> <h3> <span class="title" rel="48_8 48_9 48_10">معنای <em>بیعت</em> و اینکه بیعت با پیامبر (ص) بیعت با خدا است</span> </h3> <p> <code class="aya" rel="48_10"/> <span class="aya" rel="48_10" data-words="1-10">إن الذین یبایعونک إنما یبایعون الله ید الله فوق أیدیهم...</span> کلمه <em>بیعت</em> یک نوع پیمان است که بیعت کننده خود را مطیع بیعت شونده می‌سازد. راغب در مفردات می‌گوید: وقتی می‌گویند با سلطان بیعت کرد که بیعتش متضمن بذل طاعت باشد، البته طاعت به قدر مقدور<span class="footnote" rel="2" title="آنان تو را تکذیب نمی‌کنند، بلکه ستمکاران آیات خدا را تکذیب می‌کنند سوره انعام، آیه ۳۳">*</span>. </p> <p>و این کلمه از ماده <em>بیع</em> -که معنای معروفی دارد-گرفته شده، و چون رسم عرب (و همچنین در ایران) این بود که وقتی می‌خواستند معامله را قطعی کنند، به یکدیگر دست می‌دادند، و گویا با این عمل مساله نقل و انتقال را نشان می‌دادند-چون نتیجه نقل و انتقال که همان تصرف است بیشتر بدست ارتباط دارد-لذا دست به دست یکدیگر می‌زدند، و به همین جهت دست زدن به دست دیگری در هنگام بذل اطاعت را <em>مبایعه</em> و <em>بیعت</em>  می‌خواندند، و حقیقت معنایش این بود که بیعت کننده دست خود را به بیعت شونده می‌بخشید، و به سلطان بیعت شونده می‌گفت: این دست من مال تو است، هر کاری می‌خواهی با آن انجام بده. </p> <p>پس اینکه فرمود: <span class="aya" rel="48_10" data-words="1-5">إن الذین یبایعونک إنما یبایعون</span> در حقیقت می‌خواهد بیعت با رسول خدا (ص) را به منزله بیعت با خدا قلمداد کند، به این ادعاء که این همان است، هر اطاعتی که از رسول خدا (ص) بکنند در حقیقت از خدا کرده‌اند، چون طاعت او طاعت خدا است. آن گاه همین نکته را در جمله‌ <span class="aya" rel="48_10" data-words="7-10">ید الله فوق أیدیهم</span> بیشتر بیان و تاکید کرده می‌فرماید: دست او دست خدا است. هم چنان که در آیه: <span class="aya" rel="8_17" data-words="7-15">و ما رمیت إذ رمیت و لکن الله رمی</span><span class="footnote" rel="3" title="تو سنگریزه نینداختی وقتی انداختی، بلکه خدا انداخت سوره انفال، آیه ۱۷">*</span> نیز دست او را دست خدا خوانده است. </p> <p>و در اینکه کارها و خصائص رسول خدا (ص) کار خدا و شأن       <code class="page" rel="18,410"/> خدا است، آیات بسیاری در قرآن عزیز آمده، مانند آیه‌ <span class="aya" rel="4_80" data-words="1-6">من یطع الرسول فقد أطاع الله</span><span class="footnote" rel="1" title="عیون اخبار الرضا، ج ۱، ص ۹۳">*</span> و آیه <span class="aya" rel="6_33" data-words="7-15">فإنهم لا یکذبونک و لکن الظالمین بآیات الله یجحدون</span><span class="footnote" rel="2" title="ارشاد مفید، ص ۳۱۱">*</span>، و آیه‌ <span class="aya" rel="3_128" data-words="1-5">لیس لک من الأمر شیء</span><span class="footnote" rel="3" title="تو از خود هیچ اختیاری نداری سوره آل عمران، آیه ۱۲۸">*</span>. </p> <p> <span class="aya" rel="48_10" data-words="11-16">فمن نکث فإنما ینکث علی نفسه</span> <span class="phrase">-کلمه <em rel="fa_48_10_12-12" data-sentence="6:36">نکث</em> به معنای پیمان‌شکنی و نقض بیعت است.</span> جمله مورد بحث تفریع و نتیجه‌گیری از جمله‌ <span class="aya" rel="48_10" data-words="1-6">إن الذین یبایعونک إنما یبایعون الله</span> است و معنای مجموع آن دو چنین است: حال که‌بیعت تو بیعت خدا است پس کسی که بیعت تو را بشکند شکننده بیعت خدا است، و به همین جهت بجز خودش کسی متضرر نمی‌شود، هم چنان که اگر وفا کند کسی جز خودش از آن بیعت سود نمی‌برد، چون خدا غنی از همه عالم است. </p> <p> <span class="aya" rel="48_10" data-words="17-26">و من أوفی بما عاهد علیه الله فسیؤتیه أجرا عظیما</span> -این جمله وعده جمیلی است به کسانی که عهد و بیعت خدا را حفظ می‌کنند، و به آن وفا می‌نمایند. </p> <p>و این آیه خالی از اشاره به این نکته نیست که رسول خدا (ص) در هنگام بیعت دست خود را روی دست مردم می‌گذاشت، نه اینکه مردم دست روی دست آن جناب بگذارند. </p> <h3> <span class="title" rel="48_10">اقوال مفسرین در معنای جمله: <span class="aya" rel="48_10" data-words="7-10">ید الله فوق أیدیهم</span> که در آیه مربوط به بیعت است</span> </h3> <p> مفسرین در معنای جمله‌ <span class="aya" rel="48_10" data-words="7-10">ید الله فوق أیدیهم</span> اقوال دیگری دارند: بعضی<span class="footnote" rel="4" title="روح المعانی، ج ۲۶، ص ۹۶-۹۷">*</span> گفته‌اند: استعاره‌ای است تخییلیه، که به منظور تاکید مطالب قبل آمده، و این را تقریر می‌کند که بیعت با رسول، بیعت با خدا است، بدون هیچ گونه تفاوت، پس کانه اینطور به خیالها انداخته که خدا هم یکی از بیعت شوندگان است، آن وقت برای خدا دستی اثبات می‌کند که بالای دست بیعت کنندگان جای دست رسول قرار می‌گیرد. </p> <p>ولی چنین توجیهی با ساحت قدس خدای تعالی سازگار نیست، و بزرگتر از آن است که آدمی او را به وجهی به خیالش اندازد که از آن منزه است. </p> <p><span class="phrase">بعضی<span class="footnote" rel="5" title="روح المعانی، ج ۲۶، ص ۹۶-۹۷">*</span> دیگر گفته‌اند: مراد از کلمه <em>ید</em> قوت و نصرت است، پس <em rel="fa_48_10_7-8" data-sentence="138:208">ید اللَّه</em> به معنای نصرت اللَّه و قوت اللَّه می‌باشد، می‌خواهد بفرماید قوت و نصرت خدا فوق قوت و نصرت مردم         <code class="page" rel="18,411"/> است، و یعنی ای پیامبر اعتمادت به نصرت خدا باشد، نه به نصرت آنان.</span> </p> <p>ولی این هم با مقام آیه جور نیست، برای اینکه مقام، مقام اعظام بیعت رسول خدا است، و اینکه بیعت مردم با آن جناب آن قدر مهم است که گویی بیعت با خود خدا است، و اعتماد از نصرت خدا هر چند کار خوبی است، لیکن اجنبی از مقام آیه است. </p> <p>بعضی<span class="footnote" rel="1" title="مجمع البیان، ج ۹، ص ۱۱۲">*</span> دیگر گفته‌اند: مراد از کلمه <em>ید</em> عطیه و نعمت است، یعنی نعمت خدا بر مسلمین که یا ثواب است و یا توفیق بیعت، فوق نعمت و خدمتی است که آنها به تو کرده‌اند و با تو بیعت نمودند. </p> <p>بعضی<span class="footnote" rel="2" title="مجمع البیان، ج ۹، ص ۱۱۲">*</span> دیگر گفته‌اند: نعمت خدا بر مردم که هدایتشان کرده عظیم‌تر از خدمتی است که آنها به تو کردند، و تو را اطاعت نمودند. و از این قبیل توجیه‌ها که ما فایده‌ای در بحث پیرامون آنها نمی‌بینیم. </p> <h3>بحث روایتی‌ <span class="title" rel="48_10"> (روایتی در ذیل جمله: <span class="aya" rel="48_10" data-words="7-10">ید الله فوق أیدیهم</span> و روایتی در باره کیفیت بیعت) </span> </h3> <p> در الدر المنثور است که ابن عدی، ابن مردویه، خطیب و ابن عساکر در کتاب تاریخ خود از جابر بن عبد اللَّه روایت کرده‌اند که گفت: وقتی آیه‌ <span class="aya" rel="48_9" data-words="5-6">و تعزروه</span> بر پیغمبر نازل شد، به اصحاب خود فرمود: می‌دانید یعنی چه؟ عرضه داشتند: خدا و رسولش داناتر است. فرمود: یعنی او را یاری می‌کنید<span class="footnote" rel="3" title="الدر المنثور، ج ۶، ص ۷۱">*</span>. </p> <p>و در عیون الاخبار به سند خود از عبد اللَّه بن صالح هروی روایت کرده که گفت: من به علی بن موسی الرضا (ع) عرضه داشتم: یا بن رسول اللَّه!شما در باره این حدیث که راویان حکایتش می‌کنند که‌مؤمنین خدا را از همان منزلهای بهشتی خود زیارت می‌کنند، چه می‌فرمایی؟ فرمود: ای ابا صلت!خدای تعالی پیغمبر خود را از تمامی خلائق حتی از ملائکه و انبیاء برتری داده، و طاعت او را طاعت خود خوانده، و بیعت با او را بیعت با خود خوانده، و زیارتش در دنیا و آخرت را زیارت خود خوانده و در باره اطاعتش فرموده: <span class="aya" rel="4_80" data-words="1-6">من یطع الرسول فقد أطاع الله</span>، و در باره بیعتش فرموده: <span class="aya" rel="48_10" data-words="1-10">إن الذین یبایعونک إنما یبایعون الله ید الله فوق أیدیهم</span> و خود رسول خدا (ص) فرموده: هر کس مرا زیارت     <code class="page" rel="18,412"/> کند، چه در حیاتم و چه بعد از مرگم، خدا را زیارت کرده ، و درجه او در بهشت بالاترین درجات است، و کسی که رسول خدا را در درجه‌ای که دارد در بهشت و در منزل خودش زیارت کند، خدای تبارک و تعالی را زیارت کرده<span class="footnote" rel="1" title="روح المعانی، ج ۲۶، ص ۹۶-۹۷">*</span>. </p> <p>و در ارشاد مفید در حدیثی که بیعت حضرت رضا را حکایت می‌کند آمده: مامون نشست و برای حضرت رضا (ع) دو پشتی بزرگ گذاشت، خودش روی فرش نشست و حضرت رضا را در آن جایگاه نشانید، در حالی که عمامه‌ای بر سر و شمشیری حمایل داشت. آن گاه دستور داد به پسرش عباس که اولین کسی باشد که با آن جناب بیعت می‌کند. </p> <p>حضرت رضا دست مبارک خود را طوری بلند کرد که کف دستش رو به صورت عباس و سایر مردم بود. مامون عرضه داشت دست خود را دراز کن تا بیعت کنند. فرمود: رسول خدا (ص) اینطور بیعت می‌گرفت پس مردم آمدند، و با آن جناب در حالی که دستش بالای دست مردم بود بیعت کردند<span class="footnote" rel="2" title="روح المعانی، ج ۲۶، ص ۹۶-۹۷">*</span>. </p> 
