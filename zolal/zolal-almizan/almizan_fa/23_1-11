<h2 class="sura">سوره مؤمنون مکی است ، و صد و هجده آیه دارد </h2><h3 class="ayas">سوره المؤمنون آیه‌های ۱ تا ۱۱</h3><code class="section" rel="23_1-11"/><h3>ترجمه آیات</h3> <p> <span class="trans" rel="23_0">به نام خدای بخشنده مهربان.  </span><span class="trans" rel="23_1">همانا اهل ایمان پیروز و رستگار شدند.  «۱» </span><span class="trans" rel="23_2">مؤمنین همانهایند که در نماز خاضع و خاشعند.  «۲» </span><span class="trans" rel="23_3">و آنهایند که از لغو روی گردانند.  «۳» </span><span class="trans" rel="23_4">و آنانند که زکات دادن را تعطیل نمی‌کنند.  «۴» </span><span class="trans" rel="23_5">و همانهایند که عورت خود را از حرام و نامحرم حفظ می‌کنند.  «۵» </span><span class="trans" rel="23_6">مگر از همسران و یا کنیزان خود که در مباشرت با این زنان ملامتی ندارند.  «۶» </span><span class="trans" rel="23_7">و کسی که غیر از این زنان را به مباشرت طلبد البته ستمکار و متعدی خواهد بود.  «۷» </span><span class="trans" rel="23_8">و آنهایند که امانت و عهد خود را رعایت می‌کنند.  «۸» </span><span class="trans" rel="23_9">و آنهایند که نمازهای خود را از هر منافی محافظت می‌کنند. <code class="page" rel="15,4"/> «۹» </span><span class="trans" rel="23_10"> نامبردگان، آری تنها ایشان وارثانند.  «۱۰» </span><span class="trans" rel="23_11">آنان که بهشت فردوس را ارث برده و هم ایشان در آن جاودانند.  «۱۱» </span></p>                 <h3>بیان آیات</h3> <p> در این سوره بر ایمان به خدا و روز قیامت دعوت شده و فرقهایی که میان مؤمنین و کفار هست شمرده شده است. صفات پسندیده و فضایی که در مؤمنان و رذائل اخلاقی و اعمال زشتی که در کفار هست ذکر شده و به دنبالش مژده‌ها و بیم‌ها داده که بیمهای آن متضمن ذکر عذاب آخرت و بلاهای دنیایی است. بلاهایی که‌امتهای گذشته را به خاطر تکذیب دعوت حق از بین برد و منقرض ساخت. و از دوران نوح (ع) گرفته از هر امتی نمونه‌ای ذکر کرده، تا به عیسی (ع) رسیده است. سیاق آیات این سوره شهادت می‌دهد که این سوره مکی است. </p> <h3> <span class="title" rel="23_1"><span class="phrase">معنای <em rel="fa_23_1_2-2" data-sentence="6:121">فلاح</em> و <em>ایمان</em> و اشاره به اینکه ایمان علاوه بر اعتقاد قلبی، التزام به لوازم و عمل به مقتضیات اعتقاد را نیز شامل می‌شود</span></span> </h3> <p> <span class="aya" rel="23_1" data-words="1-3">قد أفلح المؤمنون</span> <span class="phrase">راغب در مفردات می‌گوید: کلمه <em rel="fa_23_1_2-2" data-sentence="29:106">فلح</em> -به فتحه فاء و سکون لام-به معنای شکافتن است و لذا می‌گویند الحدید بالحدید یفلح-آهن با آهن شکافته می‌شود .</span> و <span class="phrase">کلمه  <em rel="fa_23_1_2-2" data-sentence="6:55">فلاح</em> به معنای ظفر یافتن و به دست آوردن و رسیدن به آرزو است.</span> و این به دو نحو است: یکی دنیوی، و دیگری اخروی، اما ظفر دنیوی رسیدن به سعادت زندگی است، یعنی، به چیزی که زندگی را گوارا سازد. و آن در درجه اول بقاء و سپس توانگری و عزت است. </p> <p>و ظفر اخروی در چهار چیز خلاصه می‌شود: بقایی که فناء نداشته باشد، غنایی که دستخوش فقر نشود، عزتی که آمیخته با ذلت نباشد و علمی که مشوب با جهل نباشد، و به همین جهت گفته‌اند: عیشی جز عیش آخرت نیست<span class="footnote" rel="1" title="مفردات راغب، ماده &lt;em&gt;فلح&lt;/em&gt; ">*</span>. </p> <p>پس اگر دست یابی به سعادت را فلاح خوانده‌اند، به این عنایت است که موانع را شکافته، کنار می‌زند و رخسار مطلوب را نشان می‌دهد. </p> <p>و کلمه <em>ایمان</em> به معنای اذعان و تصدیق به چیزی و التزام به لوازم آن است، مثلا ایمان به خدا در واژه‌های قرآن به معنای تصدیق به یگانگی او و پیغمبرانش و تصدیق به روز جزا و بازگشت به سوی او و تصدیق به هر حکمی است که فرستادگان او آورده‌اند. البته تا اندازه‌ای   <code class="page" rel="15,5"/> با پیروی عملی، نه اینکه هیچ پیروی نداشته باشد، و لذا در قرآن هر جا که صفات نیک مؤمنین را می‌شمارد و یا از پاداش جمیل آنان سخن می‌گوید به دنبال ایمان، عمل صالح را هم ذکر می‌کند، مثلا می‌فرماید: <span class="aya" rel="16_97" data-words="1-13">من عمل صالحا من ذکر أو أنثی و هو مؤمن فلنحیینه حیاة طیبة</span><span class="footnote" rel="1" title="هر که عمل صالح کند چه مرد و چه زن در حالی که ایمان داشته باشد ما به طور قطع او رای به حیاتی طیب زنده می‌کنیم سوره نحل، آیة ۹۷">*</span> و یا می‌فرماید: <span class="aya" rel="13_29" data-words="1-10">الذین آمنوا و عملوا الصالحات طوبی لهم و حسن مآب</span><span class="footnote" rel="2" title="کسانی که ایمان آورده و عمل صالح می‌کنند خوشا به حال آنان، که سر انجام نیک دارند">*</span> و آیات بسیار زیاد دیگر. </p> <p>پس صرف اعتقاد، ایمان نیست مگر آنکه به لوازم آن چیزی که بدان معتقد شده‌ایم ملتزم شویم و آثار آن را بپذیریم، چون ایمان همان علم به هر چیزی است، اما علمی توأم با سکون و اطمینان به آن و اینچنین سکون و اطمینان ممکن نیست که منفک از التزام به لوازم باشد. </p> <p>بله، آن علمی که توأم با سکون نیست چه بسا منفک از التزام بشود، مانند بسیاری از معتادین به عادتهای زشت و یا مضر که علم به زشتی و یا ضرر عادت خود دارند ولی در عین حال آن را ترک نمی‌کنند، و عذر می‌آورند به اینکه ما معتادیم. قرآن کریم هم درباره منکرین دعوت‌های حقه می‌فرماید: <span class="aya" rel="27_14" data-words="1-6">و جحدوا بها و استیقنتها أنفسهم</span><span class="footnote" rel="3" title="آن رای انکار کردند در حالی که دلهایشان به آن یقین داشت سوره نمل، آیه ۱۴">*</span>. </p> <p>خواهی گفت: افراد با ایمان نیز بر خلاف لوازم ایمان خود، عمل می‌کنند. در جواب می‌گوییم: درست است و لیکن ملتزم نبودن به لوازم معلوم، مطلبی است، و احیانا خلاف ایمان رفتار کردن به خاطر کوران‌هایی که در دل برمی‌خیزد و آدمی را از مسیری که ایمانش برایش معین کرده پرت می‌کند مطلبی دیگر است. </p> <h3> <span class="title" rel="23_2"><span class="phrase">معنای <em rel="fa_23_2_5-5" data-sentence="6:120">خشوع</em> و بیانی در باره این وصف مؤمنین که فرمود: <span class="aya" rel="23_2" data-words="1-5">الذین هم فی صلاتهم خاشعون</span></span> </span> </h3> <p> <code class="aya" rel="23_2"/> <span class="aya" rel="23_2" data-words="1-5">الذین هم فی صلاتهم خاشعون</span>  <span class="phrase"><em rel="fa_23_2_5-5" data-sentence="0:516">خشوع</em> به معنای تاثیر خاصی است که به افراد مقهور دست می‌دهد، افرادی که در برابر سلطانی قاهر قرار گرفته‌اند، به طوری که تمام توجه آنان معطوف او گشته و از جای دیگر قطع می‌شود و ظاهرا این حالت حالتی است درونی که با نوعی عنایت، به اعضاء و جوارح نیز نسبت داده می‌شود، مانند کلام رسول خدا (ص) -به طوری که روایت شده- درباره شخصی که در نمازش با ریش خود بازی می‌کردفرمود: اگر دلش دارای خشوع می‌بود جوارحش نیز خاشع می‌شد<span class="footnote" rel="4" title="مجمع البیان، ج ۷، ص ۹۹">*</span> و نیز مانند کلام خدای تعالی که می‌فرماید:</span>   </p> <p>سوره رعد، آیه 29.      <code class="page" rel="15,6"/> <span class="aya" rel="20_108" data-words="7-10">و خشعت الأصوات للرحمن</span><span class="footnote" rel="1" title="سوره طه، آیه ۱۰۸">*</span> که خشوع را به صوت نسبت داده. </p> <p>و خشوع به این معنا جامع همه آن معانیی است که در تفسیر این کلمه و این آیه گفته شده چون در معنای آن گفته‌اند<span class="footnote" rel="2" title="روح المعانی، ج ۱۸، ص ۱۱">*</span> : خشوع به معنای ترس، و بی حرکت شدن اعضا از ترس است و یا گفته‌اند<span class="footnote" rel="3" title="روح المعانی، ج ۱۸، ص ۱۱">*</span> چشم فرو بستن و خفض جناح و تواضع است. و یا گفته‌اند<span class="footnote" rel="4" title="اصول کافی، ج ۲، ص ۳۹۶، ح ۶">*</span> سر به زیر انداختن است، یا گفته‌اند<span class="footnote" rel="5" title="ارشاد مفید، ص ۱۵۷">*</span> خشوع آن است که به این سو و آن سو ننگری، و یا آن است که مقام طرف را بزرگ بداری و همه اهتمام خود را در بزرگداشت او جمع و جور کنی. یا گفته‌اند:<span class="footnote" rel="6" title="مجمع البیان، ج ۷، ص ۹۹">*</span> خشوع عبارت از تذلل است. و یا معانی دیگر که همه اینها در آن معنایی که ما برای این کلمه کردیم جمع است. </p> <p>این آیه تا آخر آیه نهم اوصاف مؤمنین را می‌شمارد، اوصاف ایمانی که زنده و فعال باشد، و آثار خود را داشته باشد، تا غرض مطلوب از آن حاصل شود. و آن اثر، فلاح و رستگاری است که دارنده چنین ایمانی نماز را بپا می‌دارد، چون نماز عبارت است از توجه کسی که جز فقر و ذلت ندارد به درگاه عظمت و کبریایی و منبع عزت و بهای الهی. و لازمه چنین توجهی این است که: نمازگزار متوجه به چنین مقامی، مستغرق در ذلت و خواری گشته و دلش را از هر چیزی که او را از قصد و هدفش باز می‌دارد بر کند. پس اگر ایمان نمازگزار ایمانی صادق باشد در هنگام توجه به ربش هم او را یکی می‌کند، آن هم معبود اوست و اشتغالش به عبادت، او را از هر کار دیگری باز می‌دارد. </p> <p>آری، شخص فقیری که فقرش نه تنها از جهت درهم و دینار است، بلکه سراپای ذاتش را گرفته وقتی در برابر غنیی قرار می‌گیرد که غنایش را به هیچ مقیاس نمی‌توان اندازه گرفت، چه می‌کند؟ و ذلیل وقتی متوجه عزت مطلقه می‌گردد، عزتی که آمیخته با ذلت و خواری نیست، چه حالتی از خود نشان می‌دهد؟. </p> <p>و این همان معنایی است که کتاب کافی و دیگران آورده‌اند که رسول خدا (ص) در گفتگویش با حارثة بن نعمان فرمود: برای هر حقی حقیقتی، و برای هر صواب نوری است...<span class="footnote" rel="7" title="اصول کافی، ج ۲، ص ۵۴، ح ۳">*</span>. </p> <h3> گفتاری در معنای تاثیر ایمان‌ <span class="title" rel="23_1 23_2 23_3 23_4 23_5 23_6 23_7 23_8 23_9 23_10 23_11"> (و بیان اینکه ایمان عبارتست از <em>علم عملی</em>) </span> </h3> <p>  <em>دین</em> -هم چنان که مکرر گفته‌ایم-به معنای سنتی اجتماعی است که انسان در زندگی اجتماعی‌اش بر طبق آن سیر می‌کند. و سنتهای اجتماعی متعلق به عمل است، و زیر بنای آن، اعتقاد به حقیقت هستی عالم و هستی خود انسان-که یکی از اجزای عالم است می‌باشد، و به همین جهت است که می‌بینیم در اثر اختلاف اعتقادات درباره حقیقت هستی، سنتهای اجتماعی نیز مختلف می‌شود. </p> <p>اجتماعی که معتقد است عالم، رب و خالقی دارد که هستی عالم از او، و برگشتش نیز به او است، و نیز معتقد است که انسان فنا ناپذیر است، و حیات ابدی دارد که با مرگ پایان نمی‌پذیرد، چنین اجتماعی در زندگی روشی دارد که در آن سعادت حیات ابدی و تنعم در دار جاودان آخرت، تامین می‌شود. </p> <p>و اجتماعی که معتقد است برای عالم، اله و یا آلهه‌ای است که عالم را به دلخواه خود اداره می‌کند، که اگر راضی باشد به نفع انسانها و گرنه به ضرر آنها می‌گرداند، بدون اینکه معادی در کار باشد، چنین اجتماعی، زندگی خود را بر اساس تقرب به آلهه، و راضی نمودن آنها تنظیم می‌کند، تا آن آلهه، آن اجتماع را در زندگی‌اش موفق و از متاعهای حیات بهره‌مندشان سازد. </p> <p>و اجتماعی که نه به مساله ربوبیت برای عالم اعتقاد دارد و نه برای انسانها زندگی جاویدی را معتقد است بلکه چنین اجتماعی مانند مادیین هیچ گونه اعتقادی به ما ورای طبیعت ندارد، سنت حیات و قوانین اجتماعی خود را بر اساس بهره‌مندی از زندگی دنیا، که با مرگ پایان می‌پذیرد، وضع و بنا می‌کند. </p> <p>پس دین عبارت است از سنتی عملی، که بر اساس مساله جهان بینی و هستی‌شناسی بنیان گرفته و این اعتقاد، با علم استدلالی و یا تجربی که پیرامون عالم و آدم بحث می‌کند تفاوت دارد، زیرا علم نظری به خودی خود مستلزم هیچ عملی نیست، اگر چه عمل کردن احتیاج به علم نظری دارد، به خلاف اعتقاد که عمل را به گردن انسان می‌گذارد، و او را ملزم می‌کند که بایستی بر طبق آن عمل کند. به عبارت دیگر: علم نظری و استدلالی آدمی را به وجود مبدأ و معاد رهنمون می‌شود، و اعتقاد آدمی را وادار می‌کند که از آن معلوم نظری پیروی نموده عملا هم به آن ملتزم شود. پس اعتقاد، علم عملی است، مثل این که می‌گوییم بر هر<code class="page" rel="15,8"/> انسان واجب است که مبدأ این عالم یعنی خدای تعالی را بپرستد و در اعمالش سعادت دنیا و آخرت خود را مد نظر قرار دهد. </p> <p>و معلوم است که دعوت دینی، متعلق به دینی است که عبارت است از: سنت عملی بر خاسته از اعتقاد. پس ایمانی هم که دین به آن دعوت می‌کند عبارت است از التزام به آنچه که اعتقاد حق درباره خدا و رسولانش و روز جزاء، و احکامی که پیغمبران آورده‌اند اقتضا دارد که در جمله <em>علم عملی</em> خلاصه می‌شود. </p> <p>و علوم عملی بر حسب قوت و ضعف انگیزه‌ها شدت و ضعف پیدا می‌کند، چون ما هیچ عملی را انجام نمی‌دهیم مگر به طمع خیر و یا نفع، و یا به خاطر ترس از شر و یا ضرر. و چه بسیار فعلهایی که ما به خاطر بعضی از انگیزه‌ها آن را واجب می‌دانیم، ولی انگیزه دیگری قویتر از انگیزه قبل پدید می‌آید که در نتیجه از آن واجب صرفنظر می‌کنیم، هم چنان که خوردن غذا را به انگیزه سد جوع، واجب می‌دانیم، ولی وقتی می‌فهمیم که این غذا مضر است، و منافی با صحت و سلامت ما است، از حکم قبلی صرف نظر می‌کنیم. </p> <p>پس در حقیقت علم به انگیزه دومی که مانع انگیزه اول شد، اطلاق علم به اول را مقید کرد، و گویا به ما گفت درست است که خوردن غذا برای سد جوع واجب است، اما این حکم به طور مطلق نیست، بلکه تا زمانی معتبر است که غذا مضر به بدن، و یا منافی با صحت آن نباشد. </p> <p>از اینجا روشن می‌شود که ایمان به خدا هم وقتی اثر خود را می‌بخشد و آدمی را به اعمال صالح و صفات پسندیده نفسانی از قبیل خشیت و خشوع و اخلاص و امثال آن می‌کشاند که انگیزه‌های باطل و مکرهای شیطانی بر آن غلبه نکند. و یا به عبارت دیگر، ایمان ما مقید به یک حال معین نباشد، هم چنان که خدای تعالی بدان اشاره فرموده است: <span class="aya" rel="22_11" data-words="1-8">و من الناس من یعبد الله علی حرف</span><span class="footnote" rel="1" title="بعضی از مردم خدا را به زبان و به ظاهر می‌پرستند سوره حج، آیه ۱۱">*</span>. </p> <p>پس، مؤمن وقتی علی الاطلاق مؤمن است که آنچه می‌کند مبتنی بر اساسی حقیقی و واقعی و مقتضای ایمان باشد چون ایمان اقتضا دارد که اگر انسان عبادت می‌کند خشوع داشته باشد، و هر کاری که می‌کند خالی از لغو و امثال آن باشد. </p> <h3> <span class="title" rel="23_3"><span class="phrase">مراد از <em rel="fa_23_3_5-5" data-sentence="8:99">لغو</em> و اعراض از لغو، و اشاره به اینکه وصف مؤمنین به اعراض از لغو کنایه از علو همت و کرامت نفس ایشان است</span></span> </h3> <p> <code class="aya" rel="23_3"/> <span class="aya" rel="23_3" data-words="1-6">و الذین هم عن اللغو معرضون .</span> <span class="phrase">کار <em rel="fa_23_3_5-5" data-sentence="4:137">لغو</em> آن کاری است که فایده نداشته باشد، و بر حسب اختلاف اموری که فایده   <code class="page" rel="15,9"/> عاید آنها می‌شود مختلف می‌گردد.</span> چه بسا فعلی که نسبت به امری لغو، و نسبت به امری دیگر مفید باشد. </p> <p>پس کارهای لغو در نظر دین، آن اعمال مباح و حلالی است که صاحبش در آخرت و یا در دنیا از آن سودی نبرد و سر انجام آن، منتهی به سود آخرت نگردد مانند خوردن و آشامیدن به انگیزه شهوت در غذا که لغو است، چون غرض از خوردن و نوشیدن گرفتن نیرو برای اطاعت و عبادت خدا است. <span class="phrase">بنا بر این اگر فعل هیچ سودی برای آخرت نداشته باشد، و سود دنیایی‌اش هم سر انجام منتهی به آخرت نشود، چنین فعلی لغو است و به نظری دقیقتر، <em rel="fa_23_3_5-5" data-sentence="135:37">لغو</em>  عبارت است از غیر واجب و غیر مستحبّ.</span> </p> <p>خدای عز و جل در وصف مؤمنین نفرموده که به کلی لغو را ترک می‌کنند، بلکه فرموده: از آن اعراض می‌کنند، چون هر انسانی هر قدر که با ایمان باشد در معرض لغزش و خطا است، و خدا هم لغزش‌های غیر کبائر را، در صورتی که از کبائر اجتناب شود بخشیده و فرموده است: <span class="aya" rel="4_31" data-words="1-13">إن تجتنبوا کبائر ما تنهون عنه نکفر عنکم سیئاتکم و ندخلکم مدخلا کریما</span><span class="footnote" rel="1" title="اگر از کبایری که نهی شده‌اید اجتناب کنید، ما از شما گناهانتان را می‌ریزیم، و در جایگاهی ارجمند داخلتان می‌کنیم سوره نساء، آیه ۳۱">*</span>. </p> <p>به همین جهت خدا مؤمنین را به این صفت ستوده که از لغو اعراض می‌کنند، و اعراض غیر از ترک به تمام معنا است. ترک امری است عدمی و اعراض امری وجودی، اعراض وقتی است که محرک و انگیزه‌ای، آدمی را به سوی اشتغال به فعلی بخواند و آدمی از آن اعراض نموده به کاری دیگر بپردازد، و اعتنایی به آن کار نکند. و لازمه‌اش آن است که نفس آدمی خود را بزرگتر از آن بداند که به کارهای پست اشتغال ورزد، و بخواهد که همواره از کارهای منافی با شرف و آبرو چشم پوشیده، به کارهای بزرگ و مقاصد جلیل بپردازد. </p> <p>ایمان واقعی هم همین اقتضاء را دارد، چون سر و کار ایمان هم با ساحت عظمت و کبریایی و منبع عزت و مجد و بهاء است و کسی که متصف به ایمان است جز به زندگی سعادتمند ابدی و جاودانه اهتمام نمی‌نماید، و اشتغال نمی‌ورزد مگر به کارهایی که حق آن را عظیم بداند، و آنچه را که فرومایگان و جاهلان بدان تعلق و اهتمام دارند عظیم نمی‌شمارد، و در نظر او خوار و بی ارزش است و اگر جاهلان او را زخم زبان بزنند و مسخره کنند، به ایشان   <code class="page" rel="15,10"/> سلام می‌کند، و چون به لغوی بر خورد کند آبرومندانه می‌گذرد. </p> <p>و از همین جا روشن می‌شود که وصف مؤمنین به اعراض از لغو کنایه است از علو همت ایشان، و کرامت نفوسشان. </p> <h3> <span class="title" rel="23_1 23_2 23_3 23_4 23_5 23_6 23_7 23_8 23_9 23_10 23_11">معنا و وجه اینکه در وصف مؤمنین فرمود: و الذین هم للزکاة فاعلون و اشاره به اینکه دادن زکات از بزرگترین عوامل <em>تقارب طبقات</em> که لازمه جامعه سعادتمند است می‌باشد</span> </h3> <p> <code class="aya" rel="23_4"/> <span class="aya" rel="23_4" data-words="1-5">و الذین هم للزکاة فاعلون</span> نام بردن زکات با نماز، قرینه است بر اینکه مقصود از زکات همان معنای معروف  (انفاق مالی) است، نه معنای لغوی آن که تطهیر نفس از رذائل اخلاقی می‌باشد. </p> <p>البته احتمال دارد که معنای مصدری آن مقصود باشد که عبارت است از تطهیر مال، نه آن مالی که به عنوان زکات داده می‌شود، برای اینکه سوره مورد بحث در مکه نازل شده که هنوز به زکات به معنای معروف واجب نشده بود و قبل از وجوب آن در مدینه زکات همان معنای پاک کردن مال را می‌داد، بعد از آنکه در مدینه واجب شد (به طور علم بالغلبه) اسم شد برای آن مقدار از مالی که به عنوان زکات بیرون می‌شد. </p> <p>با این بیان روشن گردید که چرا فرمود زکات را عمل می‌کنند <em>و نفرمود</em> زکات را می دهند . پس معنایش این است که: مؤمنین کسانی هستند که انفاق مالی دارند. و اگر مراد از زکات خود مال بود معنا نداشت آن مال را فعل متعلق به فاعل دانسته و بفرماید: زکات را عمل می‌کنند، و به همین خاطر بعضی<span class="footnote" rel="1" title="سوره اسراء، آیه ۳۲">*</span> که زکات را به معنای مال گرفته‌اند، مجبور شده‌اند لفظ <em>پرداختن</em> را تقدیر گرفته و بگویند تقدیر آیه و الذین هم لتادیة الزکاة فاعلون است و باز به همین جهت بعضی<span class="footnote" rel="2" title="قبلا هم با خدا عهد کردند که پشت به جنگ نکنند سوره احزاب، آیه ۱۵">*</span> دیگر ناگزیر شده‌اند زکات را به معنای تطهیر نفس از اخلاق رذیله بگیرند تا از اشکال مذکور فرار کرده باشند. </p> <p>و <span class="phrase">در اینکه فرموده: <em rel="fa_23_4_4-5" data-sentence="17:266">للزکاة فاعلون</em> و نفرموده: <em>للزکاة مؤدون</em> اشاره و دلالت است بر اینکه مؤمنین به دادن زکات عنایت دارند، مثل اینکه کسی شما را امر کرده باشد به خوردن آب، در جواب بگویی <em>خواهم نوشید</em> که آن نکته عنایت را افاده نمی‌کند، ولی اگر بگویی  <em>من فاعلم</em> آن عنایت را می‌رساند.</span> </p> <p>دادن زکات هم از اموری است که ایمان به خدا اقتضای آن را دارد، چون انسان به کمال سعادت خود نمی‌رسد مگر آنکه در اجتماع سعادتمندی زندگی کند که در آن هر صاحب حقی به حق خود می‌رسد. و جامعه روی سعادت را نمی‌بیند مگر اینکه طبقات مختلف مردم در بهره‌مندی از مزایای حیات و برخورداری از امتعه زندگی در سطوحی نزدیک به هم قرار داشته باشند. و به انفاق مالی به   <code class="page" rel="15,11"/> فقراء و مساکین از بزرگترین و قویترین عاملها برای رسیدن به این هدف است. </p> <p><code class="aya" rel="23_5"/><code class="aya" rel="23_6"/><code class="aya" rel="23_7"/> <span class="aya" rel="23_5" data-words="1-5">و الذین هم لفروجهم حافظون</span>... <span class="phrase"><span class="aya" rel="23_7" data-words="6-7">هم العادون</span> کلمه <em rel="fa_23_5_4-4" data-sentence="69:100">فروج</em> جمع فرج است-و به طوری که گفته‌اند-به معنای عورت زن و مرد است، که مردم از بردن نام آنها شرم می‌کنند.</span> و حفظ فروج کنایه از اجتناب از مواقعه نامشروع است، از قبیل زنا و لواط و یا جمع شدن با حیوانات و امثال آن. </p> <p> <span class="aya" rel="23_6" data-words="1-10">إلا علی أزواجهم أو ما ملکت أیمانهم فإنهم غیر ملومین</span> -این جمله استثناء از حفظ فروج است. <span class="phrase"><em rel="fa_23_6_3-3" data-sentence="0:191">ازواج</em> به معنای زنان حلال، و <span class="aya" rel="23_6" data-words="5-7">ما ملکت أیمانهم</span> به معنای کنیزان مملوک است و معنایش این است که مواقعه با زنان خود و یا با کنیزان مملوک، ملامت ندارد.</span> </p> <p> <span class="aya" rel="23_7" data-words="1-7">فمن ابتغی وراء ذلک فأولئک هم العادون</span> -این آیه تفریع است بر مطالب قبل یعنی مستثنی و مستثنی منه-و معنایش این است که: وقتی مقتضای ایمان این شد که به کلی فروج خود را حفظ کنند مگر تنها از دو طایفه از زنان، پس هر کس با غیر این دو طایفه مساس و ارتباط پیدا کند، متجاوز از حدود خدا شناخته می‌شود، حدودی که خدای تعالی برای مؤمنین قرار داده است. </p> <p>در سابق در ذیل آیه‌ <span class="aya" rel="17_32" data-words="1-10">و لا تقربوا الزنی إنه کان فاحشة و ساء سبیلا</span><span class="footnote" rel="1" title="و آیا هر عهدی که با ایشان بسته شود و هر تکلیفی که به ایشان شود بنا دارند تخلف کنند؟ سوره بقره، آیه ۱۰۰">*</span> در جلد سیزدهم این کتاب کلامی پیرامون زنا و اینکه نوع بشری را فاسد می‌کند مطرح کردیم. </p> <h3> <span class="title" rel="23_8"><span class="phrase">معنای <em>امانت</em> و <em rel="fa_23_8_6-6" data-sentence="23:110">عهد</em> و مراد از رعایت آن دو <span class="aya" rel="23_8" data-words="1-7">و الذین هم لأماناتهم و عهدهم راعون</span></span> </span> </h3> <p> <code class="aya" rel="23_8"/> <span class="aya" rel="23_8" data-words="1-7">و الذین هم لأماناتهم و عهدهم راعون</span>  <em>امانت</em> در اصل مصدر است، ولی بسیار می‌شود که به آن چیزی که سپرده شده- چه مال و چه اسرار و امثال آن-نیز امانت می‌گویند و در آیه شریفه هم مقصود همان است و اگر آن را به صیغه جمع آورده، شاید برای آن باشد که دلالت بر همه اقسام امانتها که در بین مردم دایر است بکند. و چه بسا گفته<span class="footnote" rel="2" title="تفسیر قمی، ج ۲، ص ۸۸">*</span> باشند: امانات شامل تمامی تکالیف الهی که در بشر به ودیعه سپرده شده و نیز شامل اعضاء و جوارح و قوای بشر می‌شود-که باید در کارهایی که مایه رضای خدا است به کار بست-و نیز شامل هر نعمت و مالی است که به آدمی داده شده ولی این احتمال از نظر لفظ خالی از بعد نیست، هر چند که از نظر تجزیه و تحلیل معنا، عمومیت دادن آن صحیح می‌باشد. </p> <p><span class="phrase">کلمه <em rel="fa_23_8_6-6" data-sentence="5:150">عهد</em> بر حسب عرف و اصطلاح شرع به معنای آن چیزی است که انسان با     <code class="page" rel="15,12"/> صیغه عهد ملتزم به آن شده باشد، مانند نذر و سوگند.</span> و <span class="phrase">ممکن است منظور از آن، مطلق تکلیف‌هایی باشد که متوجه به مؤمنین شده، چون در قرآن ایمان مؤمن را <em rel="fa_23_8_6-6" data-sentence="93:32">عهد</em> و <em>میثاق</em> او نامیده است.</span> و همچنین تکالیفی را که متوجه آنان کرده عهد خوانده و فرموده: <span class="aya" rel="2_100" data-words="1-8">أ و کلما عاهدوا عهدا نبذه فریق منهم</span><span class="footnote" rel="1" title="سوره کهف، آیه ۱۰۷">*</span> و نیز فرموده: <span class="aya" rel="33_15" data-words="1-10">و لقد کانوا عاهدوا الله من قبل، لا یولون الأدبار</span><span class="footnote" rel="2" title="سیره ابن هشام، ج ۲، ص ۲۸">*</span> و شاید به جهت همین که این معنا مورد نظر بوده، کلمه عهد را مفرد آورد، چون تمامی تکالیف را یک عهد و یک ایمان شامل می‌شود. </p> <p>کلمه <em>رعایت</em> به معنای حفظ است. و بعضی<span class="footnote" rel="3" title="الدر المنثور، ج ۵، ص ۳">*</span> گفته‌اند: اصل این کلمه به معنای محافظت از حیوانات است، یا به اینکه آنها را غذا دهند، غذایی که حافظ حیات آنها باشد، و یا به اینکه از خطر دشمن و درنده نگاه بدارند و آن گاه در مطلق حفظ استعمال شده است. و بعید نیست که عکس این مطلب به ذهن نزدیکتر باشد، یعنی کلمه مورد بحث در اصل به معنای مطلق حفظ بوده و سپس در خصوص حفظ حیوانات استعمال شده باشد. </p> <p>و کوتاه سخن اینکه: آیه مورد بحث مؤمنین را به حفظ امانت و خیانت نکردن به آن و حفظ عهد و نشکستن آن، توصیف می‌کند و حق ایمان هم همین است که مؤمن را به رعایت عهد و امانت وادار سازد، چون در ایمان معنای سکون و استقرار و اطمینان نهفته، وقتی انسان کسی را امین دانست و یقین کرد که هرگز خیانت ننموده پیمان نمی‌شکند، قهرا دلش بر آنچه یقین یافته مستقر و ساکن و مطمئن می‌شود و دیگر تزلزلی به خود راه نمی‌دهد. </p> <p><code class="aya" rel="23_9"/> <span class="aya" rel="23_9" data-words="1-6">و الذین هم علی صلواتهم یحافظون</span>  <em>صلوات</em> جمع <em>صلاة-نماز</em> است. و اینکه فرموده: نماز را محافظت می‌کنند  خود قرینه این است که مراد محافظت از عدد آن است پس مؤمنین محافظت دارند که یکی از نمازهایشان فوت نشود و دائما مراقب آنند. حق ایمان هم همین است که مؤمنین را به چنین مراقبتی بخواند. </p> <p>و به همین جهت کلمه <em>صلاة</em> را در اینجا با صیغه جمع آورده و در جمله <span class="aya" rel="23_2" data-words="3-5">فی صلاتهم خاشعون</span> مفرد، برای اینکه خشوع در جنس نماز، به طور مساوی شامل همه است، و دیگر لازم نیست که جمع آورده شود. </p> <p>       <code class="page" rel="15,13"/><code class="aya" rel="23_10"/><code class="aya" rel="23_11"/> <span class="aya" rel="23_10-11" data-words="1-9">أولئک هم الوارثون، الذین یرثون الفردوس هم فیها خالدون</span> <span class="phrase">کلمه <em rel="fa_23_11_3-3" data-sentence="5:230">فردوس</em> به معنای بالای بهشت است، که معنای آن و پاره‌ای از خصوصیاتش در ذیل آیه‌ <span class="aya" rel="18_107" data-words="7-11">کانت لهم جنات الفردوس نزلا</span><span class="footnote" rel="1" title="الدر المنثور، ج ۵، ص ۳">*</span> گذشت.</span> </p> <p>و <span class="phrase">جمله‌ <span class="aya" rel="23_11" data-words="1-2">الذین یرثون...</span> بیان کلمه <em rel="fa_23_10_3-3" data-sentence="85:250">وارثون</em> است و وراثت مؤمنین فردوس را به معنای این است که فردوس برای مؤمنین باقی و همیشگی است، چرا که این احتمال می‌رفت که دیگران هم با مؤمنین شرکت داشته باشند، و یا اصلا غیر مؤمنین صاحب آن شوند بعد از آنها خداوند آن را به ایشان اختصاص داده و منتقل نموده است.</span> </p> <p>در روایات هم آمده که برای هر انسانی در بهشت، منزلی و در آتش منزلی است، و چون کسی بمیرد و داخل آتش شود، سهم بهشت او را به ارث به اهل بهشت می‌دهند-که ان شاء اللَّه به زودی در بحث روایی آن را خواهی خواند. </p> <h3>بحث روایتی‌ <span class="title" rel="23_2 23_1 23_3 23_4 23_5 23_6 23_7 23_8 23_9 23_10 23_11">چند روایت در باره خشوع در نماز</span> </h3> <p> در تفسیر قمی در ذیل آیه‌ <span class="aya" rel="23_2" data-words="1-5">الذین هم فی صلاتهم خاشعون</span> می‌گوید امام فرمود: خشوع در نماز این است که چشم به زیر بیندازی و همه توجهت به نماز باشد<span class="footnote" rel="2" title="سوره نساء، آیه ۲۴">*</span>. </p> <p>مؤلف: در سابق گذشت که گفتیم چشم به زیر انداختن و توجه به نماز از لوازم خشوع است پس تعریفی که امام فرموده تعریف به لازمه معنا است، و نظیر آن روایتی است که الدر المنثور از عده‌ای از صاحبان جوامع حدیث، از علی (ع) آورده که فرموده خشوع آن است که در نمازت به این طرف و آن طرف نگاه نکنی<span class="footnote" rel="3" title="فروع کافی، ج ۵، ص ۴۵۳، ح ۲">*</span> که این نیز تعریف به لازمه معنا است. </p> <p>و در کافی به سند خود از مسمع بن عبد الملک، از ابی عبد اللَّه (ع) روایت کرده که فرموده: رسول خدا (ص) فرموده: هر کسی که خشوع ظاهری او بیش از خشوع قلبی‌اش باشد نزد ما منافق است<span class="footnote" rel="4" title="الدر المنثور، ج ۵، ص ۳ و ۴">*</span>. </p> <p>مؤلف: در الدر المنثور از عده‌ای از صاحبان جوامع حدیث از ابی الدرداء از رسول خدا         <code class="page" rel="15,14"/> (ص) روایت آورده که همین معنا را افاده می‌کند و عبارت آن این است که: به خدا پناه ببرید از خشوع نفاق. پرسیدند خشوع نفاق چیست؟ فرمود اینکه ظاهر بدن خاشع دیده شود، ولی در قلب خشوعی نباشد<span class="footnote" rel="1" title="جمله اخیر روایت اشاره دارد به اینکه: با کسی که حتی در حفظ درهم و دینار خود او را امین نمی‌دانی پیمان ازدواج مبند، و خلاصه با زن غیر عفیف وصلت مکن">*</span>. </p> <p>و در مجمع البیان در ذیل آیه شریفه گفته است: روایت شده که رسول خدا (ص) مردی را دید که در حال نماز با ریشش بازی می‌کرد، فرمود: بدانید که اگر این مرد در دلش خاشع بود بدنش هم خاشع می‌شد<span class="footnote" rel="2" title="روح المعانی، ج ۱۸، ص ۸ و تفسیر فخر رازی، ج ۲۳، ص ۸۰">*</span>. </p> <p>و نیز در همان کتاب گفته: روایت شده که رسول خدا (ص) در نمازش چشم به سوی آسمان بلند می‌کرد، همین که این آیه نازل شد، از آن به بعد سر به زیر می‌انداخت و چشم به زمین می‌دوخت<span class="footnote" rel="3" title="المیزان، ج ۴، ص ۲۸۹-۳۱۰">*</span>. </p> <p>مؤلف: این دو روایت را الدر المنثور<span class="footnote" rel="4" title="سوره فرقان، آیه ۶۸">*</span> هم از جمعی از نویسندگان از رسول خدا (ص) روایت کرده و در معنای خشوع روایات بسیاری دیگر هم هست. </p> <h3> <span class="title" rel="23_3 23_5 23_1 23_2 23_4 23_6 23_7 23_8 23_9 23_10 23_11">روایاتی در معنای اعراض از لغو و حفظ فرج</span> </h3> <p> و در ارشاد مفید در کلامی از امیر المؤمنین (ع) آورده که فرموده: هر سخنی که ذکر خدا در آن نباشد لغو است<span class="footnote" rel="5" title="فروع کافی، ج ۳، ص ۲۶۹، ح ۱۲">*</span>. </p> <p>و در مجمع البیان در ذیل آیه‌ <span class="aya" rel="23_3" data-words="1-6">و الذین هم عن اللغو معرضون</span> می‌گوید: از امام صادق  (ع) روایت کرده‌اند که فرمود: اگر شخصی به تو ناسزایی گفت و یا تهمتی زد که در تو نیست، برای خدا از او اعراض کن<span class="footnote" rel="6" title="مجمع البیان، ج ۷، ص ۹۹">*</span>. </p> <p>و در روایتی دیگر آمده که مقصود از آن غنا و ملاهی است<span class="footnote" rel="7" title="تفسیر قمی، ج ۲، ص ۸۹">*</span>. </p> <p>مؤلف: مطالبی که در دو روایت مجمع البیان آمده از قبیل ذکر بعضی از مصادیق است و آنچه در روایت ارشاد آمده از باب عمومیت دادن و تحلیل معنا است. </p> <p>و در خصال از جعفر بن محمد از پدرش از آباء گرامی‌اش (ع) روایت کرده که امیر المؤمنین (ع) فرموده: فرجها به یکی از سه طریق حلال می‌شوند، یکی نکاح به میراث و یکی نکاح بدون میراث، و یکی نکاح به ملک یمین<span class="footnote" rel="8" title="خصال، ص ۱۱۹">*</span>. </p> <p>             <code class="page" rel="15,15"/> و در کافی به سند خود از اسحاق بن ابی ساره روایت کرده که گفت: از امام صادق  (ع) از آن (یعنی از متعه) پرسیدم، فرمود: حلال است ولی زنهار که صیغه مکن مگر زن عفیف را که خدای عز و جل می‌فرماید: <span class="aya" rel="23_5" data-words="1-5">و الذین هم لفروجهم حافظون</span> پس فرج خود را در جایی که ایمن از پولت نیستی مگذار<span class="footnote" rel="1" title="پس چنان که شما از آنها بهره‌مند شوید آن مهر معین که مزد آنها است به آنان بپردازید سوره نساء، آیه ۲۴">*</span>،<span class="footnote" rel="2" title="روح المعانی، ج ۱۸، ص ۳">*</span>. </p> <h3> <span class="title" rel="23_7 23_6 23_9 23_5 23_1 23_2 23_3 23_4 23_8 23_10 23_11">شرحی در موارد اینکه نکاح موقت در عرف قرآن و در زمان رسول خدا (صلی اللَّه علیه و آله و سلم) مشروع بوده و نسخ نشده است و جواب به پاره‌ای شبهات در این مورد</span> </h3> <p> <span class="phrase">مؤلف: در این حدیث معنای <em rel="fa_23_5_5-5" data-sentence="24:234">حفظ</em> به حدی تعمیم داده شده که شامل ترک ازدواج با غیر عفیفه هم شده است، و این دو روایت به طوری که ملاحظه می‌فرمایید متعه را نکاح و ازدواج خوانده است و از نظر روایات بی‌شماری مطلب همین طور است، و مبنای فقه امامان اهل بیت (ع) هم بر همین است.</span> </p> <p>در اصطلاح قرآن کریم و در عهد رسول خدا (ص) هم مطلب از این قرار است، زیرا بعد از ملک یمین (کنیز) دیگر بیش از دو نوع نکاح باقی نمی‌ماند. یکی نکاح زناشویی و دیگری زنا. زنا را که خدای تعالی حرام کرده و در حرمتش آیات بسیاری از سوره‌های مکی و مدنی-مانند: فرقان و اسراء که مکی هستند و نور و ممتحنه که مدنی می‌باشند-تاکید شدید نموده. و سپس در سوره نساء و مائده آن را <em>سفاح</em> خوانده و حرام کرده. و در سوره اعراف و عنکبوت و یوسف که مکی هستند و سوره نحل و بقره و نور که یا هر سه و یا دو تای آخر مدنی هستند آن را فحشاء نامیده، و مرتکبش را مذمت کرده. و در سوره اعراف و انعام و اسراء و نحل و عنکبوت و شوری و نجم که از سور مکی هستند، و در سوره نساء و نور و احزاب و طلاق که مدنی می‌باشند، آن را فاحشه خوانده و از آن نهی فرموده. و نیز به طور کنایه در آیه‌ <span class="aya" rel="23_7" data-words="1-7">فمن ابتغی وراء ذلک فأولئک هم العادون</span> از آیات مورد بحث و نظیر آن در سوره معارج از آن نهی کرده. و از همان اول بعثت معروف بوده که اسلام‌شراب و زنا را حرام می‌کند، چنان که در سیره ابن هشام<span class="footnote" rel="3" title="روح المعانی، ج ۱۸، ص ۳">*</span> آمده و ما روایت آن را در بحث روایتی در ذیل آیه‌ <span class="aya" rel="5_90" data-words="5-8">إنما الخمر و المیسر...</span> در سوره مائده در جلد ششم این کتاب ایراد نمودیم. </p> <p>با این حال اگر چنانچه تمتع ازدواج نباشد و زن متعه همسر مشروع آدمی نباشد باید آنان زناکار باشند، و این به ضرورت ثابت است که عقد تمتع در مکه قبل از هجرت مورد عمل بوده و همچنین در مدینه بعد از هجرت فی الجمله به آن عمل می‌کردند و لازمه زنا بودن آن این است که رسول خدا (ص) این زنا را به مقتضای ضرورتی حلال کرده باشد. </p> <p>       <code class="page" rel="15,16"/> البته همه اینها با صرف نظر از آیه 24 سوره نساء است، و گرنه آن آیه تصریح به حلیت دارد و می‌فرماید: <span class="aya" rel="4_24" data-words="24-29">فما استمتعتم به منهن فآتوهن أجورهن</span><span class="footnote" rel="1" title="سوره نساء، آیه ۲۴">*</span>. </p> <p>و نیز لازمه زنا بودن متعه این است که آیه سوره مورد بحث که می‌فرماید: <span class="aya" rel="23_6" data-words="1-7">إلا علی أزواجهم أو ما ملکت أیمانهم</span>... <span class="aya" rel="23_7" data-words="7-7">العادون</span> ناسخ اباحه تمتع باشد و آن گاه دوباره تحلیل رسول خدا (ص) و آیه سوره نساء ناسخ همه آیات مکی که از زنا نهی می‌کرد و بعضی از آیات مدنی که قبل از تحلیل نازل شده، بوده باشد. </p> <p>و مخصوصا لازمه قول کسانی که می‌گویند رسول خدا (ص) اول آن را حلال کرده و سپس چند نوبت پشت سر هم آن را حرام نمود-که ما روایات دال بر این را در بحث روایتی در ذیل آیه‌ <span class="aya" rel="4_24" data-words="24-29">فما استمتعتم به منهن فآتوهن أجورهن</span><span class="footnote" rel="2" title="کشاف، ج، ۳ ص ۱۷۶">*</span> در جلد چهارم<span class="footnote" rel="3" title="مجمع البیان، ج ۷، ص ۹۹">*</span> این کتاب ایراد کردیم-این می‌شود که رسول خدا (ص) آیات نهی کننده از زنا را نسخ کرده باشد و دوباره آن را محکم ساخته و بار سوم باز نسخ کرده و بار چهارم محکم ساخته باشد، و حال آنکه هیچ کس از مسلمانان نگفته که آیات زنا حتی یک بار هم نسخ شده باشد تا چه رسد به نسخ بعد از نسخ، و آیا این سخنان بازی کردن با آیات خدا نیست؟ و آیا ساخت رسول خدا (ص) اجل از چنین عملی نیست؟. </p> <p>علاوه بر این، آیات نهی کننده از زنا، با آن سیاقی که دارند و آن تعلیل‌هایی که دنباله آنها هست قابل نسخ نیست، چطور تصور می‌شود بعد از آنکه خدای تعالی عملی را فاحشه و یا فحشاء و یا راه زشت (سبیل سوء) دانست و فرمود: کسی که چنین کند عذابش مضاعف می‌شود، و خوار و ذلیل در آتش جاوید می‌گردد<span class="footnote" rel="4" title="روح المعانی، ج ۱۸، ص ۳">*</span>، آن وقت دوباره ارتکابش را جایز دانسته، بار دیگر منع و بار سوم باز تجویز کند؟. </p> <p>و علاوه بر این اصلا نسخ قرآن به وسیله حدیث معنا ندارد، و این به طور مفصل در علم اصول ثابت شده. </p> <p>از این هم که بگذریم عده‌ای از کسانی که به متعه در زمان رسول خدا (ص) عمل می‌کردند از معروفین صحابه بودند، و این گونه افراد با آن همه مراقبتی که در         <code class="page" rel="15,17"/> حفظ ظواهر احکام دین داشتند، چطور ممکن است از رسول خدا (ص) توقع داشته باشند که حرام خدا را بر ایشان حلال کند، و چطور خود آنها آن را کاری زشت ندانستند، و چطور به چنین عار و ننگی تن در دادند؟ از جمله کسانی که متعه کرد زبیر بود که اسماء دختر ابی بکر را صیغه کرد و از او عبد اللَّه بن زبیر و برادرش عروة بن زبیر متولد شدند، و هر دو از زبیر ارث بردند، و پدر و فرزندان همه از صحابه بودند. </p> <p>باز از این هم که بگذریم روایات دال بر نهی رسول خدا (ص) از متعه آن قدر تهافت و تناقض دارد که نمی‌شود به آنها تمسک کرد. دلیل محکمی هم که به آن تمسک شده و همه قبولش کرده‌اند، یعنی کلام عمر بن خطاب که در ایام خلافتش از متعه نهی نمود، و روایاتی که از او پیرامون این داستان نقل شده، همه روایات نهی و داستان نسخ را رد می‌کند. </p> <p>و ما در این باره پاره‌ای مطالب در تفسیر آیه‌ <span class="aya" rel="4_24" data-words="12-30">و أحل لکم ما وراء ذلکم أن تبتغوا بأموالکم محصنین غیر مسافحین فما استمتعتم به منهن فآتوهن أجورهن فریضة</span><span class="footnote" rel="1" title="تفسیر المنار، ج ۵، ص ۱۳">*</span> ایراد نمودیم. </p> <p>و از جمله لطایفی که دلالت دارد بر اینکه متعه، نکاح و زوجیت است نه زنا و سفاح این است که جمله‌ <span class="aya" rel="4_24" data-words="24-26">فما استمتعتم به...</span> بعد از جمله‌ <span class="aya" rel="4_24" data-words="21-23">محصنین غیر مسافحین</span> قرار گرفته و متعه را به عنوان یکی از مصادیق احصان و غیر سفاح دانسته. </p> <p>پس، از آنچه ذکر کردیم معلوم شد که متعه در شرع اسلام و در عرف قرآن نکاح و زوجیت است نه زنا و سفاح چه اینکه بگوییم بعدها به وسیله آیات و یا روایات نسخ شده- هم چنان که بیشتر اهل سنت این را می‌گویند-و یا مانند شیعه به پیروی از امامان اهل بیت معتقد باشیم که نسخ نشده است. </p> <p>در نتیجه نکاح دارای دو قسم می‌شود، یکی نکاح دائم که برای خود احکام دارد، مثل اینکه ازدواج با بیش از چهار زن دائمی جایز نیست و مانند: مساله احصان، نفقه، فراش، عده و غیر ذلک. نوع دوم نکاح موقت که آن را نیز احکامی است که به منظور سهولت ازدواج تشریع شده و احکامی چند از نکاح دائم دارد، یکی اینکه زنی که متعه شده همسر شوهر خویش است و دیگران نمی‌توانند با او ازدواج کنند دوم اینکه اگر فرزندی آورد ملحق به پدرش است، سوم اینکه باید عده نگهدارد. </p> <p>با این بیان فساد گفتار جمعی<span class="footnote" rel="2" title="مجمع البیان، ج ۷، ص ۹۹">*</span> از مفسرین روشن شد که گفته‌اند: متعه زوجیت     <code class="page" rel="15,18"/> نیست، برای اینکه اگر زوجیت بود احکام زوجیت در آن جاری می‌شد، مثلا بیش از چهار متعه جایز نمی‌بود، و میراث، نفقه، احصان (که زنایش محصنه باشد) و غیره در آن جریان می‌یافت. و وجه فساد آن این است که زوجیت دو قسم است، یکی دائمی که احکامی مخصوص به خود دارد، و دیگری موقت که آن هم احکامی مخصوص به خود دارد، که بعضی از احکام آن همان احکام نکاح دائمی است، چون بنای متعه بر تسهیل است. </p> <p>و اگر کسی بگوید که تشریع ازدواج برای این بود که نسل باقی بماند، و این با ازدواج دائمی میسر است و عقد متعه تنها برای دفع شهوت و انزال منی است و درست همان غرضی از آن مطلوب است که در زنا است پس متعه هم زنا است، در جواب می‌گوییم بقای نسل حکمت ازدواج است نه علت آن، تا صدق ازدواج دائر مدار آن باشد به شهادت اینکه می‌دانیم که ازدواج دائمی زن نازا و یائسه و یا کودک و دختر بچه، صحیح است، با اینکه تولید نسل نمی‌شود. علاوه بر این، مگر متعه با تولید نسل منافات دارد؟ مگر نگفتیم که عبد اللَّه و عروة بن زبیر هر دو از اسماء دختر ابی بکر بودند که متعه زبیر بود. </p> <p>و اگر کسی اشکال کند که تشریع متعه و قانونی بودن آن یک قسم توهین به زن است، زیرا زن را ملعبه و بازیچه مردان می‌سازد که چون توپ بازی هر دم دست کسی بیفتد  (این اشکال را صاحب المنار<span class="footnote" rel="1" title="برای افرادی که ایمان ندارند آیات و بیم‌ها کافی نیست سوره یونس، آیه ۱۰۱">*</span> و غیره ذکر کرده‌اند)، در پاسخش می‌گوییم اول اینکه نخستین کسی که این اشکال به او وارد می‌شود خود شارع اسلام است، چون در اینکه شارع متعه را در صدر اسلام تا مدتی تشریع کرده بود هیچ حرفی نیست، هر جوابی که شارع داد همان جواب ما نیز خواهد بود. </p> <p>و دوم اینکه، تمام آن اغراضی که در متعه هست-از قبیل لذت بردن و دفع شهوت، تولید فرزند، اگر، انس و محبت (و به قول شما بازیچه شدن) در مرد و زن مشترک است، و دیگر معنا ندارد بگویی در متعه فقط زن ملعبه می‌شود، مگر اینکه بخواهی لجبازی و جدال کنی. </p> <p>البته این بحث تتمه‌ای دارد که به زودی در بحثی جداگانه خواهد آمد-انشاء اللَّه تعالی. </p> <p>و در الدر المنثور است که ابن منذر و ابن ابی حاتم و حاکم-وی حدیث را صحیح دانسته-از ابن ابی ملیکه روایت کرده‌اند که گفت: از عایشه پیرامون متعه پرسیدم، گفت بین من و شما حکم، کتاب خدا است، آن گاه این آیه را تلاوت کرد: <span class="aya" rel="23_5" data-words="1-5">و الذین هم لفروجهم حافظون</span>   <code class="page" rel="15,19"/> <span class="aya" rel="23_6" data-words="1-7">إلا علی أزواجهم أو ما ملکت أیمانهم</span> سپس گفت: اگر کسی جز آنچه که خدا به او تزویج کرده و یا ملک او نموده است، زن دیگری بخواهد او از تجاوزکاران است<span class="footnote" rel="1" title="کشاف، ج، ۳ ص ۱۷۶">*</span>. </p> <p>مؤلف: نظیر این روایت از قاسم بن محمد نقل شده<span class="footnote" rel="2" title="الدر المنثور، ج ۵، ص ۵">*</span>. جواب این دو روایت همانطور که گفتیم این است که زن متعه شده زوجه است، و آیه شریفه علی رغم این روایت آن را تجویز کرده. </p> <p>و در تفسیر قمی در ذیل آیه‌ <span class="aya" rel="23_7" data-words="1-7">فمن ابتغی وراء ذلک فأولئک هم العادون</span> گفته: یعنی، کسی که از این حد و مرز تجاوز کند<span class="footnote" rel="3" title="تفسیر قمی، ج ۲، ص ۸۹">*</span>. </p> <p>و نیز در همان کتاب در ذیل آیه‌ <span class="aya" rel="23_9" data-words="1-6">و الذین هم علی صلواتهم یحافظون</span> گفته: یعنی اوقات نماز و حدودش را حفظ می‌کنند<span class="footnote" rel="4" title="تفسیر قمی، ج ۲، ص ۸۹">*</span>. </p> <p>و در کافی به اسناد خود از فضیل روایت کرده که می‌گوید از حضرت باقر  (ع) پرسیدم منظور از آیه‌ <span class="aya" rel="23_9" data-words="2-6">الذین هم علی صلواتهم یحافظون</span> چیست؟ فرمود: مقصود نمازهای واجب است، آن گاه پرسیدم منظور از آیه <span class="aya" rel="70_23" data-words="1-5">الذین هم علی صلاتهم دائمون</span> چیست؟ فرمود: نمازهای نافله است<span class="footnote" rel="5" title="روح المعانی، ج ۱۸، ص ۳">*</span>. </p> <p>و در مجمع البیان می‌گوید روایت از رسول خدا (ص) رسیده که فرمود: هیچیک از شما نیست مگر آنکه دارای دو منزل است، منزلی در بهشت و منزلی در آتش، اگر کسی بمیرد و داخل آتش شود اهل بهشت، منزلش را ارث می‌برند<span class="footnote" rel="6" title="مجمع البیان، ج ۷، ص ۹۹">*</span>. </p> <p>مؤلف: نظیر این روایت را قمی در تفسیر خود به سندی که به ابی بصیر دارد، از امام صادق (ع) در ضمن حدیثی مفصل آورده<span class="footnote" rel="7" title="مجمع البیان، ج ۷، ص ۹۹">*</span>. و باز نظیر آن در ذیل آیه <span class="aya" rel="19_39" data-words="1-7">و أنذرهم یوم الحسرة إذ قضی الأمر</span><span class="footnote" rel="8" title="سوره مریم، آیه ۳۹">*</span> در جلد چهاردهم این کتاب گذشت. </p> <h3>بحثی حقوقی و اجتماعی‌ <span class="title" rel="23_1 23_2 23_3 23_4 23_5 23_6 23_7 23_8 23_9 23_10 23_11"> (در باره فلسفه و حکمت تشریع ازدواج موقت در اسلام) </span> </h3> <p> جای هیچ تردیدی نیست که حوائج زندگی، بشر را وادار کرده که برای اجتماع خود             <code class="page" rel="15,20"/> قوانینی وضع نماید، و به سنن اجتماعی جاری در مجتمع خود عمل کند. </p> <p>و این احتیاج هر چه ساده‌تر و طبیعی‌تر باشد کوشش برای رفع آن واجبتر و سهل‌انگاری در دفع آن مضرتر است و پر واضح است که احتیاج به اصل تغذی که زنده ماندن دائر مدار آن است غیر از احتیاج به تنعم در غذا و انواع میوه‌ها است و به همین قیاس است سایر شؤون زندگی. </p> <p>یکی از حوائج اولیه انسان، احتیاج هر یک از دو جنس نر و ماده‌اش به جنس مخالف است، به اینکه با او درآمیزد، و عمل جنسی با او انجام دهد، هر چند که صانع بشر احساس این احتیاج را در بشر قرار داده، و طرفین را مجهز به غریزه شهوت کرده است تا نسل بشر باقی بماند. </p> <p>و به همین جهت است که مجتمعات انسانی در گذشته و امروز همگی دارای سنت ازدواج بوده‌اند، و خانواده تشکیل می‌داده‌اند، و این بدان جهت است که تنها ضامن بقای نسل بشر، ازدواج است. </p> <p>ممکن است شما بگویید نه، این انحصار را قبول نداریم، زیرا در تمدن جدید راه دیگری غیر از اصل تناسل و یا ارضای غریزه برای دفع این حاجت پیشنهاد کرده‌اند، و آن اصل اشتراک در زندگی است، به اینکه مردان با آمیختن با یکدیگر و همچنین زنان با همجنس خود، این احتیاج را بر طرف سازند. </p> <p>لیکن در پاسخ می‌گوییم دلیل بر غیر طبیعی بودن روش مذکور این است که هیچ اجتماعی سراغ نداریم که اصل اشتراک در میان آنها شایع شده باشد، و از ازدواج و تشکیل خانواده بی نیاز شده باشند. </p> <p>و کوتاه سخن اینکه ازدواج سنتی است طبیعی که از آغاز پیدایش بشر تا کنون در مجتمعات بشری دایر بوده، و هیچ مزاحمی به غیر از زنا سد راه و مزاحم آن نبوده، آری، تنها مزاحم ازدواج، زنا است که نمی‌گذارد خانواده‌ای تشکیل شود و طرفین بار سنگین ازدواج را تحمل کنند و به همین بهانه شهوات را به سوی خود می‌خواند، و خانواده‌ها را می‌سوزاند و نسلها را قطع می‌کند. </p> <p>و باز به همین جهت است که همه مجتمعات دینی و یا طبیعی ساده و سالم عمل زنا را شنیع و زشت می‌دانند و آن را فاحشه و منکر می‌خوانند و به هر وسیله‌ای که شده علیه آن مبارزه می‌کنند، و مجتمعات متمدن هم اگر چه به کلی از آن‌جلوگیری نمی‌کنند و لیکن در عین حال آن را کار نیکی نمی‌شمارند، چون می‌دانند که این کار عمیقا با تشکیل خانواده<code class="page" rel="15,21"/> ضدیت دارد و از زیادی نفوس و بقای نسل جلوگیری می‌کند و لذا به هر وسیله‌ای که شده آن را کمتر می‌کنند و سنت ازدواج را ترویج می‌نمایند و برای کسانی که فرزند بیشتری بیاورند جایزه مقرر می‌دارند و درجات آنان را بالا می‌برند و همچنین مشوقات دیگر به کار می‌بندند. </p> <p>چیزی که هست علی رغم همه آن سختگیری‌ها علیه زنا و این تشویقها در امر ازدواج، باز می‌بینیم که در تمامی بلاد و ممالک چه کوچک و چه بزرگ این عمل خانمان‌سوز و ویرانگر، یا علنی و یا به طور پنهانی انجام می‌شود، که البته علنی و یا سری بودن آن بستگی به اختلاف سنتهای جاری در آن اجتماع دارد. </p> <p>و این خود روشن‌ترین دلیل است بر اینکه سنت ازدواج دائم برای نوع بشر کافی برای رفع این احتیاج حیوانی نیست و انسانیت و بشریت با داشتن سنت ازدواج باز در پی تتمیم نقص آن است. پس آنهایی که در جوامع بشری زمام قانون را به دست دارند باید در مقام توسعه و تسهیل امر ازدواج بر آیند. </p> <p>و به همین جهت است که شارع اسلام سنت ازدواج دائم را با ازدواج موقت توأم نموده، تا امر ازدواج آسان گردد و در آن شروطی قرار داده تا محذورهای زنا را از قبیل آمیخته شدن نطفه‌ها، اختلال انساب، واژگون شدن رشته خانوادگی، انقطاع نسل و مشخص نشدن پدر آن فرزند نداشته باشد، و آن شرایط این است که یک زن مختص به یک مرد باشد و زن بعد از جدایی از شوهرش عده نگهدارد و آنچه بر شوهرش شرط کرده در آن ذی حق باشد پس با جعل این مقررات محذورهای زنا را بر طرف کرده و با القای سایر قوانین ازدواج دائم، از قبیل حق نفقه و... مشقت ازدواج دائم را بر داشته است. </p> <p>و به خدا سوگند این حکم،  (تشریع متعه) از افتخارات اسلام در شریعت سهل و آسان آن به شمار می‌رود، مانند طلاق و تعدد زوجات، و بسیاری از قوانین دیگرش، و لیکن به فرموده قرآن کریم: <span class="aya" rel="10_101" data-words="10-18">ما تغنی الآیات و النذر عن قوم لا یؤمنون</span><span class="footnote" rel="1" title="الدر المنثور، ج ۵، ص ۵">*</span> حرف منطقی و مستدل کجا و مردم کر و ناشنوا کجا؟ آنها هنوز حرف خود را می‌زنند که من زنا را از متعه بیشتر دوست می‌دارم!. </p> 
