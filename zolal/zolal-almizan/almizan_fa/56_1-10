<h2 class="sura">سوره واقعه مکی است و هفتاد و شش آیه دارد </h2><h3 class="ayas">سوره الواقعة آیه‌های ۱ تا ۱۰</h3><code class="section" rel="56_1-10"/><h3>ترجمه آیات</h3> <p> <span class="trans" rel="56_0">به نام خدای رحمان و رحیم.  </span><span class="trans" rel="56_1">وقتی قیامت واقع شود (مؤمنین رستگار، و کفار زیانکار می‌شوند).  «۱» </span><span class="trans" rel="56_2">وقوع قیامت دروغ نیست.  «۲» </span><span class="trans" rel="56_3">این واقعه تمامی روابط و معیارها را زیر و رو می‌کند.  «۳» </span><span class="trans" rel="56_4">و با زلزله‌ای واقع می‌شود که زمین را به شدت تکان می‌دهد.  «۴» </span><span class="trans" rel="56_5">به طوری که کوه‌ها چون آرد خرد شوند.  «۵» </span><span class="trans" rel="56_6">و سپس به صورت غباری در فضا پراکنده گردند.  «۶» </span><span class="trans" rel="56_7">و شما در آن روز سه طایفه خواهید بود.  «۷» </span><span class="trans" rel="56_8">اول <em>اصحاب میمنه</em> و تو چه می‌دانی که اصحاب میمنه چه شان عظیمی دارند.  «۸» </span><span class="trans" rel="56_9"><span class="phrase">دوم <em rel="fa_56_9_2-3" data-sentence="4:105">اصحاب مشئمه</em>  (شامت و نحوست) و تو چه می‌دانی اصحاب مشئمه چه شقاوتی عظیم<code class="page" rel="19,195"/> دارند.</span>  «۹» </span><span class="trans" rel="56_10">سوم آنهایی که در دنیا به سوی خیرات و در آخرت به سوی مغفرت و رحمت سبقت می‌گیرند.  «۱۰» </span></p>                 <h3>بیان آیات</h3> <p> این سوره، قیامت کبری را که در آن مردم دوباره زنده می‌شوند و به حسابشان رسیدگی شده جزا داده می‌شوند شرح می‌دهد، نخست مقداری از حوادث هول انگیز آن را ذکر می‌کند، حوادث نزدیک‌تر به زندگی دنیایی انسان، و نزدیک‌تر به زمینی که در آن زندگی می‌کرده، می‌فرماید: اوضاع و احوال زمین دگرگون می‌شود و زمین بالا و پایین و زیر و رو می‌گردد، زلزله بسیار سهمگین زمین کوه‌ها را متلاشی، و چون غبار می‌سازد، آن گاه مردم را به طور فهرست‌وار به سه دسته سابقین و اصحاب یمین و اصحاب شمال، تقسیم نموده، سرانجام کار هر یک را بیان می‌کند. </p> <p>آن گاه علیه اصحاب شمال که منکر ربوبیت خدای تعالی و مساله معاد و تکذیب کننده قرآنند که بشر را به توحید و ایمان به معاد دعوت می‌کند استدلال نموده، در آخر گفتار را با یادآوری حالت احتضار و فرا رسیدن مرگ و سه دسته شدن مردم خاتمه می‌دهد. </p> <p>و این سوره به شهادت مضمون و سیاق آیاتش در مکه نازل شده است. </p> <h3> <span class="title" rel="56_1 56_2 56_3 56_4 56_5 56_6 56_7 56_8 56_9 56_10">وجه اینکه از قیامت به <em>واقعه</em> تعبیر فرمود</span> </h3> <p> <span class="aya" rel="56_1" data-words="1-3">إذا وقعت الواقعة</span> وقوع حادثه عبارت است از حدوث و پدید آمدن آن، و کلمه <em>واقعه</em> صفتی است که هر حادثه‌ای را با آن توصیف می‌کنند،  (می‌گویند: واقعه‌ای رخ داده، یعنی حادثه‌ای پدید شده) و مراد از <em>واقعه</em> در آیه مورد بحث واقعه قیامت است، و اگر در اینجا به طور مطلق و بدون بیان آمده، و نفرموده آن واقعه چیست، تنها فرموده: چون واقعه رخ می‌دهد مثل اینکه شما بگویید: هر وقت زید آمد چنین و چنان کن ، بدین جهت بوده که بفهماند واقعه قیامت آن قدر معروف است که توضیح آن و ذکر موصوفش مثل این می‌ماند که در مثال بالا بگویی  هر وقت زید بقال آمد چنین و چنان کن با اینکه شنونده شما زید را به خوبی می‌شناسد، و به همین جهت است که گفته‌اند: اصلا کلمه <em>واقعه</em> یکی از نامهای قیامت است، که قرآن این نامگذاری را کرده، هم چنان که نام‌های دیگری چون <em>حاقة</em> ، و <em>قارعة</em> ، و  <em>غاشیة</em> بر آن نهاده است. <code class="page" rel="19,196"/> و جمله‌ <span class="aya" rel="56_1" data-words="1-3">إذا وقعت الواقعة</span> به طور ضمنی بر معنای شرط هم دلالت دارد، و جا داشت جزای آن شرط را بیان کند، و بفرماید: چون قیامت بپا می‌شود چه می‌شود ، ولی جزا را نیاورد، تا بفهماند آنچه می‌شود آن قدر عظیم و مهم است که به بیان نمی‌گنجد، ولی به هر حال از سیاق آیاتی که در این سوره اوصاف قیامت را ذکر کرده فهمیده می‌شود که آن جزا چه چیز است، و مردم در آن روز چه وضعی دارند، پس می‌شود گفت که مثلا تقدیر کلام: اذا وقعت الواقعة فاز المؤمنون و خسر الکافرون-چون قیامت بپا شود مؤمنین رستگار و کفار زیانکار می‌شوند می‌باشد. </p> <p><code class="aya" rel="56_2"/> <span class="aya" rel="56_2" data-words="1-3">لیس لوقعتها کاذبة</span> <span class="phrase">در مجمع البیان می‌گوید: کلمه <em rel="fa_56_2_3-3" data-sentence="29:130">کاذبة</em> مانند کلمه <em>عافیة</em> و کلمه <em>عاقبة</em>  مصدر است<span class="footnote" rel="1" title="مجمع البیان، ج ۹، ص ۲۱۳">*</span>.</span> </p> <p>و بنا به گفته وی معنای آیه چنین می‌شود: در وقوع و تحقیق قیامت هیچ دروغی نیست . </p> <p>ولی بعضی<span class="footnote" rel="2" title="مجمع البیان، ج ۹، ص ۲۱۴">*</span> دیگر گفته‌اند: کلمه مذکور همان اسم فاعل است، چیزی که هست در اینجا صفتی است برای موصوفی که حذف شده، و تقدیر کلام لیس لوقعتها قضیة کاذبة  می‌باشد، یعنی برای وقوع قیامت هیچ عامل که اقتضای دروغ شدنش را داشته باشد و آن را دروغ کند وجود ندارد. </p> <p><code class="aya" rel="56_3"/> <span class="aya" rel="56_3" data-words="1-2">خافضة رافعة</span> این دو کلمه دو خبر است برای ضمیری که به واقعه بر می‌گردد، و تقدیر کلام هی خافضة و هی رافعة است، یعنی قیامت خافض و رافع است. و خفض درست معنای خلاف رفع را می‌دهد، و اما اینکه به چه حساب قیامت پایین آورنده و بالا برنده است باید گفت که: این تعبیر کنایه است از اینکه قیامت نظام عالم را زیر و رو می‌کند، مثلا باطن دلها را که در دنیا پنهان بود ظاهر می‌کند، و آثار اسباب که در دنیا ظاهر بود، همه می‌دانستند آب چه اثری و آتش چه اثری دارد، در قیامت پنهان می‌شود، یعنی اسباب به کلی از اثر می‌افتد، و روابط جاری میان اسباب و مسببات به کلی قطع می‌گردد، در دنیا جمعی دارای عزت بودند، و آنان اهل کفر و فسق بودند، که عزتشان همه جا ظاهر بود، و همچنین جمعی دیگر یعنی اهل تقوا     <code class="page" rel="19,197"/> ذلتشان هویدا بود، ولی در قیامت اثر از عزت کفار و فساق و نشانه‌ای از ذلت متقین نمی‌ماند. </p> <p><code class="aya" rel="56_4"/> <span class="aya" rel="56_4" data-words="1-4">إذا رجت الأرض رجا</span> <span class="phrase">کلمه <em>رج</em> که از ماده <em>راء، جیم، جیم</em> است، به معنای تکان دادن به شدت چیزی است، و در این آیه منظور از آن زلزله قیامت است، که خدای سبحان در آیه‌ <span class="aya" rel="22_1" data-words="6-10">إن زلزلة الساعة شیء عظیم</span><span class="footnote" rel="1" title="همانا زلزله رستاخیز امر عظیمی است سوره حج، آیه ۱">*</span> آن را بس عظیم توصیف کرده، در خود آیه مورد بحث نیز با آوردن کلمه  <em rel="fa_56_4_4-4" data-sentence="396:429">رجا</em> همین عظمت را فهمانده، چون معمولا آوردن مفعول مطلق برای افاده اینگونه نکته‌ها است (وقتی می‌گویی: من فلان کس را زدم و چه زدنی معنایش این است که نحوه زدنم طوری بود که دیگر قابل بیان نیست) در آیه مورد بحث نیز می‌فرماید: چون زمین زلزله می‌شود زلزله‌ای که شدتش قابل وصف نیست، و جمله مورد بحث بدل از جمله‌ <span class="aya" rel="56_1" data-words="1-3">إذا وقعت الواقعة</span>، و یا عطف بیان برای آن است، به هر حال در مقام توضیح آن است.</span> </p> <p><code class="aya" rel="56_5"/><code class="aya" rel="56_6"/> <span class="aya" rel="56_5-6" data-words="1-7">و بست الجبال بسا، فکانت هباء منبثا</span> <span class="phrase">این آیه عطف است بر کلمه <em rel="fa_56_4_2-2" data-sentence="24:138">رجت</em> ، و کلمه <em>بس</em> -با تشدید سین-به معنای خرد کردن است، یعنی جسمی را که دارای حجمی بوده آن قدر بکوبی تا مانند آرد به صورت ذراتی در آید.</span> </p> <p>بعضی<span class="footnote" rel="2" title="روح المعانی، ج ۲۷، ص ۱۳۱">*</span> هم گفته‌اند: کلمه <em>بس</em> به معنای به راه انداختن چیزی است، در حقیقت  <em>بس جبال</em> ، همان معنایی را می‌رساند که آیه شریفه‌ <span class="aya" rel="78_20" data-words="1-3">و سیرت الجبال</span><span class="footnote" rel="3" title="و کوه‌ها رانده شود سوره نبا، آیه ۲۰">*</span> می‌رساند. </p> <p>و <span class="phrase">کلمه <em rel="fa_56_6_2-2" data-sentence="5:19">هباء</em> به معنای غبار است.</span> </p> <p>بعضی<span class="footnote" rel="4" title="روح المعانی، ج ۲۷، ص ۱۳۱">*</span> هم گفته‌اند: به معنای یک دانه ذره از غبار است، که وقتی نور آفتاب از پنجره به درون خانه می‌تابد این دانه‌ها در شعاع آن نور دیده می‌شوند. و کلمه <em>منبث</em> اسم فاعل و یا مفعول از مصدر باب انفعال، یعنی <em>انبثاث</em> است، و انبثاث به معنای متفرق شدن، و متلاشی شدن چیزی است، و معنای آیه روشن است. </p> <p><code class="aya" rel="56_7"/> <span class="aya" rel="56_7" data-words="1-4">و کنتم أزواجا ثلاثة</span> <span class="phrase">کلمه <em rel="fa_56_7_3-3" data-sentence="5:193">زوج</em> به معنای صنف است، پس ازواج سه‌گانه یعنی اصناف سه‌گانه، و خطاب در این جمله که می‌فرماید: در آن روز شما اصنافی سه‌گانه خواهید بود به عموم         <code class="page" rel="19,198"/> بشر است.</span> </p> <h3> <span class="title" rel="56_1 56_2 56_3 56_4 56_5 56_6 56_7 56_8 56_9 56_10">مقصود از اصحاب المیمنة</span> </h3> <p> <code class="aya" rel="56_8"/> <span class="aya" rel="56_8" data-words="1-5">فأصحاب المیمنة ما أصحاب المیمنة</span> این جمله به خاطر اینکه حرف <em>فاء</em> بر سر دارد فرع و نتیجه جملات قبل است، فرعیتی که بیان بر مبین دارد، پس این آیه و دو آیه بعدش بیانگر اصناف سه‌گانه مذکور است. </p> <p>و <span class="phrase">کلمه <em>میمنة</em> از ماده <em>یمن</em> است که مقابل شوم است و معنایی بر خلاف آن دارد پس <em>اصحاب میمنة</em> اصحاب و دارندگان یمن و سعادتند، و در مقابل آنان <em rel="fa_56_9_2-3" data-sentence="159:44">اصحاب مشئمة</em> هستند، که اصحاب و دارندگان شقاوت و شئامتند.</span> </p> <p>و اینکه بعضی<span class="footnote" rel="1" title="روح المعانی، ج ۲۷، ص ۱۳۱">*</span> از مفسرین میمنه را به یمین یعنی دست راست معنا کرده و گفته‌اند: اصحاب میمنه نامه اعمالشان به دست راستشان داده می‌شود، به خلاف دیگران، تفسیر صحیحی نیست، برای اینکه در این آیه در مقابل اصحاب میمنه أصحاب مشئمه قرار گرفته، و اگر میمنه به معنای دست راست بود باید در مقابلش اصحاب میسره یعنی طرف دست چپ قرار گیرد، هم چنان که در آیات بعدی در مقابل اصحاب یمین اصحاب شمال آمده، و نادرستی این تفسیر روشن است. </p> <p>کلمه <em>ما</em> در جمله ما أصحاب المیمنة استفهامی است، و مبتدایی است که خبرش جمله‌ <span class="aya" rel="56_8" data-words="4-5">أصحاب المیمنة</span> است، و مجموع جمله خبر است برای جمله‌ <span class="aya" rel="56_8" data-words="1-2">فأصحاب المیمنة</span>، و منظور از این استفهام بزرگداشت و تعظیم شان ایشان است. </p> <p><code class="aya" rel="56_9"/> <span class="aya" rel="56_9" data-words="1-6">و أصحاب المشئمة ما أصحاب المشئمة</span> کلمه <em>مشئمه</em> مانند کلمه <em>شؤم</em> -به ضمه شین و سکون همزه-مصدر است، همانطور که میمنه مانند کلمه <em>یمن</em> مصدر است، و میمنه و مشئمه به معنای سعادت و شقاوت است. </p> <h3> <span class="title" rel="56_10">معنای‌ <span class="aya" rel="56_10" data-words="2-3">السابقون السابقون</span> و اقوال مختلف در باره مراد از سابقین</span> </h3> <p> <code class="aya" rel="56_10"/> <span class="aya" rel="56_10" data-words="1-3">و السابقون السابقون</span> در قرآن کریم آیه‌ای که صلاحیت تفسیر سابقون اول را داشته باشد آیه شریفه‌ <span class="aya" rel="35_32" data-words="8-19">فمنهم ظالم لنفسه و منهم مقتصد و منهم سابق بالخیرات بإذن الله</span><span class="footnote" rel="2" title="پس بعضی از آنان ستم کننده به نفس خود هستند و بعضی از آنان میانه‌رو می‌باشند و بعضی از آنان به اذن خداوند پیشی گیرنده به خیرات و خوبی‌ها هستند سوره فاطر، آیه ۳۲">*</span> و آیه شریفه     <code class="page" rel="19,199"/> <span class="aya" rel="2_148" data-words="1-7">و لکل وجهة هو مولیها فاستبقوا الخیرات</span><span class="footnote" rel="1" title="و برای هر یک جانبی است که به سوی آن رو آورنده هستند، پس سبقت بگیرید در خوبی‌ها">*</span> و آیه شریفه‌ <span class="aya" rel="23_61" data-words="1-8">أولئک یسارعون فی الخیرات و هم لها سابقون</span><span class="footnote" rel="2" title="آنها می‌شتابند در خوبی‌ها و ایشان برای آن سبقت‌گیرنده هستند سوره مؤمنون، آیه ۶۱">*</span> است. </p> <p>که از این آیات به دست می‌آید مراد از سابقون، کسانی هستند که در خیرات سبقت می‌گیرند، و قهرا وقتی به اعمال خیر سبقت می‌گیرند، به مغفرت و رحمتی هم که در ازای آن اعمال هست سبقت گرفته‌اند. و لذا در آیه‌ <span class="aya" rel="57_21" data-words="1-7">سابقوا إلی مغفرة من ربکم و جنة</span><span class="footnote" rel="3" title="به سوی مغفرت و جنتی از پروردگارتان سبقت گیرید سوره حدید، آیه ۲۱">*</span> به جای امر به سبقت در اعمال خیر، دستور فرموده: به مغفرت و جنت سبقت گیرند، پس سابقون به خیرات، سابقون به رحمت و مغفرتند، در آیه مورد بحث هم که می‌فرماید: <span class="aya" rel="56_10" data-words="2-3">السابقون السابقون</span> مراد از سابقون اول، سابقین به خیرات، و مراد از سابقون دوم سابقین به اثر خیرات یعنی مغفرت و رحمت است، این نظریه ما بود. </p> <p>ولی بعضی<span class="footnote" rel="4" title="روح المعانی، ج ۲۷، ص ۱۳۲">*</span> از مفسرین گفته‌اند: مراد از سابقون دوم هم همان سابقون اول است و این تعبیر نظیر تعبیر شاعر است که می‌گوید: أنا ابو النجم و شعری شعری-من ابو النجم هستم که شعر من شعر من است . </p> <p>و جمله‌ <span class="aya" rel="56_10" data-words="2-3">السابقون السابقون</span> بنا به گفته ما که هر یک سبقت در چیزی دیگر است، مبتدا و خبرند، اولی مبتدا و دومی خبر است، و معنایش این است که: سبقت‌گیرندگان به اعمال خیر سبقت‌گیرندگان به مغفرتند، و بنا به گفته مفسرینی که هر دو را یکی دانسته‌اند، دومی تاکید اولی می‌شود، و جمله‌ <span class="aya" rel="56_11" data-words="1-2">أولئک المقربون</span> خبر مبتدا واقع می‌شود. </p> <p>و مفسرین در تفسیر سابقین اقوال دیگری دارند: بعضی<span class="footnote" rel="5" title="روضة الواعظین، ص ۱۰۵">*</span> گفته‌اند: منظور سبقت گیرندگان به هر عمل و اعتقادی است که خدا بدان دعوت کرده. </p> <p>بعضی<span class="footnote" rel="6" title="خصال، ج ۱، ص ۶۴، ح ۹۵">*</span> دیگر گفته‌اند: منظور کسانی هستند که به ایمان و اطاعت سبقتی خستگی ناپذیر دارند، و در آن کاهلی ندارند. </p> <p>بعضی<span class="footnote" rel="7" title="روح المعانی، ج ۲۷، ص ۱۳۲">*</span> دیگر گفته‌اند: منظور انبیاء (ع) هستند که پیشگامان اهل هر دین هستند. </p>   <p>سوره بقره، آیه 148.          <code class="page" rel="19,200"/> بعضی<span class="footnote" rel="1" title="تفسیر قمی، ج ۲، ص ۳۴۶">*</span> دیگر گفته‌اند: مراد مؤمن آل فرعون و حبیب نجار است که داستانش در سوره یس آمده، و نیز علی (ع) است که در ایمان به رسول خدا از دیگران سبقت داشت، و از آنان أفضل بود. </p> <p>بعضی<span class="footnote" rel="2" title="کمال الدین، ج ۱، ص ۲۰۶، ضمن ح ۲۰">*</span> دیگر گفته‌اند: منظور از سابقین کسانی هستند که در مکه مسلمان شدند، و بعد از هجرت رسول خدا (ص) هجرت کردند. </p> <p>بعضی دیگر<span class="footnote" rel="3" title="عیون اخبار الرضا، ج ۲، ب ۳۱، ص ۶۵، ح ۲۸۸">*</span> گفته‌اند: منظور سبقت گیرندگان در نمازهای پنجگانه‌اند. </p> <p>و بعضی<span class="footnote" rel="4" title="مجمع البیان، ج ۹، ص ۲۱۵">*</span> گفته‌اند: کسانی که به دو قبله نماز گزاردند (یعنی قبل از سال اول هجرت به اسلام در آمدند). بعضی<span class="footnote" rel="5" title="روح المعانی، ج ۲۷، ص ۱۳۲">*</span> دیگر گفته‌اند سبقت گیرندگان به جهادند. و بعضی دیگر حرفهایی دیگر دارند. و دو قول اول (که یکی می‌گفت: سبقت گیرندگان به هر عمل و اعتقادی است که خدا بدان دعوت کرده، و دیگری می‌گفت کسانی هستند که به ایمان و اطاعت سبقتی خستگی ناپذیر دارند) به همان معنایی که ما گفتیم بر می‌گردد، و سوم و چهارم را باید به تمثیل حمل کرد (و گفت: نمی‌خواسته‌اند بگویند: سابقون اولون فقط افرادی مانند انبیاء و مؤمن آل فرعون و حبیب نجار و علی بن ابی طالب (ع) هستند) و بقیه وجوه اصلا ربطی به آیه ندارد، مگر اینکه آنها را هم به نحوی حمل بر تمثیل کنیم. </p> <h3>بحث روایتی‌ <span class="title" rel="56_10 56_1 56_3"> (روایاتی در ذیل آیه: <span class="aya" rel="56_1" data-words="1-3">إذا وقعت الواقعة...</span> و مراد از <span class="aya" rel="56_10" data-words="2-3">السابقون السابقون</span> </span> </h3> <p> <span class="phrase">در کتاب خصال از زهری روایت آورده که گفت: از علی بن الحسین (ع) شنیدم می‌فرمود: کسی که بین خود و خدا نسبت و رابطه‌ای برقرار نکرده باشد در دنیا عمرش به حسرت می‌گذرد، و دلش از حسرت پاره پاره می‌شود، به خدا سوگند دنیا و آخرت وضعی دارند که تنها می‌توان به دو کفه ترازو تشبیهش کرد، هر یک از دو کفه به هر مقدار سنگین شود، کفه دیگر به همان مقدار نادیده گرفته می‌شود، آن گاه این کلام خدای عز و جل را تلاوت کرد که می‌فرماید: <span class="aya" rel="56_1" data-words="1-3">إذا وقعت الواقعة</span> منظور از واقعه قیامت است‌ <span class="aya" rel="56_2-3" data-words="1-4">لیس لوقعتها کاذبة، خافضة</span> قسم به پروردگار: قیامت پایین می‌برد دشمنان خدا را در آتش <em rel="fa_56_3_2-2" data-sentence="647:134">رافعة</em> قسم به پروردگار: قیامت بلند می‌کند دوستان خدا را به سوی بهشت<span class="footnote" rel="6" title="روح المعانی، ج ۲۷، ص ۱۳۲">*</span>.</span> </p> <p>     <code class="page" rel="19,201"/> و <span class="phrase">در تفسیر قمی است که راجع به آیه <span class="aya" rel="56_1-2" data-words="1-6">إذا وقعت الواقعة، لیس لوقعتها کاذبة</span> فرمود: در وقوع قیامت کذبی نیست بلکه حق است، و <em rel="fa_56_3_1-1" data-sentence="169:842">خافضة</em> دشمنان خدا را پایین می‌آورد و  <em rel="fa_56_3_2-2" data-sentence="257:796">رافعة</em> اولیای خدا را بلند می‌کند، <span class="aya" rel="56_4" data-words="1-4">إذا رجت الأرض رجا</span>، فرمود: یعنی ابعاض زمین به یکدیگر کوفته می‌شود <span class="aya" rel="56_5" data-words="1-4">و بست الجبال بسا</span>، یعنی کوه‌ها از ریشه کنده می‌شوند، <span class="aya" rel="56_6" data-words="1-3">فکانت هباء منبثا</span> فرمود: <em rel="fa_56_6_2-2" data-sentence="641:455">هباء</em> آن ذره‌هایی است که هنگام تابش نور خورشید از پنجره به درون خانه، در ستون نورش دیده می‌شود، <span class="aya" rel="56_7" data-words="1-4">و کنتم أزواجا ثلاثة</span>، یعنی در روز قیامت شما مردم سه دسته خواهید بود، اول اصحاب میمنه، و چه اصحاب میمنه‌ای، و دوم اصحاب مشئمه، و چه اصحاب مشئمه‌ای، و سابقین (در عمل خیر که سابقین در مغفرت و رحمتند، و) جلوتر از هر کس دیگر به بهشت در می‌آیند<span class="footnote" rel="1" title="امالی شیخ طوسی، ج ۱، ص ۷۰">*</span>.</span> </p> <p>مؤلف: اینکه فرمود: جلوتر از هر کس دیگر به بهشت در می‌آیند تفسیر سابقین دوم است. </p> <p>و در الدر المنثور است که: عبد بن حمید و ابن جریر و ابن منذر، از علی بن ابی طالب  (ع) روایت کرده که فرمود: <em>هباء منبث</em> عبارت است از ذرات سرگردان در فضا و  <em>هباء منثور</em> به معنای غباری است که در ستون شعاع خورشید تابیده از پنجره دیده می‌شود<span class="footnote" rel="2" title="روح المعانی، ج ۲۷، ص ۱۳۲">*</span>. </p> <p>و نیز در همان کتاب آمده که ابن مردویه از ابن عباس روایت کرده که در تفسیر جمله‌ <span class="aya" rel="56_10" data-words="1-3">و السابقون السابقون</span> گفته: این آیه در باره حزقیل مؤمن آل فرعون، و حبیب نجار، که داستانش در سوره یس آمده، و علی بن ابی طالب (ع) نازل شده، که هر یک از آنان پیشگام امت خود بوده، و علی از همه آنان افضل است<span class="footnote" rel="3" title="روح المعانی، ج ۲۷، ص ۱۳۲">*</span>. </p> <p>و در مجمع البیان از ابی جعفر (ع) روایت کرده که فرمود: سابقین چهار کس هستند: اول پسر آدم، که به دست برادرش کشته شد، و دوم پیشگام امت موسی بود، که همان مؤمن آل فرعون است، سوم پیشگام امت عیسی، یعنی حبیب نجار است، و چهارم پیشگام امت اسلام، یعنی علی بن ابی طالب (ع) است<span class="footnote" rel="4" title="مجمع البیان، ج ۹، ص ۲۱۵">*</span>. </p> <p>مؤلف: این معنا در روضة الواعظین از امام صادق (ع) نیز روایت شده<span class="footnote" rel="5" title="روح المعانی، ج ۲۷، ص ۱۳۲">*</span>. </p> <p>و شیخ طوسی در امالی خود به سندی که از ابن عباس دارد از او روایت کرده که         <code class="page" rel="19,202"/> گفت: از رسول خدا (ص) معنای آیه شریفه‌ <span class="aya" rel="56_10-12" data-words="1-8">و السابقون السابقون، أولئک المقربون، فی جنات النعیم</span> را پرسیدم، فرمود: جبرئیل به من گفت: اینان عبارتند از علی، و شیعیان او، آری علی و شیعیانش جلوتر از هر کس دیگر به بهشت در می‌آیند و به کرامت و احترامی که نزد خدا دارند مقرب درگاه خدایند<span class="footnote" rel="1" title="روح المعانی، ج ۲۷، ص ۱۳۲">*</span>. </p> <p>و در کمال الدین به سند خود از خیثمه جعفی از امام ابی جعفر (ع) روایت کرده که در ضمن حدیثی فرمود: <span class="aya" rel="56_10" data-words="2-3">السابقون السابقون</span> ماییم، و آخرون هم که در باره‌اش فرموده: <span class="aya" rel="56_14" data-words="1-4">و قلیل من الآخرین</span> ما هستیم<span class="footnote" rel="2" title="الدر المنثور، ج ۶، ص ۱۵۴">*</span>. </p> <p>و در عیون در باب ما جاء عن الرضا (ع) من الاخبار المجموعة به سند خود از علی (ع) روایت آورده که فرمود: آیه شریفه‌ <span class="aya" rel="56_10-11" data-words="1-5">و السابقون السابقون، أولئک المقربون</span> در باره من نازل شده است<span class="footnote" rel="3" title="الدر المنثور، ج ۶، ص ۱۵۴">*</span>. </p> <p>و در مجمع البیان در ذیل همین آیه از علی (ع) نقل کرده که فرمود: منظور سبقت گرفتن به انجام نمازهای پنجگانه است<span class="footnote" rel="4" title="روح المعانی، ج ۲۷، ص ۱۳۲">*</span>. </p> <p>مؤلف: همانطور که در سابق هم گفتیم، باید این احادیث را حمل بر تمثیل کرد. </p> 
