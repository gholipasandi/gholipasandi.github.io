<h3 class="ayas">سوره الشعراء آیه‌های ۱۰۵ تا ۱۲۲</h3><code class="section" rel="26_105-122"/><h3>ترجمه آیات</h3> <p> <span class="trans" rel="26_105">قوم نوح نیز پیغمبران را دروغگو شمردند.  «۱۰۵» </span><span class="trans" rel="26_106">وقتی که برادرشان نوح به آنها گفت: چرا از خدا نمی‌ترسید.  «۱۰۶» </span><span class="trans" rel="26_107">که من پیغمبری خیرخواه شمایم.  «۱۰۷» </span><span class="trans" rel="26_108">از خدا بترسید و اطاعتم کنید. <code class="page" rel="15,413"/> «۱۰۸» </span><span class="trans" rel="26_109"> برای پیغمبری خود از شما مزدی نمی‌خواهم که مزد من جز به عهده پروردگار جهانیان نیست.  «۱۰۹» </span><span class="trans" rel="26_110">از خدا بترسید و اطاعتم کنید.  «۱۱۰» </span><span class="trans" rel="26_111">گفتند: چگونه به تو ایمان بیاوریم در حالی که فرومایگان پیرویت کرده‌اند.  «۱۱۱» </span><span class="trans" rel="26_112">گفت: من چه دانم که چه می‌کرده‌اند.  «۱۱۲» </span><span class="trans" rel="26_113">که اگر فهم دارید حسابشان جز به عهده پروردگار من نیست.  «۱۱۳» </span><span class="trans" rel="26_114">و من این مؤمنان را دور نخواهم کرد.  «۱۱۴» </span><span class="trans" rel="26_115">که من جز بیم‌رسانی آشکار نیستم.  «۱۱۵» </span><span class="trans" rel="26_116">گفتند ای نوح اگر بس نکنی سنگسار می‌شوی.  «۱۱۶» </span><span class="trans" rel="26_117">گفت: پروردگارا قوم من دروغگویم می‌شمارند.  «۱۱۷» </span><span class="trans" rel="26_118">بین من و آنها حکم کن و مرا با مؤمنانی که همراه منند نجات بخش.  «۱۱۸» </span><span class="trans" rel="26_119">پس او و همراهانش را در کشتی پر (از جمعیت و حیوانات) نجات دادیم.  «۱۱۹» </span><span class="trans" rel="26_120">سپس باقی ماندگان را غرق کردیم.  «۱۲۰» </span><span class="trans" rel="26_121">که در این عبرتی است و بیشترشان ایمان آور نبودند.  «۱۲۱» </span><span class="trans" rel="26_122">و پروردگارت نیرومند و فرزانه است.  «۱۲۲» </span></p>                               <h3>بیان آیات</h3> <p> این آیات بعد از داستان موسی و ابراهیم که دو نفر از پیامبران اولو العزم بودند، شروع می‌کند به داستان نوح که اولین پیامبر اولو العزم و از بزرگان انبیاء است و اجمال آنچه بین آن جناب و قومش گذشته، نقل می‌کند که در آخر به نجات نوح و همراهانش و غرق اکثر مردم انجامیده است. </p> <p> <span class="aya" rel="26_105" data-words="1-4">کذبت قوم نوح المرسلین</span>. </p> <p><span class="phrase">در مفردات گفته: کلمه <em rel="fa_26_105_2-2" data-sentence="21:434">قوم</em> در اصل به معنای جماعتی از مردان است، نه زنان و به همین جهت فرموده: <span class="aya" rel="49_11" data-words="5-9">لا یسخر قوم من قوم</span>... <span class="aya" rel="49_11" data-words="15-19">و لا نساء من نساء</span> و شاعر نیز گفته ا قوم آل حصن ام نساء-آیا آل حصن قومند و یا زنانند و لیکن در قرآن کریم هر جا آمده اعم از زن و مرد را شامل است<span class="footnote" rel="1" title="مفردات راغب، ماده &lt;em&gt;قوم&lt;/em&gt; ">*</span>.</span> </p> <p>   <code class="page" rel="15,414"/> و لفظ قوم به قول بعضی<span class="footnote" rel="1" title="روح المعانی، ج ۱۹، ص ۱۰۶">*</span> از علماء مذکر است و اگر گاهی ضمیر مؤنث به آن بر می‌گردانند به اعتبار جماعت می‌باشد. بعضی<span class="footnote" rel="2" title="تفسیر کشاف، ج ۳، ص ۳۲۳">*</span> دیگر گفته‌اند: مؤنث است. و در مصباح گفته<span class="footnote" rel="3" title="مصباح المنیر، ص ۷۱۵">*</span> هم در مؤنث به کار می‌رود و هم در مذکر. </p> <h3> <span class="title" rel="26_105">وجه اینکه قوم نوح (علیه السلام) را مکذب همه مرسلین خوانده و فرموده است: <span class="aya" rel="26_105" data-words="1-4">کذبت قوم نوح المرسلین</span> </span> </h3> <p> و اگر در جمله مورد بحث قوم نوح را تکذیب کننده همه مرسلین خوانده، با اینکه ایشان به غیر از نوح پیغمبر دیگری را تکذیب نکردند، از این باب بوده که دعوت انبیاء و مرسلین یکی است و همه در دعوت به توحید متفقند، پس اگر مردمی یکی از ایشان را تکذیب کند در حقیقت همه را تکذیب کرده و به همین جهت خدای سبحان ایمان به بعضی از ایشان بدون بعض دیگر را کفر به همه آنان خوانده و فرموده: <span class="aya" rel="4_150-151" data-words="1-32">إن الذین یکفرون بالله و رسله و یریدون أن یفرقوا بین الله و رسله و یقولون نؤمن ببعض و نکفر ببعض و یریدون أن یتخذوا بین ذلک سبیلا، أولئک هم الکافرون حقا</span><span class="footnote" rel="4" title="کسانی که به خدا و فرستادگان او کفر می‌ورزند، و می‌خواهند بین خدا و فرستادگانش جدایی بیندازند، و می‌گویند ما به بعضی ایمان می‌آوریم، و به بعضی کفر می‌ورزیم، و می‌خواهند بین این دو، راهی جداگانه بگیرند، ایشان نیز در حقیقت کافرند سوره نساء آیه ۱۵۰ و ۱۵۱">*</span>. </p> <p>بعضی<span class="footnote" rel="5" title="روح المعانی، ج ۱۹، ص ۱۰۶">*</span> از مفسرین در پاسخ از اشکال بالا گفته‌اند: این از قبیل تعبیر معروفی است که می‌گویند فلانی چارپایان سوار می‌شود و لباسهای برد می‌پوشد، در حالی که می‌دانیم او سوار بیش از یک چارپا نشده و بیش از یک برد نپوشیده است، چیزی که هست می‌خواهند کنایه بیاورند از اینکه او جنس چارپا سوار می‌شود، نه همه چارپایان را. ولی توجیه اولی بهتر است، و عین اشکال بالا و دو توجیه آن در آیه بعدی که می‌فرماید: <span class="aya" rel="26_123" data-words="1-3">کذبت عاد المرسلین</span> و نیز آیه‌ <span class="aya" rel="26_141" data-words="1-3">کذبت ثمود المرسلین</span> و آیات دیگر مشابه آن نیز می‌آید. </p> <p><code class="aya" rel="26_106"/> <span class="aya" rel="26_106" data-words="1-8">إذ قال لهم أخوهم نوح أ لا تتقون</span>. </p> <p>یعنی زمانی که برادرشان نوح به ایشان گفت: آیا تقوا پیشه نمی‌کنید؟ و مراد از برادر هم نسب و خویشاوند است، هم چنان که می‌گویند: اخو تمیم و اخو کلیب، یعنی خویشاوند قبیله بنی تمیم و بنی کلیب، و استفهام در جمله، استفهام توبیخی است و معنایش این است که چرا تقوا پیشه نمی‌کنید؟           <code class="page" rel="15,415"/><code class="aya" rel="26_107"/><code class="aya" rel="26_108"/> <span class="aya" rel="26_107" data-words="1-4">إنی لکم رسول أمین</span> یعنی من برای شما رسولی از ناحیه پروردگارتان و امینی بر رسالت او هستم، به شما ابلاغ نمی‌کنم مگر آنچه که پروردگارم مامورم کرده و از شما خواسته است، و به همین جهت جمله‌ <span class="aya" rel="26_108" data-words="1-4">فاتقوا الله و أطیعون</span> را بر آن متفرع کرد، آن گاه دستورشان داد تا اطاعتش کنند، چون اطاعت او اطاعت خدا است <code class="aya" rel="26_109"/> <span class="aya" rel="26_109" data-words="1-12">و ما أسئلکم علیه من أجر إن أجری إلا علی رب العالمین</span> این جمله در سیاق این است که بفهماند من به مزد دنیوی طمع ندارم، ولی به این عبارت فرموده که از شما مزدی در خواست نمی‌کنم و با این تعبیر فهمانده که به جز خیرخواهی منظوری ندارد و آنچه که ایشان را بدان دعوت می‌کند به خیر خود ایشان است و در آن خیانت و نیرنگی هم نمی‌کند، خوب، وقتی چنین است باید در آنچه امرشان می‌کند اطاعتش کنند، و به همین جهت در اینجا نیز جمله: <span class="aya" rel="26_110" data-words="1-4">فاتقوا الله و أطیعون</span> را بر آن متفرع نمود. </p> <p>و اگر در جمله‌ <span class="aya" rel="26_109" data-words="7-12">إن أجری إلا علی رب العالمین</span> به جای نام جلاله <em>اللَّه</em> نام رب العالمین را آورد، برای این است که بر مساله توحید صریحتر دلالت کند، چون مشرکین خدای تعالی را معبود عالم آلهه می‌دانستند و معتقد بودند که برای هر عالمی الهی جداگانه هست، که آن را به جای خدا می‌پرستیدند. بنا بر این، در برابر اینان باید این معنا را اثبات کرد که: خدای تعالی رب همه عوالم است و غیر از خدای تعالی هیچ اله دیگری نیست. </p> <p><code class="aya" rel="26_110"/> <span class="aya" rel="26_110" data-words="1-4">فاتقوا الله و أطیعون</span> در سابق وجه تکرار این جمله گذشت و بنا بر آن وجه در مورد بحث می‌فهماند که هر یک از امانت و نخواستن مزد، سببی جداگانه و مستقل است برای وجوب اطاعت آن جناب بر مردم. </p> <h3> <span class="title" rel="26_105 26_106 26_107 26_108 26_109 26_110 26_111 26_112 26_113 26_114 26_115 26_116 26_117 26_118 26_119 26_120 26_121 26_122">در گفتگوی نوح (علیه السلام) با قوم خود، آنان ایمان آوردن افراد بی مال و مکنت به او را بر او خرده می‌گیرند</span> </h3> <p> <code class="aya" rel="26_111"/> <span class="aya" rel="26_111" data-words="1-7">قالوا أ نؤمن لک و اتبعک الأرذلون</span> <span class="phrase">کلمه <em rel="fa_26_111_6-6" data-sentence="5:58">ارذلون</em> جمع مصحح <em rel="fa_26_111_6-6" data-sentence="71:35">أرذل</em> است و ارذل اسم تفضیل از رذالت است.</span> و رذالت به معنای پستی و دنائت است. مقصود مردم از اینکه به نوح (ع) گفتند: پیروان تو افراد پستند، این بوده که شغل پست و کارهای کوچک دارند، و لذا آن جناب پاسخشان داد به اینکه: <span class="aya" rel="26_112" data-words="2-7">و ما علمی بما کانوا یعملون</span>. </p> <p>و ظاهرا قوم نوح (ع) ملاک شرافت و احترام را اموال و فرزندان و پیروان بیشتر می‌دانستند، هم چنان که از دعای نوح (ع) که عرضه داشت‌ <span class="aya" rel="71_21" data-words="3-15">: رب إنهم عصونی و اتبعوا من لم یزده ماله و ولده إلا خسارا</span><span class="footnote" rel="1" title="پروردگارا آنان سر از فرمان من برتافتند، و کسی را پیروی کردند که زیادی مال و فرزندانش جز بر خسرانش نمی‌افزاید سوره نوح، آیه ۲۱">*</span>، این معنا به خوبی بر می‌آید، یعنی   <code class="page" rel="15,416"/> استفاده می‌شود که مرادشان از ارذلین، بردگان و فقراء و صاحبان مشاغل پست و خلاصه کسانی است که اشراف و اعیانشان ایشان را سفله و فرومایه می‌خواندند و از مجالست و معاشرت با آنان ننگ داشتند. </p> <p><code class="aya" rel="26_112"/> <span class="aya" rel="26_112" data-words="1-7">قال و ما علمی بما کانوا یعملون</span> ضمیر <em>قال</em> به نوح بر می‌گردد و کلمه <em>ما</em> استفهامی است. و بعضی<span class="footnote" rel="1" title="روح المعانی، ج ۱۹، ص ۱۰۸">*</span> گفته‌اند: نافیه است. و بنا بر این قول، خبر مای نافیه حذف شده، چون سیاق بر آن دلالت داشته و به هر حال مقصود از این جمله این است که بفرماید: به اعمالی که ایشان قبل از ایمان آوردن به وی داشته‌اند علمی ندارد و این را که گفتیم قبل از ایمان آوردن به وی، از عبارت <span class="aya" rel="26_112" data-words="5-7">بما کانوا یعملون</span> -به آنچه که عمل می‌کرده‌اند استفاده کردیم. </p> <p><code class="aya" rel="26_113"/> <span class="aya" rel="26_113" data-words="1-7">إن حسابهم إلا علی ربی لو تشعرون</span> <span class="phrase">مقصود از <em rel="fa_26_113_5-5" data-sentence="9:251">ربی</em> همان رب‌العالمین است، چون تنها فردی که از بین جمعیت به دعوت به سوی رب العالمین اختصاص داشت آن جناب بود و کلمه <em>لو</em> که باید عمل کند و فعل شرط و جزاء شرط را جزم دهد، در اینجا عمل نکرده و در نتیجه معنای جمله چنین می‌شود که:  اگر شعوری می‌داشتید .</span> بعضی<span class="footnote" rel="2" title="پروردگارا!بر روی زمین احدی از کفار را باقی مگذار، چون اگر بگذاری بندگانت را گمراه می‌کنند و جز فاجر و کافر نمی‌زایند سوره نوح، آیه ۲۶ و ۲۷">*</span> گفته‌اند: جزای آن در تقدیر است و معنایش این است که: اگر شعور می‌داشتید این مطلب را می‌فهمیدید. ولی این گفتار صحیح نیست. </p> <p>و از نظر حصری که در صدر آیه بود، معنای جمله مورد بحث چنین می‌شود: من اطلاعی از اعمال سابق ایشان ندارم و حسابشان هم بر من نیست، تا به آن خاطر تجسس کنم که تا کنون چه می‌کرده‌اند، زیرا حسابشان تنها و تنها بر پروردگار من است، اگر شعوری داشته باشید، پس همو بر حسب اعمالشان مجازاتشان می‌کند. </p> <p><code class="aya" rel="26_114"/><code class="aya" rel="26_115"/> <span class="aya" rel="26_114-115" data-words="1-10">و ما أنا بطارد المؤمنین، إن أنا إلا نذیر مبین</span> جمله دومی به منزله تعلیل جمله اولی است و هر دو جمله متمم بیان سابق است و معنایش این است که: من هیچ پست و ماموریتی ندارم مگر انذار و دعوت، در نتیجه کسی را که رو به من بیاورد و دعوتم را بپذیرد هرگز طردش نمی‌کنم و نیز از اعمال گذشته‌اش تجسس نمی‌نمایم، تا به حساب کرده‌هایشان برسم، چون حسابشان بر پروردگار من است، که پروردگار همه عالم است، نه بر من. </p> <p>   <code class="page" rel="15,417"/><code class="aya" rel="26_116"/> <span class="aya" rel="26_116" data-words="1-9">قالوا لئن لم تنته یا نوح لتکونن من المرجومین</span> مقصود از اینکه قوم نوح گفتند: اگر ای نوح منتهی نشوی این است که اگر دعوتت را ترک نکنی مرجوم خواهی شد. و مرجوم از رجم است که به معنای سنگسار کردن کسی است، بعضی<span class="footnote" rel="1" title="روح المعانی، ج ۱۹، ص ۱۰۹">*</span> دیگر گفته‌اند: به معنای ناسزا است . ولی بعید است و این سخن را در اواخر دعوت نوح گفتند و او را تهدیدی قطعی کردند، چون کلام خود را به چند وجه تاکید نمودند،  (یکی لام در لئن، دوم لام در لتکونن، و سوم نون تاکیدی که در آخر لتکونن است). </p> <h3> <span class="title" rel="26_105 26_106 26_107 26_108 26_109 26_110 26_111 26_112 26_113 26_114 26_115 26_116 26_117 26_118 26_119 26_120 26_121 26_122">نوح (علیه السلام) از خداوند می‌خواهد بین او و قومش قضای خود را براند</span> </h3> <p> <code class="aya" rel="26_117"/><code class="aya" rel="26_118"/> <span class="aya" rel="26_117-118" data-words="1-17">قال رب إن قومی کذبون، فافتح بینی و بینهم فتحا و نجنی و من معی من المؤمنین...</span> این جمله آغاز کلام نوح (ع) است و جمله‌ <span class="aya" rel="26_117" data-words="2-5">رب إن قومی کذبون</span> جلوتر ذکر شده تا مقدمه باشد برای مطالب بعد و این معنا را برساند که دیگر کار از کار گذشته و تکذیب به طور مطلق از آنان تحقق یافته، به طوری که دیگر هیچ امیدی به تصدیق و ایمان در آنان نمانده، هم چنان که در آیه‌ <span class="aya" rel="71_26-27" data-words="4-22">رب لا تذر علی الأرض من الکافرین دیارا، إنک إن تذرهم یضلوا عبادک و لا یلدوا إلا فاجرا کفارا</span><span class="footnote" rel="2" title="کمال الدین، ج ۱، ص ۲۱۳، ح ۲">*</span> به این نکته تصریح شده است. </p> <p>و جمله‌ <span class="aya" rel="26_118" data-words="1-5">فافتح بینی و بینهم فتحا</span> کنایه است از راندن قضاء میان آن جناب و قومش، هم چنان که درباره این قضاء به طور کلی فرموده: <span class="aya" rel="10_47" data-words="1-14">و لکل أمة رسول فإذا جاء رسولهم قضی بینهم بالقسط و هم لا یظلمون</span><span class="footnote" rel="3" title="برای هر امتی رسولی است، همین که رسولشان آمد، در میان آنان به عدالت قضاء رانده می‌شود، بدون اینکه ستم شوند سوره یونس، آیه ۴۷">*</span>. </p> <p>و اصل این استعمال از باب استعاره به کنایه است، گویا نوح و پیروانش و کفار از قومش، در یک جا جمع شده و بهم در آمیخته‌اند، به طوری که از یکدیگر تشخیص داده نمی‌شوند ناگزیر از پروردگار خود درخواست کرده که فتح و قضای وسیعی در میان آنان ایجاد کند، تا یک طایفه از طایفه دیگر دور شود، و این کنایه است از نزول عذاب که قهرا جز کفار و فاسقین را نمی‌گیرد و وقتی گرفت، پیروان او متمایز می‌شوند، چون دیگر کافر و فاسقی باقی نمی‌ماند. دلیل بر این استعاره جمله‌ <span class="aya" rel="26_118" data-words="6-12">و نجنی و من معی من المؤمنین</span> است که خودش و مؤمنین را در آمیخته و در هم با کفار فرض کرده، که اگر نجات خدایی نباشد عذاب مورد       <code class="page" rel="15,418"/> درخواستش خود ایشان را هم می‌گیرد و لذا درخواست نجات می‌کند. </p> <p>بعضی<span class="footnote" rel="1" title="روح المعانی، ج ۱۹، ص ۱۰۷">*</span> از مفسرین گفته‌اند: فتح، به معنای حکم و قضاء است که از فتاحت به معنای حکومت گرفته شده. </p> <p><code class="aya" rel="26_119"/> <span class="aya" rel="26_119" data-words="1-7">فأنجیناه و من معه فی الفلک المشحون</span> یعنی او و همراهانش را در سفینه‌ای مشحون یعنی مملو از ایشان و از هر جنبده‌ای یک جفت نجات دادیم، که داستان آن در سوره هود آمده است. </p> <p><code class="aya" rel="26_120"/> <span class="aya" rel="26_120" data-words="1-4">ثم أغرقنا بعد الباقین</span> یعنی بعد از نجات دادن ایشان بقیه قوم او را غرق کردیم. </p> <p><code class="aya" rel="26_121"/><code class="aya" rel="26_122"/> <span class="aya" rel="26_121" data-words="1-4">إن فی ذلک لآیة</span>... <span class="aya" rel="26_122" data-words="5-6">العزیز الرحیم</span> درباره این دو آیه قبلا بحث شد. </p> <h3>بحث روایتی‌ <span class="title" rel="26_111 26_119 26_122 26_105 26_106 26_107 26_108 26_109 26_110 26_112 26_113 26_114 26_115 26_116 26_117 26_118 26_120 26_121"> (چند روایت در باره نوح (علیه السلام) و قوم او) </span> </h3> <p> در کتاب کمال الدین<span class="footnote" rel="2" title="روح المعانی، ج ۱۹، ص ۱۰۷">*</span> و نیز در روضه کافی<span class="footnote" rel="3" title="کافی، ج ۸، ص ۱۱۳-۱۱۵، ح ۹۲">*</span> با ذکر سند از ابو حمزه، از امام باقر  (ع) روایت آورده که در ضمن حدیثی فرمود: نوح هزار سال مگر پنجاه سال در بین مردم بود، در حالی که احدی غیر او در کار نبوت با وی شرکت نداشت و لیکن آن جناب بر مردمی رو آورد که به طور کلی مساله نبوت را منکر بودند و انبیای قبل از نوح تا زمان آدم را نیز قبول نداشتند، و به همین مطلب اشاره دارد این قول خدای متعال: <span class="aya" rel="26_122" data-words="1-6">و إن ربک لهو العزیز الرحیم</span>. </p> <p>یعنی بین نوح و آدم (ع) ده پدر فاصله بود، که همه از پیامبران بودند. </p> <p>و در تفسیر قمی در ذیل جمله: <span class="aya" rel="26_111" data-words="5-7">و اتبعک الأرذلون</span> در معنای ارذل فرموده‌اند یعنی فقراء<span class="footnote" rel="4" title="تفسیر قمی، ج ۲، ص ۱۲۳">*</span>. </p> <p>و نیز در همان کتاب و در روایت ابی الجارود، از امام باقر (ع) آمده که در ذیل جمله‌ <span class="aya" rel="26_119" data-words="6-7">الفلک المشحون</span> فرمودند: یعنی مجهز، که همه کارهایش تمام شده بود، و دیگر هیچ کاری نداشت، جز اینکه روی آب بیفتد<span class="footnote" rel="5" title="تفسیر قمی، ج ۲، ص ۱۲۵">*</span>. </p> 
