<h2 class="sura">سوره مجادله مدنی است و بیست و دو آیه دارد </h2><h3 class="ayas">سوره المجادلة آیه‌های ۱ تا ۶</h3><code class="section" rel="58_1-6"/><h3>ترجمه آیات</h3> <p> <span class="trans" rel="58_0">به نام خدای رحمان و رحیم.  </span><span class="trans" rel="58_1">خدای تعالی سخن آن کس را که با تو در مورد همسرش مجادله می‌کرد و به خدا شکایت می‌برد شنید و خدا گفتگوی شما را می‌شنود که خدا شنوای دانا است.  «۱» </span><span class="trans" rel="58_2">کسانی از شما که زنان خود را ظهار می‌کنند (و به ایشان می‌گویند: تو نسبت به من به منزله مادرم<code class="page" rel="19,311"/> هستی) به صرف این گفتار همسرانشان، مادر ایشان نمی‌شوند. مادران تنها همانهایند که ایشان را زاییده‌اند و این مردان سخنی ناپسند و خلاف حقیقت می‌گویند و خدا دارای عفو و مغفرت است.  «۲» </span><span class="trans" rel="58_3">و کسانی که بعضی از زنان خود را ظهار می‌کنند و سپس از آنچه گفته‌اند پشیمان می‌شوند کفاره عملشان آزاد کردن یک برده قبل از تماس با زنان است. این اندرزی است که با آن موعظه می‌شوید و خدا بدانچه می‌کنید با خبر است.  «۳» </span><span class="trans" rel="58_4">حال اگر کسی نتوانست برده آزاد کند کفاره‌اش دو ماه روزه پشت سر هم و قبل از تماس با آن همسر است. پس اگر کسی توانایی این را هم نداشت کفاره‌اش اطعام شصت مسکین است و این بدان جهت است که به خدا و رسولش ایمان آورید. و آنچه گفته شد حدود خدا است و کافران عذابی دردناک دارند.  «۴» </span><span class="trans" rel="58_5">بطور یقین کسانی که با خدا و رسولش مخالفت می‌کنند خوار و ذلیل می‌شوند هم چنان که پیشینیان آنان ذلیل شدند چون با اینکه ما آیاتی روشن نازل کردیم هیچ بهانه‌ای برای مخالفت ندارند و کافران عذابی خوار کننده دارند.  «۵» </span><span class="trans" rel="58_6">و این عذاب در روزی است که خدا همه آنان را مبعوث می‌کند و بدانچه کرده‌اند خبر می‌دهد چون خدا اعمال آنان را شمرده و خود آنان فراموش کرده‌اند و خدا بر هر چیزی ناظر و گواه است.  «۶» </span></p>         <h3>بیان آیات</h3> <p> این سوره متعرض مطالب گوناگون از احکام و آداب و صفات است. قسمتی از آن مربوط به حکم ظهار است، قسمتی هم مربوط به نجوی و بیخ گوشی سخن گفتن است. </p> <p>قسمتی هم مربوط به آداب نشستن در مجلس. و قسمتی راجع به اوصاف کسانی است که با خدا و رسولش مخالفت می‌کنند، و یا با دشمنان دین دوستی می‌ورزند، و کسانی را که از دوستی با آنان احتراز می‌کنند معرفی نموده، به وعده‌ای جمیل در دنیا و آخرت دلخوش می‌سازد. </p> <p>این سوره به شهادت سیاق آیاتش در مدینه نازل شده. </p> <p><code class="aya" rel="58_1"/> <span class="aya" rel="58_1" data-words="1-16">قد سمع الله قول التی تجادلک فی زوجها و تشتکی إلی الله و الله یسمع تحاورکما...</span> <span class="phrase">در مجمع البیان می‌گوید: کلمه <em>اشتکاء</em> که مصدر فعل <em rel="fa_58_1_10-10" data-sentence="57:234">تشتکی</em> است، به معنای اظهار ناراحتی است، و فرقش با کلمه <em rel="fa_58_1_10-10" data-sentence="163:171">شکایت</em> این است که شکایت به معنای<code class="page" rel="19,312"/> ناملایماتی است که دیگری برای آدمی فراهم ساخته، و <em>اشتکاء</em> اظهار ناراحتی‌هایی است که خودش پیش آمده.</span> و کلمه <em>تحاور</em> به معنای مراجعه به یکدیگر در سخن گفتن است، که آن را <em>محاوره</em> نیز می‌گویند. وقتی گفته می‌شود <em>حاوره، محاورة</em> معنایش این است که فلانی با فلان کسی گفتگو کرد<span class="footnote" rel="1" title="مجمع البیان، ج ۹، ص ۲۴۶">*</span>. </p> <p>آیات چهارگانه و یا شش‌گانه اول سوره در باره ظهار نازل شده، که در عرب جاهلیت یکی از اقسام طلاق بوده، به این صورت که وقتی می‌خواسته زنش را بر خود حرام کند می‌گفته: انت منی کظهر امی-تو نسبت به من مانند پشت مادرم هستی . با گفتن این کلام زنش از او جدا و تا ابد بر او حرام می‌شده. بعد از ظهور اسلام یکی از مسلمانان مدینه  (انصار) همسر خود را ظهار کرد، و بعدا از کار خود پشیمان شد. همسرش نزد رسول خدا  (ص) رفته جریان را عرضه داشت، و راه چاره‌ای خواست تا دوباره شوهرش به او برگردد و با آن جناب مجادله می‌کرد و به درگاه خدا شکوه می‌نمود. در اینجا بود که آیات شریفه مورد بحث نازل گردید. </p> <p>و <span class="phrase">مراد از <em rel="fa_58_1_2-2" data-sentence="8:106">سمع</em> در جمله‌ <span class="aya" rel="58_1" data-words="1-3">قد سمع الله</span> استجابت دعا و برآوردن حاجت است.</span> و <span class="phrase">کنایه آوردن از برآوردن حاجت و استجابت دعا به کلمه <em rel="fa_58_1_2-2" data-sentence="50:21">سمع</em> در گفتگوها شایع است.</span> </p> <p>دلیل این معنا جمله‌ <span class="aya" rel="58_1" data-words="6-12">تجادلک فی زوجها و تشتکی إلی الله</span> است که ظهورش در این است که زن نامبرده در تلاش پیدا کردن راهی بوده که از شوهرش جدا نشود، اینها که گفته شد راجع به جمله‌ <span class="aya" rel="58_1" data-words="1-3">قد سمع الله</span> بود. <span class="phrase">اما <em rel="fa_58_1_2-2" data-sentence="4:119">سمع</em> در جمله‌ <span class="aya" rel="58_1" data-words="13-16">و الله یسمع تحاورکما</span> به همان معنای معروفش (شنیدن) است.</span> </p> <p>و معنای آیه این است که: خدای تعالی درخواست آن زن را که با تو در مورد شوهرش مجادله می‌کرد مستجاب کرد، زنی که شوهرش او را ظهار کرده بود، و او از اندوه و بدبختی خود شکایت می‌کرد و خدا گفتگوی تو را با او و او را با تو شنید، که خدا شنوای صوتها و بینای دیدنی‌ها است. </p> <h3> <span class="title" rel="58_2">سنت جاهلی <em>ظهار</em> و الغاء و منکر و دروغ اعلام کردن آن در آیه: <span class="aya" rel="58_2" data-words="1-3">الذین یظاهرون منکم...</span> </span> </h3> <p> <code class="aya" rel="58_2"/> <span class="aya" rel="58_2" data-words="1-13">الذین یظاهرون منکم من نسائهم ما هن أمهاتهم إن أمهاتهم إلا اللائی ولدنهم...</span> در این آیه می‌فرماید: کسانی که همسران خود را ظهار می‌کنند، با این عمل، همسرشان مانند مادرشان نمی‌شود. مادرشان تنها آن کسی است که ایشان را زاییده. و با   <code class="page" rel="19,313"/> این بیان، حکم ظهار که در جاهلیت بین مردم عرب معروف بود لغو و اثرش را که حرمت ابدی بود نفی نموده، اثر دیگرش را که مادر شدن همسر برای شوهر باشد انکار می‌نماید. </p> <p>پس معنای جمله‌ <span class="aya" rel="58_2" data-words="6-8">ما هن أمهاتهم</span> این است که: از نظر اعتبار شرع همسران به مادران ملحق نگشته، و ظهار، آنان را برای ابد حرام نمی‌سازد. آن گاه برای تاکید این معنا فرموده: <span class="aya" rel="58_2" data-words="9-13">إن أمهاتهم إلا اللائی ولدنهم</span> یعنی همسرانشان مادران ایشان نمی‌شوند، بلکه مادران تنها همان زنانی هستند که ایشان را زاییده‌اند. </p> <p>سپس برای بار دوم مطلب را با جمله‌ <span class="aya" rel="58_2" data-words="14-21">و إنهم لیقولون منکرا من القول و زورا</span> تاکید فرموده، چون سیاق این جمله سیاق تاکید است، می‌فرماید: اینان که زنان خود را ظهار می‌کنند با گفتار خود (که پشت تو مثل پشت مادرم است) هم سخن ناپسندی می‌گویند و هم دروغی آشکار. اما سخنشان ناپسند است، برای اینکه شرع (که ملاک هر پسند و ناپسندی است) آن را منکر می‌داند، و بدین جهت تشریعش نکرد، و تشریع جاهلانه مردم جاهلیت را صحه نگذاشت. و اما دروغ است، برای اینکه با آنچه در خارج و واقع است مخالفت دارد،  (زیرا در خارج، مادر مادر است و همسر همسر). پس آیه شریفه می‌فهماند که عمل ظهار افاده طلاق نمی‌کند، و این با وجوب دادن کفاره منافات ندارد، زیرا ممکن است چنین زنی مانند قبل از ظهار، زن ظهار کننده و محرم او باشد، ولی نزدیکی با وی قبل از دادن کفاره حرام باشد. </p> <p>جمله‌ <span class="aya" rel="58_2" data-words="22-26">و إن الله لعفو غفور</span> اگر دلالتی روشن بر گناه بودن عمل ظهار نداشته باشد، خالی از دلالت هم نیست، الا اینکه ذکر کفاره در آیه بعد و سپس آوردن جمله‌ <span class="aya" rel="58_4" data-words="22-25">و تلک حدود الله</span> و جمله‌ <span class="aya" rel="58_4" data-words="26-29">و للکافرین عذاب ألیم</span> بعد از آن چه بسا دلالت کند بر اینکه آمرزش گناه ظهار مشروط به دادن کفار است. </p> <h3> <span class="title" rel="58_3">بیان کفاره ظهار و معنای جمله <span class="aya" rel="58_3" data-words="6-9">ثم یعودون لما قالوا...</span> </span> </h3> <p> <code class="aya" rel="58_3"/> <span class="aya" rel="58_3" data-words="1-15">و الذین یظاهرون من نسائهم ثم یعودون لما قالوا فتحریر رقبة من قبل أن یتماسا...</span> این کلام در معنای شرط است، و به همین جهت حرف <em>فاء</em> بر سر جمله خبریه در آمده، چون در معنای جزاء است. و حاصل آن این است: کسانی که زنان خود را ظهار می‌کنند و آن گاه اراده می‌کنند به او برگردند، باید یک برده آزاد کنند. </p> <p>و اینکه فرمود: <span class="aya" rel="58_3" data-words="12-15">من قبل أن یتماسا</span> دلالت دارد بر اینکه حکم در آیه، مخصوص کسی است که ظهار کرده و سپس اراده کرده به آن وضعی که قبل از ظهار با همسرش داشت برگردد، و این خود قرینه است بر اینکه مراد از برگشتن به آنچه گفته‌اند، برگشتن به نقض<code class="page" rel="19,314"/> پیمانی است که با ظهار بسته‌اند. </p> <p>و معنای آیه چنین می‌شود: کسانی که بعضی از زنان خود را ظهار می‌کنند و سپس تصمیم می‌گیرند برگردند به آنچه که به زبان آورده‌اند،  (یعنی به کلمه ظهار)، و آن را نقض نموده با همسر خود همخوابگی کنند، باید قبل از تماس یک برده آزاد کنند. </p> <p>بعضی از مفسرین<span class="footnote" rel="1" title="مفردات راغب، ماده &lt;em&gt;حصا&lt;/em&gt; ">*</span> گفته‌اند: مراد از برگشتن به آنچه گفته‌اند ندامت از ظهار است. و این تفسیر درستی نیست، زیرا ندامت از ظهار لازمه برگشت است، نه معنای تحت اللفظی برگشتن بدانچه گفته‌اند. </p> <p>بعضی<span class="footnote" rel="2" title="مجمع البیان، ج ۹، ص ۲۴۷">*</span> دیگر گفته‌اند: مراد از برگشتن بدانچه گفته‌اند، برگشتن به همان صیغه ظهار است که به زبان جاری کرده‌اند، و منظور این است که بخواهند دوباره آن را به زبان بیاورند. </p> <p>این معنا هم درست نیست، برای اینکه لازمه‌اش این است که همیشه کفاره، مخصوص ظهار دوم باشد اما ظهار اول کفاره نداشته باشد، و آیه شریفه چنین چیزی را نمی‌فهماند، و سنت هم صرف تحقق ظهار را باعث کفاره دانسته، نه تعدد آن را. </p> <p>سپس این دنباله را برای جمله مورد بحث آورده که‌ <span class="aya" rel="58_3" data-words="16-23">ذلکم توعظون به و الله بما تعملون خبیر</span> تا اعلام کرده باشد به اینکه دستور آزاد کردن برده توصیه‌ای است از خدای تعالی، ناشی از آگاهی او به عمل شما، چون خدا عالم به اعمال انسانها است. پس کفاره، این خاصیت را دارد که آثار سوء ظهار را از بین می‌برد. </p> <p><code class="aya" rel="58_4"/> <span class="aya" rel="58_4" data-words="1-10">فمن لم یجد فصیام شهرین متتابعین من قبل أن یتماسا...</span> این جمله بیانگر خصلت دوم از خصال سه‌گانه کفاره است که مترتب بر خصلت اول است، یعنی کسی این وظیفه را دارد که قدرت بر آزاد کردن برده نداشته باشد، چنین کسی است که می‌تواند به جای آن، دو ماه پی در پی روزه بگیرد که بعد از دو ماه روزه، جماع برایش حلال می‌شود. در این جمله هم برای بار دوم قید <span class="aya" rel="58_4" data-words="7-10">من قبل أن یتماسا</span> را آورده تا کسی خیال نکند این قید مخصوص خصلت اولی است. </p> <p> <span class="aya" rel="58_4" data-words="11-16">فمن لم یستطع فإطعام ستین مسکینا</span> -این جمله خصلت سوم را بیان نموده می‌فرماید: اگر ظهار کننده نتوانست برده آزاد کند، و در مرحله دوم نتوانست دو ماه روزه بگیرد، در مرحله سوم شصت مسکین را طعام دهد که تفصیل هر یک از این خصال سه‌گانه در کتب فقه آمده است. </p> <p>   <code class="page" rel="19,315"/> <span class="aya" rel="58_4" data-words="17-21">ذلک لتؤمنوا بالله و رسوله</span> -یعنی این که چنین حکمی تشریع نموده، و این که چنین کفاره‌هایی واجب کردیم، و به این وسیله رابطه همسری را حفظ نمودیم، تا هر کس بخواهد بتواند به همسر خود برگردد. و از سوی دیگر اینکه او را به این کفارات جریمه کردیم تا دیگر به سنت‌های دوران جاهلیت برنگردد، همه اینها برای این است که شما به خدا و رسولش ایمان آورده، رسوم جاهلیت را کنار بگذارید. </p> <p> <span class="aya" rel="58_4" data-words="22-29">و تلک حدود الله و للکافرین عذاب ألیم</span> -کلمه <em>حد</em> در هر چیزی به معنای آن نقطه‌ای است که آن چیز بدان منتهی می‌شود. و از آن فراتر نمی‌رود، این کلمه در اصل به معنای منع بوده. و منظور از جمله مورد بحث این است که خصال سه‌گانه بالا را بدین جهت واجب کردیم، و یا به طور کلی احکامی که در شریعت مقرر نمودیم همه حدود خدایند و با مخالفت خود از آن تعدی نکنید، و کفار که حدود ظهار و یا همه حدود و احکام تشریع شده ما را قبول ندارند عذابی دردناک دارند. </p> <p>و ظاهرا مراد از کفار، همان کسانی هستند که حکم خدا را رد می‌کنند و ظهار را به عنوان یک سنت مؤثر و مقبول می‌پذیرند. مؤید این ظهور جمله‌ <span class="aya" rel="58_4" data-words="17-21">ذلک لتؤمنوا بالله و رسوله</span> است که می‌فرماید: این سخن را بدان جهت گفتیم تا اذعان و یقین کنید، که حکم خدا حق است، و رسول او صادق و امین در تبلیغ است، علاوه بر تاکیدی که کرده و فرموده: <span class="aya" rel="58_4" data-words="22-25">و تلک حدود الله</span>. البته احتمال هم دارد که مراد از کفر، کفر عقیدتی نباشد، بلکه کفر عملی یعنی نافرمانی باشد. <code class="aya" rel="58_5"/> <span class="aya" rel="58_5" data-words="1-12">إن الذین یحادون الله و رسوله کبتوا کما کبت الذین من قبلهم...</span> <span class="phrase">کلمه <em>محادة</em> که مصدر فعل <em rel="fa_58_5_3-3" data-sentence="32:34">یحادون</em> است به معنای ممانعت و مخالفت است.</span> و <span class="phrase">کلمه <em rel="fa_58_5_9-9" data-sentence="5:32">کبت</em> به معنای اذلال و خوار کردن است.</span> </p> <p>و این آیه شریفه و آیه شریفه بعدش هر چند ممکن است مطلبی جدید و از نو بوده باشد، و بخواهد بفهماند که مخالفت خدا و رسول او چه عواقبی در پی دارد، و لیکن از ظاهر سیاق برمی‌آید که به آیه قبل نظر دارد و می‌خواهد ذیل آن را تعلیل نموده، بفهماند که اگر از مخالفت و تعدی از حدود خدا نهی کردیم، و دستور دادیم که به خدا و رسول ایمان بیاورید، برای این بود که هر کس با خدا و رسول مخالفت کند ذلیل و خوار می‌شود هم چنان که امت‌های قبل از این امت، به همین خاطر ذلیل شدند. </p> <p>آن گاه مطلب را با جمله‌ <span class="aya" rel="58_5" data-words="13-21">و قد أنزلنا آیات بینات و للکافرین عذاب مهین</span> تاکید نموده، می‌فرماید: هیچ شکی در این نیست که این دستورات از ناحیه ما است، و اینکه رسول<code class="page" rel="19,316"/> ما در تبلیغ رسالت ما صادق و امین است، و آنهایی که این دستورات را رد می‌کنند عذابی خوار کننده دارند. </p> <p><code class="aya" rel="58_6"/> <span class="aya" rel="58_6" data-words="1-7">یوم یبعثهم الله جمیعا فینبئهم بما عملوا...</span> <span class="phrase">کلمه <em rel="fa_58_6_1-1" data-sentence="5:196">یوم</em> ظرف است برای جمله و کافران عذابی الیم دارند یعنی در چنین روزی این عذاب را دارند، در روزی که خدا مبعوثشان می‌کند که روز حساب و جزاء است، و آن گاه آنان را از حقیقت همه آنچه کرده‌اند با خبر می‌سازد.</span> </p> <p> <span class="aya" rel="58_6" data-words="8-11">أحصاه الله و نسوه</span> -کلمه <em>احصاء</em> به معنای احاطه داشتن به عدد هر چیز است، به طوری که حتی یک عدد از آن از قلم نیفتد. راغب می‌گوید: احصاء به معنای به دست آوردن عدد واقعی هر چیز است، می‌گویند <em>أحصیت کذا</em> . و اصل این کلمه از ماده <em>حصا</em>  است که به معنای سنگریزه است. و اگر شمردن را از این ماده ساخته‌اند، برای این بوده که عرب در شمردن هر چیزی به سنگریزه اعتماد می‌کرده، هم چنان که ما با انگشتان خود چیزی را می‌شماریم<span class="footnote" rel="1" title="الدر المنثور، ج ۶، ص ۱۷۹">*</span>. </p> <p> <span class="aya" rel="58_6" data-words="12-17">و الله علی کل شیء شهید</span> -این جمله تعلیل است برای جمله <em>احصیه اللَّه</em>  می‌فرماید: اگر گفتیم خدا عمل آنان را شمرده دارد، و خود آنان فراموش کرده‌اند، برای این است که خدا ناظر و شاهد بر هر چیز است. </p> <p>و ما در تفسیر آخر سوره حم سجده معنای شهادت خدا بر هر چیز را بیان کردیم. </p> <h3>بحث روایتی‌ <span class="title" rel="58_1 58_3 58_2 58_4 58_5 58_6"> (روایاتی در باره شان نزول آیات مربوط به ظهار) </span> </h3> <p> در کتاب الدر المنثور است که: ابن ماجه، ابن ابی حاتم، و حاکم-وی حدیث را صحیح دانسته-و ابن مردویه، و بیهقی از عایشه روایت آورده‌اند که گفت: بزرگ است آن خدایی که شنوائیش به وسعت جهان وسیع است، و هر چیزی را می‌شنود، من آن روز که خوله دختر ثعلبه به رسول خدا (ص) مراجعه کرده بود کلامش را می‌شنیدم-اما در عین حال همه‌اش را نفهمیدم-که داشت در باره همسرش به آن جناب شکایت می‌کرد، عرضه می‌داشت: یا رسول اللَّه!شوهرم از جوانی من استفاده کرد، و من رحم خود را در اختیارش گذاشتم، تا اینکه امروز که پیر شدم و دیگر فرزند نمی‌آورم مرا ظهار کرده، خدایا،   <code class="page" rel="19,317"/> من از دست او نزد تو شکایت می‌آورم. هنوز از جا برنخاسته بود که جبرئیل این آیات را آورد: <span class="aya" rel="58_1" data-words="1-8">قد سمع الله قول التی تجادلک فی زوجها</span> و همسرش اوس بن صامت بود<span class="footnote" rel="1" title="تفسیر قمی، ج ۲، ص ۳۵۳">*</span>. </p> <p>مؤلف: البته روایاتی که در شان نزول این آیات از طرق اهل سنت رسیده بسیار زیاد است، و در اینکه نام آن زن و نام پدرش و نام همسر و پدر همسرش چه بوده اختلاف دارند. از همه معروف‌تر همین است که نام او خوله و نام پدرش ثعلبه و نام همسرش اوس بن صامت انصاری بوده. قمی هم اجمال داستان را در تفسیر خود آورده، البته روایت دیگری نقل کرده که به زودی از نظرتان خواهد گذشت. </p> <p>و در مجمع البیان در تفسیر آیه شریفه‌ <span class="aya" rel="58_3" data-words="1-9">و الذین یظاهرون من نسائهم ثم یعودون لما قالوا</span> گفته: و اما نظریه ائمه اهل بیت (ع) این است که مراد از برگشتن به آنچه گفته‌اند، این است که بخواهند با همین زن همخوابگی نموده، ظهاری را که کرده بودند نقض کنند، چون وطی چنین زنی قبل از کفاره جائز نیست، و حکم ظهار باطل نمی‌شود مگر بعد از کفاره<span class="footnote" rel="2" title="مجمع البیان، ج ۹، ص ۲۴۷">*</span>. </p> <p>و در تفسیر قمی آمده که: علی بن الحسین برای ما حدیث کرد و گفت: محمد بن ابی عبد اللَّه، از حسن بن محبوب از ابی ولاد از حمران از امام باقر (ع) برایم نقل کرد که فرمود: زنی از مسلمانان نزد رسول خدا (ص) رفت و عرضه داشت: یا رسول اللَّه!فلانی همسر من است که عمری رحم خود را در اختیارش گذاشتم، و در امور دنیا و آخرتش یاریش کردم، و هیچ ناملایمی از من ندیده می‌خواهم از او شکایت کنم. فرمود: از چه شکایت کنی؟ عرضه داشت: به من گفته تو بر من حرامی، همان طور که پشت مادرم حرام است، و مرا از خانه‌ام بیرون کرده، حال در کار من چاره‌ای بیندیش. حضرت فرمود: خدای تعالی در باره این مساله آیه‌ای نازل نفرموده تا طبق آن میان تو و شوهرت حکم کنم، و من نمی‌خواهم از کسانی باشم که پاسخ روشن نمی‌دهند. زن شروع کرد به گریه کردن، و شکوه نمودن به درگاه خدای عز و جل، و از نزد رسول خدا بیرون رفت. </p> <p>راوی می‌گوید: خدای تعالی گفتگوی او با رسول خدا (ص) و شکایتش در امر شوهرش را شنید، و این آیات را نازل کرد: <span class="aya" rel="58_0-1" data-words="1-12">بسم الله الرحمن الرحیم، قد سمع الله قول التی تجادلک فی زوجها</span> -تا جمله- <span class="aya" rel="58_2" data-words="22-26">و إن الله لعفو غفور</span>. </p> <p>     <code class="page" rel="19,318"/> سپس اضافه کرده است: رسول خدا (ص) فرستاد به دنبال آن زن، و به وی فرمود برو شوهرت را بیاور. زن شوهرش را آورد. حضرت به او فرمود: آیا تو به همسرت چنین و چنان گفته‌ای؟ عرضه داشت: بله گفته‌ام تو بر من حرامی همانطور که پشت مادرم حرام است. رسول خدا (ص) فرمود خدای تعالی در باره کار تو و همسرت، قرآنی (آیاتی) نازل کرده، و آیات را برایش خواند: <span class="aya" rel="58_0-1" data-words="1-12">بسم الله الرحمن الرحیم، قد سمع الله قول التی تجادلک فی زوجها</span> -تا جمله- <span class="aya" rel="58_2" data-words="23-26">إن الله لعفو غفور</span>. بنا بر این همسرت را به خانه ببر، زیرا تو سخنی منکر و نامشروع گفته‌ای، و خدا از جرمت گذشت، و دیگر چنین کاری را تکرار مکن. </p> <p>راوی می‌گوید: مرد برگشت، در حالی که از آنچه به همسرش گفته بود پشیمان بود، و خدای تعالی برای اینکه مؤمنین دچار چنین ندامتی نشوند، این آیه را فرستاد: کسانی که همسر خود را ظهار می‌کنند، و پشیمان می‌شوند... یعنی از این به بعد، و بعد از آنکه این مرد چنین کرد و خدا او را عفو فرمود، اگر کسی چنین کند، بر او واجب می‌شود قبل از همخوابگی با همسرش برده‌ای آزاد کند. <span class="aya" rel="58_3" data-words="16-23">ذلکم توعظون به و الله بما تعملون خبیر</span>، و اگر کسی نمی‌تواند برده آزاد کند، قبل از تماس دو ماه پی در پی روزه بگیرد، و کسی که استطاعت این را هم ندارد شصت مسکین را طعام دهد. آن گاه فرمود: خدای تعالی عقوبت کسی را که بعد از این نهی ظهار کند این خصال قرار داده و فرموده: <span class="aya" rel="58_4" data-words="17-25">ذلک لتؤمنوا بالله و رسوله و تلک حدود الله</span> یعنی این است حد ظهار-تا آخر حدیث<span class="footnote" rel="1" title="مجمع البیان، ج ۹، ص ۲۴۷">*</span>. </p> <p>مؤلف: این آیه با در نظر گرفتن سیاقش و مخصوصا مضمون جمله آخرش که مساله عفو و مغفرت را آورده، با مضمون این حدیث بهتر مطابقت دارد، و حدیث از حیث سند هم عیبی ندارد، چیزی که هست با ظاهر خود عبارت آیه که می‌فرماید: <span class="aya" rel="58_3" data-words="1-9">و الذین یظاهرون من نسائهم ثم یعودون لما قالوا</span> سازگار نیست، برای اینکه از ظاهر آیه برمی‌آید که شوهرش پشیمان شده، و روایت می‌گوید: شوهرش پشیمان نشد، بلکه زن او اعتراض کرده. </p> 
