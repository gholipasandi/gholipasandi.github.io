<h3 class="ayas">سوره الكهف آیه‌های ۴۷ تا ۵۹</h3><code class="section" rel="18_47-59"/><h3>ترجمه آیات</h3> <p> <span class="trans" rel="18_47">روزی که کوه‌ها را به راه اندازیم و زمین را (از زیر آن) نمودار بینی و محشورشان کنیم، و یکی از آنها را وا نگذاریم.  «۴۷» </span><span class="trans" rel="18_48">به صف، به پروردگارت عرضه شوند (گوید) چنان که اول بارشان خلق کرده بودیم باز پیش ما آمده‌اید ولی پنداشتید که هرگز برای شما موعدی ننهاده‌ایم.  «۴۸» </span><span class="trans" rel="18_49">و نامه‌ها پیش آرند و گنه‌کاران را از مندرجات آن هراسان بینی و گویند: ای وای بر ما این نامه چیست که گناه کوچک و بزرگی نگذاشته مگر آن را به شمار آورده و هر چه کرده‌اند حاضر یابند که پروردگارت به هیچ کس ستم نمی‌کند.  «۴۹» </span><span class="trans" rel="18_50">و چون به فرشتگان گفتیم: آدم را سجده کنید همه سجده کردند مگر ابلیس که از جنیان بود و از فرمان پروردگارش بیرون شد، چرا او و فرزندانش را که دشمن شمایند سوای من اولیای خود می‌گیرند؟ برای ستمگران چه عوض بدی است.  «۵۰» </span><span class="trans" rel="18_51">آفرینش آسمانها و زمین را با حضور آنها نکردم و نه آفرینش خودشان را، که من گمراه کنندگان را به کمک نمی‌گیرم.  «۵۱» </span><span class="trans" rel="18_52">به خاطر بیاورید روزی را که خدا می‌گوید شریکهایی را که برای من می‌پنداشتید صدا بزنید (تا به کمک شما بشتابند) ولی هر چه آنها را می‌خوانند جوابشان نمی‌دهند و ما در میان این دو گروه کانون هلاکتی قرار داده‌ایم.  «۵۲» </span><span class="trans" rel="18_53">و گنهکاران جهنم را ببینند و یقین کنند که در آن افتادنی هستند و گریزگاهی نیابند.  «۵۳» </span><span class="trans" rel="18_54">در این قرآن همه قسم مثل برای مردم بیان کرده‌ایم و انسان از همه چیز بیشتر مجادله می‌کنند.  «۵۴» </span><span class="trans" rel="18_55">مانع این مردم هنگامی که هدایت بر ایشان آمد از اینکه مؤمن شوند و از پروردگارشان آمرزش بخواهند جز این نبود که (انتظار داشتند) طریقه گذشتگان تکرار شود یا عذاب از پیش به آنها در آید.  «۵۵» </span><span class="trans" rel="18_56">ما پیغمبران را جز نوید بخش و بیم‌رسان نمی‌فرستیم کسانی که کافرند به باطل مجادله کنند که حق را بدان باطل سازند و آیه‌های مرا و آن بیم که به آنها داده‌اند را مسخره گرفته‌اند.  «۵۶» </span><span class="trans" rel="18_57">کیست ستمگرتر از آنکه به آیه‌های پروردگارش اندرزش داده‌اند و از آن روی بگردانیده و اعمالی<code class="page" rel="13,446"/> را که به دستش از پیش کرده از یاد برده و ما بر دلهایشان پوشش‌ها نهاده‌ایم که آیه‌های ما را نمی‌فهمند و گوشهایشان را گران کردیم، بنا بر این اگر به سوی هدایتشان بخوانیم هرگز و هیچ وقت هدایت نیابند.  «۵۷» </span><span class="trans" rel="18_58">پروردگارت آمرزگار رحیم است، اگر آنان را به اعمالی که کرده‌اند مؤاخذه می‌کرد در عذابشان تعجیل می‌کرد (چنین نیست) بلکه موعدی دارند که هرگز در قبال آن گریزگاهی نیابند.  «۵۸» </span><span class="trans" rel="18_59">این دهکده‌ها هنگامی که ستم کردند هلاکشان کردیم و برای هلاک کردنشان موعدی نهادیم.  «۵۹» </span></p>                       <h3>بیان آیات</h3> <p> این آیات متصل به آیات قبل است و در پی همان آیات سیر می‌کند و به بیان اینکه  این اسباب ظاهری و زخارف فریبنده دنیوی که زینت حیات هستند به زودی زوال و نابودی بر آنها عارض می‌شود می‌پردازد، و برای انسان روشن می‌کند که مالک نفع و ضرر خویش نیست، و آنچه برای انسان می‌ماند همان عمل او است که بر طبقش کیفر و یا پاداش می‌بیند. </p> <p>در این آیات ابتدا، مساله قیام قیامت مطرح شده، و بیان می‌فرماید که هر انسانی تک و تنها بدون اینکه کسی به غیر از عملش همراه او باشد محشور می‌گردد، و سپس مساله امتناع ابلیس از سجده بر آدم و فسقش نسبت به امر پروردگار را ذکر می‌کند که پیروانش او و ذریه او را اولیای خود می‌گیرند، و به جای خدا او را که دشمن ایشان است سرپرست خود اتخاذ می‌کنند. آن گاه دو باره مساله قیامت را عنوان می‌کند که در آن روز خداوند خود پیروان شیطان و نیز شیطانها را که شریک خدایش گرفته بودند احضار می‌کند، در حالی که رابطه میان آنان قطع شده باشد. و در آخر آیاتی چند در خصوص وعده و وعید آمده و مجموع آیات از نظر هدف با آیات قبل متصل است. </p> <p> <span class="aya" rel="18_47" data-words="1-14">و یوم نسیر الجبال و تری الأرض بارزة و حشرناهم فلم نغادر منهم أحدا</span>. </p> <p>ظرف <em>یوم</em> متعلق به مقدری است، و تقدیر کلام و اذکر یوم نسیر-بیاد آر روزی را که به راه می‌اندازیم می‌باشد، و به راه انداختن کوه‌ها به این است که آنها را از جای خود برکند. </p> <p>و خدای تعالی این معنا را در چند جا با تعبیراتی مختلف بیان فرموده، یک جا فرموده: <code class="page" rel="13,447"/> <span class="aya" rel="73_14" data-words="6-10">و کانت الجبال کثیبا مهیلا</span><span class="footnote" rel="1" title="کوه‌ها به صورت تلهایی ریگ در می‌آید سوره مزمل، آیه ۱۴">*</span> جایی دیگر فرموده: <span class="aya" rel="101_5" data-words="1-5">و تکون الجبال کالعهن المنفوش</span><span class="footnote" rel="2" title="کوه‌ها مانند پشم حلاجی شده می‌باشد سوره قارعه، آیه ۵">*</span> و در جایی دیگر فرموده: <span class="aya" rel="56_6" data-words="1-3">فکانت هباء منبثا</span><span class="footnote" rel="3" title="زمین غباری افشان می‌شود سوره واقعه، آیه ۶">*</span> و جایی دیگر چنین تعبیر کرده که‌ <span class="aya" rel="78_20" data-words="1-5">و سیرت الجبال فکانت سرابا</span><span class="footnote" rel="4" title="کوه‌ها را به حرکت درآورده به صورت سرابی شکل می‌گیرد سوره نبا، آیه ۲۰">*</span>. </p> <p>و آنچه از سیاق برمی‌آید این است که مساله بروز زمین، مترتب بر به راه انداختن کوه‌ها است، یعنی وقتی کوه‌ها و تلها تکان می‌خورند و فرو می‌ریزند زمین همه جایش بروز و ظهور می‌کند، و دیگر چیزی حائل از دیدن کرانه افق نیست، و یک ناحیه زمین حائل از ناحیه دیگرش نمی‌شود. و چه بسا احتمال داده‌اند که آیه شریفه می‌خواهد به مضمون آیه‌ <span class="aya" rel="39_69" data-words="1-5">و أشرقت الأرض بنور ربها</span><span class="footnote" rel="5" title="و روشن گشت زمین به نور پروردگارش سوره زمر، آیه ۶۹">*</span> اشاره کند. </p> <p>و معنای‌ <span class="aya" rel="18_47" data-words="9-14">و حشرناهم فلم نغادر منهم أحدا</span> این است که ما احدی از بشر را ترک نمی‌کنیم و همه را زنده می‌کنیم. </p> <h3> <span class="title" rel="18_47 18_48 18_49 18_50 18_51 18_52 18_53 18_54 18_55 18_56 18_57 18_58 18_59">یاد آوری قیام قیامت و عرضه گشتن مشرکین و همه مردم بر پروردگار، همراه با اعمالشان و دیگر هیچ</span> </h3> <p> <code class="aya" rel="18_48"/> <span class="aya" rel="18_48" data-words="1-11">و عرضوا علی ربک صفا لقد جئتمونا کما خلقناکم أول مرة...</span>. </p> <p>سیاق، شهادت می‌دهد بر اینکه ضمیر جمع در <em>عرضوا</em> و همچنین ضمیر جمع در آیه قبل‌ به مشرکین برمی‌گردد که به نفس خود و به اسباب ظاهری که مربوط به زندگی ایشان است رکون و اعتماد کردند، و دل را یک جا به زینت زندگی دنیا دادند، آن چنان که دل به امری دائم و باقی می‌بندند، و همین خود قطع رابطه با پروردگارشان بود، و همین خود انکار بازگشت به سوی او و بی مبالاتی نسبت به کارهایشان بود، چه آن کار مایه رضای خدا باشد یا مایه خشم او. </p> <p>این وضع و حال ایشان است ما دام که اساس این امتحان الهی بر جا است، و زینت زودگذر دنیای مادی در اختیار آنان است، و اسباب ظاهری دور و بر ایشان قرار دارد، تا آنکه این دور سپری شود و اسباب ظاهری از کار بیفتد و آرزوها بر باد رود، و خداوند آنچه که زینت در روی زمین بود و دلهای مردم روی زمین را می‌ربود به صورت خاکی خشک در آورد، آن وقت است که جز پروردگارشان و خودشان و نامه اعمالشان چیزی برایشان نمی‌ماند، آن وقت است که بر پروردگار خود-که او را پروردگار خود نمی‌دانستند و بندگیش           <code class="page" rel="13,448"/> نمی‌کردند-به صف واحد عرضه می‌شوند، به طوری که هیچ یک بر دیگری برتری نداشته باشد. آری آن روز نه حسب و نسب مایه برتری است، و نه مال و نه جاه دنیوی، در آن روز عرضه می‌شوند تا میان همه داوری شود، در این حال همه به رأی العین می‌بینند و می‌فهمند که خدا یگانه حق مبین بوده بتها و هر چیزی دیگر که می‌پرستیدند تنها اوهام و خرافاتی بوده که حتی به قدر سر سوزنی خدایی نداشته و از خدا بی‌نیازشان نمی‌کرده‌اند. نه نفسشان آن استقلالی را که برایش می‌پنداشته‌اند، داشته و نه اسباب ظاهری که در دستشان بوده و دلهایشان را مسخر خود کرده بود. </p> <p>آری، آن روز می‌فهمند که در این پندارها به خطا رفته‌اند و راهی که رفتند-یعنی دل بستگیشان به دنیا و اعراضشان از راه پروردگار و عمل نکردن بر طبق دستورات وی-راهی خطا بوده، بلکه همین وضع آن روزشان که عرضه بر پروردگار می‌شوند نیز از خود ایشان بوده است، چون ایشان بودند که توهم کرده بودند که چنین موقفی ندارند، و روزی به حسابشان رسیدگی نمی‌شود. </p> <h3> <span class="title" rel="18_48 18_49 18_47 18_50 18_51 18_52 18_53 18_54 18_55 18_56 18_57 18_58 18_59">اشاره به چند نکته و خصوصیت در باره قیامت</span> </h3> <p> از این بیان روشن می‌گردد که جملات چهارگانه آیه، یعنی جمله: <span class="aya" rel="18_48" data-words="1-2">و عرضوا...</span> و جمله‌ <span class="aya" rel="18_48" data-words="6-7">لقد جئتمونا...</span> و جمله‌ <span class="aya" rel="18_48" data-words="12-13">بل زعمتم</span> و جمله‌ <span class="aya" rel="18_49" data-words="1-3">و وضع الکتاب...</span> چهار نکته اساسی را افاده می‌کنند که از تفصیل جریانات روز قیامت خلاصه‌گیری شده، و اجمال آنچه را که بین آنان و پروردگارشان از هنگام خروج از قبر تا فیصله یافتن حساب رخ می‌دهد ذکر می‌فرماید: و اگر به ذکر اجمال آن اکتفاء نموده برای این است که همین اجمال کفایت می‌کرد، و غرض حاصل می‌شد. </p> <p>پس جمله‌ <span class="aya" rel="18_48" data-words="1-5">و عرضوا علی ربک صفا</span> اشاره به سه نکته است، اول اینکه خلائق ناگزیر از حشر به سوی پروردگار خویشند، و به حکم اجبار، بدون اینکه خود اختیاری داشته باشند عرضه بر پروردگار خود می‌شوند. و ثانیا اینکه کفار در آن روز و در آن لقاء کرامت و حرمتی نخواهند داشت که تعبیر جمله‌ <span class="aya" rel="18_48" data-words="3-4">علی ربک</span> نیز اشعار به این معنا دارد، و گرنه می‌فرمود: <em>علی ربهم</em> هم چنان که در باره مؤمنین فرموده: <span class="aya" rel="98_8" data-words="1-5">جزاؤهم عند ربهم جنات عدن</span><span class="footnote" rel="1" title="پاداش ایشان نزد پروردگار جنت‌های عدن است سوره بینه، آیه ۸">*</span> و نیز فرموده: <span class="aya" rel="11_29" data-words="19-21">إنهم ملاقوا ربهم</span><span class="footnote" rel="2" title="ایشان دیدار خواهند کرد پروردگار خویش را سوره هود، آیه ۲۹">*</span> و یا سیاق سابق را که سیاق تکلم بود رعایت می‌کرد و می‌فرمود  <em>عرضوا علینا</em> . </p> <p>     <code class="page" rel="13,449"/> سوم اینکه انواع تفاضل و برتری‌ها و احترامات دنیوی که خود مردم به اوهام و افکار کوتاه مادی خود تراشیده‌اند و مثلا یکی را به خاطر دودمانش و یکی را به خاطر ثروتش و یکی را به خاطر مقامش از دیگران برتر می‌شمرند، همه از بین می‌رود و آن روز همه در یک صف و یک ردیف و بدون اینکه والایی نسبت به زیر دستی و غنیی نسبت به فقیری و مولایی از غلامی امتیازی داشته باشد، محشور می‌گردند. امتیاز تنها بر ملاک عمل است، و در این هنگام است که می‌فهمند در زندگی دنیا خطا کردند و به بیراهه رفتند لا جرم به امثال <span class="aya" rel="6_94" data-words="2-4">لقد جئتمونا فرادی...</span> خطاب می‌شوند جمله‌ <span class="aya" rel="18_48" data-words="6-11">لقد جئتمونا کما خلقناکم أول مرة</span> مقول قول تقدیری است، و تقدیر آن <em>و قال لهم</em> و یا و قلنا لهم لقد... است، و در این جمله خطا و ضلالت آنان در دنیا و اینکه اشتغال به زخارف دنیا از سلوک راه خدا و پیروی دینش بازشان داشته بیان می‌شود. </p> <h3> <span class="title" rel="18_48 18_47 18_49 18_50 18_51 18_52 18_53 18_54 18_55 18_56 18_57 18_58 18_59">از یاد بردن قیامت سبب اصلی اعراض از هدایت و فساد اعمال است</span> </h3> <p> و جمله‌ <span class="aya" rel="18_48" data-words="12-17">بل زعمتم * ألن نجعل لکم موعدا</span> از نظر معنا نظیر آیه‌ <span class="aya" rel="23_115" data-words="1-10">أ فحسبتم أنما خلقناکم عبثا و أنکم إلینا لا ترجعون</span><span class="footnote" rel="2" title="مرحوم علامه طباطبائی این آیه را به اشتباه بل ظننتم ضبط نموده و به شرح و توضیح آن پرداخته است که صحیح آن‌ &lt;span class=&quot;aya&quot; rel=&quot;۱۸_۴۸&quot; data-words=&quot;۱۲-۱۳&quot;&gt; بَلْ زَعَمْتُمْ‌ &lt;/span&gt; است">*</span> می‌باشد و این جمله اگر به خاطر کلمه <em>بل</em> و به ظاهر سیاق اعراض از جمله قبل باشد تقدیر آن از نظر معنا چنین می‌شود: زینت دنیا و تعلق دلهایتان به اسباب ظاهری، شما را از عبادت ما و سلوک راه هدایت ما باز داشته، بلکه از این هم بالاتر، پنداشته‌اید که ما برای شما موعدی که در آن ما را دیدار کنید، و ما به حسابتان برسیم مقرر نکرده‌ایم. و به عبارت دیگر: اشتغالتان به دنیا و علاقه دلهایتان به زینت آن هر چند که سبب شده از یاد ما اعراض کنید و خطایا و گناهانی را مرتکب گردید لیکن در این میان یک سبب دیگری برای اعراض شما هست که از سبب مذکور قدیمی‌تر و اصلی است و آن این است که شما پنداشته‌اید که ما برایتان موعدی مقرر نکرده‌ایم. آری، از یاد بردن قیامت سبب اصلی اعراض از طریقه هدایت و فساد اعمال شما است. </p> <p>هم چنان که در آیه دیگر به این معنا تصریح شده، می‌فرماید: <span class="aya" rel="38_26" data-words="20-32">إن الذین یضلون عن سبیل الله لهم عذاب شدید بما نسوا یوم الحساب</span><span class="footnote" rel="3" title="کسانی که از راه خدا گمراه شدند عذاب دردناکی دارند به خاطر اینکه روز حساب را از یاد بردند سوره ص، آیه ۲۶">*</span>. </p> <p>       <code class="page" rel="13,450"/> و وجه اینکه پندار و ظن به نبودن قیامت را به ایشان نسبت داده این است که کارهایی که می‌کنند شبیه کار چنین کسانی است، یعنی اینکه با خاطر جمع و آسوده به کلی دل به دنیا و زینت آن داده‌اند، و به جای خدا غیر خدا را معبود خود کرده‌اند، این عمل عمل کسی است که می‌پندارد الی الابد باقی است، و هرگز به سوی خدا بازگشتی ندارد. </p> <p>پس این ظن، ظن درونی نیست، بلکه ظن حالی و عملی است، به این معنا که وضع اینان و حال و عملشان وضع و حال و عمل کسی است که در دل چنین پنداری دارد. ممکن هم هست کنایه از بی‌اعتنایی‌شان به خدا و به تهدیدهای او باشد، نظیر آیه‌ <span class="aya" rel="41_22" data-words="15-24">و لکن ظننتم أن الله لا یعلم کثیرا مما تعملون</span><span class="footnote" rel="1" title="و لیکن پنداشتید که خدا بسیاری از کارهایی را که می‌کنید نمی‌داند سوره حم سجده، آیه ۲۲">*</span> که ظن در آن کنایه از بی اعتنایی است. </p> <p>احتمال هم دارد که جمله‌ <span class="aya" rel="18_48" data-words="12-17">بل زعمتم ألن نجعل لکم موعدا</span> اعراضی باشد از اعتذار تقدیری آنان از جهل و امثال آن، گویا در تقدیر عذرخواهی کرده‌اند به اینکه ما نمی‌دانستیم، در جوابشان می‌فرماید: چنین نیست، بلکه آنچه کردید از این جهت بود که پنداشتید که... - و خدا داناتر است. </p> <p><code class="aya" rel="18_49"/> <span class="aya" rel="18_49" data-words="1-12">و وضع الکتاب فتری المجرمین مشفقین مما فیه و یقولون یا ویلتنا...</span>. </p> <p> <span class="aya" rel="18_49" data-words="2-3">وضع الکتاب</span> به معنای نصب آن است تا بر طبقش حکم کنند. و <span class="phrase">کلمه <em rel="fa_18_49_6-6" data-sentence="5:48">مشفقین</em>  مشتق از <em>شفقت</em> است، و اصل شفقت رقت است.</span> راغب در مفردات می‌گوید: اشفاق عنایت آمیخته با ترس را گویند، چون مشفق کسی را گویند که نسبت به مشفق علیه محبت و علاقه دارد، و از آثار سوء عملش نسبت به جانش می‌ترسد، و این محبت آمیخته با ترس اشفاق است، و در آیه‌ <span class="aya" rel="21_49" data-words="5-9">و هم من الساعة مشفقون</span> به همین معنا است، و چون با کلمه <em>من</em> متعدی شود معنای‌ ترس در آن روشن‌تر می‌شود، مانند آیه مورد بحث و آیه‌ <span class="aya" rel="42_18" data-words="10-11">مشفقون منها</span> و چون با کلمه <em>فی</em> متعدی گردد معنای عنایت در آن روشن‌تر می‌گردد، مانند آیه‌ <span class="aya" rel="52_26" data-words="2-7">إنا کنا قبل فی أهلنا مشفقین</span><span class="footnote" rel="2" title="مفردات راغب، ماده &lt;em&gt;شفق&lt;/em&gt; ">*</span>. </p> <p>کلمه <em>ویل</em> به معنای هلاکت است، و-به طوری که گفته شده-اینکه در هنگام مصیبت <em>ویل</em> را <em>یا ویلاه</em> ندا می‌کنند و یا می‌گویند <em>یا ویلتاه</em> از این باب است که به طور کنایه برسانند که مصیبت وارده آن قدر سخت است که از هلاکت دشوارتر است، لذا در برابر آن <em>ویل</em> را می‌خواهد و صدا می‌زند، و از آن استغاثه می‌کند که او وی را از مصیبت     <code class="page" rel="13,451"/> وارده نجات دهد. هم چنان که گاهی در هنگام مصیبت، آدمی آرزوی مرگ می‌کند، چون آن را از مصیبت وارده آسان‌تر می‌بیند، مانند گفتار مریم که گفت: <span class="aya" rel="19_23" data-words="7-11">یا لیتنی مت قبل هذا</span><span class="footnote" rel="1" title="ای کاش قبل از این مرده بودم سوره مریم، آیه ۲۳">*</span>. </p> <h3> <span class="title" rel="18_49"> <span class="phrase"><em rel="fa_18_49_2-3" data-sentence="0:106">وضع کتاب</em> در قیامت، کتابی که هیچ صغیره و کبیره‌ای را فرو گذار نکرده و مجرمان (چه مشرک و چه غیر مشرک) از آن بیمناکند</span></span> </h3> <p> <span class="phrase">از ظاهر سیاق استفاده می‌شود که <em rel="fa_18_49_3-3" data-sentence="31:515">کتاب</em> در جمله‌ <span class="aya" rel="18_49" data-words="1-3">و وضع الکتاب</span> کتاب واحدی است که اعمال تمامی خلایق در آن ضبط شده، و آن را برای حساب نصب می‌کنند، نه اینکه هر یک نفر یک کتاب جداگانه‌ای داشته باشد، و این با آیاتی که برای هر انسانی و هر امتی کتابی جداگانه‌ای سراغ می‌دهد منافات ندارد، مانند آیه‌ <span class="aya" rel="17_13" data-words="2-13">کل إنسان ألزمناه طائره فی عنقه و نخرج له یوم القیامة کتابا...</span><span class="footnote" rel="2" title="سوره اسری، آیه ۱۳">*</span> که در محل خودش تفسیرش گذشت.</span> و نیز مانند آیه <span class="aya" rel="45_28" data-words="6-10">کل أمة تدعی إلی کتابها</span><span class="footnote" rel="3" title="هر امتی به سوی کتاب خودش خوانده می‌شود سوره جاثیه، آیه ۲۸">*</span> و آیه‌ <span class="aya" rel="45_29" data-words="1-5">هذا کتابنا ینطق علیکم بالحق</span><span class="footnote" rel="4" title="این کتاب ما است که علیه شما به حق گویایی دارد سوره جاثیه، آیه ۲۹">*</span> به زودی تفسیر این دو آیه خواهد آمد-ان شاء اللَّه تعالی. </p> <p><span class="phrase">بعضی<span class="footnote" rel="5" title="مجمع البیان، ج ۶، ص ۴۷۴">*</span> گفته‌اند: مراد از <em rel="fa_18_49_3-3" data-sentence="94:120">کتاب</em> نامه‌های اعمال است، و الف و لام در  <em rel="fa_18_49_3-3" data-sentence="186:68">الکتاب</em> برای استغراق است (یعنی تمامی کتابها) و لیکن سیاق آیه مساعد آن نیست.</span> </p> <p> <span class="aya" rel="18_49" data-words="4-8">فتری المجرمین مشفقین مما فیه</span> -این جمله تفریع بر وضع کتاب و نصب آن است، و این تفریع و همچنین ذکر اشفاق آنان خود دلیل بر این است که مقصود از کتاب، کتاب اعمال است، و یا کتابی است که اعمال در آن است. و <span class="phrase">اگر از آنان به <em rel="fa_18_53_3-3" data-sentence="15:117">مجرم</em> تعبیر کرده برای اشاره به علت حکم است، و اینکه اشفاقشان از آن حالی که به خود گرفته‌اند به خاطر این است که مجرم بودند.</span> پس این حال و روزگار مخصوص به آنان نیست، هر کس در هر زمانی مجرم باشد هر چند که مشرک نباشد چنین روزگاری خواهد داشت. </p> <p> <span class="aya" rel="18_49" data-words="9-23">و یقولون یا ویلتنا ما لهذا الکتاب لا یغادر صغیرة و لا کبیرة إلا أحصاها</span> <span class="phrase">-دو کلمه  <em rel="fa_18_49_17-17" data-sentence="10:109">صغیرة</em> و <em rel="fa_18_49_20-20" data-sentence="71:92">کبیرة</em> وصف‌اند که در جای موصوف خود که همان خطیئه و یا معصیت و یا زشتکاری و امثال آن است نشسته‌اند.</span> </p> <p>و اینکه گفتند: وای بر ما این چه کتابی است که هیچ کوچک و بزرگی را فروگذار نکرده و همه را شمرده است خود اظهار وحشت و فزع از تسلط کتاب در احصاء و شمردن گناهان و یا تسلطش بر مطلق حوادث و از آن جمله گناهان است، که این اظهار وحشت را به           <code class="page" rel="13,452"/> صورت استفهام تعجبی اداء کرده‌اند، و از آن به دست می‌آید که چرا اول صغیره را گفتند بعد کبیره را با اینکه جا داشت بگویند: هیچ گناه بزرگ و هیچ گناه کوچکی را هم فروگذار نکرده چون در کلام مثبت وقتی مطلب را ترقی می‌دهند از بزرگ گرفته به کوچک ختم می‌کنند. و وجه آن این می‌باشد-و خدا داناتر است-که هیچ گناه کوچکی را به خاطر اینکه کوچک است، و مهم نیست، از قلم نینداخته‌، و هیچ گناه بزرگی را به خاطر اینکه واضح است، و همه می‌دانند فروگذار نکرده. و چون مقام، مقام تعجب است مناسب این است که از کوچکتر شروع شود. </p> <p> <span class="aya" rel="18_49" data-words="24-28">و وجدوا ما عملوا حاضرا</span> -از ظاهر سیاق برمی‌آید که جمله مورد بحث مطلب تازه‌ای باشد نه عطف تفسیر برای جمله‌ <span class="aya" rel="18_49" data-words="16-21">لا یغادر صغیرة و لا کبیرة</span>. </p> <p>و بنا بر این، از آن برمی‌آید که آنچه را حاضر نزد خود می‌یابند خود اعمال است، که هر یک به صورت مناسب خود مجسم می‌شود نه کتاب اعمال و نوشته شده آنها، هم چنان که از امثال آیه‌ <span class="aya" rel="66_7" data-words="1-12">یا أیها الذین کفروا لا تعتذروا الیوم إنما تجزون ما کنتم تعملون</span><span class="footnote" rel="1" title="ای کسانی که کفر ورزیدید امروز عذرخواهی مکنید که کیفر آنچه کردید خود آن کرده‌های شماست سوره تحریم، آیه ۷">*</span> نیز همین معنا استفاده می‌شود، و جمله‌ <span class="aya" rel="18_49" data-words="29-33">و لا یظلم ربک أحدا</span> نیز که در ذیل آیه مورد بحث است همین معنا را تایید می‌کند چون ظلم نکردن بنا بر تجسم اعمال روشنتر است، زیرا وقتی پاداش انسان خود کرده‌های او باشد و احدی در آن دخالت نداشته باشد دیگر ظلم معنا ندارد-دقت فرمائید. </p> <p><code class="aya" rel="18_50"/> <span class="aya" rel="18_50" data-words="1-16">و إذ قلنا للملائکة اسجدوا لآدم فسجدوا إلا إبلیس کان من الجن ففسق عن أمر ربه...</span> در این جمله برای بار دوم ماجرای میان خدا و ابلیس را یاد آوری می‌کند. آن زمان که به ملائکه دستور داد تا بر آدم پدر آنان، سجده کنند، همه سجده کردند مگر ابلیس که از جن بود پس از امر پروردگارش تمرد کرد. </p> <p>و معنای آن این است که: به یاد آر این واقعه را تا برای مردم روشن شود که ابلیس- که از جن بود-و همچنین ذریه او دشمنان ایشانند و خیر ایشان را نمی‌خواهند، پس سزاوار نیست که فریب او را که لذات مادی دنیا و شهوات، و نیز اعراض از یاد خدا را برای ایشان زینت می‌دهد بخورند. و نیز سزاوار نیست که او را اطاعت کنند، و به سوی باطلی که او دعوتشان می‌کند قدم نهند. </p> <h3> <span class="title" rel="18_50">مراد از ولایت شیطان در جمله: <span class="aya" rel="18_50" data-words="17-27">أ فتتخذونه و ذریته أولیاء من دونی و هم لکم عدو</span> </span> </h3> <p> <span class="aya" rel="18_50" data-words="17-27">أ فتتخذونه و ذریته أولیاء من دونی و هم لکم عدو</span> -این جمله تقریر بر ما حصل واقعه ابلیس و آدم است که به استفهام انکاری تعبیر شده است، و معنایش این است: نتیجه‌ای که می‌توانید از داستان آدم و ابلیس بگیرید این است که نباید ابلیس و ذریه او را اولیای خود بگیرید، چون آنها دشمنان شما بنی نوع بشرند. و بنا بر این، پس مراد از ولایت، ولایت اطاعت خواهد بود، چون کفار شیطانها را در آنچه که به سویش دعوت می‌کنند اطاعت می‌کنند، و خدا را در آنچه به سویش می‌خواند اطاعت نمی‌کنند. همه مفسرین نیز آیه را اینطور تفسیر کرده‌اند. </p> <p>و بعید هم نیست که مراد از ولایت، ولایت ملک و تدبیر باشد که عبارت دیگر ربوبیت است، زیرا بت‌پرستان همانطور که ملائکه را به طمع خیرشان می‌پرستیدند، جن را نیز به خاطر ترس از شرشان می‌پرستیدند، و خدا هم که تصریح کرده که ابلیس از جن است، و دارای ذریه‌ای است، و ضلالت آدمی در راه سعادتش و همچنین همه بدبختی‌های دیگرش همه به اغوای شیطان است. پس با در نظر گرفتن این جهات، معنای آیه چنین می‌شود: آیا باز هم او و ذریه او را اولیاء و آلهه و ارباب خود می‌گیرید و به جای من آنها را می‌پرستید و به سویشان تقرب می‌جویید، با اینکه دشمنان شمایند؟. مؤید این معنا آیه بعدی است، زیرا شاهد اینکه خدا در خلقت، شیطانها را شاهد نگرفت مناسب با نداشتن ولایت تدبیرست، نه، نداشتن ولایت اطاعت، و این پر واضح است. </p> <p>خداوند آیه مورد بحث را با تقبیح مشرکین در قائل شدن به ولایت شیطانها ختم نموده و فرموده‌ <span class="aya" rel="18_50" data-words="28-30">بئس للظالمین بدلا</span>، چون عمل مشرکین در حقیقت همان بدل گرفتن شیاطین است به جای خدا، و چقدر این کار زشت است و هیچ صاحب خردی مرتکب آن نمی‌شود. و <span class="phrase">به منظور روشنتر کردن این زشتی التفاتی به کار برده، یعنی فرموده: <span class="aya" rel="18_50" data-words="22-23">من دونی</span> با اینکه جا داشت که بر اساس سیاق صدر آیه که فرموده بود <span class="aya" rel="18_50" data-words="1-3">و إذ قلنا</span> بفرماید: <em rel="fa_18_58_18-19" data-sentence="256:157">من دوننا</em> ، هم چنان که همین التفات را قبل از این در جمله‌ <span class="aya" rel="18_50" data-words="14-16">عن أمر ربه</span> به کار برده و نفرموده <em rel="fa_18_50_14-15" data-sentence="456:2">عن امرنا</em> .</span> </p> <p>در اینکه چرا امر به ملائکه شامل ابلیس هم شده با اینکه او از جن بوده، و نیز در اینکه چطور ابلیس ذریه پیدا کرده، مفسرین بحثهایی عنوان کرده‌اند که پاره‌ای از اقوال آنها را در تفسیر سوره اعراف نقل کردیم. </p> <p><code class="aya" rel="18_51"/> <span class="aya" rel="18_51" data-words="1-16">ما أشهدتهم خلق السماوات و الأرض و لا خلق أنفسهم و ما کنت متخذ المضلین عضدا</span>. </p> <p><span class="phrase">از ظاهر سیاق برمی‌آید که دو ضمیر جمع <em rel="fa_18_51_2-2" data-sentence="37:200">اشهدتهم</em> و <em rel="fa_18_51_10-10" data-sentence="98:182">انفسهم</em> به ابلیس و<code class="page" rel="13,454"/> ذریه‌اش برمی‌گردد، و منظور از <em rel="fa_18_51_2-2" data-sentence="238:87">اشهاد</em> احضار و اعلام بالعیان است، هم چنان که مشهور به معنای معاینه حضوری به چشم خود دیدن است.</span> و <span class="phrase"><em rel="fa_18_51_16-16" data-sentence="0:183">عضد</em> به معنای ما بین مرفق و شانه آدمی است که به طور استعاره در یاور نیز به کار می‌رود هم چنان که در کلمه <em>ید</em> نیز این استعاره معمول است، و در اینجا همین معنای استعاره‌ای مقصود است.</span> </p> <h3> <span class="title" rel="18_51">دو برهان که در آیه‌ <span class="aya" rel="18_51" data-words="1-6">ما أشهدتهم خلق السماوات و الأرض...</span> برای نفی ولایت ابلیس و ذریه‌اش اقامه شده است</span> </h3> <p> این آیه در نفی ولایت ابلیس و ذریه‌اش مشتمل بر دو برهان است: اول اینکه ولایت تدبیر امور هر چیزی موقوف است بر اینکه دارنده ولایت احاطه علمی به آن امور داشته باشد، آنهم به تمام معنای احاطه، آن جهتی که از آن جهت تدبیر امور آن را می‌کند و روابط داخلی و خارجی که میان آن چیز و آن امور است، و مبدأ آن چیز و مقارناتش و به آنچه منتهی می‌شود همه را بداند که معلوم است که چنین احاطه‌ای مستلزم احاطه داشتن به تمامی اجزای عالم است، چون اجزای عالم همه به هم مربوطند. </p> <p>و اینان یعنی ابلیس و ذریه‌اش از مبدأ خلقت آسمانها و زمین و بلکه از مبدأ پیدایش خودشان خبری نداشتند، چون خدا ایشان را در هنگام خلقت آسمانها و زمین و خود آنان شاهد بر کار خود نگرفت، و کار خود را در پیش چشم ایشان انجام نداد، پس ابلیس و ذریه‌اش شاهد جریان خلقت عالم نبودند، چون خلقت آن، عملی آنی بود که به آسمان‌ها و زمین فرمود  <em>کن</em> و آنها موجود گشتند، و آن روز شیطانها کجا بودند که این جریان را مشاهده کرده باشند؟ کجا بودند وقتی که به آنها فرمود <em>کن</em> و آنها موجود گشتند؟ پس ابلیس و ذریه‌اش جاهل به حقیقت آسمانها و زمین‌اند، و از آنچه که هر یک از موجودات در ظرف وجودی خود از اسرار خلقت دارا هستند بی‌خبرند، حتی حقیقت صنع خویشتن را هم نمی‌دانند، با این حال چگونه اهلیت این را دارند که متصدی تدبیر امور عالم و یا تدبیر امور قسمتی از آن باشند، و در نتیجه در مقابل خدا آلهه و اربابی باشند، با اینکه نسبت به حقیقت خلقت آنها و حتی خلقت خود جاهلند. </p> <p>و اما اینکه فرمود خداوند این بتها را شاهد در امر خلقت نگرفت برای این است که هر یک از بتها و آلهه موجوداتی محدود هستند که نسبت به ما ورای حد خود احاطه و راه ندارند و ما ورای آنها برای آنها غیب است و این خود حقیقت روشنی است که خدای سبحان در مواضعی از کلام خود بدان اشاره فرموده است. و همچنین هر یک از آن آلهه نسبت به اسبابی که قبل از هستی آنها در کار بود و آن اسبابی که بعد از هستی آنان در جریان خواهند افتاد محجوب هستند. </p> <p>و این خود حجتی است برهانی و خالی از جدل که برهانی بودن آن محتاج به دقت<code class="page" rel="13,455"/> نظر و امعان در تدبر است، و گرنه بازیچه‌های دروغین که ما آن را تدبیر می‌نامیم با تدبیر حقیقی هستی که خالی از خطا و ضلال است در نظرش خلط و مشتبه گشته نمی‌تواند پندارها و گمان‌های واهی که همیشه گرفتار آنیم و به آنها دلبستگی و رکون داریم از علم عیانی که همان حقیقت علم است جدا سازد، و نیز علم به امور غیبی از راه امارات اغلبی (که اغلب با واقع مطابقت می‌نماید) را با علم به غیب که غایب را برای دارنده‌اش مبدل به مشهود می‌سازد اشتباه می‌کند. </p> <p>حجت دوم که آیه مورد بحث مشتمل بر آن است این است که هر نوع از انواع مخلوقات به فطرت خود متوجه به سوی کمال خویش است کمالی که مختص به او است. و این برای کسی که در وجود انواع موجودات تتبع و در احوال آنها امعان نظر کرده باشد ضروری و واضح است. پس هدایت الهی هدایتی است عمومی که تمام موجودات را در برگرفته است، هم چنان که در کلام خود فرموده: <span class="aya" rel="20_50" data-words="3-9">الذی أعطی کل شیء خلقه ثم هدی</span><span class="footnote" rel="1" title="آن کسی که هر موجودی را خلق کرده و سپس هدایت فرموده سوره طه، آیه ۵">*</span> و شیطانها اشراری هستند مفسد و گمراه کننده که فرض مدبر بودن آنها در آسمانها و زمین و یا انسانها-که اگر چنین تدبیری داشته باشند لا جرم به اذن خدا خواهند داشت-فرضی است که با فرض نقض غرض کردن خدا مساوی است، به این معنی که اگر خدا چنین اجازه‌ای به شیطانها بدهد سنت خود را در خصوص عمومیت هدایت نقض کرده و برای اصلاح امر انسانها و هدایت آنان به کسی متوسل شده که کارش درست ضد اصلاح و هدایت است یعنی افساد و اضلال است و چنین فرضی محال است. </p> <p>و همین است معنای جمله‌ <span class="aya" rel="18_51" data-words="11-16">و ما کنت متخذ المضلین عضدا</span> که ظاهر در این می‌باشد که سنت خدای عز و جل این است که گمراه کنندگان را کارگردان و یاور خود نگیرد دقت فرمایید. </p> <p>و <span class="phrase">اینکه فرمود <span class="aya" rel="18_51" data-words="1-2">ما أشهدتهم</span> و نفرمود <em rel="fa_18_51_1-2" data-sentence="86:177">ما شهدوا</em> و نیز فرمود <span class="aya" rel="18_51" data-words="11-13">و ما کنت</span> و نفرمود  <em>و ما کانوا</em> خود دلیل بر این است که خدای سبحان در هر حال قاهر و مهیمن بر آنان است.</span> </p> <p>و حتی قائلین به اینکه شیاطین یا ملائکه یا غیر آنها شرکاء خدا هستند نیز اقرار دارند بر اینکه خدا بر همه آنها قاهر است و آنها مستقل در کار خود و تدبیر خود نیستند و هر چه دارند از خدا دارند و اگر آنها ارباب و آلهه هستند خدا رب الارباب و اله الالهه است. </p> <p>و <span class="phrase">معنایی که برای آیه کردیم مبنی بر این است که اشهاد را حمل بر معنای   <code class="page" rel="13,456"/> حقیقی‌اش کنیم، و ضمیر در <span class="aya" rel="18_51" data-words="1-2">ما أشهدتهم</span> و در <em rel="fa_18_51_10-10" data-sentence="203:107">انفسهم</em> را به ابلیس و ذریه‌اش برگردانیم هم چنان که ظاهر و متبادر از سیاق هم همین است ولی مفسرین اقوال دیگری دارند.</span> </p> <h3> <span class="title" rel="18_50 18_51 18_47 18_48 18_49 18_52 18_53 18_54 18_55 18_56 18_57 18_58 18_59">وجوه مختلف دیگری که مفسرین در باره معنی و مفاد آیه فوق گفته‌اند</span> </h3> <p> <span class="phrase">یکی قول بعضی<span class="footnote" rel="1" title="سوره نازعات، آیه ۵">*</span> از ایشان است که گفته: مراد از <em rel="fa_18_51_2-2" data-sentence="109:73">اشهاد</em> در خلقت ایشان مشورت کردن است که به طور مجاز از آن تعبیر به اشهاد فرموده.</span> چون کمترین مراتب ولایت بر چیزی همین است که در خصوص آن چیز با وی مشورت کنند و منظور از نفی اعتضاد نفی سایر مراتب استعانت است که به وجهی مستلزم داشتن ولایت و سلطنت بر مولی علیه باشد. پس گویا فرموده: من در امر خلقت عالم با ایشان مشورت نکردم‌ و از ایشان کمک نطلبیدم و هیچ نوع استعانت نکردم، پس با این حال دیگر از کجا اولیای مردم شدند؟. </p> <p>و این تفسیر اشکال دارد، زیرا دلیلی بر مجاز بودن اشهاد نیست و هیچ مانعی از حمل بر معنای حقیقی وجود ندارد تا بگوییم چون نمی‌شود بر معنای حقیقی حمل نمود لذا بر معنای مجازی حمل می‌کنیم، علاوه بر اینکه رابطه‌ای میان مشاور بودن و ولایت، به نظر نمی‌رسد تا مشاوره یکی از مراتب تولیت و یا اظهار نظر یکی از درجات ولایت باشد. </p> <p>بعضی<span class="footnote" rel="2" title="سپس به آنان که شرک ورزیدند می‌گوییم به جای باشید شما و شرکایتان، پس ما بینشان جدایی می‌افکنیم شرکاءشان هم گفتند: شما ما را نمی‌پرستیدید سوره یونس آیه ۲۸">*</span> از مفسرین این معنا را چنین توجیه کرده‌اند که مراد از اشهاد به طور کنایه، مشاورت است و لازمه مشاورت آن است که بر طبق خواست ایشان خلق کند و ایشان را آن طور که دوست می‌دارند یعنی کامل بیافریند. پس مراد از اینکه فرمود شیطانها شاهد و ناظر خلقت خود نبوده‌اند این است که خلقتشان آن طور که دوست می‌داشته‌اند کامل نبوده تا بتوانند دارای ولایت تدبیر امور باشند. </p> <p>اشکال این توجیه علاوه بر اشکال بر وجه سابق این است که اولا برگشت آن به اطلاق لفظ و اراده لازمه آن است آن هم لازمه‌ای که واسطه برمی‌دارد، زیرا اشهاد به ادعاء مفسر مذکور مستلزم مشاوره است، و مشاوره مستلزم خلقت بر طبق خواست مشیر است، و خلقت بر طبق خواست مشیر مستلزم آن است که آنچه مشیر دوست می‌دارد خلق کند، و خلقت آنچه مشیر دوست دارد مستلزم آن است که او را کامل خلق کند و کمال خلقت مستلزم صحت ولایت است، پس اطلاق لفظ اشهاد و اراده کمال خلقت و یا صحت ولایت از قبیل کنایه از لازم معنا است آن هم لازمه‌ای که در ما ورای چهار یا پنج لازمه دیگر قرار دارد، و کتاب مبین اجل از اینگونه لغو گویی‌ها است. </p> <p>و ثانیا این توجیه اگر صحیح باشد تنها در اشهاد آنان نسبت به خلقت خودشان درست   <code class="page" rel="13,457"/> است نه نسبت به خلقت آسمانها و زمین (برای اینکه خلقت کامل آسمان و زمین هیچ ربطی به ربوبیت آنها ندارد) پس لازمه این توجیه تفکیک بین دو اشهاد است. </p> <p>و ثالثا این توجیه اگر صحیح باشد لازمه آن صحت ولایت کسی است که در خلقت کامل باشد مثل ملائکه مقربین و این خود اعتراف به امکان ولایت ملائکه و جواز ربوبیت ایشان است، و حال آنکه قرآن کریم با صریح‌ترین بیان خود آن را دفع می‌کند. آری، ممکن الوجودی که در ذاتش محتاج به خدای سبحان است، کجا و استقلال در تدبیر خود و یا تدبیر غیر خود کجا؟ و اما امثال آیه‌ <span class="aya" rel="79_5" data-words="1-2">فالمدبرات أمرا</span><span class="footnote" rel="1" title="تفسیر ابو الفتوح رازی، ج ۷، ص ۳۴۷ به نقل از کلبی">*</span> که ظاهرش اثبات تدبیر برای غیر خدا است توضیح معنایش به زودی خواهد آمد. </p> <p>بعضی دیگر چنین گفته‌اند که مقصود از اشهاد همان معنای حقیقی آن است، و دو ضمیر به شیاطین برمی‌گردد، لیکن مراد از اشهاد آنان بر خلقت این است که بعضی شاهد و ناظر خلقت بعضی دیگر باشند، نه شاهد خلقت خودشان. </p> <p>جواب این توجیه این است که باید دید منظور و نتیجه‌ای که از نفی اشهاد در نظر است چیست؟ منظور این است که از نفی مزبور انتفاء ولایت را نتیجه بگیرد، خدای تعالی می‌خواهد بفرماید به دلیل اینکه اینان خلقت خود را ناظر و شاهد نبوده‌اند پس ولایت ندارند، نه اینکه چون یکی از آنها ناظر خلقت دیگری نبوده پس به آن دیگری ولایت ندارد، مگر مشرکین می‌گفتند: شیاطین بعضی بر بعضی ولایت دارند تا خدا با استدلال مذکور بخواهد آن را نفی کند تازه غرضی هم از آن به دست نمی‌آید تا آیه شریفه را حمل بر اشهاد بعضی بر خلقت بعضی دیگر کنیم. </p> <p>یکی دیگر از توجیهاتی که در این آیه کرده‌اند این است که: ضمیر اول در آیه به شیاطین برمی‌گردد، و دومی آن به کفار و یا به کفار و به غیر آنان از سایر مردم، و معنایش این است که من شیاطین را در خلقت آسمانها و زمین و خلقت کفار و یا مردم گواه نگرفتم تا در نتیجه شیاطین اولیای آنها باشند. </p> <p>اشکال این وجه این است که مستلزم تفکیک دو ضمیر از جهت مرجع می‌شود، و این صحیح نیست. </p> <p>وجه دیگری که بعضی گفته‌اند این است که هر دو ضمیر به کفار برگردد، از آن جمله فخر رازی در تفسیرش گفته: اقرب در نظر من این است که هر دو ضمیر به کفار برگردد، البته   <code class="page" rel="13,458"/> به کفاری که به رسول خدا (ص) گفته بودند اگر این فقراء را از پیرامون خود طرد نکنی ما به تو ایمان نمی‌آوریم پس گویا فرموده است: اینهایی که این پیشنهاد را می‌کنند و چنین هوس باطلی در سر می‌پرورانند شرکای من در تدبیر عالم نیستند، به دلیل اینکه من آنها را ناظر بر خلقت آسمانها و زمین و نیز ناظر بر خلقت خودشان نگرفته‌ام و در امر تدبیر دنیا و آخرت از ایشان کمک نگرفتم که چنین توقعاتی دارند، و با اینکه آنان با سایر مخلوقات یکسانند، این چه توقعی است که می‌کنند؟ نظیر این که شما به کسی که توقعات بزرگی از شما می‌کند بگویی مگر تو اختیاردار مملکتی؟ که هر چه توقع می‌کنی قبول کنیم. </p> <p>آن گاه گفته: مؤید این وجه این است که ضمیر باید به نزدیک‌ترین مرجع ممکن برگردد، و آن در آیه شریفه، کفارند، زیرا مقصود از ظالمین در جمله‌ <span class="aya" rel="18_50" data-words="28-30">بئس للظالمین بدلا</span> کفارند<span class="footnote" rel="1" title="شفیعان شما را که آنها را با خدا شریک در ملک خود می‌پنداشتید نمی‌بینم آری، امروز رابطه میان شما قطع شد و آنچه می‌پنداشتید سراب گردید سوره انعام آیه ۹۴">*</span>. </p> <p>این قول نیز بی اشکال نیست، زیرا با این توجیه به کلی سیاق آیه به هم می‌خورد، زیرا گفتیم که مضمون آیه مربوط به همان مطلبی است که جمله‌ <span class="aya" rel="18_28" data-words="22-29">و لا تطع من أغفلنا قلبه عن ذکرنا</span>، یعنی 23 آیه قبل به طور اشاره متعرض آن بود، و گفتیم که آیات سوره هر چند یک بار معطوف به اول سوره گشته همان مطلب با ایراد مثالی بعد از مثال و تذکیری بعد از تذکیر خاطرنشان می‌شود، و معنایی که فخر رازی کرده از نظر این سیاق در نهایت بعد است. </p> <p>علاوه بر اینکه اقتراحی که کفار کردند که اگر این فقراء را از پیرامون خود نرانی ما به تو ایمان نمی‌آوریم، اقتراحی نبوده که ربطی به تدبیر عالم داشته باشد، تا در پاسخش گفته شود: مگر ما آنان را ناظر بر خلقت قرار دادیم، بلکه تنها ایمان خود را مشروط به شرط مزبور نموده‌اند. آری اگر تنها گفته بودند: این فقراء را از مجلست دور کن، برای توجیه مزبور وجهی بود ولی چنین نگفتند. </p> <p>و شاید بعضی<span class="footnote" rel="2" title="تفسیر کبیر، فخر رازی، ج ۲۱، ص ۱۴۲">*</span> دیگر از مفسرین که‌ مرجع دو ضمیر را کفار گرفته و گفته‌اند مراد این است که اینان به آنچه قلم در خصوص امر سعادت و شقاوت جاری شده جاهلند، چون ناظر بر خلقت نبوده‌اند، پس چطور پیشنهاد می‌کنند که تو آنان را به خود نزدیک و فقراء را از خود دور کنی؟ به همین جهت است که به اشکال بالا توجه داشته‌اند. </p> <p>و نظیر این توجیه قول دیگر مفسرانی<span class="footnote" rel="3" title="تفسیر ابو الفتوح رازی، ج ۷، ص ۳۴۷ به نقل از کلبی">*</span> است که گفته‌اند: منظور این است که ما ایشان     <code class="page" rel="13,459"/> را بر اسرار خلقت مطلع نکردیم، و از دیگران نزد ما امتیازی نگرفته‌اند تا در ایمان آوردن به تو مقتدای مردم باشند، پس تو خیلی به یاری آنان طمع مبند. سزاوار به ساحت من هم نیست که دین خود را به وسیله گمراهان تایید کنم. </p> <p>و این دو وجه اخیر از آن وجهی که فخر رازی ذکر کرده به وجهی بعیدتر است، آیه کجا بر این معنا که ایشان ساخته و پرداخته‌اند دلالت می‌کند؟. </p> <p>یکی از وجوه<span class="footnote" rel="1" title="وقتی عذاب ما را دیدند دیگر ایمان آوردنشان سودی به حالشان نداشت و این عذاب همان سنتی است که در بندگان او گذشته است سوره مؤمن، آیه ۸۵">*</span> دیگر این است که: هر دو ضمیر به ملائکه برگردد، و معنای آیه این باشد که من خلقت عالم را و خلقت خود ایشان را زیر نظر ملائکه انجام نداده‌ام تا به جای من ملائکه را بپرستند. و جا دارد این نکته نیز خاطرنشان شود که جمله‌ <span class="aya" rel="18_51" data-words="11-16">و ما کنت متخذ المضلین عضدا</span> هم متعرض نفی ولایت شیطانها است، پس آیه شریفه هم صدرش و هم ذیلش دلالت بر نفی ولایت هر دو طائفه می‌کند، چه اگر این را اضافه نکنیم ذیل آیه دلالت صدر را از بین می‌برد. </p> <p>این وجه نیز اشکال دارد و آن اشکال این است که آیه قبلی رد بر اعتقاد کفار به ولایت شیاطین بود که در آخر اضافه کرد: <span class="aya" rel="18_50" data-words="24-27">و هم لکم عدو</span> -شیطانها دشمنان شمایند و هیچ تعرضی نسبت به اعتقاد ولایت ملائکه نداشت، پس برگرداندن هر دو ضمیر به ملائکه مستلزم تفکیک سیاق است، و پرداختن به امری است که سیاق احتیاج به آن ندارد، و مقام هم اقتضای آن را نمی‌کند. </p> <p><code class="aya" rel="18_52"/> <span class="aya" rel="18_52" data-words="1-7">و یوم یقول نادوا شرکائی الذین زعمتم...</span> این تذکر سومی است که ظهور بطلان رابطه میان مشرکین و شرکاء را در روز قیامت خاطر نشان می‌سازد، و به این وسیله تاکید می‌کند که شرکاء چیزی نیستند، و هیچ یک از ادعاهای مشرکین در آنها نیست. </p> <p>پس ضمیر در یقول... به شهادت سیاق به خدای تعالی برمی‌گردد، و معنایش این است که: به یادشان بیاور روزی را که خدای تعالی خطابشان می‌کند، که آن شرکاء را که شما شریک من می‌پنداشتید صدا بزنید تا بیایند، اینان صدا می‌زنند ولی اجابتی نمی‌شنوند، آن وقت برایشان روشن می‌گردد که آنها بدانگونه که مشرکین می‌پنداشته‌اند، نبوده‌اند. </p> <h3> <span class="title" rel="18_52 18_47 18_48 18_49 18_50 18_51 18_53 18_54 18_55 18_56 18_57 18_58 18_59">معنای اینکه فرمود:  در قیامت ما بین مشرکین و شرکاء محل هلاکت قرار داده‌ایم </span> </h3> <p> <span class="aya" rel="18_52" data-words="12-15">و جعلنا بینهم موبقا</span> <span class="phrase">-کلمه <em rel="fa_18_52_15-15" data-sentence="6:204">موبق</em> -به کسر باء-اسم مکان از ماده <em rel="fa_18_52_15-15" data-sentence="92:162">وبق</em>  است که مصدرش <em rel="fa_18_52_15-15" data-sentence="163:134">وبوق</em> به معنای هلاکت است، و معنای جمله این است که بین مشرکین   <code class="page" rel="13,460"/> و شرکای ایشان محل هلاکتی قرار دادیم.</span> و مفسرین آن را به‌ آتش یا محلی از آتش که مشرکین و شرکاء در آن هلاک می‌شوند تفسیر کرده‌اند. و لیکن دقت در کلام خدای تعالی با این تفسیر نمی‌سازد، زیرا آیه شریفه شرکاء را مطلق آورده که خواه ناخواه شامل ملائکه و بعضی از انبیاء و اولیاء نیز می‌شود، و مخصوصا با در نظر گرفتن اینکه ضمیر <em>هم: ایشان</em> را که ضمیر ذوی العقول است در چند جا به شرکاء برگردانیده، دیگر چطور ممکن است بگوییم خداوند انبیاء و اولیاء و ملائکه را در آتش می‌برد، و هیچ دلیلی نداریم که دلالت کند بر اینکه مقصود از ضمیرهای مذکور طاغیان از جن و انس است، و اگر بگویی همین که فرموده میان مشرکین و شرکاء موبق قرار دادیم دلیل بر این اختصاص است، می‌گوییم این دلیل همان مدعا است. </p> <p>لا جرم باید گفت: شاید مراد از قرار دادن موبق میان آنها این باشد که ما رابطه میان آنان را باطل کردیم، و آن را برداشتیم، چون مشرکین در دنیا می‌پنداشتند که میان آنان و شرکاء رابطه ربوبیت و مربوبیت و یا رابطه سببیت و مسببیت برقرار است، لذا بطلان این پندار را به طور کنایه تعبیر به جعل موبق کرده و فرموده میان آن دو هلاکت قرار دادیم، نه اینکه خود آن دو طرف را هلاک کرده باشد. </p> <p>همین معنا را با اشاره لطیفی بیان نموده از دعوت نخستین ایشان به نداء تعبیر کرده و فرموده: <span class="aya" rel="18_52" data-words="4-5">نادوا شرکائی</span> زیرا از آنجایی که کلمه نداء صدا زدن از دور است معلوم می‌شود فاصله دوری میان این دو طرف می‌افتد. </p> <p>و به مثل همین معنا اشاره می‌کند خداوند در کلام خود در آیه‌ <span class="aya" rel="6_94" data-words="15-33">و ما نری معکم شفعاءکم الذین زعمتم أنهم فیکم شرکاء لقد تقطع بینکم و ضل عنکم ما کنتم تزعمون</span><span class="footnote" rel="1" title="روح المعانی، ج ۱۵، ص ۳۰۴">*</span> و آیه <span class="aya" rel="10_28" data-words="5-21">ثم نقول للذین أشرکوا مکانکم أنتم و شرکاؤکم فزیلنا بینهم و قال شرکاؤهم ما کنتم إیانا تعبدون</span><span class="footnote" rel="2" title="تفسیر قمی، ج ۲، ص ۳۷">*</span>. </p> <p><code class="aya" rel="18_53"/> <span class="aya" rel="18_53" data-words="1-12">و رأی المجرمون النار فظنوا أنهم مواقعوها و لم یجدوا عنها مصرفا</span>. </p> <p>در اینکه از مشرکین به مجرمین تعبیر فرموده فهمیده می‌شود که حکم عام است و همه صاحبان گناهان و جرائم را شامل می‌شود و مراد از <em>ظن</em> به طوری که گفته‌اند علم     <code class="page" rel="13,461"/> است. جمله <span class="aya" rel="18_53" data-words="8-12">و لم یجدوا عنها مصرفا</span> -و از آن مفری نمی‌یابند به این گفته شهادت می‌دهد. </p> <p>و مقصود از <em>مواقعه نار</em> -به طوری که گفته شده-واقع شدن در آتش است. و بعید نیست که مراد وقوع از دو طرف باشد یعنی وقوع مجرمین در آتش و وقوع آتش در مجرمین و آتش زدن آنان. </p> <p>کلمه <em>مصرف</em> -به کسر راء-اسم مکان از <em>صرف</em> است، یعنی نمی‌یابند محلی که به سویش منصرف شوند، و از آتش به سوی آن فرار کنند. </p> <p><code class="aya" rel="18_54"/> <span class="aya" rel="18_54" data-words="1-16">و لقد صرفنا فی هذا القرآن للناس من کل مثل و کان الإنسان أکثر شیء جدلا</span>. </p> <p><span class="phrase">گفتار در نظیر صدر این آیه، در سوره اسری آیه 89 گذشت کلمه <em rel="fa_18_54_16-16" data-sentence="57:116">جدل</em> به معنای گفتار بر طریق منازعت و مشاجره است، و آیه شریفه پس از تذکرات سابق، تا شش آیه بعد در سیاق تهدید به عذاب است.</span> </p> <p><code class="aya" rel="18_55"/> <span class="aya" rel="18_55" data-words="1-12">و ما منع الناس أن یؤمنوا إذ جاءهم الهدی و یستغفروا ربهم</span> کلمه <em>یستغفروا</em> عطف است بر جمله <em>یؤمنوا</em> . یعنی چه چیز مردم را از ایمان و استغفار باز داشته بعد از آنکه هدایت خدا به سویشان آمده است. </p> <p> <span class="aya" rel="18_55" data-words="13-17">إلا أن تأتیهم سنة الأولین</span> -یعنی مگر طلب اینکه سنت جاری در امتهای نخستین برایشان جاری شود، یعنی همان عذابها که ایشان را منقرض کرد. </p> <p> <span class="aya" rel="18_55" data-words="18-21">أو یأتیهم العذاب قبلا</span> -این جمله عطف بر سابق است، و معنایش این می‌شود که منتظر چه هستند؟ منتظر اینکه سنت اولین آنان را بگیرد؟ یا آنکه عذابی در مقابل چشم خود و به عیان مشاهده کنند، که در چنین صورتی دیگر ایمانشان سودی نمی‌بخشد، چون ایمان بعد از مشاهده عذاب الهی است. و خدای تعالی در جای دیگری هم فرموده: <span class="aya" rel="40_85" data-words="1-14">فلم یک ینفعهم إیمانهم لما رأوا بأسنا سنت الله التی قد خلت فی عباده</span><span class="footnote" rel="1" title="تفسیر عیاشی، ج ۲، ص ۳۲۸">*</span> پس خلاصه معنای آیه چنین می‌شود که مردم در پی به دست آوردن ایمانی که به دردشان بخورد نیستند، چیزی را که می‌خواهند این است که عذاب استیصال بر طبق سنت خدا در امتهای نخستین بر ایشان نازل گشته هلاکشان سازد، و ایمان نمی‌آورند مگر به شرطی که عذاب را به چشم خود ببینند، که آن ایمان هم به درد خور نیست، چون اضطراری است. </p> <p>   <code class="page" rel="13,462"/> و این منع و اقتضاء در آیه شریفه امری است ادعایی که مقصود از آن این است که ایشان که از حق اعراض می‌کنند به خاطر سوء سریره ایشان است، و چون مقصود روشن است دیگر لزومی ندیدیم که مانند دیگر مفسرین در باره درستی توجیه و تقدیر قبلی اشکال و رفعی ایراد نموده سخن را به درازا بکشیم. </p> <p><code class="aya" rel="18_56"/> <span class="aya" rel="18_56" data-words="1-8">و ما نرسل المرسلین إلا مبشرین و منذرین...</span> این آیه رسول خدا (ص) را تسلیت می‌دهد که از انکار منکرین ناراحت نشود، و از اعراض آنان از ذکر خدا تنگ حوصله نگردد، زیرا وظیفه رسولان به جز بشارت و انذار نیست، و غیر از این مسئولیتی ندارند، بنا بر این در این آیه انعطافی به مطلب ابتدای سوره است که می‌فرمود: <span class="aya" rel="18_6" data-words="1-11">فلعلک باخع نفسک علی آثارهم إن لم یؤمنوا بهذا الحدیث أسفا</span> و نیز نوعی تهدید کفار است در برابر استهزایشان. </p> <p>کلمه: <em>دحض</em> به معنای هلاکت و کلمه: <em>ادحاض</em> به معنای هلاک کردن و ابطال است، و کلمه: <em>هزؤ</em> به معنای استهزاء، و مصدر به معنای اسم مفعول است، و معنای آیه روشن است. </p> <p><code class="aya" rel="18_57"/> <span class="aya" rel="18_57" data-words="1-14">و من أظلم ممن ذکر بآیات ربه فأعرض عنها و نسی ما قدمت یداه...</span>. </p> <p>در این آیه ظلم کفار را بزرگ جلوه می‌دهد، چون ظلم بر حسب متعلقش بزرگ و کوچک می‌شود، و چون متعلق ظلم مشرکین خدای سبحان و آیات او است پس از هر ظلم دیگر بزرگتر خواهد بود. </p> <p>و مقصود از نسیان پیش فرستاده‌ها بی مبالاتی در اعمالی-از قبیل اعراض از حق و استهزاء به آن-است که می‌دانند حق است. و جمله‌ <span class="aya" rel="18_57" data-words="15-25">إنا جعلنا علی قلوبهم أکنة أن یفقهوه و فی آذانهم وقرا</span> به منزله تعلیل برای اعراض آنان از آیات خدا و یا هم برای آن و هم برای نسیانشان از پیش فرستاده‌های خویش را است. </p> <p>و <span class="phrase">در سابق در چند جا، معنای قرار دادن <em rel="fa_18_57_19-19" data-sentence="35:64">اکنه</em> را در دلهای کفار و <em rel="fa_18_57_25-25" data-sentence="111:32">وقر</em> را در گوش‌های آنان توضیح دادیم.</span> </p> <p> <span class="aya" rel="18_57" data-words="26-34">و إن تدعهم إلی الهدی فلن یهتدوا إذا أبدا</span> -در این جمله رسول خدا (ص) را از ایمان آوردن آنان مایوس می‌کند، چون پرده در گوشها و دلهایشان افکنده، و دیگر بعد از این نمی‌توانند خود را به سوی هدایت بکشانند، و دیگر نمی‌توانند در باره حق تعقل نموده با هدایت غیر خود و پیروی و شنوایی از غیر خود رشد یابند. <span class="phrase">دلیل بر این معنا جمله <span class="aya" rel="18_57" data-words="26-34">و إن تدعهم إلی الهدی فلن یهتدوا إذا أبدا</span> است که دلالت بر نفی ابدی اهتدای ایشان<code class="page" rel="13,463"/> می‌کند، و این معنا را مقید به قید <em rel="fa_18_57_33-33" data-sentence="230:27">اذا</em> نموده که جزاء و جواب باشد.</span> </p> <p>در تفسیر روح المعانی گفته: جبری مذهبان با این آیه بر مذهب خود استدلال کرده‌اند، و قدریه آیه قبل را دلیل مذهب خود گرفته‌اند<span class="footnote" rel="1" title="روح المعانی، ج ۱۵، ص ۲۹۶">*</span>. </p> <p>امام فخر رازی گفته: به طور کلی کمتر آیه‌ای از قرآن کریم دیده می‌شود که دلالت بر یکی از این دو مذهب کند و دنبالش آیه دیگری به آن مذهب دیگر دلالت نکند، و این جز امتحانی از ناحیه خدا نیست، تا علمای راسخون در علم از مقلدین متمایز گردند<span class="footnote" rel="2" title="روح المعانی، ج ۱۵، ص ۲۹۶">*</span>. </p> <p>مؤلف: این دو آیه هر دو حق است و لازمه حق بودن آن دو ثبوت اختیار برای بندگان در اعمال و نیز اثبات سلطنت گسترده‌ای برای خدای تعالی است در ملکش که یکی از ملک‌های او اعمال بندگانش است و همین است مذهب امامان اهل بیت (ع). </p> <h3> <span class="title" rel="18_58">معنای جمله: <span class="aya" rel="18_58" data-words="1-5">و ربک الغفور ذو الرحمة</span> و معنایی که در سیاق آیات تهدید افاده می‌کند</span> </h3> <p> <code class="aya" rel="18_58"/> <span class="aya" rel="18_58" data-words="1-5">و ربک الغفور ذو الرحمة...</span> این آیات همانطور که بیان شد در مقام تهدید کفار است، کفاری که فساد اعمالشان به حدی رسیده که دیگر امید صلاح از ایشان منتفی شده است. و این قسم فساد مقتضی نزول عذاب فوری و بدون مهلت است، چون دیگر فائده‌ای غیر از فساد در باقی ماندنشان نیست، لیکن خدای تعالی در عذابشان تعجیل نکرده هر چند که قضای حتمی به عذابشان رانده. </p> <p>چیزی که هست آن عذاب را برای مدتی معین که به علم خود تعیین نموده تاخیر انداخته است. </p> <p>و به همین مناسبت بود که آیه تهدید را که متضمن صریح قضای در عذاب است با جمله‌ <span class="aya" rel="18_58" data-words="1-5">و ربک الغفور ذو الرحمة</span> افتتاح نموده تا به وسیله آن دو وصفی که در آن است عذاب معجل را تعدیل نماید و اصل عذاب را مسلم کند تا حق گناهان مقتضی عذاب رعایت شده باشد و حق رحمت و مغفرت خدا را هم رعایت کرده باشد و به آن خاطر عذاب را تاخیر اندازد. </p> <p>پس این جمله، یعنی جمله‌ <span class="aya" rel="18_58" data-words="3-5">الغفور ذو الرحمة</span> با جمله‌ <span class="aya" rel="18_58" data-words="6-12">لو یؤاخذهم بما کسبوا لعجل لهم العذاب</span> به منزله دو نفر متخاصم‌اند که نزد قاضی حاضر شده داوری می‌خواهند. و جمله <span class="aya" rel="18_58" data-words="13-20">بل لهم موعد لن یجدوا من دونه موئلا</span> به منزله حکم صادر از قاضی است که هر دو طرف را راضی نموده حق هر دو طرف را رعایت کرده است. اصل عذاب را به اعمال ناروای مردم و به انتقام الهی داده و مساله مهلت در عذاب را به صفت مغفرت و رحمت خدا داده است، اینجا است که مغفرت الهی اثر آن اعمال را که عبارت است از فوریت عذاب برمی‌دارد-و محو می‌کند و صفت رحمت حیاتی و دنیایی را به آنها افاضه می‌فرماید. </p> <p>     <code class="page" rel="13,464"/> و خلاصه معنا این است که: اگر پروردگار تو می‌خواست ایشان را مؤاخذه کند، عذاب را بر آنان فوری می‌ساخت، و لیکن عجله نکرد، چون غفور و دارای رحمت است، بلکه عذاب را برای موعدی که قرار داده و از آن به هیچ وجه گریزی ندارند حتمی نمود، و به خاطر اینکه غفور و دارای رحمت است، از فوریت آن صرفنظر فرمود، پس جمله‌ <span class="aya" rel="18_58" data-words="13-15">بل لهم موعد...</span> کلمه‌ای است که به عنوان حکم صادر گفته شده نه اینکه خیال شود صرف حکایت است، زیرا اگر حکایت بود جا داشت بفرماید: بل جعل لهم موعدا... -دقت فرمائید. </p> <p><span class="phrase">کلمه <em rel="fa_18_58_3-3" data-sentence="5:194">غفور</em> صیغه مبالغه است که بر کثرت مغفرت دلالت می‌کند و الف و لام در  <em rel="fa_18_58_5-5" data-sentence="122:116">الرحمة</em> الف و لام جنس است، یعنی همه قسم رحمت را دارد، و <em>غفور ذو الرحمة</em> معنایش این است که رحمت خدا شامل هر چیز هست.</span> <span class="phrase">بنا بر این، کلمه <em rel="fa_18_58_4-5" data-sentence="17:120">ذو الرحمة</em> عمومیتش از دو کلمه <em rel="fa_18_58_5-5" data-sentence="97:86">رحمان</em> و <em>رحیم</em> بیشتر است با اینکه این دو نیز دلالت بر کثرت و یا ثبوت و استمرار دارد.</span> <span class="phrase">پس <em rel="fa_18_58_3-3" data-sentence="3:227">غفور</em> به منزله خادم برای <em>ذی الرحمة</em> است، یعنی غفور مشمولین ذو الرحمة را بیشتر می‌کند، و موانعی را که نمی‌گذارد رحمت خدا شامل مشمول شود برطرف می‌سازد و وقتی برطرف ساخت صفت ذو الرحمة کار خود را می‌کند و آن را نیز شامل می‌گردد.</span> </p> <p>پس غفور کوشش و کثرت عمل دارد، و ذی الرحمة انبساط و شمول بر هر چیز که مانعی در آن نیست، و به خاطر همین نکته است که مغفرت را به صیغه مبالغه و رحمت را به ذی الرحمة که شامل جنس رحمت است تعبیر آورده-دقت بفرمائید-و به کلامهای طولانیی که در این زمینه گفته شده وقعی نگذارید. </p> <p><code class="aya" rel="18_59"/> <span class="aya" rel="18_59" data-words="1-10">و تلک القری أهلکناهم لما ظلموا و جعلنا لمهلکهم موعدا</span>. </p> <p><span class="phrase">مقصود از <em rel="fa_18_59_3-3" data-sentence="9:128">قری</em> اهل قریه‌ها است که مجازا به خود قریه‌ها نسبت داده شده، به دلیل اینکه سه بار ضمیر اهل یعنی ضمیر <em>هم</em> را به آن برگردانیده.</span> و کلمه مهلک-به کسر لام-اسم زمان است. معنای آیه روشن است، و در این مقام است که بفهماند تاخیر هلاکت کفار و مهلت دادن از خدای تعالی کار نوظهوری نیست‌، بلکه سنت الهی ما در امم گذشته نیز همین بوده که وقتی ظلم را از حد می‌گذراندند هلاکشان می‌کردیم، و برای هلاکتشان موعدی قرار می‌دادیم. از همین جا روشن می‌شود که عذاب و هلاکی که این آیات متضمن آن است عذاب روز قیامت نیست بلکه مقصود عذاب دنیایی است، و آن عبارت است از عذاب روز بدر-اگر مقصود تهدید بزرگان قریش باشد-و یا عذاب آخر الزمان-اگر مقصود تهدید همه امت اسلام بوده باشد-که تفصیلش در سوره یونس گذشت. <code class="page" rel="13,465"/> </p><h3>بحث روایتی‌ <span class="title" rel="18_49 18_53 18_47 18_48 18_50 18_51 18_52 18_54 18_55 18_56 18_57 18_58 18_59"> (چند روایت در ذیل آیات گذشته) </span> </h3> <p> در تفسیر عیاشی در ذیل آیه‌ <span class="aya" rel="18_49" data-words="11-15">یا ویلتنا ما لهذا الکتاب...</span> از خالد بن نجیح از امام صادق (ع) روایت کرده که فرمود: وقتی روز قیامت می‌شود کتاب آدمی را به او می‌دهند و می‌گویند <em>بخوان</em> خالد می‌گوید: عرض کردم آیا آنچه بخواند می‌شناسد؟ فرمود: همه را به یاد می‌آورد، هیچ لحظه و نگاه زیر چشمی هیچ کلمه‌ای و هیچ گامی و هیچ عمل دیگری انجام نداده مگر آنکه با خواندن آن کتاب همه را به یاد می‌آورد، به طوری که گویا همان لحظه آن را انجام داده است، و به همین جهت می‌گویند وای بر ما این چه کتابی است که هیچ کوچک و بزرگی را نگذاشته مگر آنکه آن را برشمرده است<span class="footnote" rel="1" title="تفسیر فخر رازی، ج ۲۱، ص ۱۳۸">*</span>. </p> <p>مؤلف: این روایت به طوری که ملاحظه می‌کنید آنچه را از کتاب شناخته می‌شود عین آن چیزی دانسته که در کتاب نوشته شده است، و باید هم همین طور باشد، زیرا اگر عمل آدمی در آنجا حاضر نباشد حجت تمام نگشته امکان انکار هست. </p> <p>و در تفسیر قمی در ذیل جمله‌ <span class="aya" rel="18_49" data-words="29-33">و لا یظلم ربک أحدا</span> روایت آورده که هر کس هر چه کرده در آن کتاب نوشته می‌بیند<span class="footnote" rel="2" title="تفسیر فخر رازی، ج ۲۱، ص ۱۳۸">*</span>. </p> <p>و در تفسیر برهان از ابن بابویه به سند خود از ابی معمر سعدان از علی (ع) روایت می‌کند که در ذیل جمله‌ <span class="aya" rel="18_53" data-words="1-7">و رأی المجرمون النار فظنوا أنهم مواقعوها</span> فرموده: مظنه در این جمله به معنای یقین است، یعنی وقتی یقین کردند که به عذاب در آمدنی هستند<span class="footnote" rel="3" title="تفسیر برهان، ج ۲، ص ۴۷۲">*</span>. </p> <p>و در الدر المنثور است که احمد و ابو یعلی و ابن جریر و ابن حبان و حاکم-وی حدیث را صحیح دانسته-و ابن مردویه از ابی سعید خدری از رسول خدا (ص) روایت کرده که فرمود: روز قیامت کافر را پنجاه هزار سال سر پا نگه می‌دارند، به خاطر اینکه او در دنیا عمل نکرد. و کافر جهنم را از فاصله چهل سال راه می‌بیند، و یقین می‌کند در وی قرار خواهد گرفت<span class="footnote" rel="4" title="الدر المنثور، ج ۴، ص ۲۲۸">*</span>. </p> <p>مؤلف: این حدیث مؤید گفتار قبلی ما است که گفتیم مواقعه در آیه بین طرفین است، چون در این روایت دارد که آتش در وی واقع می‌شود. </p> 
