<h3 class="ayas">سوره مریم آیه‌های ۱۶ تا ۴۰</h3><code class="section" rel="19_16-40"/><h3>ترجمه آیات</h3> <p> <span class="trans" rel="19_16">در این کتاب مریم را یاد کن آن دم که در مکانی در طرف شرقی مسجد از کسان خود کناره گرفت.  «۱۶» </span><span class="trans" rel="19_17">در مقابل آنان پرده‌ای آویخت، پس ما روح خود را نزد او فرستادیم که به صورت انسانی تمام عیار بر او مجسم گشت.  «۱۷» </span><span class="trans" rel="19_18"> (مریم همین که او را بدید بترسید و) گفت: اگر مردی پرهیزکاری (کنایه از اینکه باید پرهیزکار باشی) من از سوء قصد تو به خدای رحمان پناه می‌برم.  «۱۸» </span><span class="trans" rel="19_19">گفت: من فرستاده پروردگار توام تا پسری پاکیزه به تو عطا کنم.  «۱۹» </span><span class="trans" rel="19_20">گفت: چگونه مرا پسری تواند شد با اینکه انسانی به من دست نزده و من خود زناکار نبوده‌ام.  «۲۰» </span><span class="trans" rel="19_21">گفت: پروردگار تو چنین است. فرموده این بر من آسان است تا آن را برای مردم از جانب خویش آیتی و رحمتی کنیم و کاری است مقرر شده.  «۲۱» </span><span class="trans" rel="19_22">پس به او حامله شد، و با وی در مکانی دور گوشه گرفت.  «۲۲» </span><span class="trans" rel="19_23">درد زائیدن او را به سوی تنه نخل برد، گفت: ای کاش قبل از این مرده بودم یا چیزی حقیر بودم و فراموشم کرده بودند.  «۲۳» </span><span class="trans" rel="19_24">پس وی را از طرف پائین ندا داد: غم مخور که پروردگارت جلوی تو نهری جاری ساخت.  «۲۴» </span><span class="trans" rel="19_25">تنه درخت را سوی خود تکان بده که خرمای تازه بر تو بیفکند.  «۲۵» </span><span class="trans" rel="19_26">بخور و بنوش و چشمت روشن دار، اگر از آدمیان کسی را دیدی بگو من برای خدا روزه <em>کلام</em>  نذر کرده‌ام پس امروز با بشری سخن نمی‌گویم.  «۲۶» </span><span class="trans" rel="19_27">مولود را که در بغل گرفته بود نزد کسان خود آورد، گفتند ای مریم حقا که چیزی شگفت‌انگیز آورده‌ای. <code class="page" rel="14,44"/> «۲۷» </span><span class="trans" rel="19_28"> ای خواهر هارون آخر پدرت مرد بدی نبود و مادرت زناکار نبود.  «۲۸» </span><span class="trans" rel="19_29">مریم به مولود اشاره کرد، گفتند: چگونه با کسی که کودک و در گهواره است سخن گوئیم؟.  «۲۹» </span><span class="trans" rel="19_30">گفت: من بنده خدایم، مرا کتاب داده و پیغمبر کرده.  «۳۰» </span><span class="trans" rel="19_31">و هر جا که باشم با برکتم کرده است، و به نماز و زکات ما دام که زنده باشم سفارشم فرموده.  «۳۱» </span><span class="trans" rel="19_32">نسبت به مادرم نیکوکارم کرده و گردن‌کش و نافرمانم نکرده است.  «۳۲» </span><span class="trans" rel="19_33">سلام بر من روزی که تولد یافته و روزی که بمیرم و روزی که زنده برانگیخته شوم.  «۳۳» </span><span class="trans" rel="19_34">به گفتار راست، عیسی پسر مریم که در باره او شک می‌کنند این است.  «۳۴» </span><span class="trans" rel="19_35">نشاید که خدا فرزندی بگیرد. او منزه است، چون کاری را اراده فرماید فقط به او گوید: باش پس وجود می‌یابد.  «۳۵» </span><span class="trans" rel="19_36">خدای یکتا پروردگار من و پروردگار شما است، او را بپرستید راه راست این است.  «۳۶» </span><span class="trans" rel="19_37">پس این دسته‌ها میان خودشان اختلاف یافتند، وای بر کسانی که کافر بوده‌اند، از حضور یافتن در روزی بزرگ.  «۳۷» </span><span class="trans" rel="19_38">روزی که سوی ما آیند چه خوب شنوند و چه خوب ببینند، ولی آن روز ستم گران در ضلالتی آشکارند.  «۳۸» </span><span class="trans" rel="19_39">آنان را از روز ندامت بترسان، آن دم که کار بگذرد و آنها بی‌خبر مانند و باور ندارند.  «۳۹» </span><span class="trans" rel="19_40">ما زمین و تمام کسانی را که بر آن هستند به ارث می‌بریم و همگی به سوی ما باز می‌گردند.  «۴۰» </span></p>                                             <h3>بیان آیات‌ <span class="title" rel="19_16 19_17 19_18 19_19 19_20 19_21 19_22 19_23 19_24 19_25 19_26 19_27 19_28 19_29 19_30 19_31 19_32 19_33 19_34 19_35 19_36 19_37 19_38 19_39 19_40">اشاره به شباهت‌های داستان یحیی و داستان عیسی (علیهما السلام) </span> </h3> <p> در این آیات از داستان یحیی به داستان عیسی (ع) نقل کلام شده، و میان این دو داستان شباهت تمامی هست، چون ولادت هر دو بزرگوار به طور خارق العاده صورت گرفته و این هر دو در کودکی حکم و نبوت داده شدند، او هم خبر داد که مامور به احسان به مادر شده و جبار و شقی نیست و بر خود در روز ولادتش و روز مرگش و روز مبعوث شدنش سلام داده این نیز همین مطالب را گفته و قرآن از وی نیز نقل کرده، و شباهت‌های دیگری نیز داشته‌اند، و یحیی (ع) نبوت عیسی (ع) را تصدیق کرده و به وی ایمان آورد. </p> <p> <span class="aya" rel="19_16" data-words="1-11">و اذکر فی الکتاب مریم إذ انتبذت من أهلها مکانا شرقیا .</span> مقصود از <em>کتاب</em> قرآن کریم و یا سوره مریم است که جزئی از کتاب است، چون<code class="page" rel="14,45"/> جزء کتاب هم کتاب است، و برگشت هر دو احتمال به یک معنا است، دیگر فائده چندانی ندارد که ما مثل بعضی اصرار بورزیم که احتمال دومی قوی‌تر و یا متعین است. </p> <p>کلمه <em>نبذ</em> به طوری که راغب<span class="footnote" rel="1" title="مفردات راغب، ماده &lt;em&gt;نبذ&lt;/em&gt; ">*</span> گفته به معنای دور انداختن هر چیز حقیری است که مورد اعتناء نباشد، وقتی می‌گویند <em>نبذه</em> یعنی فلان چیز را انداخت، می‌رساند که از جهت حقیر شمردن آن را دور انداخت. </p> <p>و اما کلمه <em>انتبذ</em> به معنای از مردم کناره گرفت است. </p> <p>و مریم دختر عمران و مادر مسیح است و مقصود از یاد آوردن مریم، یاد آوری خبر و داستان مریم می‌باشد و کلمه <em>اذ</em> ظرف داستان مریم است و جمله <em>انتبذت</em> تا آخر داستان مظروف این ظرف است و معنای آیه این است که ای محمد!در این کتاب داستان مریم را در آن حین که از مردم اهل خود کناره گرفت و در مکان شرقی (که گویا همان سمت شرقی مسجد باشد) اعتزال جست ذکر کن. </p> <h3> <span class="title" rel="19_17">مراد از جمله: <span class="aya" rel="19_17" data-words="1-4">فاتخذت من دونهم حجابا</span> و مقصود از روحی که برای مریم (علیه السلام) به صورت بشر متمثل شد</span> </h3> <p> <code class="aya" rel="19_17"/> <span class="aya" rel="19_17" data-words="1-11">فاتخذت من دونهم حجابا فأرسلنا إلیها روحنا فتمثل لها بشرا سویا .</span> <span class="phrase">کلمه <em rel="fa_19_17_4-4" data-sentence="5:464">حجاب</em> به معنای هر چیزی است که چیزی را از غیر بپوشاند و از این کلمه چنین بر می‌آید که گویا مریم خود را از اهل خویش پوشیده داشت‌تا قلبش برای اعتکاف و عبادت فارغ‌تر باشد، هم چنان که جمله‌ <span class="aya" rel="3_37" data-words="12-19">کلما دخل علیها زکریا المحراب وجد عندها رزقا</span><span class="footnote" rel="2" title="هر وقت زکریا وارد محراب او می‌شد می‌دید که نزد او رزقی است سوره آل عمران آیه ۲۲">*</span> نیز بدان اشاره دارد، که تفسیر و اشاره‌اش به مدعای ما گذشت.</span> </p> <p>بعضی<span class="footnote" rel="3" title="کشاف، ج ۳، ص ۹">*</span> گفته‌اند: مریم در خود مسجد منزل کرده بود، و هر وقت حیض می‌شد از آنجا بیرون شده به خانه زکریا می‌رفت، و چون پاک می‌شد دوباره به مسجد بر می‌گشت، تا آنکه روزی که پرده‌ای دور خود کشیده بود تا غسل کند ناگهان جبرئیل به صورت مردی جوان و امرد و زیبا روی بر او در آمد، مریم به خدا پناه برد. </p> <p>و لیکن هیچ دلیلی در آیات مربوطه به آن جناب بر این تفصیل نداریم و آیه آل عمران را هم دیدید که معنای سابق حجاب را تایید می‌کرد. </p> <p> <span class="aya" rel="19_17" data-words="5-11">فأرسلنا إلیها روحنا فتمثل لها بشرا سویا</span> <span class="phrase">-از ظاهر سیاق بر می‌آید که فاعل کلمه  <em rel="fa_19_17_8-8" data-sentence="38:263">تمثل</em> ضمیری است که به روح بر می‌گردد پس روحی که به سوی مریم فرستاده شده بود به صورت بشر ممثل شد، و معنای تمثل و تجسم به صورت بشر این است که در حواس بینایی       <code class="page" rel="14,46"/> مریم به این صورت محسوس شود، و گر نه در واقع باز همان روح است نه بشر.</span> </p> <p>و چون از جنس بشر و جن نبود، بلکه از جنس ملک و نوع سوم مخلوقات ذوی العقول بود که خدا او را در کتابش وصف نموده، و ملک نامیده، و آن فردی را که مامور وحی است جبرئیل نامیده، مثلا فرمود: <span class="aya" rel="2_97" data-words="2-11">من کان عدوا لجبریل فإنه نزله علی قلبک بإذن الله</span><span class="footnote" rel="1" title="کسی که با جبرئیل دشمن است که چرا قرآن را بر تو نازل کرد، بیهوده دشمن است زیرا همانا او نازل کرد قرآن را بر قلب تو به اذن خدا سوره بقره، آیه ۹۷">*</span> و جای دیگر او را روح خوانده، فرموده: <span class="aya" rel="16_102" data-words="1-6">قل نزله روح القدس من ربک</span><span class="footnote" rel="2" title="بگو روح القدس آن را از ناحیه پروردگارت نازل کرد سوره نحل، آیه ۱۰۲">*</span> و نیز فرموده: <span class="aya" rel="26_193-194" data-words="1-6">نزل به الروح الأمین، علی قلبک</span><span class="footnote" rel="3" title="روح الامین آن را بر قلبت نازل کرد سوره شعرا، آیه ۱۹۴">*</span> و نیز او را رسول خوانده و فرمود: <span class="aya" rel="69_40" data-words="1-4">إنه لقول رسول کریم</span><span class="footnote" rel="4" title="به درستی آن گفتار رسولی بزرگوار است سوره حاقه، آیه ۴۰">*</span> لذا از همه اینها می‌توان فهمید که آن روحی که برای مریم به صورت بشری مجسم شد همان جبرئیل بوده است. </p> <p>و اگر بگویی در سوره آل عمران قضیه را به چند ملک نسبت داده و فرموده: <span class="aya" rel="3_42" data-words="1-6">و إذ قالت الملائکة یا مریم...</span> زمانی که ملائکه به مریم گفتند خدا تو را به کلمه‌ای از خود بشارت می‌دهد که نامش مسیح عیسی بن مریم است-تا آنجا که می‌فرماید- <span class="aya" rel="3_47" data-words="1-6">قالت رب أنی یکون لی ولد...</span> گفت پروردگارا کجا ممکن است مرا پسری باشد با اینکه هیچ بشری با من تماس نگرفته؟ گفت: اینطور خدا هر چه می‌خواهد می‌کند، و چون قضای امری را براند همین که بگوید باش، می‌باشد<span class="footnote" rel="5" title="سوره آل عمران، آیه ۴۷">*</span>. </p> <p>در جواب می‌گوئیم: اگر با آیات مورد بحث تطبیق شود هیچ شکی باقی نمی‌ماند که سخن ملائکه با مریم که در سوره آل عمران آمده عینا همان کلامی است که در آیات مورد بحث به روح نسبت داده، و اگر کلام جبرئیل را به ملائکه نسبت داده از قبیل نسبت کلام یک نفر از قومی به همه قوم است، چون همه در آن کلام و یا در سنت و عادت و خلقت موافقت و شرکت دارند. </p> <p>و در قرآن از این قبیل تعبیرات زیاد است، مانند آیه‌ <span class="aya" rel="63_8" data-words="1-9">یقولون لئن رجعنا إلی المدینة لیخرجن الأعز منها الأذل</span><span class="footnote" rel="6" title="می‌گویند اگر به مدینه برگردیم به طور قطع آنکه عزیزتر است ذلیل‌تر را بیرون خواهد کرد">*</span> که با اینکه گوینده سخن یک نفر بوده به جمع نسبت می‌دهد. </p>   <p>سوره منافقون، آیه 8.  <code class="page" rel="14,47"/> و نیز مانند <span class="aya" rel="8_32" data-words="1-16">و إذ قالوا اللهم إن کان هذا هو الحق من عندک فأمطر علینا حجارة من السماء</span><span class="footnote" rel="1" title="و چون گفتند: بار الها اگر این حق و از ناحیه تو است پس سنگی از آسمان بر ما بباران سوره انفال، آیه ۳۲">*</span> با اینکه گوینده آن یک نفر بوده. </p> <p>و اگر در آیه مورد بحث روح را به خدا نسبت داده و فرموده <em>روحنا-روحمان</em> به منظور تشریف و احترام بوده، و معنای روح در تفسیر آیه‌ <span class="aya" rel="17_85" data-words="1-4">و یسئلونک عن الروح...</span><span class="footnote" rel="2" title="سوره اسری، آیه ۸۵">*</span> گذشت. </p> <p>یکی<span class="footnote" rel="3" title="مجموعة من التفاسیر، ج ۴، ص ۱۵۱">*</span> از تفسیرهای نادرستی که برای آیه کرده‌اند این است که مراد از روح، عیسی است، و ضمیر در تمثل به جبرئیل بر می‌گردد، که فسادش روشن است. </p> <p>و <span class="phrase">یکی از قرائت‌های نادرست هم قرائت بعضی<span class="footnote" rel="4" title="الدر المنثور، ج ۴، ص ۲۶۷">*</span> است که کلمه <em rel="fa_19_17_7-7" data-sentence="122:141">روحنا</em> را با تشدید نون خوانده، و گفته: روحنا اسم آن فرشته‌ای بوده که برای مریم مجسم شده، و او غیر جبرئیل روح الامین بوده، که فساد این نیز روشن است.</span> </p> <h3>گفتاری در معنای تمثل‌ <span class="title" rel="19_17 19_16 19_18 19_19 19_20 19_21 19_22 19_23 19_24 19_25 19_26 19_27 19_28 19_29 19_30 19_31 19_32 19_33 19_34 19_35 19_36 19_37 19_38 19_39 19_40">و نقد و بررسی چهار اشکال و شبهه‌ای که پیرامون تمثل جبرئیل برای مریم مطرح شده است</span> </h3> <p> در روایات، کلمه تمثل بسیار به چشم می‌خورد، ولی در قرآن کریم جز در داستان مریم، در سوره مریم یعنی آیه‌ <span class="aya" rel="19_17" data-words="5-11">فأرسلنا إلیها روحنا فتمثل لها بشرا سویا</span><span class="footnote" rel="5" title="سوره مریم، آیه ۱۷">*</span> نیامده، و آیات بعدی که در آن جبرئیل خود را برای مریم معرفی می‌کند بهترین شاهد است بر اینکه وی در همان حال هم که به صورت بشر مجسم شده بود باز فرشته بود، نه اینکه بشر شده باشد، بلکه فرشته‌ای بود به صورت بشر، و مریم او را به صورت بشر دید. </p> <p>بنا بر این، معنای تمثل جبرئیل برای مریم به صورت بشر، این است که در حاسه و ادراک مریم به آن صورت محسوس شد، نه اینکه واقعا هم به آن صورت در آمده باشد، بلکه در خارج از ادراک وی صورتی غیر صورت بشر داشت. </p> <p>و این معنایی که برای تمثل کردیم با همان معنای لغوی کلمه منطبق می‌شود، چون           <code class="page" rel="14,48"/> وقتی می‌گوئیم: تمثل شی‌ء لشی‌ء فی صورة کذا معنایش این است که چیزی برای چیز دیگری به فلان صورت در آمد، یعنی او آن را به صورت فلان چیز تصور کرد، نه اینکه واقعا هم به آن صورت در آمده و چیز دیگری شده باشد، پس تمثل ملک به صورت بشر، ظهور او برای بیننده به صورت بشر است، نه اینکه ملک بشر بشود، زیرا اگر معنایش این باشد لازم می‌آید که چیزی، چیزی دیگر شود، نه اینکه چیزی به صورت چیزی دیگر ظاهر شود و تمثل یابد. </p> <p>در خصوص این تمثل در تفسیر کبیر و غیر آن به چند وجه اشکال شده است. </p> <p>اول اینکه: جبرئیل به طوری که از اخبار بر می‌آید شخصی عظیم الجثه است، و چنین شخصی اگر بخواهد به قدر یک انسان معمولی کوچک شود یا باید ما زاد از آن مقدارش ریخته شود در این صورت دیگر جبرئیلی باقی نمی‌ماند، و اگر آن مقدار زائد ساقط نشود، و در عین حال کوچک گردد، تداخل لازم می‌آید، که یکی از محالات است. </p> <p>دوم اینکه: اگر تمثل به طور کلی امری ممکن باشد، دیگر در هیچ موردی وثوق و اطمینانی باقی نمی‌ماند، و کسی قطع پیدا نمی‌کند که مثلا این شخصی که الآن می‌بیند همان فلانی است که دیروز دیده، چون ممکن است این شخص بیگانه‌ای باشد که به صورت او متمثل گشته. </p> <p>سوم اینکه: اگر تمثل به صورت بشر ممکن و جائز باشد به صورت هر چیز دیگری حتی پشه و حشرات نیز ممکن می‌شود، و اگر این را هم ممکن بدانیم هر کسی می‌تواند ادعای دیدن جبرئیل را بکند، و این نیز باطل است. </p> <p>چهارم اینکه: اگر تمثل جائز باشد دیگر به هیچ خبر، حتی خبر متواتر هم نمی‌شود اعتماد کرد، و مثلا در اینکه رسول خدا در جنگ بدر قتال کرد نیز می‌شود تشکیک کرده و گفت: ممکن است او فلان شخص بوده که به صورت رسول خدا مجسم شده. </p> <p>اشکال اول را جواب داده‌اند به اینکه اگر قائل باشیم که جبرئیل جسم است، چه مانعی دارد که بگوئیم دو قسم اجزاء دارد، یکی اجزای اصلی است که همان مقداری است که انسانها دارند، و یکی اجزاء زیادی، و هر وقت بخواهد می‌تواند با اجزای اصلیش به صورت بشری در آید، و اگر قائل باشیم که اصلا جسم نیست، بلکه از روحانیات است، چه مانعی دارد که گاهی به طوری که در روایات آمده به جثه‌ای عظیم مجسم شود، و گاهی به کالبدی کوچک. </p> <p>لیکن خواننده عزیز بر ناتمامی این جواب واقف است، چون شق اول آن مبنی بر این است که تمثل عبارت باشد از یک دگرگونی واقعی، یعنی شخص متمثل، ذات و حقیقت<code class="page" rel="14,49"/> اولش باطل شود و به ذات دیگری مبدل گردد، و حال آنکه قبلا روشن شد که معنای تمثل این نیست، بلکه حفظ ذات و حقیقت، و ظهورش بر خلاف آن است. </p> <p>آیه هم با کمک سیاقی که دارد ظاهر در این است که جبرئیل با تمثلش از حقیقت فرشتگی بیرون نیامد و بشر نشد، بلکه در ادراک مریم به صورت بشر ظاهر گردید، نه فی نفسه و در خارج، هم چنان که نظیرش در نزول ملائکه کرام بر ابراهیم و بشارت دادن وی به ولادت اسحاق، و نیز نزولشان بر لوط (ع) و ظهورشان به صورت بشر، و نیز ظهور ابلیس در جنگ بدر به صورت سراقة بن مالک، با آنکه سراقه آن روز در مکه بود که در آیه 48 سوره انفال بدان اشاره شده. </p> <p>و نظائر این تمثل در روایات بسیار زیاد است، مانند ابلیس که در داستان  <em>دار الندوة</em> ، که مشرکین برای کشتن رسول خدا (ص) مشورت می‌کردند به صورت پیر مردی سالخورده پیدا و متمثل شد و پیشنهاد جدید و تازه‌ای داد و همه پذیرفتند، و نیز مانند تمثلش در روز عقبه به صورت منبه بن حجاج، و تمثلش برای یحیی (ع) به صورتی عجیب و غریب، و نیز مانند تمثل دنیا برای امیر المؤمنین (ع) به صورت زنی زیبا و فتان، و تمثل مال و اولاد و عمل آدمی در هنگام مرگ، و تمثل اعمال آدمی در قبر و در روز قیامت، و از همین قبیل است تمثل‌هایی که در خواب دیده می‌شود، مانند تمثل دشمن به صورت سگ و یا مار و عقرب، و تمثل همسر به صورت کفش، و تمثل ترقی و علو مقام به صورت اسب، و تمثل افتخار به صورت تاج، و امثال اینگونه تمثلات. </p> <p>پس در اغلب این موارد شخص متمثل به طوری که شما خواننده ملاحظه می‌کنید اصلا فی نفسه و در خارج صورتی ندارد، تا آن را گذاشته به صورتی دیگر در آید، و این بهترین شاهد است بر اینکه اصل مبنای اشکالی که شده و جوابی که دادند غلط است. </p> <p>و اشکال دوم را پاسخ گفته‌اند به اینکه: این اشکال اگر وارد باشد به هر حال وارد است، چه ما تمثل را جائز بدانیم و چه ندانیم، زیرا جائز هم ندانیم باز اشکال می‌شود که مگر خدا قادر نیست کسی را به صورت فلانی خلق کند؟ خواهی گفت: آری قادر است می‌گویند پس از کجا قطع و اطمینان داری که این شخص که آمده همان زید دیروزی است، ممکن است خدا این را به صورت او خلق کرده باشد، و حتی کسی هم که خدایی را قبول ندارد و همه حوادث را به اسباب طبیعی و یا مستند به اوضاع سماوی می‌داند او هم احتمال می‌دهد حوادثی پیدا شده باشد که نتیجه‌اش پدیدار شدن شخصی به مثل زید باشد، پس این اشکال را همه باید جواب دهند. <code class="page" rel="14,50"/> و شاید ندرت امثال این حوادث باعث شده که احتمال آن را در علوم عادی و مستند به حس مضر ندانند، و شکی نکنند در اینکه زید که امروز آمده همان زید دیروز است. </p> <p>ولی خواننده عزیز می‌داند که این پاسخ ماده اشکال را ریشه کن نمی‌کند، برای اینکه همین که امکان مغایرت میان حس و محسوس را قبول کنیم اشکال وارد می‌شود و مساله ندرت آن را حل نمی‌کند مگر اینکه ادعا کنیم که اگر اینگونه موارد را علم می‌نامیم با اینکه در واقع علم و اطمینان نیست به خاطر غفلتی است که در احتمال خلاف و شک و تردید داریم، و این غفلت ناشی از ندرت مخالفت است. علاوه بر این اگر مغایرت حس و محسوس جائز و ممکن باشد، و در هر موردی احتمالش را بدهیم، دیگر از کجا می‌فهمیم که این مغایرت نادر است؟ !. پس حق مطلب این است که اشکال دوم و جوابش هر دو از اصل فاسد است. </p> <p>اما فساد اشکال، برای اینکه این اشکال وقتی درست است که آنچه به حس ما، در می‌آید عین واقعیت و خارجیت محسوس باشد، نه صورتی از آن، و کسی که چنین بپندارد قطعا از معنای بدیهی بودن احکام نیز حتی غفلت داشته، و از این هم غافل است که تحمیل حکم حس بر محسوس خارجی کار فکر و نظر است، نه کار خود حس. </p> <p>توضیح اینکه آنچه را که حس از خارج می‌گیرد صورت و عکسی از کیفیات و هیات‌های آن است، که تا حدی شبیه به خود آن است، نه اینکه عین خارجی را حس کند و بعد از آنکه این صورت‌گیری مکرر شد با تجربه و نظر می‌فهمد که واقعیت و خارجیت آن موجود خارج نیز مطابق با آن صورتی است که از آن گرفته است. </p> <p>دلیل بر این معنا هم‌انواع مغایرت‌هایی است که میان حس و محسوس خارجی مشاهده می‌کنیم، و آنها را به غلطهای حسی تعبیر می‌کنیم، مانند کوچک دیدن شی‌ء بزرگی را از دور، و پائین دیدن بالا، و مستقیم را مایل، و متحرک را ساکن، و همچنین عکس آن که بر حسب اختلاف مناظر پدید می‌آید، و همچنین سایر حواس هم چنان که یک انسان را از دور کوچک می‌بینیم، و بعد از چند بار تکرار شدن و تجربه آموختن، حکم می‌کنیم که این انسان بسیار خرد نیز به اندازه ما است، و خورشید را به اندازه یک بشقاب می‌بینیم، و نیز می‌بینیم که به دور زمین می‌چرخد، ولی برهانهای ریاضی حس ما را تخطئه نموده اثبات می‌کند که آفتاب چند برابر بزرگتر از زمین است و بر خلاف آنچه ما حس می‌کنیم زمین به دور خورشید می‌چرخد. </p> <p>پس روشن شد که آنچه در حقیقت محسوس ما است صورتی از موجود خارجی است، <code class="page" rel="14,51"/> نه خود موجود خارجی، حال می‌گوئیم معنای بداهت حس این است که هیچ تردیدی نمی‌کنیم در اینکه آنچه حس می‌کنیم در حس ما هست، و اما محسوس یعنی آنکه از ما و از حس ما خارج، است هر حکمی که به وسیله حس خود در باره آن می‌کنیم ناشی از حس ما نیست، بلکه ناشی از فکر و نظر ما است، این است که گفتیم: آنچه در باره حال موجودی خارجی معتقد می‌شویم ناشی از فکر و نظر است، نه از حس، در علومی که از حس محسوس بحث می‌کند نیز بیان شده، که جهازات حواس به انواع گوناگونی در محسوسات تصرف می‌کند. </p> <p>این نیز نزد ما از بدیهیات است که در خارج از ادراک ما اسبابی هست که در نفوس ما تاثیر می‌کند، و در نتیجه نفوس ما درک می‌کند آنچه را که درک می‌کند و این سبب گاهی خارجی است چون اجسامی که به کیفیات و اشکالش با نفوس ما مرتبط است خارجی هستند، و ما با حس خود صورتهایی از آنها را درک نموده و به کمک فکر و تجربه به پاره‌ای از خصوصیاتش پی می‌بریم، و گاهی داخلی است مانند ترس شدید و ناگهانی که باعث پیدا شدن صورتهای هولناک و مهیب بر حسب اوهام و خاطراتی که آدمی دارد در ذهنش پیدا می‌شود. </p> <p>و چه بسا می‌شود که در همه این احوال انسان در تشخیصش و در احساس محسوس خارجی مصاب می‌شود، که البته اغلب همین طور است، و بسا هم می‌شود که در این تشخیص خطا می‌رود، مانند کسی که سراب را آب می‌بیند، و شبح را اشخاصی می‌پندارد. </p> <p>پس، از همه آنچه گذشت معلوم شد که مغایرت میان حس و محسوس خارجی با اینکه فی الجمله اجتناب ناپذیر است ولی فی نفسه باعث از میان رفتن وثوق و بطلان اعتماد بر حس نمی‌شود، زیرا مساله خطا و صواب در تشخیص، دائر مدار حس به تنهایی نیست، بلکه دائر مدار تجربه و نظر، و یا غیر آن است، و نظر آن چیزی را می‌پذیرد که تجربه هم تصدیقش کند. </p> <p>و اما فساد جواب: بیانش این است که این جواب تمام نمی‌شود مگر بعد از اینکه تسلیم شویم که حس، خود محسوس خارجی را بعینه احساس می‌کند و علم به محسوس فی نفسه مستند به خود حس است و تخلف هم نادر است. </p> <p>از اشکال سوم بعضی<span class="footnote" rel="1" title="روح المعانی، ج ۱۶، ص ۷۶">*</span> جواب داده‌اند به اینکه تجسم ملک به صورت سایر حیوانات عقلا جائز است چیزی که هست دلیل نقلی بر فسادش قائم شده. </p> <p>   <code class="page" rel="14,52"/> مؤلف: ولی دلیل نقلی قابل اعتمادی بر این معنا نداریم، بله ایرادی که به اصل اشکال می‌شود این است که اگر مقصود از امکان، آن امکانی است که در مقابل ضرورت و امتناع به کار می‌رود، که پر واضح است که صرف تمثل ملک به صورت بشر مستلزم امکان تمثل آن به صورت غیر بشر نیست، و اگر مراد از امکان، امکان به معنای احتمال عقلی است، که صرف احتمال محذوری ندارد، تا دلیلی بر اثبات و یا نفی آن قائم شود. </p> <p>و از اشکال چهارم هم بعضی<span class="footnote" rel="1" title="روح المعانی، ج ۱۶، ص ۷۶ با اندکی اختلاف">*</span> همان جواب از اشکال سوم را داده‌اند، که خلاصه، احتمال تخلف در متواتر هم هست، چیزی که هست دلیل نقلی آن را دفع کرده. لیکن این جواب ناتمام است، زیرا طرف بر می‌گردد و می‌گوید در خود آن دلیل نقلی هم احتمال تخلف هست، چون یکی از حواسی که آن را درک می‌کند سامعه است، که ممکن است خطا کند، پس جواب صحیح از این اشکال همان جوابی است که ما از اشکال دوم دادیم-و خدا داناتر است. </p> <p>پس از آنچه گذشت روشن گردید که تمثل، عبارت است از ظهور چیزی برای انسان به صورتی که انسان با آن الفت دارد و با غرضش از ظهور می‌سازد، مانند ظهور جبرئیل برای مریم به صورت بشری تمام عیار، چون مالوف و معهود آدمی از رسالت همین است که شخص رسول، رسالت خود را گرفته نزد مرسل الیه بیاید، و آنچه را گرفته از طریق تکلم و تخاطب اداء کند، و مانند ظهور دنیا برای علی (ع) به صورت زنی زیبا و فریبنده، چون معهود و مالوف دلهای بشر همین است که در مقابل دختری فوق العاده زیبا بیش از هر چیز دیگری فریفته گردد و چنین صورتی بیش از هر چیز دیگری قلب بشر را تسخیر نموده بر عقل او غالب می‌آید، و همچنین مثالهای دیگری که برای تمثل زده شد. </p> <p>و اگر بگویی: لازمه اینحرف این است که ما سفسطه را بپذیریم، چون دیگر هیچ چیزی با ادراک ما تطابق از جمیع جهات ندارد، و چنین ادراکی جز وهم سرابی و خیالی باطل نیست، و این همان نظریه سوفسطایی است که می‌گوید هیچ یک از مدرکات ما آن طور که ما درک می‌کنیم نیست. </p> <p>در جواب می‌گوییم فرق است میان اینکه حقیقتی واقعی به صورتی جلوه کند که مالوف و معهود مدرک باشد و با ادوات ادراک او جور در آید و میان اینکه اصلا در خارج حقیقتی وجود نداشته باشد، تنها و تنها صورتی ادراکی و ذهنی وجود داشته باشد، که این   <code class="page" rel="14,53"/> دومی سفسطه است نه اولی و در علم حصولی توقع بیش از این داشتن توقعی است بیجا، و تفصیل این بحث موکول به محل خودش است (و خدا راهنما است). </p> <h3> <span class="title" rel="19_16 19_17 19_18 19_19 19_20 19_21 19_22 19_23 19_24 19_25 19_26 19_27 19_28 19_29 19_30 19_31 19_32 19_33 19_34 19_35 19_36 19_37 19_38 19_39 19_40">گفت و شنود مریم و جبرئیل (علیهما السلام): پناه بردن مریم به خدا و آگاهانیدن او به دارا شدن پسری شایسته توسط جبرئیل</span> </h3> <p> <code class="aya" rel="19_18"/> <span class="aya" rel="19_18" data-words="1-8">قالت إنی أعوذ بالرحمن منک إن کنت تقیا .</span> مریم (ع) از شدت وحشتی که از حضور جبرئیل عارضش شده بود مبادرت به سخن کرد، او خیال می‌کرد که وی بشری است که به قصد سوء بدانجا شده لذا خود را به پناه رحمان سپرد تا رحمت عامه الهی را که هدف نهایی منقطعین عباد است متوجه خود سازد. </p> <p>و اگر این پناهندگی خود را مشروط به جمله‌ <span class="aya" rel="19_18" data-words="6-8">إن کنت تقیا</span> نمود، از قبیل اشراط به وصفی است که مخاطب برای خود ادعا می‌کند و یا واقعا در او هست، تا در حکم مشروط افاده طلاق نموده بفهماند که علت حکم همان وصف است، چون تقوی وصف جمیلی است که هر انسانی از اینکه آن را از خود نفی کند کراهت دارد، و بر هر کس گران است که به نداشتن آن اعتراف بورزد، پس برگشت معنا به این می‌شود که من از تو به رحمان پناه می‌برم، اگر تو با تقوی باشی، و چون باید با تقوی باشی پس همان تقوایت باید تو را از سوء قصد و متعرض شدنت به من باز بدارد. </p> <p>پس این آیه از قبیل خطابی است که در امثال آیه‌ <span class="aya" rel="5_57" data-words="22-27">و اتقوا الله إن کنتم مؤمنین</span><span class="footnote" rel="1" title="سوره مائده، آیه ۵۷">*</span> و آیه‌ <span class="aya" rel="5_23" data-words="16-22">و علی الله فتوکلوا إن کنتم مؤمنین</span><span class="footnote" rel="2" title="سوره مائده، آیه ۲۳">*</span> به مؤمنین شده است. </p> <p>و <span class="phrase">چه بسا احتمال داده‌اند که کلمه <em>ان</em> در جمله <em rel="fa_19_18_6-7" data-sentence="51:170">ان کنت</em> نافیه باشد، و معنا چنین باشد که تو تقوی نداری، چون پرده خانه مرا دریدی و بدون اجازه بر من در آمدی<span class="footnote" rel="3" title="مجمع البیان، ج ۳، ص ۵۰۸">*</span>.</span> ولی وجه <span class="phrase">اولی با سیاق سازگارتر است، و این که بعضی<span class="footnote" rel="4" title="روح المعانی، ج ۱۶، ص ۷۷">*</span> گفته‌اند که: کلمه <em rel="fa_19_18_8-8" data-sentence="130:47">تقی</em> نام مردی صالح و یا فاجر بوده قابل اعتناء نیست.</span> </p> <p><code class="aya" rel="19_19"/> <span class="aya" rel="19_19" data-words="1-9">قال إنما أنا رسول ربک لأهب لک غلاما زکیا .</span> <span class="phrase">این جمله پاسخی است که روح، به مریم داد، و اگر کلام خود را با قصر <em>انما</em>  افتتاح کرد، برای این بود که بفهماند آن طور که مریم پنداشته یعنی فردی از بشر، نیست، تا هر چه زودتر دهشت مریم زایل گشته از بشارت فرزنددار شدن خوشحال گردد، کلمه <em rel="fa_19_19_9-9" data-sentence="238:94">زکی</em> به         <code class="page" rel="14,54"/> معنای هر چیز پر نمو و شایسته و بته‌دار است.</span> </p> <p>و از لطافتهایی که در این سوره در نقل داستانهای زکریا و مریم و ابراهیم و موسی به کار برده تعبیر واحدی است که همه جا فرمود: <em>وهب</em> یعنی یحیی را به زکریا، و عیسی را به مریم، و اسحاق و یعقوب را به ابراهیم و هارون را به موسی بخشید. </p> <p><code class="aya" rel="19_20"/> <span class="aya" rel="19_20" data-words="1-13">قالت أنی یکون لی غلام و لم یمسسنی بشر و لم أک بغیا .</span> مس بشر به قرینه این که در مقابل زنا قرار گرفته کنایه از نکاح است و این در ذات خود اعم است و لذا در سوره آل عمران که بعد از مریم نازل شده اکتفاء کرده است به جمله <span class="aya" rel="3_47" data-words="8-10">لم یمسسنی بشر</span> و دیگر نامی از بغی (زنا) نبرده و استفهام در آیه شریفه از باب تعجب است، یعنی چگونه برای من فرزند می‌شود با اینکه قبل از این با هیچ مردی نیامیخته‌ام نه از راه حلال و ازدواج، و نه از راه حرام و زنا؟ !. </p> <p>و سیاق این معنا را می‌رساند که مریم از کلام جبرئیل که گفت: تا پسری به تو ببخشم... فهمیده که این پسر را در همین حال می‌بخشد، و لذا گفت: هیچ بشری با من تماس نگرفته و زناکار هم نبوده‌ام و در این جمله فهماند که فرزنددار شدن من الآن منوط به این است که چند ماه قبل نکاح و یا زنایی صورت گرفته باشد و حال آنکه صورت نگرفته. </p> <p><code class="aya" rel="19_21"/> <span class="aya" rel="19_21" data-words="1-7">قال کذلک قال ربک هو علی هین... .</span> یعنی روح به او گفت: مطلب از همین قرار است که به تو گفتم (آن گاه گفت) پروردگارت گفته که: آن برای من آسان است، و توضیح این دو جمله در داستان زکریا و یحیی (ع) گذشت. </p> <p> <span class="aya" rel="19_21" data-words="8-14">و لنجعله آیة للناس و رحمة منا</span> -بعضی از اغراض خلقت مسیح را به این طرز خارق العاده خاطر نشان می‌شود، و این جمله عطف است بر مقدر، و معنایش این است که ما او را با نفخ روح، و بدون پدر به خاطر این منظور خلق کردیم، و نیز به خاطر اینکه آیتی باشد برای مردم و رحمتی باشد از ما، با خلقتش آیتی باشد و با رسالت و معجزاتش رحمتی، و از این قبیل تعبیرها که غرضهایی را حذف و غرضهای دیگری بر آن محذوف عطف شود در قرآن کریم بسیار است مانند آیه‌ <span class="aya" rel="6_75" data-words="9-12">و لیکون من الموقنین</span><span class="footnote" rel="1" title="سوره انعام، آیه ۷۵">*</span> و این تعبیر خود اشاره به این معنا است که غرضهای الهی اموری نیست که فهم بشر بدان احاطه یافته و الفاظ گنجایش همه آنها را   <code class="page" rel="14,55"/> داشته باشد. </p> <h3> <span class="title" rel="19_21 19_16 19_17 19_18 19_19 19_20 19_22 19_23 19_24 19_25 19_26 19_27 19_28 19_29 19_30 19_31 19_32 19_33 19_34 19_35 19_36 19_37 19_38 19_39 19_40">توضیح مفردات و جملات آیاتی که وضع حمل مریم و گفتگوی عیسی (علیه السلام) با او و شماتت مریم توسط مردم را حکایت می‌کنند</span> </h3> <p> <span class="aya" rel="19_21" data-words="15-18">و کان أمرا مقضیا</span> -این جمله اشاره به حتمیت قضایی است که خدا در باره ولادت این غلام زکی رانده، دیگر نه امتناع مریم جلو آن را می‌گیرد، و نه دعایش. </p> <p><code class="aya" rel="19_22"/> <span class="aya" rel="19_22" data-words="1-5">فحملته فانتبذت به مکانا قصیا .</span> <span class="phrase">کلمه <em rel="fa_19_22_5-5" data-sentence="5:106">قصی</em> به معنای دور است، یعنی باردار شد به فرزند، پس انفراد و اعتزال جست، و او را به محل دوری از خانواده‌اش برد.</span> </p> <p><code class="aya" rel="19_23"/> <span class="aya" rel="19_23" data-words="1-5">فأجاءها المخاض إلی جذع النخلة... .</span> <span class="phrase">کلمه <em>اجائة</em> باب افعال از <em>جاء</em> است چه بگویی <em>جاء به</em> و چه بگویی <em>اجاءه</em>  هر دو به معنای <em>او را آورد</em> است، که در آیه شریفه کنایه از دفع و الجاء است، یعنی درد زائیدن او را مجبور به آمدن کرد، و کلمه <em rel="fa_19_23_2-2" data-sentence="232:143">مخاض</em> و همچنین <em>طلق</em> به معنای درد زائیدن است، و <span class="aya" rel="19_23" data-words="4-5">جذع النخلة</span> به معنای ساقه درخت خرما است.</span> و <span class="phrase">کلمه <em rel="fa_19_23_13-13" data-sentence="5:522">نسی</em> -به فتحه و به کسره نون-بر وزن وتر و وتر، به معنای هر چیز حقیر و ناچیزی است که باید فراموش شود، و معنای آیه این است که: -بعد از آنکه از اهل خود اعتزال جست و به محل دوری آمد-درد زائیدن او را مجبور نمود و به کنار تنه درخت خرمایی آورد تا در آنجا حمل خود را بزاید-و از اینکه تعبیر به تنه درخت کرد نه خود درخت، فهمیده می‌شود که درخت مزبور خشکیده بوده-و از خجالت و شرمش از مردم گفت: ای کاش قبل از این مرده بودم، و <em rel="fa_19_23_13-13" data-sentence="468:102">نسی</em> یعنی چیزی غیر قابل اعتنا بودم که فراموش می‌شدم تا مردم در باره‌ام حرف نمی‌زدند، که به زودی خواهند زد.</span> </p> <p><code class="aya" rel="19_24"/><code class="aya" rel="19_25"/> <span class="aya" rel="19_24" data-words="1-5">فناداها من تحتها ألا تحزنی</span>... <span class="phrase"><span class="aya" rel="19_25" data-words="6-9">تساقط علیک رطبا جنیا .</span> ظاهر سیاق می‌رساند که ضمیر فاعل در جمله <em rel="fa_19_24_1-1" data-sentence="117:346">ناداها</em> به عیسی (ع) برگردد، نه به روح که در سابق نامش به میان آمده بود، و این ظهور، قید <span class="aya" rel="19_24" data-words="2-3">من تحتها</span> را تایید می‌کند، چون با حال مولود نسبت به مادرش در حین وضع حمل مناسب‌تر است، تا حال روح و مریم، و نیز برگشتن ضمیر در جمله قبل و بعد به عیسی، مؤید دیگری است برای اینکه ضمیر مورد بحث هم به آن جناب برگردد.</span> </p> <p>بعضی گفته‌اند ضمیر به روح بر می‌گردد، و چنین تصویر کرده‌اند که مریم  (ع) هنگام وضع حمل در بلندی قرار داشته و جبرئیل در پائین آن بوده و از آنجا وی را ندا داده<span class="footnote" rel="1" title="تفسیر فخر رازی، ج ۲۱ ص ۲۰۴">*</span>، و لیکن هیچ دلیلی از لفظ آیه بر این گفتار نیست. </p> <p>   <code class="page" rel="14,56"/> و <span class="phrase">بعید نیست که از ترتب جمله <em rel="fa_19_24_1-1" data-sentence="26:864">فناداها</em> بر جمله‌ <span class="aya" rel="19_23" data-words="6-8">قالت یا لیتنی...</span> استفاده شود که مریم این جمله را در حین وضع حمل یا بعد از آن گفته، که دنبالش بلافاصله عیسی  (ع) گفته است‌ <span class="aya" rel="19_24" data-words="4-5">ألا تحزنی... .</span> و جمله‌ <span class="aya" rel="19_24" data-words="4-5">ألا تحزنی</span> تسلیت و دلداری است به مادرش از آن اندوه و غم شدیدی که به وی دست داده بود، آری برای زنی عابد و زاهد هیچ مصیبتی تلخ‌تر و سخت‌تر از این نیست که او را در عرض و ناموسش متهم کنند، آن هم زنی باکره، آنهم از خاندانی که در گذشته و حال معروف به عفت و پاکی بوده‌اند، و مخصوصا تهمتی که بچسبد و هیچ راهی هم برای انکار آن نباشد، و همه حجت و دلیل هم در دست خصم باشد، لذا عیسی (ع) به اشاره سفارش کرد که با احدی حرف نزن و در مقام دفاع برمیا، بلکه خود حضرت عیسی  (ع) در مقام دفاع از مادرش بر آمد و این حجتی بود که هیچ دفع کننده‌ای نمی‌توانست آن را دفع کند.</span> </p> <p>و <span class="phrase">اینکه گفت: <span class="aya" rel="19_24" data-words="6-10">قد جعل ربک تحتک سریا</span> مقصود از <em rel="fa_19_24_10-10" data-sentence="96:189">سری</em> جوی آب است، هر چند که به معنای شریف و رفیع هم آمده، ولی معنای اول با سیاق مناسب‌تر است، و جمله <span class="aya" rel="19_26" data-words="1-3">فکلی و اشربی</span> هم قرینه بر همان معنا است.</span> </p> <p>بعضی<span class="footnote" rel="1" title="مجمع البیان ج ۶ ص ۵۱۱">*</span> گفته‌اند: مراد معنای دوم است و مصداق شریف و منیع هم خود عیسی  (ع) است، ولی شما خواننده دانستید که سیاق با آن مساعدت ندارد، و به هر تقدیر این جمله تا آخر کلام عیسی (ع) تسلیت خاطر مریم (ع) است. </p> <p>و <span class="phrase">کلمه <em>هز</em> در جمله‌ <span class="aya" rel="19_25" data-words="1-9">و هزی إلیک بجذع النخلة تساقط علیک رطبا جنیا</span> به معنای تکان دادن به شدت است، و از فراء نقل شده که عرب آن را هم لازم استعمال می‌کنند و هم متعدی، یعنی هم می‌گویند: <em>هز به</em> و هم می‌گویند: <em>هزه</em> و کلمه <em rel="fa_19_25_6-6" data-sentence="290:566">تساقط</em> از مساقطه است که به معنای اسقاط است، و ضمیر در آن به نخله بر می‌گردد، و اگر تکان دادن را به ساقه درخت، و خرما ریختن را به نخله نسبت داده، خالی از اشعار به این نکته نیست که نخله خشک بوده و در همان ساعت سبز شده، و برگ و بار آورده، و کلمه <em rel="fa_19_25_8-8" data-sentence="584:317">رطب</em> به معنای خرمای پخته و رسیده است، چون قبل از رسیدنش آن را <em>بسر</em> می‌گویند، و کلمه <em rel="fa_19_25_9-9" data-sentence="727:217">جنی</em> به معنای  <em rel="fa_19_25_9-9" data-sentence="793:193">مجنی</em> یعنی چیده شده است، و در قاموس گفته جنی چیزی را می‌گویند که در دم چیده   <code class="page" rel="14,57"/> شده باشد<span class="footnote" rel="1" title="قاموس المحیط، ج ۴، ص ۳۱۳">*</span>.</span> </p> <p><code class="aya" rel="19_26"/> <span class="aya" rel="19_26" data-words="1-6">فکلی و اشربی و قری عینا .</span>  <em>قرار العین</em> کنایه از مسرت است، وقتی گفته می‌شود: <em>اقر اللَّه عینک</em> معنایش این است که خداوند خوشنودت کند، و معنای جمله این است که از رطب تازه رسیده بخور و از جوی آبی که زیر پایت جاری شده بیاشام، و بدون اینکه اندوهی به خود راه دهی خوشنود باش، و اگر به خوردن و آشامیدن سفارش کرد برای این بود که هر کدام از این دو یکی از نشانه‌های مسرت و خوشوقتی است، و کسی که گرفتار مصیبتی است دیگر نمی‌تواند از غذای لذیذ و آب گوارا لذت ببرد، و مصیبت، شاغل او از این کارها است، و معنای آیه این است که از رطب تازه بخور و از جوی آب بیاشام و از عنایتی که خدا به تو کرده خرسندی کن بدون اینکه غمگین و محزون شوی، و اما اینکه می‌ترسی مردم به تو تهمت بزنند و از تو باز خواست کنند که این فرزند را از کجا آورده‌ای؟ در پاسخشان سکوت کن، و با احدی حرف مزن، من جوابشان را می‌دهم. </p> <p> <span class="aya" rel="19_26" data-words="7-20">فإما ترین من البشر أحدا فقولی إنی نذرت للرحمن صوما فلن أکلم الیوم إنسیا .</span> <span class="phrase">مقصود از روزه، روزه سکوت است هم چنان که از جمله‌ <span class="aya" rel="19_26" data-words="17-20">فلن أکلم الیوم إنسیا</span> نیز به خوبی بر می‌آید، و نیز از سیاق بر می‌آید که این قسم روزه در آن دوره مرسوم بوده و لذا مریم عذراء هم آن را پذیرفت، و کلمه <em rel="fa_19_23_13-13" data-sentence="252:81">انسی</em> منسوب به انس است که در مقابل جن به کار می‌رود، و مراد از آن یک فرد از انسان است.</span> </p> <p>و کلمه <em>ما</em> در جمله‌ <span class="aya" rel="19_26" data-words="7-8">فإما ترین...</span> زائده است، و کلام اصلی ان تری بشرا فقولی بوده، و معنایش این است که اگر فردی از بشر را دیدی و با تو حرفی زد و پرسید که این بچه را از کجا آورده‌ای؟ بگو.... و مراد از <em>قولی-بگو</em> سخن گفتن نیست چون بنا شد سخن نگوید، بلکه مقصود از آن فهماندن است، و لو به اشاره چون تفهیم به اشاره را هم قول می‌گویند، و از فراء نقل شده که هر چیزی را که به انسان برسد، به هر طریق که باشد عرب آن را کلام می‌گوید مگر آنکه با مصدر تاکید شود که در آن صورت مقصود تنها سخن گفتن خواهد بود. </p> <p>و بعید نیست که از جمله‌ <span class="aya" rel="19_26" data-words="12-16">فقولی إنی نذرت للرحمن صوما</span> با کمک سیاق فهمیده   <code class="page" rel="14,58"/> شود که عیسی به مادرش دستور داده که رسما نیت روزه هم بکند، و آن را برای خدا بر خود نذر کند، تا دروغ و بر خلاف واقع سخن نگفته باشد. </p> <p>و جمله‌ <span class="aya" rel="19_26" data-words="7-8">فإما ترین...</span> علی ای حال متفرع بر جمله‌ <span class="aya" rel="19_26" data-words="4-6">و قری عینا</span> است، و مراد این است که با احدی حرف مزن و جواب پرسش احدی را مده، بلکه امر جواب را به من واگذار، من جوابگوی آنان و مدافع از باز خواست ایشان هستم. </p> <p><code class="aya" rel="19_27"/> <span class="aya" rel="19_27" data-words="1-11">فأتت به قومها تحمله قالوا یا مریم لقد جئت شیئا فریا .</span> <span class="phrase">ضمیر در <em>به</em> و در <em>تحمله</em> به عیسی بر می‌گردد، و استفهام هم استفهام انکاری است و آن جمله طعن و نوعی تقبیح است از مردم به مریم، که منشا آن همان امر عجیبی است که با آن سابقه زهد و محجوبی از مریم دختر عمران‌و آل هارون قدیس مشاهده کردند، و کلمه  <em rel="fa_19_27_10-10" data-sentence="255:31">فری</em> ، به معنای نو ظهور و عظیم است.</span> بعضی<span class="footnote" rel="1" title="منهج الصادقین، ج ۵، ص ۴۱۶">*</span> هم گفته‌اند: از افتراء، و به معنای دروغ، و کنایه از قبیح و منکر است، ولی آیه بعدی معنای اول را تایید می‌کند و معنای آیه روشن است. </p> <p><code class="aya" rel="19_28"/> <span class="aya" rel="19_28" data-words="1-13">یا أخت هارون ما کان أبوک امرأ سوء و ما کانت أمک بغیا .</span> در مجمع البیان گفته: در خصوص هارون چهار قول است اول اینکه: مردی صالح در بنی اسرائیل بوده که هر صالح دیگری را به او نسبت می‌دادند، و بنا بر این، مراد از خواهری هارون، شباهت به او است، دوم اینکه مریم برادری پدری داشته به نام هارون، سوم اینکه: مراد از او همان هارون برادر موسای کلیم است و بنا بر این مراد از خواهری با او صرف انتساب است، هم چنان که می‌گویند: برادر بنی تمیم، چهارم اینکه: مردی در آن زمان بوده معروف به زنا و فساد، این بود خلاصه گفتار مجمع<span class="footnote" rel="2" title="مجمع البیان، ج ۳، ص ۵۱۲">*</span>. و کلمه <em>بغی</em> به معنای زنا کار است، و معنای آیه روشن است. </p> <h3> <span class="title" rel="19_29">وجوه مختلف در باره لفظ <em>کان</em> در جمله: <span class="aya" rel="19_29" data-words="4-10">کیف نکلم من کان فی المهد صبیا</span> که مردم در پاسخ مریم (علیه السلام) که پاسخ سرزنش آنان را به نوزاد خود حوالت داد، گفتند</span> </h3> <p> <code class="aya" rel="19_29"/> <span class="aya" rel="19_29" data-words="1-10">فأشارت إلیه قالوا کیف نکلم من کان فی المهد صبیا .</span> یعنی اشاره کرد به عیسی و این اشاره ارجاع ایشان است به وی تا جواب خود را از او بگیرند و او حقیقت امر را برایشان روشن کند، چون عیسی قبلا به او گفته بود که چنین کند، که ما قبلا در ذیل آیه‌ <span class="aya" rel="19_26" data-words="7-16">فإما ترین من البشر أحدا فقولی إنی نذرت للرحمن صوما...</span> بحث آن را کردیم. </p> <p><span class="phrase">کلمه <em rel="fa_19_29_9-9" data-sentence="5:95">مهد</em> به معنای گهواره و سریری است که برای بچه‌ها درست می‌کنند و بچه‌ها را روی آن گذاشته می‌خوابانند.</span> </p> <p>     <code class="page" rel="14,59"/> بعضی<span class="footnote" rel="1" title="منهج الصادقین، ج ۵، ص ۴۱۶">*</span> گفته‌اند: مراد از مهد در آیه شریفه آغوش و دامن مادر او است. بعضی<span class="footnote" rel="2" title="تفسیر روح المعانی، ج ۱۶، ص ۸۸">*</span> دیگر گفته‌اند: مرباة، یعنی مرجحه است<span class="footnote" rel="3" title="مرجحه به معنی طنابی است که از بالا می‌اندازند و داخل آن پارچه‌ای قرار داده و در دو طرف آن دو چوب فرو می‌کنند سپس بچه را داخل آن می‌خوابانند اقرب الموارد، ماده &lt;em&gt;رجح&lt;/em&gt;  در اصطلاح فارسی به آن &lt;em&gt;ننو&lt;/em&gt; می‌گویند">*</span>. </p> <p>و بعضی<span class="footnote" rel="4" title="تفسیر روح المعانی ج ۱۶ ص ۸۸">*</span> گفته‌اند به معنای هر جایی است که طفل در آن جای گرفته باشد. چون مریم هنوز برای عیسی گهواره‌ای تهیه نکرده بود. و لیکن حق مطلب این است که آیه شریفه ظهور در گهواره دارد و هیچ دلیلی نیست بر اینکه آن جناب گهواره تهیه نکرده بود ممکن است مردم بعد از آنکه مریم به خانه رسیده و برای فرزندش گهواره و یا مرجحه که آن نیز در آن روزگار گهواره نامیده می‌شده تهیه کرده است، به وی هجوم آورده باشند که این کودک را از کجا آورده‌ای؟ !. </p> <p>در این تعبیر آیه شریفه که فرموده: <span class="aya" rel="19_29" data-words="6-10">من کان فی المهد صبیا</span> -کسی که در گهواره طفل بوده اشکال شده است که کلمه <em>کان</em> مخل به معنای آیه است زیرا پاسخ دادن آن کودک وقتی غریب و معجزه است که فعلا در گهواره و طفل باشد، نه آنکه در روزگار گذشته طفل و در گهواره بوده، چون همه افراد بزرگ سال هم روزی در گهواره طفل بوده‌اند، پس بهتر آن بود که بفرماید: من فی المهد صبی-کسی که در گهواره طفل است . </p> <p>از این اشکال چند جواب داده‌اند: اول اینکه: زمان ماضی دو قسم است، یکی ماضی و گذشته دور و یکی گذشته نزدیک و متصل به حال، آنکه مخل به معنا است ماضی دور است و اما اگر مدلول <em>کان</em> در آیه شریفه ماضی نزدیک و متصل به حال یعنی همان حالی که گفتگو می‌کردند باشد ضرری به معنا نمی‌زند، این جواب را زمخشری در کشاف داده<span class="footnote" rel="5" title="کشاف، ج ۳، ص ۱۵">*</span>. </p> <p>ولی هر چند که اشکال را دفع کرده لیکن با انکار مردم زمان مریم تطبیق نمی‌کند، زیرا آنان از این رو گفتگوی با عیسی را غیر معقول می‌دانستند که طفلی گهواره‌ای است، نه اینکه در زمان گذشته نزدیک طفلی گهواره‌ای بوده است، پس باز هم لفظ کان زیادی خواهد بود. </p> <p>           <code class="page" rel="14,60"/> دوم اینکه: جمله‌ <span class="aya" rel="19_29" data-words="4-5">کیف نکلم</span> حکایت حال گذشته است و مراد از <em>من</em> که موصوله است نیز اطفال گذشته است، و معنا این است که ما چگونه با اطفالی که این صفت دارند که در گهواره‌اند گفتگو کنیم، یعنی تا کنون ما با چنین اطفالی صحبت نکرده‌ایم، تا با این طفل تو هم صحبت کنیم، این وجه نیز از زمخشری است<span class="footnote" rel="1" title="کشاف، ج ۳، ص ۱۵">*</span>. </p> <p>هر چند این وجه را خیلی‌ها پسندیده‌اند، و لیکن اشکالش این است که از فهم دور است. </p> <p><span class="phrase">سوم اینکه: کلمه <em>کان</em> زائده است، و تنها به منظور تاکید آورده شده و هیچگونه دلالتی بر زمان ندارد، و جمله‌ <span class="aya" rel="19_29" data-words="6-9">من کان فی المهد</span> مبتداء و خبر و کلمه <em rel="fa_19_29_10-10" data-sentence="202:115">صبیا</em> حال و مؤکد است<span class="footnote" rel="2" title="کلمه او است که به مریم القایش کرد سوره نساء آیه ۱۷۱">*</span>.</span> </p> <p>اشکال این وجه هم این است که علاوه بر اینکه دلیلی بر آن نیست، یک نوع زیادی بی جهت و باعث اشتباه است، علاوه بر اینکه بعضی گفته‌اند <em>کان</em> زائده هم باشد دلالت بر زمان می‌کند، و تنها فرقش با غیر زائده این است که دلالت بر حدث ندارد. </p> <p>چهارم اینکه کلمه <em>من</em> در آیه شرطیه و جمله‌ <span class="aya" rel="19_29" data-words="7-10">کان فی المهد صبیا</span> شرط آن، و جمله‌ <span class="aya" rel="19_29" data-words="4-5">کیف نکلم</span> در محل جزاء است و معنایش این است که: کسی که در گهواره در حال کودکی است ممکن نیست گفتگوی با او <em>و صیغه ماضی</em> کان در جمله شرطیه به معنای مستقبل است و هیچ اشکالی هم وارد نیست<span class="footnote" rel="3" title="خدا تو را بشارت می‌دهد به کلمه‌ای از خود سوره آل عمران، آیه ۴۵">*</span>. </p> <p>اشکالش این است که خود را به زحمت انداختن است. </p> <p>ممکن هم هست بگوئیم کلمه <em>کان</em> از دلالت بر زمان منعزل است چون کلام بویی از معنای شرط و جزاء دارد زیرا در معنای آن این است که بگوئیم: کسی که کودک است گفتگوی با او ممکن نیست. و یا بگوییم: این کلمه برای دلالت بر زمان نیامده بلکه برای این آمده که بر ثبوت وصف برای موصوفش دلالت کند ثبوتی که اقتضاء حتمیت و تحقق آن در موصوف و لزومش برای آن باشد نظیر همین کلمه در آیه‌ <span class="aya" rel="17_93" data-words="20-27">قل سبحان ربی هل کنت إلا بشرا رسولا</span><span class="footnote" rel="4" title="بگو منزه است خدا، مگر من به جز بشری که فرستاده شده هستم؟ سوره اسری، آیه ۹۳">*</span> یعنی بشریت و رسالت در من ثابت و متحقق است، پس هر چه که از بشری رسول  (دیگر پیامبران رسل) برنخاسته از من نیز بر نمی‌آید. </p> <p>و نیز مانند این کلمه در آیه       <code class="page" rel="14,61"/> <span class="aya" rel="17_33" data-words="10-24">و من قتل مظلوما فقد جعلنا لولیه سلطانا فلا یسرف فی القتل إنه کان منصورا</span><span class="footnote" rel="1" title="و کسی که به ظلم کشته شود ما برای ولیش سلطنتی قرار دادیم پس کسی در قتل اسراف نکند، که مقتول یاری شده است سوره اسری، آیه ۳۳">*</span> که معنای‌ <span class="aya" rel="17_33" data-words="22-24">إنه کان منصورا</span> این است که نصرت لازم برای او است، و ما وصف گذشته را برای موصوفش لازم کردیم، پس معنای آیه مورد بحث این می‌شود که: کیف نکلم صبیا فی المهد چگونه با کودکی که واقعا کودک است و به همان حال هم هست گفتگو کنیم؟. </p> <h3> <span class="title" rel="19_30">سخن گفتن عیسی (علیه السلام) در گهواره با مردم: <span class="aya" rel="19_30" data-words="1-4">قال إنی عبد الله...</span> </span> </h3> <p> <code class="aya" rel="19_30"/> <span class="aya" rel="19_30" data-words="1-9">قال إنی عبد الله آتانی الکتاب و جعلنی نبیا .</span> از اینجا پاسخ عیسی (ع)، شروع می‌شود و آن جناب اصلا متعرض مساله ولادتش نشد، با اینکه همه مشکل مردم از آن بود، و این بدان جهت است که سخن گفتن کودک مولود معجزه‌ای است که هر چه بگوید جای تردیدی نمی‌گذارد در اینکه حق است، چون معجزه‌ای است، مخصوصا با در نظر گرفتن اینکه در آخر گفتارش بر خود سلام کرد، یعنی بر نزاهت و ایمنیش از هر قذارت و خباثتی شهادت داده و از پاکی و طهارت موادش خبر داد. </p> <p>عیسی (ع) سخن خود را با جمله‌ <span class="aya" rel="19_30" data-words="2-4">إنی عبد الله</span> آغاز نمود تا به عبودیت خود برای خدا اعتراف نموده، از غلو غلو کنندگان جلوگیری کند و حجت را بر آنان تمام سازد، هم چنان که در آخر کلامش گفت‌ <span class="aya" rel="19_36" data-words="1-7">و إن الله ربی و ربکم فاعبدوه .</span> و در جمله‌ <span class="aya" rel="19_30" data-words="5-6">آتانی الکتاب</span> از دادن خدا کتاب را به او خبر داد، و ظاهرا مقصود از آن همان انجیل است، و در جمله‌ <span class="aya" rel="19_30" data-words="7-9">و جعلنی نبیا</span> به نبوت خود اعلام فرمود که ما در مباحث نبوت در جزء دوم این کتاب فرق میان نبوت و رسالت را بیان کردیم، و با در نظر گرفتن آن بیان معلوم می‌شود که عیسی (ع) در آن روز تنها نبی بوده، و بعدها خداوند او را به رسالت برگزیده، و از ظاهر کلامش بر می‌آید که در همان روز کتاب و نبوت داده شده، نه اینکه بخواهد از آینده خبر دهد. </p> <p><code class="aya" rel="19_31"/> <span class="aya" rel="19_31" data-words="1-14">و جعلنی مبارکا أین ما کنت و أوصانی بالصلاة و الزکاة ما دمت حیا .</span> معنای مبارک بودنش هر جا که باشد این است که محل برای هر برکتی باشد، و برکت به معنای نمو خیر است، یعنی او برای مردم منافع بسیار دارد، علم نافع به ایشان می‌آموزد، و به عمل صالح دعوتشان می‌کند، و به ادبی پاکیزه‌تر تربیتشان می‌کند، و کور و پیس را شفا داده، اقویا را اصلاح و ضعفا را تقویت و یاری می‌کند. </p> <p>جمله‌ <span class="aya" rel="19_31" data-words="7-11">و أوصانی بالصلاة و الزکاة...</span> اشاره به این است که در شریعت او نماز و   <code class="page" rel="14,62"/> زکات تشریع شده، و نماز عبارت است از توجه بندگی مخصوص به سوی خدای سبحان و زکات عبارت است از انفاق مالی، و این دو حکم در بیش از بیست جای قرآن قرین هم ذکر شده، بنا بر این دیگر به گفته آن کسی که گفته مراد از زکات تزکیه نفس و تطهیر آن است، نه واجب مالی، اعتناء نمی‌شود. </p> <p><code class="aya" rel="19_32"/> <span class="aya" rel="19_32" data-words="1-8">و برا بوالدتی و لم یجعلنی جبارا شقیا .</span> <span class="phrase">یعنی مرا مهربان و رؤوف نسبت به مردم قرار داد، و یکی از مظاهر آن این است که من به مادرم مهربانم، و نسبت به سایر مردم هم جبار و شقی نیستم، و <em rel="fa_19_32_7-7" data-sentence="139:187">جبار</em> کسی را گویند که جور خود را به مردم تحمیل کند، ولی خودش جور مردم را تحمل نکند و از ابن عطاء نقل شده که جبار آن کسی است که خیر خواه نباشد و شقی آن کسی است که پذیرای خیر خواهی دیگران نباشد.</span> </p> <p><code class="aya" rel="19_33"/> <span class="aya" rel="19_33" data-words="1-12">و السلام علی یوم ولدت و یوم أموت و یوم أبعث حیا .</span> در این آیه در سه موطن تکون و هستیش به خودش سلام کرده، که توضیحش‌در آخر داستان یحیی گذشت. </p> <p>بله، میان این سلام کردن و آن سلام کردن فرقی هست، و آن این است که سلام در داستان یحیی، نکره (یعنی بدون الف و لام) آمده، و این خود دلالت بر نوعی خاص دارد، و در این قصه با الف و لام آمده که جنس و عمومیت را می‌رساند، و فرق دیگر اینکه در داستان یحیی سلام کننده بر او خدای سبحان بود، و در این داستان خود عیسی بوده است. </p> <p><code class="aya" rel="19_34"/> <span class="aya" rel="19_34" data-words="1-9">ذلک عیسی ابن مریم قول الحق الذی فیه یمترون .</span> از ظاهر این آیه بر می‌آید که این آیه و آیه بعدیش دو جمله معترضه هستند و آیه سوم تتمه کلام عیسی (ع) است. </p> <p>در جمله‌ <span class="aya" rel="19_34" data-words="1-4">ذلک عیسی ابن مریم</span> کلمه <em>ذلک</em> اشاره به سراپای داستانی است که قرآن کریم از سر گذشت و اوصاف عیسی آورده، و معنایش این است که این شخصی که ما، در باره ولادتش سخن گفتیم و او خود را به عبودیت و نبوت و کتاب معرفی کرد همان عیسی بن مریم است. </p> <p>و کلمه‌ <span class="aya" rel="19_34" data-words="5-6">قول الحق</span> که به صدای بالا خوانده می‌شود عامل نصبش مقدر است و تقدیر کلام <em>اقول قول الحق</em> می‌باشد، و جمله‌ <span class="aya" rel="19_34" data-words="7-9">الذی فیه یمترون</span> یعنی آنکه در باره‌اش شک و نزاع می‌کنند، وصف عیسی است، و معنایش این است که این همان عیسی بن مریم است که در باره‌اش شک و نزاع می‌کنند. <code class="page" rel="14,63"/> بعضی<span class="footnote" rel="1" title="روح المعانی ج ۲۶، ص ۹۱">*</span> گفته‌اند: مراد از قول حق، کلمه حق است یعنی خود عیسی (ع) است، چون خدای سبحان او را کلمه نامیده و فرموده: <span class="aya" rel="4_171" data-words="22-26">و کلمته ألقاها إلی مریم</span><span class="footnote" rel="2" title="مجمع البیان، ج ۶، ص ۵۱۴">*</span> و نیز فرمود: <span class="aya" rel="3_45" data-words="8-10">یبشرک بکلمة منه</span><span class="footnote" rel="3" title="تفسیر برهان، ج ۳، ص ۹">*</span> و نیز فرمود: <span class="aya" rel="3_39" data-words="14-16">بکلمة من الله</span><span class="footnote" rel="4" title="سوره آل عمران، آیه ۳۹">*</span> و بنا بر این کلمه قول حق منصوب به مدح است، ولی آیه‌ <span class="aya" rel="3_60" data-words="1-7">الحق من ربک فلا تکن من الممترین</span><span class="footnote" rel="5" title="سوره آل عمران، آیه ۶۰">*</span> که در همین داستان در سوره آل عمران است معنای اول را تایید می‌کند. </p> <h3> <span class="title" rel="19_35">تقریر حجتی که با توجه به جمله: <span class="aya" rel="19_35" data-words="9-16">إذا قضی أمرا فإنما یقول له کن فیکون</span> بر نفی فرزند بودن عیسی (علیه السلام) برای خدا، اقامه شده است</span> </h3> <p> <code class="aya" rel="19_35"/> <span class="aya" rel="19_35" data-words="1-16">ما کان لله أن یتخذ من ولد سبحانه إذا قضی أمرا فإنما یقول له کن فیکون .</span> در این آیه گفتار نصاری راجع به فرزند بودن مسیح برای خدا ابطال و نفی شده و جمله <span class="aya" rel="19_35" data-words="9-15">إذا قضی أمرا فإنما یقول له کن</span> حجتی است که بر این معنا اقامه شده، و اگر به لفظ  <em>قضی</em> تعبیر شده برای این است که بر علت و ملاک مساله یعنی محال بودن فرزندی مسیح برای خدا دلالت کند. </p> <p>چون فرزنددار شدن به خاطر این است که فرزند، آدمی را در حوایج زندگیش کمک کند، ولی خدای سبحان بی‌نیاز از کمک است، او هیچ وقت خواسته‌اش از خواستش تخلف نمی‌کند، و مرادش از اراده‌اش عقب نمی‌افتد، او هر قضایی که می‌راند تنها مایه‌اش این است که بگوید: <em>کن</em> . </p> <p>و نیز فرزند، خود جزئی از اجزای وجود والد است که از او جدا می‌شود، و در تحت تربیت تدریجی به صورت‌فرد جداگانه‌ای مانند خود او در می‌آید، و خدای سبحان از اینکه در کارهایش متوسل به تدریج شود بی‌نیاز است، و نیز مثل و مانندی ندارد، بلکه آنچه اراده کند همانطور که اراده می‌کند و بدون کمترین مهلت و تدریج موجود می‌شود، بدون اینکه شباهتی به او داشته باشد، که نظیر این معنا در تفسیر آیه‌ <span class="aya" rel="2_116" data-words="1-6">و قالوا اتخذ الله ولدا سبحانه...</span><span class="footnote" rel="6" title="سوره بقره، آیه ۱۱۶">*</span> در جلد اول این کتاب گذشت. </p> <p><code class="aya" rel="19_36"/> <span class="aya" rel="19_36" data-words="1-10">و إن الله ربی و ربکم فاعبدوه هذا صراط مستقیم</span>. </p> <p>این جمله عطف است بر جمله‌ <span class="aya" rel="19_30" data-words="2-4">إنی عبد الله</span> و تتمه کلام عیسی (ع)             <code class="page" rel="14,64"/> است که به دلیل اینکه عین همین کلام از آن جناب در سوره آل عمران حکایت شده که در ضمن دعوت قومش فرمود، و نیز نظیرش در سوره زخرف آمده که فرموده‌ <span class="aya" rel="43_64-65" data-words="1-21">إن الله هو ربی و ربکم فاعبدوه هذا صراط مستقیم، فاختلف الأحزاب من بینهم فویل للذین ظلموا من عذاب یوم ألیم</span><span class="footnote" rel="1" title="سوره زخرف آیه ۶۵">*</span>. </p> <p>پس هیچ وجهی برای این احتمال که بعضی<span class="footnote" rel="2" title="مجمع البیان، ج ۳، ص ۵۵">*</span> داده‌اند نیست، که آیه شریفه استینافی و کلامی ابتدایی از خدای سبحان، و یا امری از او به رسول خدا (ص) باشد، که به مردم برساند که خدا پروردگار من و شما است... علاوه بر این سیاق آیات هم هیچ مساعدتی با این دو وجه ندارد، بلکه بطور مسلم تتمه و دنباله کلام عیسی است که در آن سخن خود را به اعتراف به مربوبیت ختم می‌کند، همانطور که آن را با شهادت بر بندگیش آغاز کرد، تا غلو غالیان را از بیخ و بن ریشه کن سازد و حجت را بر آنان تمام کند. </p> <h3> <span class="title" rel="19_16 19_17 19_18 19_19 19_20 19_21 19_22 19_23 19_24 19_25 19_26 19_27 19_28 19_29 19_30 19_31 19_32 19_33 19_34 19_35 19_36 19_37 19_38 19_39 19_40">توبیخ کسانی که در باره عیسی (علیه السلام) اختلاف کردند و گمراه گشتند، و تهدید آنان</span> </h3> <p> <code class="aya" rel="19_37"/> <span class="aya" rel="19_37" data-words="1-11">فاختلف الأحزاب من بینهم فویل للذین کفروا من مشهد یوم عظیم</span>. </p> <p><span class="phrase">کلمه <em rel="fa_19_37_2-2" data-sentence="5:491">احزاب</em> جمع حزب است، و حزب به معنای گروهی است که رأی و نظریه‌شان از دیگران جدا است، پس اختلاف احزاب در باره عیسی (ع) این است که هر طایفه‌ای در باره‌اش نظریه‌ای بدهد بر خلاف نظریه دیگران، و اگر فرمود <em>از میان آنان</em> ، برای این بود که همه در باره آن جناب غلو نکردند، بعضی‌ها بوده‌اند که بر حق ثابت بوده‌اند، و چه بسا برخی مفسرین در علت آمدن کلمه <em>من-از</em> گفته باشند که این کلمه زائد است، و اصل کلام اختلف الاحزاب بینهم بوده، لیکن به طوری که خود شما خواننده نیز درک می‌کنید وجه صحیحی نیست.</span> </p> <p><span class="phrase">کلمه <em rel="fa_19_37_5-5" data-sentence="5:101">ویل</em> کلمه‌ای است تهدیدی که شدت عذاب را افاده می‌کند، و کلمه  <em rel="fa_19_37_9-9" data-sentence="115:31">مشهد</em> مصدر میمی و به معنای شهود است.</span> </p> <p>این معنای مفردات آیه، و اما در باره اینکه اختلافات غالیان چه بوده؟ شرحی در تفصیل داستانهای مسیح (ع)، و کلیات اختلافات نصاری در باره او در جلد سوم این کتاب گذشت. </p> <p><code class="aya" rel="19_38"/> <span class="aya" rel="19_38" data-words="1-12">أسمع بهم و أبصر یوم یأتوننا لکن الظالمون الیوم فی ضلال مبین</span>. </p> <p>یعنی در آن روز که به سوی ما می‌آیند چقدر شنوا و بینا خواهند شد، و در آن روز که روز قیامت است، حق مطلب در آنچه که در باره‌اش اختلاف می‌کردند برایشان روشن     <code class="page" rel="14,65"/> می‌شود، هم چنان که قرآن کریم اعترافشان را در آیه‌ <span class="aya" rel="32_12" data-words="10-18">ربنا أبصرنا و سمعنا فارجعنا نعمل صالحا إنا موقنون</span><span class="footnote" rel="1" title="سوره سجده، آیه ۱۲">*</span> حکایت کرده است. </p> <p>و <span class="phrase">اما اینکه با کلمه <em rel="fa_19_38_7-7" data-sentence="18:355">لکن</em> مطلب را استدراک نمود برای این بود که کسی توهم نکند که ستمکاران وقتی در قیامت حق را بشنوند و ببینند و کاملا برایشان منکشف شود هدایت می‌شوند، و با یقین و معرفتی که برایشان دست داده سعادتمند می‌گردند، لذا فرمود: نه، ستمگران امروز در گمراهی روشنی هستند، یعنی از کشف حقیقت منتفع نگشته هدایت نمی‌شوند، بلکه به خاطر ستمشان هم چنان بر ضلالت آشکار خود خواهند بود.</span> </p> <p>چون روز قیامت روز پاداش است نه روز عمل، پس در آن روز جز با آثار و نتیجه کرده‌های خویش مواجه نمی‌شوند، و اما اینکه آن روز، عمل را از سر بگیرند و به طمع پاداش فردا به کار نیک بپردازند، نه، چون برای روز قیامت فردایی نیست، و به عبارت دیگر، ملکه ضلالت در دلهای اینان رسوخ یافته، و به کلی این رنگ را به خود گرفته‌اند، و با آمدن مرگ از موطن اختیار منقطع می‌شوند و دیگر در هیچ کاری اختیاری ندارند، ناگزیر و مضطرند به اینکه به آنچه برای خود کسب کرده‌اند بسازند، راه گریز و تبدیلی هم ندارند، پس هر چه هم که حق برایشان منکشف شود و جلوه کند از آن سودی نمی‌برند. </p> <p>بعضی<span class="footnote" rel="2" title="امروز ملک برای کیست؟ برای خدای واحد قهار است سوره مؤمن، آیه ۱۶">*</span> از مفسرین گفته‌اند: مراد آیه شریفه دستور به پیامبر است به اینکه بگوش و چشم مردم برساند که روزی که برای حساب حاضر می‌شوند در ضلالت آشکاری هستند. </p> <p>ولی این تفسیر، تفسیر بی‌پایه‌ای است که به هیچ وجه با آیه تطبیق نمی‌شود. </p> <p><code class="aya" rel="19_39"/> <span class="aya" rel="19_39" data-words="1-15">و أنذرهم یوم الحسرة إذ قضی الأمر و هم فی غفلة و هم لا یؤمنون</span>. </p> <p>از ظاهر سیاق بر می‌آید که جمله‌ <span class="aya" rel="19_39" data-words="5-7">إذ قضی الأمر</span> بیان جمله‌ <span class="aya" rel="19_39" data-words="3-4">یوم الحسرة</span> باشد، در نتیجه اشاره به این می‌شود که این حسرتی که به آن دچار می‌شوند از ناحیه قضای امر می‌آید، و قضاء وقتی باعث حسرت می‌شود که فوت گردد آنچه باعث روشنی چشم و آرزو و سعادت شخص  <em>مقضی علیه</em> گردد، و سعادتی که او می‌توانست به آن نائل شود از بین ببرد، و دیگر به خاطر نداشتن آن هیچ خوشی در زندگی ندارد، چون همه دلبستگی‌اش به آن بود، و معلوم است که انسان هیچ وقت راضی نمی‌شود که چنین چیزی از او فوت شود هر چند که حفظش مستلزم هر ناملایمی باشد، مگر آنکه آن را به غفلت از وی بربایند، و گر نه به هیچ قیمتی حاضر نیست که آن را از دست بدهد، و لذا می‌بینیم در دنباله سخن فرمود: <span class="aya" rel="19_39" data-words="8-15">و هم فی غفلة و هم لا یؤمنون</span>. </p> <p>     <code class="page" rel="14,66"/> بنا بر این، معنای آیه (و خدا داناتر است) این می‌شود که: ای پیغمبر!ایشان را بترسان از روزی که امر قضاء می‌شود، یعنی کار یکسره می‌گردد و هلاکت دائمی بر آنان حتمی می‌شود، آن وقت از سعادت همیشگی که روشنی چشم هر کسی است منقطع می‌گردند، پس حسرتی می‌خورند که با هیچ مقیاسی اندازه‌گیریش ممکن نیست، و این بدان جهت است که اینان در دنیا غفلت ورزیدند و راهی که ایشان را به آن روشنی چشم هدایت می‌کرد و مستقیما به آن می‌رسانید، یعنی راه ایمان به خدای یگانه و تنزیه او از داشتن فرزند و شریک بود ترک گفته، راه مخالف آن را پیمودند. </p> <p>همین مقدار که ما در تفسیر این آیه آوردیم کافی است و دیگر حاجتی به ایراد وجوه دیگر که در ذیل آیه آورده‌اند نیست،  (و خدا راهنما است). </p> <h3> <span class="title" rel="19_40">توضیحی در باره مراد از اینکه فرمود: <span class="aya" rel="19_40" data-words="1-7">إنا نحن نرث الأرض و من علیها...</span> </span> </h3> <p> <code class="aya" rel="19_40"/> <span class="aya" rel="19_40" data-words="1-10">إنا نحن نرث الأرض و من علیها و إلینا یرجعون</span>. </p> <p>راغب در مفردات می‌گوید: وراثت و ارث به معنای انتقال مال از غیر به تو است بدون اینکه معامله و یا شبه معامله‌ای میان تو و او صورت گرفته باشد، و مالی که از میت به زنده منتقل می‌شود ارث می‌گویند، تا آنجا که می‌گویند: هم گفته می‌شود ورثت مالا عن زید-مالی از زید ارث بردم <em>، و هم</em> ورثت زیدا-ارث بردم زید را <em>هم با کلمه</em> عن و هم بدون آن به کار می‌رود<span class="footnote" rel="1" title="مفردات راغب، ماده &lt;em&gt;ورث&lt;/em&gt; ">*</span>. </p> <p>و آیه شریفه-گویا-تثبیت و نوعی تقریب برای آیه‌ <span class="aya" rel="19_39" data-words="6-7">قضی الأمر</span> است، و معنایش این است که این قضاء بر ما سهل و ساده است، چون ماییم که زمین و خود ایشان را ارث می‌بریم، و همه‌شان به سوی ما باز می‌گردند، و معنای وراثت زمین این است که دارندگان آن با مردن دست از آن می‌شویند، و زمین برای خدا می‌ماند و معنای وارث بودن خدا خود آنان را این است که آنان می‌میرند و آنچه مال به دست آوردند برای خدا می‌ماند، و بنا بر این معنای هر دو جمله این می‌شود که ما زمین را از ایشان ارث می‌بریم . </p> <p>ممکن هم هست آیه شریفه را بر معنایی دقیق‌تر از این حمل کنیم، و آن این است که بگوییم مراد این است که خدای سبحان تنها کسی است که بعد از فنای هر چیزی باقی است، پس بعد از فنای زمین هم تنها او باقی می‌ماند، و از زمین هر چه وجود و آثار وجود دارد او ارث می‌برد، و باز یگانه باقی بعد از انسان او است، و آنچه را که انسان مالک بود او مالک می‌شود، هم چنان که در آیه شریفه‌ <span class="aya" rel="40_16" data-words="10-15">لمن الملک الیوم لله الواحد القهار</span><span class="footnote" rel="2" title="مجمع البیان، ج ۳، ص ۵۱۱">*</span> و در آیه     <code class="page" rel="14,67"/> <span class="aya" rel="19_80" data-words="1-7">و نرثه ما یقول و یأتینا فردا</span><span class="footnote" rel="1" title="آنچه می‌گوید ارث می‌بریم و یکه و تنها نزد ما می‌آید سوره مریم، آیه ۸۰">*</span> ملک را به خود منحصر کرده است. </p> <p>و مرجع معنای این وراثت به این است که هر موجودی به سوی او بازگشت کند و محشور گردد، و بنا بر این، جمله‌ <span class="aya" rel="19_40" data-words="8-10">و إلینا یرجعون</span> عطف تفسیر و به منزله تعلیل برای جمله دوم، و یا برای مجموع دو جمله خواهد بود، که بنا بر اینکه تعلیل برای هر دو جمله باشد جنبه صاحبان عقل را بر سایر موجودات غلبه داده، و یا تمامی موجودات در روز بازگشت به او عاقل می‌شوند. </p> <p>این وجه از هر وجه دیگری از شبهه تکرار سالم‌تر است چون بنا بر وجه اول تکرار لازم می‌آمد و معنای آیه مثل این می‌شد که کسی بگوید: من مال زید و زید را ارث بردم. </p> <p>و اینکه سخن در باره عیسی (ع) را با این آیه ختم کرده خالی از مناسبت نیست، چون (علی رغم مسیحیان که مسیح را فرزند خدا می‌پندارند) می‌فهماند که وراثت خدا خود یکی از ادله این است که او فرزند ندارد، زیرا کسی به فرزند احتیاج دارد که بخواهد وارث او باشد، و کسی که خود وارث تمامی موجودات است احتیاجی به فرزند ندارد. </p> <h3>بحث روایتی‌ <span class="title" rel="19_31 19_32 19_24 19_26 19_28 19_23 19_25 19_39 19_40 19_16 19_17 19_18 19_19 19_20 19_21 19_22 19_27 19_29 19_30 19_33 19_34 19_35 19_36 19_37 19_38"> (روایاتی در ذیل آیات مربوط به مریم و حمل او به عیسی و تکلم عیسی در نوزادی و...) </span> </h3> <p> در مجمع البیان گفته: از امام باقر (ع) روایت شده که فرمود: او یعنی جبرئیل گریبان و یقه پیراهن مریم را گرفت و در آن دمید، دمیدنی که با آن فرزند در رحمش در یک ساعت به حد کمال رسید، کمالی که در رحم سایر زنان احتیاج به نه ماه وقت دارد، آری در عرض یک ساعت زنی باردار و سنگین شد، که وقتی خاله‌اش بدو نگریست او را نشناخت، و مریم در حالی که از او و از زکریا خجالت می‌کشید راه خود را گرفت و رفت. و بعضی گفته‌اند مدت حملش نه ساعت بود. و این از امام صادق (ع) هم روایت شده<span class="footnote" rel="2" title="الدر المنثور، ج ۴، ص ۲۷۰ و مجمع البیان، ج ۳، ص ۵۱۲">*</span>. </p> <p>مؤلف: و در بعضی روایات آمده که مدت حمل او شش ماه بود<span class="footnote" rel="3" title="اصول کافی، ج ۲، ص ۱۶۵، ح ۱۱، و معانی الاخبار، ص ۱۱۲">*</span>. </p> <p>و در مجمع در ذیل آیه‌ <span class="aya" rel="19_23" data-words="6-11">قالت یا لیتنی مت قبل هذا...</span> گفته است: علت اینکه مریم آرزوی مرگ کرد این بود که-تا آنجا که می‌گوید-و از امام صادق (ع) روایت شده که چون در میان قوم خود حتی یک نفر رشید و صاحب فراست سراغ نداشت که او را       <code class="page" rel="14,68"/> تبرئه کند<span class="footnote" rel="1" title="سعد السعود، ص ۲۲۱">*</span>. </p> <p>و نیز در همان کتاب در ذیل آیه‌ <span class="aya" rel="19_24" data-words="6-10">قد جعل ربک تحتک سریا</span> نقل کرده که بعضی گفته‌اند: جبرئیل با پای خود به زمین زد، آبی گوارا پیدا شد، بعضی دیگر گفته‌اند. بلکه عیسی وقتی با پای خود به زمین زد آبی جوشید و جاری گردید، و این معنا از امام ابی جعفر  (ع) نیز روایت شده<span class="footnote" rel="2" title="اصول کافی، ج ۱، ص ۳۸۳">*</span>. </p> <p>و <span class="phrase">در الدر المنثور است که طبرانی در کتاب صغیر و ابن مردویه از براء بن عازب از رسول خدا (ص) روایت کرده‌اند که در معنای کلمه <em rel="fa_19_24_10-10" data-sentence="120:177">سریا</em> در جمله‌ <span class="aya" rel="19_24" data-words="6-10">قد جعل ربک تحتک سریا</span> فرموده: یعنی نهری<span class="footnote" rel="3" title="فروع کافی، ج ۳، ص ۲۶۴ ح ۱">*</span>.</span> </p> <p>مؤلف: و در روایتی دیگر در همان کتاب از ابن عمر از آن جناب آمده که آن نهری بوده که خدا برای مریم بیرون کرد تا از آن بیاشامد<span class="footnote" rel="4" title="صحیح ترمذی، ج ۵، ص ۳۱۵، ح ۳۱۵۶">*</span>. </p> <p>و در کتاب خصال از علی (ع) روایت کرده که در ضمن چهار صد بند فرمود: هیچ غذا و دوائی زن حامله نمی‌خورد که بهتر از خرمای تازه باشد، و لذا است که خدای تعالی به مریم فرمود: <span class="aya" rel="19_25-26" data-words="1-15">و هزی إلیک بجذع النخلة تساقط علیک رطبا جنیا، فکلی و اشربی و قری عینا</span><span class="footnote" rel="5" title="خصال، ج ۲، ص ۶۳۷">*</span>. </p> <p>مؤلف: این معنا به طرق اهل سنت در روایاتی چند از رسول خدا (ص) و از طرق شیعه از امام باقر (ع) روایت شده<span class="footnote" rel="6" title="الدر المنثور، ج ۴، ص ۲۶۹ و مجمع البیان، ج ۳، ص ۵۱۱">*</span>. </p> <p>و در کافی به سند خود از جراح مدائنی از امام صادق (ع) آورده که فرمود: روزه تنها خودداری از خوردن و آشامیدن نیست، آن گاه فرمود: مریم گفت‌ <span class="aya" rel="19_26" data-words="13-16">إنی نذرت للرحمن صوما</span> و مقصودش از روزه، روزه سکوت بود، و در نسخه دیگر حدیث فرمود: مقصودش از روزه، سکوت بود، پس شما نیز هر وقت روزه می‌گیرید مواظب زبان خود باشد و چشم خویش بر بندید و نزاع مکنید و به یکدیگر حسد مورزید...<span class="footnote" rel="7" title="فروع کافی، ج ۴، ص ۷۸، ح ۳">*</span>. </p> <p>و در کتاب سعد السعود ابن طاووس از کتاب عبد الرحمن بن محمد ازدی نقل کرده که گفت: سماک بن حرب از مغیرة بن شعبه برایم حدیث کرد که رسول خدا (ص)           <code class="page" rel="14,69"/> مرا به نجران فرستاد تا دعوتشان کنم، به من ایرادی گرفتند که از جواب آن عاجز ماندم، و آن این بود که قرآن شما مریم را خواهر هارون خوانده، و گفته‌ <span class="aya" rel="19_28" data-words="1-3">یا أخت هارون</span> با اینکه میان مریم تا هارون سالهای بسیار فاصله است، من نزد رسول خدا آمدم و جریان را نقل کردم، فرمود: چرا به ایشان جواب ندادی که در ایشان رسم بود افراد را به نام انبیاء و صالحان از پدران خود می‌خواندند<span class="footnote" rel="1" title="اصول کافی، ج ۱، ص ۳۸۲، ح ۱">*</span>. </p> <p>مؤلف: در تفسیر الدر المنثور این حدیث را مفصلا نقل کرده، و در مجمع البیان به طور مختصر آورده، و هر دو از مغیرة بن شعبه از رسول خدا (ص) آورده‌اند، و خلاصه معنای آن این است که مراد از هارون در جمله‌ <span class="aya" rel="19_28" data-words="1-3">یا أخت هارون</span> مردی است که اسمش همنام هارون پیغمبر برادر موسی (ع) بوده، و هیچ دلالت ندارد بر اینکه مرد نامبرده آن طور که بعضی پنداشته‌اند از صالحان بوده باشد<span class="footnote" rel="2" title="مجمع البیان، ج ۳، ص ۵۱۵">*</span>. </p> <p>و <span class="phrase">در کافی و معانی الاخبار از امام صادق (ع) روایت کرده‌اند که در معنای کلمه <em rel="fa_19_31_3-3" data-sentence="73:183">مبارک</em> در آیه‌ <span class="aya" rel="19_31" data-words="1-6">و جعلنی مبارکا أین ما کنت</span> فرموده‌اند: یعنی سودمند<span class="footnote" rel="3" title="صحیح بخاری، ج ۶، ص ۱۱۷">*</span>.</span> </p> <p>مؤلف: این روایت در الدر المنثور از صاحبان کتب حدیث از ابو هریره از رسول خدا به این عبارت نقل شده که رسول خدا در معنای کلام عیسی که گفت‌ <span class="aya" rel="19_31" data-words="1-6">و جعلنی مبارکا أین ما کنت</span> فرمود: یعنی به هر سو که متوجه شوم برای مردم سودمند و پر فایده باشم<span class="footnote" rel="4" title="الدر المنثور، ج ۴، ص ۲۶۸">*</span>. </p> <p>و در الدر المنثور است که ابن عدی و ابن عساکر، از ابن مسعود از رسول خدا (ص) نقل کرده که در معنای جمله‌ <span class="aya" rel="19_31" data-words="1-6">و جعلنی مبارکا أین ما کنت</span> فرموده یعنی مرا معلم و ادب‌آموز کرده است<span class="footnote" rel="5" title="تفسیر طبری، ج ۶، ص ۶۶">*</span>. </p> <p>و در کافی به سند خود از برید کناسی روایت کرده که گفت: من از ابو جعفر  (ع) پرسیدم: آیا عیسی بن مریم در آن هنگامی که در گهواره با مردم سخن گفت حجت خدا بر مردم زمان خود بود؟ فرمود: آن روز نبی و حجت خدا بود، ولی هنوز مرسل نبود، مگر کلام خود او را نشنیده‌ای که می‌گوید من بنده خدایم به من کتاب داده و نبیم کرده و مبارکم گردانده هر جا که باشم، و به نماز و زکات سفارشم فرموده مادامی که زنده باشم . </p> <p>         <code class="page" rel="14,70"/> عرض کردم: بنا بر این در همان کودکی و در آن حال حجت خدا بر زکریا نیز بوده است؟ فرمود عیسی در آن حال آیت خدا و رحمتی از او بر مریم بود، آن گاه که سخن گفت و از مریم دفاع کرد، و نسبت به هر کس هم که کلام او را می‌شنید نبی و حجت بود، البته تا سخن می‌گفت حجت بود، و بعد از سکوت او تا مدت دو سال که زبان باز کرد زکریا حجت بر مردم بود. </p> <p>بعد از درگذشت زکریا فرزندش یحیی کتاب و حکمت را از او ارث برد، در حالی که او نیز کودکی صغیر بود، مگر نشنیدی کلام خدای را که می‌فرماید <span class="aya" rel="19_12" data-words="1-9">یا یحیی خذ الکتاب بقوة و آتیناه الحکم صبیا</span>؟ و بعد از آنکه به هفت سالگی رسید به نبوت و رسالت سخن گفت، چون در آن هنگام خداوند بر وی وحی فرستاد، و بنا بر این عیسی (ع) حتی بر یحیی هم حجت بود، و در حقیقت بر همه مردم حجت بود. </p> <p>ای ابا خالد از آغاز خلقت که خدا آدم (ع) را آفرید و در زمین جای داد، زمین حتی یک روز هم از حجت خدا بر مردم خالی نبود...<span class="footnote" rel="1" title="عیون الاخبار الرضا، ج ۱ ص ۲۲۳">*</span>. </p> <p>و نیز به سند خود از صفوان بن یحیی روایت می‌کند که گفت: به حضرت رضا  (ع) عرض کردم: قبل از آنکه خداوند فرزندت حضرت ابا جعفر را به تو ارزانی بدارد، از تو از جانشینت می‌پرسیدیم، می‌فرمودی خداوند به من غلامی خواهد بخشید اینک خداوند او را به تو ارزانی نمود و چشم ما را روشن ساخت، حال می‌پرسیم-خدا نیاورد آن روز را- اگر خبری شد بعد از شما به چه کسی رجوع کنیم؟ حضرت به فرزند خود ابو جعفر  (ع) که پیش رویش ایستاده بود اشاره فرمود. عرض کردم فدایت شوم ایشان کودکی سه‌ساله‌اند؟ فرمود: کودکی او ضرری به او نمی‌زند، عیسی در سه سالگی به حجیت قیام نمود<span class="footnote" rel="2" title="روح المعانی، ج ۱۶، ص ۸۹">*</span>. </p> <p>مؤلف: قریب به این معنا، روایات دیگری نیز هست. </p> <p>و در همان کتاب به سند خود از معاویة بن وهب روایت کرده که گفت: از امام صادق (ع) از بهترین وسیله برای تقرب به خدا و محبوب‌ترین آنها نزد خدا پرسش نمودم، فرمود هیچ چیزی سراغ ندارم که بعد از معرفت بهتر از این نماز باشد، مگر نمی‌بینی که عبد صالح، عیسی بن مریم می‌گوید <span class="aya" rel="19_31" data-words="7-14">و أوصانی بالصلاة و الزکاة ما دمت حیا</span>؟<span class="footnote" rel="3" title="روح المعانی، ج ۱۶، ص ۸۹">*</span> و در عیون الاخبار به سند خود از امام صادق (ع) روایت کرده که در حدیثی       <code class="page" rel="14,71"/> فرمود: و یکی از آنها عاق والدین شدن است چون خدای تعالی عاق را در حکایت کلام عیسی جبار شقی نامیده و فرموده: <span class="aya" rel="19_32" data-words="1-8">و برا بوالدتی و لم یجعلنی جبارا شقیا</span><span class="footnote" rel="1" title="مجمع البیان، ج ۳، ص ۵۱۱">*</span>. </p> <p>مؤلف: ظاهر روایت این است که امام (ع) جمله‌ <span class="aya" rel="19_32" data-words="4-8">و لم یجعلنی جبارا شقیا</span> را عطف تفسیری جمله‌ <span class="aya" rel="19_32" data-words="1-3">و برا بوالدتی</span> دانسته است. </p> <p>و در مجمع آمده که مسلم در صحیح به سند خود از ابو سعید خدری روایت کرده که گفت، رسول خدا (ص) فرمود: چون اهل بهشت وارد بهشت و اهل دوزخ وارد آتش می‌شوند کسی صدا می‌زند ای اهل بهشت توجه کنید، و نیز صدا می‌زند ای اهل آتش توجه کنید، و هر دو فریق متوجه و مشرف به صاحب صدا می‌شوند، آن گاه مرگ را به صورت گوسفندی سیاه و سفید می‌آورند، او صدا می‌زند آیا مرگ را می‌شناسید؟ می‌گویند: این است، این است، و همه او را می‌شناسند، پس آن شخص آن گوسفند را سر می‌برد و ذبح می‌کند، و به اهل بهشت می‌گوید که دیگر مرگی ندارید و جاودانه در بهشت خواهید بود، و به اهل آتش می‌گوید دیگر مرگی ندارید و در آتش جاودانی خواهید بود، این است که خدای تعالی می‌فرماید <span class="aya" rel="19_39" data-words="1-4">و أنذرهم یوم الحسرة...</span>. </p> <p>آن گاه می‌گوید: این روایت را اصحاب ما از امام باقر و امام صادق (ع) روایت کرده‌اند، آن گاه در آخر حدیث آمده که اهل بهشت آن قدر خوشحال می‌شوند که اگر در آن روز مرگی برای کسی بود قطعا از خوشحالی می‌مردند، و اهل آتش دچار حسرتی می‌شوند که اگر آن روز مرگی ممکن بود قطعا می‌مردند<span class="footnote" rel="2" title="مجمع البیان، ج ۳، ص ۵۱۱">*</span>. </p> <p>مؤلف: این معنا را غیر از مسلم سایر صاحبان جامع، از قبیل بخاری<span class="footnote" rel="3" title="الدر المنثور، ج ۴، ص ۲۶۸">*</span>، و ترمذی<span class="footnote" rel="4" title="الدر المنثور، ج ۴، ص ۲۷۰">*</span> و نسایی و طبری<span class="footnote" rel="5" title="الدر المنثور، ج ۴، ص ۲۷۰">*</span> و غیر ایشان نیز از ابو سعید خدری و ابو هریره و ابن مسعود و ابن عباس نقل کرده‌اند. </p> <p>و در تفسیر قمی در ذیل آیه‌ <span class="aya" rel="19_40" data-words="1-7">إنا نحن نرث الأرض و من علیها</span> فرموده: هر چیزی را که خداوند خلق کرده روز قیامت آن را به ارث می‌برد<span class="footnote" rel="6" title="تفسیر قمی، ج ۲، ص ۵۱">*</span>. </p> <p>مؤلف: این همان معنای دومی است که در تفسیر آیه مذکور آوردیم. </p> 
