<h2 class="sura">سوره غاشیه مکی است و بیست و شش آیه دارد </h2><h3 class="ayas">سوره الغاشیة آیه‌های ۱ تا ۲۶</h3><code class="section" rel="88_1-26"/><h3>ترجمه آیات</h3> <p> <span class="trans" rel="88_0">به نام خداوند بخشنده مهربان.  </span><span class="trans" rel="88_1">آیا داستان غاشیه یعنی روز قیامت به تو رسیده است؟.  «۱» </span><span class="trans" rel="88_2">در آن روز چهره‌هایی از شدت شرمساری، حالت ذلت به خود می‌گیرند.  «۲» </span><span class="trans" rel="88_3">از سیمایشان این معنا خوانده می‌شود که در دنیا تلاش بسیار کرده‌اند و در اینجا تلاشهای خود را بی فایده یافته‌اند و در نتیجه خستگی دنیا از تنشان بیرون نرفته.  «۳» </span><span class="trans" rel="88_4">داخل آتشی سوزان می‌شوند.  «۴» </span><span class="trans" rel="88_5"><code class="page" rel="20,455"/> و از چشمه‌ای فوق العاده داغ به آنها می‌نوشانند.  «۵» </span><span class="trans" rel="88_6">طعامی جز از خار تهوع آور ضریع ندارند.  «۶» </span><span class="trans" rel="88_7">که آنهم نه کسی را فربه می‌کند و نه گرسنگی را دفع می‌سازد.  «۷» </span><span class="trans" rel="88_8">چهره‌هایی دیگر در آن روز خرسند و با طراوتند.  «۸» </span><span class="trans" rel="88_9">پیداست که از تلاش خود در دنیا راضیند.  «۹» </span><span class="trans" rel="88_10">آنان در باغی بلند هستند.  «۱۰» </span><span class="trans" rel="88_11">که در آن هیچ سخن بیهوده نمی‌شنوند.  «۱۱» </span><span class="trans" rel="88_12">در آن چشمه‌ای روان است.  «۱۲» </span><span class="trans" rel="88_13">در آن تختهایی بلند مرتبه است.  «۱۳» </span><span class="trans" rel="88_14">و قدحهایی (که در کنار این چشمه‌ها) نهاده.  «۱۴» </span><span class="trans" rel="88_15">و بالش‌ها (و پشتیهای) ردیف شده.  «۱۵» </span><span class="trans" rel="88_16">و فرشهایی گسترده.  «۱۶» </span><span class="trans" rel="88_17">راستی این منکرین خدا و قیامت چرا در باره شتر زیر پای خود نظر نمی‌کنند که چسان خلق شده؟.  «۱۷» </span><span class="trans" rel="88_18">و به آسمان که چسان برافراشته شده؟.  «۱۸» </span><span class="trans" rel="88_19">و به کوه‌ها که چسان پای بر جا و استوار شده؟.  «۱۹» </span><span class="trans" rel="88_20">و به زمین که چسان گسترده گشته؟.  «۲۰» </span><span class="trans" rel="88_21">پس تو ای پیامبر ایشان را تذکر بده که وظیفه تو تنها همین تذکر است.  «۲۱» </span><span class="trans" rel="88_22">و گرنه تو بر آنان تسلطی نداری، تذکر را هم تنها به کسانی بده که تذکر پذیرند.  «۲۲» </span><span class="trans" rel="88_23">نه آنها که اعراض کرده و کفر ورزیدند.  «۲۳» </span><span class="trans" rel="88_24">که خدا ایشان را به عذاب اکبر قیامت شکنجه خواهد کرد.  «۲۴» </span><span class="trans" rel="88_25">آری محققا به سوی ما می‌آیند.  «۲۵» </span><span class="trans" rel="88_26">و حسابشان به عهده ما است.  «۲۶» </span></p>                                                 <h3>بیان آیات</h3> <p> <span class="phrase">سوره غاشیه سوره انذار و بشارت است و <em rel="fa_88_1_4-4" data-sentence="36:626">غاشیه</em> همان روز قیامت است که بر مردم از هر سو احاطه پیدا می‌کند و در این سوره قیامت را با شرح حال‌ مردم توصیف می‌کند از این <code class="page" rel="20,456"/> جهت که به دو دسته تقسیم می‌شوند سعیدها و شقی‌ها و هر طائفه‌ای در جایی که برایشان آماده شده مستقر می‌گردند یکی در بهشت و دیگری در دوزخ و رشته کلام بدینجا کشیده می‌شود که رسول خدا (ص) را دستور می‌دهد که مردم را تذکر دهد به اینکه مقام ربوبی چه فنونی از تدبیر در این عالم بکار برده، فنونی که هر یک دلالت دارد بر ربوبیت او برای همه عالم و برای خصوص ایشان و اینکه بازگشتشان به سوی او و حسابرسی اعمالشان با او است، و این سوره به شهادت سیاقی که آیاتش دارد در مکه نازل شده است.</span> </p> <p><code class="aya" rel="88_1"/> <span class="aya" rel="88_1" data-words="1-4">هل أتاک حدیث الغاشیة</span> <span class="phrase">این جمله استفهامی است اما نه به منظور سؤال جدی بلکه به منظور مهم جلوه دادن مطلب، و مراد از کلمه <em rel="fa_88_1_4-4" data-sentence="96:622">غاشیه</em> روز قیامت است و اگر آن را غاشیه نامیده‌اند یا برای این است که انسانها را از هر جهت فرا می‌گیرد هم چنان که در جای دیگر درباره فراگیری قیامت به طور شکفته و باز فرموده: <span class="aya" rel="18_47" data-words="9-14">و حشرناهم فلم نغادر منهم أحدا</span><span class="footnote" rel="1" title="ما ایشان را محشور کردیم به طوری که حتی یک نفر از آنان از قلم ما نیفتاد سوره کهف، آیه ۴۷">*</span>، و یا به قول بعضی<span class="footnote" rel="2" title="تفسیر فخر رازی، ج ۳۱، ص ۱۵۰">*</span> ها از این جهت است که مواقف و مناظر هولناکش ناگهان مردم را فرا می‌گیرد و یا به خاطر این بوده که روز قیامت وجوه کفار را به عذاب خود فرا می‌گیرد.</span> </p> <p><code class="aya" rel="88_2"/> <span class="aya" rel="88_2" data-words="1-3">وجوه یومئذ خاشعة</span> <span class="phrase">یعنی چهره‌هایی در آن روز از شدت اندوه و عذاب ذلیل و شرمسار است و این شرمساری بر آن چهره‌ها فراگیر می‌شود و <em rel="fa_88_2_3-3" data-sentence="107:138">خشوع</em> ، حالت و وصف انسان‌ها است ولی در این آیه به وجوه آنان نسبت داده و این بدان جهت است که چهره از هر عضو دیگری حالت خشوع درونی را می‌نمایاند.</span> </p> <h3> <span class="title" rel="88_3">وجه تسمیه قیامت به غاشیه-فرا گیرنده و معنای اینکه در قیامت وجوهی خاشعه‌اند و <span class="aya" rel="88_3" data-words="1-2">عاملة ناصبة</span> </span> </h3> <p> <code class="aya" rel="88_3"/> <span class="aya" rel="88_3" data-words="1-2">عاملة ناصبة</span> <span class="phrase">مصدر <em>نصب</em> که اسم فاعل ناصبه از آن مشتق است به معنای تعب و کوفتگی است، و در این آیه کلمه <em rel="fa_88_3_1-1" data-sentence="96:37">عاملة</em> خبر بعد از خبری است که از وجوه داده.</span> و <span class="phrase">همچنین کلمه  <em>ناصبة</em> که بعد از عامله آمده، و نیز کلمات <em rel="fa_88_4_1-1" data-sentence="62:1046">تصلی</em> ، و <em rel="fa_88_5_1-1" data-sentence="122:1028">تسقی</em> ، و <em rel="fa_88_6_1-2" data-sentence="183:1007">لیس لهم</em> ، همه خبرهایی هستند برای کلمه <em>وجوه</em> ، و مراد از عمل و نصب، به قرینه اینکه در مقابل صفت اهل جنت یعنی جمله‌ <span class="aya" rel="88_9" data-words="1-2">لسعیها راضیة</span> قرار گرفته، این است که اهل دوزخ خستگی تلاشی     <code class="page" rel="20,457"/> که در دنیا کردند از تنشان در نمی‌آید، به خلاف اهل بهشت که وقتی تلاش خود را سودمند می‌یابند خستگی از تنشان بیرون می‌آید، چون انسان هر تلاشی که در دنیا می‌کند به منظور تامین سعادت خود می‌کند، منظورش این است که به هدف خود نائل آید، و دوزخیان در قیامت می‌بینند که آنچه در دنیا تلاش کردند بی‌نتیجه مانده و خردلی سودمند نبوده، هم چنان که در جای دیگر فرموده: <span class="aya" rel="25_23" data-words="1-10">و قدمنا إلی ما عملوا من عمل فجعلناه هباء منثورا</span><span class="footnote" rel="1" title="به اعمالی که آنان در دنیا کردند می‌پردازیم و همه را هیچ و پوچ می‌کنیم سوره فرقان، آیه ۲۳">*</span>، در نتیجه از اعمالی که داشتند چیزی به جز خستگی عایدشان نمی‌شود، به خلاف اهل بهشت که از سعی و عمل خود راضیند، چون همه به صورت بهشت و راحتی مبدل گشت.</span> </p> <p>بعضی<span class="footnote" rel="2" title="مجمع البیان، ج ۱۰، ص ۴۷۸">*</span> گفته‌اند: مراد از جمله مورد بحث این است که اهل دوزخ در دوزخ عمل می‌کنند و خسته می‌شوند، چون دوزخ محل انواع شکنجه‌ها است، یکی از انحای شکنجه کار بدون مزد و نتیجه کردن و خسته شدن است. </p> <p>بعضی<span class="footnote" rel="3" title="مجمع البیان، ج ۱۰، ص ۴۷۹">*</span> دیگر گفته‌اند: مراد این است که دوزخیان به نافرمانی خدا عمل می‌کنند، و در آتش قیامت خسته می‌شوند. </p> <p><code class="aya" rel="88_4"/> <span class="aya" rel="88_4" data-words="1-3">تصلی نارا حامیة</span> یعنی ملازم آتشی هستند در نهایت درجه حرارت. </p> <p><code class="aya" rel="88_5"/> <span class="aya" rel="88_5" data-words="1-4">تسقی من عین آنیة</span> یعنی از چشمه‌ای می‌نوشند که در نهایت درجه حرارت است. </p> <p><code class="aya" rel="88_6"/> <span class="aya" rel="88_6-7" data-words="1-13">لیس لهم طعام إلا من ضریع، لا یسمن و لا یغنی من جوع</span> <span class="phrase">بعضی<span class="footnote" rel="4" title="تفسیر قمی، ج ۲، ص ۴۱۸ و ۴۱۹">*</span> گفته‌اند: <em rel="fa_88_6_6-6" data-sentence="90:257">ضریع</em> نام نوعی از تیغ‌ها است که به آن <em>شبرق</em> هم می‌گویند، و اهل حجاز آن را وقتی خشک شد ضریع می‌نامند، و ناگوارترین و تهوع‌آورترین گیاه است که هیچ حیوانی آن را نمی‌خورد، و شاید نامیدن آنچه در آتش است به نام ضریع، صرفا از نظر شباهت در شکل و خاصیت بوده باشد.</span> </p> <p><code class="aya" rel="88_8"/> <span class="aya" rel="88_8" data-words="1-3">وجوه یومئذ ناعمة</span> <span class="phrase">کلمه <em rel="fa_88_8_3-3" data-sentence="5:494">ناعمه</em> یا از <em rel="fa_88_8_3-3" data-sentence="66:473">نعومة</em> است، پس عبارت آیه کنایه است از بهجت و سروری که از باطن به ظاهر انسان سرایت می‌کند، و هر بیننده را از مسرت باطنی با خبر می‌سازد،       <code class="page" rel="20,458"/> هم چنان که در جای دیگر فرموده‌ <span class="aya" rel="83_24" data-words="1-5">تعرف فی وجوههم نضرة النعیم</span><span class="footnote" rel="1" title="خرمی برخورداری از نعمت از سر و رویشان پیداست سوره مطففین، آیه ۲۴">*</span>، و یا از <em rel="fa_88_8_3-3" data-sentence="529:52">نعمت</em> است که در این صورت ناعمه به معنای متنعمه خواهد بود.</span> </p> <p>بعضی<span class="footnote" rel="2" title="روح المعانی، ج ۳۰، ص ۱۱۴">*</span> گفته‌اند: اگر جمله مورد بحث را با حرف <em>واو</em> به جمله قبلی عطف نکرده، برای این بوده که به کمال بینونت و اختلاف بین حال دو فریق اشاره کند. </p> <p><code class="aya" rel="88_9"/> <span class="aya" rel="88_9" data-words="1-2">لسعیها راضیة</span> <span class="phrase">این <em>لام</em> را در اصطلاح، لام تقویت می‌گویند و مراد از <em rel="fa_88_9_1-1" data-sentence="60:40">سعی</em> تلاش و فعالیت دنیایی با اعمال صالح است.</span> </p> <p>و معنای آیه این است که: وجوهی که در آن روز ناعم است از کار خود راضی است، چون کارش همه اعمال صالح است، که به بهترین جزا پاداش داده شده است. </p> <h3> <span class="title" rel="88_1 88_2 88_3 88_4 88_5 88_6 88_7 88_8 88_9 88_10 88_11 88_12 88_13 88_14 88_15 88_16 88_17 88_18 88_19 88_20 88_21 88_22 88_23 88_24 88_25 88_26">وصف جنت عالیه‌ای که چهره‌های ناعمه در قیامت در آن جای دارند</span> </h3> <p> <code class="aya" rel="88_10"/> <span class="aya" rel="88_10" data-words="1-3">فی جنة عالیة</span>... <span class="aya" rel="88_16" data-words="1-3">و زرابی مبثوثة</span> مراد از <em>عالی بودن بهشت</em> ارتفاع درجات و شرافت و جلالت قدر و گوارایی عیش آن است، چون در بهشت حیاتی هست که دنبالش مماتی نیست، و لذتی است که آمیخته با الم و درد نیست، و سروری هست که مشوب با هیچ غم و اندوهی نیست، و اهل بهشت نه تنها هر چه دوست بدارند در دسترسشان هست، بلکه لذایذی هست که ما فوق خواست آنان است. </p> <p><code class="aya" rel="88_11"/> <span class="aya" rel="88_11" data-words="1-4">لا تسمع فیها لاغیة</span> -یعنی وجوه نامبرده و یا به عبارتی اهل بهشت، در بهشت حتی یک کلمه لاغیه-بیهوده و بی‌فایده- نمی‌شنوند. </p> <p><code class="aya" rel="88_12"/> <span class="aya" rel="88_12" data-words="1-3">فیها عین جاریة</span> -مراد از کلمه <em>عین</em> جنس چشمه است، نه اینکه بخواهد بفرماید در بهشت تنها یک چشمه هست، چون در جای دیگر صریحا فرموده در بهشت چشمه‌هایی هست، مانند <em>چشمه سلسبیل</em> و <em>چشمه شراب</em> و <em>چشمه طهور</em> و غیر آن. </p> <p><code class="aya" rel="88_13"/> <span class="aya" rel="88_13" data-words="1-3">فیها سرر مرفوعة</span> <span class="phrase">-کلمه <em rel="fa_88_13_2-2" data-sentence="6:118">سرر</em> جمع <em>سریر-تخت</em> است، و منظور از <em>مرفوع بودن تخت</em> ، مرفوع بودن مقام و منزلت کسی است که بر آن تکیه می‌زند.</span> </p> <p><code class="aya" rel="88_14"/> <span class="aya" rel="88_14" data-words="1-3">و أکواب موضوعة</span> <span class="phrase">-کلمه <em rel="fa_88_14_2-2" data-sentence="6:120">اکواب</em> جمع <em rel="fa_88_14_2-2" data-sentence="66:103">کوب</em> است، که به معنای آفتابه بدون خرطوم و دسته است (که در فارسی آن را تنگ می‌گویند) که در آن شراب می‌گیرند.</span> </p> <p><code class="aya" rel="88_15"/> <span class="aya" rel="88_15" data-words="1-3">و نمارق مصفوفة</span> <span class="phrase">-کلمه <em rel="fa_88_15_2-2" data-sentence="6:75">نمارق</em> جمع <em>نمرقه</em> است، که به معنای بالش و پشتی است، که بدان تکیه می‌دهند.</span> و مصفوفه بودن نمارق به این معنا است که این پشتی‌ها را در مجلس پشت سر هم بگذارند، همانطور که در مجالس فاخر دنیا چنین می‌کنند. </p> <p>     <code class="page" rel="20,459"/><code class="aya" rel="88_16"/> <span class="aya" rel="88_16" data-words="1-3">و زرابی مبثوثة</span> <span class="phrase">-کلمه <em rel="fa_88_16_2-2" data-sentence="6:187">زرابی</em> جمع <em rel="fa_88_16_2-2" data-sentence="66:168">زربیه</em> است که هم با فتحه اول و هم با ضمه و هم با کسره آن خوانده می‌شود، و زربیه به معنای بساط فاخر است، و منظور از مبثوثه آن مبسوطه بودن و گسترده شدن آن است، تا رویش بنشینند.</span> </p> <h3> <span class="title" rel="88_1 88_2 88_3 88_4 88_5 88_6 88_7 88_8 88_9 88_10 88_11 88_12 88_13 88_14 88_15 88_16 88_17 88_18 88_19 88_20 88_21 88_22 88_23 88_24 88_25 88_26">دعوت به نظر در مظاهر تدبیر الهی</span> </h3> <p> <code class="aya" rel="88_17"/> <span class="aya" rel="88_17" data-words="1-7">أ فلا ینظرون إلی الإبل کیف خلقت</span> بعد از آنکه اوصاف غاشیه و حال دو طایفه مؤمن و کافر را بیان نمود، دنبالش اشاره‌ای اجمالی کرد به تدبیر ربوبی که به خوبی دلالت بر ربوبیت خدای تعالی می‌کند، ربوبیتی که مقتضی وجوب عبادت است، و لازمه آن هم رسیدن به حساب اعمال و جزا دادن به مؤمن و کافر است، مؤمن را در برابر ایمانش، و کافر را در برابر کفرش، و ظرفی که این حساب و جزا در آن واقع می‌شود همان روز غاشیه است. </p> <p>در این آیه منکرین ربوبیت خدای تعالی را نخست دعوت می‌کند به اینکه در کیفیت خلقت شتر نظر و دقت کنند که چگونه خلق شده، و خدای تعالی آن را چگونه از زمینی مرده و فاقد حیات و بی شعور به این صورت عجیب در آورده، صورتی که نه تنها خودش عجیب است، بلکه اعضا و قوا و افعالش نیز عجیب است، و این هیکل درشت را مسخر انسانها کرده،  (یک کودک از انسانها افسارش را می‌کشد، و به هر جا بخواهد می‌برد)، و انسانها از سواری و بارکشی و گوشت و شیر و پوست و کرکش و حتی از بول و پشکلش استفاده می‌کنند، آیا هیچ انسان عاقلی به خود اجازه می‌دهد که احتمال معقول بدهد که شتر و این فوایدش به خودی خود پدید آمده باشد، و در خلقت او برای انسان هیچ غرضی در کار نبوده، و انسان هیچ مسئولیتی در برابر آن و سایر نعمت‌ها ندارد؟ و اگر در بین همه تدابیر الهی و نعمت‌هایش خصوص تدبیر در خلقت شتر را ذکر کرد، از این جهت است که سوره مورد بحث در مکه نازل شده و جزو اولین سوره‌هایی است که به گوش مردم عرب می‌خورد، و در مکه در آن ایام‌ داشتن شتر از ارکان اصلی زندگیشان بوده. </p> <p><code class="aya" rel="88_18"/> <span class="aya" rel="88_18" data-words="1-5">و إلی السماء کیف رفعت</span> و چرا به آسمان نمی‌نگرند که چگونه افراشته شده، و به قندیل‌های پر نور چون خورشید و ماه و ستارگان درخشنده آراسته گشته، و در زیر آن کره هوا قرار داده شده که مایه بقای هر جاندار است و بدون تنفس آن هوا زنده نمی‌ماند. </p> <p><code class="aya" rel="88_19"/> <span class="aya" rel="88_19" data-words="1-5">و إلی الجبال کیف نصبت</span> و چرا به کوه‌ها نمی‌اندیشند که چگونه ایستاده‌اند، و ریشه‌های آنها مانند میخ اجزای <code class="page" rel="20,460"/> زمین را بهم میخکوب کرده، و از مخازن آن چشمه‌ها و نهرها جاری می‌شود، و معادن را در سینه خود حفظ می‌کنند. </p> <p><code class="aya" rel="88_20"/> <span class="aya" rel="88_20" data-words="1-5">و إلی الأرض کیف سطحت</span> و چرا به وضع خلقت زمین فکر نمی‌کنند که چگونه گسترده شده، به طوری که شایسته سکنی برای بشر گشته و نقل و انتقال در آن آسان و انواع تصرفات صناعی که انسانها دارند در آن مسیر گشته است؟ پس تدابیر کلی همه‌اش بدون هیچ شکی مستند به خدای تعالی است، بنا بر این، او رب آسمان و زمین و موجودات بین آنها است، در نتیجه رب عالم انسانی هم او است که بر انسانها واجب است ربوبیتش را گردن نهند، و یگانه در ربوبیتش بدانند و تنها او را بپرستند، و چگونه واجب نباشد با اینکه در پیش رویشان عالم آخرت و غاشیه را دارند که به حسابشان رسیدگی شده، جزای نیک و بدشان را می‌بینند. </p> <p><code class="aya" rel="88_21"/> <span class="aya" rel="88_21" data-words="1-4">فذکر إنما أنت مذکر</span> این جمله به دلیل اینکه حرف <em>فاء</em> بر سر دارد تفریع بر مطالب گذشته و نتیجه گیری از آن است، و معنایش این است که وقتی معلوم شد خدای سبحان رب ایشان است و رب دیگری سوای او ندارند، و نیز معلوم شد که در پیش رو یوم الحساب و یوم الجزا را دارند که در آن روز مؤمن و کافرشان جزا داده می‌شوند، پس تو ای پیامبر ایشان را به این حقایق تذکر بده که‌ <span class="aya" rel="88_21" data-words="2-4">إنما أنت مذکر</span>، وظیفه تو-که پیامبر خدایی-تنها همین تذکر دادن است، به امید اینکه دعوتت را اجابت کنند و به طیب خاطر و بدون اکراه و اجبار ایمان آورند. </p> <p><code class="aya" rel="88_22"/> <span class="aya" rel="88_22" data-words="1-3">لست علیهم بمصیطر</span> <span class="phrase">کلمه <em rel="fa_88_22_3-3" data-sentence="5:166">مصیطر</em> در اصل <em>مسیطر</em> با سین بوده، که به معنای متسلط است، و جمله مورد بحث بیان و تفسیر جمله‌ <span class="aya" rel="88_21" data-words="2-4">إنما أنت مذکر</span> است.</span> </p> <h3> <span class="title" rel="88_21 88_23">توضیحی راجع به استثناء <span class="aya" rel="88_23" data-words="1-5">إلا من تولی و کفر</span> از <span class="aya" rel="88_21" data-words="1-4">فذکر إنما أنت مذکر</span> </span> </h3> <p> <code class="aya" rel="88_23"/> <span class="aya" rel="88_23" data-words="1-5">إلا من تولی و کفر</span> این جمله استثنایی است از مفعول جمله <em>فذکر</em> که در کلام نیامده بود، و تقدیر کلام چنین است: فذکر الناس انما انت مذکر و لست علیهم بمصیطر الا من تولی منهم عن التذکرة و کفر-مردم را تذکر بده که وظیفه تو تنها تذکر دادن است، تو دست زور به ایشان نداری مگر افرادی از ایشان که از تذکر و پندگیری روی گردانند و کفر می‌ورزند ، چون تذکر دادن آن جناب به افراد آن چنانی لغو و بی فایده است و معلوم است که تولی و اعراض و کفر، همواره بعد از تذکر رخ می‌دهند، پس آنچه با این استثناء نفی شد تذکر مکرر است، گویا فرموده: تو به ایشان تذکر بده و تذکر خود را پی بگیر و آن را قطع مکن، مگر از کسی که<code class="page" rel="20,461"/> یک بار و دو بار تذکرش دادی و او روی گردانید و کفر ورزید که در این صورت دیگر لازم نیست به تذکر خود ادامه دهی، بلکه باید از او اعراض کنی، تا خدای تعالی به عذاب بزرگتر معذبش سازد. </p> <p>پس جمله‌ <span class="aya" rel="88_21" data-words="1-1">فذکر</span>... <span class="aya" rel="88_23-24" data-words="1-9">إلا من تولی و کفر، فیعذبه الله العذاب الأکبر</span> در معنای آیه زیر است که می‌فرماید: <span class="aya" rel="87_9" data-words="1-4">فذکر إن نفعت الذکری</span>... <span class="aya" rel="87_11-12" data-words="1-7">و یتجنبها الأشقی، الذی یصلی النار الکبری</span><span class="footnote" rel="1" title="سوره اعلی، آیه ۹-۱۲">*</span> که رجمه و بیانش گذشت. </p> <p>بعضی<span class="footnote" rel="2" title="ثواب الاعمال، ص ۲۴۷، ح ۳">*</span> از مفسرین درباره این استثناء گفته‌اند: استثناء منقطع و به معنای لیکن است، و معنای آیه این است که تو بر آنان دست زور نداری، و لیکن هر کس که از دعوت تو اعراض کند و کفر بورزد خدای تعالی به عذاب اکبر گرفتارش می‌کند، ولی آنچه به نظر ما رسید، بهتر و به ذهن نزدیک‌تر است. </p> <p>بعضی<span class="footnote" rel="3" title="نهج البلاغه صبحی صالح، ص ۵۲۸، خطبه ۳۰۰">*</span> دیگر گفته‌اند: استثناء متصل است، و مستثنی منه آن کلمه <em>علیهم</em> است، و معنایش این است که تو دست زوری به مردم نداری، مگر به کسی که از تذکر روی‌گردان شود و کفر بورزد که خدای تعالی به زودی تو را بر او مسلط نموده، دستور می‌دهد تا با او جهاد و قتال کنی، و در آخر به قتلش برسانی. </p> <p><code class="aya" rel="88_24"/> <span class="aya" rel="88_24" data-words="1-4">فیعذبه الله العذاب الأکبر</span> منظور از عذاب اکبر عذاب جهنم است، پس آیه شریفه همانطور که گفتیم محاذی آیه سوره اعلی است که می‌فرمود: <span class="aya" rel="87_12" data-words="1-4">الذی یصلی النار الکبری</span>. </p> <p><code class="aya" rel="88_25"/> <span class="aya" rel="88_25" data-words="1-3">إن إلینا إیابهم</span> <span class="phrase">مصدر <em rel="fa_88_25_3-3" data-sentence="5:349">ایاب</em> به معنای بازگشتن است، و کلمه <em rel="fa_88_25_2-2" data-sentence="89:305">الینا</em> خبر مقدم برای کلمه <em>ان</em>  است، و اگر جلوتر ذکر شده برای تاکید و نیز برای رعایت فواصل آیات بوده نه اینکه بخواهد انحصار را برساند، چون هیچ کس نگفته که مردم بعد از مرگ بغیر خدای سبحان بر می‌گردند، تا آیه شریفه بفرماید: تنها برگشتشان به سوی ما است، و این جمله در مقام بیان علت عذاب اکبر در آیه قبل است.</span> </p> <p><code class="aya" rel="88_26"/> <span class="aya" rel="88_26" data-words="1-4">ثم إن علینا حسابهم</span> گفتار در باره این آیه همان گفتاری است که در آیه قبل داشتیم. </p> <h3>بحث روایتی‌ <span class="title" rel="88_3 88_21"> (روایاتی در ذیل آیات‌ <span class="aya" rel="88_3" data-words="1-2">عاملة ناصبة</span> <span class="aya" rel="88_21" data-words="1-4">فذکر إنما أنت مذکر</span> و در باره حساب اعمال) </span> </h3> <p> در مجمع البیان آمده که ابو عبد اللَّه امام صادق (ع) فرمود: هر مسلمان ناصبی که با علی (ع) و دودمانش دشمنی می‌ورزد، هر چند اهل عبادت و ریاضت باشد، سرانجامش به این آیه است که می‌فرماید: <span class="aya" rel="88_3-4" data-words="1-5">عاملة ناصبة، تصلی نارا حامیة</span><span class="footnote" rel="1" title="مجمع البیان، ج ۱۰، ص ۴۷۹">*</span>. </p> <p>مؤلف: این روایت را صاحب کتاب ثواب الاعمال هم با ذکر سند نقل کرده، به این عبارت که هر ناصبی هر چند اهل عبادت و ریاضت باشد سرانجام به این عاقبت می‌رسد که آیه‌ <span class="aya" rel="88_3-4" data-words="1-5">عاملة ناصبة، تصلی نارا حامیة</span> بیانگر آن است<span class="footnote" rel="2" title="تفسیر قمی، ج ۲، ص ۴۱۹">*</span>. </p> <p>و <span class="phrase">در همان کتاب از ابن عباس روایت کرده که گفت: رسول خدا (ص) فرمود: <em rel="fa_88_6_6-6" data-sentence="64:214">ضریع</em> چیزی است که در آتش دوزخ شبیه بخار که از صمغ صبر تلخ‌تر، و از جیفه متعفن بدبوتر، و از آتش سوزنده‌تر است، و نام ضریع را خدای تعالی بر آن نهاده<span class="footnote" rel="3" title="مجمع البیان، ج ۱۰، ص ۴۷۹">*</span>.</span> </p> <p>و در تفسیر قمی در ذیل آیه‌ <span class="aya" rel="88_11" data-words="1-4">لا تسمع فیها لاغیة</span> آمده که امام فرمود: لاغیه به معنای شوخی و دروغ است. و در معنای جمله‌ <span class="aya" rel="88_22" data-words="1-3">لست علیهم بمصیطر</span> فرمود یعنی تو نه حافظ ایشانی، و نه نویسنده اعمالشان<span class="footnote" rel="4" title="نور الثقلین، ج ۵، ص ۵۷۰ به نقل از تفسیر قمی">*</span>. </p> <p>و در الدر المنثور است که ابن ابی شیبه، احمد، عبد بن حمید، مسلم، ترمذی، نسایی، ابن ماجه، ابن جریر، حاکم، ابن مردویه، و بیهقی در کتاب الاسماء و الصفات از جابر روایت کرده‌اند که گفت: رسول خدا (ص) فرمود: من مامور شدم به اینکه با مردم جنگ کنم تا بگویند لا اله الا اللَّه ، همین که این کلمه را گفتند از ناحیه من اموال و خونهایشان محفوظ و محترم خواهد بود، و من جز به حق نه مالی از ایشان می‌ستانم و نه خونی می‌ریزم، حال چه اینکه گفتن این کلمه توأم با اعتقاد درونی باشد، و چه صرف لقلقه زبان، حساب این معنا با خداست، آن گاه این آیه را قرائت کردند: <span class="aya" rel="88_21-22" data-words="1-7">فذکر إنما أنت مذکر، لست علیهم بمصیطر</span><span class="footnote" rel="5" title="الدر المنثور، ج ۶، ص ۳۴۳">*</span>. </p> <p>           <code class="page" rel="20,463"/> مؤلف: این روایت دلالتی بر این معنا ندارد که استثناء در جمله‌ <span class="aya" rel="88_23" data-words="1-5">إلا من تولی و کفر</span> از ضمیر در <em>علیهم</em> است<span class="footnote" rel="1" title="چون بنا به نظریه ما نیز این روایت درست است، ما گفتیم آیه شریفه متعرض تذکرهای پی در پی است، که در مورد کفار معاند لغو و در مورد سایرین واجب و وظیفه مقام رسالت است، و روایت متعرض مساله دیگری است، و آن این است که من مامورم با کفار بجنگم و بجنگم تا زمانی که به کلمه  لا اله الا اللَّه اقرار کنند هر چند زبانی، &lt;em&gt;مترجم&lt;/em&gt; ">*</span>. </p> <p>و نیز در همان کتاب یعنی تفسیر قمی در روایت ابی الجارود از امام ابی جعفر  (ع) در ذیل آیه‌ <span class="aya" rel="88_23" data-words="1-5">إلا من تولی و کفر</span> آمده که منظور کسی است که از تذکر تو متعظ نشود و تو را تصدیق نکند، و ربوبیت مرا انکار کند و نعمت مرا کفران نماید، <span class="aya" rel="88_24" data-words="1-4">فیعذبه الله العذاب الأکبر</span> منظور عذاب غلیظ و شدید و دائمی است <span class="aya" rel="88_25" data-words="1-3">إن إلینا إیابهم</span> یعنی بازگشتشان به سوی ما است، <span class="aya" rel="88_26" data-words="1-4">ثم إن علینا حسابهم</span>، یعنی جزایشان با ما است<span class="footnote" rel="2" title="روح المعانی، ج ۳۰، ص ۱۱۷">*</span>. </p> <p>و در نهج البلاغه آمده که شخصی از امیر المؤمنین (صلوات اللَّه علیه) پرسید: چگونه خدای عز و جل به حساب اعمال خلائق با آن کثرت که در آنهاست می‌رسد؟ فرمود: به همان جوری که رزقشان را می‌دهد، و با آن کثرتی که در عدد آنها است رزق هیچ جنبنده‌ای را فراموش نمی‌کند. شخصی پرسید چطور به حساب آنان می‌رسد، با اینکه خلائق او را نمی‌بینند؟ فرمود همانطور که روزیشان می‌دهد، با اینکه خلائق او را نمی‌بینند<span class="footnote" rel="3" title="روح المعانی، ج ۳۰، ص ۱۱۷">*</span>. </p> <p>و نیز در همان کتاب است که امام صادق (ع) فرمود: حساب هر امتی را امام زمانش می‌رسد و امامان، دوست‌داران خود و اعدایشان را به سیمایشان می‌شناسند، و این کلام خداست که می‌فرماید: <span class="aya" rel="7_46" data-words="4-10">و علی الأعراف رجال یعرفون کلا بسیماهم</span> -بر اعراف مردانی هستند که هر کسی را به سیمایش می‌شناسند...<span class="footnote" rel="4" title="مجمع البیان، ج ۱۰، ص ۴۷۹">*</span>  مؤلف: در سابق یعنی در تفسیر همین آیه از سوره اعراف توضیح معنای این حدیث گذشت، و این معنا در کتاب بصائر الدرجات<span class="footnote" rel="5" title="نور الثقلین، ج ۵، ص ۵۶۹ به نقل از بصائر الدرجات">*</span> نیز از امام صادق و با سند نقل شده و کافی<span class="footnote" rel="6" title="نور الثقلین، ج ۵، ص ۵۶۸ به نقل از کافی">*</span> آن را از امام باقر و امام کاظم (علیهما السلام) و فقیه<span class="footnote" rel="7" title="من لا یحضره الفقیه، ج ۲، ص ۳۷۲">*</span> آن را از امام هادی (ع) در ضمن زیارت جامعه روایت کرده. </p> 
