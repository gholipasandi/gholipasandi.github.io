<h2 class="sura">سوره فلق مکی است و پنج آیه دارد </h2><h3 class="ayas">سوره الفلق آیه‌های ۱ تا ۵</h3><code class="section" rel="113_1-5"/><h3>ترجمه آیات</h3> <p> <span class="trans" rel="113_0">به نام اللَّه که بخشنده به همه و مهربان به خواص از بندگان است.  </span><span class="trans" rel="113_1">بگو پناه می‌برم به پروردگار صبحدم.  «۱» </span><span class="trans" rel="113_2">از شر هر چه که او خلق کرده و دارای شر است.  «۲» </span><span class="trans" rel="113_3">و از شر شب وقتی که با ظلمتش فرا می‌رسد.  «۳» </span><span class="trans" rel="113_4">و از شر زنان جادوگر که به گره‌ها می‌دمند و افسون می‌کنند.  «۴» </span><span class="trans" rel="113_5">و از شر حسودی که بخواهد زهر حسد خود را بریزد (و علیه من دست بکار توطئه شود).  «۵» </span></p>       <h3>بیان آیات</h3> <p> در این سوره به رسول گرامی خود دستور می‌دهد که از هر شر و از خصوص بعضی شرور به او پناه ببرد، و این سوره به طوری که از روایات وارده در شان نزولش بر می‌آید در مدینه نازل شده است<span class="footnote" rel="1" title="و اگر در آغاز گفته شد در مکه نازل شده به تبعیت قرآنهای موجود بود &lt;em&gt;مترجم&lt;/em&gt; ">*</span>. </p> <h3> <span class="title" rel="113_1 113_2"><span class="phrase">معنای <em rel="fa_113_1_4-4" data-sentence="6:149">فلق</em> در <span class="aya" rel="113_1" data-words="1-4">قل أعوذ برب الفلق</span> و مفاد <span class="aya" rel="113_2" data-words="1-4">من شر ما خلق</span></span> </span> </h3> <p> <span class="aya" rel="113_1" data-words="1-4">قل أعوذ برب الفلق</span> <span class="phrase">مصدر <em>عوذ</em> که کلمه <em rel="fa_113_1_2-2" data-sentence="26:523">اعوذ</em> متکلم وحده از مضارع آن است، به معنای حفظ کردن خویش و پرهیز دادن از شر از راه پناه بردن به کسی است که می‌تواند آن شر را دفع کند، و کلمه <em rel="fa_113_1_4-4" data-sentence="217:375">فلق</em> -به فتحه اول و سکون دوم-به معنای شکافتن و جدا کردن است، و این کلمه در صورتی که با دو فتحه باشد صفت مشبهه‌ای به معنای مفعول خواهد بود، نظیر <em>قصص</em> به دو فتحه (چون قصص به کسره اول و فتحه دوم جمع قصه است)، که به معنای مقصوص یعنی حکایت شده، و یا نقل شده است، و غالبا این کلمه بر هنگام صبح اطلاق می‌شود، و فلق یعنی آن لحظه‌ای که نور گریبان ظلمت را می‌شکافد و سر بر می‌آورد.</span> </p> <p>و بنا بر این، معنای آیه چنین می‌شود: بگو من پناه می‌برم به پروردگار صبح، پروردگاری که آن را فلق می‌کند و می‌شکافد، و مناسب این تعبیر با مساله پناه بردن از شر، که خود ساتر خیر و مانع آن است، بر کسی پوشیده نیست. </p> <p>ولی <span class="phrase">بعضی<span class="footnote" rel="1" title="تفسیر فخر رازی، ج ۳۲، ص ۱۹۲">*</span> از مفسرین گفته‌اند: مراد از کلمه <em rel="fa_113_1_4-4" data-sentence="113:174">فلق</em> هر چیزی است که از کتم عدم به وسیله خلقت سر بر آورد، برای اینکه خلقت و ایجاد در حقیقت شکافتن عدم، و بیرون آوردن موجود به عالم وجود است، در نتیجه رب فلق مساوی با رب مخلوق است.</span> </p> <p><span class="phrase">بعضی<span class="footnote" rel="2" title="از هاروت و ماروت آن سحری را می‌آموختند که به وسیله آن بین شوهر و همسرش جدایی بیندازند، ولی آنها نمی‌توانند به احدی آسیب برسانند مگر به اذن خدا سوره بقره، آیه ۱۰۲">*</span> دیگر گفته‌اند: کلمه <em rel="fa_113_1_4-4" data-sentence="234:22">فلق</em> نام چاهی است در جهنم.</span> </p> <p>مؤید این قول بعضی<span class="footnote" rel="3" title="مجمع البیان، ج ۱۰، ص ۵۶۹">*</span> از روایاتی است که در تفسیر این سوره وارد شده. </p> <p><code class="aya" rel="113_2"/> <span class="aya" rel="113_2" data-words="1-4">من شر ما خلق</span> <span class="phrase">یعنی از شر هر مخلوقی، چه انسان و چه جن و چه حیوانات و چه هر مخلوق دیگری که شری همراه خود دارد، پس، از عبارت <em rel="fa_113_2_3-4" data-sentence="108:114">ما خلق</em> نباید توهم کرد که تمامی مخلوقات شرند و یا شری با خود دارند، زیرا مطلق آمدن این عبارت دلیل بر استغراق و کلیت نیست.</span> </p> <p><code class="aya" rel="113_3"/> <span class="aya" rel="113_3" data-words="1-6">و من شر غاسق إذا وقب</span> <span class="phrase">در صحاح می‌گوید: کلمه <em rel="fa_113_3_4-4" data-sentence="22:256">غسق</em> به معنای اولین مرحله از ظلمت شب است، وقتی گفته می‌شود <em>قد غسق اللیل</em> معنایش این است که تاریکی شب فرا رسید، و غاسق شب، آن ساعتی است که شفق سمت مغرب ناپدید شود<span class="footnote" rel="4" title="صحاح اللغة، ماده &lt;em&gt;غسق&lt;/em&gt; ">*</span>.</span> </p> <p>و <span class="phrase">کلمه <em rel="fa_113_3_6-6" data-sentence="5:58">وقوب</em> که مصدر فعل ماضی <em rel="fa_113_3_6-6" data-sentence="76:28">وقب</em> است، به معنای داخل شدن است.</span> </p> <p>       <code class="page" rel="20,681"/> در نتیجه معنای آیه این می‌شود: و از شر شب وقتی که با ظلمتش داخل می‌شود. و اگر در آیه شریفه شر را به شب نسبت داده، به خاطر این بوده که شب با تاریکیش شریر را در رساندن شر کمک می‌کند، و به همین جهت می‌بینیم شروری که در شب واقع می‌شود بیشتر از شرور واقع در روز است. علاوه بر این، انسان که مورد حمله شرور است، در شب ناتوان‌تر از روز است. </p> <p>ولی <span class="phrase">بعضی<span class="footnote" rel="1" title="مجمع البیان، ج ۱۰، ص ۵۶۹">*</span> گفته‌اند: مراد از کلمه <em rel="fa_113_3_4-4" data-sentence="100:75">غاسق</em> خصوص شب نیست، بلکه هر شری است که به آدمی هجوم بیاورد، هر چه می‌خواهد باشد.</span> </p> <h3> <span class="title" rel="113_3 113_1 113_2 113_4 113_5">ذکر خصوص شر شبانگاه، شر ساحران و شر حاسد بعد از ذکر <em>من شر ما خلق</em> از باب اهتمام به این سه شرط است</span> </h3> <p> <span class="phrase">در آیه اول مطلق شر را ذکر کرد، و در آیه دوم خصوص <em rel="fa_113_3_3-4" data-sentence="49:186">شر غاسق</em> را یاد آور شد، و این خود از باب ذکر خاص بعد از عام است، تا اهتمام بیشتر نسبت به خاص را برساند، و در این سوره بعد از ذکر شر عام، به خصوص سه شر اهتمام شده است: یکی شر شب وقتی داخل می‌شود.</span> و دوم شر ساحران. و سوم شر حاسد، که مشغول توطئه می‌گردد. و اهتمام بیشتر نسبت به این سه نوع شر بخاطر این است که انسان از این سه شر غافل است، یعنی این سه نوع شر در حال غفلت آدمی حمله می‌آورند. </p> <p><code class="aya" rel="113_4"/> <span class="aya" rel="113_4" data-words="1-6">و من شر النفاثات فی العقد</span> یعنی و از شر زنان جادوگر ساحر، که در عقده‌ها و گره‌ها علیه مسحور می‌دمند، و به این وسیله مسحور را جادو می‌کنند. و اگر از میان جادوگران، خصوص زنان را نام برد، برای این بود که سحر و جادوگری در بین زنان بیشتر است تا مردان، و از این آیه استفاده می‌شود که قرآن کریم تاثیر سحر را فی الجمله تصدیق دارد، و نظیر این آیه در تصدیق سحر آیه زیر است که در داستان هاروت و ماروت می‌فرماید: <span class="aya" rel="2_102" data-words="41-59">فیتعلمون منهما ما یفرقون به بین المرء و زوجه و ما هم بضارین به من أحد إلا بإذن الله</span><span class="footnote" rel="2" title="الدر المنثور، ج ۶، ص ۴۱۷">*</span>، و نیز نظیر آن، آیه‌ای است که سخن از ساحران فرعون دارد. </p> <p>ولی <span class="phrase">بعضی<span class="footnote" rel="3" title="نور الثقلین، ج ۵، ص ۷۱۸ به نقل از طب الأئمه">*</span> از مفسرین گفته‌اند: آیه مورد بحث نظری به سحر ندارد، بلکه مرادش از دمندگان در گره‌ها، آن زنانی است که با تسویلات خود تصمیم‌های شوهران را از ایشان می‌گیرند و رأی شوهران را متمایل به آن جانبی می‌کنند که خودشان صلاح می‌دانند و دوست       <code class="page" rel="20,682"/> دارند، پس مراد از کلمه <em rel="fa_113_4_6-6" data-sentence="393:90">عقد</em> -که جمع عقده است-رأی، و مراد از <em>نفث در عقد</em> به طور کنایه سست کردن تصمیم شوهر است.</span> ولی این معنایی به دور از ذهن است. </p> <p><code class="aya" rel="113_5"/> <span class="aya" rel="113_5" data-words="1-6">و من شر حاسد إذا حسد</span> یعنی از شر حسود وقتی که مبتلا به حسد گشته و مشغول اعمال حسد درونی خود شود و علیه محسود دست بکار گردد. </p> <p>بعضی<span class="footnote" rel="1" title="مجمع البیان، ج ۱۰، ص ۵۶۹">*</span> از مفسرین گفته‌اند: این آیه شامل چشم زدن اشخاص شور چشم نیز می‌شود، چون چشم زدن هم ناشی از نوعی حسد درونی می‌گردد، شخص حسود وقتی چیزی را ببیند که در نظرش بسیار شگفت‌آور و بسیار زیبا باشد حسدش تحریک شده، با همان نگاه، زهر خود را می‌ریزد. </p> <h3>بحث روایتی‌ <span class="title" rel="113_1 113_2 113_3 113_4 113_5">چند روایت حاکی از نزول <em>معوذتین</em> بعد از بیمار شدن پیامبر (صلی اللَّه علیه و آله و سلم) بر اثر سحر یک یهودی</span> </h3> <p> در الدر المنثور است که عبد بن حمید، از زید بن اسلم روایت کرده که گفت: مردی یهودی رسول خدا (ص) را جادو کرد، و در نتیجه آن حضرت بیمار شد، جبرئیل بر او نازل گشته دو سوره معوذتین را آورد و گفت: مردی یهودی تو را سحر کرده و سحر مذکور در فلان چاه است، رسول خدا (ص) علی (ع) را فرستاد آن سحر را آوردند، دستور داد گره‌های آن را باز نموده، برای هر گره یک آیه بخواند، علی  (ع) هر گرهی را باز می‌کرد یک آیه را می‌خواند، به محضی که گره‌ها باز و این دو سوره تمام شد، رسول خدا (ص) برخاست، گویا پای‌بندی از پایش باز شده باشد<span class="footnote" rel="2" title="ستمگران گفتند شما پیروی نمی‌کنید مگر مردی سحر شده را، ببین چگونه مثلها برایت می‌زنند، و در نتیجه گمراه گشته راه به جایی نمی‌برند سوره فرقان، آیه ۸ و ۹">*</span>. </p> <p>مؤلف: و از کتاب <em>طب الأئمه</em> نقل شده که به سند خود از محمد بن سنان از مفضل از امام صادق (ع) نظیر این معنا را روایت کرده<span class="footnote" rel="3" title="مجمع البیان، ج ۱۰، ص ۵۶۹">*</span>. و در این معنا روایات بسیاری از طرق اهل سنت با مختصر اختلافی وارد شده، و در بسیاری از آنها آمده که زبیر و عمار را هم با علی (ع) فرستاد<span class="footnote" rel="4" title="روح المعانی، ج ۳۰، ص ۲۸۳">*</span>، و در آن کتاب روایاتی دیگر نیز از طرق ائمه اهل         <code class="page" rel="20,683"/> بیت (ع) نقل شده<span class="footnote" rel="1" title="نور الثقلین، ج ۵، ص ۷۱۸ به نقل از طب الأئمه">*</span>. </p> <p>و به این دسته روایات اشکالی کرده‌اند، و آن این است که این روایات با مصونیت رسول خدا (ص) از تاثیر سحر نمی‌سازد، و چگونه سحر ساحران در آن جناب مؤثر می‌شده با اینکه قرآن کریم مسحور شدن آن جناب را انکار نموده، فرموده: <span class="aya" rel="25_8-9" data-words="11-27">و قال الظالمون إن تتبعون إلا رجلا مسحورا، انظر کیف ضربوا لک الأمثال فضلوا فلا یستطیعون سبیلا</span><span class="footnote" rel="2" title="تفسیر قمی، ج ۲، ص ۴۵۰">*</span>. </p> <p>لیکن این اشکال وارد نیست، برای اینکه منظور مشرکین از اینکه آن جناب را مسحور بخوانند، این بوده که آن جناب بی عقل و دیوانه است، آیه شریفه هم این معنا را رد می‌کند، و اما تاثیر سحر در اینکه مرضی در بدن آن جناب پدید آید، و یا اثر دیگری نظیر آن را داشته باشد، هیچ دلیلی بر مصونیت آن جناب از چنین تاثیری در دست نیست. </p> <p>و در مجمع البیان است که: از رسول خدا (ص) روایت شده که بسیار می‌شد رسول خدا (ص) حسن و حسین را با این دو سوره تعویذ می‌کرد<span class="footnote" rel="3" title="روح المعانی، ج ۳۰، ص ۲۸۰">*</span>. </p> <p>و نیز در همان کتاب از عقبة بن عامر روایت شده که گفت: رسول خدا (ص) فرمود: آیاتی بر من نازل شده که نظیرش نازل نشده، و آن دو سوره‌ <span class="aya" rel="113_1" data-words="1-2">قل أعوذ</span> است، این حدیث را در صحیح آورده<span class="footnote" rel="4" title="مجمع البیان، ج ۱۰، ص ۵۶۷">*</span>. </p> <p>مؤلف: در الدر المنثور این حدیث را به ترمذی و نسایی و غیر آن دو نیز نسبت داده، و نیز روایتی در این معنا از کتاب <em>أوسط</em> طبرانی از ابن مسعود نقل کرده<span class="footnote" rel="5" title="الدر المنثور، ج ۶، ص ۴۱۶">*</span>. </p> <p>و بعید نیست که مراد آن جناب از نازل نشدن مثل این دو سوره این باشد که تنها این دو سوره در مورد عوذه و حرز نازل شده، و هیچ سوره‌ای دیگر این خاصیت را ندارد. </p> <h3> <span class="title" rel="113_1 113_2 113_3 113_4 113_5">نظر ابن مسعود دائر بر اینکه <em>معوذتین</em> جزء قرآن نیست، رد این نظر و بیان اینکه تواتر قطعی بر اینکه این دو سوره جزء قرآنند وجود دارد</span> </h3> <p> و در الدر المنثور است که احمد، بزار، طبرانی، و ابن مردویه از طرق صحیح از ابن عباس و ابن مسعود روایت کرده‌اند که ابن مسعود دو سوره‌ <span class="aya" rel="113_1" data-words="1-2">قل أعوذ</span> را از قرآن‌ها پاک           <code class="page" rel="20,684"/> می‌کرد و می‌تراشید، و می‌گفت: قرآن را به چیزی که جز و قرآن نیست مخلوط مکنید، این دو سوره جز و قرآن نیست، بلکه تنها به این منظور نازل شد که رسول خدا (ص) خود را به آن دو حرز کند. و ابن مسعود هیچ وقت این دو سوره را به عنوان قرآن نمی‌خواند. </p> <p>مؤلف: سیوطی بعد از نقل این حدیث می‌گوید: بزار گفته احدی از صحابه ابن مسعود را در این سخن پیروی نکردند، و چگونه می‌توانستند پیروی کنند، با اینکه به طرق صحیح از رسول خدا (ص) نقل شده که در نماز این دو سوره را می‌خواند، و علاوه بر این در قرآن کریم ثبت شده است<span class="footnote" rel="1" title="الدر المنثور، ج ۶، ص ۴۱۶">*</span>. </p> <p>و در تفسیر قمی به سند خود از ابو بکر حضرمی روایت کرده که گفت: خدمت ابی جعفر (ع) عرضه داشتم: ابن مسعود چرا دو سوره‌ <span class="aya" rel="113_1" data-words="1-2">قل أعوذ</span> را از قرآن پاک می‌کرده؟ فرمود: پدرم در این باره می‌فرمود: این کار را به رأی خود می‌کرده و گر نه آن دو از قرآن است<span class="footnote" rel="2" title="روح المعانی، ج ۳۰، ص ۲۸۰">*</span>. </p> <p>مؤلف: و در این معنا روایات بسیاری از طرق شیعه و سنی رسیده، علاوه بر این، جزو بودن این دو سوره برای قرآن، مورد تواتر قطعی تمامی کسانی است که متدین به دین اسلامند، و لذا می‌بینیم در پاسخ بعضی از منکرین اعجاز قرآن که گفته‌اند: اگر قرآن معجزه بود نباید در جزئیت این دو سوره برای قرآن اختلاف شود، گفته‌اند تواتر قطعی هست بر اینکه این دو سوره جزو قرآن است، و این تواتر کافی است در اینکه به اختلاف مذکور اعتنایی نشود، علاوه بر این آنها هم که گفته‌اند: این دو سوره جزو قرآن نیست، نگفته‌اند که ساخته خود رسول خدا  (ص) است، و از ناحیه خدای تعالی نازل نشده، و نیز نگفته‌اند که مشتمل بر اعجاز در بلاغت نیست، بلکه تنها گفته‌اند جزو قرآن نیست، که آن هم گفتیم قابل اعتناء نیست، چون تواتر علیه آن قائم است. </p> <h3> <span class="title" rel="113_1"><span class="phrase">چند روایت در باره مراد از <em rel="fa_113_1_4-4" data-sentence="26:19">فلق</em> و در باره آثار حسد</span></span> </h3> <p> و <span class="phrase">در الدر المنثور است که ابن جریر، از ابو هریره از رسول خدا (ص) روایت کرده که فرمود: <em rel="fa_113_1_4-4" data-sentence="83:104">فلق</em> نام چاهی رو پوشیده است در جهنم<span class="footnote" rel="3" title="الدر المنثور، ج ۶، ص ۴۱۸">*</span>.</span> </p> <p>مؤلف: در معنای این روایت روایات بسیاری دیگر هست که در بعضی از آنها آمده: فلق نام دری است در جهنم که وقتی باز شود جهنم افروخته گردد، این روایت را عقبة بن عامر نقل کرده<span class="footnote" rel="4" title="تفسیر قمی، ج ۲، ص ۴۴۹">*</span>. و در بعضی از آنها آمده چاهی است در دوزخ که وقتی بخواهند دوزخ را شعله‌ور       <code class="page" rel="20,685"/> سازند از آنجا شعله‌ور می‌کنند، ناقل این روایت عمرو بن عنبسه است<span class="footnote" rel="1" title="الدر المنثور، ج ۶، ص ۴۱۸">*</span>. و از این قبیل روایاتی دیگر. </p> <p>و در مجمع البیان می‌گوید بعضی‌ها گفته‌اند: فلق چاهی در جهنم است که اهل جهنم از شدت حرارت آن به دنبال پناهگاهی می‌گردند، ناقل این حدیث سدی است<span class="footnote" rel="2" title="مجمع البیان، ج ۱۰، ص ۵۶۸">*</span>. و ابو حمزه ثمالی<span class="footnote" rel="3" title="مجمع البیان، ج ۱۰، ص ۵۶۸">*</span> و علی بن ابراهیم<span class="footnote" rel="4" title="الدر المنثور، ج ۶، ص ۴۱۸">*</span> هم آن را در تفسیر خود آورده‌اند. </p> <p>و در تفسیر قمی از پدرش از نوفلی از سکونی از امام صادق (ع) روایت آورده که فرموده: رسول خدا (ص) فرمود: فقر با کفر فاصله چندانی ندارد، و حسد آن قدر مؤثر است که گویی می‌خواهد از قضا و قدر الهی هم جلو بزند<span class="footnote" rel="5" title="این حدیث در تفسیر قمی وجود ندارد و در اصول کافی (ج ۲، ص ۲۳۳، باب الحسد) آن را از علی بن ابراهیم نقل می‌کند و گویا در اینجا اشتباهی در ذکر نام علی بن ابراهیم و تفسیرش رخ داده">*</span>. </p> <p>مؤلف: این روایت به همین عبارت از انس از رسول خدا (ص) نقل شده<span class="footnote" rel="6" title="الدر المنثور، ج ۶، ص ۴۲۰">*</span>. </p> <p>و در کتاب عیون به سند خود از ملطی از حضرت رضا از پدر بزرگوارش، و آن جناب از آبای گرامش از رسول خدا (ص) روایت کرده‌اند که فرمود: نزدیک است که حسد از قضا و قدر الهی سبقت بگیرد<span class="footnote" rel="7" title="عیون اخبار الرضا، جزء ۲، ص ۱۳۰، ح ۱۶، ط نجف">*</span>.  (این تعبیر کنایه است از شدت تاثیر حسد، نه اینکه می‌تواند سبقت بگیرد، چون تاثیر حسد هم خود از قضاء و قدر الهی است). </p> <p>و در الدر المنثور است که: ابن ابی شیبه از انس روایت کرده که گفت: رسول خدا  (ص) فرمود: حسد حسنات آدمی را می‌خورد، آن چنان که آتش هیزم را<span class="footnote" rel="8" title="الدر المنثور، ج ۶، ص ۴۲۰">*</span>.  (لطفی که در این تشبیه بکار رفته از نظر خواننده مخفی نماند). </p> 
