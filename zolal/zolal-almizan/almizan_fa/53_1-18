<h2 class="sura">سوره نجم مکی است و شصت و دو آیه دارد </h2><h3 class="ayas">سوره النجم آیه‌های ۱ تا ۱۸</h3><code class="section" rel="53_1-18"/><h3>ترجمه آیات</h3> <p> <span class="trans" rel="53_0">به نام خدای رحمان و رحیم.  </span><span class="trans" rel="53_1">سوگند به اجرام آسمانی هنگامی که غروب می‌کنند.  «۱» </span><span class="trans" rel="53_2">که هرگز همنشین و دوست شما (محمد) نه عمدا از صراط مستقیم منحرف شده، و نه به خطا.  «۲» </span><span class="trans" rel="53_3">و هرگز از روی هوی و هوس سخن نمی‌گوید.  «۳» </span><span class="trans" rel="53_4">آنچه می‌گوید به جز وحیی که به وی می‌شود نمی‌باشد.  «۴» </span><span class="trans" rel="53_5">اسراری است که جبرئیل شدید القوی به وی آموخته است.  «۵» </span><span class="trans" rel="53_6">کسی که به خاطر رأی و عقل کاملش بر چنین مقامی رسیده.  «۶» </span><span class="trans" rel="53_7">و در بلندترین افق جای گرفته.  «۷» </span><span class="trans" rel="53_8">و در عین بلندی رتبه‌اش به خدا نزدیک و نزدیک‌تر شده. <code class="page" rel="19,40"/> «۸» </span><span class="trans" rel="53_9"> او رسول را آن قدر بالا برد که بیش از دو کمان و یا کمتر فاصله نماند.  «۹» </span><span class="trans" rel="53_10">در آنجا بود که جبرئیل به بنده خدا وحی کرد آنچه را که کرد.  «۱۰» </span><span class="trans" rel="53_11">قلب پیامبر آنچه که دیده بود صادق بود.  «۱۱» </span><span class="trans" rel="53_12">با اینکه خدا بر صدق او شهادت می‌دهد شما مشرکین می‌خواهید با اصرار خود او را در آنچه دیده در شک بیندازید؟ !.  «۱۲» </span><span class="trans" rel="53_13">با این که او را یک بار دیگر دیده بود.  «۱۳» </span><span class="trans" rel="53_14">نزد سدره منتهی.  «۱۴» </span><span class="trans" rel="53_15">که جنت الماوی آنجاست.  «۱۵» </span><span class="trans" rel="53_16">و هنگامی دیده بود که آنچه بر سدره احاطه داشت آن را پوشانده بود.  «۱۶» </span><span class="trans" rel="53_17">چشم او نه به کجی گراییده بود، و نه در دیدن طغیان کرده بود،  (تا در نتیجه چیزی را دیده باشد که حقیقت نداشته باشد).  «۱۷» </span><span class="trans" rel="53_18">و چطور ممکن است چشم او دچار کژبینی و طغیان شده باشد با اینکه آیات چندی از آیات کبرای پروردگارش را دیده بود.  «۱۸» </span></p>                               <h3>بیان آیات‌ <span class="title" rel="53_1 53_2 53_3 53_4 53_5 53_6 53_7 53_8 53_9 53_10 53_11 53_12 53_13 53_14 53_15 53_16 53_17 53_18">اشاره به غرض و محتویات سوره مبارکه نجم و مکی بودن آن</span> </h3> <p> غرض این سوره یادآوری اصول سه‌گانه اسلام، یعنی وحدانیت خدای تعالی در ربوبیت، معاد و نبوت است، ولی اول به مساله نبوت پرداخته، وحیی را که به رسول خدا  (ص) شده تصدیق و توصیف نموده، آن گاه متعرض مساله توحید می‌شود، و بت‌ها و شرکای مشرکین را به بلیغ‌ترین وجهی نفی می‌کند، آن گاه به مساله سوم پرداخته وضع منتهی شدن خلقت و تدبیر عالم به خدای تعالی و زنده کردن مردگان و خنداندن و گریاندن و اغناء و اقناء و تعذیب و دعوت و انذار را توصیف نموده، گفتار را با اشاره به مساله معاد و امر به سجده و عبادت ختم می‌کند. </p> <p>و این سوره به شهادت سیاق آیاتش در مکه نازل شده، و نباید به سخن بعضی<span class="footnote" rel="1" title="مجمع البیان، ج ۹، ص ۱۷۰">*</span> که گفته‌اند: بعضی از آیاتش و یا همه آنها در مدینه نازل شده، گوش داد. این حرف کجا و آن کجا که بعضی<span class="footnote" rel="2" title="روح المعانی، ج ۲۷، ص ۴۴">*</span> گفته‌اند: این سوره اولین سوره‌ای است که رسول خدا (ص)     <code class="page" rel="19,41"/> مامور شد آن را علنی بخواند، و آن جناب آن را برای مؤمنین و هم برای مشرکین قرائت کرد. </p> <p>و آیاتی که از این سوره آورده‌ایم فصل اول از فصول سه‌گانه آیات سوره است آیاتی است که وحیی را که به رسول خدا (ص) می‌شود تصدیق و توصیف می‌کند، لیکن در اینجا روایات بسیار زیادی از ائمه اهل بیت (ع) صادر شده که به صراحت فرموده‌اند: مراد از این آیات این نیست که مطلق وحی را بیان و توصیف کند، بلکه مراد بیان یک قسم وحی است، و آن وحی بطور مشافهه و رو در رو است، که در شب معراج خدای سبحان با رسول گرامیش داشت. </p> <p>پس این آیات می‌خواهد داستان معراج را بیان کند، و ظاهر آیات هم خالی از تایید این روایات نیست، و از کلمات بعضی از اصحاب از قبیل ابن عباس و انس و ابی سعید خدری، و غیر ایشان-به طوری که از ایشان نقل شده-نیز همین معنا استفاده می‌شود، و بنا بر همین معنا گفتار مفسرین جریان یافته، هر چند که در تفسیر مفردات و جملات این آیات اختلافی شدید دارند. </p> <h3> <span class="title" rel="53_1"><span class="phrase">چند قول در باره مراد از <em rel="fa_53_1_2-2" data-sentence="24:77">نجم</em> در آیه: <span class="aya" rel="53_1" data-words="1-4">و النجم إذا هوی</span></span> </span> </h3> <p> <span class="aya" rel="53_1" data-words="1-4">و النجم إذا هوی</span> <span class="phrase">ظاهر این آیه چنین می‌نماید که مراد از <em rel="fa_53_1_2-2" data-sentence="38:267">نجم</em> مطلق جرمهای‌ روشن آسمانی است، و خدای تعالی در کتاب مجیدش به بسیاری از مخلوقات خود سوگند خورده، از آن جمله به چند عدد از اجرام سماوی از قبیل خورشید، ماه، و سایر ستارگان سوگند خورده، و بنا بر این، مراد از <em>هوی نجم</em> ، سقوط و افتادن آن در کرانه افق برای غروب است.</span> </p> <p>و بعضی<span class="footnote" rel="1" title="مفردات راغب، ماده &lt;em&gt;غی&lt;/em&gt; ">*</span> گفته‌اند: مراد از نجم، <em>قرآن</em> است چون قرآن به طور نجومی (تدریجی) نازل شده. و بعضی<span class="footnote" rel="2" title="این قرآن سخن فرستاده‌ای است کریم و دارای نیرو، که نزد خدای ذی العرش منزلتی دارد">*</span> گفته‌اند: مراد از نجم، ستاره <em>ثریا</em> است و بعضی<span class="footnote" rel="3" title="روح المعانی، ج ۲۷، ص ۴۵">*</span> دیگر گفته‌اند: مراد از آن ستاره <em>شعری</em> است. </p> <p>و بعضی<span class="footnote" rel="4" title="مجمع البیان، ج ۹، ص ۱۷۲">*</span> از مفسرین گفته‌اند: منظور از این نجم، ستارگان نیستند، بلکه شهابی است که به وسیله آنها شیاطین جن رانده می‌شوند، و عرب این شهاب را نجم می‌نامد. و کلمه  <em>هوی</em> هم با این قول می‌سازد، و هم با قول قبلی، ولی لفظ آیه با هیچ یک از معانی مساعد نیست. </p> <p>       <code class="page" rel="19,42"/><code class="aya" rel="53_2"/> <span class="aya" rel="53_2" data-words="1-6">ما ضل صاحبکم و ما غوی</span> کلمه <em>ضلال</em> به معنای خروج و انحراف از صراط مستقیم است، و کلمه <em>غی</em>  معنایی دارد مخالف با معنای کلمه <em>رشد</em> و چون رشد به معنای آن است که انسان به واقع مسائل برسد، در نتیجه غی عبارت است از اینکه انسان به خلاف واقع بیفتد. </p> <p>راغب می‌گوید: <em>غی</em> به معنای جهلی است که ناشی از اعتقاد فاسد باشد، چون گاهی اوقات جهل آدمی ناشی از نداشتن عقیده است، چه عقیده صحیح و چه فاسد، و گاهی هم ناشی می‌شود از اعتقاد به چیزی که فاسد است، و کلمه <em>غی</em> به معنای آن جهلی است که ناشی از داشتن عقیده فاسد باشد، نه از بی‌اعتقادی، و در قرآن کریم آمده: <span class="aya" rel="53_2" data-words="1-6">ما ضل صاحبکم و ما غوی</span><span class="footnote" rel="1" title="مجمع البیان، ج ۹، ص ۱۷۳">*</span>. </p> <p>و مراد از کلمه <em>صاحبکم-رفیقتان</em> رسول خدا (ص) است. </p> <p>و معنای آیه این است که: همنشین شما از آن طریقی که او را به غایت و هدف مطلوبش برساند بیرون نشده، و در اعتقاد و رأیش از آن طریقه خطا نرفته. و خلاصه کلام اینکه او نه در آن هدف مطلوب یعنی سعادت بشری که همان عبودیت خدای تعالی است خطا رفته، و نه در طریقی که به آن هدف منتهی می‌شود. </p> <h3> <span class="title" rel="53_3">مقصود از اینکه فرمود: <span class="aya" rel="53_3" data-words="1-5">و ما ینطق عن الهوی...</span> </span> </h3> <p> <code class="aya" rel="53_3"/><code class="aya" rel="53_4"/> <span class="aya" rel="53_3-4" data-words="1-10">و ما ینطق عن الهوی، إن هو إلا وحی یوحی</span> <span class="phrase">منظور از کلمه <em>هوی</em> هوای نفس و رأی و خواسته آن است، و جمله <em rel="fa_53_3_2-3" data-sentence="66:614">ما ینطق</em> هر چند مطلق است، و در آن نطق به طور مطلق نفی شده، و مقتضای این اطلاق آن است که هوای نفس از مطلق سخنان پیغمبر نفی شده باشد (حتی در آن سخنان روزمره‌ای که در داخل خانه‌اش دارد)، و لیکن از آنجایی که در این آیات خطاب <em>صاحبتان</em> به مشرکین است، مشرکینی که دعوت او را و قرآنی را که برایشان می‌خواند دروغ و تقول و افترای بر خدا می‌پنداشتند، لذا باید به خاطر این قرینه مقامی بگوییم: منظور این است که آن جناب در آنچه که شما مشرکین را به سوی آن می‌خواند، و آنچه که از قرآن برایتان تلاوت می‌کند، سخنانش ناشی از هوای نفس نیست، و به رأی خود چیزی نمی‌گوید، بلکه هر چه در این باب می‌گوید وحیی است که خدای تعالی به او می‌کند.</span> </p> <p><code class="aya" rel="53_5"/> <span class="aya" rel="53_5" data-words="1-3">علمه شدید القوی</span> <span class="phrase">ضمیر در <em rel="fa_53_5_1-1" data-sentence="8:405">علمه</em> به رسول خدا (ص) برمی‌گردد، که در این   <code class="page" rel="19,43"/> صورت مفعول دوم تعلیم که یا قرآن است و یا مطلق وحی حذف شده، و تقدیر آن علمه القرآن او الوحی-قرآن یا وحی را به او تعلیم کرده می‌باشد، ممکن هم هست ضمیر در جمله مذکور به قرآن و یا مطلق وحی برگردد، و در نتیجه مفعول اول که ضمیری است راجع به رسول خدا  (ص) حذف شده تقدیر آن چنین باشد <em>علم القرآن</em> و یا <em>علم الوحی ایاه</em> .</span> یعنی خدای تعالی قرآن و یا وحی را به آن جناب تعلیم کرده. </p> <p>و <span class="phrase">مراد از کلمه <em rel="fa_53_5_2-3" data-sentence="13:465">شدید القوی</em> -به طوری که گفته‌اند<span class="footnote" rel="1" title="مجمع البیان، ج ۹، ص ۱۷۳">*</span> -جبرئیل است، چون خدای سبحان او را در کلام مجیدش به این صفت یاد کرده و فرموده: <span class="aya" rel="81_19-20" data-words="1-10">إنه لقول رسول کریم، ذی قوة عند ذی العرش مکین</span><span class="footnote" rel="2" title="مجمع البیان، ج ۹، ص ۱۷۱">*</span>، بعضی<span class="footnote" rel="3" title="تفسیر قرطبی، ج ۱۷، ص ۸۵">*</span> هم گفته‌اند: مراد از آن خود خدای سبحان است.</span> </p> <h3> <span class="title" rel="53_6 53_7 53_8">وجوه مختلف در معنای آیات: <span class="aya" rel="53_6-8" data-words="1-10">ذو مرة فاستوی، و هو بالأفق الأعلی، ثم دنا فتدلی...</span> </span> </h3> <p> <code class="aya" rel="53_6"/> <span class="aya" rel="53_6" data-words="1-3">ذو مرة فاستوی</span> <span class="phrase">کلمه <em rel="fa_53_6_2-2" data-sentence="5:418">مرة</em> -به کسره میم و تشدید راء-به معنای شدت و یا پختگی عقل‌ و رأی است، و یا از ماده مرور گرفته شده، و قیافه کلمه، قیافه بنای نوع است، و مفسرین آیه را به هر سه معنا تفسیر کرده‌اند، البته آنهایی که آیه را وصف جبرئیل دانسته‌اند، در نتیجه این طور معنایش کرده‌اند: همان جبرئیل که در راه خدا شدت به خرج می‌دهد، یا آن جبرئیلی که عقلی پخته دارد، یا آن جبرئیلی که به نوعی از رسول خدا (ص) مرور و عبور می‌کند، با اینکه خودش در هواست .</span> </p> <p><span class="phrase">بعضی<span class="footnote" rel="4" title="تفسیر قمی، ج ۲، ص ۳۳۴">*</span> هم گفته‌اند: مراد از <em rel="fa_53_6_1-2" data-sentence="95:102">ذو مرة</em> خود رسول خدا (ص) است، او است که در مقابل دستورات الهی شدید و سخت است، و یا دارای عقل و رأیی محکم است.</span> و یا دارای نوعی مرور و عبور است که با داشتن آن می‌تواند به معراج برود. </p> <p> <span class="phrase"><em rel="fa_53_6_3-3" data-sentence="0:188">فاستوی</em> -این کلمه به معنای استقامت و مسلط شدن بر کار است، و فاعل این فعل جبرئیل است، و ضمیر فاعل آن به وی بر می‌گردد، و معنایش این است که: جبرئیل به همین صورت اصلیش که به آن صورت خلق شده در آمده.</span> هم چنان که در روایت هم آمده که جبرئیل برای رسول خدا (ص) به صورتهای مختلفی ظاهر می‌شد، و تنها دو نوبت به صورت اصلیش خود را به آن جناب نشان داد. ممکن هم هست معنایش این باشد   </p> <p>سوره تکویر، آیه 20.      <code class="page" rel="19,44"/> که جبرئیل با قوت خود مسلط شد بر آنچه مامور انجامش شده بود. </p> <p>همه اینها در صورتی است که فاعل جمله را جبرئیل بدانیم، و اگر فاعل آن را رسول خدا (ص) بدانیم، معنایش این می‌شود که رسول خدا (ص) استقامت ورزید و بر انجام ماموریت خود مستقر شد. </p> <p><code class="aya" rel="53_7"/> <span class="aya" rel="53_7" data-words="1-4">و هو بالأفق الأعلی</span> کلمه افق به معنای ناحیه است. </p> <p>بعضی<span class="footnote" rel="1" title="مجمع البیان، ج ۹، ص ۱۷۳">*</span> گفته‌اند: مراد از افق اعلا، ناحیه شرقی از آسمان است، برای اینکه در کره زمین افق مشرق ما فوق و بلندتر از افق مغرب است، اینکه گفتیم در کره زمین برای این بود که در فضا مشرق و مغرب یکسانند. </p> <p>ولی این حرف درست نیست، و ظاهرا مراد از آن افق اعلای آسمان است، بدون اعتبار اینکه طرف شرقی آن باشد. </p> <p><span class="phrase">ضمیر <em>هو</em> در این آیه به جبرئیل و یا به رسول خدا (ص) بر می‌گردد، و جمله حال از ضمیر در <em rel="fa_53_6_3-3" data-sentence="93:5">استوی</em> است.</span> </p> <p><code class="aya" rel="53_8"/> <span class="aya" rel="53_8" data-words="1-3">ثم دنا فتدلی</span> <span class="phrase"><em> کلمه</em> دنو <em>که مصدر فعل</em> دنی است به معنای نزدیکی است، و کلمه <em rel="fa_53_8_3-3" data-sentence="76:124">تدلی</em>  که مصدر فعل <em rel="fa_53_8_3-3" data-sentence="144:97">تدلی</em> است، به معنای بسته شدن و آویزان گشتن به چیزی است، ولی به طور کنایه در شدت نزدیکی استعمال می‌شود.</span> </p> <p>بعضی<span class="footnote" rel="2" title="و چون قیامت بیاید (چنین و چنان می‌شود)، پس به درستی جنت، منزلگاه خواهد بود سوره نازعات، آیه ۳۴-۴۱">*</span> گفته‌اند: به معنای امتداد به طرف پایین است، چون از واژه <em>دلو</em> -که برای انداختن در چاه ساخته شده-گرفته شده است. </p> <p>و معنای آیه بنا بر اینکه هر دو ضمیر به جبرئیل برگردد این است که: جبرئیل سپس نزدیک رسول خدا (ص) شد و به دامن وی دست آویخت تا با آن جناب به آسمانها عروج کند. </p> <p>و بعضی<span class="footnote" rel="3" title="تفسیر الجامع لاحکام القرآن، ج ۱۷، ص ۸۹">*</span> گفته‌اند: معنایش این است که: جبرئیل از افق اعلا پایین آمد و به رسول خدا (ص) نزدیک شد تا آن جناب را به معراج ببرد. </p> <p>و اما بنا بر اینکه دو ضمیر به رسول خدا (ص) برگردد معنایش       <code class="page" rel="19,45"/> این می‌شود که: رسول خدا (ص) به خدای تعالی نزدیک شد، و قرب خود را زیاد کرد. </p> <p><code class="aya" rel="53_9"/> <span class="aya" rel="53_9" data-words="1-5">فکان قاب قوسین أو أدنی</span> <span class="phrase">در مجمع البیان می‌گوید: کلمه <em rel="fa_53_9_2-2" data-sentence="29:213">قاب</em> و کلمه <em>قیب</em> مانند کلمه <em>قاد</em> و <em>قید</em>  به معنای مقدار هر چیز است<span class="footnote" rel="1" title="هم رزق شما در آسمان است و هم آن بهشتی که وعده داده شده‌اید سوره ذاریات، آیه ۲۲">*</span>.</span> </p> <p>و کلمه <em>قوس</em> به معنای کمان است که در تیراندازی استعمال می‌شود، البته این کلمه-به طوری که گفته‌اند<span class="footnote" rel="2" title="تفسیر قمی، ج ۲، ص ۳۳۳">*</span> -در لغت اهل حجاز بر ذراع اطلاق می‌شود، و معنای جمله این است که دوری او بقدر دو قوس و یا بقدر دو ذراع و یا کمتر از آن بود. </p> <p><span class="phrase">بعضی<span class="footnote" rel="3" title="مجمع البیان، ج ۹، ص ۱۷۵">*</span> هم گفته‌اند: کلمه <em rel="fa_53_9_2-2" data-sentence="94:97">قاب</em> به معنای فاصله میان دستگیره کمان و زه آن است، پس در کلام قلب شده، معنای اصلی آن دو قاب قوس بوده.</span> </p> <p>بعضی<span class="footnote" rel="4" title="فروع کافی، ج ۷، ص ۴۴۹، ح ۱">*</span> دیگر به این سخن اعتراض کرده‌اند که: دو قاب قوس و قاب دو قوس فرقی با هم ندارند، هر دو به یک معنا هستند، پس دیگر جهت ندارد بگوییم قلب شده. </p> <p><code class="aya" rel="53_10"/> <span class="aya" rel="53_10" data-words="1-5">فأوحی إلی عبده ما أوحی</span> ضمیر در هر دو <em>أوحی</em> به جبرئیل بر می‌گردد، البته این در آن فرضی است که ضمیرهای گذشته هم به او برگردد، آن وقت معنای جمله چنین می‌شود که: جبرئیل وحی برد نزد بنده خدا که همان رسول خدا (ص) باشد، آنچه را که وحی برد. </p> <p>بعضی<span class="footnote" rel="5" title="مجمع البیان، ج ۹، ص ۱۷۵">*</span> گفته‌اند: هیچ مانعی ندارد که ما این دو ضمیر را به خدای تعالی برگردانیم، و اگر کسی بگوید: آخر باید قبلا نامی از خدا برده شده باشد. می‌گوییم این در جایی است که مخاطب و یا خواننده به اشتباه بیفتد اما در جایی که واضح باشد که مرجع ضمیر کیست لازم نیست آن مرجع قبلا ذکر شده باشد، ممکن هم هست هر سه ضمیر را به خدای تعالی برگردانیم و بگوییم معنای آیه این است که خدای تعالی به توسط جبرئیل وحی کرد به بنده خود آنچه را که وحی کرد. هم چنان که ممکن است بگوییم: ضمیر اول به جبرئیل و دومی و سومی به خدا بر می‌گردد، و معنای عبارت این است که: جبرئیل آنچه را که خدا به وی وحی کرده بود به سوی بنده خدا وحی کرد. </p> <p>و اما بنا بر آن فرض دیگر که ضمائر قبلی به رسول خدا (ص)       <code class="page" rel="19,46"/> برگردد، باید بگوییم: این سه ضمیر به خدا برمی‌گردد، و معنای عبارت این است که: خدای تعالی وحی کرد به بنده‌اش آنچه را که وحی کرد، و این معنا از معنای سابق به ذهن نزدیک‌تر است، چون آن معنا را ذوق سلیم نمی‌پسندد، هر چند که صحیح هم باشد. </p> <h3> <span class="title" rel="53_11">شرح مفاد آیه: <span class="aya" rel="53_11" data-words="1-5">ما کذب الفؤاد ما رأی</span> </span> </h3> <p> <code class="aya" rel="53_11"/> <span class="aya" rel="53_11" data-words="1-5">ما کذب الفؤاد ما رأی</span> <span class="phrase">کلمه <em rel="fa_53_11_2-2" data-sentence="5:380">کذب</em> مخالف <em>صدق</em> را معنا می‌دهد، گفته می‌شود کذب فلان فی حدیثه-فلانی در سخنش مرتکب کذب شد ، به این عبارت هم گفته می‌شود: کذبه الحدیث-به او سخنی دروغ گفت ، که در این عبارت فعل <em rel="fa_53_11_2-2" data-sentence="236:190">کذب</em> دو مفعول گرفته است، و کلمه کذب همانطور که در سخن استعمال می‌شود در خطای قوای مدرکه هم به کار می‌رود، مثلا گفته می‌شود: کذبته عینه-چشم او به وی دروغ گفت ، و منظور این است که دیدش به خطا رفت.</span> </p> <p>و در جمله مورد بحث هم که از قلب نفی کذب کرده به همین عنایت بوده، حال چه اینکه کلمه کذب را لازم بگیریم و بگوییم معنایش این است که فؤاد در آنچه دیده بود دروغ نگفت، که در این صورت هیچ مفعول نگرفته، و یا آن را متعدی به دو مفعول بگیریم که مفعول دومش کلمه <em>ما</em> و مفعول اولش رسول خدا (ص) باشد، و معنا چنین باشد که فؤاد رسول خدا (ص) دروغ نگفت به رسول خدا (ص) آنچه را که دیده بود. و خلاصه رؤیت فؤاد رسول خدا (ص) در آنچه که دید رؤیتی صادق بود. </p> <p>و بنا بر این، مراد از فؤاد، فؤاد رسول خدا (ص)، و ضمیر فاعلی در <em>رأی</em> هم به فؤاد آن جناب برمی‌گردد، و رؤیت هم رؤیت فؤاد او خواهد بود. </p> <p>و این تازگی ندارد که رؤیت را که در اصل به معنای دیدن چشم است به فؤاد نسبت داده شود، چون برای انسان یک نوع ادراک شهودی هست که ورای ادراکهایی است که با یکی از حواس ظاهری و یا باطنی خود دارد، ادراکی است که نه چشم و گوش و سایر حواس ظاهری واسطه‌اند، و نه تخیل و فکر و سایر قوای باطنی، مانند این که مشاهده می‌کنیم که ما موجودی هستیم که می‌بینیم که در این درک عیانی و شهودی نه چشم ما واسطه است و نه فکر ما، و همچنین از خود می‌بینیم که ما می‌شنویم و می‌بوییم و می‌چشیم و لمس می‌کنیم‌و خیال می‌کنیم و فکر می‌کنیم، که در هیچ یک از این ادراکهای شهودی ما با اینکه رؤیت و شهود است، اما نه چشمی در کار است و نه هیچ حواس ظاهری و باطنی دیگر. </p> <p>آری ما همانطور که محسوسات هر یک از این حواس ظاهری و باطنی را درک می‌کنیم<code class="page" rel="19,47"/> این را هم درک می‌کنیم که فلان محسوس را با فلان حس درک می‌کنیم، و این درک دیگر ربطی به آن حس ندارد، بلکه کار نفس است که قرآن کریم از آن تعبیر به فؤاد فرموده. </p> <p>و در آیه شریفه هیچ دلیلی که دلالت کند بر اینکه متعلق رؤیت خدای سبحان است و خدا بوده که مرئی برای آن جناب واقع شده، نیست بلکه آنچه مرئی آن جناب واقع شده همان افق اعلی و دنو و تدلی بوده است. و نیز این بوده که آنچه به وی وحی می‌شود خدا وحی کرده، و این نامبرده‌ها همانهایی است که در آیات قبلی آمده بود که همه‌اش از سنخ آیات خدایی برای آن جناب بوده، مؤید این گفتار ما آیه شریفه‌ <span class="aya" rel="53_17-18" data-words="1-12">ما زاغ البصر و ما طغی، لقد رأی من آیات ربه الکبری</span> است، که می‌فرماید آنچه دیده بود، از آیات کبرای پروردگارش بود. </p> <p>علاوه بر این اگر هم فرض کنیم که منظور دیدن خود خدای تعالی است باز اشکالی ندارد، چون دیدن خدا را به قلب نسبت داده، و دیدن قلب غیر از دیدن چشم است، که تنها مربوط به اجسام است و تعلقش به خدای تعالی محال است، و ما در سوره اعراف آیه 143 گفتاری در باره رؤیت قلب گذراندیم. </p> <p><span class="phrase">بعضی<span class="footnote" rel="1" title="مؤمنین جنت ماوی دارند و به پاداش کارهای نیکی که می‌کرده‌اند در آنجا نازل می‌شوند">*</span> از مفسرین گفته‌اند: ضمیر در جمله <em rel="fa_53_11_4-5" data-sentence="166:186">ما رای</em> به رسول خدا (ص) برمی‌گردد نه به فؤاد، و معنای آیه این است که: فؤاد رسول خدا (ص) بعد از آنکه آن جناب با چشم خود دید آنچه را که دید، نگفت من تو را نمی‌شناسم، چون اگر می‌گفت دروغ گفته بود.</span> برای اینکه آن جناب همانطور که چشمش دید قلبش هم شناخت، و خلاصه کلام این مفسر آن است که فؤاد رسول خدا (ص) چشم آن جناب را در آنچه دید تصدیق کرد. </p> <p><span class="phrase">بعضی<span class="footnote" rel="2" title="الدر المنثور، ج ۶، ص ۱۲۱">*</span> دیگر گفته‌اند: معنایش این است که قلب آن جناب چشمش را تکذیب نکرد بلکه چشم او را در آنچه دید تصدیق کرد، و بدان معتقد شد، مؤید این معنا قرائت آن کسی است که آیه را به صورت <em rel="fa_53_11_1-2" data-sentence="245:22">ما کذب</em> -با تشدید ذال-خوانده.</span> </p> <p>و <span class="phrase">اشکالی که متوجه این دو مفسر است این است که: آنچه از سیاق آیات برمی‌آید این است که خدای تعالی خواسته است صدق آن جناب را در آنچه ادعا می‌کند یعنی وحی و رؤیت آیات کبرای خدا تایید کند، و اگر ضمیر در جمله <em rel="fa_53_11_4-5" data-sentence="200:303">ما رأی</em> به رسول خدا (ص) برگردد حاصل معنا این می‌شود که می‌خواهد بر صدق رؤیت آن جناب   <code class="page" rel="19,48"/> احتجاج کند، به اینکه چون قلبش به آنچه چشمش دیده بود معتقد شد، و این معنا از دأب قرآن بعید است، چون دأب قرآن همواره این است که: خدا را شاهد و مصدق دعوت انبیاء بگیرد، نه فؤاد و مثل آن را.</span> </p> <p><span class="phrase">به خلاف اینکه ضمیر در جمله <em rel="fa_53_11_4-5" data-sentence="27:405">ما رأی</em> را به فؤاد برگردانیم، که در این صورت حاصل معنایش تصدیق خدا خواهد بود فؤاد رسول خدا (ص) را در آنچه که دیده، نه تصدیق فؤاد رؤیت آن جناب را، و کلام هم بر طبق همان سیاق سابقش که از جمله‌ <span class="aya" rel="53_2" data-words="1-6">ما ضل صاحبکم و ما غوی</span>... <span class="aya" rel="53_4" data-words="1-5">إن هو إلا وحی یوحی...</span> شروع می‌شد جاری شده است، که همواره خدا آن جناب را تصدیق می‌کرده است.</span> </p> <p>حال اگر بگویی: خیر، همین ادعا را قبول نداریم، برای اینکه در آیه بعدی برای اثبات صدق ادعای آن جناب استدلال می‌کند به رؤیت خود آن جناب، چه مانعی دارد که در آیه مورد بحث هم استدلال کند به اعتقاد فؤادش. </p> <p>در پاسخ می‌گوییم: در آیه بعدی احتجاجی در کار نیست و نمی‌خواهد صدق ادعای آن جناب را اثبات کند، بلکه می‌خواهد مشرکین را در بگو مگو کردن ملامت کند، و بفرماید: در باره چیزی که او می‌گوید: من به چشم خود دیده‌ام، و شما نمی‌توانید ببینید، چرا بگو مگو می‌کنید؟ آخر، ممارات و مجادله-که همان بگو مگو کردن باشد-اگر کار درستی باشد در جایی درست است که در مساله فکری و نظری باشد، و اما در مساله دیدنیها، جایی برای ممارات و بگو مگو نیست، و پیامبر (ص) دارد خبر می‌دهد که من آن را به عیان و با دو چشم خود دیدم، نه اینکه فکرم و عقلم چنین حکم کرد. </p> <p><code class="aya" rel="53_12"/> <span class="aya" rel="53_12" data-words="1-5">أ فتمارونه علی ما یری</span> این استفهام توبیخی است، و خطابش به مشرکین است، و ضمیر در آن به رسول خدا  (ص) بر می‌گردد و ممارات به معنای اصرار ورزیدن بر مجادله است. </p> <p>و معنای آیه این است که: آیا برای این در جدال خود اصرار می‌ورزید که آن جناب به خلاف آنچه ادعای دیدنش را می‌کند و از دیدنش به شما خبر می‌دهد معتقد شود؟ </p><h3> <span class="title" rel="53_13">مقصود از <span class="aya" rel="53_13" data-words="4-5">نزلة أخری</span> و رؤیت رسول خدا (صلی اللَّه علیه و آله و سلم)، در آیه: <span class="aya" rel="53_13" data-words="1-5">و لقد رآه نزلة أخری</span> </span> </h3> <p> <code class="aya" rel="53_13"/> <span class="aya" rel="53_13" data-words="1-5">و لقد رآه نزلة أخری</span> <span class="phrase">کلمه <em rel="fa_53_13_4-4" data-sentence="5:184">نزلة</em> به معنای یک دفعه نزول است، و معنای آن نزول واحد است، و این آیه دلالت می‌کند بر اینکه از این آیه به بعد می‌خواهد از یک نزول دیگر غیر آن نزولی که در آیات سابق حکایت شده بود خود خبر دهد.</span> </p> <p>و <span class="phrase">با در نظر داشتن اینکه مفسرین فاعل <em rel="fa_53_13_3-3" data-sentence="34:223">رآه</em> را رسول خدا (ص) <code class="page" rel="19,49"/> دانسته و ضمیر مفعولی در آن را به جبرئیل برگردانده‌اند، قهرا منظور از <em rel="fa_53_13_4-4" data-sentence="213:85">نزلة</em> نازل شدن جبرئیل بر آن جناب خواهد بود، نازل شدنش برای اینکه آن جناب را به معراج ببرد.</span> و جمله <span class="aya" rel="53_14" data-words="1-3">عند سدرة المنتهی</span> ظرف برای رؤیت است، نه برای نازل شدن، و مراد از رؤیت هم رؤیت آن جناب است جبرئیل را به صورت اصلیش. و معنای جمله این است که: جبرئیل یک بار دیگر به صورت اصلیش در برابر رسول خدا (ص) در آمد، تا به معراجش ببرد، و این جریان کنار سدرة المنتهی واقع شد. </p> <p>پس از آنچه که گذشت صحت این نظریه هم روشن شد که بگوییم ضمیر مفعولی به خدای تعالی برگردد. و مراد از رؤیت هم رؤیت قلبی، و مراد از نزله اخری هم نازل شدن رسول خدا (ص) در معراج در کنار سدرة المنتهی باشد، آن وقت مفاد آیه چنین می‌شود که: رسول خدا (ص) یک بار دیگر نزد سدرة المنتهی نازل شد، و این وقتی بود که به معراج می‌رفت، و در آن نزله خدا را مانند نزله اول با قلب خود دیدار کرد. </p> <p><code class="aya" rel="53_14"/> <span class="aya" rel="53_14-16" data-words="1-11">عند سدرة المنتهی، عندها جنة المأوی، إذ یغشی السدرة ما یغشی</span> <span class="phrase">کلمه <em>سدر</em> به معنای جنس درخت سدر، و کلمه <em>سدرة</em> به معنای یک درخت سدر است، و کلمه <em rel="fa_53_14_3-3" data-sentence="95:356">منتهی</em> -گویا-نام مکانی است، و شاید مراد از آن، منتهای آسمانها باشد به دلیل اینکه می‌فرماید: جنت ماوی پهلوی آن است، و ما می‌دانیم که جنت ماوی در آسمانها است، چون در آیه فرموده: <span class="aya" rel="51_22" data-words="1-7">و فی السماء رزقکم و ما توعدون</span><span class="footnote" rel="1" title="به هیچ وجه به او احاطه علمی نمی‌یابند سوره طه، آیه ۱۱۰">*</span>.</span> </p> <p>و اما اینکه این درخت سدره چه درختی است؟ در کلام خدای تعالی چیزی که تفسیرش کرده باشد نیافتیم، و مثل اینکه بنای خدای تعالی در اینجا بر این است که به طور مبهم و با اشاره سخن بگوید، مؤید این معنا جمله‌ <span class="aya" rel="53_16" data-words="1-5">إذ یغشی السدرة ما یغشی</span> است، که در آن سخن از مستوری رفته است، در روایات هم تفسیر شده به درختی که فوق آسمان هفتم قرار دارد، و اعمال بندگان خدا تا آنجا بالا می‌رود، که بزودی بعضی از این روایات از نظر خواننده خواهد گذشت. </p> <p><code class="aya" rel="53_15"/> <span class="aya" rel="53_15" data-words="1-3">عندها جنة المأوی</span> -یعنی بهشتی که مؤمنین برای همیشه در آن منزل می‌کنند، چون بهشت دیگری هست موقت، و آن بهشت برزخ است که مدتش تا روز قیامت تمام می‌شود، و <em>جنت ماوی</em> بعد از قیامت است. هم چنان که فرموده:   <code class="page" rel="19,50"/> <span class="aya" rel="32_19" data-words="7-13">فلهم جنات المأوی نزلا بما کانوا یعملون</span><span class="footnote" rel="1" title="مجمع البیان، ج ۹، ص ۱۷۲">*</span>، و نیز فرموده: <span class="aya" rel="79_34" data-words="1-4">فإذا جاءت الطامة الکبری</span>... <span class="aya" rel="79_41" data-words="1-4">فإن الجنة هی المأوی</span><span class="footnote" rel="2" title="تفسیر قمی، ج ۲، ص ۱۱">*</span>، و این جنت الماوی به طوری که آیه 22 سوره ذاریات دلالت می‌کرد، در آسمان واقع است. ولی بعضی<span class="footnote" rel="3" title="تفسیر قمی، ج ۲، ص ۳۴۳">*</span> از مفسرین آن را به جنت برزخی تفسیر کرده‌اند. </p> <p><code class="aya" rel="53_16"/>و در جمله‌ <span class="aya" rel="53_16" data-words="1-5">إذ یغشی السدرة ما یغشی</span> مصدر غشیان به معنای احاطه است، و کلمه  <em>ما</em> در این آیه موصوله است. </p> <p>و معنای آیه این است که: آن زمان که احاطه می‌یابد به سدره، آنچه احاطه می‌یابد. </p> <p>در اینجا هم خدای تعالی مطلب را مبهم گذاشته نفرموده چه چیز به سدره احاطه می‌یابد، چون گفتم بنای خدای تعالی بر ابهام است. </p> <p><code class="aya" rel="53_17"/> <span class="aya" rel="53_17" data-words="1-6">ما زاغ البصر و ما طغی</span> <span class="phrase">کلمه <em>زیغ</em> که مصدر فعل <em rel="fa_53_17_2-2" data-sentence="30:368">زاغ</em> است به معنای انحراف از حالت تعادل و استقامت است، و کلمه <em rel="fa_53_17_6-6" data-sentence="141:297">طغیان</em> که مصدر فعل <em rel="fa_53_17_6-6" data-sentence="211:272">طغی</em> است، در هر عملی به معنای تجاوز از حد در آن عمل است، و <em>زیغ بصر</em> به این معنا است که چشم آدمی چیزی را به آن صورت که هست نبیند، و طوری دیگر ببیند، و <em>طغیان بصر</em> به این معنا است که چیزی را ببیند که اصلا حقیقت ندارد، و منظور از <em rel="fa_53_17_3-3" data-sentence="504:22">بصر</em> چشم رسول خدا (ص) است.</span> </p> <p>و معنای آیه این است که: چشم رسول خدا (ص) آنچه را که دید بر غیر صفت حقیقیش ندید، و چیزی را هم که حقیقت ندارد ندید، بلکه هر چه دید درست دید، و مراد از این دیدن رؤیت قلبی است نه رؤیت با دیده سر، چون می‌دانیم منظور از این دیدن همان حقیقتی است که در آیه‌ <span class="aya" rel="53_13" data-words="1-5">و لقد رآه نزلة أخری</span> منظور است، چون صریحا می‌فرماید: رؤیت در این نزله که نزله دومی است مثل رؤیت در نزله اولی بود، و رؤیت نزله اولی رؤیت با با فؤاد بود، که در باره‌اش فرمود: <span class="aya" rel="53_11-12" data-words="1-10">ما کذب الفؤاد ما رأی، أ فتمارونه علی ما یری</span> -دقت بفرمایید و غفلت نورزید. </p> <p><code class="aya" rel="53_18"/> <span class="aya" rel="53_18" data-words="1-6">لقد رأی من آیات ربه الکبری</span> <em> کلمه</em> من تبعیض را می‌رساند، و معنای آیه این است که: سوگند می‌خورم که او </p> <p>سوره سجده، آیه 19.      <code class="page" rel="19,51"/> بعضی از آیات پروردگارش را دید، و با دیدن آنها مشاهده پروردگارش برایش تمام شد. چون مشاهده خدا به قلب با مشاهده آیات او دست می‌دهد، زیرا آیت بدان جهت که آیت است به جز صاحب آیت را حکایت نمی‌کند، و از خودش هیچ حکایتی ندارد، و گرنه از جهت خودش اگر حکایت کند دیگر آیت نمی‌شود. </p> <p>و اما دیدن ذات متعالیه حق بدون حجاب، یعنی بدون وساطت آیت، امری است محال، هم چنان که خودش فرمود: <span class="aya" rel="20_110" data-words="8-12">و لا یحیطون به علما</span><span class="footnote" rel="1" title="احتجاج، ج ۲، ص ۳۹">*</span>. </p> <h3>بحث روایتی‌ <span class="title" rel="53_1">چند روایت در باره مراد از نجم در <span class="aya" rel="53_1" data-words="1-4">و النجم إذا هوی</span>، و روایاتی در ذیل آیات مربوط به معراج پیامبر اسلام (صلی اللَّه علیه و آله و سلم) </span> </h3> <p> در تفسیر قمی در ذیل آیه‌ <span class="aya" rel="53_1" data-words="1-4">و النجم إذا هوی</span>، امام (ع) فرموده: نجم، رسول خدا (ص) است، و منظور از جمله‌ <span class="aya" rel="53_1" data-words="3-4">إذا هوی</span> سرازیر شدن آن جناب است در هنگامی که به معراج رفته بود<span class="footnote" rel="2" title="مجمع البیان، ج ۹، ص ۱۷۲">*</span>. </p> <p>مؤلف: قمی روایتی دیگر به سند خود از پدرش از حسین بن خالد از حضرت رضا  (ع) نقل کرده که در آن هم نجم به رسول خدا (ص) تفسیر شده، و البته این تفسیر به باطن است نه اینکه به معنای نجم بودن آن جناب باشد<span class="footnote" rel="3" title="اصول کافی، ج ۱، ص ۵۳، ح ۱۴">*</span>. </p> <p>و در کافی از قمی از پدرش از ابن ابی عمیر از محمد بن مسلم روایت آورده که گفت: به امام باقر (ع) عرضه داشتم: معنای آیاتی که نظیر آیه‌ <span class="aya" rel="92_1" data-words="1-4">و اللیل إذا یغشی</span> و <span class="aya" rel="53_1" data-words="1-4">و النجم إذا هوی</span> است چیست؟ فرمود: خدای عز و جل به هر چه از مخلوقات خود خواسته سوگند یاد کرده، ولی بندگان او جز به خود او نباید سوگند یاد کنند<span class="footnote" rel="4" title="تفسیر نور الثقلین، ج ۵، ص ۱۴۸">*</span>. </p> <p>مؤلف: و در کتاب فقیه از علی بن مهزیار از ابی جعفر دوم امام جواد (ع) نظیر این حدیث آمده<span class="footnote" rel="5" title="الفقیه، ج ۳، ص ۲۳۶، ح ۵۱">*</span>. </p> <p>و در مجمع البیان گفته: عامه از جعفر بن محمد الصادق روایت کرده‌اند که فرمود: محمد (ص) در شب معراج از آسمان هفتم نازل شد، و وقتی این سوره           <code class="page" rel="19,52"/> نازل شد و خبر معراج بگوش عتبة بن ابو لهب رسید، نزد آن جناب آمده، دختر آن جناب را طلاق داد، و آب دهان به روی حضرتش انداخت و گفت: به رب نجم سوگند که به نجم کافر شدی، رسول خدا (ص) او را نفرین کرد و عرضه داشت: بار الها سگی از سگها را بر او مسلط کن. </p> <p>این بود تا آنکه عتبه به شام سفر کرد، در یکی از منزلها پیاده شد، و خدای تعالی وحشتی در دلش بیفکند، به رفقایش گفت: شب هنگام مرا در وسط خود بخوابانید، آنان نیز چنین کردند، ولی با همه این مراقبت‌ها در نیمه شب شیری آمد و او را که در بین رفقایش بود پاره پاره کرد<span class="footnote" rel="1" title="اصول کافی، ج ۱، ص ۹۵، ح ۲">*</span>. </p> <p>مؤلف: طبرسی بعد از نقل این حدیث اشعاری را که حسان در این باره سروده نقل می‌کند. الدر المنثور هم این قصه را به طرقی مختلف روایت کرده<span class="footnote" rel="2" title="روح المعانی، ج ۲۷، ص ۴۸">*</span>. </p> <p>و در کافی به سند خود از هشام و حماد و غیره روایت کرده که گفته‌اند: از امام صادق (ع) شنیدیم که فرمود: حدیث من حدیث پدر من است، و حدیث پدرم حدیث جد من است، و حدیث جدم (زین العابدین) حدیث حسین بن علی است، و حدیث حسین حدیث حسن است، و حدیث حسن حدیث امیر المؤمنین است، و حدیث امیر المؤمنین حدیث رسول خدا (ص) است، و حدیث رسول خدا (ص) سخن خدای عز و جل است<span class="footnote" rel="3" title="الدر المنثور، ج ۶، ص ۱۲۵">*</span>. </p> <h3> <span class="title" rel="53_9 53_11 53_8 53_13 53_10 53_14 53_16 53_18 53_1 53_2 53_3 53_4 53_5 53_6 53_7 53_12 53_15 53_17">روایاتی در باره رؤیت قلبی رسول اللَّه (صلی اللَّه علیه و آله و سلم) خداوند سبحان را </span> </h3> <p> و در تفسیر قمی به سند خود از ابن سنان روایت آورده که در ضمن آن گفته است: امام صادق (ع) در معنای‌ <span class="aya" rel="53_9" data-words="2-3">/ قاب قوسین</span> فرمود: چون آن جناب، یعنی رسول خدا  (ص)، نزدیک‌ترین خلائق بود به خدا، و آن قدر نزدیک بود که در شب معراج وقتی به آسمان بالا می‌رفتند جبرئیل مرتب می‌گفت: جلوتر برو ای محمد، برو که در جایی قدم نهاده‌ای که نه هیچ ملکی مقرب قدم نهاده و نه هیچ رسولی مرسل. و اگر روح و جان آن حضرت نمونه‌ای از آن عالم نبود، هرگز نمی‌توانست به آنجا برسد، و در نزدیکی به خدا به حدی رسید که خدای تعالی در باره‌اش فرمود: <span class="aya" rel="53_9" data-words="2-5">قاب قوسین أو أدنی</span> یعنی بلکه کمتر از دو قوس<span class="footnote" rel="4" title="مجمع البیان، ج ۹، ص ۱۷۳">*</span>. </p> <p>         <code class="page" rel="19,53"/> و در احتجاج از علی بن الحسین (ع) روایتی طولانی آورده که در ضمن آن فرمود: من فرزند کسی هستم که بلند مرتبه بود، و بلند مرتبه‌تر می‌شد، تا آنجا که از سدرة المنتهی گذشت و نسبت به خدای تعالی آن قدر نزدیک شد که بیش از دو قوس و بلکه کمتر فاصله نماند<span class="footnote" rel="1" title="تفسیر نور الثقلین، ج ۵، ص ۱۵۵ به نقل از تفسیر قمی">*</span>. </p> <p>مؤلف: این معنا در روایات ائمه اهل بیت (ع) بسیار آمده. </p> <p>و در الدر المنثور است که ابن منذر و ابن مردویه، از ابی سعید خدری روایت کرده‌اند که گفت: آن هنگام که رسول خدا (ص) را شبانه به معراج بردند، آن قدر به پروردگارش نزدیک شد که فاصله نزدیکی‌اش قاب دو قوس و بلکه نزدیک‌تر شد، و آیا می‌دانی که قوس به <em>زه</em> آن چقدر نزدیک است، بلکه از آن هم نزدیک‌تر شد<span class="footnote" rel="2" title="روح المعانی، ج ۲۷، ص ۴۹">*</span>. </p> <p>و نیز در همان کتاب است که ابن ابی حاتم و طبرانی و ابن مردویه، از ابن عباس روایت کرده‌اند که در تفسیر آیه‌ <span class="aya" rel="53_8" data-words="1-3">ثم دنا فتدلی</span> فرمود: منظور رسول خدا (ص) است که به پروردگارش نزدیک شد، و سپس سرازیر گردید<span class="footnote" rel="3" title="روح المعانی، ج ۲۷، ص ۴۸">*</span>. </p> <p>و در مجمع البیان است که انس در روایتی که اوائل سندش ذکر نشده گفته است: رسول خدا (ص) در ذیل آیه‌ <span class="aya" rel="53_9" data-words="2-5">قاب قوسین أو أدنی</span> فرمود: یعنی بقدر دو ذراع یا کمتر از دو ذراع<span class="footnote" rel="4" title="الدر المنثور، ج ۶، ص ۱۲۵">*</span>. </p> <p>و در تفسیر قمی ذیل آیه‌ <span class="aya" rel="53_10" data-words="1-5">فأوحی إلی عبده ما أوحی</span> فرمود: این وحی، وحی رو در رو بود،  (به این معنا که کسی بین خدا و آن جناب واسطه نبود)<span class="footnote" rel="5" title="تفسیر قمی، ج ۲، ص ۳۳۴">*</span>. </p> <p>و در توحید به سند خود از محمد بن فضیل روایت کرده که گفت: من از حضرت ابی الحسن (ع) پرسیدم: آیا رسول خدا (ص) پروردگارش عز و جل را دید؟ فرمود: بله اما با قلب خود دید، مگر کلام خدای عز و جل را نشنیدی که می‌فرماید: <span class="aya" rel="53_11" data-words="1-5">ما کذب الفؤاد ما رأی</span> پس به حکم این آیه خدا را با چشم ندید، بلکه با قلب دید<span class="footnote" rel="6" title="توحید، ص ۱۶، ح ۱۷، ط تهران">*</span>. </p> <p>و در الدر المنثور است که عبد بن حمید و ابن منذر و ابن ابی حاتم، از محمد بن کعب قرظی از بعضی از اصحاب رسول خدا (ص) روایت کرده‌اند که           <code class="page" rel="19,54"/> پرسیدند: یا رسول اللَّه آیا پروردگار خود را دیده‌ای؟ فرمود: با چشم خود ندیدم، ولی با فؤادم دو بار دیدم، آن گاه این آیه را تلاوت کرد: <span class="aya" rel="53_8" data-words="1-3">ثم دنا فتدلی</span><span class="footnote" rel="1" title="فروع کافی، ج ۳، ص ۲۴۲، ح ۲">*</span>. </p> <p>مؤلف: این معنا را نسایی هم از ابو ذر-به طوری که در الدر المنثور آمده-نقل کرده، و عبارتش چنین است: رسول خدا (ص) پروردگار خود را با قلب خود دید نه با چشم خود<span class="footnote" rel="2" title="الدر المنثور، ج ۶، ص ۱۲۳">*</span>. </p> <p>و از صحیح مسلم و ترمذی و ابن مردویه، از ابو ذر روایت کرده که گفت: من از رسول خدا (ص) پرسیدم: آیا پروردگار خود را دیده‌ای؟ فرمود: نورانی می‌بینم او را<span class="footnote" rel="3" title="الدر المنثور، ج ۶، ص ۱۲۳">*</span>. </p> <p>مؤلف: کلمه <em>نورانی</em> منسوب به نور است که بر طبق قاعده باید بشود <em>نوری</em> ولی بر خلاف قاعده و قیاس <em>نورانی</em> می‌گویند، مانند جسمانی که منسوب به جسم است. </p> <p>بعضی‌ها عبارت مذکور را به صورت <em>نور انی أراه</em> -با تنوین و کسره همزه و تشدید نون و سپس یای متکلم-خوانده‌اند، یعنی نوری که من آن را می‌بینم، ولی ظاهرا عبارت روایت دست خورده شده باشد، هر چند که روایتی دیگر که ذیلا نقل می‌کنیم آن را تایید کند، و آن روایت این است که: مسلم در صحیح خود، و ابن مردویه از ابو ذر نقل کرده‌اند که از رسول خدا (ص) پرسیده: آیا پروردگارت را دیده‌ای؟ فرمود: نوری را دیدم<span class="footnote" rel="4" title="روح المعانی، ج ۲۷، ص ۴۸">*</span>. </p> <p>چون به هر تقدیر ظاهر روایت قابل قبول نیست، مگر اینکه بگوییم مراد از رؤیت، رؤیت قلب است، در نتیجه نه رؤیت، رؤیت حسی است و نه نور، نور حسی است. </p> <p>و <span class="phrase">در کافی به سند خود از صفوان بن یحیی روایت کرده که گفت: ابو قره محدث از من خواهش کرد او را نزد ابی الحسن رضا (ع) ببرم، من از آن جناب برای وی اجازه ملاقات خواستم، آن حضرت اجازه دادند، ابو قره بر آن حضرت وارد شد و مسائلی از حلال و حرام در احکام از او پرسید تا رسید به اینجا که ابو قره گفت: خدای تعالی فرموده: <span class="aya" rel="53_13" data-words="1-5">و لقد رآه نزلة أخری</span> این چه معنا دارد؟ حضرت ابو الحسن (ع) پاسخ دادند که بعد از این آیه، آیه‌ای دیگر هست که می‌فهماند آن جناب چه دیده، و آن آیه <span class="aya" rel="53_11" data-words="1-5">ما کذب الفؤاد ما رأی</span> است، می‌فرماید: فؤاد محمد آنچه را که چشمهایش دید و زبانش از آنچه دید خبر داد تکذیب نکرد، و     <code class="page" rel="19,55"/> اما اینکه چه دیده؟ آیه <span class="aya" rel="53_18" data-words="1-6">لقد رأی من آیات ربه الکبری</span> -از آیات کبرای پروردگارش بدید  پاسخ می‌دهد، و معلوم می‌شود که منظور از جمله <em rel="fa_53_11_4-5" data-sentence="891:120">ما رأی</em> آیات پروردگار است، و آیات پروردگار غیر خود اوست<span class="footnote" rel="1" title="مجمع البیان، ج ۹، ص ۱۷۲">*</span>.</span> </p> <p>مؤلف: علی الظاهر منظور امام این بوده که ابو قره را ساکت کرده باشد، چون در آغاز قبول می‌کند که منظور از این دیدن، دیدن حسی است، آن گاه این چنین ساکتش می‌کند که منظور از آن، دیدن آیات خدا است، و آیات خدا غیر خدا است، و بنا بر این دیگر نباید به روایت اشکال کرد که چرا فرموده آیات خدا غیر خدا است، با اینکه دیدن آیات خدا بدان جهت که آیات او است در حقیقت دیدن خود او است، زیرا همانطور که گفتیم و در عده‌ای از روایات هم آمده بود دیدن خدا مربوط به قلب است، و دیدن آیاتش مربوط به چشم. </p> <p>و صاحب تفسیر قمی می‌گوید: پدرم از ابن ابی عمیر از هشام از امام صادق  (ع) برایم حدیث کرد که فرمود: رسول خدا (ص) فرموده: من  (در شب معراج) به سدرة المنتهی رسیدم، و دیدم که هر یک برگش سایه بر امتی از امت‌ها دارد، آنجا بود که نسبت به مقام پروردگارم مانند فاصله دو قوس یا کمتر قرار گرفتم<span class="footnote" rel="2" title="الدر المنثور، ج ۶، ص ۱۲۵">*</span>. </p> <p>و در الدر المنثور است که احمد و ابن جریر از انس روایت کرده‌اند که گفت: رسول خدا (ص) فرمود: به سدرة المنتهی رسیدم، دیدم که بارش مانند ملخ درشت و پر پشت و برگهایش چون گوش فیل است، همین که جلوه‌ای از امر خدا آن را پوشاند بصورت یاقوت و زمرد و مثل آن در آمد<span class="footnote" rel="3" title="الدر المنثور، ج ۶، ص ۱۲۵">*</span>. </p> <p>و در تفسیر قمی به سند خود از اسماعیل جعفی از امام ابی جعفر (ع) روایت کرده که در ضمن حدیثی طولانی فرمود: و چون آن جناب را به سدرة المنتهی رساندند جبرئیل دیگر همراهیش نکرد، رسول خدا (ص) فرمود: آیا در چنین مقامی مرا تنها می‌گذاری؟ گفت: تو هم چنان پیش برو، به خدا سوگند تو به حدی پیش رفته‌ای که احدی از خلق خدا که قبل از تو بودند، به این حد پیش نرفتند، در آنجا بود که نوری از ناحیه پروردگارم دیدم، و سبحه بین من و او حائل گردید. </p> <p>راوی می‌گوید: عرضه داشتم: فدایت شوم <em>سبحه</em> چیست؟ حضرت روی خود را به طرف زمین خم کرد با دست به آسمان اشاره نموده سه مرتبه فرمود: جلال پروردگارم، جلال       <code class="page" rel="19,56"/> پروردگارم<span class="footnote" rel="1" title="روح المعانی، ج ۲۷، ص ۴۹">*</span>. </p> <p>مؤلف: سبحه همانطور که در حدیث تفسیر شده عبارت است از جلال، و چیزی است که بر تنزه خدای تعالی از نواقص خلقش دلالت می‌کند که برگشت این نیز به همان جلال است، و حاصل ذیل روایت این است که: آن حضرت پروردگار خود را از راه مشاهده آیاتش بدید. </p> <p>و نیز در همان کتاب در ذیل آیه‌ <span class="aya" rel="53_13-14" data-words="1-8">و لقد رآه نزلة أخری، عند سدرة المنتهی</span> آمده که امام فرمود در آسمان هفتم<span class="footnote" rel="2" title="تفسیر قمی، ج ۲، ص ۳۳۵">*</span>. </p> <p>باز در آن کتاب در ذیل آیه‌ <span class="aya" rel="53_16" data-words="1-5">إذ یغشی السدرة ما یغشی</span> امام فرمود: وقتی حجاب از بین خدای تعالی و بین رسول گرامیش برداشته شد، نور سدره پوشیده گشت<span class="footnote" rel="3" title="تفسیر قمی، ج ۲، ص ۳۳۵">*</span>. </p> <h3> <span class="title" rel="53_15 53_1 53_2 53_3 53_4 53_5 53_6 53_7 53_8 53_9 53_10 53_11 53_12 53_13 53_14 53_16 53_17 53_18">اشاره به اختلاف در باره اینکه معراج پیامبر (صلی اللَّه علیه و آله و سلم) جسمانی و روحانی یا فقط روحانی بوده </span> </h3> <p> مؤلف: و در مطالب گذشته روایاتی دیگر نیز هست، و ما در اول تفسیر سوره اسراء روایاتی را که جامع داستان معراج است نقل کردیم. </p> <p>و در آنجا در ذیل همان روایات اختلافی را که علماء در معراج آن حضرت کرده‌اند نقل نمودیم که: بعضی گفته‌اند: در خواب صورت گرفته، و بعضی گفته‌اند: در بیداری بوده، آنهایی هم که گفته‌اند در بیداری بوده، اختلاف کرده‌اند که آیا با روح و بدن مادیش هر دو به معراج رفته و یا تنها با روحش، و از ابن شهرآشوب (صاحب مناقب) نقل کردیم که گفته است: اعتقاد شیعه این است که معراج از مسجد الحرام تا مسجد اقصی با روح و جسم هر دو بوده، و آیه اسراء هم بر همین مقدار دلالت دارد، و اما از مسجد اقصی تا آسمانها، بعضی از علمای اسلام گفته‌اند: آن نیز با جسم و روح هر دو بوده، و بسیاری از علمای شیعه نیز با ایشان موافقت کرده‌اند، و بعضی دیگر گفته‌اند که: از مسجد اقصی تا آسمان تنها روحانی بوده، و بعضی از علمای متاخر نیز متمایل به این قول شده‌اند. </p> <p>و به نظر ما عیبی در این قول نیست-البته اگر قرائنی که همراه با آیات و روایات هست آن را تایید کند-چیزی که هست در این صورت لازم است جنت الماوی در آیه‌ <span class="aya" rel="53_15" data-words="1-3">عندها جنة المأوی</span> را حمل بر جنت برزخ کنیم، و بگوییم: منظور از اینکه فرمود: جنت الماوی نزد سدره بود، این است که بهشت برزخی با سدرة المنتهی نوعی ارتباط و بستگی دارد، هم چنان که در روایات آمده که قبر انسانها یا باغی از باغهای بهشت، و یا حفره‌ای از حفره‌های دوزخ     <code class="page" rel="19,57"/> است<span class="footnote" rel="1" title="الدر المنثور، ج ۶، ص ۱۲۵">*</span> (که از آن می‌فهمیم منظور وجود نوعی ارتباط یا با بهشت و یا با دوزخ است) و یا بالأخره آیات معراج را طوری توجیه کنیم که با روحانی بودن معراج به آسمان منافات پیدا نکند. </p> <p>و اما اینکه معراج در خواب بوده باشد، در تفسیر سوره اسراء گفتیم: سخنی است که اصلا نباید به آن توجه شود. </p> <p>بعضی هم احتمال داده‌اند، و خواسته‌اند معراج به آسمانها را تطبیق دهند با گردش شبانه در کرات دیگر آسمان، کراتی که جزو منظومه شمسی ما هستند، یا آنهایی که در منظومه‌های دیگرند، و یا کراتی که در کهکشانی غیر از کهکشان ما قرار دارند. ولی این احتمال‌ها با اخباری که در باره جزئیات این داستان وارد شده به هیچ وجه نمی‌سازد، بلکه با مفاد آیات قبلی همین سوره نیز وفق نمی‌دهد. </p> 
