<h3 class="ayas">سوره النساء آیه‌های ۴۴ تا ۵۸</h3><code class="section" rel="4_44-58"/><h3>ترجمه آیات</h3> <p> <span class="trans" rel="4_44">مگر آن کسان را که از کتاب آسمانی بهره‌ای داده شدند نمی‌بینی، که چگونه گمراهی را می‌خرند، و می‌خواهند که شما نیز، راه را گم کنید،.  «۴۴» </span><span class="trans" rel="4_45">-این یهودیان که برخوردی دوستانه با شما دارند دشمن شما هستند، -و خدا به دشمنان داناتر است، -و به باطن کارشان آگاه‌تر-و خدا برای دوست داشتن کافی است و او برای یاوری بس است.  «۴۵» </span><span class="trans" rel="4_46">بعضی از گروندگان به کیش یهودیت کلمات را-در سخنان خود-با جابجا کردن تحریف می‌کنند، مثلا-به جای این که بگویند: سمعنا و اطعنا-می‌گویند: سمعنا و عصینا-شنیدیم و نافرمانی کردیم، و به جای این که بگویند: -اسمع أسمعک اللَّه-می‌گویند-راعنا-یعنی اسمع غیر مسمع-بشنو که خدا شنوایت نکند، و این باطل را با لحن حقگویی ادا می‌کنند-چون کلمه-راعنا-در اصطلاح مسلمانان ادب و احترام را می‌رسانید و در اصطلاح یهودیان فحشی بود که معنایش گذشت-تا در دین خدا طعنه بزنند و اگر می‌گفتند: سمعنا و اطعنا و اسمع و انظرنا-شنیدیم و اطاعت کردیم، تو نیز به سخن ما گوش بده، و مهلت بده تا سخن خود بگوییم، -برایشان بهتر و استوارتر بود، و لیکن خدا به خاطر کفرشان لعنتشان کرده بود، دیگر ایمان نمی‌آورند مگر اندکی.  «۴۶» </span><span class="trans" rel="4_47">هان ای یهود و نصاری که کتاب آسمانی بر شما نازل شده، ایمان آورید به کتابی که نازل کردیم، و مصدق کتابی است که با شما است، و گرنه وجهه دلها را از فطرت به سوی خلاف فطرت بر می‌گردانیم، و از رحمت خود دور می‌سازیم، آن چنان که اصحاب سبت را لعنت کردیم، و امر خدا انجام شدنی است.  «۴۷» </span><span class="trans" rel="4_48">چون خدا شرک ورزیدن به خود را نمی‌بخشد و گناهان کوچکتر از آن را از هر کس بخواهد می‌آمرزد، و کسی که به خدا شرک بورزد گناهی عظیم را باب کرده است.  «۴۸» </span><span class="trans" rel="4_49">مگر آن کسان را که خود را به عنوان پاکی می‌ستایند، نمی‌بینی با این که خدای تعالی است که هر کس را بخواهد پاک و تزکیه می‌کند، و احدی در این کار استقلال ندارد، و مردم حتی یک خردل ستم<code class="page" rel="4,577"/> نمی‌شوند.  «۴۹» </span><span class="trans" rel="4_50">ببین چگونه-با ادعای این که ما یهودیان پسر و دوستان خداییم-بر خدا دروغ می‌بندند، و این خود گناهی است آشکار.  «۵۰» </span><span class="trans" rel="4_51">آیا ندیدی آنها که کتاب داده شدند، و علمایی که بهره‌ای از علم کتاب داشتند چگونه به طاغوت و بت می‌گروند، و در باره مشرکین می‌گویند اینها راهشان به واقع نزدیک‌تر است، تا راه گروندگان به اسلام.  «۵۱» </span><span class="trans" rel="4_52">اینها کسانی هستند که خدا از رحمت خود دورشان ساخته، و کسی که خدا او را دور کند، دیگر یاوری برایش نخواهی یافت.  «۵۲» </span><span class="trans" rel="4_53">آیا این اهل کتاب سهمی از نبوت و ولایت دارند؟ اگر خدا سهمی به آنها می‌داد از شدت بخلی که دارند پشیزی بر مردم خیر نداشتند.  «۵۳» </span><span class="trans" rel="4_54">و یا این سخنان به انگیزه حسد می‌گویند، حسد از اینکه خدا از فضل خود به او داده و به ایشان نداده با اینکه این تازگی ندارد، بلکه ما از فضل خود به آل ابراهیم کتاب و حکمت و ملکی عظیم دادیم.  «۵۴» </span><span class="trans" rel="4_55">مردم آن روز نیز دو دسته شدند، بعضی به آن ایمان آوردند و بعضی راه ایمان آوردن دیگران را نیز بستند، و جهنم برای سوزاندنشان بس است.  «۵۵» </span><span class="trans" rel="4_56">محققا کسانی که به آیات ما کفر ورزیدند به زودی داخل آتششان می‌کنیم که هر نوبت پوستشان چروک شود پوستی دیگر بر تنشان می‌کشیم، تا عذاب را هم چنان بچشند، که خدا مقتدری است شکست ناپذیر، و در عین حال حکیم.  «۵۶» </span><span class="trans" rel="4_57">و اما کسانی که ایمان آوردند و عمل صالح کردند، به زودی در بهشت‌هایی داخلشان می‌کنیم که جویها در زیر آن روان است، و ایشان در آن جاودانه خواهند زیست، و در این زندگی ابدی همسرانی پاک خواهند داشت و در سایه‌ای داخلشان می‌کنیم، که گسترده و دائمی است.  «۵۷» </span><span class="trans" rel="4_58">خدا دستور مؤکد به شما می‌دهد که امانت مردم را به آنان برگردانید، و چون بین مردم داوری کنید به عدل حکم برانید، که خدا با اندرز خوبی شما را پند می‌دهد چون او در هر لحظه شنوا و بینای کار شما است «۵۸» </span></p>                             <h3>بیان آیات‌ <span class="title" rel="4_44 4_45 4_58 4_46 4_47 4_48 4_49 4_50 4_51 4_52 4_53 4_54 4_55 4_56 4_57"> (راجع به یهودیان) </span> </h3> <p> این آیات متعرض حال اهل کتاب است، ستمکاریها و خیانتهایی را که آنان در دین<code class="page" rel="4,578"/> خدا کردند تفصیل می‌دهد. </p> <p>روشن‌ترین طایفه‌ای که این آیات با وضع آنان تطبیق می‌کند یهودند، و این آیات سیاقی واحد و متصل دارد، و آیه اخیر که می‌فرماید: <span class="aya" rel="4_58" data-words="1-8">إن الله یأمرکم أن تؤدوا الأمانات إلی أهلها</span>، نیز اتصالش به آیات قبل روشن است، و همچنین آیه (176). </p> <p>که سخن از استفتای مردم از مساله ارث دارد، ولی بعضی از مفسرین این دو آیه را از بین همه آیات سوره نساء که در مدینه نازل شده استثنا نموده‌اند و گفته‌اند: این دو آیه در مکه نازل شده، با این که مساله ارث در مدینه تشریع شده است. </p> <p> <span class="aya" rel="4_44" data-words="1-9">أ لم تر إلی الذین أوتوا نصیبا من الکتاب...</span> در تفسیر آیات (36 الی 42) همین سوره گفتیم که این چند آیه یعنی آیات (36 الی 42) تا حدودی مربوط است به آیات (44-58)، یعنی آیات مورد بحث، و در آنجا خواندید. </p> <p>که گفتیم آن آیات در باره یهود نازل شده است. </p> <p>و خلاصه کلام این که از آیات مورد بحث بر می‌آید، یهودیان به مؤمنین اظهار مودت و خیر خواهی می‌کرده‌اند، و از این راه آنان را فریب می‌داده‌اند، مثلا به بخل و خود داری از انفاق وادار می‌کردند، تا از این راه نگذارند زحمات مؤمنین به نتیجه برسد، و قدمی به سوی تقدم و تعالی بردارند، این آن چیزی است که از ظاهر آیه بر می‌آید، و لازمه این که در شان یهود و دوستان و هم رازهای یهود نازل شده باشد، نیز همین معنا است چون ثمره دوستی و سر و سر داشتن با یهود همین بود که به وسیله تحریفات یهود از راه منحرف شوند، و هر جا که آنها بروند، آنان نیز بروند. آنها بخل بورزند، و اینان را نیز وادار به بخل کنند. </p> <p>این آن مطلبی است که از جمله‌ <span class="aya" rel="4_44-45" data-words="12-20">و یریدون أن تضلوا السبیل، و الله أعلم بأعدائکم...</span> استفاده می‌شود، پس معنای دو آیه-و خدا داناتر است-چنین می‌شود: آن چه این جا برایت بیان می‌کنیم تصدیق و یا ارائه مصداق و نمونه‌ای است، برای آنچه قبلا از حال کسانی که مختال و فخورند و در نتیجه بخل و ریا می‌ورزند برایت بیان کردیم، مصدق و مصداق آن، گفتار یهودیانی است که‌ بهره‌ای از کتاب به ایشان داده شده-، البته بهره‌ای نه آن طور که خودشان ادعا دارند که همه کتاب آسمانی را دارند-آن گاه با همان سرمایه برای خود ضلالت می‌خرند، و ضلالت را بر هدایت ترجیح می‌دهند و می‌خواهند شما مسلمانان نیز راه سعادت را گم کنید. </p> <p>آری یهودیان هر چند که با شما به روی خوش ملاقات می‌کنند، و هر چند اظهار محبت نموده، در قیافه افراد صالح در می‌آیند و آن چنان با شما برخورد می‌کنند که گویی خیر خواه و یاوران شمایند، و ای بسا حرفهایی بزنند که طبع شما آن را بپسندد، و دلهایتان<code class="page" rel="4,579"/> مجذوبش شود، که چه حرفهای درستی می‌زنند، و لیکن-بدانید-که قصدی جز گمراه کردن شما از صراط مستقیم ندارند، دلیلش هم خیلی روشن است، و آن این است که خودشان از صراط مستقیم منحرفند و ضلالت را برای خود انتخاب کرده‌اند، <code class="aya" rel="4_45"/>و خدای عز و جل دشمنان شما را بهتر از خود شما می‌شناسد، پس به هوش باشید، که یهود دشمنان شمایند، فریب آنچه از حالات آنها می‌بینید نخورید، زنهار زنهار که آنان را در پیشنهادهایی که می‌کنند اطاعت مکنید، و به سخنان زیبا و فریبنده‌شان گوش ندهید، به خیال این که واقعا دوست و خیرخواه شمایند، از سوی دیگر شما چه حاجتی به ولایت دروغین و دوستی کاذب آنان دارید، با این که خدای تعالی برای ولایت و یاری شما کافی است، و با ولایت و یاری خدا چه حاجت به ولایت و یاری آنان؟. <code class="aya" rel="4_46"/> </p><h3> <span class="title" rel="4_46">معنای‌ <span class="aya" rel="4_46" data-words="4-7">یحرفون الکلم عن مواضعه</span> </span> </h3> <p> <span class="aya" rel="4_46" data-words="1-7">من الذین هادوا یحرفون الکلم عن مواضعه</span>... <span class="aya" rel="4_46" data-words="23-24">فی الدین</span> کلمه:  (من) در جمله‌ <span class="aya" rel="4_46" data-words="1-2">من الذین...</span> بیانیه است، می‌خواهد جمله: <span class="aya" rel="4_44" data-words="5-9">الذین أوتوا نصیبا من الکتاب</span> را که در آیه قبلی بود، و یا کلمه:  (باعدائکم) را بیان کند، البته بسا باشد که گفته باشند جمله: <span class="aya" rel="4_46" data-words="1-3">من الذین هادوا</span> بر سر هم خبری است برای مبتدایی که حذف شده، و جمله: <span class="aya" rel="4_46" data-words="4-5">یحرفون الکلم</span> همان محذوف را توصیف می‌کند، و تقدیر آیه چنین است: من الذین هادوا قوم یحرفون...  (یعنی بعضی از یهودیان قومی هستند که چنین و چنان می‌کنند). و گفتار خود را تایید کرده باشند، به این که حذف موصوف در کلام عرب شایع است، مانند شعر ذو الرمه که گفته است: <span class="poem">فظلوا و منهم دمعه سابق له‌ / و آخر یشنی دمعه العین بالمهل</span>  کارشان به جایی رسید که بعضی از شدت اندوه جلو اشک خود را نتوانستند بگیرند... که گفته‌اند که در این شعر موصوف حذف شده، تقدیر کلام-در صورتی که شعر حکایت حال جمعیتی باشد- و منهم قوم دمعه سابق له... است، -و در صورتی که حکایت حال فردی بوده باشد- و منهم من دمعه سابق له... است. </p> <p>خدای تعالی این طایفه از یهود را اینطور توصیف نموده، که کلمات کتاب خدای را تحریف می‌کنند حال یا به این که جای آنها را تغییر می‌دهند، و پس و پیش می‌کنند، و یا آنکه بعضی از کلمات را به کلی می‌اندازند، و یا به این که کلماتی از خود به کتاب خدا اضافه می‌کنند، هم چنان که تورات موجود دچار چنین سرنوشتی شده، یعنی بسیاری از مطالبش آسمانی نیست، و یا به این است که آن چه از موسی و از سایر انبیا (علیهم السلام) در تورات آمده تفسیرش کرده‌اند به غیر آن چه مقصود بوده، معنای حقیقی آن را رها کرده معنایی تاویلی<code class="page" rel="4,580"/> برای آن کرده‌اند هم چنان که بشارتهایی که در تورات در باره آمدن رسول اللَّه (ص) آمده بود و قبل از بعثت رسول خدا (ص) آن چه در باره عیسی (ع) به عنوان بشارت وجود داشت همه را تاویل کردند، و گفتند نه عیسایی (ع) آمده و نه محمدی (ص) و ما هم اکنون منتظر آمدنشان هستیم. </p> <p><span class="phrase">ممکن هم هست مراد از تحریف کلمات از مواضعش آن مطلبی باشد که بعد از این جمله آمده، که گفتند: <span class="aya" rel="4_46" data-words="10-12">سمعنا و عصینا...</span>، در نتیجه این جملات عطف خواهد بود بر جمله  یحرفون... و در این صورت مراد از تحریف کلمات از مواضعش این خواهد بود که کلمه‌ای را در غیر آنجایی که باید به کار رود استعمال کنند، مثلا وقتی کسانی می‌گویند:  <em>سمعنا</em> که بخواهند اعلام اطاعت کنند، و در این صورت جا دارد دنبالش بگویند: <em rel="fa_4_46_30-31" data-sentence="443:472">و اطعنا</em>  نه این که بگویند: <em>سمعنا و عصینا</em> ، و یا با این که نمی‌خواهند اعلام اطاعت کنند، به عنوان استهزا: <em>سمعنا</em> و همچنین وقتی به یک فردی گفته می‌شود،  (اسمع-گوش بده) جا دارد دنبال آن اضافه کند:  (اسمعک اللَّه خدا شنوایت کند) نه این که بگوید <span class="aya" rel="4_46" data-words="14-16">اسمع غیر مسمع</span> یعنی بشنو که خدا شنوائیت ندهد، چون کلمه <em rel="fa_4_46_18-18" data-sentence="862:99">راعنا</em> در لغت یهود معنای‌ <span class="aya" rel="4_46" data-words="14-16">اسمع غیر مسمع</span> را می‌دهد.</span> </p> <p> <span class="aya" rel="4_46" data-words="19-24">لیا بألسنتهم و طعنا فی الدین</span> <span class="phrase">اصل (ل-ی-ی) به معنای تاب دادن و پیچاندن است، پس معنای جمله مورد بحث این می‌شود که یهودیان مورد بحث زبان خود را می‌پیچند، تا به این وسیله سخن باطل خود را به صورت حق جلوه داده، اهانتی که می‌خواهند بکنند به صورت ادب و احترام بکنند، چون مؤمنین رسم داشتند هر گاه می‌خواستند با رسول خدا (ص) سخن بگویند،  (همانطور که ما فارسی زبانان تکیه سخنمان در گفتگوی با مخاطب این است که می‌گوییم  (اجازه بفرمایید) و منظورمان این است که مهلت بده من همه حرفهایم را بزنم، عرض می‌کردند:  (راعنا) یعنی اجازه بده، ما مطلب خود را تا به آخر بگوییم، و این کلمه در زبان یهود معنای زشتی داشت، معنایی که لایق به ساحت مقدس رسول خدا (ص) نبود، به همین جهت فرصت را غنیمت شمردند، هر گاه می‌خواستند با آن جناب سخن بگویند به قصد مذمت و بی‌احترامی این کلمه را استعمال می‌کردند، و خدای تعالی در این آیه شریفه ایشان را مذمت کرد، و نخست به طور اجمال فرمود: <span class="aya" rel="4_46" data-words="4-7">یحرفون الکلم عن مواضعه</span> و سپس آن را تفسیر کرد به این که: <span class="aya" rel="4_46" data-words="8-16">و یقولون سمعنا و عصینا و اسمع غیر مسمع</span>، آن گاه مثل این که خواسته باشد این را نیز تفسیر کند، عطف کرد بر آن جمله: <em rel="fa_4_46_17-18" data-sentence="1090:304">و راعنا</em> را، آن گاه فرمود: این عمل ناپسند از<code class="page" rel="4,581"/> یهودیان در حالی انجام می‌شود که زبان خود را تاب می‌دهند، و به دین خدا طعنه می‌زنند: <span class="aya" rel="4_46" data-words="19-24">لیا بألسنتهم و طعنا فی الدین</span>، و این دو مصدر یعنی مصدر (لی) و (طعن) در موضع حال قرار دارند.</span> </p> <p> <span class="aya" rel="4_46" data-words="25-40">و لو أنهم قالوا سمعنا و أطعنا و اسمع و انظرنا لکان خیرا لهم و أقوم</span> اینکه فرموده: اگر این طور بگویند که مشتمل است بر ادب دین و خضوع در برابر حق، بهتر و با قوام‌تر است از آنچه می‌گفتند یعنی از <span class="aya" rel="4_46" data-words="10-12">سمعنا و عصینا...</span> با این که این سخن نه خیر است و نه با قوام تا آن از این بهتر و با قوام‌تر باشد، در حقیقت از باب مقایسه اثر حقی است که در این کلام حق است، و اثری که یهود برای کلام خود قائل بود، هر چند که کلام یهود در واقع هیچ خوبی و قوام نداشت، پس مقایسه بین اثر حق است با اثری که یهود حقش می‌پنداشت، و معنای جمله این است: اگر یهود می‌گفتند: <span class="aya" rel="4_46" data-words="29-31">سمعنا و أطعنا...</span> خیر و قوام در آن بیشتر بود، از خیر و قوامی که در دل خود برای لی و طعن فرض کرده‌اند، پس گفتار در این آیه نظیر گفتار در آیه شریفه زیر است که می‌فرماید: <span class="aya" rel="62_11" data-words="1-25">و إذا رأوا تجارة أو لهوا انفضوا إلیها، و ترکوک قائما قل ما عند الله خیر من اللهو و من التجارة و الله خیر الرازقین</span><span class="footnote" rel="1" title="و چون تجارتی یا لهوی ببینند سویش متفرق می‌شوند، و تو را که ایستاده خطبه می‌خوانی رها می‌کنند، بگو آنچه نزد خدا است بهتر است از لهو و تجارت و خدا بهترین رازقان است سوره جمعه آیه ۱۱">*</span>. </p> <p> <span class="aya" rel="4_46" data-words="41-49">و لکن لعنهم الله بکفرهم فلا یؤمنون إلا قلیلا</span> این جمله خطاب به مسلمین است، و برای همیشه نومیدشان می‌کند از این که یهود بگویند: <span class="aya" rel="4_46" data-words="29-31">سمعنا و أطعنا</span> هرگز نخواهند گفت، زیرا این کلمه، کلمه ایمان است، و این یهودیان ملعون خدایند، و در نتیجه موفق به ایمان نخواهند شد، و لذا در جمله قبل این طور تعبیر کرد: <span class="aya" rel="4_46" data-words="25-28">و لو أنهم قالوا</span>، چون تعبیر به کلمه (لو) دلالت بر آرزو می‌کند و آرزو اشعار بر محال بودن تحقق آن آرزو دارد. </p> <p>و <span class="phrase">ظاهرا حرف (با) در جمله <em rel="fa_4_46_45-45" data-sentence="23:217">بکفرهم</em> برای سببیت است، نه برای آلت، برای این که کفر صفتی است که ممکن است به وسیله ایمان زایل گردد، و بنا بر این کفر بدان جهت که کفر است مستوجب لعنتی که ایمان را محال سازد نیست، و چنان نیست که بطور قاطع از ایمان جلوگیری کند.</span> </p> <p>بله کفر آنان بطوری که در آخر سوره آن را شرح داده سبب لعنت هست، اما لعنتی که ایمان را محال نمی‌سازد، ممکن است افراد انگشت‌شماری ایمان بیاورند (دقت بفرمائید). </p> <h3> <span class="title" rel="4_46">مراد از <span class="aya" rel="4_46" data-words="46-49">فلا یؤمنون إلا قلیلا</span> </span> </h3> <p> <span class="aya" rel="4_46" data-words="46-49">فلا یؤمنون إلا قلیلا</span> بعضی از مفسرین گفته‌اند کلمه (قلیلا) حال است، و تقدیر کلام فلا یؤمنون الا و هم قلیل است، یعنی ایمان نمی‌آورند مگر در حالی که اندکند، و ای بسا گفته باشند: کلمه  (قلیلا) صفتی است برای موصوفی که حذف شده، و تقدیر کلام فلا یؤمنون الا ایمانا قلیلا  است، و این وجه هم مثل وجه قبلی عیبی ندارد لیکن باید در آن اضافه شود که اتصاف ایمان به صفت اندکی، از قبیل وصف به حال متعلق موصوف است، وقتی می‌گوییم (ایمان نمی‌آورند مگر ایمانی اندک) معنایش (مگر ایمانی که مؤمنین به آن ایمان اندکند) است. </p> <p>و اما اینکه بعضی از مفسرین گفته‌اند: مراد از این تعبیر ایمان کم و ضعیف در مقابل ایمان کامل است، و می‌خواهد بفرماید، ایمان قابل اعتنایی نمی‌آورند، که بتواند عمل صاحبش را اصلاح و دل او را تزکیه کند، و عقلش را رقاء بخشد راه درستی نرفته، برای این که ایمان متصف می‌شود به ایمان مستقر و ایمان عاریتی، و ایمان کامل و ایمان ناقص، ولی متصف نمی‌شود به کم و زیاد، هیچ فصیحی در سخن خود ایمان را به دو وصف قلت و کثرت توصیف نمی‌کند، تا چه رسد به قرآن کریم که فصیح‌ترین و بلیغ‌ترین کلام است. </p> <p>علاوه بر این، مراد از ایمانی که در آیه شریفه آمده، یا حقیقت ایمانی قلبی است، که مقابلش نفاق است، و یا صورت ایمان است که بسا می‌شود از آن تعبیر به اسلام می‌شود، و جای هیچ تردیدی نیست که در اسلام ایمان به هر دو معنایش معتبر است، و اسلام به آن اعتنا نموده، و آیات قرآنی هم تصریح دارد بر اعتبار آن، صریحا می‌فرماید: <span class="aya" rel="4_94" data-words="12-19">لا تقولوا لمن ألقی إلیکم السلام لست مؤمنا</span><span class="footnote" rel="1" title="به کسانی که شما با تحیت اسلام یعنی با دادن سلام روبرو می‌شوند، نگویید تو مؤمن نیستی سوره نساء آیه ۹۴">*</span> علاوه بر این که آن مستثنا منه که خدای تعالی عده قلیلی را از آن استثنا کرده جمله (و لیکن خدای تعالی به جرم کفرشان لعنتشان کرده) می‌باشد، و معلوم است که در این استثنا کمترین درجه ایمان و یا اسلام ظاهری یعنی حفظ ظاهری اسلام و گفتن: <span class="aya" rel="4_46" data-words="29-31">سمعنا و أطعنا</span> کافی است، هر کس این مقدار اسلام و ایمان از خود نشان بدهد حکم سایر مسلمانان را دارد، و مانند آنها مشمول لعنت خدای تعالی نیست. </p> <p>و انگیزه‌ای که این مفسر را به ارتکاب این اشتباه واداشته یک توهم غلط است، و آن این است که خیال کرده اثر لعنت خدای تعالی تخلف پذیر نیست، وقتی خدای تعالی جمعیتی را لعنت کرد هیچ فردی از آن جمعیت، دیگر ایمان نخواهد آورد، و فکر کرده قلت در آیه شریفه   <code class="page" rel="4,583"/> صفت ایمان است، و ایمان قلیل ایمانی نیست که قابل اعتنا باشد. </p> <p>مفسر نامبرده اینطور فکر کرده تا جمله: <span class="aya" rel="4_46" data-words="43-45">لعنهم الله بکفرهم</span> درست در آید، و غفلت ورزیده از این که این خطابها و مذمت و توبیخ‌ها و مؤاخذه‌هایی که در آن است متوجه مجتمعات به عنوان مجتمع است، و نظر به فرد ندارد، آن کسی که مشمول این لعنت و غضب و مؤاخذه‌های عمومی دیگر شده است، مجتمع یهود است بدان جهت که یک مجتمع است، مجتمعی که از یهودیت تشکیل شده، که نه ایمان می‌آورد، و نه روی سعادت و رستگاری را می‌بیند، و تا به امروز هم چنین بوده و تا قیامت هم چنین خواهد بود. </p> <p>و اما استثنایی که در آن شده نسبت به افراد است، و معلوم است که خارج شدن بعضی از افراد از یک حکمی حتمی که روی مجتمع شده منافات ندارد، و آن حکم را نقض نمی‌کند، و اما اینکه چه حاجت به این استثنا بود، با این که گفتیم این مجتمع تا قیامت هم ایمان نمی‌آورد، و با این که افراد قلیلی که ایمان می‌آورند مجتمعی داخل در مجتمعات یهود نبودند تا با استثنای یک مجتمع از میان مجتمعات خارج شود؟. </p> <p><span class="phrase">جوابش این است که آری، همین مؤمنین اندک نیز برای خود مجتمعی هستند، و وقتی فرمود: <span class="aya" rel="4_46" data-words="46-47">فلا یؤمنون</span> هر چند که ایمان را از مجتمع یهود نفی کرده و لیکن در آن ایمان را از افراد نیز نفی کرده است، و در نتیجه جای این توهم بود که کسی خیال کند نفی نامبرده شامل تک تک یهود هم می‌شود، و آن گاه نتیجه بگیرد که حتی یک نفر یهودی هم ایمان نمی‌آورد، لذا برای دفع این توهم فرمود: <em rel="fa_4_46_48-49" data-sentence="409:306">الا قلیلا</em> ، و بنا بر این، گفتار در آیه مورد بحث نظیر گفتار در آیه شریفه زیر است: <span class="aya" rel="4_66" data-words="1-17">و لو أنا کتبنا علیهم أن اقتلوا أنفسکم أو اخرجوا من دیارکم ما فعلوه إلا قلیل منهم</span><span class="footnote" rel="1" title="سوره نساء آیه:۶۶">*</span> که به زودی تفسیر و ترجمه‌اش می‌آید.</span> </p> <p><code class="aya" rel="4_47"/> <span class="aya" rel="4_47" data-words="1-8">یا أیها الذین أوتوا الکتاب آمنوا بما نزلنا...</span> <span class="phrase">کلمه <em rel="fa_4_47_14-14" data-sentence="5:327">طمس</em> به معنای محو کردن اثری است که از چیزی بماند، و کلمه:  (وجه) از هر چیزی آن طرفی است که رو به روی تو قرار دارد، و برایت ظاهر است، و وجه در انسان سمت جلو او است، که برای بیننده ظاهر است،  (و چون غالبا به غیر از صورت، سایر قسمت‌های جلو بدن به وسیله لباس پوشیده و غیر ظاهر است، لذا غالبا کلمه وجه در انسان به معنای صورت او می‌آید).</span> </p> <p>این کلمه همان طور که در امور محسوس استعمال می‌شود در امور معنوی نیز استعمال   <code class="page" rel="4,584"/> می‌شود،  (نظیر وجه اللَّه)، و نظیر این که می‌پرسیم (وجه این که چرا فلانی چنین کرد چیست؟) و از این قبیل و کلمه (ادبار) جمع دبر به ضمه دال و ضمه با است، که به معنای پشت سر است، و منظور از اصحاب سبت قومی از یهود است که در روز شنبه از دستور الهی تجاوز می‌کردند، و خدای تعالی لعنتشان نموده، در نتیجه به صورت حیواناتی مسخشان کرد، و داستانشان در آیات زیر آمده: <span class="aya" rel="7_163" data-words="1-24">و سئلهم عن القریة التی کانت حاضرة البحر إذ یعدون فی السبت إذ تأتیهم حیتانهم یوم سبتهم شرعا و یوم لا یسبتون لا تأتیهم</span><span class="footnote" rel="1" title="سوره اعراف آیه:۱۶۳">*</span> از یهودیان بپرس اهل آن قریه‌ای که لب دریا منزل داشتند و در شنبه‌ها از حدود الهی تجاوز می‌کردند (چون شنبه که صید ماهی بر آنان حرام بود ماهی‌ها به کنار دریا و دسترس آنان می‌آمدند و روزهای دیگر نمی‌آمدند چه کردند که هلاک شدند؟): <span class="aya" rel="2_65-66" data-words="1-21">و لقد علمتم الذین اعتدوا منکم فی السبت فقلنا لهم کونوا قردة خاسئین، فجعلناها نکالا لما بین یدیها و ما خلفها</span><span class="footnote" rel="2" title="شما خوب می‌شناسید آن یهودیانی که در روزهای شنبه از حدود الهی تجاوز کردند در نتیجه، فرمان دادیم که میمون شدند و از رحمت ما دور شدند و ما شنبه را مایه عذاب آنها و ننگ آیندگان آنها قرار دادیم سوره بقره آیه:۶۵-۶۶">*</span>. </p> <p>و همان طور که توجه فرمودید آیات سابق متعرض حال یهود و یا حد اقل حال طایفه‌ای از یهود بود، و در آخر، سخن به این جا کشیده شد که این طایفه به خاطر این که به خدای تعالی و رسول او خیانت کردند، و آنچه در دین خودشان صالح بود فاسد کردند، جمعشان به لعنت خدا گرفتار شده، در نتیجه توفیق ایمان از ایشان سلب شد، مگر از عدد اندکی از آنها، پس خطاب متوجه جمیع اهل کتاب شد، -چون ظاهر جمله: <span class="aya" rel="4_47" data-words="1-5">یا أیها الذین أوتوا الکتاب</span> همین عمومیت را افاده می‌کند-و در آن اهل کتاب را به سوی ایمان به کتابی که اخیرا نازل شده و مصدق کتاب آسمانی ایشان است دعوت فرمود، و تهدیدشان کرد به این که اگر از در استکبار و بدون عذر تمرد کنند، به سخطی گرفتار می‌شوند، که یا لعنت است، و یا طمس، یعنی عذابی که اثری از آنان باقی نمی‌گذارد و با این لعن و طمس گریبان آنان را می‌گیرد، و بدون تردید دست بردار از آنان نیست. </p> <p>و این همان معنایی است که از جمله: <span class="aya" rel="4_47" data-words="12-19">من قبل أن نطمس وجوها فنردها علی أدبارها</span> استفاده می‌شود، پس معنای طمس وجوه عبارت شد از این که خدای تعالی وجوه آن عده از اهل کتاب را که به قرآن ایمان نمی‌آورند به حالتی در آورد که صاحبانش به جای این که وجوه را     <code class="page" rel="4,585"/> به سوی مقاصدی متوجه کنند که سعادت زندگیشان را تامین می‌سازد سعادتی که از هر انسانی انتظار می‌رود به آن برسد، به سوی ضد آن مقاصد متوجه سازند، پس طمس وجوه به معنای محو کردن و نابود ساختن وجوه، و بطلان آثار آن نیست، بلکه محوی است که باعث دور شدن از مقصد، و یا بگو برگشتن به عقب خواهد بود، پس این وجوه بر حسب فطرت بشری که دارد مقاصدی را که هر انسانی باید به آن برسد و انتظار می‌رود که به آن برسد دنبال می‌کنند، و لیکن از آنجا که با لعنت خدا رو به پشت قرار گرفته‌اند، جز دور شدن از آن مقاصد را دنبال نمی‌کنند، و جز به قهقرا پیش نمی‌روند. </p> <p>و چنین انسانی-با اینکه بالطبع و بالفطرة متوجه به سوی چیزی است که آن را برای خود خیر و سعادت می‌داند، اما-به طرف هر مقصدی می‌رود که آن را برای خود خیر و برای دین و دنیای خود صلاح می‌داند، جز شر و فساد نمی‌بیند، و هر چه بیشتر جلو برود بیشتر از سعادت عقب می‌افتد، و در نتیجه ابدا روی صلاح و فلاح را نمی‌بیند. </p> <p>و اما این که لعنت خدای تعالی بر اینان را تشبیه کرد به لعنت در باره اصحاب سبت، از ظاهرش بر می‌آید که اینان نیز مانند آنان به عذاب مسخ گرفتار می‌شوند که جریانش و اینکه به صورت میمون مسخ شدند در سابق گذشت. </p> <p>و <span class="phrase">بنا بر این کلمه:  (أو) در جمله: <em rel="fa_4_47_19-20" data-sentence="32:369">او نلعنهم</em> به همان معنای ظاهریش باقی است، و تردید را افاده نموده، می‌فهماند، ما در صورتی که ایمان نیاورید یا شما را طمس می‌کنیم، و یا لعن، و فرق بین این دو تهدید، این است که اولی (یعنی طمس) باعث می‌شود هدفها و مقاصد آنان تغییر کند، ولی خلقتشان جز در پاره‌ای کیفیات به حال خود بماند، ولی لعن باعث می‌شود خلقت بشری شان مبدل به خلقت میمون گشته، در نتیجه مقاصد هم مقاصد میمون‌ها شود.</span> </p> <p><span class="phrase">پس مخاطبین به این آیه اگر از امتثال فرمان خدای تعالی تمرد کنند، -که از آخر آیه بر می‌آید به طور قطع تمرد خواهند کرد-باید منتظر یکی از دو سخط الهی باشند، یا طمس وجوه، و یا لعنتی نظیر لعنت اصحاب سبت، -یهودیانی که ماجرای شنبه را طرح کردند، و لیکن از آیه شریفه بر می‌آید همه آنان دچار این دو سخط نمی‌شوند، چون به صیغه جمع و نکره می‌فرماید:  <em rel="fa_4_47_15-15" data-sentence="337:676">وجوها</em> ،  (قبل از آن که ما بعضی از وجوه را طمس کنیم ایمان بیاورند)، و اگر منظور عموم متمردین بود جمع را نکره نمی‌آورد، و می‌فرمود: من قبل ان نطمس الوجوه قبل از آن که روی‌ها را طمس کنیم، و باز در نکره آوردن وجوه و عدم تعین آن نکته دیگری است، و آن این است که مقام آیه چون مقام تهدید بود، و تهدید هم جماعتی بود به شر و این شر تنها به بعضی از<code class="page" rel="4,586"/> افراد می‌رسد، در نتیجه ابهام آوردن و معین نکردن آن افرادی که مشمول سخط الهی می‌شوند، در تهدید و تخویف مؤثرتر بود، چون وصفی که از ایشان کرد بر اساس ابهامش قابل انطباق بر یک یک افراد قوم می‌شود، و در نتیجه احدی ایمن از آن نیست که این عذاب شدید او را نگیرد، و این طور سخن گفتن در مقام تهدید و تخویف شایع است.</span> و <span class="phrase">در اینکه فرمود: <em rel="fa_4_47_19-20" data-sentence="16:670">او نلعنهم</em> از آنجا که ضمیر جمع مخصوص صاحبان عقل را به کار برد و آن را به کلمه <em rel="fa_4_47_15-15" data-sentence="145:588">وجوها</em> برگردانید، اشاره و یا تصریح است به این که مراد از وجوه، انسانها است، انسانهایی که رو به سوی مقاصد و اهداف خود دارند، و بنا بر این احتمالی که بعضی از مفسرین در معنای آیه شریفه داده‌اند و گفته‌اند: مراد این است که صورتهایشان را به طرف پشت بر می‌گرداند، احتمالی ضعیف خواهد بود، و بر خلاف آن این احتمال قوی می‌شود که مراد از برگرداندن وجوه به ادبار، برگرداندن جان از حال استقامت در فکر و درک واقعیات بر واقعیتش، به حال اعوجاج و انحطاط فکری است، به طوری که هیچ حقی و حقیقتی را مشاهده نکند، مگر آن که از آن متنفر گشته اعراض نماید، و هیچ باطلی را نبیند مگر آن که به آن متمایل گشته شیفته‌اش شود.</span> </p> <p>و این خود نوعی تصرف الهی به عنوان کیفر و عذاب است، و نظیر آن در آیه زیر آمده می‌فرماید: <span class="aya" rel="6_110" data-words="1-16">و نقلب أفئدتهم و أبصارهم کما لم یؤمنوا به أول مرة و نذرهم فی طغیانهم یعمهون</span><span class="footnote" rel="1" title="دلهایشان را زیر و رو و یا بگو پشت و رو-می‌کنیم همانطور که در نوبت اول ایمان نیاوردند و در طغیانشان رها می‌کنیم تا هم چنان سرگردان بمانند سوره انعام آیه ۱۱۰">*</span>. </p> <h3> <span class="title" rel="4_47">وجوهی که در معنای طمس وجوه در <span class="aya" rel="4_47" data-words="12-16">من قبل أن نطمس وجوها</span> گفته شده است</span> </h3> <p> پس از آنچه گذشت روشن گردید که مراد از طمس وجوه در آیه شریفه نوعی تصرف الهی در دلها است، که باعث می‌شود طبع دل که در باب ایمان به خدا و آیاتش پذیرفتن حق و گریز از باطل است، برگردد، و در نتیجه باطل و گریزان از حق شود، هم چنان که اول آیه مؤید این معنا است که فرمود:  (به آنچه ما نازل کردیم با این که مصدق کتاب آسمانی شما است ایمان بیاورید، قبل از این که پای طمس به میان آید...) و نیز روشن شد که مراد از لعن که در آیه آمده، مسخ است. </p> <p>ولی سایر مفسرین حرفهای دیگری زده‌اند، از آن جمله گفته‌اند: مراد از طمس وجوه این است که صورتها به طرف عقب بر گردد، و این در آخر الزمان و یا در روز قیامت خواهد شد، و این حرف درست نیست، برای این که با جمله: <span class="aya" rel="4_47" data-words="20-21">أو نلعنهم</span> منافات دارد، که بیان منافاتش   <code class="page" rel="4,587"/> گذشت. </p> <p>بعضی دیگر گفته‌اند: مراد از طمس وجوه، خذلان و خواری دنیوی است، و قوم یهود که مخاطب به آیه مورد بحثند همواره در ذلت و نکبت بوده و خواهند بود به قصد هیچ هدفی که مایه سعادتشان است بر نمی‌خیزند، مگر آن که خدای تعالی همان هدف را علیه آنان سرابی می‌سازد، که هیچ خیری در آن نباشد. </p> <p>این وجه نیز درست نیست، برای این که، هر چند خیلی از آیه شریفه دور نیست، ولی با صدر آیه طبق بیانی که گذشت منافات دارد. </p> <p>بعضی دیگر گفته‌اند: مراد این است که آنها را جلای وطن داده، به همان محلی که از آن جا خارج شده بودند بر می‌گرداند، چون یهودیان از سرزمین حجاز اخراج شدند، و به سرزمین شام و فلسطین که قرنها قبل از آنجا کوچ کرده بودند برگشتند. </p> <p>این وجه هم درست نیست، برای این که سیاق آیه همان طور که توجه فرمودید غیر از این معنا را تایید می‌کند. </p> <p>بله می‌شود در جمع بین همه وجوهی که گذشت این را گفت: که مراد از آیه شریفه و طمس وجوه در آن این است که دلهایشان را از حق به سوی باطل متمایل کند، بطوری که موفق به ایمان به خدا و آیات او نشوند، و در نتیجه رستگار نگردند، چیزی که هست از آنجا که دین حق عبارت است از صراط مستقیمی که هیچ انسانی سعادت زندگی دنیوی خود را نمی‌یابد مگر با پیمودن این صراط و کسی که از آن منحرف شود، جز سقوط در کانون فساد و افتادن در ورطه‌های هلاکت سرنوشتی ندارد، هم چنان که قرآن کریم نیز خودش به این معنا تصریح نموده می‌فرماید: <span class="aya" rel="30_41" data-words="1-14">ظهر الفساد فی البر و البحر بما کسبت أیدی الناس لیذیقهم بعض الذی عملوا</span><span class="footnote" rel="1" title="فساد در خشکی و دریا هویدا گشت، به خاطر اعمالی که مردم به اختیار خود کردند، و خدای تعالی خواست تا آثار شوم دنیایی آن اعمال را به ایشان بچشاند، تا از آن تلخی به آثار شوم آخرتی اعمالشان پی برند سوره روم آیه ۴۱">*</span>، و نیز می‌فرماید: <span class="aya" rel="7_96" data-words="1-19">و لو أن أهل القری آمنوا و اتقوا لفتحنا علیهم برکات من السماء و الأرض و لکن کذبوا فأخذناهم</span><span class="footnote" rel="2" title="و اگر اهل هر قریه و شهری ایمان می‌آوردند هر آینه ما درهای برکاتی از آسمان و زمین به رویشان می‌گشودیم، اما تکذیب کردند، و ما آن را به عذاب خود بگرفتیم سوره اعراف آیه ۹۶">*</span>. </p> <p>لازمه این حقیقت آن است که طمس وجوه از معارف حقه دینی، طمس از حقایق سعادت زندگی دنیا به همه اقسامش باشد، پس آن کس که از سعادت دین محروم است، از     <code class="page" rel="4,588"/> سعادت دنیا (یعنی استقرار حال و فراهم شدن سیادت و شرافت استقلال، و ملک و هر چیزی که مایه خوشی زندگی است) نیز محروم است، و از سعی و تلاشش بهره‌ای نمی‌برد مگر به مقداری که مواد دینی در مجتمع او راه یافته باشد، و بنا بر این می‌توان گفت همه وجوهی که در تفسیر آیه آورده‌اند و یا بیشتر آنها درست است. </p> <p> <span class="aya" rel="4_47" data-words="26-30">و کان أمر الله مفعولا</span> این جمله اشاره است به این که تهدیدی که شد حتما واقع می‌شود، هم چنان که واقع شد، و خدای تعالی یهود را همانطور که در کتابش لعنت کرد، در خارج نیز خشم خود را شامل آنان نمود، و کینه و دشمنی را تا روز قیامت در بین آنان بیفکند، و آنچه در آیات بسیار دیگری از قرآنش وعده داد بر سر آنان بیاورد. </p> <h3> <span class="title" rel="4_48 4_44 4_45 4_46 4_47 4_49 4_50 4_51 4_52 4_53 4_54 4_55 4_56 4_57 4_58">توضیح اینکه خداوند شرک را نمی‌آمرزد و گناهان پائین‌تر از شرک را می‌آمرزد </span> </h3> <p> <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء...</span> از ظاهر سیاق بر می‌آید که این آیه می‌خواهد علت حکم مذکور در آیه سابق را که می‌فرمود:  (به قرآن ایمان بیاورید، و گرنه شما را طمس و لعن می‌کنیم) بیان کند و بنا بر این برگشت معنا به این می‌شود که مثلا بگوئیم:  (ایمان بیاورید به علت این که اگر به قرآن ایمان نیاورید، با این ایمان نیاوردنتان مشرک شده‌اید، و خدا نمی‌آمرزد این که به وی شرک بورزند، در نتیجه غضب و عقوبت او شما را می‌گیرد، وجوه شما را طمس می‌کند، و رو به سوی قهقرا می‌کنید، و یا لعنتتان می‌کند). </p> <p>پس نتیجه عدم مغفرت همین است که آثار دنیوی شرک ظاهر گردد، و طمس و لعن محقق شود. </p> <p>و همین معنا است که می‌تواند فرق مضمون این آیه، و مضمون آیه زیر باشد که می‌فرماید: <span class="aya" rel="4_116" data-words="1-22">إن الله لا یغفر أن یشرک به و یغفر ما دون ذلک لمن یشاء، و من یشرک بالله فقد ضل ضلالا بعیدا</span><span class="footnote" rel="1" title="خدا نمی‌آمرزد این گناه را که به وی شرک بورزند و گناهان سبک‌تر از آن را از هر کس که خودش بخواهد می‌آمرزد، و کسی که به خدا شرک بورزد به ضلالتی دور از نجات گمراه شده است سوره نساء آیه ۱۱۵">*</span>. </p> <p>چون آیه مورد بحث که آیه (48) از همین سوره است به آثار سوء دنیوی شرک تهدید می‌کند، ولی آیه:  (116) به آثار اخروی آن تهدید می‌نماید، خواهی گفت هر دو آیه مطلق است، و شامل همه آثار می‌شود، در پاسخ می‌گوییم: بله از نظر لفظ چنین است، و لیکن از   <code class="page" rel="4,589"/> نظر انطباق با مورد، فرق می‌کند، مورد این، آثار دنیوی شرک، و مورد آن، آثار اخروی آن است. </p> <p>و چون خدای عز و جل عزیز و حکیم است، و هیچ کار او جزافی و بی حکمت نیست، بناچار نیامرزیدن مشرک و آمرزیدن سایر گناهان او باید طبق حکمت باشد. </p> <p>اما حکمت این که شرک را نمی‌آمرزد، این است که عالم خلقت که سراپایش رحمت خدا است، اساسش عبودیت خلق و ربوبیت خدای تعالی است، هم چنان که خود خدای تعالی فرمود: <span class="aya" rel="51_56" data-words="1-8">و ما خلقت الجن و الإنس إلا لیعبدون</span><span class="footnote" rel="1" title="من جن و انس را نیافریدم مگر برای این که عبادتم کنند سوره ذاریات آیه ۵۶">*</span>، و معلوم است که با شرک دیگر عبودیتی نیست. </p> <p>و اما اینکه سایر گناهان و نافرمانیهای کمتر از شرک را می‌آمرزد از دو راه و وسیله است، یکی شفاعت کسانی که خداوند برای آنها منزلت شفاعت را قرار داده است، از انبیا و اولیا و ملائکه. دیگر به واسطه اعمال صالحه خود افراد گناهکار، چون اعمال صالحه گناهان را عفو می‌کند، و شفاعت شفیعان نیز برای این است که همانطور که در دنیا واسطه به کمال رسیدن بندگان بودند در آخرت نیز واسطه باشند هم چنان که خودش فرموده که شفاعت آنان را می‌پذیرد، و در حدیثی رسول خدا (ص) فرمود: اهل المعروف فی الدنیا هم اهل المعروف فی الآخرة کسانی که در دنیا واسطه در خیر و برکت بودند، در آخرت نیز دستگیری از گنهکاران را به آنان واگذار می‌کنند) <em>مترجم</em> و ما بحث پیرامون مساله شفاعت را در جلد اول عربی این کتاب به طور مفصل ذکر کردیم. </p> <p>و اما توبه: آیه شریفه متعرض آن نشده، چون مورد مساعد نبود، مورد آیه شرک و عدم ایمان بود و با حفظ عدم ایمان، توبه معنا ندارد، علاوه بر این که توبه اختصاص به یک گناه و دو گناه ندارد، آدمی از هر گناهی توبه کند آمرزیده می‌شود، چه شرک و چه غیر شرک چون خدای تعالی فرموده: <span class="aya" rel="39_53-54" data-words="1-25">قل یا عبادی الذین أسرفوا علی أنفسهم لا تقنطوا من رحمة الله إن الله یغفر الذنوب جمیعا إنه هو الغفور الرحیم، و أنیبوا إلی ربکم</span><span class="footnote" rel="2" title="بگو ای بندگان من که بر خویشتن ستم کرده‌اید، از رحمت خدا مایوس نشوید، که خدا همه گناهان را می‌آمرزد، چون او آمرزگار رحیم است برگردید به سوی پروردگارتان سوره زمر آیه:۵۳-۵۴">*</span>. </p> <p>و مراد از شرک در آیه، معنایی است که شامل کفر نیز می‌شود، زیرا می‌دانیم که خدای تعالی به هیچ وجه کفر را نمی‌آمرزد، پس آیه شامل او نیز می‌شود، هر چند که از نظر نامگذاری کلمه (شرک) بر او صادق نباشد، البته این در صورتی است که اصطلاح قرآن را در     <code class="page" rel="4,590"/> نظر بگیریم، که اهل کتاب را مشرک نمی‌نامد، هر چند که کفرشان به قرآن و به دینی که رسول خدا (ص) آورده در واقع شرکی است که به خدا ورزیده‌اند،  (به تفسیر آیه 221 سوره بقره مراجعه بفرمایید) و گرنه خود کلمه شرک شامل آنان نیز می‌شود، زیرا وقتی اهل کتاب به قرآن که مصدق تورات و انجیل آنان است، ایمان نیاورند به خدا کفر ورزیده‌اند و آن چه در دست دارند را (مثلا موسی ع را) شریک خدای تعالی گرفته‌اند، چون کسی که به موسی (ع) ایمان آورده اگر به عیسی (ع) کفر بورزد موسی را شریک خدا گرفته است، و شاید در این که فرمود:  (<span class="aya" rel="4_48" data-words="5-7">أن یشرک به</span> اینکه به او شرک بورزند)، و نفرمود: ان اللَّه لا یغفر المشرک-و یا-المشرکین همین نکته منظور بوده است. </p> <p>و جمله: <span class="aya" rel="4_48" data-words="13-14">لمن یشاء</span> را آورد تا توهمی که ممکن بود بشود دفع نماید، و آن توهم این است که کسی خیال کند وقتی شرک نورزد و ایمان به خدا داشته باشد آمرزش سایر گناهان را از خدای تعالی طلب کار می‌شود، و بر خدا واجب می‌شود او را بیامرزد، و معنای این توهم این است که در این صورت حاکمی ما فوق خدا هست که او را محکوم کند، و قاهری هست که او را مقهور سازد، در حالی که چنین نیست، و خدای تعالی محکوم کسی واقع نمی‌شود، و به همین جهت است که می‌بینیم در قرآن کریم بسیاری از امور مشروط به مشیت خدای تعالی شده، که در همه آن موارد و یا در بیشترش، وجه همین دفع توهمی است که تذکر دادیم، نظیر آیه شریفه: <span class="aya" rel="11_108" data-words="7-20">خالدین فیها ما دامت السماوات و الأرض، إلا ما شاء ربک عطاء غیر مجذوذ</span><span class="footnote" rel="1" title="و اما کسانی که سعادتمند شدند در بهشت جاودانه خواهند بود، ما دام که آسمانها و زمین برقرارند مگر زمانی که پروردگارت نخواهد، و این عطایی است قطع ناشدنی سوره هود آیه ۱۰۸">*</span>. </p> <p>علاوه بر این که حکمت هم اقتضا می‌کند که تمامی گنهکاران گناهشان آمرزیده نشود، چون اگر خدای تعالی جمله (از هر کس که بخواهد) را نیاورد، و قرار باشد که همه گناهان و همه گنه‌کاران آمرزیده شود، امر و نهی‌های الهی و تشریع دین و تربیت الهیه به کلی لغو و باطل می‌شود، و از اینجا می‌فهمیم که باید از هر چند بار گناه کردن بعضی از افرادش آمرزیده نشود، تا نهی از آن، لغو نشود، و این مطلب با عمومیتی که در آیات راجع به اسباب مغفرت است منافات ندارد، برای این که در آیه مورد بحث سخن از وقوع آمرزش است، و در آن آیات، سخن از وعده است، که صحیح است بطور مطلق بیان شود، و اما در جایی که سخن از وقوع آمرزش است، با اینکه بعضی از گناهان از کسانی سر می‌زند که به هیچ وجه آمرزیده نمی‌شود، یا برای این که مرتکب مشرک است، و یا به علت دیگر نمی‌شود بیان را مطلق آورد. </p> <p>   <code class="page" rel="4,591"/> بنا بر این معنای آیه چنین می‌شود که خدای تعالی شرک را از هیچ کافر و مشرکی نمی‌آمرزد، و سایر گناهانی که پایین‌تر از شرک است، به وسیله شفاعت شفیعان از بندگانش و یا به وسیله عمل صالح می‌آمرزد، و خود او در این آمرزش مقهور و محکوم به این نیست که هر گناهی از انواع گناهان معمول را از هر گناه کاری بیامرزد، بلکه هر جا حکمتش اقتضا کرد می‌آمرزد، و هر جا نکرد نمی‌آمرزد. </p> <p><code class="aya" rel="4_49"/> <span class="aya" rel="4_49" data-words="1-7">أ لم تر إلی الذین یزکون أنفسهم</span>. </p> <p>راغب می‌گوید کلمه (زکات و یا بگو ماده-ز-ک-ت) در اصل به معنای نموی است که از ناحیه برکت خدای تعالی حاصل می‌شود، -تا آنجا که می‌گوید-و تزکیه انسان، نفس خود را دو قسم است، یکی به عمل است، که بسیار پسندیده و مورد تاکید است، و در آیه شریفه: <span class="aya" rel="87_14" data-words="1-4">قد أفلح من تزکی</span><span class="footnote" rel="1" title="به یقین رستگار شد آن کس که خود را تزکیه کرد">*</span> همین قسم منظور است، و یکی دیگر تزکیه زبان است، نظیر این که دو شاهد عادل، شخصی را که عدالتش برای حاکم شرع ثابت نشده تعدیل کنند، و او را به عدالت بستایند، و این قسم از تزکیه در باره خویشتن و این که کسی خود را بستاید مذموم است، و خدای تعالی از آن نهی کرده می‌فرماید: <span class="aya" rel="53_32" data-words="27-29">فلا تزکوا أنفسکم</span>، و نهی خدای تعالی از این قسم تزکیه، خود نوعی تادیب بندگان است، چون مدح کردن انسان از خود، هم از نظر عقل و هم از نظر شرع قبیح است، و به همین جهت وقتی از حکیمی پرسیدند آن چه عملی است که با این که حق است زشت است؟ گفت: این که کسی خود را به کمالی که دارد ستایش کند، این گفتار راغب<span class="footnote" rel="2" title="مفردات راغب ص ۲۱۴">*</span> بود. </p> <p> (لیکن همین عمل در بعضی از موارد نظیر مورد دفاع و موردی که لازم است نعمت الهی اظهار شود زشت نیست) <em>مترجم</em> . </p> <p>و چون آیه شریفه در ضمن آیات مربوط به کفار واقع شده، که متعرض حال اهل کتاب است، این ظهور را دارد که گویا این خودستایان همان اهل کتاب و یا بعضی از آنان بوده‌اند، و اگر آنان را به صفت (اهل کتاب) توصیف نکرد، و نفرمود:  (اهل کتاب خودستا هستند)، برای این بود که معنای کلمه اهل کتاب دانایان به خدا و آیات خدا است، و معلوم است کسی که به چنین مقامی رسیده باشد آلوده به امثال این رذایل نمی‌شود، اگر دیدیم که علمای یهود و نصارا چنین شدند در حقیقت به خدا و به کتاب خدا و به علم خود، پشت کردند. </p> <p>     <code class="page" rel="4,592"/> مؤید این مطلب آیه زیر است که از قول یهود نقل می‌کند که گفته‌اند: <span class="aya" rel="5_18" data-words="6-10">نحن أبناء الله و أحباؤه</span><span class="footnote" rel="1" title="ما پسران خدا و دوستان اوییم سوره مائده آیه ۱۸">*</span> و یا گفتند: <span class="aya" rel="2_80" data-words="3-8">لن تمسنا النار إلا أیاما معدودة</span><span class="footnote" rel="2" title="آتش به ما نمی‌رسد مگر چند روزی سوره بقره آیه ۸۰">*</span>، و یا برای خود ولایت اثبات کردند، و قرآن به این مناسبت فرمود: <span class="aya" rel="62_6" data-words="1-13">قل یا أیها الذین هادوا إن زعمتم أنکم أولیاء لله من دون الناس</span><span class="footnote" rel="3" title="بگو هان ای کسانی که به دین یهود گرایش دارید، اگر پنداشته‌اید که تنها شما و نه دیگر مردم اولیای خدا هستید (چنین و چنان کنید) سوره جمعه آیه ۶">*</span>. </p> <p>پس به شهادت آن سیاق و این آیات می‌توان گفت آیه شریفه به طور کنایه یهود را مذمت می‌کند، و در حقیقت این آیه استشهادی است برای مطالبی که در آیات سابق در باره یهود بود، و از استکبار یهود از خضوع در برابر حق و زیر بار حق نرفتنشان، و به آیات خدای سبحان ایمان نیاوردنشان، و استقرار لعنت الهی در آنان، سخن می‌گفت، پس آیه مورد بحث می‌خواهد بفرماید: همه آن بدیهایی که از یهودیان بر شمردیم، از لوازم خودپسندی و خودستایی ایشان است. </p> <h3> <span class="title" rel="4_49 4_44 4_45 4_46 4_47 4_48 4_50 4_51 4_52 4_53 4_54 4_55 4_56 4_57 4_58">خودستایی ناشی از عجب است که از اصول رذائل می‌باشد و ستایش و تزکیه مختص به خدا است</span> </h3> <p> <span class="aya" rel="4_49" data-words="8-16">بل الله یزکی من یشاء و لا یظلمون فتیلا</span> کلمه (بل) اعراض از مطلب قبل را می‌فهماند، و در این جمله اعراض از تزکیه نفس و خودستایی یهود را می‌رساند، و می‌خواهد خودستائیشان را رد کند، و بفرماید ستودن از شؤون ربوبیت و یا بگو تربیت مربی عالم است، و مختص به خدای تعالی است، و اما آدمی‌زاده هر چند که ممکن است واقعا متصف به کمالی باشد، و فضایلی را دارا بشود، و انواعی از شرافت و پیشرفت‌های معنوی را کسب بکند، اما به محضی که روی آن فضایل و شرافت‌ها تکیه کند، نوعی استقلال و بی‌نیازی از خدا را برای خود اثبات کرده، و این خود در معنای ادعای الوهیت و شرکت با رب العالمین است، و انسان سراپا حاجت که نه نفع و ضرری برای خود مالک است و نه مرگ و حیاتی، کجا؟ و استقلال و بی نیازی از خدا، کجا؟ با این که انسان خودش و آنچه به او مربوط است چه آنها که در جان او و روح او است، و چه آن چیزهایی که از خارج به او رسیده، و او خود را مالک آنها پنداشته، و چه آن اسبابی که آن خیرها را به وی رسانده، همه و همه مملوک خدای سبحانند، آن هم مملوک خالص، به این معنا که هیچ کس دیگری با خدا در مالکیت آنها شرکت ندارد، و بنا بر این دیگر چه چیزی برای انسان باقی می‌ماند؟. </p> <p>و این غرور و خودپسندی که وادار می‌کند آدمی را به این که خود را بستاید، نامش       <code class="page" rel="4,593"/> عجب است، که از اصول رذایل اخلاقی است، و چون هیچ انسانی بریده از انسانهای دیگر نیست، به تدریج این رذیله او را وادار می‌کند به این که در تماسش با انسانهای دیگر به رذیله دیگری مبتلا شود، که نامش تکبر است، او به حکم همان خود پسندیش می‌خواهد خود را بالاتر از سایرین جلوه دهد، و بندگان خدای را بنده خود بپندارد، اینجا است که به هر ظلم و ستم و حق‌کشی و هتک هر حرمتی از محارم الهی دست می‌زند، و به خود اجازه می‌دهد بر جان و ناموس و اموال مردم دست‌درازی کند. </p> <p>همه اینها در جایی است که فردی از افراد مبتلا به این بیماری‌های روانی یعنی عجب و تکبر شده باشد اما اگر از فرد تجاوز کند و خلقی اجتماعی‌ و سیره‌ای قومی شود، آن وقت است که هلاک نوع بشر و فساد زمین حتمی است، و همان است که خدای تعالی از مجتمع یهود حکایت می‌کند، که گفتند. <span class="aya" rel="3_75" data-words="28-32">لیس علینا فی الأمیین سبیل</span><span class="footnote" rel="1" title="هیچ قوم و ملتی که بر کیش یهودیت نیستند بر ما یهودیان مسلط نمی‌شوند سوره آل عمران آیه ۷۵">*</span>. </p> <p>پس هیچ انسانی جا ندارد به منظور ستایش خود فضیلتی را برای خود ذکر کند، حال چه این که در این خودستایی راستگو باشد، و چه دروغ بگوید، برای اینکه او مالک آن فضیلت برای خود نیست، این خدای سبحان است که آن فضیلت، را به وی داده و او است که فضل خود را به هر کس بخواهد و به هر نحو که بخواهد عطا می‌کند، و او است که با دادن فضل و افاضه نعمتش هر که را بخواهد عملا تزکیه می‌کند و یا با ستایش قولی هر که را بخواهد می‌ستاید، و تزکیه می‌کند، و به صفات کمال، شرافتش می‌دهد، مثلا در باره برگزیدگی آدم و نوح (علیهما السلام) می‌فرماید: <span class="aya" rel="3_33" data-words="1-6">إن الله اصطفی آدم و نوحا</span><span class="footnote" rel="2" title="سوره آل عمران آیه ۳۳">*</span> و در باره صداقت و نبوت ابراهیم و ادریس (علیهما السلام) می‌فرماید: <span class="aya" rel="19_41" data-words="6-9">إنه کان صدیقا نبیا</span><span class="footnote" rel="3" title="سوره مریم آیه ۴۱">*</span> (او مردی بود صدیق و پیامبر)، و در باره علم یعقوب (ع) می‌فرماید: <span class="aya" rel="12_68" data-words="22-27">و إنه لذو علم لما علمناه</span><span class="footnote" rel="4" title="و او به خاطر این که ما تعلیمش دادیم صاحب علمی بود سوره یوسف آیه ۶۸">*</span>. </p> <p>و در باره عبودیت و خلوص یوسف (ع) می‌فرماید: <span class="aya" rel="12_24" data-words="20-23">إنه من عبادنا المخلصین</span><span class="footnote" rel="5" title="سوره یوسف آیه ۲۴">*</span> و در حق موسی و این که بنده‌ای مخلص و فرستاده‌ای نبی بود می‌فرماید: <span class="aya" rel="19_51" data-words="6-12">إنه کان مخلصا و کان رسولا نبیا</span><span class="footnote" rel="6" title="سوره مریم آیه ۵۱">*</span>، و در حق عیسی و آبرومندیش در دنیا و آخرت و اینکه از             <code class="page" rel="4,594"/> مقربان بوده است می‌فرماید: <span class="aya" rel="3_45" data-words="16-23">وجیها فی الدنیا و الآخرة و من المقربین</span><span class="footnote" rel="1" title="سوره آل عمران آیه ۴۵">*</span> و در ستایش سلیمان و ایوب می‌فرماید: <span class="aya" rel="38_30" data-words="5-8">نعم العبد إنه أواب</span><span class="footnote" rel="2" title="خوب بنده‌ای است او بسیار به ما رجوع می‌کرد سوره ص آیه ۳۰">*</span>. </p> <p>و در باره پیامبر اسلام خاتم انبیا محمد مصطفی (صلوات اللَّه علیه و علی آله) و دوستیش نسبت به خدای تعالی فرموده: <span class="aya" rel="7_196" data-words="1-10">إن ولیی الله الذی نزل الکتاب، و هو یتولی الصالحین</span><span class="footnote" rel="3" title="بگو ولی و محبوب من خدا است، که این کتاب را نازل کرده، و او دوستدار و عهده‌دار امور صالحان است سوره اعراف آیه ۱۹۶">*</span> و نیز فرموده: <span class="aya" rel="68_4" data-words="1-5">و إنک لعلی خلق عظیم</span><span class="footnote" rel="4" title="تو دارای فضائل اخلاقی عظیمی هستی، سوره قلم آیه ۴">*</span>، و همچنین در باره عده‌ای از انبیا در سوره‌های <em>انبیا</em> و <em>مریم</em> و <em>انعام</em> و <em>صافات</em> و <em>ص</em> و غیر اینها ستایش‌های دیگری کرده است. </p> <p>و سخن کوتاه این که، تزکیه و ستایش، کار خدای سبحان است، و حقی است مخصوص او، که غیر با او در آن شریک نیست، زیرا ستایش‌هایی که از غیر او سر می‌زند سر تا پایش ظلم است،  (زیرا اگر چیزی را ستایش می‌کند که خدا آن را نستوده برای خود در برابر خدا استقلالی قائل شده، از سوی دیگر در ستایش آن چیز یا راه افراط رفته یا تفریط، چون او واقف به اندازه و مقدار آن چیز نیست، تا به اندازه‌ای که باید ستایشش کند) به خلاف خدای تعالی که هر چه را و هر که را می‌ستاید به حق و عدالت و به اندازه‌ای که خود گرفته می‌ستاید نه افراط کند و نه تفریط و به همین جهت در آخر آیه، جمله: <span class="aya" rel="4_49" data-words="8-12">بل الله یزکی من یشاء</span> را با جمله‌ <span class="aya" rel="4_49" data-words="13-16">و لا یظلمون فتیلا</span> تعلیل می‌فرماید. </p> <p>پس از آنچه گذشت این معنا نیز روشن گردید که تزکیه خدای تعالی در آیه شریفه هر چند مطلق آمده و شامل تزکیه عملی و قولی هر دو می‌شود، و لیکن به حسب مورد با تزکیه قولی منطبق است. </p> <p> <span class="aya" rel="4_49" data-words="13-16">و لا یظلمون فتیلا</span> کلمه فتیل صفت مشبهه از ماده (فتل) است، و صفت مشبهه گاهی به معنای اسم فاعل می‌آید، و گاهی به معنای اسم مفعول، و در اینجا به معنای اسم مفعول است، و معنای (ف- ت-ل) پیچیدن و در نتیجه معنای فتیل پیچیده شده است، ولی بعضی گفته‌اند: به معنای نخ نازکی است که در شکاف هسته خرما است، و می‌خواهد بفرماید حتی به آن مقدار هم کسی         <code class="page" rel="4,595"/> ستم نمی‌شود، بعضی دیگر گفته‌اند: به معنای نخ نازکی است که در درون هسته خرما است، و در بعضی از روایات وارده از ائمه اهل بیت (علیهم السلام) آمده که فتیل به معنای آن نقطه‌ای است که بر روی هسته خرما است، و کلمه:  (نقیر) نیز به همان معنا و کلمه (قطمیر) به معنای پوسته و پرده‌ای است که روی هسته کشیده شده است. </p> <p>بعضی گفته‌اند: کلمه (فتیل) به معنای فتیله‌ای است که افراد با مالیدن دو انگشت خود از چرک انگشتان یا چرک بدن درست می‌کنند، و به هر حال این کلمه کنایه است از حقارت و بی مقداری چیزی که کسی به امر آن اعتنا نمی‌کند، ولی خدای تعالی همان را نیز مورد اعتنا قرار می‌دهد. </p> <p>و با این آیه شریفه دو مطلب روشن می‌شود: یکی اینکه هیچ صاحب فضیلتی حق ندارد از این که دارای آن فضیلت است دچار عجب گشته‌ از خودش خوشش آید، و خود را به داشتن آن فضیلت بستاید، زیرا ستایش مخصوص خدای تعالی است، و ما این مطلب را از جمله: <span class="aya" rel="4_49" data-words="8-10">بل الله یزکی...</span> می‌فهمیم، که از ظاهرش بر می‌آید، تنها خدای تعالی است که هر کس را شایسته تزکیه بداند، دیگران هم نباید او را به خاطر آن فضیلت بستایند، مگر فضیلت او را مستند به خدای تعالی نموده، و همان مقدار فضیلتی را که خدا به او داده بستایند، نه بیشتر، از این جا نتیجه می‌گیریم که اولا فضایل تنها و تنها آن کمالاتی هستند که خدای تعالی آنها را ستوده، و اما چیزهای دیگری که دین خدا آنها را نمی‌شناسد، و فضیلت نمی‌نامد، نیستند، و ثانیا لازمه این حرف آن نیست که مردم دوغ و دوشاب را یکی، خوب و بد را یکسان دانسته، فضیلتی برای صاحب فضیلت قائل نشوند، و قدر و منزلت آن فضیلت را تعظیم نکنند، زیرا قدرشناسی و فضیلت دوستی، خود از شعائر خدای تعالی است چطور ممکن است چنین نتیجه غلطی گرفت، با این که خود خدای تعالی فرمود: <span class="aya" rel="22_32" data-words="2-10">و من یعظم شعائر الله فإنها من تقوی القلوب</span>، تعظیم شعائر الهی، خود از آثار سلامت قلب و تقوای نفس است، بنا بر این یک فرد جاهل وظیفه شرعی دارد که در برابر عالم خضوع کند، و قدر و منزلتی برای او بشناسد، و این خود پیروی کردن از حق است، چون قرآن تفاوت گذاشتن بین عالم و جاهل را حق دانسته، و فرموده: <span class="aya" rel="39_9" data-words="16-23">هل یستوی الذین یعلمون و الذین لا یعلمون</span>؟<span class="footnote" rel="1" title="آیا آنان که می‌دانند، با آنهایی که نمی‌دانند برابرند؟ سوره زمر آیه ۹">*</span> البته این نیز معلوم است که لزوم احترام کردن مردم از عالم غیر این است که خود عالم برای مردم قیافه بگیرد، و از این که چند کلمه از مردم بیشتر می‌داند به خود ببالد، خود را بستاید، و توقع احترام از مردم داشته باشد، و این تفاوت   <code class="page" rel="4,596"/> منحصر در مساله علم نیست، بلکه در همه فضایل حقیقی و انسانی وظیفه صاحب فضیلت و وظیفه مردم نسبت به او تفاوت می‌کند. </p> <h3> <span class="title" rel="4_44 4_45 4_46 4_47 4_48 4_49 4_50 4_51 4_52 4_53 4_54 4_55 4_56 4_57 4_58">اعتماد به نفس در مقابل اعتماد به خدا و افتخار به عبودیت او، مردود است</span> </h3> <p> مطلب دومی که از آن چه گذشت به دست آمد این است که همان طور که دو سه سطر قبل اشاره کردیم، فضیلت آن چیزی است که خدای تعالی آن را فضیلت بداند، پس این که غربیها می‌گویند آدمی باید اعتماد به نفس داشته باشد، و بعضی از نویسندگان ما نیز دنبال آنان را گرفته‌اند حرف درستی نیست، چون دین خدا چنین چیزی را به عنوان فضیلت نمی‌شناسد، و مذاق قرآن کریم نیز آنچه خدای تعالی در قرآن کریمش فضیلت دانسته اعتماد به خدا و افتخار به بندگی او است، قرآن می‌فرماید: <span class="aya" rel="3_173" data-words="1-19">الذین قال لهم الناس إن الناس قد جمعوا لکم فاخشوهم فزادهم إیمانا، و قالوا حسبنا الله و نعم الوکیل</span><span class="footnote" rel="1" title="مؤمنین همانهایند که عده‌ای به ایشان خبر دادند که کفار علیه شما جمعیت جمع کرده‌اند، زنهار، از آنها بترسید، همین خبر ایمانشان را زیادتر می‌کند، و می‌گویند خدا ما را کافی است، و او بهترین وکیل است سوره آل عمران آیه ۱۷۳">*</span> و نیز فرموده: <span class="aya" rel="2_165" data-words="27-30">أن القوة لله جمیعا</span><span class="footnote" rel="2" title="نیرو هر چه هست از آن خدا است سوره بقره آیه ۱۶۵">*</span>، و باز فرموده: <span class="aya" rel="10_65" data-words="5-8">إن العزة لله جمیعا</span><span class="footnote" rel="3" title="عزت همه‌اش از آن خدای تعالی است سوره یونس آیه ۶۵">*</span>، و آیاتی دیگر (و من گمان می‌کنم غنای طبع و استغنای از خلق، و ابای نفس را با اعتماد نفس اشتباه گرفته‌اند، بله این که من خود را فقط محتاج خدا و فقیر نعمت‌های او بدانم، و در برابر خلق سر فرود نیاورم، و با سیلی صورت خود را سرخ نموده خود را بی‌نیاز نشان دهم، استغنای طبع است، و اسلام به آن سفارش کرده، و نیز این که ایمانم، به خدای تعالی آن قدر زیاد باشد که در سویدای دلم ذره‌ای نسبت به آینده‌ام نگرانی نداشته باشم، این توکل به خدا، و یا بگو غنای طبع است، و فضیلت است، و همچنین این که تنها در برابر خدای تعالی اظهار ذلت و حقارت کنم و بس، و دیگر تن به هیچ ذلتی ندهم ابای نفس است، و فضیلت محسوب می‌شود، و اما این که من در تعیین سرنوشت خود تکیه‌ام به خودم باشد و به قول همین غرب‌زدگان اعتماد به خودم بکنم، این شرک به خدا است و اسلام فضیلتش نمی‌داند) <em>مترجم</em> . </p> <p><code class="aya" rel="4_50"/> <span class="aya" rel="4_50" data-words="1-6">انظر کیف یفترون علی الله الکذب...</span> این جمله صریحا می‌فهماند خودستایی یهود و این که خود را پسر خدا و دوست او و ولی او می‌خوانند و از این قبیل ترهات که می‌بافند، افترایی است که به خدای تعالی می‌بندند، چون خدای تعالی چنین چیزی برای آنها قرار نداده، علاوه بر این که اگر فضیلتی       <code class="page" rel="4,597"/> برای خود ذکر می‌کنند که به راستی دارای آن باشند، باز هم به خدا افترا بسته‌اند، چون-همان طور که گفتیم-با این عمل خود، شریکی را به خدا نسبت داده‌اند، در حالی که خدا در ملکش شریک ندارد: <span class="aya" rel="17_111" data-words="9-15">و لم یکن له شریک فی الملک</span><span class="footnote" rel="1" title="سوره اسراء آیه ۱۱۱">*</span>. </p> <p> <span class="aya" rel="4_50" data-words="7-11">و کفی به إثما مبینا</span> یعنی اگر در تزکیه و خودستایی جز به خدا افترا بستن، هیچ گناه دیگری نبود، همین یکی کافی است در گناه بودنش گناهی روشن، و اگر از این گناه تعبیر به اثم کرد، با این که ممکن بود به کلماتی دیگر از قبیل معصیت و ذنب و خطا و امثال آن تعبیر بیاورد، برای این بود که رعایت مناسبت با مورد یعنی شرک ورزیدن به خدا شده باشد، چون کلمه (اثم) به معنای آن فعل زشتی است که انسان را از رسیدن به خیرات باز می‌دارد، و رسیدن خیرات را کند و دور می‌سازد، و شرک به خدا چنین گناهی است، چون از نزول رحمت جلوگیری می‌کند، و از این جهت که کفر نیز هست مانع از مغفرت می‌شود هم چنان که در آیه قبل فرمود:  (خدا نمی‌آمرزد این گناه را که به وی شرک بورزند، و اما گناهان ما دون آن را از هر کس که بخواهد می‌آمرزد -و بعد از این جمله فرمود: -و کسی که به خدا شرک بورزد اثمی عظیم را به خدا افترا بسته است). </p> <p><code class="aya" rel="4_51"/> <span class="aya" rel="4_51" data-words="1-13">أ لم تر إلی الذین أوتوا نصیبا من الکتاب یؤمنون بالجبت و الطاغوت...</span> کلمه (جبت) و نیز کلمه:  (جبس) به معنای هر چیزی است که در آن خیری نباشد، ولی بعضی گفته‌اند: به معنای هر چیزی که به جای خدای تعالی پرستیده شود نیز هست. </p> <p>کلمه (طاغوت) در اصل مانند کلمه طغیان مصدر بوده، ولی بسیار می‌شود که به معنای فاعل استعمال می‌شود، ولی بعضی گفته‌اند طاغوت به معنای هر معبودی است که به جز خدای تعالی پرستیده شود. </p> <p>این آیه شریفه از وقوع حادثه‌ای خبر می‌دهد، که در آن واقعه، بعضی از اهل کتاب به نفع مشرکین و علیه مؤمنین قضاوت کرده و گفته‌اند: مشرکین هدایت یافته‌تر از مؤمنین و راهشان هدایت‌گرتر از راه مؤمنین است، با این که نزد مؤمنین چیزی به جز دین توحید نبود، دینی که در قرآن نازل شد، و قرآنی که مصدق کتب ایشان بود، و نزد مشرکین چیزی به جز ایمان به جبت و طاغوت نبود، جبت و طاغوتی که خدای تعالی آن را به ایشان نسبت داده<code class="aya" rel="4_52"/>و سپس به همین جرم لعنتشان کرده، و فرمود: <span class="aya" rel="4_52" data-words="1-4">أولئک الذین لعنهم الله...</span>. </p> <p>   <code class="page" rel="4,598"/> و این خود مؤید آن روایات وارده در شان نزول است، که می‌گویند مشرکین مکه از اهل کتاب (یعنی یهود و نصاری) درخواست کردند بین آنان و بین مؤمنین داوری نموده، بگویند دین و مسلک کدام یک بهتر است، دین مسلمانان و یا مسلک مشرکین، و اهل کتاب چنین داوری کردند، که دین مشرکین بهتر از دین مؤمنین است، و ان شاء اللَّه عین روایت در بحث روایتی آینده می‌آید. </p> <p>در این آیه از اهل کتاب تعبیر کرده به (کسانی که بهره‌ای از کتاب دارند)، تا مذمت و سرزنش از آنها دل‌نشین‌تر باشد، چون ایمان علمای اهل کتاب به جبت و طاغوت با این که عالم به کتاب خدا هستند، رسواییش بیشتر از طاغوت‌پرستی یک یهودی و یا نصارای جاهل به کتاب خدا است. </p> <p><code class="aya" rel="4_53"/> <span class="aya" rel="4_53" data-words="1-5">أم لهم نصیب من الملک</span>... <span class="aya" rel="4_53" data-words="10-10">نقیرا</span> کلمه نقیر، صفت مشبهه است، و در اینجا معنای اسم مفعول یعنی منقور-منقار زده را می‌دهد، و عبارت است از چیز حقیر و اندکی که مرغ آن را با منقار خود از زمین بر می‌دارد، و در معنای جمله: <span class="aya" rel="4_49" data-words="13-16">و لا یظلمون فتیلا...</span> معنای دیگری برای آن نقل کردیم. </p> <p>مفسرین گفته‌اند: کلمه:  (أم) در این جمله منقطعه، و به معنای بلکه است، و جمله را چنین معنا می‌دهد،.  (نه بلکه گویا می‌پندارند بهره‌ای از ملک را دارند) و استفهام در آن انکاری است، یعنی چنین مالکیتی ندارند. </p> <p>بعضی دیگر احتمال داده‌اند که کلمه (أم) متصله و به معنای-و یا-باشد، و گفته‌اند تقدیر آیه اهم اولی بالنبوة ام لهم نصیب من الملک است، یعنی آیا آنان سزاوارتر به نبوتند، و یا بهره‌ای از ملک را دارا هستند؟ و لیکن این احتمال به نظر بعضی دیگر صحیح نیست، و به آن اشکال کرده‌اند که حذف همزه استفهام تنها در موقع ضرورت یعنی وقتی شاعر بخواهد و زن شعرش درست شود حذف می‌کنند، و در قرآن کریم چنین ضرورتی در کار نیست، و به نظر ما ظاهر آیه می‌رساند که کلمه نامبرده متصله باشد، و لنگه آن حذف شده، چون آیه قبلی می‌فهماند آن لنگه چیست، و تقدیر کلام ا لم تر الی الذین اوتوا نصیبا من الکتاب... لهم کل ما حکموا به من حکم، ام لهم نصیب من الملک، ام یحسدون الناس؟ می‌باشد، یعنی هیچ می‌بینی این اهل کتاب را که بهره‌ای از کتاب دارند، و چنین و چنان می‌کنند، و چنین و چنان می‌گویند، و حکم می‌کنند، آیا حق دارند که هر حکمی که خواستند بکنند، و یا بهره‌ای از ملک را دارا هستند، و یا از حسد چشمشان بر نمی‌دارد که خدا به مردم از فضل خود بدهد؟ و بنا بر این دو لنگه استفهام و لنگه‌های بعدیش رو به راه و مترتب می‌شود، و کلام سیاقش محفوظ<code class="page" rel="4,599"/> می‌ماند. </p> <p>و مراد از ملک، سلطنت بر امور مادی و معنوی هر دو است، در نتیجه شامل ملک نبوت و ولایت و هدایت، و نیز شامل مالکیت رقاب و ثروت می‌شود، چون ظاهر از سیاق جمله‌های سابق و لاحق همین است، آیه سابق اشاره می‌کرد به ادعای اهل کتاب به این که ما مالک قضا و حکم راندن علیه مؤمنین هستیم، و چنین حقی داریم، و معلوم است که حکم راندن و قضاوت کردن‌ هم سنخ با فضایل معنوی است، و ذیل آیه مورد بحث می‌فرماید: <span class="aya" rel="4_53" data-words="6-10">فإذا لا یؤتون الناس نقیرا</span>، و این دلالت می‌کند بر مالکیت نسبت به مادیات و یا حد اقل شامل آن نیز می‌شود، پس مراد از این که فرمود: <span class="aya" rel="4_53" data-words="1-5">أم لهم نصیب من الملک</span> اعم از ملک مادیات و معنویات است. و در نتیجه معنای آیه نظیر این می‌شود که بگوییم.  (آیا این اهل کتاب نصیبی از ملک دارند؟ آن ملکی که خدای تعالی پیامبرش را به صورت نبوت و ولایت و هدایت و امثال آن انعام فرموده؟ و اگر چنین ملکی می‌داشتند، حتی اقل قلیلی و پشیزی به مردم نمی‌دادند، از بس که بخیل و بد سریره و بد باطنند)، پس مضمون آیه شریفه، قریب به مضمون آیه زیر است، که می‌فرماید: <span class="aya" rel="17_100" data-words="1-11">قل لو أنتم تملکون خزائن رحمة ربی إذا لأمسکتم خشیة الإنفاق</span><span class="footnote" rel="1" title="بگو به فرضی که شما مالک همه خزینه‌های رحمت پروردگارم شوید، بخاطر ترس از انفاق خودداری خواهید کرد سوره اسراء آیه ۱۰۰">*</span>. </p> <h3> <span class="title" rel="4_54"><span class="phrase">مراد از <em>ناس</em> و <em rel="fa_4_54_12-13" data-sentence="23:88">آل ابراهیم</em> در <span class="aya" rel="4_54" data-words="1-6">أم یحسدون الناس علی ما آتاهم...</span></span> </span> </h3> <p> <span class="aya" rel="4_54" data-words="1-9">أم یحسدون الناس علی ما آتاهم الله من فضله</span> و این آخرین شق‌ها و لنگه‌های سه‌گانه است که در آیه شریفه آمده و روی سخن در آیه به یهود و جواب از قضاوتی است که علیه مؤمنین کردند، به این که دین مشرکین از دین آنان بهتر است. </p> <p>و مراد از کلمه (ناس) در آیه شریفه بنا بر آنچه سیاق دلالت می‌کند همان مؤمنینند، و مراد از <span class="aya" rel="4_54" data-words="5-9">ما آتاهم الله من فضله</span> نبوت و کتاب و معارف دینی است، که خدای تعالی به فضل و کرمش به ایشان داده، چیزی که هست از ذیل آیه که می‌فرماید:  (با اینکه ما به آل ابراهیم کتاب و حکمت دادیم)، بر می‌آید منظور از کلمه:  (ناس) عموم مؤمنین نیست، بلکه منظور رسول خدا (ص) است که از آل ابراهیم است، و بنا بر این مراد از این کلمه شخص آن جناب است، چون اگر دیگران هم بهره‌ای از این فضل خدا برده‌اند، از طریق آن جناب و به برکات عالیه آن حضرت بوده: در سابق یعنی در تفسیر آیه: <span class="aya" rel="3_33" data-words="1-9">إن الله اصطفی آدم و نوحا و آل إبراهیم...</span><span class="footnote" rel="2" title="سوره آل عمران آیه ۳۳">*</span> نیز گذشت، که گفتیم منظور قرآن از آل ابراهیم، رسول اسلام و ائمه از     <code class="page" rel="4,600"/> دودمان آن حضرت است. </p> <p>خواهی گفت چطور ممکن است قرآن کریم کلمه: <em>ناس</em> را بر یک نفر اطلاق کند، در پاسخ می‌گوییم: به عنوان کنایه هیچ عیبی ندارد، مثل این که خود ما وقتی کسی سربسرمان می‌گذارد، می‌گوییم: مردم آزاری مکن، و یا چه کار به کار مردم داری، و منظورمان این است که متعرض من مشو. </p> <p> <span class="aya" rel="4_54" data-words="10-16">فقد آتینا آل إبراهیم الکتاب و الحکمة</span> خدای تعالی در این جمله اهل کتاب را در حسد ورزیدنشان مایوس نموده، امیدشان به این که نعمت از دست آل ابراهیم برود را قطع می‌کند، و می‌فرماید این فضل خدا از آنان قطع شدنی نیست، و اینها که نمی‌توانند ببینند کور شوند، و از غیظ بمیرند، که حسد سودی به حالشان ندارد. </p> <p>از این بیان روشن می‌شود که مراد از آل ابراهیم یا رسول خدا (ص) و اهل بیت او (ع) است، که همه از نواده‌های جناب اسماعیل (علیه السلامند)، و یا مطلق آل ابراهیم است، چه اولاد اسماعیل و چه نواده‌های اسحاق (علیهما السلام) است، که در هر حال شامل رسول خدا (ص) می‌شود که محسود حقیقی یهودیان است، و نمی‌تواند مراد از آل ابراهیم، بنی اسرائیل باشد، که آنان نیز از نسل ابراهیم (علیه السلامند)، زیرا اگر منظور آنان باشند معنای کلام فاسد می‌شود و با این که یهودیان به مؤمنین به خاطر رسول خدا (ص) حسد می‌ورزیدند معنا ندارد از یهود ستایش کند، و بفرماید ما به آنها کتاب و حکمت دادیم. </p> <p>و نیز آن معنایی هم که قبلا اشاره کردیم روشن می‌شود، و معلوم می‌شود این جمله دلالت می‌کند بر اینکه مراد از ناس که محسود یهود واقع شده تنها رسول خدا (ص) است، نه همه مردم مسلمان که به آن جناب ایمان آوردند، چون همه آنان از آل ابراهیم و ذریه او نبودند، از سوی دیگر از فرزندان رسول اللَّه هم آن افراد عادی که مثل سایر مسلمانان به آن جناب ایمان آورده بودند، فضیلتی بر سایرین نداشتند، تا آیه شامل آنان نیز بشود، و به صرف این که ایمان آوردند به عنوان آل ابراهیم ستایش شوند، و آیه شریفه: <span class="aya" rel="3_68" data-words="1-12">إن أولی الناس بإبراهیم للذین اتبعوه و هذا النبی و الذین آمنوا</span><span class="footnote" rel="1" title="نزدیک‌ترین مردم به ابراهیم هر آینه کسانی هستند که او را پیروی کردند، و پیامبر است و مؤمنین به او هستند سوره آل عمران آیه ۶۸">*</span>، نیز نمی‌تواند مجوز آن باشد، که مؤمنین را به نام آل ابراهیم بنامیم،   <code class="page" rel="4,601"/> برای این که صرف اولویت و نزدیک‌تر بودن، کسی را آل ابراهیم نمی‌کند، با این که در این آیه آنجا که می‌فرماید: <span class="aya" rel="4_54" data-words="1-9">أم یحسدون الناس علی ما آتاهم الله من فضله</span>،  (یا حسد می‌ورزند به مردم برای اینکه خدا چیزی از فضل خود به آنان داده)، پیروان ابراهیم (ع) را ذکر کرد، چون گفتیم منظور از کلمه ناس پیروان رسول خدا (ص) هستند، که قهرا، پیروان ابراهیم (ع) نیز بودند، و بطور قطع مسلمانان آل ابراهیم (ع) نبودند، و نیستند، پس مراد از آل ابراهیم تنها رسول خدا (ص) و یا آن جناب و آل او  (ع) می‌باشد، که جدشان اسماعیل بوده و در ردیف ابراهیم (ع) است. </p> <p> <span class="aya" rel="4_54" data-words="17-20">و آتیناهم ملکا عظیما</span> در سابق گفتیم مقتضای سیاق این است که مراد از ملک، معنایی اعم از ملک مادی بوده و شامل ملک معنوی یعنی نبوت و ولایت حقیقی بر هدایت خلق و ارشاد آنان نیز می‌شود، دلیل گفتار ما در آنجا همین جمله مورد بحث است، که ملک آل ابراهیم را عظیم می‌شمارد، و ما می‌دانیم که خدای عز و جل به ملک دنیوی اعتنایی ندارد، مگر وقتی که این ملک دنیوی صاحبش را به فضیلتی معنوی و منقبتی دینی بکشاند، و باز مؤید آن گفتار این است که خدای عز و جل در فضایل آل ابراهیم (ع)، کتاب و حکمت را نام برد، ولی نبوت و ولایت را نشمرد، و در نتیجه این احتمال بسیار قوی به نظر می‌رسد.  (که منظور از ملک عظیم همان نبوت و ولایت باشد و یا حد اقل) نبوت و ولایت مندرج در اطلاق: <span class="aya" rel="4_54" data-words="18-20">آتیناهم ملکا عظیما</span> باشد. </p> <p><code class="aya" rel="4_55"/> <span class="aya" rel="4_55" data-words="1-9">فمنهم من آمن به و منهم من صد عنه</span> کلمه:  (صد) به معنای صرف (برگرداندن، و منصرف کردن، و جلوگیری نمودن) است، و اگر در تقسیم مردم به دو قسم فرمود: بعضی ایمان آوردند، و بعضی کارشکنی کردند، و خلاصه اگر در مقابل ایمان آوردن، کارشکنی را قرار داد، برای این بود که یهودیان تنها اکتفاء نمی‌کردند به ایمان نیاوردن، بلکه تمام کوشش خود را به کار می‌زدند که مردم را از ایمان آوردن به کتابی که خدا نازل فرموده و به راه خدا رفتن باز بدارند، البته بسا می‌شود که کلمه  (صد) به معنای اعراض بیاید، که در این صورت آن وقت مقابله رو به راه می‌شود، و حاجتی به توجیه و جستجو از این که چه عنایتی زاید در کار بوده ندارد. </p> <p> <span class="aya" rel="4_55" data-words="10-13">و کفی بجهنم سعیرا...</span>  این جمله تهدید یهود به آتش جهنم است، در مقابل این که از ایمان آوردن مردم به کتاب جلوگیری کردند، و علیه رسول خدا (ص) و مؤمنین آتش فتنه بر می‌افروختند. <code class="page" rel="4,602"/><code class="aya" rel="4_56"/><code class="aya" rel="4_57"/> خدای سبحان مضمون جمله مورد بحث یعنی کفایت جهنم در امر آنان را با آیه بعدی بیان نموده، و بیان را به صورت تعلیل آورده، می‌فرماید: <span class="aya" rel="4_56" data-words="1-4">إن الذین کفروا بآیاتنا...</span> آن گاه در آیه بعد مطلب را چنین تعقیب می‌کند، که: <span class="aya" rel="4_57" data-words="1-6">و الذین آمنوا و عملوا الصالحات</span>، تا فرق بین دو طایفه یعنی آنکه ایمان می‌آورد و آن که راه خدا را می‌بندد روشن شود، و معلوم شود که این دو طایفه در دو قطب‌ متخالف از سعادت آخرت و شقاوت در آن سرای قرار دارند، یک طایفه در جناتی داخل می‌شوند که سایه‌اش گسترده است، و آن دیگری در دوزخی که آتشش احاطه دارد، آتشی که (خدا ما را در پناه خود از آن حفظ فرماید) انسانها در آن می‌سوزند و معنای آن روشن است. </p> <p><code class="aya" rel="4_58"/> <span class="aya" rel="4_58" data-words="1-11">إن الله یأمرکم أن تؤدوا الأمانات إلی أهلها و إذا حکمتم...</span> این آیه شریفه دو فقره است یکی دستور به ادای امانات به صاحبانش و دیگر حکم به عدالت کردن، فقره دوم ارتباطش با آیات قبل روشن است، چون آیات قبل پیرامون حکم کردن یهود بنفع مشرکین و علیه مؤمنین دور می‌زد، در فقره دوم هم در باره همین معنا به عموم مردم خطاب نموده، می‌فرماید: وقتی در بین کسانی که اختلاف دارند حکم می‌کنید به عدالت حکم کنید. </p> <p>و اما وجه ارتباط فقره اول به آیات قبل، این است که در آغاز معرفی یهود فرمود:  (هیچ می‌بینی کسانی که بهره‌ای از کتاب داده شده‌اند چگونه به جبت و طاغوت ایمان می‌آورند)، و معلوم است که آن چه در کتاب‌های آسمانی آمده بیانگر آیات خدا و معارف الهیه است، و این خود امانتی است که خدای تعالی به اهل هر کتابی سپرده و از آنان میثاق گرفته که به گوش مردمش برسانند، و از اهلش کتمان نکنند. </p> <p>و این قرائنی که ذکر شد مؤید این احتمال است که منظور از امانات تنها امانت‌های مالی نیست، بلکه شامل امانتهای معنوی از قبیل علوم و معارف حقه که باید به اهلش برسد نیز می‌شود. </p> <p>و سخن کوتاه این که وقتی یهود به امانت‌های الهیه که به دستشان سپرده شده بود خیانت کردند و با علم به این که دین خدا توحید است و دین توحید همین است که پیامبر اسلام بدان دعوت می‌کند و پیامبر اسلام همان است که تورات و انجیل نشانه‌های او را داده، با این حال، نشانه‌های رسالت رسول خدا (ص) را که در کتاب آنان ذکر شده بود کتمان کردند آنهم در وقتی که واجب بود به مردم اعلام کنند و تازه به همین مقدار خیانت اکتفاء ننموده، در داوری بین مؤمنین و مشرکین حکم به جور و ستم کردند، دین بت‌پرستی را<code class="page" rel="4,603"/> بهتر از دین توحید قلمداد نمودند، و نتیجه خیانتشان این شد که مشمول لعنت الهی شدند، و این لعنت الهی کارشان را به عذاب سعیر کشانید، و چون کارشان کشید به آنجا که کشید، خدای سبحان سیاق کلام را از تکلم به غیبت تغییر داد. </p> <p>تا اینجا لحن گفتار این طور بود که می‌فرمود (ما به آل ابراهیم کتاب و حکمت و ملک عظیم دادیم)، و در آخر لحن کلام را تغییر داد، و خدای تعالی خود را غایب فرض کرده: فرمود:  (خدا شما را امر می‌کند به این که امانت‌ها را به اهلش برسانید، و در بین مردم به عدالت حکم کنید. </p> <p>و اگر ما معنای ادای امانت و عدالت در داوری را توسعه دادیم به مقتضای سیاق آیه بود که خود شما خواننده توجه کردید، پس دیگر جای این ایراد نیست که کسی بگوید: لفظ امانت و حکم، ظاهر در امانت‌های مالی، و حکم در اختلافات مادی است، زیرا وقتی در مرحله تشریع گفته شود: امانت را به صاحبش برسانید، و بین دو نفر که اختلاف دارند به عدالت حکم کنید. </p> <p>این معنا به ذهن شنونده تبادر می‌کند که منظور از امانت، امانت مالی، و منظور از داوری هم داوری در اختلافات مالی است، برای اینکه تشریع وقتی مطلق شد مقید به موضوعات احکام فرعی فقهی نمی‌شود، بلکه وقتی مثلا قرآن کریم به طور مطلق می‌فرماید: رد امانت واجب است، و یا به طور مطلق می‌فرماید حکم به عدل واجب است، از این دو مطلق هر موضوعی که مربوط به فقه باشد حکم مناسب خود را می‌گیرد، و هر موضوعی که مربوط به اصول معارف باشد آن نیز حکم خود را می‌گیرد، و همچنین هر فن دیگری از معارف دینی حکم مناسب خود را می‌گیرد. </p> <h3>بحث روایتی‌ <span class="title" rel="4_47 4_48 4_44 4_45 4_46 4_49 4_50 4_51 4_52 4_53 4_54 4_55 4_56 4_57 4_58"> (در ذیل آیات مربوط به یهود و نیامرزیدن شرک و اداء امانت به اهل آن و... </span> </h3> <p> در الدر المنثور است که ابن اسحاق و ابن جریر، و ابن منذر، و ابن ابی حاتم، و بیهقی در دلایل، از ابن عباس روایت کرده‌اند که گفت: رفاعة بن زید بن تابوت یکی از بزرگان یهود وقتی با رسول خدا (ص) سخن می‌گفت، زبان خود را تاب می‌داد. و به طور مسخره می‌گفت: ارعنا سمعک یا محمد، حتی نفهمک  (گوش بده ای محمد، گوش بده تا تو را بفهمانم)، آن وقت شروع می‌کرد به بدگویی و عیب‌جویی نسبت به اسلام، خدای عز و جل در این باره آیه زیر را نازل کرد: <span class="aya" rel="4_44" data-words="1-11">أ لم تر إلی الذین أوتوا نصیبا من الکتاب، یشترون الضلالة</span>... <code class="page" rel="4,604"/> <span class="aya" rel="4_44-46" data-words="74-77">فلا یؤمنون إلا قلیلا</span><span class="footnote" rel="1" title="فقیه ج ص حدیث">*</span>. و در همان کتاب است که ابن جریر و ابن ابی حاتم از سدی روایت کرده‌اند که در ذیل آیه شریفه: <span class="aya" rel="4_47" data-words="1-5">یا أیها الذین أوتوا الکتاب...</span>، گفته است: این آیه در باره مالک بن صیف و رفاعة بن زید بن تابوت که از بنی قینقاع است نازل شده<span class="footnote" rel="2" title="مجمع البیان ج ۲ ص ۱۲۲ جزء ۵ چاپ حیات طبع بیروت">*</span>. </p> <p>باز در همان کتاب است که ابن اسحاق و ابن جریر و ابن منذر و ابن ابی حاتم و بیهقی در کتاب دلائل از ابن عباس روایت آورده‌اند که گفت: رسول خدا (ص) با رئیسانی از علمای یهود از آن جمله عبد اللَّه بن سوریا و کعب بن اسد گفتگو کرد، و فرمود: ای گروه یهود از خدا بترسید، و اسلام بیاورید، به خدا سوگند شما می‌دانید که آن چه من برای شما آورده‌ام حق است، در پاسخ گفتند ای محمد ما چنین معرفتی به آن نداریم در اینجا بود که خدای عز و جل آیه زیر را نازل کرد: <span class="aya" rel="4_47" data-words="1-8">یا أیها الذین أوتوا الکتاب آمنوا بما نزلنا...</span><span class="footnote" rel="3" title="تفسیر فخر رازی ج ۱۰ ص ۱۲۵">*</span>. </p> <p>مؤلف قدس سره: ظاهر آیات شریفه بنا بر بیان سابق ما هر چند این است که آیات در باره خصوص یهود از اهل کتاب نازل شده باشد، و لیکن آنچه ما نقل کردیم به بیش از این دلالت ندارد، که راویان خواسته‌اند آیات را با جریانی که در خصوص یهودیان واقع شده تطبیق کنند، هم چنان که در غالب روایات شان نزول، وضع همین است، -و خدا داناتر است-. </p> <p>و در تفسیر برهان از نعمانی و او به سند خود از جابر از امام باقر (ع) روایت آورده که در ضمن حدیثی طولانی در وصف خروج سفیانی فرمود: در آخر الزمان وقتی سفیانی خروج می‌کند با لشکرش در بیداء-بیابانی گسترده-لشکرگاه می‌سازد، پس صدایی از آسمان ندا می‌دهد: ای بیداء این مردم را با خسف (فرو بردن در زمین) نابود کن: پس زمین می‌شکافد و به جز سه نفر که خدا صورتهایشان را به پشت برگردانده باقی نمی‌ماند، و این سه نفر درست از سگانند، و آیه زیر در باره آنان نازل شده که می‌فرماید: <span class="aya" rel="4_47" data-words="1-19">یا أیها الذین أوتوا الکتاب آمنوا بما نزلنا مصدقا لما معکم من قبل أن نطمس وجوها فنردها علی أدبارها...</span><span class="footnote" rel="4" title="تفسیر برهان ج ۱ ص ۳۷۳ حدیث ۲">*</span>. </p> <p>مؤلف قدس سره: صاحب برهان این روایت را از مفید نیز نقل کرده و او به سند خود از جابر از امام باقر (ع) نظیر این خبر را در قصه سفیانی روایت کرده<span class="footnote" rel="5" title="تفسیر برهان ج ۱ ص ۳۷۴ حدیث ۳">*</span>. و شیخ صدوق در کتاب فقیه به سند خود از نویر از پدرش روایت کرده که گفت: علی (ع) فرمود: در قرآن هیچ آیه‌ای نیست که به قدر آیه: <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span>       <code class="page" rel="4,605"/> نزد من محبوبیت داشته باشد<span class="footnote" rel="1" title="(بندگان من که بر خود ستم کرده‌اند از رحمت خدا مایوس نشوند، که خدا همه گناهان را می‌آمرزد) سوره زمر آیه ۵۴">*</span>. </p> <p>مؤلف قدس سره: سیوطی نیز این روایت را در تفسیرش (الدر المنثور) از فاریابی و نیز از ترمذی از علی (ع) نقل کرده، و سندش را حسن دانسته است. </p> <p> (سند حسن در اصطلاح شناخت حدیث آن سندی را گویند که متصل به معصوم باشد و از نظر محدثین، رجال آن، همه امامی ممدوح باشند، ولی عدالت مسلم آنان از ناحیه امام و یا دو شاهد عادل تصریح نشده باشد <em>مترجم</em><span class="footnote" rel="2" title="مجمع البیان ج ۲ ص ۱۲۳ جزو ۵ طبع بیروت">*</span>). </p> <p>و در الدر المنثور است که ابن جریر و ابن ابی حاتم از پسر عمر نقل کرده‌اند که گفت: وقتی آیه شریفه: <span class="aya" rel="39_53" data-words="2-7">یا عبادی الذین أسرفوا علی أنفسهم...</span> نازل شد رسول خدا (ص) بر منبر بایستاد، و آن را بر مردم تلاوت کرد، مردی در برابرش ایستاد، و عرضه داشت: حتی شرک را نیز می‌آمرزد؟ رسول خدا (ص) ساکت شد، و باز او سؤال خود را تکرار کرد، و باز رسول خدا (ص) سکوت کردند تا سه نوبت، در همین میان آیه شریفه: <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span>، نازل شد، و دستور دادند آیه اول را در سوره زمر ثبت کنند، و آیه دوم را در سوره نساء<span class="footnote" rel="3" title="الدر المنثور ج ۲ ص ۱۶۹">*</span>. </p> <p>مؤلف قدس سره: در سابق توجه فرمودید که گفتیم آیه سوره زمر به حسب آیات بعدش ظهور در توبه و آمرزش دارد، و معلوم است که توبه همه گناهان حتی شرک آمرزیده می‌شود و آیه سوره نساء، موردش غیر از مورد توبه است، در نتیجه منافاتی بین مضمون این دو آیه نیست، تا یکی ناسخ دیگری، و یا مخصص آن باشد. </p> <p>و در مجمع البیان از کلبی نقل کرده که در تفسیر آیه مورد بحث گفته است: این آیه در باره مشرکین یعنی وحشی و یاران او نازل شده، چون وقتی وحشی حمزه را کشت، و قرار بود که اگر او را به قتل برساند آزادش کنند، و به عهد خود وفا نکردند، او و یارانش از کار خود پشیمان شدند، و نامه‌ای از مکه برای رسول خدا (ص) فرستادند، مشعر به این که ما از کرده خود پشیمان شده‌ایم، و چیزی مانع اسلام آوردن ما نیست مگر آن مطلبی که ما از تو در مکه شنیدیم، که گفتی: <span class="aya" rel="25_68" data-words="1-20">و الذین لا یدعون مع الله إلها آخر، و لا یقتلون النفس التی حرم الله إلا بالحق، و لا یزنون...</span><span class="footnote" rel="4" title="کسانی که جز اللَّه معبودی را نمی‌خوانند، و خون کسی را که خدا محترمش دانسته جز به حق نمی‌ریزند و زنا نمی‌کنند سوره فرقان آیه ۷۰">*</span>. و ما تا کنون هم شرک ورزیدیم، و به جز خدای تعالی معبودهایی       <code class="page" rel="4,606"/> پرستیدیم و هم خون کسی را که خدا خونش را محترم می‌دانست بریختیم، و هم زنا کردیم، اگر این مانع در کار نبود ما به پیرویت در می‌آمدیم، در پاسخ آنان این آیه نازل شد که: <span class="aya" rel="25_70" data-words="1-9">إلا من تاب و آمن و عمل عملا صالحا</span> (تا آخر دو آیه)، و رسول خدا (ص) دو آیه را برای وحشی و یاران او فرستاد، همین که آیه را خواندند، نامه‌ای به این مضمون به آن جناب نوشتند: که مضمون این دو آیه شرط سنگینی است، که می‌ترسیم حریف آن نشویم، چون در آن عمل صالح شرط شده و ما می‌ترسیم اهل آن نباشیم، دنبال این نامه وحشی آیه شریفه: <span class="aya" rel="4_48" data-words="1-4">إن الله لا یغفر...</span> نازل شد، و رسول خدا (ص) آن را برای وی و یارانش فرستاد، وقتی آیه را خواندند مجددا نامه نوشتند: می‌ترسیم از آنهایی نباشیم، که مشیت خدا بر آمرزش آنان تعلق گرفته باشد، دنبال این نامه آیه شریفه: <span class="aya" rel="39_53" data-words="2-17">یا عبادی الذین أسرفوا علی أنفسهم لا تقنطوا من رحمة الله إن الله یغفر الذنوب جمیعا</span><span class="footnote" rel="1" title="استیعاب">*</span>، نازل شد رسول خدا (ص) این آیه را نیز برای آنان فرستاد، وقتی آن را خواندند دسته جمعی به اسلام در آمدند، و نزد رسول خدا  (ص) برگشتند، رسول خدا (ص) اسلامشان را پذیرفت و آن گاه به وحشی فرمود: به من خبر بده حمزه را چگونه کشتی؟ وقتی جریان را به عرض رسانید فرمود: وای بر تو دیگر تو را نبینم خود را از من غایب بدار، او هم بعد از این جریان به شام رفت، تا مرگش فرا رسید<span class="footnote" rel="2" title="و کسی که به رباخواری برگردد او و امثال او اصحاب آتشند، و جاودانه در آن خواهند بود سوره بقره آیه ۲۷۵">*</span>. </p> <h3> <span class="title" rel="4_48 4_44 4_45 4_46 4_47 4_49 4_50 4_51 4_52 4_53 4_54 4_55 4_56 4_57 4_58">روایتی که در باره اسلام آوردن <em>وحشی</em> و یاران او نقل شده مجعول است</span> </h3> <p> مؤلف قدس سره: فخر رازی این روایت را در تفسیر خود از ابن عباس نقل کرده<span class="footnote" rel="3" title="کسانی که قطع رحم کنند لعنت و عذاب خانه دوزخ دارند که بد خانه‌ای است سوره رعد آیه ۲۵">*</span>، و دقت در موارد این آیات که در روایت آمده رسول خدا آنها را برای وحشی می‌فرستاده جای هیچ شکی باقی نمی‌گذارد، که روایت ساختگی است، و سازنده آن می‌خواسته با جعل این حدیث ثابت کند که گناهان وحشی و یارانش آمرزیده شده، هر چند که تمامی گناهان کبیره و صغیره را مرتکب شده باشند، و به این منظور آیاتی از مواضع مختلف قرآن را جمع کرده از یک جا استثنا و از جای دیگر مستثنا منه را گرفته است، با این که هر یک از این آیات در جای مخصوصی قرار دارد، که قبل و بعد آن ارتباط و اتصال با آن دارد، و آن چنان به هم مربوطند که سیاق واحدی را تشکیل داده، نمی‌شود آن آیه را از قبل و بعدش برید، و جاعل این حدیث این کار را کرده، هر یک از آیات را از سیاق خاص به خود بریده، و سپس جوری آنها را ردیف       <code class="page" rel="4,607"/> کرده که با این رد و بدل شدن نامه بین رسول خدا (ص) و وحشی مناسب شود. </p> <p>و چه خوب گفته است مفسری که بعد از اشاره به این روایت گفته: مثل اینکه جاعلین این حدیث خواسته‌اند بگویند خدا و وحشی با یکدیگر شوخی داشتند و برای اثبات این مدعای خود این حدیث را جعل کرده‌اند. </p> <p>پس جاعل این روایت جز این منظوری نداشته که وحشی را با مغفرتی حتمی و مهر شده شرافت بدهد، مغفرتی که با وجود آن هیچ گناهی هر قدر هم شنیع باشد ضرر ندارد، و سپس نتیجه گرفته که به کلی مجازاتی که در برابر گناهان تشریع شده همه بر داشته شده، غافل از این که لازمه برداشته شدن مجازات برداشته شدن تکلیف از بشر است، همان عقیده‌ای که نصرانیها بدان معتقدند، و بلکه شنیع‌تر از آن است، برای این که نصرانیها-مسیحی‌ها-اگر مجازات را مرفوع می‌دانند به این بهانه مرفوع می‌دانند که عیسی (ع) خود را فدای گنه‌کاران نموده جان خود را داده و مجازات گنه‌کاران را خریده، ولی جاعل این روایت صرفا به خاطر دل وحشی تکلیف را از بشر برداشته است. </p> <p>حال ببینیم این آقا که به حکم این روایت دروغین به خاطر وی تکلیف از عموم بشر برداشته شده کیست؟ وی برده‌ای بوده از ابن مطعم، که (به تحریک هنده مادر معاویه و همسر ابو سفیان در جنگ احد به نامردی و بدون این که در برابر حمزه قرار گیرد) حمزه را به قتل رسانید، و سپس به مکه برگشت، و بعد از فتح طایف به اسلام در آمد، و رسول خدا (ص) به او فرمود: از این به بعد خودت را به من نشان مده، و او به شام رفت و در حمص سکونت یافت، و وقتی عمر به خلافت رسید، او را مامور کتابت دیوان کرد، و چون دائما شراب می‌خورد، این شغل را از او گرفت، و چند نوبت به همین خاطر شلاق خورد، و در زمان خلافت عثمان مرد، و بطوری که در روایات آمده علت مرگش همان شراب‌خوری شد. </p> <p>ابن عبد البر در کتاب استیعاب، به سند خود از ابن اسحاق، از عبد اللَّه بن فضل، از سلیمان بن یسار، از جعفر بن عمرو بن امیه ضمری روایت کرده که گفت: من و عبد اللَّه عدی ابن خیار به مسافرتی رفتیم، و در سفر به شهر حمص رسیدیم، که وحشی در آنجا بود، با خود گفتیم چه خوب است به دیدنش برویم، و از جریان کشته شدن حمزه خبر بگیریم، که چگونه او را کشت، به مردی برخوردیم، پرسیدیم: وحشی را کجا می‌توان دید؟ او گفت با این مرد چکار دارید، مردی است که دائما مست است، هوش و حواس درستی ندارد، ولی اگر وقتی به دیدنش بروید که سر حال باشد مردی عرب را خواهید یافت که تا دلتان بخواهد برایتان حرف می‌زند، و از هر چیزی بپرسید جواب می‌دهد، و اگر دیدید سر حال نیست‌، برگردید می‌گوید-<code class="page" rel="4,608"/> به آدرسی که او داد رفتیم-تا به وی رسیدیم (تا آخر حدیث) و از جمله صحبت‌هایی که میان وحشی و آنان به میان آمده، داستان کشتن حمزه در جنگ احد است<span class="footnote" rel="1" title="و کسی که مؤمنی را عمدا بکشد کیفرش جهنم است که جاودانه در آن خواهد بود سوره نساء آیه ۹۳">*</span>. </p> <p>و در مجمع البیان است که مطرف بن شخیر از عمر بن خطاب روایت می‌کند که گفت: ما در عهد رسول خدا (ص) این طور بودیم، که اگر یکی از ما در حال گناه کبیره‌ای می‌مرد شهادت می‌دادیم که او اهل آتش است، تا آنکه این آیه نازل شد، دیگر اینگونه شهادت‌ها را به زبان نراندیم<span class="footnote" rel="2" title="الدر المنثور ج ۲ ص ۱۷۲">*</span>. </p> <p>و در الدر المنثور است که ابن منذر از طریق معتمر بن سلیمان، از سلیمان بن عتبه بارقی، روایت آورده که گفت اسماعیل بن ثوبان برای ما حدیث کرد که من قبل از آن بیماری واگیر اعظم داخل مسجد شدم، و شنیدم که مردم می‌گفتند: <span class="aya" rel="4_92" data-words="11-13">من قتل مؤمنا...</span> ، مهاجر و انصار می‌گفتند پس خدا آتش را بر او (فلان شخص) واجب کرده، ولی وقتی آیه: <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span> نازل شد مهاجر و انصار می‌گفتند: هر چه خدا بخواهد می‌کند<span class="footnote" rel="3" title="تفسیر برهان ج ۱ ص ۳۷۷ حدیث ۱۹">*</span>. </p> <h3> <span class="title" rel="4_48 4_54 4_51">روایاتی که در ذیل آیه‌ <span class="aya" rel="4_48" data-words="1-7">إن الله لا یغفر أن یشرک به...</span> نقل شده و مشعر بر جهل اصحاب پیغمبر (ص) به مساله شفاعت است خالی از اشکال نیستند</span> </h3> <p> مؤلف قدس سره: قریب به این دو روایت را به چند طریق از ابن عمر نقل می‌کند، ولی به نظر ما این روایات خالی از اشکال نیست، و نمی‌توانیم باور کنیم که اصحاب رسول خدا (ص) همگی در یک امر اشتباهی اتفاق کنند، چون در مضمون این آیه که می‌فرماید: <span class="aya" rel="4_48" data-words="1-12">إن الله لا یغفر أن یشرک به و یغفر ما دون ذلک...</span>، چیزی بیش از آیات شفاعت نیست، که بیانش گذشت، و یا باور کنیم که همه اصحاب آن حضرت غفلت ورزیده باشند از این که بیشتر آیات شفاعت در مکه نازل شده، -نه در مدینه، و بعد از حادثه احد و شهادت حمزه -مانند آیه شریفه: <span class="aya" rel="43_86" data-words="1-15">و لا یملک الذین یدعون من دونه الشفاعة، إلا من شهد بالحق و هم یعلمون</span><span class="footnote" rel="4" title="سوره زخرف آیه ۸۶">*</span>، و مانند آن از آیات شفاعت واقع در سوره یونس-و انبیا-و طه-و سبا-و نجم-و مدثر-که همه در مکه نازل شده‌اند، و با بیانی که گذشت شفاعت را ثابت می‌کنند، و این آیات عمومیت دارند، و شامل همه گناهان می‌شود، تنها قیدی که در آنها هست دو قید است، یکی مربوط به مشفوع له است، و حاصل آن قید این است که گناه از کسی آمرزیده می‌شود، که دارای دینی باشد که آن دین مرضی خدا و مورد قبول او باشد، و آن عبارت است از دین         <code class="page" rel="4,609"/> توحید، و نفی شریک، و دوم قیدی است در جانب خدای تعالی، و آن عبارت است از مشیت او، پس حاصل مفاد آیات شمول مغفرت به همه گناهان است به شرطی که خدا بخواهد، و به شرطی که گناه مورد بحث شرک نباشد، و این مفاد عینا آیه مورد بحث است، که می‌فرماید: <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span>. </p> <p>و اما آیاتی که قاتل نفس محترمه و بدون حق را و نیز رباخوار و قاطع رحم را تهدید می‌کند به آتش جاودانه صرف اعلام خطر است، نظیر آیات زیر که می‌فرماید: <span class="aya" rel="4_93" data-words="1-9">و من یقتل مؤمنا متعمدا فجزاؤه جهنم خالدا فیها...</span><span class="footnote" rel="1" title="الدر المنثور ج ۲ ص ۱۶۹">*</span>، و نیز می‌فرماید: <span class="aya" rel="2_275" data-words="41-49">و من عاد فأولئک أصحاب النار هم فیها خالدون</span><span class="footnote" rel="2" title="اصول کافی ج ۱ ص ۲۷۳-۲۷۵ باب ان الأئمة ولاة الامر و هم الناس المحسودون">*</span> <span class="aya" rel="13_25" data-words="21-27">أولئک لهم اللعنة و لهم سوء الدار</span><span class="footnote" rel="3" title="التهذیب ج ۴ ص ۱۳۲ حدیث ۳۶۷">*</span> و آیاتی دیگر از این قبیل، که تهدید به شر و خطر می‌کند، و از عذاب آتش خبر می‌دهد، و اما این که این کیفر حتمی و غیر قابل تغییر باشد، به طوری که امکان برداشتنش نباشد، آیات صراحتی در آن ندارند. </p> <p>و سخن کوتاه این که آیه: <span class="aya" rel="4_48" data-words="1-4">إن الله لا یغفر...</span> چیز زایدی بر آیات شفاعت ندارد، تا زمینه را برای جاعلین آن حدیث فراهم سازد. </p> <p>پس اصحاب نمی‌توانستند از آیات راجعه به کبایر حتمیت آتش را بفهمند، تا-قبل از نزول آیات مغفرت-شهادت دهند به این که مرتکب گناهان در آتشند، و نیز نمی‌توانستند از آیه شریفه: <span class="aya" rel="4_48" data-words="1-7">إن الله لا یغفر أن یشرک به...</span>، مطلبی را بفهمند که از آیات راجعه به شفاعت فهمیده نمی‌شود، تا در نتیجه بتوانند بگویند این آیه آیات کبایر را تخصیص زده و یا تقیید و یا نسخ کرده است. بعضی از روایات هم به این معنا اشاره کرده است و آن روایتی است که سیوطی در الدر المنثور از ابن الفریس، و ابی یعلی، و ابن منذر، و ابن عدی به سند صحیح از ابن عمر نقل کرده‌اند، که گفت: ما از این که برای اهل کبایر طلب مغفرت کنیم خودداری می‌کردیم، تا آن که از پیامبرمان شنیدیم که فرمود: <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span><span class="footnote" rel="4" title="خدا این گناه را که به وی شرک بورزند نمی‌آمرزد، و گناهان کوچکتر از آن را از هر کس که بخواهد می‌آمرزد سوره نساء آیه ۴۸">*</span>، و نیز شنیدیم که فرمود:  (من دعای خودم را ذخیره کرده‌ام برای شفاعت از اهل کبایر         <code class="page" rel="4,610"/> از امتم، در نتیجه بسیاری از پندارها که در دل داشتیم رها کردیم، و دنبالش را نگرفتیم و به امید آمرزش خدای تعالی زبان به طلب مغفرت برای گنه‌کاران گشودیم)<span class="footnote" rel="1" title="اصول کافی ج ۱ ص ۲۰۵ حدیث ۱">*</span>. </p> <p>پس ظاهر روایت این شد که آنچه اصحاب از آیه مغفرت فهمیده بودند، مثل آن را از داستان شفاعت نیز فهمیده بودند، -چون در این روایت، هم آیه ذکر شده، و هم کلام رسول خدا  (ص)، -چیزی که هست سؤال دیگری علیه او باقی می‌ماند، و آن این است که چطور شد اصحاب از روایت نامبرده در باره شفاعت، امکان مغفرت کبایر را فهمیدند، ولی این امکان را از آن همه آیات شفاعت که سالها قبل از حدیث در مکه نازل شد، و با این که دلالت آن آیات روشن بود نفهمیدند؟ من نمی‌دانم!!. </p> <p>و در الدر المنثور در ذیل آیه: <span class="aya" rel="4_51" data-words="1-9">أ لم تر إلی الذین أوتوا نصیبا من الکتاب</span>... <span class="aya" rel="4_51" data-words="23-23">سبیلا</span> آمده: که بیهقی در کتاب دلایل و ابن عساکر در تاریخ خود از جابر بن عبد اللَّه روایت کرده‌اند که گفت: وقتی کار رسول خدا (ص) رسید بدان جا که رسید، کعب بن اشرف از مدینه بیرون شد، و به اصطلاح خود را کنار کشیده به مکه آمد، و در آنجا مسکن گزید، و به مردم می‌گفت: من نه حاضرم علیه محمد (ص) کسی را کمک کنم، و نه خود با او بجنگم، از او پرسیدند: ای کعب آیا دین ما بهتر است و یا دین محمد و اصحاب او؟ گفت: دین شما بهتر و قدیمی‌تر است، ولی دین محمد نوظهور است، در این باره بود که آیه شریفه: <span class="aya" rel="4_51" data-words="1-9">أ لم تر إلی الذین أوتوا نصیبا من الکتاب...</span>، نازل شد<span class="footnote" rel="2" title="امالی طوسی ج ۲ ص ۱۹۳ چاپ نعمان نجف اشرف">*</span>. </p> <p>مؤلف قدس سره: در شان نزول این آیه روایات زیاد و به وجوه مختلفی وارد شده، سالم‌تر از همه روایاتی بود که ما نقل کردیم چیزی که هست همه این روایات در یک جهت شریکند، و آن اصل این قصه است، که بعضی از یهودیان در قضاوت و داوری بین این که شرک قریش بهتر است یا دین رسول خدا (ص) گفته بوده که شرک مشرکین بهتر است. </p> <p>و در تفسیر برهان در ذیل آیه: <span class="aya" rel="4_54" data-words="1-9">أم یحسدون الناس علی ما آتاهم الله من فضله...</span> از امالی شیخ نقل کرده که وی به سند خود از جابر از امام ابی جعفر (ع) روایت کرده که فرموده: منظور از ناس ماییم<span class="footnote" rel="3" title="احتجاج طبرسی ج ۲ ص ۱۰۴ چاپ نعمان نجف اشرف">*</span>. </p> <p>و در کافی به سند خود از برید از امام باقر (ع) روایت کرده که در ضمن       <code class="page" rel="4,611"/> حدیثی در تفسیر آیه: <span class="aya" rel="4_54" data-words="1-9">أم یحسدون الناس علی ما آتاهم الله من فضله</span> فرمود: منظور از ناس که مورد حسد واقع شده‌اند ماییم (تا آخر حدیث)<span class="footnote" rel="1" title="تفسیر قمی ج ۱ ص ۱۴۱">*</span>. </p> <p>مؤلف قدس سره: و این معنا از ائمه اهل بیت (علیهم السلام) به طور استفاضه یعنی با سندهای بسیار زیاد نقل شده، که این سندها در جوامع حدیث شیعه از قبیل کافی<span class="footnote" rel="2" title="تفسیر برهان ج ۱ ص ۳۸۰ حدیث ۵">*</span> و تهذیب<span class="footnote" rel="3" title="الدر المنثور ج ۲ ص ۱۷۵">*</span> و عیون<span class="footnote" rel="4" title="عیون اخبار الرضا ج ۱ ص ۲۲۸ باب ۲۳ حدیث ۱">*</span> و بصائر<span class="footnote" rel="5" title="بصائر الدرجات جزء اول ص ۳۵ باب ۱۷">*</span> و دو تفسیر قمی<span class="footnote" rel="6" title="تفسیر قمی ج ۱ ص ۱۴۰">*</span> و عیاشی<span class="footnote" rel="7" title="تفسیر عیاشی ج ۱ ص ۲۴۶ حدیث ۱۵۳">*</span> و غیره آمده است. </p> <p>و در معنای این احادیث از طرق اهل سنت روایتی است که ابن مغازلی آن را از امام محمد بن علی باقر (علیهما السلام) -به طور رفع یعنی اسقاط رجال وسط سند-نقل کرده، که فرمود: و اللَّه منظور از ناس ماییم<span class="footnote" rel="8" title="مناقب ابن مغازلی ص ۲۶۷ حدیث ۳۱۴">*</span>. </p> <p>و روایت دیگری است که الدر المنثور از ابن منذر و طبرانی از طریق عطا از ابن عباس نقل کرده که در تفسیر آیه: <span class="aya" rel="4_54" data-words="1-3">أم یحسدون الناس</span> گفته: ناس ماییم، نه عموم مردم<span class="footnote" rel="9" title="الدر المنثور ج ۲ ص ۱۷۳">*</span>، و نیز در همان کتاب روایت کرده که کلمه (ناس) به رسول خدا (ص) تفسیر شده و این تفسیر را از عکرمه و مجاهد و مقاتل و ابی مالک نقل کرده است و ما در بیان سابق خود گفتیم که ظاهر آیه نیز این است که مراد از کلمه (ناس) رسول اللَّه (ص) است، و اهل بیت آن جناب ملحق به ایشانند<span class="footnote" rel="10" title="الدر المنثور ج ۲ ص ۱۷۳">*</span>. </p> <p>و در تفسیر عیاشی از حمران از امام باقر (ع) روایت کرده که در تفسیر آیه: <span class="aya" rel="4_54" data-words="10-14">فقد آتینا آل إبراهیم الکتاب</span> فرموده: یعنی نبوت، و در تفسیر کلمه (و الحکمة) فرموده: یعنی فهم و قضا، و در تفسیر جمله: <span class="aya" rel="4_54" data-words="17-20">و آتیناهم ملکا عظیما</span> فرمود: یعنی وجوب اطاعتشان بر مردم<span class="footnote" rel="11" title="تفسیر عیاشی ج ۱ ص ۲۴۸ حدیث ۱۶۰">*</span>. </p> <p>مؤلف قدس سره: مراد آن حضرت از اطاعت همان اطاعتی است که در سایر احادیث                     <code class="page" rel="4,612"/> هم وجوبش بیان شده، و در این معانی نیز اخبار بسیاری است، و در بعضی از آنها طاعت واجب به امامت و خلافت تفسیر شده، نظیر روایتی که مرحوم کلینی در کافی به سند خود از برید از امام باقر (ع) نقل کرده است. </p> <p>و در تفسیر قمی در ذیل آیه: <span class="aya" rel="4_56" data-words="1-4">إن الذین کفروا بآیاتنا...</span> گفته است: امام  (ع) فرموده: منظور از آیات امیر المؤمنین و ائمه (ع) است<span class="footnote" rel="1" title="فقیه ج ۱ ص ۵۰ حدیث ۴">*</span>. </p> <p>مؤلف قدس سره: این روایت از باب جری است-یعنی تطبیق آیه بر یکی از مصادیق آن. </p> <p>و مرحوم شیخ در کتاب مجالس به سند خود از حفص بن غیاث قاضی روایت کرده که گفت: من در محضر سرور همه جعفرها، جعفر بن محمد (علیهما السلام) بودم، در آن زمانی که منصور آن جناب را احضار کرده بود، ابن ابی العوجاء که مردی ملحد بود به حضورش آمد، و عرضه داشت: چه می‌فرمایی در معنای آیه: <span class="aya" rel="4_56" data-words="8-15">کلما نضجت جلودهم بدلناهم جلودا غیرها، لیذوقوا العذاب</span> که من در آن اشکالی دارم، و آن این است که به فرضی که پوست خود انسان گناه کرده باشد، پوستهای بعدی که در دوزخ بعد از سوخته شدن پوست اول به بدن می‌روید چه گناهی کرده، که بسوزد؟ امام صادق (ع) فرمود: ویحک-وای بر تو-پوست دوم هم در عین اینکه غیر پوست اول است پوست همین شخص گنه کار است، ابی العوجاء عرضه داشت: این جواب را درست به من بفهمان، فرمود: تو به من بگو که اگر شخصی خشتی را خرد کند، و دوباره آن را خیس کرده خشت بزند، و به شکل اولش برگرداند، این خشت همان خشت اول نیست و آیا غیر آن نیست، و جز این است که در عین این که غیر آن است همان است؟ گفت: بله، خدا مردم را از وجودت بهره‌مند سازد<span class="footnote" rel="2" title="الدر المنثور ج ۲ ص ۱۶۸">*</span>. </p> <p>صاحب احتجاج هم این حدیث را از حفص بن غیاث از آن جناب نقل کرده<span class="footnote" rel="3" title="الدر المنثور ج ۲ ص ۱۶۸">*</span>، و قمی آن را در تفسیر خود به طور مرسل آورده، و برگشت حقیقت جواب به این است که وقتی ماده چند صورت یکی باشد، می‌توان گفت موجود متصور به آن چند صورت یکی است، بدن انسان نیز مانند اجزایش ما دام که همان انسان است یکی است، هر چند تغییراتی به خود بگیرد<span class="footnote" rel="4" title="تفسیر قمی ج ۱ ص ۱۴۱">*</span>. </p> <p>و در فقیه آمده که شخصی از امام صادق (ع) معنای کلام خدای عز و جل را پرسید که فرموده: <span class="aya" rel="4_57" data-words="17-19">فیها أزواج مطهرة</span> فرمود: منظور از همسران مطهر همسرانی است که نه         <code class="page" rel="4,613"/> حیض، دارند و نه حدث<span class="footnote" rel="1" title="الدر المنثور ج ۲ ص ۱۶۸">*</span>. </p> <p>و در تفسیر برهان در ذیل آیه شریفه: <span class="aya" rel="4_58" data-words="1-6">إن الله یأمرکم أن تؤدوا الأمانات...</span> از محمد ابن ابراهیم نعمانی نقل کرده که او به سند خود از زاره از امام باقر محمد بن علی  (ع) روایت کرده که گفت: من از آن جناب معنای این آیه را پرسیدم، فرمود: خدای تعالی امام را دستور داده که امانت را به امام بعد از خود بسپارد، و امام حق ندارد امانت را از امام بعدی دریغ بدارد، مگر نمی‌بینی که دنبالش فرموده: <span class="aya" rel="4_58" data-words="9-21">و إذا حکمتم بین الناس أن تحکموا بالعدل، إن الله نعما یعظکم به</span><span class="footnote" rel="2" title="الدر المنثور ج ۲ ص ۱۶۹">*</span> (و چون در بین مردم حکم کنید دستورتان داده به این که به عدالت حکم کنید)، پس ای زراره خطاب در این آیه به حکام است. </p> <p>مؤلف قدس سره: صدر این حدیث به طرق بسیاری از ائمه اهل بیت (علیهم السلام) روایت شده، و ذیل آن دلالت دارد که منظور ائمه (علیهم السلام) تطبیق مصداق امامت بر مضمون کلی آیه است، و خلاصه آیه شریفه در باره مطلق حکم نازل شده، دستور می‌دهد هر حقی را به صاحبش بدهید، و قهرا بر مساله امامت هم منطبق می‌گردد. </p> <p>و در معنای این احادیث حدیث دیگری است، که الدر المنثور آن را از سعید بن منصور، و فاریابی، و ابن جریر، و ابن منذر، و ابن ابی حاتم، آن را از علی بن ابی طالب روایت کرده‌اند که فرمود: این حق به عهده امام است، که طبق آنچه خدا نازل کرده حکم کند، و این که امانت را به صاحبش بدهد، که اگر چنین امامی باشد بر مردم واجب و حق است که دعوت او را بپذیرند و اطاعتش کنند و اشخاصی را که به سوی چنین امامی دعوت می‌کنند اجابت نمایند<span class="footnote" rel="3" title="الدر المنثور ج ۲ ص ۱۶۹">*</span>. </p> 
