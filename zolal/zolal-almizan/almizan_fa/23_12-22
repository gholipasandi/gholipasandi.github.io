<h3 class="ayas">سوره المؤمنون آیه‌های ۱۲ تا ۲۲</h3><code class="section" rel="23_12-22"/><h3>ترجمه آیات</h3> <p> <span class="trans" rel="23_12">و همانا ما آدمیان را از خلاصه‌ای از گل آفریدیم.  «۱۲» </span><span class="trans" rel="23_13">پس آن گاه او را نطفه‌ای کردیم در قرارگاهی محفوظ قرارش دادیم.  «۱۳» </span><span class="trans" rel="23_14">آن گاه نطفه را. علقه و علقه را مضغه (چیزی شبیه به گوشت جویده) کردیم و سپس آن مضغه را استخوان کردیم پس بر آن استخوانها گوشتی پوشاندیم پس از آن خلقتی دیگرش کردیم پس آفرین بر خدا که بهترین آفرینندگان است. <code class="page" rel="15,23"/> «۱۴» </span><span class="trans" rel="23_15"> باز (شما آدمیان که بدینسان خلق شده‌اید) همه خواهید مرد.  «۱۵» </span><span class="trans" rel="23_16">سپس در روز قیامت به یقین مبعوث می‌شوید.  «۱۶» </span><span class="trans" rel="23_17">و همانا بالای سر شما (ساکنان زمین) هفت آسمان خلق کردیم و هرگز از (توجه به) خلق غافل نبوده‌ایم.  «۱۷» </span><span class="trans" rel="23_18">و ما برای شما آب را به قدر معین از آسمان نازل کرده و در زمین نگاهش داشتیم، در حالی که بر نابود کردن آن نیز قادریم.  «۱۸» </span><span class="trans" rel="23_19">آن گاه ما با آن آب برای شما باغها و نخلستانهای خرما و انگور ایجاد کردیم و میوه‌های بسیار که از آن می‌خوردید آفریدیم.  «۱۹» </span><span class="trans" rel="23_20">و درختی (آفریدیم) که از طور سینا بر می‌آید و روغن زیت و خورش مردم بار می‌آورد.  «۲۰» </span><span class="trans" rel="23_21">و برای شما در مطالعه حال چارپایان عبرتی است، که از شیرش به شما می‌نوشانیم (با اینکه این شربت گوارا از شکم او بیرون می‌آید) و در آن چارپایان برای شما منافع بسیاری است و از خود آنها می‌خورید.  «۲۱» </span><span class="trans" rel="23_22">و بر آن چارپایان و نیز بر کشتی‌ها در سفر دریا سوار می‌شوید.  «۲۲» </span></p>                 <h3>بیان آیات‌ <span class="title" rel="23_12"><span class="phrase">مراد از <em rel="fa_23_12_4-4" data-sentence="8:98">انسان</em> در آیه: <span class="aya" rel="23_12" data-words="1-8">و لقد خلقنا الإنسان من سلالة من طین</span></span> </span> </h3> <p> بعد از آنکه خدای سبحان رستگاری مؤمنین را به خاطر اوصافی که دارند بیان فرمود، به شرح خلقتشان و نعمت‌هایی که به آنان ارزانی داشته که چگونه تدبیر امورشان را کرده و تدبیر خود را با خلقت خود توأم ساخته، می‌پردازد تا معلوم شود اوست رب انسان و رب هر موجود دیگر، و بر همه واجب است که تنها او را بپرستند و شریکی برایش نگیرند. </p> <p> <span class="aya" rel="23_12" data-words="1-8">و لقد خلقنا الإنسان من سلالة من طین</span> <span class="phrase">در مجمع البیان می‌گوید: کلمه <em rel="fa_23_12_6-6" data-sentence="29:185">سلالة</em> اسم برای هر چیزی است که از چیزی کشیده و بیرون آورده شود، بر وزن <em>کساحة</em> که اسم است برای چیزی که جاروب شود<span class="footnote" rel="1" title="مجمع البیان، ج ۷، ص ۱۰۰">*</span>.</span> </p> <p>و ظاهر سیاق این است که مراد از انسان نوع بشر باشد که در نتیجه شامل آدم  (ع) و همه ذریه او می‌شود. و مراد از <em>خلق</em> خلق ابتدایی است که در آن آدم  (ع) را از گل آفریده و آن گاه نسل او را از نطفه قرار داده است این آیه و آیه بعدش در   <code class="page" rel="15,24"/> معنی این آیه است که فرموده: <span class="aya" rel="32_7-8" data-words="6-19">و بدأ خلق الإنسان من طین، ثم جعل نسله من سلالة من ماء مهین</span><span class="footnote" rel="1" title="نخست خلقت انسان را از گل آغاز کرد، و سپس نسل او را از خلاصه‌ای از آبی خوار، قرار داد">*</span> و مؤید این ظاهر، قول خدای تعالی بعد از این جمله است که می‌فرماید: <span class="aya" rel="23_13" data-words="1-3">ثم جعلناه نطفة</span> ، چون اگر مراد از انسان، فرزندان آدم (ع) بود و بس، و شامل خود آدم (ع) نمی‌شد، و مراد از خلقت انسان از گل، این بود که نطفه فرزندان آدم (ع) هم در آغاز گل بوده، باید-به قول بعضی-می‌فرمود: ثم خلقناه نطفة ثم خلقنا النطفة علقة، فخلقنا العلقة مضغة... -پس خلق کردیم او را نطفه‌ای پس خلق کردیم نطفه را علقه‌ای پس خلق کردیم علقه را مضغه‌ای... . </p> <p>با این بیان روشن می‌شود اینکه بعضی<span class="footnote" rel="2" title="روح المعانی، ج ۱۸، ص ۱۵">*</span> از مفسرین گفته‌اند منظور از انسان جنس بنی آدم است . و قول بعضی<span class="footnote" rel="3" title="مفردات راغب، ماده &lt;em&gt;برک&lt;/em&gt; ">*</span> دیگر که گفته‌اند منظور از انسان خود آدم (ع) است صحیح نیست. </p> <p>کلمه <em>خلق</em> -به طوری که گفته‌اند<span class="footnote" rel="4" title="مفردات راغب، ماده &lt;em&gt;خلق&lt;/em&gt; ">*</span> -در اصل به معنای تقدیر و اندازه گیری بوده، مثلا وقتی می‌گویند: <em>خلق الثوب</em> معنایش این است که پارچه را برای بریدن اندازه گیری کردم. پس، معنای آیه این می‌شود که: ما انسان را در آغاز از چکیده و خلاصه‌ای از اجزای زمین که با آب آمیخته بود اندازه‌گیری کردیم. </p> <p><code class="aya" rel="23_13"/> <span class="aya" rel="23_13" data-words="1-6">ثم جعلناه نطفة فی قرار مکین .</span>  <em>نطفه</em> به معنای آبی اندک است که بسیار اطلاق می‌شود بر مطلق آب. و <span class="phrase">کلمه <em rel="fa_23_13_5-5" data-sentence="5:139">قرار</em>  مصدر است که از آن معنای قرارگاه اراده شده تا مبالغه را برساند، و منظور از <em>قرارگاه مکین</em>  رحم زنان است که نطفه در آن قرار می‌گیرد.</span> و <span class="phrase">کلمه <em rel="fa_23_13_6-6" data-sentence="5:156">مکین</em> صفت رحم است، و توصیف رحم به مکین یا از این جهت است که تمکن نگهداری و حفظ نطفه را از فساد و هدر رفتن دارد و یا از این باب است که نطفه در آن، تمکن زیست دارد.</span> </p> <p>و معنای جمله این است که: سپس، ما انسان را نطفه‌ای کردیم که در رحم متمکن باشد، هم چنان که آن را در اول از خلاصه‌ای از گل درست کردیم. و این تعبیر می‌رساند که: ما طریق خلقت انسان را از آن شکل به این شکل مبدل نمودیم. </p>   <p>سوره الم سجده، آیات 7 و 8.      <code class="page" rel="15,25"/><code class="aya" rel="23_14"/> <span class="aya" rel="23_14" data-words="1-4">ثم خلقنا النطفة علقة</span>... <span class="aya" rel="23_14" data-words="11-13">فکسونا العظام لحما</span>. </p> <p>بیان مفردات آیه در جزء پانزدهم سوره حج جلد قبلی این کتاب گذشت و در اینکه فرموده: <span class="aya" rel="23_14" data-words="11-13">فکسونا العظام لحما</span> استعاره‌ای است به کنایه‌ای لطیف. </p> <h3> <span class="title" rel="23_14">مقصود از اینکه فرمود: <span class="aya" rel="23_14" data-words="14-17">ثم أنشأناه خلقا آخر</span> و معنایی که تعبیر به انشاء افاده می‌کند</span> </h3> <p> <span class="aya" rel="23_14" data-words="14-17">ثم أنشأناه خلقا آخر .</span> کلمه <em>انشاء</em> به طوری که راغب می‌گوید به معنای ایجاد چیزی و تربیت آن است، هم چنان که <em>نشا</em> و <em>نشاة</em> به معنای احداث و تربیت چیزی است و از همین جهت به جوان نورس می‌گویند: <em>ناشئ</em><span class="footnote" rel="1" title="مفردات راغب، ماده &lt;em&gt;نشا&lt;/em&gt; ">*</span>. </p> <p>در این جمله سیاق را از خلقت، به انشاء تغییر داده و فرموده: <span class="aya" rel="23_14" data-words="14-17">ثم أنشأناه خلقا آخر</span>  با اینکه ممکن بود بفرماید: ثم خلقناه... و این به خاطر آن است که دلالت کند بر اینکه آنچه به وجود آوردیم چیز دیگری، و حقیقت دیگری است غیر از آنچه در مراحل قبلی بود، مثلا، علقه هر چند از نظر اوصاف و خواص و رنگ و طعم و شکل و امثال آن با نطفه فرق دارد الا اینکه اوصافی که نطفه داشت از دست داد و اوصافی همجنس آن را به خود گرفت. </p> <p>خلاصه، اگر عین اوصاف نطفه در علقه نیست لیکن در همجنس آن هست مثلا اگر سفید نبود قرمز می‌باشد و هر دو از یک جنسند به نام رنگ، به خلاف اوصافی که خدا در مرحله اخیر به آن داده و آن را انسان کرده که نه عین آن اوصاف در مراحل قبلی بودند و نه همجنس آن، مثلا در <em>انشاء</em> اخیر، او را صاحب حیات و قدرت و علم کرد. آری، به او جوهره ذاتی داد (که ما از آن تعبیر می‌کنیم به <em>من</em>) که نسخه آن در مراحل قبلی یعنی در نطفه و علقه و مضغه و عظام پوشیده به لحم، نبودهم چنان که در آن مراحل، اوصاف علم و قدرت و حیات نبود، پس در مرحله اخیر چیزی به وجود آمده که کاملا مسبوق به عدم بود یعنی هیچ سابقه‌ای نداشت. </p> <p><span class="phrase">ضمیر در <em rel="fa_23_14_15-15" data-sentence="8:688">انشاناه</em> -به طوری که از سیاق بر می‌آید-به انسان در آن حالی که استخوانهایی پوشیده از گوشت بود بر می‌گردد، چون او بود که در مرحله اخیر خلقتی دیگر پیدا کرد، یعنی، صرف ماده‌ای مرده و جاهل و عاجز بود، سپس موجودی زنده و عالم و قادر شد پس ماده بود و صفات و خواص ماده را داشت، سپس چیزی شد که در ذات و صفات و خواص مغایر با سابقش می‌باشد و در عین حال این همان است، و همان ماده است پس می‌شود گفت آن را به این مرحله در آوردیم و در عین حال غیر آن است، چون نه در ذات با آن شرکت   <code class="page" rel="15,26"/> دارد و نه در صفات و تنها با آن، نوعی اتحاد و تعلق دارد تا آن را در راه رسیدن به مقاصدش به کار گیرد، مانند آلتی که در دست صاحب آلت است، و در انجام مقاصدش استعمال می‌کند، نظیر قلم برای نویسنده.</span> پس تن آدمی هم آلتی است برای جان آدمی. </p> <p>و این همان حقیقتی است که از آیه <span class="aya" rel="32_10-11" data-words="1-24">و قالوا أ إذا ضللنا فی الأرض أ إنا لفی خلق جدید بل هم بلقاء ربهم کافرون، قل یتوفاکم ملک الموت الذی وکل بکم</span><span class="footnote" rel="1" title="گفتند آیا بعد از آنکه در زمین گم شدیم دوباره خلقت جدیدی به خود می‌گیریم؟ اینان نسبت به دیدار پروردگارشان کافرند، بگو شما (در زمین گم نمی‌شوید) بلکه ملک الموت همان که موکل بر شما است جان شما را می‌گیرد سوره الم سجده، آیات ۱۰ و ۱۱">*</span> هم استفاده می‌شود. پس آنکه ملائکه در حین مرگ او را می‌گیرند آن انسان است، و آنچه در قبر متلاشی می‌شود و می‌پوسد، آن بدن انسان است، نه خود انسان. </p> <p>در آیه مورد بحث چند گونه حرف عطف به کار برده شده، چند جا با <em>ثم</em> عطف شده، و چند جا با <em>فاء</em> . بعضی<span class="footnote" rel="2" title="تهمتی خلق می‌کنید سوره عنکبوت، آیه ۱۷">*</span> از مفسرین در وجه آن گفته‌اند: مواردی که با <em>ثم</em> عطف شده معطوف کاملا با معطوف علیه مغایرت دارد، مانند سه جمله <span class="aya" rel="23_13" data-words="1-3">ثم جعلناه نطفة</span> و <span class="aya" rel="23_14" data-words="1-4">ثم خلقنا النطفة علقة</span> و <span class="aya" rel="23_14" data-words="14-17">ثم أنشأناه خلقا آخر</span> و مواردی که با فاء عطف شده آن مغایرت را ندارد مانند سه جمله‌ <span class="aya" rel="23_14" data-words="5-7">فخلقنا العلقة مضغة</span>، <span class="aya" rel="23_14" data-words="8-10">فخلقنا المضغة عظاما</span> و <span class="aya" rel="23_14" data-words="11-13">فکسونا العظام لحما .</span> </p><h3> <span class="title" rel="23_14"><span class="phrase">معنای <em rel="fa_23_14_18-18" data-sentence="6:146">برکت</em> و اینکه فرمود: <span class="aya" rel="23_14" data-words="18-21">فتبارک الله أحسن الخالقین</span> و اشاره به اینکه خلقت اختصاص به خدای تعالی ندارد</span></span> </h3> <p> <span class="aya" rel="23_14" data-words="18-21">فتبارک الله أحسن الخالقین</span> <span class="phrase">راغب می‌گوید: اصل ماده <em rel="fa_23_14_18-18" data-sentence="23:52">برک</em> -با فتح باء و سکون راء و کاف-به معنای سینه شتر است.</span> وقتی می‌گویند <em>برک البعیر</em> معنایش این است که شتر، زانو به زمین زد و از همین معنا، معنای لزوم را اعتبار کرده‌اند. و <span class="phrase">نیز می‌گوید: آب انبار را هم از این جهت  <em rel="fa_23_14_18-18" data-sentence="40:56">برکه</em> به کسر باء و سکون راء-می‌گویند که آب در آن توقف می‌کند.</span> برکت را هم که به معنای خیر الهی است از این جهت که نحوه ثبوتی دارد برکت گفته‌اند. و <span class="phrase"><em rel="fa_23_14_18-18" data-sentence="0:44">مبارک</em> به چیزی می‌گویند که آن خیر الهی در آن باشد.</span> </p> <p>باز ایشان اضافه کرده چون خیر الهی از جایی و به نحوی صادر می‌شود که نه محسوس کسی است و نه شمردنی و نه محدود شدنی، از این جهت هر چیزی را که در آن زیادی غیر محسوس دیده شود، مبارک خوانده و می‌گویند چقدر با برکت است<span class="footnote" rel="3" title="هر نفسی چشنده مرگ است و ما شما را با خیر و شر می‌آزماییم سوره انبیاء، آیه ۳۵">*</span>. </p> <p>       <code class="page" rel="15,27"/> <span class="phrase">پس <em rel="fa_23_14_18-18" data-sentence="3:362">تبارک</em> از خدای تعالی، به معنای اختصاص او به خیر کثیری است که به بندگان خود افاضه میکند و چون همانطور که قبلا هم گفتیم که خلق به معنای تقدیر است پس این خیر کثیر همه‌اش در تقدیر او هست، و آن عبارت است از ایجادموجودات و ترکیب اجزاء آن، به طوری که هم اجزایش با یکدیگر متناسب باشد، و هم با موجودات دیگر سازگاری داشته باشد، و خیر کثیر هم از همین جا برمی‌خیزد و منتشر می‌شود.</span> </p> <p>و از اینکه فرمود: او بهترین خالق‌ها است فهمیده می‌شود که خلقت تنها مختص به او نیست و همین طور هم هست، چون همانطور که قبلا هم گفتیم که خلقت به معنای تقدیر است و تقدیر یعنی مقایسه چیزی با چیز دیگر و این اختصاص به خدای تعالی ندارد، علاوه بر این، در کلام خود خدای عز و جل خلقت به غیر خدا هم نسبت داده شده، آنجا که فرموده: <span class="aya" rel="5_110" data-words="34-40">و إذ تخلق من الطین کهیئة الطیر</span><span class="footnote" rel="1" title="و آن زمان که خلق می‌کردی از گل چیزی به شکل مرغ سوره مائده، آیه ۱۱">*</span> و نیز فرموده: <span class="aya" rel="29_17" data-words="7-9">و تخلقون إفکا</span><span class="footnote" rel="2" title="نازل نمی‌شویم مگر به امر پروردگارت سوره مریم، آیه ۶۴">*</span>. </p> <p><code class="aya" rel="23_15"/> <span class="aya" rel="23_15" data-words="1-5">ثم إنکم بعد ذلک لمیتون</span> این جمله بیان آخرین مراحل تدبیر الهی است و می‌رساند که مرگ از مراحلی است که در مسیر تقدیر به طور وجوب و حتم باید باشد و همه باید آن را طی کنند. و همان طور که قبلا گذشت مرگ یکی از حقایق است، هم چنان که فرموده: <span class="aya" rel="21_35" data-words="1-10">کل نفس ذائقة الموت و نبلوکم بالشر و الخیر فتنة</span><span class="footnote" rel="3" title="تفسیر فخر رازی، ج ۲۳، ص ۸۷">*</span>. </p> <p><code class="aya" rel="23_16"/> <span class="aya" rel="23_16" data-words="1-5">ثم إنکم یوم القیامة تبعثون .</span> و این همان تمامیت تدبیر و آخرین نقطه در مسیر آدمی است، چون هر که بدانجا قدم بگذارد دیگر بیرون شدنی نیست. </p> <h3> <span class="title" rel="23_17"><span class="phrase">مقصود از <em rel="fa_23_17_6-6" data-sentence="9:93">طرائق</em> در آیه: <span class="aya" rel="23_17" data-words="1-6">و لقد خلقنا فوقکم سبع طرائق...</span></span> </span> </h3> <p> <code class="aya" rel="23_17"/> <span class="aya" rel="23_17" data-words="1-12">و لقد خلقنا فوقکم سبع طرائق و ما کنا عن الخلق غافلین .</span> <span class="phrase">مراد از <em>طرائق هفتگانه</em> به قرینه کلمه <em rel="fa_23_17_4-4" data-sentence="45:604">فوقکم</em> آسمانهای هفتگانه است و اگر آسمانها را <em rel="fa_23_17_6-6" data-sentence="140:551">طرائق</em>  (جمع طریقه، یعنی راه‌های عبور و مرور) نامیده از این باب است که آسمانها محل نازل شدن امر از ناحیه خدا به سوی زمین است، هم چنان که فرموده: <span class="aya" rel="65_12" data-words="10-12">یتنزل الأمر بینهن</span><span class="footnote" rel="4" title="امر از بین آنها نازل می‌شود سوره طلاق، آیه ۱۲">*</span> و نیز فرموده: <span class="aya" rel="32_5" data-words="1-9">یدبر الأمر من السماء إلی الأرض ثم یعرج إلیه</span><span class="footnote" rel="5" title="امر را از آسمان تا زمین تدبیر نموده، آن گاه به سوی او عروج می‌کند سوره الم سجده، آیه ۵">*</span>.</span> </p> <p>           <code class="page" rel="15,28"/> و نیز راههایی است که اعمال ما در صعودش به سوی خدای سبحان، و ملائکه در هبوطشان و عروجشان طی می‌کنند، هم چنان که درباره عمل فرموده: <span class="aya" rel="35_10" data-words="8-15">إلیه یصعد الکلم الطیب و العمل الصالح یرفعه</span><span class="footnote" rel="1" title="کلمه طیب به سوی او بالا می‌رود و عمل صالح را بالا می‌برد سوره فاطر، آیه ۱۰">*</span> و درباره ملائکه فرموده: <span class="aya" rel="19_64" data-words="1-6">و ما نتنزل إلا بأمر ربک</span><span class="footnote" rel="2" title="فروع کافی، ج ۶، ص ۱۳، ح ۳">*</span>. </p> <p>با این بیان روشن شد که چطور ذیل آیه، یعنی جمله‌ <span class="aya" rel="23_17" data-words="7-12">و ما کنا عن الخلق غافلین</span> مربوط و متصل به صدر آن است، چون معنا چنین شد که: شما از ما منقطع و بی ارتباط با ما نیستید و از تحت مراقبت ما بیرون نمی‌باشید، بلکه این راههای هفتگانه میان ما و شما نصب شده تا فرستادگان ملکی ما دائما در نزول و صعود باشند، و امر ما را به سوی شما و اعمال شما را به سوی ما بیاورند. </p> <p>از مطالب گذشته روشن می‌گردد اینکه بعضی<span class="footnote" rel="3" title="مجمع البیان، ج ۷، ص ۱۰۱">*</span> از مفسرین در تفسیر آیه گفته‌اند:  طرائق به معنای طبقات روی هم چیده آسمان است، و از باب <em>طرق نعل</em> است، که به معنای طاقه‌های روی هم چیده کفش است و بعضی<span class="footnote" rel="4" title="روح المعانی، ج ۱۸، ص ۱۸ به نقل از ابن عطیة">*</span> دیگر که گفته‌اند: طرائق به معنای گسترده شده و از باب <em>طرق آهن</em> است چون طرق آهن این است که آهنی را با پتک بکوبند تا گسترده شود ، صحیح نیست، صرف نظر از اینکه بنا بر این دو معنا، صدر و ذیل آیه به هم مربوط نمی‌شود. </p> <h3> <span class="title" rel="23_12 23_13 23_14 23_15 23_16 23_17 23_18 23_19 23_20 23_21 23_22">یاد آوری نعمت باران، رویانیدن اشجار، فوائد چهار پایان و... </span> </h3> <p> <code class="aya" rel="23_18"/> <span class="aya" rel="23_18" data-words="1-15">و أنزلنا من السماء ماء بقدر فأسکناه فی الأرض و إنا علی ذهاب به لقادرون .</span> <span class="phrase">منظور از <em rel="fa_23_18_4-4" data-sentence="9:117">سماء</em> طرف بلندی است، زیرا عرب به هر چیزی که بالای سر آدمی قرار داشته باشد و سایه بر سر آدمی بیندازد <em rel="fa_23_18_4-4" data-sentence="158:9">سماء</em> می‌گوید.</span> و مراد از <em>آب نازل از سماء</em> آب باران است. و در اینکه فرمود <em>بقدر</em> ، اشاره است به اینکه آنچه آب باران می‌بارد، بر مقتضای تدبیر تام الهی است که هر چیزی را اندازه‌گیری می‌کند، حتی یک قطره کم و بیش از آنچه تدبیر اقتضا می‌کند نمی‌بارد. و نیز در آن اشاره است به آیه‌ <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="5" title="هیچ چیز نیست مگر آنکه نزد ما خزینه‌هایی از آن هست و ما نازلش نمی‌کنیم مگر به اندازه معلوم سوره حجر، آیه ۲۱">*</span>. </p> <p>           <code class="page" rel="15,29"/> و معنای آیه این است که: ما آبی به اندازه-که همان آب باران باشد-از جهت بالا نازل می‌کنیم و در زمین ساکنش می‌سازیم-یعنی در انبارهای زیر زمینی ذخیره‌اش می‌کنیم و به صورت چشمه‌سارها و نهرها و چاه‌ها، از کوه‌ها و زمینهای هموار بیرونش می‌دهیم، در حالی که ما می‌توانستیم آن را از بین ببریم، به طوری که شما نفهمید. </p> <p><code class="aya" rel="23_19"/> <span class="aya" rel="23_19" data-words="1-8">فأنشأنا لکم به جنات من نخیل و أعناب...</span>  <em>انشاء جنات</em> به معنای احداث و تربیت باغها است و معنای آیه روشن است. </p> <p><code class="aya" rel="23_20"/> <span class="aya" rel="23_20" data-words="1-11">و شجرة تخرج من طور سیناء تنبت بالدهن و صبغ للآکلین</span> این جمله عطف است بر جنات، یعنی ما با آن باران جنات و باغهایی رویانیدیم و نیز درختی که در طور سینا است و از ثمره آن روغن به دست می‌آید-که مراد از آیه، درخت زیتون است. و <span class="phrase">جمله <em rel="fa_23_20_7-8" data-sentence="5:97">تنبت بالدهن</em> یعنی میوه‌ای می‌دهد که در آن روغن هست، <em>و صبغ للآکلین</em> یعنی می‌رویاند صبغی برای خورندگان.</span> و <span class="phrase"><em rel="fa_23_20_10-10" data-sentence="0:139">صبغ</em> -به کسره صاد و سکون باء-به معنای خورش است، و اگر در بین همه درختان زیتون را نام برد، به خاطر عجیب بودن این درخت است، و معنای آیه روشن است.</span> </p> <p><code class="aya" rel="23_21"/> <span class="aya" rel="23_21" data-words="1-10">و إن لکم فی الأنعام لعبرة نسقیکم مما فی بطونها...</span> <span class="phrase">کلمه <em rel="fa_23_21_6-6" data-sentence="5:99">عبرت</em> به معنای دلیلی است که با آن استدلال شود بر اینکه خدا مدبر امر خلق است، و به ایشان رؤوف و رحیم است.</span> و مراد از اینکه فرمود: شما را از آنچه در بطون چهار پایان است سیراب می‌کنیم این است که شیر آن حیوانات را به انسانها می‌نوشاند. و مراد از <em>منافع بسیار</em> ، انتفاعی است که بشر از پشم و مو و کرک و پوست و سایر منافع آنها می‌برد، و از گوشت آنها می‌خورد. </p> <p><code class="aya" rel="23_22"/> <span class="aya" rel="23_22" data-words="1-6">و علیها و علی الفلک تحملون</span> ضمیر در <em>علیها</em> به انعام بر می‌گردد. و <span class="phrase">حمل بر انعام شدن همان شترسواری است که در خشکی انجام می‌شود و مقابل آن حمل در دریا است که با <em rel="fa_23_22_5-5" data-sentence="92:24">فلک</em> یعنی کشتی انجام می‌شود.</span> و <span class="phrase">بنا بر این، آیه شریفه همان مضمون آیه <span class="aya" rel="17_70" data-words="6-11">و حملناهم فی البر و البحر</span><span class="footnote" rel="1" title="سوره اسری، آیه ۷۰">*</span> را می‌دهد، و کلمه <em rel="fa_23_22_5-5" data-sentence="201:44">فلک</em> جمع <em rel="fa_23_22_5-5" data-sentence="260:26">فلکه</em> است که به معنای کشتی است.</span> </p> <h3>بحث روایتی‌ <span class="title" rel="23_20">روایاتی در باره مراحل مختلف خلقت انسان و در باره آیه: <span class="aya" rel="23_20" data-words="1-6">و شجرة تخرج من طور سیناء...</span>) </span> </h3> <p> در الدر المنثور است که ابن ابی حاتم از علی (ع) نقل کرده که گفت: بعد از آنکه نطفه چهار ماهش تمام شد، خداوند فرشته‌ای می‌فرستد تا روح را در آن ظلمات رحم در کودک بدمد، و اینجا است که خدای تعالی می‌فرماید: <span class="aya" rel="23_14" data-words="14-17">ثم أنشأناه خلقا آخر</span> که مقصود از <em>انشاء خلق آخر</em> همان دمیدن روح است<span class="footnote" rel="1" title="الدر المنثور، ج ۵، ص ۷">*</span>. </p> <p>و در کافی به سند خود از ابن فضال، از حسن بن جهم، روایت کرده که گفت: از امام ابی الحسن رضا (ع) شنیدم که می‌فرمود: امام ابو جعفر (ع) فرمود: نطفه چهل روز در رحم به صورت نطفه است، بعد از چهل روز، چهل روز دیگر به صورت علقه و چون این چهل نیز تمام شد، چهل روز دیگر به صورت مضغه است، که مجموعا چهار ماه می‌شود، بعد از تمام شدن چهار ماه خداوند دو ملک می‌فرستد که کار آنان خلقت است. </p> <p>می‌پرسند پروردگارا چه چیز خلق کنیم؟ پسر یا دختر؟ مامور می‌شوند به یکی از آن دو. سپس می‌پرسند پروردگارا شقی یا سعید؟ مامور به یکی از آن دو می‌شوند، آن گاه از مدت عمر و رزق و هر حالت دیگر آن-در اینجا امام چند حالت برشمرد-سؤال می‌کنند و دستور می‌گیرند. پس از آن فرشتگان آمده کودک را خلق می‌کنند و میثاق الهی را میان دو چشمش می‌نویسند. </p> <p>پس همین که مدتش سر آمد، فرشته‌ای می‌آید و او را به زور به طرف بیرون فشار می‌دهد و کودک بیرون می‌آید، اما در حالی که از آن میثاق هیچ چیز به یاد ندارد. حسن بن جهم پرسید: آیا با اینحال صحیح است که کسی از خدا بخواهد پسر را دختر و یا دختر را پسر کند؟ فرمود: خدا هر چه بخواهد می‌کند<span class="footnote" rel="2" title="مجمع البیان، ج ۷، ص ۱۰۳">*</span>. </p> <p>مؤلف: این روایت از حضرت ابی جعفر (ع) به چند طریق دیگر نقل شده، که عبارات آنها نزدیک به هم هستند. </p> <p>و در تفسیر قمی در ذیل آیه‌ <span class="aya" rel="23_20" data-words="1-11">و شجرة تخرج من طور سیناء تنبت بالدهن و صبغ للآکلین</span> گفته است: منظور درخت زیتون است، و این آیه مثلی است برای رسول خدا (ص)     <code class="page" rel="15,31"/> و امیر المؤمنین (ع)، زیرا طور، کوه و سینا، درخت است<span class="footnote" rel="1" title="تفسیر قمی، ج ۲، ص ۹۱، ط النجف الاشرف">*</span>. </p> <p>و در مجمع البیان در ذیل جمله‌ <span class="aya" rel="23_20" data-words="7-11">تنبت بالدهن و صبغ للآکلین</span> می‌گوید: از رسول خدا (ص) روایت شده که فرمود: <em>زیت</em> درخت مبارکی است، از آن خورش کنید و از روغنش بر بدن بمالید<span class="footnote" rel="2" title="مجمع البیان، ج ۷، ص ۱۰۱">*</span>. </p> 
