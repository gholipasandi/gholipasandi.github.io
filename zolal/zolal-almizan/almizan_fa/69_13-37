<h3 class="ayas">سوره الحاقة آیه‌های ۱۳ تا ۳۷</h3><code class="section" rel="69_13-37"/><h3>ترجمه آیات</h3> <p> <span class="trans" rel="69_13">پس زمانی که نفخه واحده‌ای در صور دمیده شود. <code class="page" rel="19,662"/>  «۱۳» </span><span class="trans" rel="69_14">و قدرت الهی بر زمین و کوه‌ها احاطه یافته آن را در یک لحظه متلاشی و زیر و رو کند.  «۱۴» </span><span class="trans" rel="69_15">آن وقت است که واقعه قیامت رخ می‌دهد!.  «۱۵» </span><span class="trans" rel="69_16">و آسمان می‌شکافد که در چنین روزی صولت و رفعتش مبدل به ضعف می‌گردد.  «۱۶» </span><span class="trans" rel="69_17">و فرشتگان در پیرامون آن ایستاده عرش پروردگارت را آن روز هشت نفر حمل می‌کند.  «۱۷» </span><span class="trans" rel="69_18">آن روز همگی شما بر خدا عرضه می‌شوید و از شما هیچ سر پنهانی بر خدا مخفی نمی‌ماند.  «۱۸» </span><span class="trans" rel="69_19">اما کسی که نامه عملش را به دست راستش داده باشند از خوشحالی فریاد می‌زند بیایید نامه‌ام را بخوانید که به سعادتم حکم می‌کند.  «۱۹» </span><span class="trans" rel="69_20">من در دنیا یقین داشتم که روزی حسابم را می‌بینم.  «۲۰» </span><span class="trans" rel="69_21">پس او در عیشی است که از آن خشنود است.  «۲۱» </span><span class="trans" rel="69_22">در بهشتی است دارای مرتبتی بلند.  «۲۲» </span><span class="trans" rel="69_23">میوه‌های رسیده‌اش نزدیک.  «۲۳» </span><span class="trans" rel="69_24">بخورید و بنوشید که گوارایتان باد به خاطر آن اعمال نیکی که در ایام گذشته کرده بودید.  «۲۴» </span><span class="trans" rel="69_25">و اما کسی که نامه عملش را به دست چپش داده باشند می‌گوید ای کاش نامه‌ام را به من نداده بودند.  «۲۵» </span><span class="trans" rel="69_26">و حسابم را نمی‌دیدم که چیست.  «۲۶» </span><span class="trans" rel="69_27">ای کاش همان مرگ اولی نابودم کرده بود.  «۲۷» </span><span class="trans" rel="69_28">نه مالم امروز به دردم خورد.  «۲۸» </span><span class="trans" rel="69_29">نه قدرتم بجای ماند.  «۲۹» </span><span class="trans" rel="69_30"> (پس خطاب می‌رسد) بگیرید او را و دست و پایش را ببندید.  «۳۰» </span><span class="trans" rel="69_31">و سپس در آتشش افکنید.  «۳۱» </span><span class="trans" rel="69_32">و آن گاه او را به زنجیری که طولش هفتاد ذراع است ببندید.  «۳۲» </span><span class="trans" rel="69_33">که او در دنیا به خدای عظیم ایمان نمی‌آورد.  «۳۳» </span><span class="trans" rel="69_34">و بر اطعام مسکین تشویق نمی‌کرد.  «۳۴» </span><span class="trans" rel="69_35">در نتیجه امروز در اینجا هیچ دوستی حمایت کننده ندارد.  «۳۵» </span><span class="trans" rel="69_36">و به جز چرک و خون دوزخیان هیچ طعامی ندارد.  «۳۶» </span><span class="trans" rel="69_37">چرک و خونی که خوراک خطاکاران است و بس.  «۳۷» </span></p>                                             <h3>بیان آیات‌ <span class="title" rel="69_13 69_14 69_15 69_16 69_17 69_18 69_19 69_20 69_21 69_22 69_23 69_24 69_25 69_26 69_27 69_28 69_29 69_30 69_31 69_32 69_33 69_34 69_35 69_36 69_37">پاره‌ای از نشانه‌ها، مقدمات و وقایع قیامت: نفخ در صور، کوبیده شدن زمین، کوه‌ها، انشقاق آسمان، و... </span> </h3> <p> این آیات فصل دومی است که حاقه را با پاره‌ای از نشانیها و مقدماتش و شمه‌ای از وقایعی که در آن روز رخ می‌دهد معرفی می‌کند. </p> <p> <span class="aya" rel="69_13" data-words="1-6">فإذا نفخ فی الصور نفخة واحدة</span> در سابق گفتیم که تعبیر <em>دمیدن در صور</em> کنایه است از مساله قیامت (هم چنان که رسم است برای اعلان مردم به اینکه مثلا فلان مال التجاره آمده، و یا فلان سفر در پیش است، همه حاضر شوید شیپور می‌زنند)، دمیدن در شیپور نیز کنایه است از حاضر کردن مردم برای رسیدگی به حسابهایشان، و اگر آن را به صفت <em>واحدة</em> توصیف کرده، برای اشاره به این معنا بوده که مساله حتمی است و قضائش رانده شده و امر معلقی نیست که احتیاج به تکرار نفخه داشته باشد، و آنچه از سیاق آیات به ذهن می‌آید این است که منظور از این نفخه واحده، نفخه دوم است که در آن مردگان زنده می‌شوند. </p> <p><code class="aya" rel="69_14"/> <span class="aya" rel="69_14" data-words="1-8">و حملت الأرض و الجبال فدکتا دکة واحدة</span> <span class="phrase">کلمه <em>دک</em> -با تشدید کاف-مصدر فعل مجهول <em rel="fa_69_14_6-6" data-sentence="46:391">دکتا</em> است، و معنایش کوبیدن سخت است، به طوری که آنچه کوبیده می‌شود خرد گشته به صورت اجزایی ریز در آید، و منظور از حمل شدن زمین و جبال این است که قدرت الهی بر آنها احاطه می‌یابد، و اگر مصدر  <em>دک</em> را (با تای وحدت <em rel="fa_69_14_7-7" data-sentence="313:167">دکة</em> آورد، و علاوه بر آن) با کلمه <em>واحدة</em> توصیف کرد، برای این بود که به سرعت خرد شدن آنها اشاره کند، و بفهماند خرد شدن کوه‌ها و زمین احتیاج به کوبیدن بار دوم ندارد.</span> </p> <p><code class="aya" rel="69_15"/> <span class="aya" rel="69_15" data-words="1-3">فیومئذ وقعت الواقعة</span> یعنی در چنین روزی قیامت بپا می‌شود. </p> <p><code class="aya" rel="69_16"/> <span class="aya" rel="69_16" data-words="1-6">و انشقت السماء فهی یومئذ واهیة</span> <span class="phrase">کلمه <em>انشقاق</em> در هر چیز استعمال شود معنای جدا شدن قسمتی از آن را می‌دهد، و کلمه <em rel="fa_69_16_6-6" data-sentence="87:43">واهیه</em> از ماده <em rel="fa_69_16_6-6" data-sentence="151:22">وهی</em> است، که به معنای ضعف.</span> و به قولی به معنای پاره شدن چرم و جامه و امثال آن است. </p> <p>ممکن هم هست آیه شریفه <span class="aya" rel="69_16-17" data-words="1-10">و انشقت السماء فهی یومئذ واهیة، و الملک علی أرجائها</span> در معنای آیه زیر باشد که می‌فرماید: <span class="aya" rel="25_25" data-words="1-9">و یوم تشقق السماء بالغمام و نزل الملائکة تنزیلا</span><span class="footnote" rel="1" title="و روزی که آسمان به ابرها پاره پاره می‌شود، و ملائکه به طور ناگفتنی نازل می‌گردند سوره فرقان، آیه ۲۵">*</span>. </p> <p><code class="aya" rel="69_17"/> <span class="aya" rel="69_17" data-words="1-11">و الملک علی أرجائها و یحمل عرش ربک فوقهم یومئذ ثمانیة</span> <span class="phrase">راغب می‌گوید: <em>رجای چاه</em> و <em>رجای آسمان</em> و رجای هر چیز دیگر به معنای کناره آن است، و جمع آن أرجاء می‌آید، یعنی اطراف، هم چنان که در قرآن آمده: <span class="aya" rel="69_17" data-words="1-4">و الملک علی أرجائها</span><span class="footnote" rel="2" title="مفردات راغب ماده &lt;em&gt;رجا&lt;/em&gt; ">*</span> و کلمه <em rel="fa_69_17_2-2" data-sentence="327:279">ملک</em> به طوری که گفته شده، هم در مورد یک نفر اطلاق می‌شود، و هم در مورد جمع، و مراد از آن در این آیه جمع است، و ضمیر <em>هم</em> در جمله <span class="aya" rel="69_17" data-words="5-11">و یحمل عرش ربک فوقهم یومئذ ثمانیة</span> به طوری که از مقتضای سیاق ظاهر می‌شود به ملائکه برمی‌گردد.</span> </p> <p>ولی بعضی<span class="footnote" rel="3" title="روح المعانی، ج ۲۹، ص ۴۵">*</span> گفته‌اند به همه خلائق برمی‌گردد. </p> <p>و از ظاهر کلام خدای تعالی برمی‌آید که عرش در آن روز حاملینی از ملائکه دارد، هم چنان که از ظاهر آیه زیر نیز این معنا استفاده می‌شود می‌فرماید: <span class="aya" rel="40_7" data-words="1-16">الذین یحملون العرش و من حوله یسبحون بحمد ربهم و یؤمنون به و یستغفرون للذین آمنوا</span><span class="footnote" rel="4" title="کسانی که عرش را حمل می‌کنند، و کسانی که پیرامون عرش هستند، پروردگار خود را به حمد تسبیح می‌گویند، و به او ایمان می‌آورند، و برای همه کسانی که ایمان آورده‌اند استغفار می‌کنند">*</span>، و در روایات آمده که این حاملان عرش چهار فرشته‌اند، و از ظاهر آیه مورد بحث برمی‌آید حاملان عرش در آن روز هشت نفرند، و اما اینکه این چهار نفر و یا هشت نفر از جنس ملائکه بودند، و یا غیر ایشان؟ آیه شریفه ساکت است، هر چند که سیاق آن از اشعار به اینکه از جنس ملک می‌باشند، خالی نیست. </p> <p>ممکن هم هست-همانطور که اشاره کردیم-غرض از ذکر انشقاق آسمان، و بودن ملائکه در اطراف آن، و اینکه حاملین عرش در آن روز هشت نفرند، این باشد که بفرماید در آن روز ملائکه و آسمان و عرش برای انسانها ظاهر می‌شوند، هم چنان که قرآن در این باره فرموده: <span class="aya" rel="39_75" data-words="1-10">و تری الملائکة حافین من حول العرش یسبحون بحمد ربهم</span><span class="footnote" rel="5" title="ملائکه را می‌بینی که پیرامون عرش را حلقه‌وار گرفته‌اند، و پروردگار خود را به حمد تسبیح می‌گویند سوره زمر، آیه ۷۵">*</span>. </p>   <p>سوره مؤمن، آیه 7.    <code class="page" rel="19,665"/> </p><h3> <span class="title" rel="69_13 69_14 69_15 69_16 69_17 69_18 69_19 69_20 69_21 69_22 69_23 69_24 69_25 69_26 69_27 69_28 69_29 69_30 69_31 69_32 69_33 69_34 69_35 69_36 69_37">مقصود از اینکه فرمود در قیامت عرضه می‌شوید ، بروز و افشای حقایق است در آن روز</span> </h3> <p> <code class="aya" rel="69_18"/> <span class="aya" rel="69_18" data-words="1-6">یومئذ تعرضون لا تخفی منکم خافیة</span> <span class="phrase">از ظاهر کلام برمی‌آید که مراد از جمله تعرضون-عرضه می‌شوید عرضه شدن بر خدای تعالی باشد، هم چنان که در جای دیگر فرموده: <span class="aya" rel="18_48" data-words="1-5">و عرضوا علی ربک صفا</span><span class="footnote" rel="1" title="به صف بر پروردگارت عرضه می‌شوند سوره کهف، آیه ۴۸">*</span>، و کلمه  <em rel="fa_69_18_2-2" data-sentence="297:927">عرض</em> در لغت به معنای این است که فروشنده جنس خود را جلو مشتری بگسترد و به او نشان دهد، در نتیجه معنای عرض بر خدای تعالی در روز قیامت که روز جدایی حق از باطل، و روز داوری است این است که: آنچه نزد هر انسان از عقیده و عمل هست برای خدای تعالی فاش و سفره دل آدمی باز می‌گردد، به طوری که هیچ عقیده و هیچ فعلی از او برای خدا پنهان نماند، و همه غیب‌ها شهادت و همه سرها علن و آشکار گردد، و این از خصائص قیامت است، آری قیامت‌ <span class="aya" rel="86_9" data-words="1-3">یوم تبلی السرائر</span><span class="footnote" rel="2" title="در آن روز که اسرار پنهان آشکار می‌شود سوره طارق، آیه ۹">*</span> است، و <span class="aya" rel="40_16" data-words="1-9">یوم هم بارزون لا یخفی علی الله منهم شیء</span><span class="footnote" rel="3" title="آن روزی که همه (نیک و بد) خلق پدید آید و هیچ کرده آنها بر خدا پنهان نباشد سوره مؤمن، آیه ۱۶">*</span> است، روزی است که سریره‌ها آشکار و همه مردم برای خدا ظاهر می‌شوند، و از آنان چیزی بر خدا پوشیده نمی‌ماند.</span> </p> <p>و ما در بحث‌های سابق خود گفتیم که آنچه در قرآن از خصائص قیامت آمده اختصاص به قیامت ندارد، مثلا اگر فرموده روز قیامت ملک مخصوص خداست، معنایش این نیست که در دنیا غیر خدا کسانی دیگر نیز مالک باشند، و اگر فرموده: آن روز امر به دست خداست، و یا از عذاب او برای کسی پناهگاهی نیست، و یا خلائق برایش بارز و ظاهر می‌شوند و یا چیزی از خلائق بر او پوشیده نمی‌ماند، و خصائص دیگر، معنایش این نیست که خدا تنها در روز قیامت چنین است، زیرا این صفات دائما برای خدا هست، بلکه مراد این است که: مردم آن روز فاش و هویدا می‌بینند که خدای تعالی چنین خدایی است<span class="footnote" rel="4" title="در دنیا خیال می‌کردند انسانها هم مالکند، و نمی‌توانستند آن طور که باید باور کنند که غیر خدا کسی مالک نیست، ولی در قیامت به این حقیقت واقف می‌شوند، در دنیا خیال می‌کردند خدا از نیات و صفات درونی و اعمالی که در خلوت انجام می‌دهند بی‌خبر است، ولی در قیامت کاملا پی می‌برند، که هیچ چیز بر خدا پوشیده نبوده و نخواهد بود &lt;em&gt;مترجم&lt;/em&gt; ">*</span>. پس معنای آیه این می‌شود که: در آن روز برای شما آشکار می‌شود که در دنیا هم، در معرض علم خدا بودید، و آن روز همه فعل‌هایتان ظاهر می‌گردد، و هیچ یک از آنها پنهان نمی‌ماند. </p> <h3> <span class="title" rel="69_13 69_14 69_15 69_16 69_17 69_18 69_19 69_20 69_21 69_22 69_23 69_24 69_25 69_26 69_27 69_28 69_29 69_30 69_31 69_32 69_33 69_34 69_35 69_36 69_37">وصف حال آن کس که در آن روز کتابش به دست راستش داده می‌شود و آنکه کتابش به دست چپش داده می‌شود، و نقل آنچه می‌گویند</span> </h3> <p> <code class="aya" rel="69_19"/> <span class="aya" rel="69_19" data-words="1-9">فأما من أوتی کتابه بیمینه فیقول هاؤم اقرؤا کتابیه</span> <span class="phrase">در مجمع البیان گفته: کلمه <em rel="fa_69_19_7-7" data-sentence="26:389">هاؤم</em> امر به چند نفر است و به منزله <em>هاکم</em> است، و اگر طرف مرد باشد، می‌گویی <em>هاء یا رجل</em> ، و به دو مرد می‌گویی <em>هاؤما یا رجلان</em> ، و به جمعیتی می‌گویی <em>هاؤم یا رجال</em> ، و به یک زن می‌گویی <em>هاء یا امرأة</em> -و همزه را کسره می‌دهی و بعد از همزه حرف <em>یاء</em> نمی‌آوری-و به دو زن می‌گویی <em>هاؤما</em> ، و به چند زن می‌گویی <em>هاؤن</em> ، و این لغت اهل حجاز است.</span> </p> <p>و اهل نمیم و قیس، در مفرد مذکر مثل اهل حجاز می‌گویند: <em>هاء</em> و به دو نفر می‌گویند: <em>هاءا</em> و به جماعت مردان می‌گویند: <em>هاؤا</em> ، و به یک زن <em>هاءی</em> ، و به چند زن <em>هاؤن</em> . </p> <p>و بعضی از قبایل عرب بجای همزه کاف می‌آورند، می‌گویند: هاک، هاکما، هاکم، هاک، هاکما، هاکن و در همه این زبانها این کلمه به معنای <em>بگیر</em> است، و این امری است که نهی ندارد<span class="footnote" rel="1" title="مجمع البیان، ج ۱۰، ص ۳۴۵">*</span>. </p> <p>این آیه شریفه و ما بعدش تا کلمه <em>خاطئون</em> بیان تفصیلی اختلاف حال مردم در روز قیامت است، اختلافی که از حیث سعادت و شقاوت دارند، و ما در سابق در تفسیر <span class="aya" rel="69_19" data-words="2-5">من أوتی کتابه بیمینه</span><span class="footnote" rel="2" title="سوره اسراء، آیه ۷۱">*</span> گفتاری در معنای دادن کتاب به دست راست اصحاب یمین داشتیم، و ظاهرا خطاب در جمله‌ <span class="aya" rel="69_19" data-words="7-9">هاؤم اقرؤا کتابیه</span> به ملائکه باشد، و هاء در کلمه <em>کتابیه</em> و همچنین در آخر همه آیات بعدی، های وقف است، که اصطلاحا آن را های استراحت می‌نامند. </p> <p>و معنای آیه این است که: اما کسی که کتابش به دست راستش داده شده رو به فرشتگان می‌کند و می‌گوید: بیایید نامه عمل مرا بگیرید و بخوانید که چگونه به سعادت من حکم می‌کند. </p> <p><code class="aya" rel="69_20"/> <span class="aya" rel="69_20" data-words="1-5">إنی ظننت أنی ملاق حسابیه</span> کلمه <em>ظن</em> در اینجا به معنای یقین است، و آیه مورد بحث آنچه را از آیه قبل فهمیده می‌شد تعلیل می‌کند، و حاصل این تعلیل این است که اگر گفتم کتاب من کتاب یمین است، و به سعادت من حکم می‌کند، برای این بود که من در دنیا به چنین روزی یقین داشتم، و یقین داشتم که به زودی حساب خود را ملاقات می‌کنم، و به پروردگارم ایمان     <code class="page" rel="19,667"/> آوردم، و عمل خود را اصلاح کردم. </p> <p><code class="aya" rel="69_21"/> <span class="aya" rel="69_21" data-words="1-4">فهو فی عیشة راضیة</span> یعنی چنین کسی زندگی می‌کند به عیش راضیه، به عیشی که خودش آن را بپسندد، پس اگر رضایت را به عیش نسبت داده از باب مجاز عقلی است. </p> <p><code class="aya" rel="69_22"/> <span class="aya" rel="69_22" data-words="1-3">فی جنة عالیة</span>... <span class="aya" rel="69_24" data-words="9-9">الخالیة</span> یعنی او در بهشتی است که دارای مقامی عالی است، و او در آن بهشت لذاتی دارد، که نه چشمی دیده و نه گوشی شنیده باشد، و نه بر قلب کسی خطور کرده باشد. </p> <p><code class="aya" rel="69_23"/> <span class="aya" rel="69_23" data-words="1-2">قطوفها دانیة</span> <span class="phrase">-کلمه <em rel="fa_69_23_1-1" data-sentence="6:185">قطوف</em> جمع قطف-به کسره قاف و سکون طاء-است، که به معنای میوه‌ای است که به حد چیدن رسیده باشد، و معنای جمله این است که میوه‌های آن بهشت به وی نزدیک است، به طوری که هر جور بخواهد می‌تواند بچیند.</span> </p> <p><code class="aya" rel="69_24"/> <span class="aya" rel="69_24" data-words="1-9">کلوا و اشربوا هنیئا بما أسلفتم فی الأیام الخالیة</span> -یعنی به ایشان گفته می‌شود: بخورید و بنوشید، از همه آنچه خوردنی و نوشیدنی در بهشت است، در حالی که گوارایتان باشد، و این پاداش آن ایمان و عمل صالحی است که در دنیای گذرا و ناپایدار برای امروزتان تهیه دیدید. </p> <p><code class="aya" rel="69_25"/><code class="aya" rel="69_26"/> <span class="aya" rel="69_25-26" data-words="1-17">و أما من أوتی کتابه بشماله فیقول یا لیتنی لم أوت کتابیه، و لم أدر ما حسابیه</span> صاحبان این سخن طایفه دومند، یعنی اشقیای مجرم که نامه اعمالشان را به دست چپشان می‌دهند، و معنای اینکه چرا نامه اعمال مجرمین را به دست چپشان می‌دهند، در سوره اسراء گذشت، این طایفه در قیامت آرزو می‌کنند که ای کاش نامه اعمال خود را نمی‌دیدند، و نمی‌فهمیدند حسابشان چیست، و این آرزویشان از این جهت است که می‌بینند چه عذاب الیمی برایشان آماده شده. </p> <p><code class="aya" rel="69_27"/> <span class="aya" rel="69_27" data-words="1-4">یا لیتها کانت القاضیة</span> مفسرین<span class="footnote" rel="1" title="روح المعانی، ج ۲۹، ص ۴۹">*</span> گفته‌اند: ضمیر در <em>لیتها</em> به <em>موتة الاولی</em> ی تقدیری برمی‌گردد، آن مرگ اولی که انسان را از دنیا خارج می‌کند<span class="footnote" rel="2" title="و به عالم برزخ می‌آورد، در مقابل مرگ دوم که در هنگام نفخه صور رخ می‌دهد، و برزخیان می‌میرند، تا در نفخه دوم زنده شده در عرصه محشر حاضر گردند-مترجم">*</span>. </p> <p>و معنای آیه این است که: ای کاش همان مرگ اول که ما آن را چشیدیم و از دنیا خارج شدیم کار ما را یکسره کرده بود، و ما را نابود می‌ساخت و دیگر مبعوث نمی‌شدیم، و در     <code class="page" rel="19,668"/> این ورطه عذاب همیشگی قرار نمی‌گرفتیم و آنچه را می‌بینیم نمی‌دیدیم. </p> <p><code class="aya" rel="69_28"/><code class="aya" rel="69_29"/> <span class="aya" rel="69_28-29" data-words="1-7">ما أغنی عنی مالیه، هلک عنی سلطانیه</span> این دو جمله دو کلمه حسرت است که در آن روز بعد از بی‌نتیجه دیدن کوشش‌های دنیایی خود می‌گوید، چون او تا در دنیا بود می‌پنداشت کلید سعادتش در زندگی مال و قدرت است، و این دو تمامی ناملایمات احتمالی را از او دفع می‌کنند، و بر هر محبوب و لذتی مسلطش می‌سازند، و به همین خیال خام بود که تمامی سعی و توان خود را صرف به دست آوردن مال و قدرت کرد، و قهرا از یاد پروردگار خود و از هر سخن حقی که به سوی آن دعوت می‌شد اعراض نمود، و دعوت کننده را تکذیب می‌کرد، همین که سر از قبر برداشت، و دید که تمامی سبب‌ها از کار افتاده‌اند، و امروز دیگر مال و فرزندان بکار نمی‌آیند، می‌فهمد که مالش فایده‌ای نداشت، و قدرتش هم باطل شد، لذا از در حسرت و درد این دو جمله را می‌گوید، اما چه سودی از گفتن؟ ! <code class="aya" rel="69_30"/> <span class="aya" rel="69_30" data-words="1-2">خذوه فغلوه</span>... <span class="aya" rel="69_32" data-words="7-7">فاسلکوه</span> این جملات دستور خدا به ملائکه را حکایت می‌کند، که بگیرید او را و در آتش بیفکنید. پس تقدیر کلام یقال للملائکة خذوه... <em>است، یعنی</em> به ملائکه گفته می‌شود بگیرید او را... <em>و کلمه</em> غلوه <em>امر از مصدر</em> غل است، که به معنای بستن با غل و زنجیر است که دست و پای اسیر را به گردنش می‌بندد. </p> <p><code class="aya" rel="69_31"/> <span class="aya" rel="69_31" data-words="1-3">ثم الجحیم صلوه</span> -یعنی او را داخل آتش عظیم کنید، چون جحیم به معنای آتش عظیم است، و <em>صلوا</em> امر از ماده <em>صلو</em> است، که به معنای ملازم قرار دادن آدمی است با آتش. </p> <p><code class="aya" rel="69_32"/> <span class="aya" rel="69_32" data-words="1-7">ثم فی سلسلة ذرعها سبعون ذراعا فاسلکوه</span> <span class="phrase">-کلمه <em rel="fa_69_32_3-3" data-sentence="6:249">سلسله</em> به معنای زنجیر و قید است، و کلمه <em>ذرع</em> به معنای طول است، و کلمه <em>ذراع</em> به معنای فاصله بین آرنج و نوک انگشتان است، که خود یک واحد طولی است، و سلوک مجرم در سلسله‌ای که طولش هفتاد ذراع باشد به معنای آن است که وی را در چنین زنجیری بپیچند.</span> و حاصل کلام این است که او را در چنین قیدی مقید کنید<span class="footnote" rel="1" title="در اینجا ممکن است به ذهن خواننده خطور کند که هفتاد ذراع بودن سلسله چه خصوصیتی دارد؟ اگر عرض بیشتر معذب شدن است، که مجرم به کمتر از هفتاد ذراع هم بسته می‌شود، چرا فرمود: هفتاد ذراع؟ در پاسخ می‌گوییم شاید عدد هفتاد صرفا به منظور تکثیر آورده شده باشد، در فارسی نیز به همکلام خود می‌گوییم صد بار گفتم که چنین و چنان مکن، و به خرجت نرفت که در این گونه تعبیرات عدد صد صرفا مبالغه را می‌رساند، احتمال دارد در آیه شریفه هم عدد هفتاد به همین منظور آورده شده باشد مترجم">*</span>. </p> <p>   <code class="page" rel="19,669"/><code class="aya" rel="69_33"/><code class="aya" rel="69_34"/> <span class="aya" rel="69_33-34" data-words="1-12">إنه کان لا یؤمن بالله العظیم، و لا یحض علی طعام المسکین</span> <span class="phrase">مصدر <em>حض</em> که فعل <em rel="fa_69_34_3-3" data-sentence="24:323">یحض</em> مضارع از آن است، به معنای تحریک و تشویق کردن است، و دو آیه مورد بحث در مقام بیان علت دستور قبلی (بگیرید و ببندید و در آتش بیفکنید) است، می‌فرماید بدین علت چنین دستور دادیم که وی به خدای عظیم ایمان نمی‌آورد، و مردم را به اطعام مسکینان تشویق نمی‌کرد، بلکه در این باره مسامحه می‌کرد، و از رنج بینوایان احساس ناراحتی نمی‌نمود.</span> </p> <p><code class="aya" rel="69_35"/><code class="aya" rel="69_36"/><code class="aya" rel="69_37"/> <span class="aya" rel="69_35" data-words="1-5">فلیس له الیوم هاهنا حمیم</span>... <span class="phrase"><span class="aya" rel="69_37" data-words="4-4">الخاطؤن</span> کلمه <em rel="fa_69_35_5-5" data-sentence="67:173">حمیم</em> به معنای دوست است، و آیه شریفه به خاطر حرف <em>فاء</em> که در آغاز آن آمده نتیجه‌گیری از جمله‌ <span class="aya" rel="69_33" data-words="1-4">إنه کان لا یؤمن...</span> است.</span> و حاصل کلام این است که او از آنجا که به خدا ایمان نمی‌آورد در نتیجه امروز در این عرصه، دوستی که سودش ببخشد یعنی شفیعی که برایش شفاعت کند ندارد، چون کافر آمرزش ندارد، در نتیجه شفاعتی هم نخواهد داشت. </p> <p> <span class="aya" rel="69_36" data-words="1-6">و لا طعام إلا من غسلین</span> <span class="phrase">-کلمه <em rel="fa_69_36_6-6" data-sentence="6:533">غسلین</em> به معنای چرکاب است، و گویا مراد از آن چرک و کثافاتی است که از تن اهل دوزخ می‌ریزد، و آیه شریفه عطف است به کلمه  <em rel="fa_69_35_5-5" data-sentence="174:407">حمیم</em> در آیه قبلی، و نتیجه‌گیری از جمله‌ <span class="aya" rel="69_34" data-words="1-3">و لا یحض...</span> است، و حاصل معنایش این است که او از آنجا که کسی را به اطعام مسکینان تشویق نمی‌کرد، امروز طعامی به جز غسلین اهل دوزخ ندارد، و جمله‌ <span class="aya" rel="69_37" data-words="1-4">لا یأکله إلا الخاطؤن</span> کلمه <em rel="fa_69_36_6-6" data-sentence="543:80">غسلین</em> را تعریف می‌کند، و خاطون عبارتند از کسانی که گناه و خطا کاری، عادتشان شده باشد.</span> </p> <h3>بحث روایتی‌ <span class="title" rel="69_37 69_19 69_17 69_25 69_13 69_14 69_15 69_16 69_18 69_20 69_21 69_22 69_23 69_24 69_26 69_27 69_28 69_29 69_30 69_31 69_32 69_33 69_34 69_35 69_36"> (روایاتی راجع به حمله عرش در قیامت، کسانی که کتابشان به دست راست یا چپ داده می‌شود، و...) </span> </h3> <p> در الدر المنثور است که ابن جریر، از ابن زید روایت کرده که گفت: رسول خدا  (ص) در معنای آیه‌ <span class="aya" rel="69_17" data-words="5-11">و یحمل عرش ربک فوقهم یومئذ ثمانیة</span> فرمود: امروز عرش خدا را چهار نفر حمل می‌کنند، و روز قیامت هشت نفر<span class="footnote" rel="1" title="الدر المنثور، ج ۶، ص ۲۶۱">*</span>. </p> <p>مؤلف: در اینکه خدای تعالی حاملین عرش را در آیه شریفه مقید کرده به یومئذ-   <code class="page" rel="19,670"/> امروز اشعار و بلکه ظهور روشنی است در اینکه هشت نفر بودن حاملان مخصوص آن روز است. </p> <p>و در تفسیر قمی آمده که امام (ع) در حدیثی دیگر فرمود: عرش را هشت نفر حمل می‌کنند، چهار نفر از اولین و چهار نفر از آخرین، اما چهار نفر اولین عبارتند از نوح و ابراهیم و موسی و عیسی (ع)، و اما چهار نفر آخرین عبارتند از محمد و علی و حسن و حسین (ع)<span class="footnote" rel="1" title="تفسیر قمی، ج ۲، ص ۳۸۴">*</span>. </p> <p>مؤلف: در روایات بسیاری آمده که هشت نفر مخصوص روز قیامت است، و در بعضی آمده که حاملین عرش خدا-با در نظر گرفتن اینکه عرش خدا همان علم او است-چهار نفر از ما هستند و چهار نفر از هر کس که خدا بخواهد. </p> <p>و <span class="phrase">در تفسیر عیاشی از ابی بصیر از امام صادق (ع) روایت آمده که فرمود: چون روز قیامت بشود هر دسته از مردم به نام امامشان خوانده می‌شوند، امامی که در عصر آن امام مرده‌اند، اگر نام امام خود را بدانند و او را به امامت شناخته باشند نامه عملشان به دست راستشان داده می‌شود، برای اینکه خدای تعالی فرموده: <span class="aya" rel="17_71" data-words="1-12">یوم ندعوا کل أناس بإمامهم فمن أوتی کتابه بیمینه فأولئک یقرؤن کتابهم</span><span class="footnote" rel="2" title="روزی که هر دسته از مردم را به نام امامشان صدا می‌زنیم، پس کسانی که نامه عملشان به دست راستشان داده شد چنین کسانی نامه خود را می‌خوانند سوره اسراء، آیه ۷۱">*</span> و کلمه <em rel="fa_69_19_5-5" data-sentence="623:392">یمین</em> به معنای معرفت و اثبات امام است، چون کتاب او همان امام او است، که می‌خواند-تا آنجا که امام فرمود-و کسی که امام خود را نشناسد، از اصحاب شمال است، همان کسانی که خدای تعالی در باره‌شان فرموده: <span class="aya" rel="56_41-43" data-words="1-14">و أصحاب الشمال ما أصحاب الشمال، فی سموم و حمیم، و ظل من یحموم...</span><span class="footnote" rel="3" title="تفسیر عیاشی، ج ۲، ص ۳۰۲، ح ۱۱۵">*</span>.</span> </p> <p>مؤلف: و در برخی از روایات، آیه‌ <span class="aya" rel="69_19" data-words="1-5">فأما من أوتی کتابه بیمینه...</span> بر علی  (ع) تطبیق شده، و در بعضی بر آن جناب و بر شیعیانش، و همچنین آیه‌ <span class="aya" rel="69_25" data-words="1-6">و أما من أوتی کتابه بشماله...</span> بر دشمنان آن جناب تطبیق شده، که همه این روایات از باب تطبیق کلی بر مصداق است، نه از باب تفسیر. </p> <p>و در الدر المنثور است که: حاکم (وی حدیث را صحیح دانسته) از ابی سعید خدری از رسول خدا (ص) روایت کرده که فرمود: اگر یک دلو از غسلین به روی دنیا بریزند، تمام اهل دنیا را می‌گنداند<span class="footnote" rel="4" title="الدر المنثور، ج ۶، ص ۲۶۳">*</span>. </p> <p>         <code class="page" rel="19,671"/> و در همان کتاب است که بیهقی در کتاب شعب ایمان از صعصعة بن صوحان روایت کرده که گفت مردی بادیه‌نشین به حضور علی بن ابی طالب رسید، و پرسید: این آیه چه معنا دارد که می‌فرماید: <span class="aya" rel="69_37" data-words="1-4">لا یأکله إلا الخاطؤن</span>، با اینکه تمامی مردم خطوه و قدم زدن دارند، علی (ع) تبسمی کرد و فرمود: ای اعرابی: <span class="aya" rel="69_37" data-words="1-4">لا یأکله إلا الخاطؤن</span> نه <em>الا الخاطئون</em> ، مرد عرب عرضه داشت: بله به خدا درست فرمودی ای امیر المؤمنین، خداوند بنده خود را تسلیم عذاب نمی‌کند. </p> <p>آن گاه رو کرد به جانب ابی الاسود و فرمود: عجم‌ها همه داخل دین شدند، تو برای مردم قاعده‌ای وضع کن تا به وسیله آن سخن گفتن خود را اصلاح کنند، و غلط حرف نزنند. </p> <p>ابو الاسود هم برایشان حرکت ضمه و نصب و جر را ترسیم کرد، و معین کرد در کجا کلمه با ضمه خوانده شود و کجا با فتحه و کجا با کسره<span class="footnote" rel="1" title="الدر المنثور، ج ۶، ص ۲۶۳">*</span>. </p> <p>و در تفسیر برهان از ابن بابویه نقل کرده که در کتاب <em>الدروع الواقعیة</em> از رسول خدا  (ص) روایت کرده که در ضمن حدیثی فرمود: اگر یک ذراع از آن سلسله‌ای که خدا در کتاب خود یادآور شده بر روی همه کوه‌های دنیا بگذارند، از شدت حرارت آن آب می‌شوند<span class="footnote" rel="2" title="تفسیر برهان، ج ۴، ص ۳۷۹، ح ۲">*</span>. </p> 
