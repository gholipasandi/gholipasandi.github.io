<h3 class="ayas">سوره النساء آیه ۱۷۶</h3><code class="section" rel="4_176-176"/><h3>ترجمه آیه</h3> <p> <code class="aya" rel="4_176"/> <span class="trans" rel="4_176">از تو مساله ارث خویشاوندان را می‌پرسند، بگو خدا در باره کلاله چنین پاسختان می‌دهد، که اگر مردی از دنیا رفت و هیچ فرزند ندارد، تنها خواهری دارد، نصف اموالش از آن وی است، هم چنان که اگر خواهر می‌مرد و فرزند نداشت ارثش به او می‌رسید، حال اگر وارث برادر دو خواهر بودند، دو ثلث از اموال وی به آنان می‌رسد، و اگر وارث میت خواهر و برادرند، برادران هر یک به قدر دو خواهر می‌برند، خدا برای شما بیان می‌کند تا گمراه نشوید، و خدا به هر چیزی دانا است.  «۱۷۶» </span></p><h3>بیان آیه</h3> <p> از این آیه شریفه سهام و یا به عبارتی فریضه‌های کلاله یعنی خویشاوندان پدری و مادری و یا پدری تنها را بطوری که سنت آن را تفسیر کرده بیان می‌کند، هم چنان که بر حسب بیان رسول خدا (ص) آیه اول سوره سهام کلاله مادری را بیان می‌کرد، دلیل بر این معنا این است که سهام و فریضه‌هایی که در اینجا آمده بیشتر از سهامی است که در آنجا آمده، <code class="page" rel="5,251"/> و از این آیات استفاده می‌شود که سهام مردان از سهام زنان بیشتر است. </p> <p> <span class="aya" rel="4_176" data-words="1-12">یستفتونک قل الله یفتیکم فی الکلالة، إن امرؤ هلک لیس له ولد...</span> <span class="phrase">در سابق معنای <em>استفتاء</em> و <em>افتاء</em> و معنای <em rel="fa_4_176_6-6" data-sentence="56:6">کلاله</em> گذشت.</span> </p> <p>و اینکه فرموده: <span class="aya" rel="4_176" data-words="10-12">لیس له ولد</span> از ظاهرش بر می‌آید که مراد از ولد اعم از مرد و زن  (پسر و دختر) است، چون کلمه <em>ولد</em> وقتی مطلق ذکر شود شامل هر دو طائفه می‌شود. </p> <p>و در مجمع البیان گفته: بنا بر این معنای این جمله این است که کسی از دنیا برود، و فرزند و پدر نداشته باشد، و اگر پدر را هم در تقدیر گرفتیم به دلیل اجماع بود، این بود گفتار صاحب مجمع<span class="footnote" rel="1" title="مجمع البیان، ج ۳ ص ۱۴۹">*</span>، و اگر یکی از پدر و یا مادر وجود داشته باشد هرگز آیه شریفه سهم او را ناگفته نمی‌گذاشت، پس معلوم می‌شود فرض آیه شریفه در جایی است که مرده نه پدری از خود به جای گذاشته و نه مادری. </p> <p>و اینکه فرمود: <span class="aya" rel="4_176" data-words="13-27">و له أخت فلها نصف ما ترک و هو یرثها إن لم یکن لها ولد</span>، بیانگر دو سهم است، یکی سهم خواهر از برادر مرده‌اش، و دیگری سهم برادر از خواهر مرده‌اش، و از اینجا روشن می‌شود که سهم خواهر از خواهر و سهم برادر از برادر چقدر است، چون اگر این دو فرض اخیر سهم و فریضه جداگانه‌ای می‌داشتند، در آیه شریفه بیان می‌کرد. </p> <p>علاوه بر اینکه جمله: <span class="aya" rel="4_176" data-words="20-22">و هو یرثها</span> در معنای این است که فرموده باشد اگر قضیه به عکس شد، یعنی زنی از دنیا رفت و اولاد نداشت و تنها برادر یا خواهری داشت، همه ارث او را می‌برد، از این هم که بگذریم در جمله: <span class="aya" rel="4_176" data-words="28-45">فإن کانتا اثنتین فلهما الثلثان مما ترک، و إن کانوا إخوة رجالا و نساء فللذکر مثل حظ الأنثیین</span>، <em>حظ</em> دو انثی همان حظ دو خواهر است، و سهم اخوه در این دو صورت مقید نشده به اینکه میت مرد باشد یا زن، پس مرد بودن میت و زن بودنش دخالتی در سهام ندارد. </p> <p>و چیزی که در آیه شریفه به آن تصریح شده چهار صورت است، یکی سهم خواهری است که تنها وارث میت باشد، دوم سهم برادری که او نیز تنها وارث باشد، سوم سهم دو خواهر، و چهارم سهم خواهر و برادری که هر دو طائفه وارث میت باشند، و حکم بقیه فرضیه‌هایی که هست از این چهار فرض معلوم می‌شود، نظیر موردی که میت تنها دو برادر داشته باشد، که آن دو برادر همه اموال او را ارث می‌برند، و بین خود بطور مساوی تقسیم می‌کنند، این حکم را از صورت دوم استفاده می‌کنیم، که فرمود اگر وارث یک برادر باشد همه اموال را می‌برد. </p> <p>   <code class="page" rel="5,252"/> و <span class="phrase">باز نظیر موردی که میت یک برادر و یک خواهر داشته باشد، چون کلمه <em rel="fa_4_176_38-38" data-sentence="63:108">اخوة</em>  بر این فرض نیز صادق است، که بیانش در اول سوره گذشت، علاوه بر اینکه سنت، حکم همه این فرضیه‌ها را بیان کرده.</span> </p> <p>و سهامی که در این آیه ذکر شده مختص آن موردی است که خویشاوندان مانند کلاله پدری تنها یا کلاله پدر و مادری تنها وجود داشته باشند، و اگر هر دو طائفه باشند، مثل اینکه کسی از دنیا برود خواهری پدر و مادری، و خواهری پدری داشته باشد، خواهر پدری ارث نمی‌برد، که بیان حکم این صورت در تفسیر آیات اول سوره گذشت. </p> <p> <span class="aya" rel="4_176" data-words="46-50">یبین الله لکم أن تضلوا...</span> یعنی خدای تعالی برای شما بیان می‌کند مخافة أن تضلوا تا مبادا گمراه شوید <em>، و یا</em> لئلا تضلوا تا گمراه نشوید و اینطور سخن گفتن در عرب شایع است، از آن جمله عمرو بن کلثوم یکی از شعرای عرب گفته: فعجلنا القری أن تشتمونا یعنی ما در پذیرایی از شما عجله کردیم از ترس اینکه مبادا ما را شماتت کنید. </p> <h3>بحث روایتی‌ <span class="title" rel="4_176"> (در ذیل آیه شریفه مربوط به سهام ارث خویشاوندان ابوین یا پدری) </span> </h3> <p> در مجمع البیان از جابر بن عبد اللَّه انصاری روایت کرده که گفت: من بیمار شدم، در حالی که نه خواهر-و یا هفت خواهر-داشتم، رسول خدا (ص) به عیادتم آمد، و به صورتم دمید، حالم جا آمد، عرضه داشتم: یا رسول اللَّه اجازه می‌دهی برای خواهرانم وصیت کنم که دو ثلث اموالم را به آنان بدهند؟ فرمود: از این بهتر، عرضه داشتم: قسمتی از اموالم چطور؟ فرمود: از این بهتر، و بعد از آن مرا به حال خود گذاشت و رفت، و چیزی نگذشت که برگشت و فرمود: ای جابر من چنان می‌بینم که تو با این بیماری از دنیا نمی‌روی ولی خدای تعالی در باره سهم خواهرانت آیه‌ای نازل کرد، و سهم آنان را دو ثلث معین نمود، اهل حدیث گفته‌اند: جابر همواره می‌گفته که این آیه در باره من نازل شده.<span class="footnote" rel="1" title="مجمع البیان ج ۳ ص ۱۴۹">*</span> مؤلف: قریب به این مضمون را سیوطی در در المنثور<span class="footnote" rel="2" title="در المنثور، ج ۲ ص ۲۴۹">*</span> از جابر روایت کرده. </p> <p>و در در المنثور است که ابن ابی شیبه، و بخاری، و مسلم، و ترمذی، و نسایی و ابن     <code class="page" rel="5,253"/> ضریس، و ابن جریر، و ابن منذر، و بیهقی (در کتاب دلائل)، همگی از براء روایت کرده‌اند که گفت: آخرین سوره‌ای که یک جا و بطور کامل نازل شد سوره برائت بود، و آخرین آیه‌ای که به عنوان خاتمه سوره‌ای نازل شد آیه آخر سوره نسا بود که می‌فرماید: <span class="aya" rel="4_176" data-words="1-6">یستفتونک قل الله یفتیکم فی الکلالة</span><span class="footnote" rel="1" title="تفسیر عیاشی، ج ۱ ص ۲۸۷">*</span>. </p> <p>مؤلف: در همان کتاب روایاتی چند از رسول خدا (ص) و صحابه آورده که آیه مورد بحث را آیه صیف-تابستان-می‌نامیدند،<span class="footnote" rel="2" title="در المنثور، ج ۲ ص ۲۵۱">*</span> و در مجمع در توجیه این نامگذاری گفته علت آن این بود که در باره کلاله دو آیه نازل شد، یکی در زمستان و یکی در تابستان، آنکه در زمستان نازل شد آیه اول سوره نساء بود، و آن دیگری آیه آخر سوره.<span class="footnote" rel="3" title="مجمع البیان، ج ۲ ص ۱۴۹">*</span> و در همان کتاب است که ابو الشیخ در کتاب (الفرائض) از براء روایت کرده که گفت: شخصی از رسول خدا (ص) پرسید: کلاله چه کسانند؟ فرمود: غیر از فرزند و پدر بقیه کلاله‌اند.<span class="footnote" rel="4" title="در المنثور، ج ۲ ص ۲۵۰">*</span> و قمی در تفسیر خود گفته: پدرم از ابن ابی عمیر از ابن اذینة از بکیر از امام باقر  (ع) برایم روایت کرد که گفت: اگر مردی از دنیا برود، و تنها یک خواهر داشته باشد نصف اموال او را ارث می‌برد، به دلیل همین آیه، هم چنان که اگر یک دختر داشته باشد نصف می‌برد، و نصف دیگر اموال را نیز از باب رحم به او می‌دهند، البته این در صورتی است که میت وارثی نزدیک‌تر از او نداشته باشد. </p> <p>حال اگر بجای یک خواهر یک برادر داشته باشد او همه ارث را می‌برد، هم چنان که خدای تعالی فرمود: <span class="aya" rel="4_176" data-words="20-27">و هو یرثها إن لم یکن لها ولد</span> و اگر وارث او دو خواهر باشند دو ثلث را بدلیل این آیه می‌برند و یک ثلث باقی را از باب رحم به او می‌دهند و اگر وارث میت برادر و یا خواهر باشند برادران دو برابر خواهران می‌برند و همه اینها در صورتی است که میت فرزند و پدر و مادر و یا همسر نداشته باشد.<span class="footnote" rel="5" title="تفسیر قمی، ج ۱ ص ۱۵۹">*</span> مؤلف: عیاشی در تفسیر خود ذیل این روایت چند روایت از امام باقر و امام صادق  (ع) نقل کرده.<span class="footnote" rel="6" title="تفسیر عیاشی، ج ۱ ص ۲۸۶">*</span>           <code class="page" rel="5,254"/> و در تفسیر عیاشی از بکیر روایت کرده که گفت: مردی وارد شد بر امام باقر  (ع) و از زنی پرسید که از دنیا رفته، و شوهرش و خواهران مادری و یک خواهر پدری را به جای گذاشته، حضرت فرمود: شوهرش نصف می‌برد، که از شش دانگ سه دانگ است، و خواهران مادری ثلث می‌برند که دو سهم باشد و خواهر پدری یک سهم می‌برد جمعا می‌شود شش دانگ. </p> <p>آن مرد عرضه داشت: یا ابا جعفر نظریه زید و ابن مسعود و عامه و قاضیان غیر این است، آنها می‌گویند: خواهر پدری و مادری سه سهم از شش سهم را می‌برند، سه سهم دیگر را شوهر (چون قائل به عول یعنی خرد شدن سهام ارث که شرح آن در کتب فقه آمده هستند) لذا سهام از مخرج شش به مخرج هشت مبدل می‌شود تا خواهران مادری هم دو ثلث خود را ببرند امام باقر (ع) فرمود: به چه دلیل اینطور نظر دادند؟ آن مرد گفت به این دلیل که خدای تعالی فرموده: <span class="aya" rel="4_176" data-words="13-19">و له أخت فلها نصف ما ترک</span> حضرت فرمود: اگر شما به دستور خدای تعالی استدلال می‌کنید چرا سهم برادر را کم کردید؟ با اینکه خدای تعالی سهم خواهر را نصف نام برده، و سهم برادر را کل مال دانسته، با اینکه کل مال بیش از نصف مال است، و خدای تعالی در باره خواهر فرموده: <span class="aya" rel="4_11" data-words="22-23">فلها النصف</span> و در خصوص برادر فرموده: <span class="aya" rel="4_176" data-words="20-22">و هو یرثها</span>، یعنی همه مال را می‌برد <span class="aya" rel="4_176" data-words="23-27">إن لم یکن لها ولد</span>، اگر خواهر فرزند نداشته باشد، بنا بر این شما در بعضی از فرضیه‌هایتان به کسی که خدا همه مال را به او داد هیچ چیزی نمی‌دهید و به کسی که خدای تعالی نصف داده همه مال را می‌دهید.<span class="footnote" rel="1" title="در المنثور، ج ۲ ص ۲۵۱">*</span> و در در المنثور است که عبد الرزاق، و ابن منذر، و حاکم، و بیهقی از ابن عباس روایت کرده‌اند که شخصی از وی راجع به مردی پرسید که از دنیا رفته و یک دختر و یک خواهر پدر و مادری از خود بجای گذاشته، ابن عباس گفت دختر نصف ارث را می‌برد، و خواهر هیچ سهمی ندارد، و آنچه باقی می‌ماند برای عصبه (اقربای پدری) میت است، شخصی اعتراض کرد که عبد اللَّه عمر سهم خواهر را نصف قرار داده، ابن عباس گفت شما بهتر می‌دانید یا خدای تعالی؟ خدای تعالی فرموده:  (اگر مردی از دنیا رفت و فرزندی نداشت و یک خواهر داشت نصف ارث از آن او است) و شما می‌گوئید: نصف از آن او است هر چند که میت فرزند داشته باشد.<span class="footnote" rel="2" title="در المنثور، ج ۲ ص ۲۵۱">*</span> مؤلف: و در معانی قبلی روایاتی دیگر هست. </p> 
