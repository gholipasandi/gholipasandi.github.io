<h3 class="ayas">سوره النساء آیه‌های ۱۴۸ تا ۱۴۹</h3><code class="section" rel="4_148-149"/><h3>ترجمه آیات</h3> <p> <span class="trans" rel="4_148">خدا دوست نمی‌دارد که کسی با گفتار زشت به عیب خلق صدا بلند کند مگر آنکه ظلمی به او رسیده باشد که خدا شنوا و به اقوال و احوال بندگان دانا است.  «۱۴۸» </span><span class="trans" rel="4_149">اگر در باره خلق به آشکار یا پنهان نیکی کنید یا از بدی دیگران بگذرید که خدا همیشه از بدیها در می‌گذرد با آنکه در انتقام بدان توانا است.  «۱۴۹» </span></p> <h3>بیان آیات</h3> <p>  <span class="aya" rel="4_148" data-words="1-10">لا یحب الله الجهر بالسوء من القول إلا من ظلم...</span> <span class="phrase">راغب در باره ماده <em>ج-ه-ر</em> می‌گوید: کلمه: <em rel="fa_4_148_4-4" data-sentence="48:713">جهر</em> ،  (بر خلاف کلمه ظهور) وقتی در مورد چیزی به کار می‌رود که زائد بر اندازه برای حواس بینایی یا شنوایی ما ظاهر شده باشد، در مورد حس بینایی می‌گوئیم: <em>رأیته جهارا</em> یعنی من آن شخص و یا آن چیز را بسیار روشن و واضح دیدم، در قرآن کریم می‌خوانیم: که بنی اسرائیل به موسی بن عمران<code class="page" rel="5,201"/> (ع) گفتند: <span class="aya" rel="2_55" data-words="6-12">لن نؤمن لک حتی نری الله جهرة</span><span class="footnote" rel="1" title="هرگز به تو ایمان نخواهیم آورد تا آنکه خدا را به وضوح و با دو چشم خود ببینیم">*</span> و یا گفتند: <span class="aya" rel="4_153" data-words="17-19">أرنا الله جهرة</span><span class="footnote" rel="2" title="خدا را به وضوح به ما نشان بده سوره نساء، آیه ۱۵۳&quot;">*</span>.</span> </p> <p>راغب هم چنان به معنای این ماده ادامه می‌دهد تا آنجا که می‌گوید: و اما در مورد حس شنوایی در قرآن کریم می‌خوانیم: <span class="aya" rel="13_10" data-words="1-9">سواء منکم من أسر القول و من جهر به</span><span class="footnote" rel="3" title="برای خدا وضع شما یکسان است، هم سخنان آن کسی را می‌شنود که بلند سخن می‌گوید و هم سخنان آن کس را که آهسته می‌گوید: سوره رعد، آیه ۱۰&quot;">*</span> این بود گفتار راغب.<span class="footnote" rel="4" title="مفردات راغب، ص ۱۰۱&quot;">*</span> و کلمه سوء من القول زشت از سخن به معنای هر سخنی است که در باره هر کسی گفته شود ناراحت می‌گردد، مثل نفرین و فحش، چه فحشی که مشتمل بر بدی‌ها و عیب‌های طرف باشد و چه فحشی که در آن بدی‌هایی به دروغ به وی نسبت داده شود، همه اینها سخنانی است که خدای تعالی جهر به آن را و یا به عبارت دیگر اظهار آن را دوست نمی‌دارد و معلوم است که خدای تعالی منزه است از دوستی و دشمنی به آن معنایی که در ما انسان‌ها و در حیوانات هم جنس ما وجود دارد، چیزی که هست از آنجا که امر و نهی در بین ما انسانها به حسب طبع ناشی از حب و بغض است (چیزی را که دوست می‌داریم مامور خود را امر می‌کنیم تا آن را عملی کند و چیزی را که دشمن می‌داریم طرف را از انجام آن نهی می‌کنیم) لذا بطور کنایه امر و نهی خدا را اراده و کراهت (یا حب و بغض و یا رضا و سخط او تعبیر کرده‌اند) و گرنه در ساخت مقدس او اینگونه حالات که در نفس ما پیدا می‌شود وجود ندارد. </p> <h3> <span class="title" rel="4_148 4_149">مراد از <em>دوست نداشتن</em> خدا بد گویی آشکار را، اینست که در شریعت خود آن را نکوهیده شمرده است</span> </h3> <p> پس اینکه فرمود: خدا سخن زشت به جهر گفتن را دوست نمی‌دارد کنایه است از اینکه در شریعتی که تشریع فرموده، این عمل را نکوهیده شمرده، حال چه نکوهیده به حد حرمت و چه اینکه زشتی آن به حد حرمت نرسد و از حد کراهت و اعانه تجاوز نکند. </p> <h3> <span class="title" rel="4_148 4_149">حد مجاز در بدگویی مظلوم از ظالم</span> </h3> <p> و جمله: <span class="aya" rel="4_148" data-words="8-10">إلا من ظلم</span> استثنای منقطع است و معنایش با معنای کلمه <em>لکن</em> یکی است، پس در حقیقت فرموده: لکن من ظلم لا باس بان یجهر بالسوء من القول فیمن ظلمه و من حیث الظلم  (خدا دوست نمی‌دارد سخن زشت با صدای بلند گفتن را، لیکن کسی که مورد ظلم شخصی یا اشخاصی قرار گرفته، می‌تواند در مورد خصوص آن شخص و یا اشخاص و در خصوص ظلمی که به وی رفته، سخن زشت و با صدای بلند بگوید) و همین خود </p> <p> سوره بقره، آیه 53".        <code class="page" rel="5,202"/> قرینه است بر اینکه چنین کسی نمی‌تواند هر چه از دهانش بیرون بیاید به او نسبت دهد و حتی آیه شریفه دلالت ندارد بر اینکه نمی‌تواند بدی‌های دیگر او را که ربطی به ظلمش ندارد به زبان بیاورد بلکه تنها می‌تواند با صدای بلند ظلم کردنش را بگوید و صفات بدی از او را به زبان آورد که ارتباط با ظلم او دارد. </p> <p>مفسرین هر چند که در تفسیر کلمه: <em>سوء</em> اختلاف کرده‌اند که به چه معنا است، بعضی گفته‌اند: نفرین است. بعضی دیگر گفته‌اند: نام بردن از خصوص ظلم او است و از این قبیل معانی دیگر، جز اینکه همه این معانی مشمول اطلاق آیه شریفه می‌باشد، دیگر جهت ندارد که هر مفسری کلمه سوء را به یکی از آن معانی تفسیر کند. </p> <p> <span class="aya" rel="4_148" data-words="11-15">و کان الله سمیعا علیما</span> این جمله در مقام این است که نهیی که از جمله  لا یحب... استفاده می‌شود را تایید نموده، بفرماید: این کاری که گفتیم: خدای تعالی دوستش ندارد به راستی کار خوبی نیست، کاری نیست که هر انسانی به خود اجازه ارتکاب آن را بدهد مگر مظلوم چون خدای تعالی سخن زشت را می‌شنود و علیمی است که سخن هر صاحب سخن را می‌داند. </p> <p><code class="aya" rel="4_149"/> <span class="aya" rel="4_149" data-words="1-14">إن تبدوا خیرا أو تخفوه أو تعفوا عن سوء فإن الله کان عفوا قدیرا</span> این آیه بی ارتباط به آیه قبلش نیست، چون در این آیه سخن از اظهار و اخفاء خیر است و به اطلاقش شامل مورد آیه قبل نیز می‌شود یعنی اول آن شامل سخنان خوبی که آدمی در مقام تشکر از ولی نعمتی می‌گوید و آخر آن شامل عفو از بدی و ظلمی که به وی شده می‌شود و حاصل کلام اینکه یکی از مصادیق آیه مورد بحث مصداق آیه قبل است، یعنی کسی است که وقتی به او احسان می‌شود تشکر می‌کند و در مقام شکرگزاری سخنان خوب می‌گوید و اگر چنانچه کسی به او بدی کند یا ستم روا بدارد عفو کند و از جهر به سخنان زشت در باره او صرفنظر می‌نماید. </p> <p>پس ابداء خیر به معنای اظهار آن شد، چه اینکه آن خیر فعلی از افعال از قبیل انفاق بر مستحقین و هر عمل پسندیده دیگر باشد که باعث اعلاء کلمه دین و تشویق مردم به سوی کارهای خیر (نه به منظور ریا و خودنمایی) و چه اینکه قولی از اقوال باشد، از قبیل اظهار شکر در برابر ولی نعمت و ستودن او به ذکر جمیل و خلاصه تقدیر کردن از او به نحوی که سایر اهل نعمت تشویق شوند به اینکه مانند ولی نعمت ما کارهای نیک بکنند، این بود معنای ابداء خیر. </p> <p>و اما اخفاء خیر و پنهان کردن آن (گو اینکه کلمه‌ای است مطلق و دامنه شمولش گسترده است) و لیکن آنچه از این کلمه زودتر به ذهن می‌رسد اخفاء فعل خیر و عمل شایسته<code class="page" rel="5,203"/> است تا این عمل از ریا دورتر و به خلوص نزدیک‌تر باشد هم چنان که در جای دیگر قرآن کریم آمده که: <span class="aya" rel="2_271" data-words="1-19">إن تبدوا الصدقات فنعما هی و إن تخفوها و تؤتوها الفقراء، فهو خیر لکم و یکفر عنکم من سیئاتکم</span><span class="footnote" rel="1" title="اگر صدقاتی که می‌دهید (به منظور تشویق مردم) آشکارا دهید بسیار خوب است و اگر (به منظور محفوظ شدنش از ریا) پنهانش کنید و پنهانی به فقرا بدهید، آن نیز برایتان خیر است و گناهانی از شما را محو می‌کند سوره بقره، آیه ۲۷۱&quot;">*</span>. </p> <h3> <span class="title" rel="4_149 4_148">تشویق به عفو نمودن و چشم پوشی کردن از انتقام</span> </h3> <p> و اما کلمه <em>عفو</em> در جمله: <span class="aya" rel="4_149" data-words="6-9">أو تعفوا عن سوء</span> به معنای پوشاندن است، پس عفو از سوء به معنای پوشاندن عمل زشت است، این نیز دو جور است، یکی به زبان و آن به این است که نام کسی را که به او بدی کرده نزد مردم فاش نکند و آبروی او را نزد مردم نبرد و سخنان زشت به جهر و آشکارا در باره او نگوید، قسم دوم به عمل است و آن به این است که در مقام تلافی ظلم او بر نیاید و از او انتقام نگیرد، هر چند که شرعا جائز باشد، هم چنان که در جای دیگر قرآن می‌خوانیم: <span class="aya" rel="2_194" data-words="8-19">فمن اعتدی علیکم فاعتدوا علیه بمثل ما اعتدی علیکم و اتقوا الله</span><span class="footnote" rel="2" title="پس کسی که به شما تجاوز و ظلم کرده، می‌توانید به او ظلمی کنید مثل ظلمی که او به شما کرده و از خدا پروا کنید سوره بقره، آیه ۱۹۴&quot;">*</span>. </p> <p>و اینکه فرمود: <span class="aya" rel="4_149" data-words="10-14">فإن الله کان عفوا قدیرا</span>، در حقیقت سببی است که در جای مسبب خود آمده و تقدیر کلام: ان تعفوا عن سوء فقد اتصفتم بصفة من صفات اللَّه الکمالیة و هو العفو علی قدرة، فان اللَّه ذو عفو علی قدرته  (اگر از بدی‌های دیگران عفو و اغماض کنید به یکی از صفات کمالیه خدای تعالی متصف شده‌اید و آن صفت عفو با داشتن قدرت بر تلافی است، چون خدای تعالی چنین است با اینکه می‌تواند از گنهکاران انتقام بگیرد، عفو می‌کند). </p> <p>و بنا بر این در جمله شرطیه مورد بحث یعنی جمله: <span class="aya" rel="4_149" data-words="1-3">إن تبدوا خیرا...</span> جزائی که آمده جزاء، بعضی از شرط است، چون شرط سه لنگه داشت: یکی اظهار خیر و دوم اخفای آن و سوم عفو از سوء و جزائی که آمده یعنی جمله: <span class="aya" rel="4_149" data-words="10-11">فإن الله...</span> جزاء است برای عفو از سوء به تنهایی و اظهار خیر و اخفای آن و یا به عبارت دیگر دادن خیر به بندگان در همه احوال هر چند که از صفات خدای تعالی است، بدان جهت که اللَّه تعالی است لیکن در آیه شریفه تصریح به آن نیامده و تنها ممکن است به آن اشاره داشته باشد.<span class="footnote" rel="3" title="چون وقتی خواننده آیه شریفه در جزاء شرط سوم و یا به عبارت دیگر لنگه سوم شرط به یاد یکی از صفات خدایی بیفتد قهرا به یاد صفات دیگرش که متناسب با آن دو لنگه دیگر شرط است نیز می‌افتد &lt;em&gt;مترجم&lt;/em&gt;">*</span>       <code class="page" rel="5,204"/> </p><h3>بحث روایتی‌ <span class="title" rel="4_148"> (روایاتی در ذیل آیه شریفه: <span class="aya" rel="4_148" data-words="1-7">لا یحب الله الجهر بالسوء من القول...</span>) </span> </h3> <p> در مجمع البیان در ذیل آیه: <span class="aya" rel="4_148" data-words="1-3">لا یحب الله...</span> می‌گوید: خدای تعالی دوست نمی‌دارد که کسی در مقام انتقام ناسزا بگوید، مگر آنکه به راستی مظلوم واقع شده باشد که در این صورت جائز است از ظالم خود به نحوی که شرع اجازه داده انتقام بگیرد، آن گاه اضافه کرده که این معنا که ما برای آیه کردیم از امام باقر (ع) روایت شده.<span class="footnote" rel="1" title="مجمع البیان، ج ۳ ص ۱۳۱">*</span> و در تفسیر عیاشی از ابی الجارود از امام صادق (ع) روایت آمده که فرمود: <span class="aya" rel="4_148" data-words="4-7">الجهر بالسوء من القول</span> این است که عیب‌هایی که در دشمنت هست بر ملا کنی (نه عیب‌هایی که در او نیست)<span class="footnote" rel="2" title="تفسیر عیاشی، ج ۱ ص ۲۸۳ ح ۲۹۷">*</span>. </p> <p>و در تفسیر قمی آمده که در حدیثی دیگر در تفسیر این آیه آمده که اگر کسی نزد تو آمد و در باره تو مدح و ثنائی گفت و اعمال خیر و صالحی برایت برشمرد که در تو نیست، از او قبول مکن واو را تکذیب کن که به تو ظلم کرده است.<span class="footnote" rel="3" title="تفسیر قمی، ج ۱ ص ۱۵۷">*</span> و عیاشی در تفسیرش به سند خود از فضل بن ابی قرة از امام صادق (ع) روایت کرده که در تفسیر آیه: <span class="aya" rel="4_148" data-words="1-3">لا یحب الله...</span> فرموده: هر کس قومی را میهمان کند و بد پذیرایی کند، او از کسانی است که ظلم کرده، پس بر میهمانان حرجی نیست که در باره او چیزی بگویند.<span class="footnote" rel="4" title="تفسیر عیاشی، ج ۱ ص ۲۸۳ ح ۲۹۶">*</span> مؤلف: این روایت را صاحب مجمع البیان<span class="footnote" rel="5" title="مجمع البیان، ج ۳ ص ۱۳۱">*</span> نیز از آن جناب نقل کرده، ولی بدون ذکر سند، و از طرق اهل سنت از مجاهد نیز نقل شده است. </p> <p>و روایات به هر حال دلالت دارد بر عمومیت مفاد آیه همانطور که ما نیز عمومیت را استفاده کردیم. </p> 
