<h3 class="ayas">سوره التوبة آیه‌های ۳۸ تا ۴۸</h3><code class="section" rel="9_38-48"/><h3>ترجمه آیات</h3> <p> <span class="trans" rel="9_38">ای کسانی که ایمان آورده‌اید!شما را چه شده که وقتی به شما گویند در راه خدا بیرون شوید و کوچ کنید به زمین سنگینی می‌کنید، مگر از آخرت به زندگی دنیا راضی شده‌اید (اگر چنین است بدانید که) بهره گرفتن از دنیا در قبال آخرت جز اندکی نیست.  «۳۸» </span><span class="trans" rel="9_39">اگر کوچ نکنید خداوند به عذاب دردناکی عذابتان داده و گروهی غیر از شما می‌آورد، و شما (با تخلف خود) به او ضرر نمی‌زنید، و او بر هر چیزی توانا است.  «۳۹» </span><span class="trans" rel="9_40">اگر او را یاری نکنید (خدا یاریش خواهد کرد) هم چنان که در آن ایامی که کفار بیرونش کردند و در حالی که او دومی از دو تن بود همان موقعی که در غار بودند و او به همراه خود می‌گفت غم مخور خدا با ماست پس خداوند (در چنان شرائط سختی) سکینت خود را بر او نازل نمود (و در عین بی کسی) با جنودی که شما رؤیتشان نکردید تاییدش کرد، و کلمه آنان که کافر شدند پست نمود،  (آری) کلمه خدا است که همواره غالب و والا است و خدا نیرومند و شایسته‌کار است.  «۴۰» </span><span class="trans" rel="9_41">سبکبار و یا سنگین بار کوچ کنید و با مالها و جانهای خویش در راه خدا جهاد کنید که این برای شما بهتر است اگر می‌دانستید.  «۴۱» </span><span class="trans" rel="9_42">اگر سود و خواسته‌ای دست می‌داد و یا مسافرتی کوتاه بود ترا پیروی می‌کردند، ولی این مسافت بنظرشان دور آمد، به خدا قسم خواهند خورد که اگر می‌توانستیم با شما بیرون آمده بودیم، خویشتن را هلاک می‌کنند، و خدا می‌داند که آنها دروغگویند.  «۴۲» </span><span class="trans" rel="9_43">خدایت ببخشید چرا پیش از آنکه راستگویان برایت مشخص شوند و دروغگویان را بشناسی اجازه شان دادی.  «۴۳» </span><span class="trans" rel="9_44">کسانی که به خدا و روز جزا ایمان دارند برای اینکه با مالها و جانهای خویش جهاد کنند از تو اجازه نمی‌خواهند (آری) خداوند پرهیزکاران را می‌شناسد.  «۴۴» </span><span class="trans" rel="9_45">تنها کسانی که به خدا و روز جزا ایمان ندارند و دلهایشان به شک افتاده و در شک خویش سرگردانند از تو اجازه می‌خواهند.  «۴۵» </span><span class="trans" rel="9_46">اگر بنا داشتند بیرون شوند برای آن جنب و جوشی از خود نشان داده در صدد تهیه لوازم سفر بر می‌آمدند ولی خدا حرکتشان را مکروه داشت و بهمین جهت بازشان داشت و گفته شد با نشستگان (کودکان و سالخوردگان و بیماران) بنشینید.  «۴۶» </span><span class="trans" rel="9_47">اگر با شما بیرون شده بودند در کارتان جز فساد نمی‌افزودند و میان شما اراجیف انتشار داده فتنه‌جویی می‌کردند و (چون) در میان شما زود باوران (نیز) بودند (در نتیجه تحت تاثیر اراجیف آنان قرار می‌گرفتند) و خدا ستمکاران را خوب می‌شناسد.  «۴۷» </span><span class="trans" rel="9_48">قبلا هم فتنه جویی کرده بودند و کارها را بر تو آشفته می‌ساختند تا آنکه حق بیامد و امر خدا (بر<code class="page" rel="9,373"/> نقشه‌های شیطانی آنان) با وجودی که ایشان کراهت داشتند غلبه کرد «۴۸» </span></p>                     <h3>بیان آیات‌ <span class="title" rel="9_38 9_39 9_40 9_41 9_42 9_43 9_44 9_45 9_46 9_47 9_48">ملامت و سرزنش مؤمنین به جهت تثاقل و سستی نمودنشان به هنگام جنگ به اینکه مگر به حیات ناچیز دنیا قانع شده‌اند؟ </span> </h3> <p> این آیات متعرض حال منافقین و بیان پاره‌ای از اوصاف و علامتهای آنان و تلخی‌هایی که اسلام از کید و مکر ایشان دید و مسلمین از نفاق ایشان کشیدند، می‌باشد. در مقدمه آن، مؤمنین را مورد عتاب قرار می‌دهد که چرا از جهاد شانه خالی می‌کنند، و داستان یاری خدا را از پیغمبرش به رخ آنان می‌کشد، که با آنکه بی یار و بی کس از مکه بیرون آمد چگونه خدای تعالی نصرتش داد. </p> <p> <span class="aya" rel="9_38" data-words="1-16">یا أیها الذین آمنوا ما لکم إذا قیل لکم انفروا فی سبیل الله اثاقلتم إلی الأرض...</span> کلمه <em>اثاقلتم</em> اصلش <em>تثاقلتم</em> بوده مانند <em>ادارکوا</em> که اصلش <em>تدارکوا</em> بوده، و همچنین کلماتی دیگر نظیر آن، و گویا در این کلمه معنای میل نهفته شده، و به همین جهت با کلمه <em>الی</em> متعدی شده، و گفته شده است: <span class="aya" rel="9_38" data-words="14-16">اثاقلتم إلی الأرض</span> و معنایش این است که با گرانی میل کردید بسوی زمین، و یا این است که تثاقل ورزیدید در حالی که میل می‌کردید به زمین. و مقصود از <em>نفر در راه خدا</em> سفر کردن برای جهاد است. </p> <p> <span class="aya" rel="9_38" data-words="17-22">أ رضیتم بالحیاة الدنیا من الآخرة</span> مثل اینکه در اینجا در کلمه <em>رضا</em> معنای قناعت نهفته که با حرف <em>من</em> متعدی است، هم چنان که خود ما هم می‌گوئیم: من از مال به خوبش راضیم یعنی قانعم، و یا می‌گوئیم: من از همه این مردم به دوستی با فلانی راضیم یعنی قانعم. و بنا بر این، در حقیقت در کلام نوعی عنایت مجاز بکار رفته، و چنین می‌فهماند که زندگی دنیا یک درجه پستی از زندگی آخرت است، و زندگی دنیا و آخرت یکی حساب شده، و مردم مورد نظر آیه از این زندگی به درجه پستش قناعت کرده‌اند و جمله‌ <span class="aya" rel="9_38" data-words="23-30">فما متاع الحیاة الدنیا فی الآخرة إلا قلیل</span> هم به این عنایت مجاز، اشعار دارد. </p> <p>بنا بر آنچه که گذشت، معنای آیه شریفه این است: ای کسانی که ایمان آورده‌اید! چه شده است شما را وقتی که پیغمبر ص (بمنظور تعظیم اسم آن جناب در آیه ذکر نشده) به شما می‌گوید برای جهاد بیرون شوید تثاقل و کندی می‌کنید، مثل اینکه دلتان نمی‌خواهد به جهاد بروید، مگر از زندگی آخرت به زندگی دنیا قناعت کرده‌اید؟ اگر چنین<code class="page" rel="9,374"/> است بدانید که زندگی دنیا نسبت به زندگی آخرت جز یک زندگی پست و اندکی نیست. </p> <p>در این آیه و آیه بعدش به مؤمنین عتابی شدید و تهدیدی سخت شده، و هم چنان که در روایات شان نزول آمده، این آیات با داستان جنگ تبوک انطباق دارد. </p> <p><code class="aya" rel="9_39"/> <span class="aya" rel="9_39" data-words="1-9">إلا تنفروا یعذبکم عذابا ألیما و یستبدل قوما غیرکم...</span> عذابی که در این آیه بدان انذار و تهدید شده‌اند مطلق است و قیدی بدان نخورده، و بهمین جهت هیچ وجهی نیست که ما آن را به عذاب آخرت اختصاص دهیم. و چه بسا سیاق خود آیه این معنا را تایید کند که منظور از عذاب، عذاب دنیا و یا حد اقل عذاب دنیا و آخرت است. </p> <p>و اینکه فرمود: و گروهی را غیر از شما می‌آورد یعنی گروهی را که چون شما در امتثال اوامر خدا و کوچ کردن در راه او تثاقل و کندی نمی‌ورزند. دلیل این معنا قرینه مقام است. <span class="aya" rel="9_39" data-words="10-13">و لا تضروه شیئا</span> اشاره است به ناچیزی مخالفتهای ایشان در درگاه خدای سبحان، و اینکه اگر او بخواهد ایشان را از میان برداشته قوم دیگری را جایگزین ایشان کند کاری از دستشان برنخواهد آمد، زیرا خدای تعالی از اطاعت ایشان منفعت و از مخالفتشان ضرری نمی‌بیند، بلکه نفع و ضررشان عاید خودشان می‌شود. </p> <p> <span class="aya" rel="9_39" data-words="14-19">و الله علی کل شیء قدیر</span> این جمله تعلیل است برای جمله‌ <span class="aya" rel="9_39" data-words="3-9">یعذبکم عذابا ألیما و یستبدل قوما غیرکم</span>. </p> <p><code class="aya" rel="9_40"/> <span class="aya" rel="9_40" data-words="1-15">إلا تنصروه فقد نصره الله إذ أخرجه الذین کفروا ثانی اثنین إذ هما فی الغار</span>. </p> <p>کلمه‌ <span class="aya" rel="9_40" data-words="10-11">ثانی اثنین</span> به معنای یکی از آن دو تا است. و <span class="phrase">کلمه <em rel="fa_9_40_15-15" data-sentence="5:148">غار</em> به معنای سوراخ وسیعی است که در کوه باشد، و مقصود از آن در اینجا غاری است که در کوه ثور قرار داشته، و این غار غیر از غاریست که در کوه حرا قرار داشت.</span> و بنا بر اخبار بسیاری، رسول خدا (ص) قبل از بعثت، بسیاری از اوقات در آنجا بسر می‌برده. و مقصود از <em>صاحب-همراه</em>  او بنا بر نقل قطعی ابو بکر است. </p> <p> <span class="aya" rel="9_40" data-words="16-23">إذ یقول لصاحبه لا تحزن إن الله معنا</span> مقصود از <em>حزن</em> اندوهی است که از ترس ناشی می‌شود، یعنی به همراهش گفت: از ترس تنهایی و غربت و بی کسی و فراوانی دشمن و یک‌دلی دشمنان من، و اینکه مرا تعقیب کرده‌اند غم مخور که خدای سبحان با ماست، او مرا بر دشمنانم یاری می‌دهد. </p> <h3> <span class="title" rel="9_40 9_38 9_39 9_41 9_42 9_43 9_44 9_45 9_46 9_47 9_48">اگر شما پیامبر (ص) را یاری نکنید، بدانید که خداوند وقتی که مشرکین او را بیرون کردند با انزال سکینه و جنود غیبی او را یاری نمود</span> </h3> <p> <span class="aya" rel="9_40" data-words="24-32">فأنزل الله سکینته علیه و أیده بجنود لم تروها...</span> یعنی خداوند سکینت خود را بر رسول خود نازل و رسول خویش را به جنودی که<code class="page" rel="9,375"/> دشمنان نمی‌دیدند تایید نمود، و آن جنود دشمنان را از راه‌های مختلفی از وی منصرف می‌کردند، و آن راه‌های مختلف همان عواملی بود که در انصراف مردم از وارد شدن در غار و دستگیر کردن آن جناب مؤثر بود. و در اینکه آن عوامل چه بوده روایاتی وارد شده که-ان شاء اللَّه- در بحث روایتی خواهد آمد. </p> <h3> <span class="title" rel="9_40">چند دلیل بر اینکه ضمیر <em>علیه</em> در جمله: <span class="aya" rel="9_40" data-words="24-27">فأنزل الله سکینته علیه</span> به رسول ( ص) بر می‌گردد نه به صاحب (ابو بکر) </span> </h3> <p> <span class="phrase">در اینجا خواهید پرسید چرا ضمیر <em>علیه</em> را به ابی بکر برنگرداندید، و آن را به رسول خدا (ص) عاید ساختید؟ در جواب می‌گوئیم: به چند دلیل: اول، بخاطر اینکه همه ضمیرهایی که قبل و بعد از این ضمیر هست یعنی ضمیرهای‌ <span class="aya" rel="9_40" data-words="1-2">إلا تنصروه</span>،  <em rel="fa_9_40_4-4" data-sentence="279:213">نصره</em> ، <em>اخرجه</em> ، <em rel="fa_9_40_18-18" data-sentence="354:178">لصاحبه</em> و <em rel="fa_9_40_29-29" data-sentence="416:162">ایده</em> همه به آن جناب برمی‌گردد، و با این حال و با اینکه قرینه قطعیه‌ای در کار نیست معنا ندارد که در میان همه این ضمائر تنها ضمیر <em>علیه</em> را به ابی بکر برگردانیم.</span> </p> <p>دوم اینکه، اصل بنای کلام بر اساس تشریح و بیان نصرت و تاییدی است که خدای تعالی نسبت به پیغمبر گرامی‌اش نموده، و از اینجا شروع شده که اگر شما او را یاری نکنید، خداوند در روزی که احدی نبود تا بتواند یاریش کند او را یاری فرمود، و سکینت بر او نازل کرد، و بوسیله جنودی از نصر کمک نموده، از کید دشمنان حفظ فرمود، و همه اینها مختص به رسول خدا (ص) بوده. </p> <p>بدلیل اینکه کلمه <em>اذ</em> سه مرتبه تکرار شده و در هر بار جمله ما قبل تشریح شده. در بار اول که فرمود: <span class="aya" rel="9_40" data-words="6-9">إذ أخرجه الذین کفروا</span> بیان می‌کند آن زمانی را که بطور اجمال در جمله <span class="aya" rel="9_40" data-words="3-5">فقد نصره الله</span> بود، و می‌فهماند در آن زمانی او را یاری کرد که کفار او را بیرون کردند. و در بار دوم که فرمود: <span class="aya" rel="9_40" data-words="12-15">إذ هما فی الغار</span> بیان می‌کند تشخیص حالی را که قبل از آن ذکر شده بود، یعنی حال‌ <span class="aya" rel="9_40" data-words="10-11">ثانی اثنین</span> را، و می‌فهماند که زمان این حال چه وقت بود، یعنی، در چه وقت او یکی از دو نفر بود. و در بار سوم که فرمود: <span class="aya" rel="9_40" data-words="16-18">إذ یقول لصاحبه</span> بیان کرد تشخیص آن زمانی را که در غار بودند. </p> <p>سوم اینکه، آیه شریفه هم چنان در یک سیاق ادامه دارد، تا آنجا که می‌فرماید: <span class="aya" rel="9_40" data-words="33-43">و جعل کلمة الذین کفروا السفلی و کلمة الله هی العلیا</span>، و جای هیچ تردید نیست که این جمله بیان جملات قبل، و مقصود از کلمه کسانی که کافر شدند همان رأیی است که مشرکین مکه در دار الندوة دادند، که دسته جمعی آن جناب را به قتل رسانیده، نورش را خاموش کنند. و مقصود از  <em>کلمه خدا</em> وعده نصرت و اتمام نوری است که به وی داده. و با این حال چطور ممکن است میان بیان و مبین جمله‌ای آورده شود که بیان مبین نباشد، یعنی، بیان راجع به نصرتی باشد که<code class="page" rel="9,376"/> خدای تعالی از آن جناب کرده، و مبین راجع باشد به نصرت غیر او. </p> <p>پس با در نظر داشتن این چند جواب، باید گفت معنای آیه این است که: اگر شما مؤمنان، او را یاری نکنید، باری خداوند یاری خود را نسبت به او هویدا ساخت،  (و همه به یاد دارید) در آن روزی که احدی یاور و دافع از او نبود و دشمنان بی شمار او با هم یک‌دل و یک جهت و برای کشتنش از هر طرف احاطه‌اش کردند، و او ناگزیر شد به اینکه از مکه بیرون رود و جز یک نفر کسی با او نبود، در آن موقعی که در غار جای گرفت و بهمراه خود (ابو بکر) می‌گفت از آنچه می‌بینی اندوهناک مشو که خدا با ماست و یاری بدست اوست چگونه خداوند یاریش کرد. </p> <p>سکینت خود را بر او نازل و او را با لشکریان غیر مرئی که به چشم شما نمی‌آمدند تایید فرمود، و کلمه آنهایی را که کفر ورزیدند-یعنی آن حکمی که بر وجوب قتل او صادر نموده و دنبالش دست به اقدام زدند-خنثی و مغلوب نمود. آری، کلمه خدا-یعنی آن وعده نصرت و اظهار دین و اتمام نوری که به پیغمبرش داد-غالب و برتر است و خدا عزیز و مقتدری است که هرگز مغلوب نگشته، حکیمی است که هرگز دچار جهل و در اراده و فعلش دچار خبط و غلط نمی‌شود. </p> <p>از آنچه گذشت چند امر روشن می‌گردد: امر اول اینکه جمله‌ <span class="aya" rel="9_40" data-words="24-27">فأنزل الله سکینته علیه</span> در عین اینکه متفرع بر جمله‌ <span class="aya" rel="9_40" data-words="16-20">إذ یقول لصاحبه لا تحزن</span> شده متفرع بر جمله‌ <span class="aya" rel="9_40" data-words="3-5">فقد نصره الله</span> نیز هست. چون همانطور که گفتیم ظرف <em>اذ-زمانی که</em> ظرف برای نصرت است، و کلام در مقام بیان یاری خدای تعالی از آن جناب است، و لا غیر، در نتیجه تفریع نیز. تفریع بر ظرف است با مظروف. به بیان ساده‌تر، جمله‌ <span class="aya" rel="9_40" data-words="24-26">فأنزل الله سکینته</span> تفریع است بر جمله‌ <span class="aya" rel="9_40" data-words="3-5">فقد نصرهالله</span> نه بر جمله‌ <span class="aya" rel="9_40" data-words="17-20">یقول لصاحبه لا تحزن</span>. </p> <h3> <span class="title" rel="9_40 9_38 9_39 9_41 9_42 9_43 9_44 9_45 9_46 9_47 9_48">استدلال بعضی به جمله فوق بر اینکه سکینت بر ابو بکر نازل شده، و چند اشکال بر آن استدلال</span> </h3> <p> و چه بسا بعضی<span class="footnote" rel="1" title="تفسیر المنار ج ۱۰ ص ۴۲۹">*</span> با این آیه استدلال بر نزول سکینت بر ابی بکر کرده‌اند، به این بیان که رسول خدا (ص) لا یزال بر سکینتی از پروردگار خود بود و دیگر معنا ندارد که در خصوص اینجا بفرماید ما سکینت خود را بر وی نازل کردیم ، پس بطور مسلم این سکینت بر ابی بکر نازل شده. </p> <p>لیکن چند اشکال بر این استدلال وارد است: اول اینکه، با آیه   <code class="page" rel="9,377"/> <span class="aya" rel="9_26" data-words="1-9">ثم أنزل الله سکینته علی رسوله و علی المؤمنین</span> که مربوط به داستان جنگ حنین است نمی‌سازد، زیرا می‌بینیم که صریحا می‌فرماید خداوند سکینت خود را بر آن جناب و بر مؤمنین نازل کرد و اگر آن جناب در آن روز سکینت داشت حاجتی بر سکینت مجدد نبود. و اگر بگویی ممکن است در آن روز اضطراب جدیدی بر آن جناب دست داده باشد، بخلاف داستان غار، در جواب می‌گوئیم این قول بی دلیل است، برای اینکه آیه مربوط به جنگ حنین اضطراب و اندوه و هیچ چیز دیگری را از آن جناب نقل نمی‌کند، تنها و تنها متعرض فرار مؤمنین است. علاوه بر اینکه، این حرف خود دلیل بر بطلان اصل دعوی است، زیرا اگر رسول خدا (ص) دائما دارای سکینتی از پروردگار خود بود، دیگر معنی نداشت در جنگ حنین مضطرب شود، تا در نتیجه سکینت مجددی بر او نازل گردد. مگر اینکه بگویند مقصود ما این نیست که در تمامی عمر همیشه بر سکینتی از پروردگار خود بوده، بلکه مقصودمان این است که آن جناب در غار دائما دارای سکینت بود. </p> <p>نظیر آیه حنین آیه سوره فتح است که صریحا از نزول سکینت بر آن جناب و بر مؤمنین خبر داده، می‌فرماید: <span class="aya" rel="48_26" data-words="1-17">إذ جعل الذین کفروا فی قلوبهم الحمیة حمیة الجاهلیة فأنزل الله سکینته علی رسوله و علی المؤمنین</span><span class="footnote" rel="1" title="سوره فتح آیه ۲۶">*</span>. </p> <p>اشکال دوم اینکه، اگر نتیجه‌ <span class="aya" rel="9_40" data-words="24-27">فأنزل الله سکینته علیه</span> مربوط به ابی بکر باشد باید نتیجه دیگر، یعنی جمله‌ <span class="aya" rel="9_40" data-words="28-32">و أیده بجنود لم تروها</span> نیز مربوط به وی باشد، زیرا وحدت سیاق شهادت می‌دهد که این نتیجه‌ها همه فرع بر یک جاست و تفکیک در سیاق واحد صحیح نیست، و لازمه این حرف این است که تایید به جنود غیر مرئی راجع به آن جناب نباشد. </p> <p><span class="phrase">حتی بعضی<span class="footnote" rel="2" title="تفسیر المنار ج ۱۰ ص ۴۲۹">*</span> از صاحبان این قول برای فرار از تفکیک در سیاق واحد، به این لازمه هم ملتزم شده و گفته‌اند: ضمیر در <em rel="fa_9_40_29-29" data-sentence="177:25">ایده</em> هم به ابی بکر برمی‌گردد.</span> </p> <p>بعضی<span class="footnote" rel="3" title="تفسیر المنار ج ۱۰ ص ۴۳۰ و ۴۳۱">*</span> دیگر این معنا را تایید نموده‌اند به اینکه هر چند در آیات راجع به نزول جنود غیر مرئی مانند آیه راجع به داستان حنین و آیات راجع به داستان احزاب و واقعه بدر نیامده که این جنود بر مؤمنین نازل شده، و تصریح نکرده به اینکه جنود نامبرده مؤمنین را تایید کرده‌اند، لیکن از آنجایی که می‌دانیم این جنود برای یاری و امداد، نازل شده‌اند قهرا مؤمنین را هم یاری       <code class="page" rel="9,378"/> و امداد کرده‌اند، پس چه مانعی دارد که بگوئیم جنود غیر مرئی در داستان غار، ابی بکر را هم تایید کرده‌اند، با اینکه می‌دانیم تایید همه مؤمنین و یا فقط ابی بکر در حقیقت تایید رسول خدا  (ص) است . </p> <p>من خیال می‌کنم خوب بود آقایان که با کمال بی پروایی جمله‌ <span class="aya" rel="9_40" data-words="28-32">و أیده بجنود لم تروها</span> را نیز در شان ابی بکر گرفته‌اند با کمی بی پروایی دیگری فرع سوم یعنی جمله‌ <span class="aya" rel="9_40" data-words="33-38">و جعل کلمةالذین کفروا السفلی...</span> را هم نازل در شان وی می‌شمردند، تا هیچ تفکیکی در سیاق لازم نیاید. </p> <p>و خواننده محترم توجه دارد که این معنایی که آقایان بدان ملتزم شده‌اند آیه را از معنای واحدی که دارد به معنای متناقض الاطرافی برمی‌گرداند، که اولش منافی با آخرش و ذیلش مناقض با صدرش است، برای اینکه صدر آیه این معنا را افاده می‌کند که رسول خدا (ص) در نظر خدای تعالی گرامی‌تر از آن است که او را ذلیل و محتاج نصرت مردم معاصرش کند، بلکه، ولی نصرتش خود اوست، بشهادت اینکه در آن روزگاری که احدی از این مردم پیرامون او نبودند او را یاری فرمود. آن گاه وقتی در ذیل شروع می‌کند به بیان آن نصرت، گفتگو از نصرت غیر پیغمبر را به میان می‌آورد. و می‌فرماید: خداوند سکینت خود را بر آن غیر نازل نمود. و او را به لشکریانی نامرئی تایید نمود... </p> <p>و به فرضی هم که نصرت خدا نسبت به ابی بکر و یا همه مؤمنین در حقیقت نصرت آن جناب باشد باری آیه شریفه با این معنا نمی‌سازد، بلکه سیاق آیه آن را دفع می‌کند، زیرا آیه قبلی همه مؤمنین را در یک خطاب جمع نموده و همه را عتاب و تهدید می‌کرد که چرا از اجابت رسول خدا (ص) تثاقل می‌ورزید. در آیه دوم همه را به کوچ دادن در راه جهاد امر می‌فرمود. و در آیه بعدیش به عذاب و به استبدال قومی دیگر تهدیدشان کرده برای همه مؤمنین معاصر آن جناب روشن می‌ساخت که خدا و رسولش از یاری ایشان بی نیاز است و آنها نمی‌توانند به خدا ضرری برسانند. و در آیه سوم می‌فرماید: خداوند در روزی که پای یکی از آنان در کار نبود آن جناب را یاری فرمود، و آن روزی بود که کفار بیرونش کرده و او با یک نفر دیگر به غار پناهنده شد، آن روزی که به همراهش گفت غم مخور که خدا با ماست. </p> <p>و پر واضح است که مقتضای این مقام بیان یاری و تاییدی است که خداوند از شخص آن حضرت کرده، نه یاری و تاییدی که بوسیله مؤمنین و یا یک نفر از ایشان کرده، آنهم با این سابقه که همه مؤمنان را مورد عتاب قرار داده است، هم چنان که در چنین مقامی هیچ تناسبی ندارد که بشرح نصرت خدا از یکی از مؤمنین که در آن روز با وی بود بپردازد. <code class="page" rel="9,379"/> و یا با جمله‌ <span class="aya" rel="9_40" data-words="6-11">إذ أخرجه الذین کفروا ثانی اثنین</span> بطور اجمال به نصرتی که از خود آن حضرت نموده اشاره کند، و آن گاه در تفصیل این اجمال شروع کند به نصرتی که از همراه او کرده و سکینتی که بر همراه او نازل نموده، و تاییدی که با فرستادن جنود غیر مرئی از همراه او بعمل آورده است، چون مقام بهیچ وجه مناسبتی با این وضع ندارد. </p> <p>اشکال سوم اینکه، صاحبان این سخن معنای سکینت را نفهمیده‌اند، ما در تفسیر آیه <span class="aya" rel="9_26" data-words="1-9">ثم أنزل الله سکینته علی رسوله و علی المؤمنین</span><span class="footnote" rel="1" title="سوره توبه آیه ۲۶">*</span> به معنای سکینت اشاره کردیم. </p> <p>امر دوم اینکه منظور از تایید آن جناب به جنود غیر مرئی تاییدی است که در همان روز خدای تعالی نمود، و سیاق آیه همین معنا را افاده می‌کند. پس، از اینکه بعضی‌ها<span class="footnote" rel="2" title="تفسیر المنار ج ۱۰ ص ۴۳۱">*</span> گفته‌اند منظور از آن جنود، جنود ملائکه در جنگ احزاب و حنین بوده است و آیات خود این دو داستان بدان صراحت دارد، گفتاریست که هیچگونه دلالتی در الفاظ آیه مورد بحث بر آن دیده نمی‌شود. </p> <h3> <span class="title" rel="9_40">مراد از <span class="aya" rel="9_40" data-words="35-37">کلمة الذین کفروا</span> و <span class="aya" rel="9_40" data-words="40-41">کلمة الله</span> در آیه شریفه</span> </h3> <p> امر سوم که از بیان گذشته ما روشن گردید این است که منظور از <em>کلمه</em> در جمله <span class="aya" rel="9_40" data-words="33-38">و جعل کلمة الذین کفروا السفلی</span> همان رأیی است که از مجلس شورای معروف به دار الندوه گذرانیده، برای اجراء آن و کشتن آن جناب و خاموش کردن نور دعوت حقه‌اش دامن به کمر زدند. و منظور از <em>کلمه</em> در جمله‌ <span class="aya" rel="9_40" data-words="39-43">و کلمة الله هی العلیا</span> آن وعده‌ای است که خداوند به رسول گرامی‌اش داده بود که دین او را یاری نموده بر همه ادیان غلبه می‌دهد. </p> <p>چون آیه شریفه‌ <span class="aya" rel="9_40" data-words="3-9">فقد نصره الله إذ أخرجه الذین کفروا</span> مضمونش همان مضمونی است که آیه‌ <span class="aya" rel="8_30" data-words="1-20">و إذ یمکر بک الذین کفروا لیثبتوک أو یقتلوک أو یخرجوک و یمکرون و یمکر الله و الله خیر الماکرین</span><span class="footnote" rel="3" title="و آن زمان که کفار نقشه‌چینی می‌کردند که تو را از حرکت باز داشته و یا به قتل برسانند و یا بیرونت کنند آنان نیرنگ می‌کردند و خدا هم نیرنگ (ایشان را بی اثر) می‌کرد و خدا از همه مکر کنندگان ماهرتر است سوره انفال آیه ۳۰">*</span> آن را افاده می‌کند. </p> <p>ذیل آیه هم که می‌فرماید: خداوند کلمه ایشان را باطل و کلمه الهیه را احقاق می‌کند قطعا مربوط به همان صدر آیه یعنی داستان اخراج، و یا به عبارتی اضطرار بخروج از مکه است. </p> <p>و امری که آن جناب را مضطر و ناگزیر کرد به اینکه از مکه بیرون رود و خدا آن امر را باطل ساخت، آن رأیی است که در دار الندوه گذرانیدند، و آن تصمیم بر قتل آن جناب بود. پس       <code class="page" rel="9,380"/> کلمه‌ای که خدا باطلش کرد و آن را مغلوب نمود همین تصمیم قریش بود. و در مقابل، آن کلمه الهی را که احقاق نمود، همان نصرت آن جناب و پیشبرد دین او بود. </p> <p>این را گفتیم تا به خوبی معلوم شود اینکه بعضی از مفسرین<span class="footnote" rel="1" title="تفسیر المنار ج ۱۰ ص ۴۳۲">*</span> منظور از <em>کلمه کفار</em> را کفر و شرک و منظور از <span class="aya" rel="9_40" data-words="40-41">کلمة الله</span> را توحید و ایمان دانسته‌اند صحیح نیست، زیرا هر چند کفر و شرک کلمه کفار و توحید کلمة اللَّه هست، اما لازمه آن این است که منظور از کلمه کفار و کلمة اللَّه همه جا و حتی در جایی که قرینه بر خلاف هم باشد این دو معنا است. </p> <h3> <span class="title" rel="9_38 9_39 9_40 9_41 9_42 9_43 9_44 9_45 9_46 9_47 9_48">در راه جهاد عذر و بهانه نیاورید و به هر وسیله ممکن (اموال و انفس) جهاد کنید</span> </h3> <p> <code class="aya" rel="9_41"/> <span class="aya" rel="9_41" data-words="1-18">انفروا خفافا و ثقالا و جاهدوا بأموالکم و أنفسکم فی سبیل الله ذلکم خیر لکم إن کنتم تعلمون</span>  <span class="phrase"><em rel="fa_9_41_2-2" data-sentence="0:59">خفاف</em> جمع <em>خفیف</em> ، و <em>ثقال</em> جمع <em>ثقیل</em> است.</span> و ثقل در این آیه شریفه به قرینه مقام، کنایه است از وجود موانعی که نگذارد انسان برای جهاد در راه خدا بیرون رود، نظیر کثرت مشاغل مربوط به امور مالی و بازاری، یا علاقه فراوان نسبت به زن و فرزند و خویشان و دوستان، به حدی که دوری و جدایی از آنان در دل انسان مکروه و ناپسند آید، و همچنین نداشتن زاد و راحله و اسلحه و هر مانع دیگری که آدمی را از شرکت در جهاد باز بدارد، و در مقابل منظور از <em>خفت-سبکباری</em> این است که هیچ یک از اینها مانع او نشود. </p> <p>پس اینکه امر فرمود چه خفافا و چه ثقالا به جهاد روید با اینکه این دو حال معنای متقابل یکدیگر را دارند معنایش این است که علی ای حال به جهاد بروید، و هیچ بهانه‌ای را عذر نیاورید، هم چنان که معنای اینکه فرمود: به اموال و انفستان این است که بهر وسیله که برایتان ممکن است جهاد کنید. </p> <p>از اینجا معلوم می‌شود که امر به جهاد در آیه شریفه مطلق است، و منافات ندارد که در دلیل دیگری‌با بودن پاره‌ای از اعذار و موانع از قبیل مرض، کوری، شلی و امثال آن، مقید بشود و در نتیجه با بودن آن عذرها، وجوب جهاد ساقط گردد. پس کسی خیال نکند که معنای خفافا و ثقالا این است که حتی با بودن آن اعذار هم باید بیرون روید. </p> <p><code class="aya" rel="9_42"/> <span class="aya" rel="9_42" data-words="1-8">لو کان عرضا قریبا و سفرا قاصدا لاتبعوک...</span> <span class="phrase">کلمه <em rel="fa_9_42_3-3" data-sentence="5:57">عرض</em> به معنای چیزی است که زوال و نابودی بسرعت در آن راه یابد.</span> این کلمه به مال دنیوی نیز اطلاق می‌گردد و همین معنا مورد نظر این آیه می‌باشد. </p> <p>و منظور از نزدیک بودن آن، نقد و در دسترس بودن است، و منظور از این که سفر قاصد   <code class="page" rel="9,381"/> باشد با در نظر گرفتن این که کلمه قصد به معنای وسط و میانه است این است که خیلی دور و طولانی نباشد، بلکه برای مسافر آسان و نزدیک باشد. <span class="phrase">کلمه <em rel="fa_9_42_13-13" data-sentence="5:82">شقه</em> به معنای مسافت است، و از این نظر آن را شقه گفته‌اند که پیمودن آن مستلزم مشقت است.</span> </p> <p>این آیه بطوری که از سیاقش برمی‌آید سرزنش و مذمت منافقینی است که از همراهی کردن با رسول خدا (ص) برای جنگ تبوک تخلف ورزیدند، و اینکه گفتیم جنگ تبوک، برای اینکه تنها جنگی که منافقینی تخلف ورزیدند و مسافتش هم دور بود جنگ تبوک بود، و آیه شریفه به غیر آن تطبیق نمی‌کند. </p> <p>و معنای آیه این است که: اگر تو ایشان را به کاری دعوت می‌کردی که نفع مالی مسلم و نقدی می‌داشت. و به دست آوردنش هم آسان می‌بود بطور مسلم تو را اجابت می‌کردند و با تو بیرون می‌آمدند تا به طمع خود برسند و غنیمتی که وعده داده بودی به چنگ آورند، و لیکن تو ایشان را به سفری دور و دراز و کاری دشوار دعوت کردی، و لذا در باره آن تثاقل ورزیدند. </p> <p>و بزودی بعد از آنکه از جنگ برگشتید و ایشان را در تخلفشان سرزنش کردید به خدا سوگند خواهند خورد که اگر ما استطاعت می‌داشتیم با شما می‌آمدیم، اینها با این طریقه‌ای که در امر جهاد اتخاذ کرده‌اند که هر وقت آسان و پر درآمد بود شرکت کنند و هر وقت دور و پر مشقت بود تخلف نموده و عذرها و سوگند دروغین بیاورند خود را هلاک خواهند کرد، و خدا می‌داند که در سوگندشان دروغگویند. و ممکن هم هست که جمله‌ <span class="aya" rel="9_42" data-words="21-22">یهلکون أنفسهم</span> تنها مربوط به سوگند دروغین ایشان باشد. </p> <p><code class="aya" rel="9_43"/> <span class="aya" rel="9_43" data-words="1-14">عفا الله عنک لم أذنت لهم حتی یتبین لک الذین صدقوا و تعلم الکاذبین</span> جمله اولی یعنی: <span class="aya" rel="9_43" data-words="1-3">عفا الله عنک</span> دعا به جان پیغمبر است، نظیر نفرین به کشته شدن که در چند جای قرآن آمده، مانند: <span class="aya" rel="80_17" data-words="1-4">قتل الإنسان ما أکفره</span><span class="footnote" rel="1" title="کشته باد انسان چقدر کفر پیشه است سوره عبس آیه ۱۷">*</span> و <span class="aya" rel="74_19" data-words="1-3">فقتل کیف قدر</span><span class="footnote" rel="2" title="پس کشته باد او با این ارزیابی کردنش سوره مدثر آیه ۱۹">*</span> و <span class="aya" rel="9_30" data-words="22-25">قاتلهم الله أنی یؤفکون</span><span class="footnote" rel="3" title="خدا ایشان را بکشد که چگونه تحت تاثیر اکاذیب دیگران واقع می‌شوند سوره توبه آیه ۳۰">*</span>. </p> <p>جمله مذکور متعلق است به جمله‌ <span class="aya" rel="9_43" data-words="4-6">لم أذنت لهم</span> و مقصود از أذن، أذن در تخلف و تقاعد از جنگ است، و با در نظر داشتن اینکه استفهام در آن برای انکار و یا توبیخ است، معنای آن چنین می‌شود: جا داشت به هیچ وجه اذن نمی‌دادی به اینکه تخلف ورزیده و از       <code class="page" rel="9,382"/> جنگ تقاعد کنند. و با این معنایی که ما کردیم تعلق و ارتباط غایتی که در جمله‌ <span class="aya" rel="9_43" data-words="7-11">حتی یتبین لک الذینصدقوا</span> است با جمله‌ <span class="aya" rel="9_43" data-words="4-6">لم أذنت لهم</span> به خوبی روشن می‌شود، و معلوم می‌گردد که این تعلق و ارتباط میان آن غایت و معنایی است که از آن استفهام شده، نه میان غایت و خود استفهام، چون اگر اینطور باشد خلاف مقصود را می‌رساند (به عبارت ساده‌تر نمی‌خواهد بفرماید: چرا اذن دادی به این منظور که دروغگوئیشان برایت ثابت شود، بلکه می‌خواهد بفرماید: چرا اذن دادی اگر نمی‌دادی-برایت روشن می‌شد که دروغگویند) و سیاق آیه برای بیان این است که دروغگویی آنان روشن است و با کوچکترین امتحان فاش می‌شود، مثلا، اگر اجازه نمی‌دادی دروغ و رسواییشان کشف می‌شد. </p> <p>این آیه بطوری که ملاحظه می‌کنید و قبلا هم اشاره کردیم در این مقام است که ادعا کند نفاق و دروغگویی متخلفین ظاهر است، و با مختصر امتحانی خود را لو می‌دهند و رسوا می‌شوند، و مناسب این مقام این است که خطاب و عتاب را متوجه مخاطب نموده، او را سرزنش کند مثل اینکه مخاطب باعث شده که حیثیت آنان محفوظ بماند و او روپوش بر روی رسواییهای آنان انداخته، و این خود یکی از آداب کلام است که منظور از آن تنها و تنها بیان روشنی مطلب و وضوح آنست و بیش از این را افاده نمی‌کند، عینا مانند مثل معروف در به تو می‌گویم دیوار تو بشنو که معنای مطابقیش مقصود نیست. </p> <h3> <span class="title" rel="9_43">بیان اینکه عتاب در آیه: <span class="aya" rel="9_43" data-words="1-6">عفا الله عنک لم أذنت لهم</span> عتاب جدی نیست بلکه مفید غرض دیگری است</span> </h3> <p> در این جمله نیز مقصود این نیست که تقصیری به گردن رسول خدا (ص) بیندازد و آن گاه بگوید خدا از تقصیرت گذشت، حاشا از آن جناب که سوء تدبیری در احیاء امر خدا از او سرزند و بدین جهت مرتکب گناهی شود. بلکه منظور از آن، همان افاده ظهور و وضوح دروغ منافقین است و بس. و اینکه فرمود چرا به ایشان اجازه دادی معنایش این است که اگر اجازه نمی‌دادی بهتر و زودتر رسوا می‌شدند، و ایشان بخاطر سوء سریره و فساد نیت، مستحق این معنا بودند، نه اینکه بخواهد بفرماید اجازه ندادن به مصلحت دین نزدیک‌تر و اصولا دارای مصلحت بیشتری بود . </p> <p>دلیل این معنا چهارمین آیه بعد از آیه مورد بحث است که می‌فرماید: <span class="aya" rel="9_47" data-words="1-16">لو خرجوا فیکم ما زادوکم إلا خبالا و لأوضعوا خلالکم یبغونکم الفتنة و فیکم سماعون لهم...</span> زیرا از این آیه بر می‌آید که اذن ندادن آن جناب فی نفسه مصلحت نداشته، بلکه مصلحت اذن دادنش بیشتر بوده، زیرا اگر اذن نمی‌داد و منافقین را با خود می‌برد، بقیه مسلمانان را هم دچار خبال، یعنی فساد افکار می‌کرد، و هم اتحاد و اتفاق آنان را مبدل به تفرقه و اختلاف می‌نمود. پس، اصلح همین بود که اجازه تخلف بدهد تا با مسلمانان به راه نیفتند، و فساد افکار خود را در افکار و عقاید<code class="page" rel="9,383"/> آنان رخنه نداده، میان آنان تفتین و ایجاد اختلاف نکنند، چون همه مسلمانان دارای ایمان محکم نبودند. بعضی از ایشان ایمانشان سست و دلهایشان مریض و مبتلا به وسوسه بود. این دسته گوشهایشان بدهکار سخنان فریبنده آنان و آماده پذیرفتن. وسوسه‌های آنان بود. همه اینها در صورتی بود که منافقین رودربایستی می‌کردند و با مسلمانان به راه می‌افتادند. و اگر صریحا اعلام مخالفت می‌کردند و علنا فرمان آن حضرت را عصیان می‌نمودند که خود محذور بزرگ دیگری داشت، و آن این بود که علاوه بر ایجاد دودستگی روی دیگران در نافرمانی باز می‌شد. </p> <p>و این معنا مخصوصا از دو آیه بعد که می‌فرماید: <span class="aya" rel="9_46" data-words="1-18">و لو أرادوا الخروج لأعدوا له عدة و لکن کره الله انبعاثهم فثبطهم و قیل اقعدوا مع القاعدین</span> کاملا استفاده می‌شود، چون از این آیه برمی‌آید که همه می‌دانستند که منافقین تخلف خواهند کرد و بر کسی پوشیده نبود، زیرا همه می‌دیدند که منافقین اصلا در پی آماده ساختن خود برای سفر جنگ نیستند، با این حال چگونه این معنا بر مثل پیغمبری که خدای تعالی اسرار و اخبار منافقین را قبل از نزول این سوره بارها به اطلاع او رسانده بود پوشیده می‌ماند؟ و چگونه‌تصور می‌شود که در این آیه او را بطور جدی عتاب و سرزنش کند که چرا قبل از تحقیق از حال آنان و قبل از اینکه حالشان روشن شود و از مؤمنین متمایز گردند اجازه تخلف دادی؟ پس معلوم می‌شود که مقصود از عتاب همان معنایی است که ما گفتیم. </p> <h3> <span class="title" rel="9_38 9_39 9_40 9_41 9_42 9_43 9_44 9_45 9_46 9_47 9_48">استدلال به آیه فوق بر صدور گناه از رسول خدا (ص) مردود است</span> </h3> <p> از آنچه گذشت این معنا روشن شد که اینکه بعضی‌ها<span class="footnote" rel="1" title="تفسیر کشاف ج ۲ ص ۲۷۴">*</span> به این آیه استدلال کرده‌اند بر صدور گناه از رسول خدا (ص)، به این پندار که عفو جز بعد از گناه معنی ندارد پس معلوم می‌شود اذن آن حضرت قبیح و از گناهان صغیره بوده، و گر نه اگر مباح بود گفته نمی‌شد چرا این کار را انجام دادی تا چه اندازه فاسد و باطل است. </p> <p>و این خود یکی از بازیگریهای ایشانست که با کلام خدا کرده‌اند، و اگر خود آنها در چنین مقامی چنین سخنی می‌گفتند (یعنی به فرمانبر خود می‌گفتند چرا نگذاشتی رسوا شوند و من آنها را از میان بردارم) و به ایشان همین اعتراض می‌شد قطعا زیر بار نمی‌رفتند، و ما بیان کردیم که آیه شریفه برای عتاب جدی سوق داده نشده و غرض دیگری در کار است. </p> <p>علاوه بر این، اینکه گفتند: اگر مباح بود گفته نمی‌شد چرا این کار را انجام دادی  حرف صحیحی نیست، زیرا وقتی انسان شخصی را ببیند که کار بهتری را کنار گذاشته و به   <code class="page" rel="9,384"/> کار نیکی پرداخته است او را عتاب می‌کند که چرا اینکار را می‌کنی و آنکار را که بهتر بود نکردی. </p> <h3> <span class="title" rel="9_38 9_39 9_40 9_41 9_42 9_43 9_44 9_45 9_46 9_47 9_48">خلاصه گفتار صاحب المنار در ذیل آیه فوق که در آن عفو خدا از رسول خدا (ص) را مربوط به ترک اولی نمودن آن حضرت دانسته است</span> </h3> <p> نظیر این استدلال غلط، کلام آن مفسری<span class="footnote" rel="1" title="تفسیر المنار ج ۱۰ ص ۴۶۵">*</span> است که گفته: بعضی از مفسرین مخصوصا زمخشری نسبت به عفو الهی از رسول گرامی‌اش سوء تعبیر کرده‌اند، و حال آنکه جا داشت از خدای تعالی که نسبت به رسول گرامی‌اش منتها درجه لطف و احترام را بکار برده و قبل از صدور گناهی از آن جناب تعبیر به عفو فرموده، ادب آموخته و اینگونه تعبیرات زشت را در باره‌اش بکار نمی‌بردند. </p> <p>و بعضی دیگر-مانند فخر رازی-از آن طرف افتاده، و افراط و مبالغه کرده و در این مقام برآمده‌اند که اثبات کنند کلمه <em>عفو</em> دلالت بر صدور گناه ندارد، و این آیه بیش از این را نمی‌رساند که اذن دادن آن حضرت خلاف اولی بود، و اگر نمی‌داد بهتر بود. </p> <p>و این خود جمودی است که نسبت به اصطلاحات جدید، و آنهم در یک عرف خاص پیدا شده، و می‌خواهند از معنای جدید ذنب که همان معصیت است دست برندارند، آن وقت برای اینکه کلمه <em>عفو</em> در آیه مورد بحث دلالت بر ذنب (معصیت) نکند این توجیه را به میان آورند، غافل از اینکه خود قرآن نسبت صدور ذنب به آن جناب داده، و فرموده: <span class="aya" rel="48_2" data-words="1-10">لیغفر لک الله ما تقدم من ذنبک و ما تأخر</span><span class="footnote" rel="2" title="تا از گناه گذشته و آینده تو درگذریم سوره فتح آیه ۲">*</span> اینها که می‌خواهند از اصطلاح خود دست برندارند این آیه را چگونه معنا می‌کنند. </p> <p>و این اشتباه از همین جا ناشی شده که خیال کرده‌اند ذنب به معنای معصیت و نافرمانی است، و حال آنکه چنین نیست، بلکه ذنب عبارتست از هر عملی که بدنبالش ضرر و یا فوت نفع و مصلحتی بوده باشد، و اصل کلمه از <em>ذنب</em> گرفته شده که به معنای دم و دنباله حیوان است، و این کلمه مرادف با کلمه <em>معصیت</em> نیست تا هر جا بکار برده شود معنای نافرمانی را بدهد، بلکه معنای آن اعم است، و اذنی که خدای تعالی از آن عفو فرموده باعث فوت مصلحتی شده که خدا در آیه شریفه آن را بیان کرده و آن تشخیص و جدا شدن مردم با ایمان از مردم دروغگو است. </p> <p>آن گاه پس از تخطئه زمخشری و رازی خودش در یک گفتاری طولانی در توجیه آیه چنین گفته که: اذن دادن آن جناب از روی اجتهاد خودش بوده، چون قبلا وحیی در این باره به     <code class="page" rel="9,385"/> وی نرسیده بود، و اشتباه در اینگونه موارد از انبیاء-ع-جایز و ممکن است، آنکه جایز نیست صدور مخالفت وحی و نافرمانی خدا است، که بطور اتفاق انبیاء-ع-از آن معصومند. و محال است که پیغمبر خدا دروغ بگوید، و یا در آنچه که به وی وحی شده خطا برود و یا عملا با آن مخالفت کند. </p> <p>و نظیر این اشتباه و این عتاب در سوره انفال آمده که خداوند رسول گرامی خود را عتاب می‌کند به اینکه چرا از اسرای بدر فدیه گرفتی و آزادشان کردی، و می‌فرماید: <span class="aya" rel="8_67" data-words="1-18">ما کان لنبی أن یکون له أسری حتی یثخن فی الأرض تریدون عرض الدنیا و الله یرید الآخرة</span><span class="footnote" rel="1" title="سوره انفال آیه ۶۷">*</span> آن گاه دنباله آن می‌فرماید: اگر قبلا حکمی از قلم قضا نگذشته بود، این عمل اقتضای نزول عذاب دردناکی را داشت، ولی آن حکم قضایی مانع شد. این بود تلخیص گفتار مفسر نامبرده. </p> <h3> <span class="title" rel="9_46 9_38 9_39 9_40 9_41 9_42 9_43 9_44 9_45 9_47 9_48">جواب به صاحب المنار و بیان اینکه عمل رسول خدا (ص) اولی و اصلح بوده است نه ترک اولی</span> </h3> <p> و چقدر خوب بود می‌فهمیدیم که این مفسر در کلام خودش چه چیزی اضافه بر کلام فخر رازی گفته. رازی و غیر او هم همین را می‌گفتند که عفو در مقابل ترک اولی بوده. و ترک اولی در عرف متشرعه ذنب شمرده نمی‌شود و مستتبع عقاب نیست. حاصل حرف این مفسر هم همین بود که عفو در مقابل ترک اصلح بوده. تنها تفاوتی که میان گفته وی و گفتار رازی است این است که وی ترک اصلح را ذنب لغوی دانسته. </p> <p>و ما در سابق بیان کردیم که به دلالت آیات قرآنی اذن رسول خدا (ص) نه ذنب عرفی بود نه لغوی. زیرا بیرون نرفتن منافقین و تخلفشان از جهاد اولی و اصلح بود، و فائده و مصلحت آن این بود که لشکریان اسلام را دچار فتنه و اختلاف کلمه نکردند. و این مصلحت بعینه در صورت اجازه ندادن آن جناب نیز وجود داشت، زیرا اگر هم اجازه نمی‌داد منافقین در جهاد شرکت نمی‌کردند و پیغمبر اکرم (ص) این معنا را می‌دانست، چون قبلا کفر و نفاق آنان برایش ثابت شده بود، چنان که قرآن کریم هم به وی خبر می‌دهد که: <span class="aya" rel="9_46" data-words="1-7">و لو أرادوا الخروج لأعدوا له عدة</span>. پس، از اینکه هیچ گونه جنب و جوشی از خود نشان ندادند پیدا بود که نمی‌خواستند در جهاد شرکت جویند، و رسول خدا (ص) اجل از این بود که مطلبی را که همه می‌دانند او نداند. </p> <p>آنهم با اینکه خود قرآن در آیه‌ <span class="aya" rel="47_30" data-words="7-11">و لتعرفنهم فی لحن القول</span><span class="footnote" rel="2" title="تو آنان را از لحن گفتارشان خوب می‌شناسی سوره محمد آیه ۳۰">*</span> او را آشنا و مطلع از منافقین دانسته با این حال چگونه ممکن است رسول خدا (ص) از کلمات کسانی     <code class="page" rel="9,386"/> که یکی می‌گوید: به من اجازه بده و فریبم نده و دیگری می‌گوید: او مردی دهن بین است و در جایی دیگر در باره صدقات، زخم زبانها می‌زنند، و هرگز و در هیچ موقفی از در خیر خواهی درنیامدند، پی به کفر و نفاق آنان نبرده باشد. پس بطور مسلم رسول خدا (ص) منافقین را کاملا می‌شناخته، و از کفر و نفاق درونی آنان آگاه بوده، و با این حال اگر می‌بینیم خدای تعالی او را عتاب می‌کند که چرا اجازه دادی و صبر نکردی تا تحقیق کافی بعمل آورده در نتیجه منافقین از مؤمنین برایت مشخص شود می‌فهمیم که قطعا عتاب عتابی غیر جدی است، و منظور از آن همان معنا و غرضی است که در بیان سابق گذشت. </p> <p>و اما اینکه گفت: و اذنی که خدای تعالی از آن عفو فرموده باعث فوت مصلحتی شده که خدا در آیه شریفه آن را بیان کرده، و آن جدا شدن منافقین از مردم با ایمان است صحیح نیست، زیرا آن مصلحتی که در آیه شریفه ذکر شده اطلاع یافتن و شناختن رسول خدا (ص) بر دروغگویان است، نه مطلق شناخته شدن آنان، و از بیان گذشته روشن شد که رسول خدا (ص) آنان را می‌شناخت، و حقیقت و مصلحت هم-که سد باب فتنه اختلاف می‌باشد-در اذن آن حضرت بود، زیرا (همانطور که مکرر خاطرنشان کردیم) آن جناب از حال منافقین بدست آورده بود که بهیچ وجه در امر جهاد شرکت نخواهند کرد، چه اذن تخلف به ایشان بدهد و چه ندهد، الا اینکه به منظور حفظ ظاهر و علنی نساختن مخالفت آنان و حفظ ظاهری وحدت کلمه-هر چند واقعیتی نداشت-اجازه داد تا از شرکت در جهاد معاف باشند. </p> <p>در اینجا ممکن است بعضی‌ها پیش خود تصور کنند اگر در آن ایام که ایام جنگ تبوک و بحبوحه شوکت و قدرت اسلام و نفوذ کلمه رسول خدا (ص) بود، نفاق منافقین تا این اندازه معلوم بود، و افراد آنان تا این پایه شناخته شده بودند، مسلمانان فریب تفتین‌های آنان را نمی‌خوردند تا در نتیجه گرفتار اختلاف شوند. </p> <p>لذا می‌گوئیم اسلام در نظر دیگران مهابت و شوکت داشت، و ملل دیگر آن روز از شوکت آن هراسیده و از شمشیر سپاهیانش بلرزه می‌افتادند، و اما مسلمانان در میان خود آن طور که باید از تعالیم اسلام بهره‌مند نگشته، و بوسیله آن دلهایشان را از مرض نفاق پاک نکرده بودند، و در نتیجه آن طور که باید دارای وحدت کلمه و عزم راسخ نشده بودند، و آیات مورد بحث و همچنین آیات بعد از آن تا آخر سوره، خود شاهد صدق این گفتار است. </p> <p>آری، همین مسلمین بودند که در جنگ احد مرض دلها و نفاق درونی خود را اظهار نموده، و با اینکه دشمن در کنار شهر ایشان قرار داشت نزدیک به ثلث از آنها پشت به جنگ<code class="page" rel="9,387"/> کرده هر چه دیگران نصیحتشان کردند و الحاح و اصرار ورزیدند به خرجشان نرفت، و در جواب گفتند: <span class="aya" rel="3_167" data-words="16-19">لو نعلم قتالا لاتبعناکم</span> و همین معنا یکی از عوامل شکست مسلمین در آن روز شد. </p> <p>و اما اینکه گفت: و نظیر این اشتباه و این عتاب در سوره انفال آمده که خداوند رسول گرامی خود را عتاب می‌کند به اینکه چرا از اسرای بدر فدیه گرفتی جوابش این است که: اولا این مفسر معنای آیه را نفهمیده است، زیرا در آیه انفال هیچ عتابی بر فدیه گرفتن از اسراء دیده نمی‌شود، و عتابی که در آن آمده بر اصل گرفتن اسیر است، چون که می‌فرماید: <span class="aya" rel="8_67" data-words="1-7">ما کان لنبی أن یکون له أسری-</span> هیچ پیغمبری نباید اسیر داشته باشد و هیچ آیه دیگری و حتی هیچ روایتی هم نیامده که پیغمبر به لشکریان دستور گرفتن اسیر داده باشد، بلکه از روایات داستان بدر برمی‌آید که وقتی رسول خدا (ص) دستور داد تا بعضی از اسیران را به قتل برسانند مردم ترسیدند از اینکه مبادا آن حضرت بخواهد همه اسیران را به قتل برساند، لذا پیشنهاد فدیه گرفتن را تقدیم داشتند تا بدین وسیله وضع مالی سپاه اسلام را علیه دشمنان دین تقویت کنند، خداوند هم همین پیشنهاد کنندگان را مورد عتاب قرار داد و فرمود: <span class="aya" rel="8_67" data-words="12-18">تریدون عرض الدنیا و الله یرید الآخرة</span>. </p> <p>و این خود بهترین گواه است بر اینکه عتاب، تنها متوجه مؤمنین بوده، نه به خصوص آن حضرت و نه به آن جناب و مؤمنین. و نیز بهترین شاهد است بر اینکه بیشتر روایاتی که عتاب را متوجه آن جناب دانسته مجعول و از دسیسه‌های دشمنان اسلام است. </p> <p>و ثانیا اگر عتاب در آیه مذکور متوجه بخصوص آن حضرت و یا به او و همه مؤمنین باشد ادعای دیگر مدعی باطل می‌شود، زیرا او می‌گفت: <em>کلمه</em> ذنب در باره آن جناب به معنای لغویش استعمال شده و این حرف با آیه بعدی که می‌فرماید: <span class="aya" rel="8_68" data-words="1-11">لو لا کتاب من الله سبق لمسکم فیما أخذتم عذاب عظیم</span><span class="footnote" rel="1" title="سوره انفال آیه ۶۸">*</span> سازگار نیست، برای اینکه آیه تصریح دارد بر اینکه عتاب بخاطر گناهی بوده که اگر قضاء ازلی مانع نمی‌شد عذاب بزرگی را بدنبال داشت، و هیچ آدم عاقلی تردید ندارد در اینکه پای عذاب بزرگ به میان نمی‌آید مگر در مورد معصیت اصطلاحی، بلکه در مورد معصیت‌های بزرگ، و این خود شاهد دیگری است بر اینکه عتاب در آیه مزبور متوجه غیر رسول خدا (ص) بوده است. </p> <p><code class="aya" rel="9_44"/><code class="aya" rel="9_45"/> <span class="aya" rel="9_44" data-words="1-8">لا یستأذنک الذین یؤمنون بالله و الیوم الآخر</span>... <span class="aya" rel="9_45" data-words="16-16">یترددون</span>. </p> <p>این دو آیه یکی از علائم نفاق که منافقین را از مؤمنین جدا می‌سازد بیان می‌کند، و آن   <code class="page" rel="9,388"/> این است که منافق از پیغمبر اجازه تخلف از جهاد می‌گیرد، ولی مؤمن در جهاد در راه خدا پیشدستی نموده، هرگز به تخلف راضی نمی‌شود. </p> <p>خداوند در این دو آیه می‌خواهد بفرماید: جهاد در راه خدا با جان و مال از لوازم ایمان واقعی و درونی به خدا و روز جزاست، چون چنین ایمانی آدمی را به تقوی وا میدارد، و مؤمن بخاطر داشتن چنین ایمانی نسبت به وجوب جهاد بصیرتی بدست می‌آورد و همین بصیرت نمی‌گذارد که در امر جهاد تثاقل و کاهلی کند، تا چه رسد به اینکه از ولی امر خود اجازه تخلف و معافیت از جهاد بخواهد. بخلاف منافق که او بخاطر نداشتن ایمان به خدا و روز جزا دارای چنین تقوایی نگشته، دلش همواره در تزلزل و تردید است و در نتیجه در مواقف دشواری که پای جان و مال در میان است دلش می‌خواهد بهر وسیله ممکن طفره برود و خود را کنار بکشد، و برای اینکه از رسوایی خود نیز جلوگیری بعمل آورده باشد و صورت قانونی بدان بدهد از ولی امرش درخواست معافیت می‌کند. </p> <p><code class="aya" rel="9_46"/> <span class="aya" rel="9_46" data-words="1-7">و لو أرادوا الخروج لأعدوا له عدة...</span>  <span class="phrase"><em rel="fa_9_46_7-7" data-sentence="0:244">عدة</em> به معنای تجهیزات و <em rel="fa_9_46_12-12" data-sentence="72:209">انبعاث</em> -بطوری که صاحب مجمع البیان گفته-به معنای به سرعت روانه شدن است<span class="footnote" rel="1" title="مجمع البیان ج ۵ ص ۳۴">*</span> و کلمه <em>تثبیط</em> به معنای بازداشتن از امری است که نسبت بدان رغبتی نباشد.</span> </p> <p>این آیه عطف است به جمله سابق که می‌فرماید: <span class="aya" rel="9_42" data-words="23-27">و الله یعلم إنهم لکاذبون</span>، و می‌خواهد همان معنا را برساند و بفهماند که اینان در دعوی اینکه نمی‌توانند در جنگ شرکت کنند دروغگویند، بلکه واقعش این است که میل ندارند شرکت کنند، و گر نه‌اگر کمترین رغبتی داشتند تجهیزات سفر خود را تهیه می‌دیدند، چون پر واضح است که هر کس بخواهد در هر امری اقدام نماید و بدان علاقمند باشد قبلا خود را آماده می‌کند، و از این منافقین هیچگونه جنب و جوشی دیده نشد، پس معلوم می‌شود که اصلا نمی‌خواهند در جنگ شرکت جویند. </p> <p> <span class="aya" rel="9_46" data-words="8-13">و لکن کره الله انبعاثهم فثبطهم</span> یعنی خداوند بخاطر نفاقشان و برای اینکه بر تو و بر مؤمنین منت بگذارد آنها را موفق به جهاد نکرد و اجازه تخلفشان را داد تا در میان سپاهیان با ایمان القاء مفسده نکنند و جمع مؤمنان را مبدل به تفرقه و وحدت کلمه آنان را مبدل به اختلاف نسازند. </p> <p> <span class="aya" rel="9_46" data-words="14-18">و قیل اقعدوا مع القاعدین</span> این امر، یعنی جمله مانند مردم معفو و معذور از جنگ   <code class="page" rel="9,389"/> شما نیز تقاعد بورزید امری تشریعی نیست تا با امر به کوچ کردن و در جنگ شرکت جستن منافات داشته باشد، پس کسی نگوید که چطور قبلا فرمود: همه باید حرکت کنید و حال به منافقین می‌فرماید شما مانند سالخوردگان و زمین‌گیر شدگان معاف هستید؟ زیرا بین این دو دستور فرق است، دستور اول امری است تشریعی که خداوند به زبان پیغمبرش بندگان خود را بدان مامور می‌کند، و دستور دوم امری است غیر تشریعی که از ناحیه سوء سریره و تردید درونی و خبث باطن خود آنها است. </p> <p>و <span class="phrase">اگر این امر را به خود نسبت نداد، و نفرمود: <em>خدای تعالی گفت</em> بلکه فرمود:  گفته شد که تقاعد کنید با تقاعد کنندگان بهمین منظور بود که خود را از امر کردن به رفتاری که مورد خوشنودیش نیست منزه نموده، بفهماند که این روش را سبب‌های دیگری غیر از خدا، از قبیل شیطان و هوای نفس باعث شده، و اگر این تخلف منافقین را در جمله <em rel="fa_9_46_13-13" data-sentence="318:240">فثبطهم</em> به خود نسبت داد، با واسطه بوده و بدین منظور بوده که با معنای پاداش و امتنان بر مؤمنان منطبق گردد، و علاوه، بخاطر اینکه دو امر متخالف، یعنی دو امر <em>انفروا</em> و <em>اقعدوا</em> در یک سیاق قرار گرفته و به یک صورت و یک جور اداء شده باشند.</span> </p> <h3> <span class="title" rel="9_38 9_39 9_40 9_41 9_42 9_43 9_44 9_45 9_46 9_47 9_48">مفسده حضور منافقین در میان صفوف مؤمنین مجاهد</span> </h3> <p> <code class="aya" rel="9_47"/> <span class="aya" rel="9_47" data-words="1-10">لو خرجوا فیکم ما زادوکم إلا خبالا و لأوضعوا خلالکم...</span> <span class="phrase">کلمه <em rel="fa_9_47_7-7" data-sentence="5:32">خبال</em> به معنای فساد و اضطراب رأی است.</span> و کلمه <em>ایضاح</em> به معنای شتابیدن در شر است. و <em>خلال</em> به معنای بین و <em>بغی</em> به معنای طلبیدن است. بنا بر این، معنای اینکه فرمود: <span class="aya" rel="9_47" data-words="11-12">یبغونکم الفتنة</span> این است که منافقین خواهان فتنه برای شما هستند. </p> <p>بعضی بجای <em>برای شما</em> گفته‌اند: <em>در شما</em> . و <em>فتنه</em> به معنای محنت و گرفتاری است، و از انواع گرفتاریها آنکه مناسب با مقام آیه است همان تفرقه و اختلاف کلمه است. </p> <p> <em>و سماع</em> به معنای کسی است که هر حرفی را زود می‌پذیرد و باور می‌کند. این آیه در مقام تعلیل جمله‌ <span class="aya" rel="9_46" data-words="8-13">و لکن کره الله انبعاثهم فثبطهم</span> است، و برای اینکه امتنان را هم برساند، بدون وصل یعنی بدون حرف عطف (واو) شروع شده، و معنای آیه احتیاجی به توضیح ندارد. </p> <p><code class="aya" rel="9_48"/> <span class="aya" rel="9_48" data-words="1-19">لقد ابتغوا الفتنة من قبل و قلبوا لک الأمور حتی جاء الحق و ظهر أمر الله و هم کارهون</span> یعنی قسم می‌خورم که منافقان بطور مسلم پیش از این جنگ (جنگ تبوک) خواهان فتنه و محنت و اختلاف کلمه و تفرقه اجتماع شما بودند، هم چنان که در جنگ احد عبد اللَّه بن ابی بن سلول یک ثلث از جمعیت سپاهیان شما را از صحنه جنگ به طرف مدینه برگردانید و از<code class="page" rel="9,390"/> یاری رسول خدا (ص) دریغ نمود. آری، همین منافقین بودند که همواره امور را برای تو دگرگونه ساخته، نعل را وارونه می‌زدند و مردم را به مخالفت تو دعوت و بر معصیت تخلف از امر جهاد تحریک نموده، یهودیان و مشرکان رابر قتال با مسلمانان برمی‌انگیختند و در میان مسلمین جاسوسی و خرابکاریهای دیگر می‌کردند تا آنکه حق-آن حق که می‌بایست پیروی شود-بیامد، و امر خدا و آنچه که از دین می‌خواست پیروز گشت و بر خواسته‌های شیطانی کافران غالب آمد با اینکه کفار از پیشرفت آن اکراه داشتند. </p> <p>این آیه شریفه به منزله استشهاد بر آیه قبلی است، و بر آن مطلبی که در دو آیه قبل بود مثال می‌آورد. </p> <p>و اگر در این آیه خطاب را متوجه شخص رسول خدا (ص) کرد با اینکه در آیه قبلی خطاب، عمومی بود، برای این است که در این آیه مطلب یعنی وارونه کردن امور فقط علیه آن جناب بود، به این معنی که منافقین همه دشمنی‌هایشان با آن جناب بود، بخلاف آیه قبلی که مضمونش عمومی است. </p> <h3>بحث روایتی‌ <span class="title" rel="9_40 9_38 9_39 9_41 9_42 9_43 9_44 9_45 9_46 9_47 9_48">روایاتی در مورد کیفیت هجرت پیامبر (ص) از مکه به مدینه و داستان غار و... </span> </h3> <p> در الدر المنثور است که ابن مردویه و ابو نعیم در کتاب دلائل از ابن عباس روایت کرده‌اند که در تفسیر آیه‌ <span class="aya" rel="9_40" data-words="1-5">إلا تنصروه فقد نصره الله</span> گفته است: بعد از آنکه رسول خدا  (ص) شبانه از خانه بیرون آمد و به غار ثور رسید. ابن عباس می‌گوید: ابو بکر وقتی دید که آن جناب از شهر بیرون می‌رود بدنبالش به راه افتاد و صدای حرکتش به گوش رسول خدا (ص) رسید و آن حضرت ترسید مبادا یکی از دشمنان باشد که در جستجوی او است، وقتی ابو بکر این معنا را احساس کرد شروع کرد به سرفه کردن. رسول خدا  (ص) صدای او را شناخت و ایستاد تا او برسد، ابو بکر هم چنان بدنبال آن جناب بود تا به غار رسیدند. </p> <p>صبحگاهان قریش به جستجوی آن حضرت برخاستند، و نزد مردی قیافه‌شناس از قبیله بنی مدلج فرستادند. او جای پای آن حضرت را از در منزلش گرفته هم چنان پیش رفت تا به غار رسید. دم در غار درختی بود، مرد قیافه‌شناس در زیر آن درخت ادرار کرد و پس از آن گفت: مرد مورد نظر شما از اینجا تجاوز نکرده-ابن عباس می‌گوید: در این هنگام ابو بکر در اندوه شد، رسول خدا (ص) فرمود: محزون مباش که خدا با ماست . <code class="page" rel="9,391"/> ابن عباس سپس اضافه می‌کند: رسول خدا (ص) و ابو بکر سه روز تمام در غار بودند و تنها علی بن ابی طالب و عامر بن فهیره با ایشان ارتباط داشتند. عامر برایشان غذا می‌آورد و علی (ع) تجهیزات سفر را فراهم می‌نمود. علی (ع) سه شتر از شتران بحرین خریداری نمود و مردی راهنما برای آنان اجیر کرد. پس از آنکه پاسی از شب سوم گذشت علی (ع) شتران و راهنما را بیاورد. رسول خدا (ص) و ابو بکر هر یک بر راحله و مرکب خویش سوار شده بطرف مدینه رهسپار گردیدند. در حالی که قریش بهر سو در جستجوی آن جناب شخصی را گسیل داشته بودند<span class="footnote" rel="1" title="الدر المنثور ج ۳ ص ۲۴۰">*</span>. </p> <p>و نیز در همان کتاب آمده که ابن سعد از ابن عباس و علی (ع) و عایشه (دختر ابو بکر) و عایشه دختر قدامه و سراقة بن جعشم-روایات نامبردگان درهم داخل شده-روایت کرده که گفته‌اند: رسول خدا (ص) وقتی از منزل بیرون می‌آمد که قریش در خانه آن جناب نشسته بودند لا جرم مشتی از ریگ زمین برداشت و بر سر آنان پاشید در حالی که می‌خواند: <span class="aya" rel="36_1-2" data-words="1-4">یس، و القرآن الحکیم...</span>. آن گاه از میان آنان گذشت. </p> <p>یکی از آن میان گفت: منتظر چه هستید؟ گفتند: منتظر محمدیم گفت: به خدا قسم او از میان شما عبور کرد و رفت. گفتند: به خدا سوگند ما او را ندیدیم، آن گاه در حالی که خاکها را از سر خود می‌تکاندند برخاستند. از آن سو رسول خدا (ص) با ابو بکر به غار ثور رفته، داخل آن شدند، و پس از ورود ایشان عنکبوتها به در آن غار تار تنیدند. </p> <p>قریش با فعالیت هر چه تمامتر به جستجویش برخاستند، و سرانجام به در غار رسیدند، در آنجا یکی به دیگری می‌گفت: این تار عنکبوتی که من می‌بینم آن قدر کهنه است که گویا قبل از تولد محمد در اینجا تنیده شده<span class="footnote" rel="2" title="الدر المنثور ج ۳ ص ۲۴۰">*</span>. </p> <p>و در کتاب اعلام الوری در باره اینکه سراقة بن جعشم چه نحوه ارتباطی با رسول خدا  (ص) داشت، و در اینکه آیا او از دشمنان بوده و یا از صحابه چنین گفته است: آنچه که در بین عرب معروف شده و هر جا می‌نشینند چه در اشعار و چه در محاورات خویش می‌گویند و انتشار می‌دهند، این است که سراقه از مکه بقصد کشتن رسول خدا  (ص) بیرون آمد و او را تعقیب کرد تا شاید با کشتن آن جناب در میان قریش افتخاری بدست آورد، و هم چنان در تعقیب بود تا آن جناب را پیدا نمود، آن قدر نزدیک شد که     <code class="page" rel="9,392"/> دیگر خاطر جمع شد بهدف خود رسیده است، و لیکن بطور ناگهانی چهار پای اسبش به زمین فرو رفت و بکلی در زمین پنهان شد. سراقه بسیار تعجب کرد، زیرا می‌دید آن مکان، زمین نرمی نبود که پای اسب فرو رود، آنهم تا شکم، بلکه زمینی بسیار سفت و محکم بود. سراقه فهمید که این قضیه یک امر آسمانی است (و اگر دیر بجنبد ممکن است خودش هم فرو رود) لا جرم فریاد زد: ای محمد!از پروردگارت بخواه اسب مرا رها کند، و من ذمه خدا را به گردن می‌گیرم که احدی را به راهی که در پیش گرفته‌ای راهنمایی نکنم و نگویم که من محمد را کجا دیده‌ام. رسول خدا (ص) دعا کرد و اسبش چنان به آسانی رها شد که گویی پاهایش را با یک گره جوزی بسته بودند. </p> <p>و این سراقه مردی بسیار زیرک و دوراندیش بود، و از این پیش آمد چنین احساس کرد که به زودی برایش پیش آمد دیگری خواهد بود. لذا به رسول خدا (ص) عرض کرد یک امان نامه برای من بنویس. </p> <p>آن جناب هم به وی امان نامه داد و او برگشت. </p> <p>محمد بن اسحاق می‌گوید: ابو جهل در باره سراقه اشعاری گفته بود، سراقه نیز با اشعار زیر، او را پاسخ گفت: <span class="poem">ابا حکم و اللات<span class="footnote" rel="1" title="در نسخه‌ای دیگر: &lt;em&gt;و اللَّه&lt;/em&gt; ">*</span> لو کنت شاهدا / لأمر جوادی اذ تسیخ قوائمه‌ / عجبت و لم تشکک بان محمدا / نبی ببرهان فمن ذا یکاتمه‌ / علیک بکف الناس عنه فاننی‌ / أری أمره یوما ستبدو معالمه<span class="footnote" rel="2" title="ای ابا حکم بلات (و در نسخه دیگر به خدا) سوگند اگر می‌دیدی چگونه چهار پای اسبم در زمین فرو رفت به تعجب فرو رفته و دیگر تردیدی برایت نمی‌ماند که محمد پیغمبری با معجزه است، و با این معجزاتش چه کسی می‌تواند نبوت او را پوشیده بدارد، اینک بر تو باد که مردم را رها کنی و بر او نشورانی که من امر او را می‌بینم روزی خیلی زود بالا گرفته و پیش برود اعلام الوری ط بیروت ص ۳۳">*</span> </span> مؤلف: این روایت را کلینی در کافی<span class="footnote" rel="3" title="روضة الکافی (۸) ص ۲۱۸ ح ۳۷۸">*</span> به سند خود از معاویة بن عمار از ابی عبد اللَّه  (ع) و نیز صاحب الدر المنثور نیز<span class="footnote" rel="4" title="الدر المنثور ج ۳ ص ۲۴۰">*</span> آن را به چند طریق نقل کرده‌اند. و نیز زمخشری آن را در کتاب ربیع الأبرار خود<span class="footnote" rel="5" title="تفسیر برهان ج ۲ ص ۱۲۵ ح ۳">*</span> آورده است. </p> <p>           <code class="page" rel="9,393"/> و در الدر المنثور آمده که ابن سعد و ابن مردویه از ابن مصعب روایت کرده‌اند که گفت: من انس بن مالک و زید بن ارقم و مغیرة بن شعبه را دیده بودم، و از آنان شنیدم که با خود چنین گفتگو می‌کردند که رسول خدا (ص) وقتی آن شب وارد غار شد، خداوند درختی را به امر خود در برابر روی پیغمبرش رویانید، بطوری که بکلی آن حضرت را از چشم بینندگان پوشانید، و عنکبوت را دستور داد تا دم در غار در برابر رسول خدا  (ص) تار بتند تا او هم با تارهای خود آن جناب را از بینندگان مستور سازد، و دو کبوتر وحشی را دستور داد تا در دهانه غار بایستند. </p> <p>جوانان قریش که هر یک از یک دودمان بودند با چوبدستی، شمشیر و چماقهایشان سر و کله‌هایشان پیدا شد، و هم چنان نزدیک غار می‌شدند تا آنجا که فاصله‌شان با آن جناب بیش از چهل ذراع نماند. در آن میان یکی از ایشان با عجله نزدیک آمد و نگاهی در غار انداخت و برگشت. بقیه نفرات پرسیدند چرا درون غار را تفحص نکردی؟ گفت: من یک جفت کبوتر وحشی در دهنه غار دیدم و فهمیدم که معقول نیست کسی در غار باشد...<span class="footnote" rel="1" title="الدر المنثور ج ۳ ص ۲۴۲">*</span> و نیز در همان کتاب آمده که عبد الرزاق و ابن منذر از زهری نقل کرده‌اند که در ذیل جمله‌ <span class="aya" rel="9_40" data-words="12-15">إذ هما فی الغار</span> گفته است: مقصود از این غار آن غاری است که در یکی از کوه‌های مکه به نام ثور واقع است<span class="footnote" rel="2" title="الدر المنثور ج ۳ ص ۲۴۳">*</span>. </p> <p>مؤلف: روایاتی که غار نامبرده را غار واقع در کوه ثور معرفی می‌کنند بسیار زیاد است. و این کوه تقریبا در چهار فرسخی مکه قرار دارد. </p> <p>و در اعلام الوری و قصص الانبیاء آمده که رسول خدا (ص) سه روز در آن غار بماند و بعد از سه روز خدای تعالی به آن حضرت اجازه مهاجرت داد و فرمود: ای محمد از مکه بیرون رو که بعد از ابی طالب دیگر تو را در آن یاوری نیست. </p> <p>رسول خدا (ص) از غار بیرون آمد و در راه به چوپانی از قریشیان برخورد که او را ابن اریقط می‌گفتند. حضرت او را نزد خود طلبید و فرمود: ای ابن اریقط!من می‌خواهم تو را بر خون خودم امین گردانم (آیا حاضر هستی به این امانت خیانت نکنی) ؟ عرض کرد: در این صورت به خدا سوگند تو را حراست و حفاظت می‌کنم و احدی را به سوی تو دلالت و راهنمایی نمی‌کنم. اینک بگو ببینم قصد کجا را داری ای محمد؟ حضرت فرمود:     <code class="page" rel="9,394"/> بطرف یثرب می‌روم. گفت: حال که بدان طرف می‌روی راهی به تو نشان می‌دهم که احدی آن راه را بلد نیست. فرمود: پس به نزد علی برو و به وی بشارت بده که خداوند به من اجازه مهاجرت داده، اینک اسباب سفر و مرکب برایم آماده ساز. ابو بکر هم گفت نزد اسماء دخترم برو و به وی بگو برای من زاد و دو مرکب فراهم کند و داستان ما را به عامر بن فهیره<span class="footnote" rel="1" title="عامر بن فهیره قبلا از غلامان ابی بکر بوده و بعدا اسلام آورده است">*</span> اعلام بدار و به وی بگو زاد و دو راحله مرا بردارد و بیاورد. </p> <p>ابن اریقط نزد علی (ع) رفت و داستان را به عرضش رسانید. علی بن ابی طالب (ع) زاد و راحله را برای آن حضرت فرستاد. عامر بن فهیره هم زاد و دو راحله ابی بکر را آورد. رسول خدا (ص) از غار بیرون آمد و سوار شد و ابن اریقط آن جناب را از راه نخله که در میان کوه‌ها بسوی مدینه امتداد داشت حرکت داد و هیچ جا به جاده معمولی برنخوردند. مگر در <em>قدید</em> که در آنجا به منزل ام معبد درآمدند. </p> <p>راوی می‌گوید: انصار از بیرون آمدن رسول خدا (ص) از مکه خبردار شده بودند و در انتظار رسیدنش دقیقه شماری می‌کردند تا آنکه در محله قبا (در آن نقطه‌ای که بعدا به صورت مسجد قبا درآمد) او را بدیدند و چیزی نگذشت که خبر ورودش در همه شهر پیچید. زن و مرد خوشحال و خندان و به یکدیگر بشارت‌گویان به استقبالش شتافتند<span class="footnote" rel="2" title="اعلام الوری ط بیروت ص ۷۳ و قصص الانبیاء">*</span>. </p> <p>مؤلف: اخبار در داستان هجرت رسول خدا (ص) و جزئیات آن بسیار زیاد است که هم‌شیعه آنها را روایت کرده‌اند و هم سنی. و لیکن با همه زیادیش آن قدر ضد و نقیض یکدیگرند که نمی‌توان در این کتاب به نقد و بررسی آنها پرداخت و داستان واقعی را از میان آنها استخراج کرد. و ما از میان همه آنها آن مقداری را که بر اجمال قضیه دلالت کند و تقریبا مورد اتفاق شیعه و سنی هم باشد نقل کردیم، و همین مقدار کافی است. </p> <p>و در الدر المنثور چنین آمده که: خیثمة بن سلیمان طرابلسی در کتاب خود که در فضائل صحابه نوشته و نیز ابن عساکر از علی بن ابی طالب روایت کرده‌اند که فرمود: خدای تعالی همه مردم معاصر رسول خدا (ص) را مذمت کرده و تنها ابو بکر را مدح نموده و فرمود: <span class="aya" rel="9_40" data-words="1-23">إلا تنصروه فقد نصره الله إذ أخرجه الذین کفروا ثانی اثنین إذ هما فی الغار إذ یقول لصاحبه لا تحزن إن الله معنا</span><span class="footnote" rel="3" title="الدر المنثور ج ۳ ص ۲۴۱">*</span>. </p> <h3> <span class="title" rel="9_40 9_38 9_39 9_41 9_42 9_43 9_44 9_45 9_46 9_47 9_48">نقد و بررسی استدلال به آیه غار بر فضیلت ابو بکر</span> </h3> <p> مؤلف: نقد این بحث، در مضامین آیاتی که در بر دارنده این قضیه‌اند و همچنین       <code class="page" rel="9,395"/> روایات صحیحی که درباره داستان مذکور وارد شده، نسبت به روایت فوق سوء ظن می‌آورد، برای اینکه آیاتی که در مقام مذمت مؤمنین (و یا به تعبیر این روایت در مقام مذمت عموم مردم) است، و آیه غار هم در جمله‌ <span class="aya" rel="9_40" data-words="1-2">إلا تنصروه</span> بدان اشاره داردو اول همه آنها آیه‌ <span class="aya" rel="9_38" data-words="1-16">یا أیها الذین آمنوا ما لکم إذا قیل لکم انفروا فی سبیل الله اثاقلتم إلی الأرض</span> می‌باشد و نیز نقل قطعی، ثابت می‌کنند که تثاقل از عموم مؤمنین نبود، بلکه پاره‌ای از مؤمنین دعوت و امر رسول خدا  (ص) را نسبت به کوچ کردن برای جهاد پذیرفته و بی درنگ حرکت کردند، و عده‌ای از مردم مؤمن و منافق تثاقل ورزیدند. </p> <p>بهمین دلیل خطاب در <span class="aya" rel="9_38" data-words="1-4">یا أیها الذین آمنوا</span> هم، که تمامی مؤمنین را شامل است و همچنین مذمتی که دنبال آن است مخصوص عده‌ای از مؤمنین خواهد بود، و خطاب عمومی آن از قبیل خطابات عمومی دیگری است که مربوط به بعضی از مخاطبین است، مانند خطابی که در آیه‌ <span class="aya" rel="2_91" data-words="25-28">فلم تقتلون أنبیاء الله</span><span class="footnote" rel="1" title="پس چرا انبیاء خدا را می‌کشید سوره بقره آیه ۹۱">*</span> به عموم یهود شده، در حالی که همه افراد یهود انبیاء را نکشتند و همچنین امثال آن در قرآن بسیار آمده است. </p> <p>و بنا بر این بیان، دلالت آیه بر اینکه در روز غار جز خدا کسی پیغمبر را یاری نکرده دلالتی است قطعی. </p> <p>و این معنا خود بهترین شاهد است بر اینکه ضمیرهایی که در بقیه جملات آیه یعنی در جملات: <span class="aya" rel="9_40" data-words="24-43">فأنزل الله سکینته علیه و أیده بجنود لم تروها و جعل کلمة الذین کفروا السفلی و کلمة الله هی العلیا</span> هست همه به پیغمبر برمی‌گردد. و جملات مذکور در مقام بیان این جهتند که خدای تعالی به تنهایی قائم است به نصرت او، نصرتی عزیز و غیبی، نصرتی که احدی از مردم در آن دخالت ندارد، و آن عبارتست از فرستادن سکینت بر وی و تایید او بجنودی غایب از دیدگان، و بالا دست قرار دادن کلمه حق و زیر دست کردن کلمه باطل، و اینکه خدا مقتدری است شایسته‌کار. </p> <p><span class="phrase">از مساله نصرت و یاری که بگذریم فضیلت دیگری که ممکن است فضیلت شمرده شود و انگشت روی آن گذاشته شود این است که بگویند کلمه‌ <span class="aya" rel="9_40" data-words="10-11">ثانی اثنین</span> و همچنین کلمه <em rel="fa_9_40_18-18" data-sentence="201:61">لصاحبه</em> دلالت دارد بر اینکه وی رفیق راه و یار غار رسول خدا (ص) بوده.</span> </p> <p>و ما نخست تسلیم می‌شویم که بودن دو نفر که یکی از آن دو رسول خدا  (ص) است و همچنین همنشین بودن با آن جناب خود یکی از مفاخر و فضائل است. </p> <p>   <code class="page" rel="9,396"/> و لیکن می‌گوییم بفرضی هم که ما آن را افتخار حساب کنیم، یکی از افتخارات اجتماعی است، و این اجتماع است که برای اینگونه امور ارزش و نفاستی قائل است، و اما قرآن کریم در منطق خود برای نفاست و قیمت ملاک دیگری و برای فضیلت و شرافت معنای دیگری دارد که متکی بر حقیقتی است اعلا و بلندتر از مقاصد مادی و اعتباری، اجتماعی، و آن حقیقت عبارت است از کرامت و حرمت عبودیت و درجات تقرب به خدا. </p> <p>آری، در نظر قرآن مصاحبت جسمی و یکی از صحابه رسول بشمار رفتن بهیچ وجه دلالتی بر احترام و شرافت ندارد. این صریح قرآن است که مکرر خاطرنشان ساخته که اسم گذاری به اسماء مختلف و داشتن مزایایی که مردم عامی آن را ارجمند و نظر اجتماعی آن را نفیس و بزرگ می‌شمارد در نزد خدای سبحان کمترین ارزشی ندارد، و در نزد خدای تعالی حساب و ارزیابی همه بر روی دلها است، نه بر آنچه که از ظاهر اعمال دیده می‌شود و نه بر تقدم از حیث حسب و نسب. </p> <p>مخصوصا همین معنا را در باره اصحاب رسول خدا (ص) و ملازمین آن جناب با صریح‌ترین بیان خاطرنشان ساخته‌و فرموده: <span class="aya" rel="48_29" data-words="1-14">محمد رسول الله و الذین معه أشداء علی الکفار رحماء بینهم تراهم رکعا سجدا</span>... <span class="aya" rel="48_29" data-words="48-59">وعد الله الذین آمنوا و عملوا الصالحات منهم مغفرة و أجرا عظیما</span><span class="footnote" rel="1" title="سوره فتح آیه ۲۹">*</span> اگر خواننده محترم تدبر کند می‌بیند که با همه مدحی که در صدر آیه است، در ذیل آن چه قیودی را ذکر کرده است. </p> <p>این بود مختصری بحث پیرامون آیه غار و روایات وارده در آن، اگر بخواهیم بیش از این بحث کنیم بحث تفسیری ما مبدل به بحثی کلامی خواهد شد که از غرض ما بیرون است. </p> <p>و در کتاب الدر المنثور آمده که ابن ابی حاتم و ابو الشیخ و ابن مردویه و بیهقی در کتاب دلائل و ابن عساکر در تاریخ خود از ابن عباس روایت کرده‌اند که در ذیل آیه‌ <span class="aya" rel="9_40" data-words="24-27">فأنزل الله سکینته علیه</span> گفته است: یعنی بر ابی بکر، زیرا رسول خدا (ص) همواره بر سکینتی از پروردگار خود بود<span class="footnote" rel="2" title="تفسیر روح المعانی ج ۱۰ ص ۹۸">*</span>. </p> <p>و نیز در همان کتاب آمده که خطیب در تاریخ خود از حبیب بن ثابت روایت کرده که در باره آیه‌ <span class="aya" rel="9_40" data-words="24-27">فأنزل الله سکینته علیه</span> گفته است: این آیه در حق ابی بکر نازل شده، زیرا رسول خدا (ص) هیچ آنی بدون سکینت نبود<span class="footnote" rel="3" title="تفسیر قمی ج ۱ ص ۲۹۰">*</span>. </p> <h3> <span class="title" rel="9_40 9_42 9_38 9_39 9_41 9_43 9_44 9_45 9_46 9_47 9_48">نقد و رد روایاتی که می‌گویند سکینت بر ابو بکر نازل شد</span> </h3> <p> مؤلف: از آنچه گذشت معلوم شد که ضمیر در <em>علیه</em> به دلالت سیاق (و علی رغم دو روایت فوق) به رسول خدا (ص) برمی‌گردد، و این دو روایت بخاطر وقفی که در آنهاست ضعیفند، علاوه بر اینکه در این دو روایت ابن عباس و حبیب نظریه داده‌اند و نظریه آنها برای دیگران هیچگونه حجیت ندارد. </p> <p>گذشته از این، استدلال آن دو به اینکه رسول خدا (ص) هیچ آنی خالی از سکینت نبوده استدلالی است ناتمام، زیرا آیه‌ <span class="aya" rel="9_26" data-words="1-9">ثم أنزل الله سکینته علی رسوله و علی المؤمنین...</span><span class="footnote" rel="1" title="سوره توبه آیه ۲۶">*</span> و همچنین آیه نظیر آن که در سوره فتح و مربوط به داستان حدیبیه است، مخالف آن است، چون این دو آیه تصریح می‌کنند به اینکه سکینت جدیدی در خصوص این دو مورد یعنی حدیبیه و حنین بر آن جناب نازل شده، و به شهادت همین دو آیه در مورد بحث یعنی در داستان غار هم سکینت بر آن جناب نازل شده است<span class="footnote" rel="2" title="معانی الاخبار التوحید ص ۳۵۱ ح ۱۵">*</span>. </p> <p>و گویا بعضی از مفسرین متوجه این اشکال شده‌اند لذا استدلال مزبور در روایت را حمل بر معنای دیگری کرده و گفته‌اند: مقصود از این استدلال ابن عباس و حبیب این است که سکینت در غار ملازم با پیغمبر بوده، و این خود قرینه است بر اینکه سکینت بر ابی بکر نازل شده، و بعید هم نیست که روایت حبیب دلالتش بر این معنا نزدیک‌تر باشد. </p> <p>مفسر نامبرده بعد از آنکه روایت ابن عباس را اول و روایت حبیب را بعد از آن نقل کرده گفته است: بعضی از مفسرین لغت و معقول، این روایت را گرفته و تعلیلی را که در آن است چنین توضیح داده‌اند که در آن روز برای رسول خدا (ص) اضطراب و ترسی جدید و تازه دست نداد (پس سکینت بر ابی بکر نازل شده) . بعضی دیگر این حرف را چنین تقویت کرده‌اند که اصل در ضمیر است که به مرجع نزدیک‌تر خود برگردد و در آیه مورد بحث به صاحب برمی‌گردد و لیکن این حرف خیلی دل چسب نیست. <span class="phrase">بعضی<span class="footnote" rel="3" title="تفسیر قمی ص ۲۹۰">*</span> دیگر گفته‌اند ضمیر به رسول خدا (ص) برمی‌گردد، و در نتیجه سکینت بر آن جناب نازل شده، و لیکن نزول سکینت بر آن جناب دلیل بر این نیست که آن حضرت در آن روز دچار ترس و اضطراب شده باشد این حرف هم درست نیست، زیرا همین که می‌بینیم نزول سکینت عطف شده بر  <em rel="fa_9_40_19-20" data-sentence="313:124">لا تحزن</em> می‌فهمیم که بخاطر همان ترس و اندوه ابی بکر و بعد از سفارش رسول خدا     <code class="page" rel="9,398"/> (ص) نازل شده.</span> </p> <p>اما اینکه گفت: آن روز ترس و اضطرابی بر رسول خدا (ص) دست نداده تا سکینت بر او نازل شود اگر این معنا را از اینجا استفاده کرده که چون در قرآن و در هیچ روایتی نیامده که رسول خدا (ص) در آن روز ترسیده باشد، ما نیز می‌گوییم در قرآن و در هیچ روایتی نیامده که آن جناب در داستان حدیبیه و حنین ترسیده باشد، پس چطور نزول سکینت جدید را در آن دو واقعه قبول کرده است. </p> <p>و اگر بگوید: نزول سکینت مستلزم این است که طرف قبلا دچار ترس و اضطراب شده باشد. در جواب می‌گوییم همانطور که قبلا هم گفته بودیم چنین استلزامی در کار نیست، اگر چنین استلزامی صحیح بود باید هیچ نعمتی بعد از نعمتی نازل نشود، و همیشه نعمت بعد از نعمتی مقابل و ضد خودش نازل گردد، و حال آنکه ما می‌بینیم نعمت‌های دیگر الهی یکی پس از دیگری نازل می‌شود، نعمت بعد از نعمت، رحمت بعد از رحمت، ایمان و هدایت بعد از ایمان و هدایت، و همچنین بسیاری از انواع دیگر نعمت‌ها که بعد از مشابه خودش نازل شده، و قرآن کریم هم بر نمونه‌های بسیاری از این قبیل تصریح دارد. </p> <p>و <span class="phrase">اما اینکه گفت رجوع ضمیر به پیامبر درست نیست، زیرا همین که می‌بینیم سکینت عطف شده بر <em rel="fa_9_40_19-20" data-sentence="84:352">لا تحزن</em> می‌فهمیم که بخاطر همان ترس و اندوه ابی بکر و بعد از سفارش رسول خدا (ص) نازل شده این نیز صحیح نیست، زیرا درست است که فاء تفریع دلالت دارد بر اینکه جمله مدخول آن مترتب بر ما قبل آن است، و لیکن معنای این ترتب و بعدیت، تنها ترتب و بعدیت زمانی نیست، و هیچ یک از علمای ادب چنین ادعایی نکرده، بلکه ممکن است بعدیت زمانی باشد، و ممکن هم هست بعدیت رتبه‌ای باشد.</span> </p> <p>و با این حال دیگر این مفسر نمی‌تواند بگوید باید جمله‌ <span class="aya" rel="9_40" data-words="24-27">فأنزل الله سکینته علیه</span> مترتب بر کلام قبلی خود باشد، آنهم ترتب زمانی، هم چنان که نمی‌تواند بگوید باید مترتب به کلام نزدیک‌تر خود باشد، مگر اینکه قبول کند آن حرف را که اصل در ضمیر این است که به مرجع نزدیک‌تر خود برگردد، و حال آنکه خود او این حرف را از دیگران نقل کرد و سپس گفته که حرف صحیحی نیست. </p> <p>و ما وقتی سیاق آیه مورد بحث را از نظر بگذرانیم می‌بینیم نزدیک‌ترین جمله‌ای که صالح باشد برای اینکه جمله‌ <span class="aya" rel="9_40" data-words="24-27">فأنزل الله سکینته علیه</span> متفرع بر آن گردد همان جمله‌ <span class="aya" rel="9_40" data-words="3-5">فقد نصره الله</span> است، که بطور اجمال می‌گوید: خدا در فلان جا و فلان جا او را یاری کرد، و در این جمله و جملات بعد از آن بطور تفصیل بیان می‌کند که چنین و چنان او را یاری کرده است. <code class="page" rel="9,399"/> پس معلوم شد آن جوابی که این آقا در آخر کلامش به آن مفسر داده عینا همان حرفی است که خودش آن را تضعیف کرده و گفته بود: اصل مذکور اصلی ندارد اینک خودش همین اصل را با عباراتی دیگر مورد استدلال قرار داده است. </p> <p>از همین جهت اشکال بر یک روایت دیگری که در الدر المنثور آن را از ابن مردویه از انس بن مالک نقل کرده معلوم می‌شود. روایت این است که انس گفت: رسول خدا (ص) و ابو بکر وارد غار حرا شدند، پس آن گه ابو بکر به رسول خدا (ص) عرض کرد: جای ما آن قدر روشن و پیداست که اگر کسی جای پای خود را ببیند من و تو را خواهد دید. حضرت فرمود: چه فکر می‌کنی در باره دو نفری که سومی آن دو خداست، خداوند سکینت خود را بر تو نازل کرد، و مرا به لشکریانی که شماها نمی‌بینید تایید فرمود<span class="footnote" rel="1" title="الدر المنثور ج ۳ ص ۲۴۵">*</span>. </p> <p>صرفنظر از اینکه این روایت متعرض غار حرا شده، و حال آنکه با اخبار مستفیضه و بسیار زیاد ثابت شده که نزول آیه مورد بحث مربوط به غار ثور است نه غار حرا، این اشکال در آن هست که سیاق آیه را تفکیک کرده، یک ضمیر به ابی بکر و یک ضمیر دیگر را به رسول خدا (ص) برگردانیده، و یک سیاق اجازه چنین تفکیکی را نمی‌دهد. </p> <p>آلوسی در روح المعانی هر دو ضمیر را به ابی بکر برگردانیده و روایت را چنین آورده:  خداوند سکینت خود را بر تو (ابی بکر) نازل کرده، و تو را بجنودی که شماها نمی‌بینید تایید نموده<span class="footnote" rel="2" title="الدر المنثور ج ۳ ص ۲۴۷">*</span>. </p> <p>و ما نمی‌دانیم کدامیک از این دو نقل اصل و کدامیک دست خورده و تحریف شده است. و بفرضی که نقل آلوسی درست باشد علاوه بر آن اشکال‌هایی که در بیان سابق گذشت اشکال دیگری دارد، و آن این است که در غار، غیر از رسول خدا (ص) و ابو بکر کسی دیگری نبوده پس در جمله <em>شماها نمی‌بینید</em> روی سخن با چه کسانی است؟. </p> <p>و در تفسیر قمی در ذیل آیه‌ <span class="aya" rel="9_42" data-words="1-7">لو کان عرضا قریبا و سفرا قاصدا</span> از ابی الجارود از امام ابی جعفر (ع) روایت آمده که فرمود: مقصود این است که اگر غنیمت نزدیکی در بین بود تو را پیروی می‌کردند<span class="footnote" rel="3" title="الدر المنثور ج ۳ ص ۲۵۷">*</span>. </p> <p>و در تفسیر عیاشی از زرارة و حمران و محمد بن مسلم از ابی جعفر و ابی عبد اللَّه  (ع) روایت کرده که در ذیل آیه مزبور فرموده‌اند: معنایش این است که اینها که       <code class="page" rel="9,400"/> خواهند گفت: ما استطاعت جهاد نداریم، دروغ می‌گویند و از علم خدا گذشته که اگر این سفر سفر نزدیکی بود و سود مادی نزدیکی داشت تو را پیروی می‌کردند<span class="footnote" rel="1" title="تفسیر عیاشی ج ۲ ص ۸۹ ح ۵۹">*</span>. </p> <p>مؤلف: این روایت را صدوق در کتاب معانی الاخبار بسند خود از عبد الاعلی بن اعین از ابی عبد اللَّه (ع) بهمین صورت نقل کرده<span class="footnote" rel="2" title="تفسیر عیاشی ج ۲ ص ۸۹ ح ۶۰">*</span>. </p> <p>و در تفسیر قمی در ذیل جمله‌ <span class="aya" rel="9_42" data-words="9-13">و لکن بعدت علیهم الشقة</span> آمده که معنایش این است که: و لیکن راه آنان تا تبوک دور بود (و بدین جهت عذر آوردند) و سبب آن این بوده که رسول خدا (ص) هیچ مسافرتی به آن دوری و به آن دشواری نکرده (و به مردم پیشنهاد ننموده) بود<span class="footnote" rel="3" title="الدر المنثور ج ۳ ص ۲۴۵">*</span>. </p> <h3> <span class="title" rel="9_38 9_39 9_40 9_41 9_42 9_43 9_44 9_45 9_46 9_47 9_48">آماده شدن مسلمین برای جنگ با رومیان و خطبه پیامبر (ص) برای آنان قبل از حرکت به سوی تبوک</span> </h3> <p> و اما اصل مطلب جریانش از این قرار بوده که: افرادی که همه‌ساله از ییلاق از شام به مدینه برمی‌گشتند و با خود پتو و خواربار می‌آوردند و مردمی عوام بودند، در آن ایام در مدینه انتشار دادند که رومیان در حال جمع آوری قشون هستند و می‌خواهند با لشکری انبوه با رسول خدا (ص) نبرد کنند، و هرقل با همه لشکریانش حرکت کرده و قبائل غسان و جذام و بهراء و عامله را هم با خود همداستان نموده اینک خودش در حمص مانده و لشکریانش تا بلقاء رسیده‌اند. </p> <p>رسول خدا (ص) وقتی این معنا را شنید اصحاب خود را به تبوک که یکی از شهرهای بلقاء است فرستاد، و از آن سو افرادی را به میان قبائلی که در حول و حوش مدینه بودند و همچنین به مکه و نزد افرادی که از میان قبائل خزاعه و مزینه و جهینه مسلمان شده بودند فرستاد تا آنان را بر جهاد تحریک کنند. </p> <p>آن گاه به لشکریان خود دستور داد تا لوای جنگ را در ثنیة الوداع بیفراشتند، و به افرادی که توانایی مالی داشتند دستور داد تا به تهی دستان کمک مالی کنند، و هر کس هر چه اندوخته دارد بیرون آورده و انفاق کند. لشکر نیز چنین کرده و با تشویق یکدیگر لشکری نیرومندی تشکیل دادند. </p> <p>آن گاه رسول خدا (ص) به خطبه ایستاد و بعد از حمد و ثنای پروردگار فرمود: ای مردم!راست‌ترین گفتارها کتاب خدا و سزاوارترین سفارشات تقوا و بهترین ملتها ملت ابراهیم و نیکوترین سنت‌ها سنت محمد و شریف‌ترین سخنان ذکر خدا و بهترین داستانها       <code class="page" rel="9,401"/> همین قرآن است. و نیکوترین امور سنتهای ثابت و پا بر جاست و بدترین امور، امور نو ظهور و تازه درآمده است. </p> <p>و نیکوترین هدایت هدایت انبیاء و شریف‌ترین کشته شدگان آنهایند که در راه خدا شهید شده باشند و تاریک‌ترین کوریها کوری ضلالت بعد از هدایت و بهترین کارها آن کاری است که نافع‌تر باشد. بهترین هدایتها آن هدایتی است که پیروی گردد و بدترین کوریها کوری دل است. دست بالا (دهنده) بهتر از دست پائین (گیرنده) است. خواسته‌ای که کم و به قدر کفاف باشد بهتر از آن خواسته‌ای است که زیاد و بازدارنده از یاد خدا باشد. </p> <p>بدترین معذرتها معذرت در دم مرگ و بدترین ندامتها ندامت در روز قیامت است. پاره‌ای مردم کسانیند که به نماز جمعه نمی‌آیند، مگر گاه‌بگاه، و پاره‌ای دیگر کسانیند که به یاد خدا نمی‌افتند مگر بی اراده و نیت، و از بزرگترین خطاهای زبان دروغ و بهترین بی‌نیازیها بی نیازی دل (و سیری چشم و دل) است. </p> <p>نیکوترین توشه‌ها تقوا، و اساس حکمت، ترس از خداست، و بهترین چیزی که در دل می‌افتد یقین است، و شک و تردید از کفر است، و دوری کردن از یکدیگر عمل جاهلیت، و غل و غش از چرک جهنم، و مستی، اخگر و پاره‌های آتش و سرائیدن شعر از ابلیس است. و شراب انبانه همه گناهان و زنان دامهای شیطان و جوانی شعبه‌ای از جنون است، و بدترین کسب‌ها رباخواری و بدترین خوردنها خوردن مال یتیم است، و نیک بخت آن کسی است که از دیگران پند بگیرد، و بدبخت آن کسی است که در شکم مادر بدبخت باشد. و هر یک از شما سرانجام در خانه چهار ذراعی (قبر) قرار خواهد گرفت، و در هر امری آخر آن را باید نگریست و ملاک هر امری اواخر آن است، و بدترین رباها دروغگویی است<span class="footnote" rel="1" title="مقایسه و تشبیه دروغ به ربا از این نظیر است که دروغ مانند ربا و بلکه شدیدتر از آن نظام زندگی افراد را بر هم می‌زند و همانطور که ربا نظام مالی اجتماع را مختل و فاسد می‌سازد، گناه مذکور نیز به بدتر و شدیدتر وجهی این اختلال را ببار می‌آورد، و همچنین است تهمت و افتراء و سخن چینی و شراب و قمار">*</span> و هر آینده‌ای، نزدیک است، و ناسزا گفتن به مؤمن فسق و قتال با او کفر و خوردن گوشت او از نافرمانی خدا و حرمت مال او مانند حرمت خون اوست. و هر که به خدا توکل کند خدا او را کفایت کند، و هر که صبر کند به پیروزی می‌رسد، و هر که از جرم دیگران در گذرد خداوند از جرائم او در می‌گذرد، و هر که خشم خود فرو ببردخداوند پاداشش می‌دهد، و هر که صبر بر مصیبت کند خدا او را عوض مرحمت می‌کند، و هر که در پی انتشار فضائل خود برآید خداوند در پی رسواییش   <code class="page" rel="9,402"/> برخواهد آمد و هر که در این باره سکوت کند خداوند به بیشتر از آنکه خود انتظار داشت فضائلش را انتشار می‌دهد و هر کس معصیت کند خدا عذابش دهد. بارالها!مرا و امت مرا بیامرز. بارالها!مرا و امت مرا بیامرز. من از خدا برای خودم و برای شما طلب مغفرت می‌کنم. </p> <p>راوی می‌گوید مردم وقتی این خطبه را شنیدند در امر جهاد دلگرم شده، همه قبائلی که آن جناب برای جنگ دستور حرکتشان را داده بود حرکت کردند، و پاره‌ای از منافقین و غیر منافقین تقاعد ورزیدند. </p> <p>رسول خدا (ص) به جد بن قیس برخورد، و به او فرمود: ای ابا وهب آیا برای این جنگ با ما حرکت نمی‌کنی؟ گویا از دیدن زنان زرد پوست خودداری نمی‌توانی کرد. عرض کرد یا رسول اللَّه!به خدا سوگند قوم و قبیله من می‌دانند که در میان آنان هیچ کس به اندازه من علاقه به زن ندارد، و من می‌ترسم اگر با شما حرکت کنم و به این سفر بیایم از دیدن زنان رومی نتوانم خودداری کنم، لذا استدعا دارم مرا مبتلا مکن، و اجازه بده در شهر بمانم. از سوی دیگر همین شخص به گروهی از قوم خود گفت: هوا بسیار گرم است، در این هوای گرم از خانه و زندگی خود بیرون مروید. </p> <p>پسرش گفت: آیا خودت فرمان رسول خدا (ص) را مخالفت می‌کنی بس نیست اینک مردم را سفارش می‌کنی که گرمی هوا را بهانه کرده آن جناب را مخالفت کنند، به خدا قسم خداوند در همین باره آیه‌ای می‌فرستد که تا قیام قیامت مردم آن را بخوانند (و تو رسوا شوی)، اتفاقا خدای تعالی این آیه را فرستاد: <span class="aya" rel="9_49" data-words="1-18">و منهم من یقول ائذن لی و لا تفتنی ألا فی الفتنة سقطوا و إن جهنم لمحیطة بالکافرین</span>. </p> <p>آن گاه جد بن قیس اضافه کرده گفت که محمد خیال می‌کند جنگ با روم هم مثل جنگ با دیگران است، ولی من خوب می‌دانم که احدی از این مسلمانان از این جنگ بر نخواهد گشت<span class="footnote" rel="1" title="تفسیر قمی ج ۱ ص ۲۹۵-۲۹۹">*</span>. </p> <p>مؤلف: در این باره روایات بسیار دیگری از طرق شیعه و سنی وارد شده است. </p> <h3> <span class="title" rel="9_43">چند روایت در ذیل آیه شریفه: <span class="aya" rel="9_43" data-words="1-6">عفا الله عنک لم أذنت لهم...</span> </span> </h3> <p> و در کتاب عیون به سند خود از علی بن محمد بن جهم روایت کرده که گفت: من وارد مجلس مامون شدم و علی بن موسی (ع) نیز در آنجا حضور داشتند، مامون رو به آن حضرت کرد و گفت: یا بن رسول اللَّه!آیا نظر شما این نیست که انبیاء معصومند. فرمودند: چرا. مامون در ضمن پرسش‌های خود پرسید: یا ابا الحسن پس آیه‌ <span class="aya" rel="9_43" data-words="1-6">عفا الله عنک لم أذنت لهم</span>   <code class="page" rel="9,403"/> چه معنا دارد؟ حضرت رضا (ع) فرمود: این از قبیل مثل معروف در، بتو می‌گویم دیوار تو بشنو است، خدای تعالی در این آیه روی سخن خود را به پیغمبرش کرده و لیکن مقصودش امت او است، و همچنین است آیه‌ <span class="aya" rel="39_65" data-words="10-17">لئن أشرکت لیحبطن عملک و لتکونن من الخاسرین-</span> اگر شرک بورزی عملت بی اجر می‌شود و مسلما از زیانکاران خواهی شد و نیز آیه‌ <span class="aya" rel="17_74" data-words="1-11">و لو لا أن ثبتناک لقد کدت ترکن إلیهم شیئا قلیلا-</span> اگر نبود که ما تو را ثابت قدم کرده بودیم چیزی نمی‌ماند که تو هم مقدار کمی متمایل به ایشان می‌شدی . مامون گفت: درست فرمودی یا بن رسول اللَّه<span class="footnote" rel="1" title="عیون اخبار الرضا ج ۱ ص ۲۰۲ باب ۱۵ ح ۱">*</span>. </p> <p>مؤلف: مضمون این روایت درست مطابق بیانی است که ما در معنای این آیه گذراندیم، نه آن حرفی که دیگران زدندو گفتند اذن دادن آن جناب به اینکه منافقین تقاعد بورزند ترک اولایی بوده نه گناه ، زیرا اگر ترک اولی می‌بود دیگر معنا نداشت که عتاب در آیه از قبیل در بتو می‌گویم دیوار تو بشنو بوده باشد. </p> <p>و در الدر المنثور است که عبد الرزاق در کتاب المصنف و ابن جریر از عمرو بن میمون اودی روایت کرده‌اند که گفت: رسول خدا (ص) دو کار کرد که در آن دو کار هیچگونه دستوری نداشت، یکی اینکه به منافقین اجازه تقاعد داد و دیگر آنکه اسیر گرفت، و خدای تعالی در برابر این دو عمل فرمود: <span class="aya" rel="9_43" data-words="1-6">عفا الله عنک لم أذنت لهم...</span><span class="footnote" rel="2" title="الدر المنثور ج ۳ ص ۲۴۵">*</span>. </p> <p>مؤلف: اشکالهایی که بر این روایت وارد است از بیان گذشته ما معلوم شد. </p> <h3> <span class="title" rel="9_46 9_48 9_38 9_39 9_40 9_41 9_42 9_43 9_44 9_45 9_47">داستان چند تن از مؤمنینی که با تاخیر به لشگریان عازم تبوک پیوستند یا آنکه تخلف کردند و سپس توبه نمودند</span> </h3> <p> و در تفسیر قمی در ذیل آیه‌ <span class="aya" rel="9_46" data-words="1-7">و لو أرادوا الخروج لأعدوا له عدة...</span> و همچنین در ذیل آیه بعدش گفته است: عده‌ای هم از رسول خدا (ص) تخلف کردند که دارای نیت صادق و بصیرت در دین بودند و هیچ شک و تردیدی در عقائدشان رخنه نکرده بود، لیکن پیش خود گفته بودند ما بعد از آنکه رسول خدا (ص) حرکت کردند به او ملحق می‌شویم. </p> <p>از آن جمله یکی ابو خیثمه بود که مردی قوی و دارای دو همسر و دو آلاچیق بود، همسران وی آلاچیق‌هایش را آب پاشی کرده، در آن آب آشامیدنی خنکی فراهم نموده و طعامی تهیه کرده بودند، در همین بین که رسول خدا (ص) مسلمانان را دستور حرکت داد او سری به آلاچیق‌های خود زد و در جواب هوای نفس خود که او را به استفاده از آنها دعوت     <code class="page" rel="9,404"/> می‌کرد گفت: نه، به خدا سوگند این انصاف نیست که رسول خدا (ص) با اینکه خدای تعالی از گذشته و آینده او در گذشته حرکت کند و در شدت حرارت و گرد و غبار و با سنگینی سلاح راه بپیماید و در راه خدا جهاد کند، آن گاه ابو خیثمه که مردی نیرومند است در سایه آلاچیق و در کنار همسران زیبای خود به عیش و لذت بپردازد، نه به خدا سوگند که از انصاف بدور است. </p> <p>این بگفت و از جا برخاست شتر خود را آورد و اثاث سفر را بر آن بار کرد و به رسول خدا  (ص) ملحق شد. مردم وقتی دیدند سواری از دور می‌رسد به رسول خدا (ص) گزارش دادند، حضرت فرمود: باید ابو خیثمه باشد. ابو خیثمه نزدیک شد و جریان خود را بعرض رسانید. حضرت جزای خیر برایش طلب نمود و برای او دعای خیر فرمود. </p> <p>ابو ذر نیز سه روز از رسول خدا (ص) تخلف کرد، جریان کار او این بود که شترش ضعیف و لاغر بود و در بین راه از پای درآمد، و ابو ذر ناگزیر شد اثاث خود را از پشت شتر پائین آورده، بدوش خود بکشد. بعد از سه روز مسلمانان دیدند مردی از دور می‌رسد، به رسول خدا (ص) گزارش دادند، حضرت فرمود: باید ابو ذر باشد. گفتند: آری، ابو ذر است. حضرت فرمود به استقبالش بروید که او بسیار تشنه است. مسلمانان آب برداشته، به استقبالش شتافتند. </p> <p>ابو ذر خود را به رسول خدا (ص) رسانید در حالی که طرفی آب همراه داشت. رسول خدا (ص) فرمود: آب داشتی و تشنه بودی؟ عرض کرد: بلی. </p> <p>فرمود: چرا؟ عرض کرد در میان راه به سنگی گودی برخوردم که در گودی آن آب باران جمع شده بود، وقتی از آن چشیدم دیدم آب بسیار گوارایی است، با خود گفتم از این آب نمی‌خورم مگر بعد از آنکه رسول خدا (ص) از آن بیاشامد. </p> <p>حضرت فرمود: ای ابا ذر!خدا رحمتت کند، تو تنها زندگی می‌کنی و تنها هم خواهی مرد، و تنها محشور خواهی شد، و تنها به بهشت خواهی رفت. ای ابا ذر!مردمی از اهل عراق بوسیله تو سعادتمند می‌شوند، آنان به جنازه تو برمی‌خورند، تو را غسل و کفن کرده بر جنازه‌ات نماز می‌خوانند و دفن می‌کنند. </p> <p>راوی سپس اضافه کرده: در میان کسانی که از آن جناب تخلف ورزیدند عده‌ای از منافقین بودند و عده‌ای هم از نیکان که سابقه نفاق از ایشان دیده نشده بود، از آن جمله کعب بن مالک شاعر و مرارة بن ربیع و هلال بن امیه رافعی بودند. بعد از آنکه خداوند توبه‌شان را قبول کرد، کعب گفته بود: من از خودم در تعجبم زیرا هرگز بیاد ندارم که روزی به مثل آن ایامی که<code class="page" rel="9,405"/> رسول خدا (ص) حرکت می‌کرد سر حال و نیرومند بوده باشم و هیچوقت جز در آن ایام دارای دو شتر نبودم، با خود می‌گفتم فردا به بازار می‌روم و لوازم سفر را خریداری می‌کنم بعدا خود را به رسول خدا (ص) می‌رسانم، به بازار می‌رفتم و لیکن حاجت خود را برنمی‌آوردم تا آنکه به هلال بن امیه و مرارة بن ربیع برخوردم. آن دو نیز از رسول خدا (ص) تخلف کرده بودند باز هم متنبه نشدم با آن دو قرار گذاشتم که فردا به بازار برویم، فردا به بازار رفتیم ولی کاری صورت ندادیم، خلاصه در این مدت کار ما این بود که مرتب می‌گفتیم فردا حرکت می‌کنیم و حرکت نمی‌کردیم تا یک وقت خبردار شدیم که رسول خدا  (ص) برمی‌گردد، آن وقت دچار ندامت و شرمساری شدیم. </p> <p>پس از پایان جنگ وقتی که رسول خدا (ص) به مدینه نزدیک شد به استقبالش شتافتیم تا او را تهنیت بگوییم که بحمد اللَّه بسلامت برگشته، و لیکن با کمال تعجب دیدیم که جواب سلام ما را نداد، و از ما روی گردانید، آن گاه متوجه برادران دینی خود شده به ایشان سلام کردیم، ایشان هم جواب ما را ندادند، این مطلب به خانواده‌های ما رسید، وقتی به خانه آمدیم دیدیم زن و بچه‌های ما نیز با ما حرف نمی‌زنند، به مسجد آمدیم دیدیم احدی نه به ما سلام می‌کند و نه همکلام می‌شود، لا جرم زنان ما نزد رسول خدا (ص) مشرف شده به عرض رسانیدند شنیده‌ایم که شما بر شوهران ما غضب فرموده‌ای!آیا وظیفه ما هم این هست که از آنان کناره‌گیری کنیم؟ حضرت فرمود: نه، شما نباید کناره‌گیری کنید و لیکن مواظب باشید با شما نزدیکی نکنند. </p> <p>وقتی کار کعب بن مالک و دو رفیقش به اینجا کشید، گفتند، دیگر مدینه جای ما نیست، زیرا نه رسول خدا (ص) با ما حرف می‌زند و نه احدی از برادران و قوم و خویشان، پس بیائید به بالای این کوه رفته به دعا و زاری بپردازیم، بالآخره یا خدا از تقصیرات ما می‌گذرد، و یا آنکه همانجا از دنیا می‌رویم. </p> <p>این سه نفر از شهر بیرون شده و به بالای کوه ذباب رفتند و در آنجا به عبادت و روزه پرداختند. زن و فرزندانشان برایشان طعام آورده به زمین می‌گذاشتند و بدون اینکه حرفی بزنند بر می‌گشتند، و این برنامه تا مدتی طولانی ادامه داشت. </p> <p>روزی کعب به آن دو نفر دیگر گفت: رفقا!حال که به چنین رسوایی و گرفتاری مبتلا شده‌ایم و خدا و رسولش و به پیروی از رسول خدا (ص) خانواده‌های ما و برادران دینیمان بر ما خشم گرفته‌اند و احدی با ما همکلام نمی‌شود، ما خود چرا به یکدیگر خشم نگیریم، ما نیز مسلمانیم و باید دستور پیغمبر را پیروی نموده با یکدیگر همکلام نشویم، اینک<code class="page" rel="9,406"/> هر یک از ما به گوشه‌ای از این کوه برود و سوگند بخورد که دیگر با رفیقش حرفی نزند تا بمیرد و یا آنکه خدا از تقصیرش درگذرد. </p> <p>مدت سه روز هم بدین منوال گذرانیدند، و یکه و تنها در کوه بسر بردند، حتی طوری از یکدیگر کناره گرفتند که یکدیگر را هم نمی‌دیدند. </p> <p>پس از سه روز یعنی در شب سوم رسول خدا (ص) در خانه ام سلمه بود که آیه توبه و مژده مغفرت ایشان نازل شد، و آن آیه‌ <span class="aya" rel="9_117">لقد تاب الله بالنبی علی المهاجرین و الانصار الذین اتبعوه فی ساعة العسرة</span> بود. امام صادق (ع) فرمود: آیه شریفه اینطور نازل شده، و مقصود از مهاجرین و انصار ابو ذر، ابو خیثمه و عمیر بن وهب بود که از رسول خدا  (ص) تخلف ورزیده، بعد به وی ملحق شدند. </p> <p>آن گاه راوی در باره آن سه نفری که آیه‌ <span class="aya" rel="9_118" data-words="1-5">و علی الثلاثة الذین خلفوا</span> در حقشان نازل شده گفته: عالم (امام-ع) فرمود آیه اینطور نازل شده: و علی الثلاثة الذین خالفوا <em>زیرا کلمه</em> <span class="aya" rel="9_118" data-words="5-5">خلفوا</span> به معنای تخلف قهری است که مرتکبش تقصیری نداشته و سزاوار ملامت نیست، <span class="aya" rel="9_118" data-words="6-12">حتی إذا ضاقت علیهم الأرض بما رحبت</span> از این رو زمین با همه فراخیش بر آنان تنگ شد که نه رسول خدا (ص) با ایشان همکلام می‌شد و نه برادران دینی و نه زن و فرزندانشان، و بهمین جهت، مدینه بر آنان تنگ شد، و ناگزیر از مدینه تار و مار شدند، و وقتی خداوند دید براستی نادم شده‌اند توبه ایشان را قبول کرد.<span class="footnote" rel="1" title="تفسیر قمی ج ۱ ص ۲۸۴-۲۹۶">*</span> مؤلف: بزودی گفتاری در باره این دو آیه و روایاتی که در تفسیر آن دو وارد شده از نظر خواننده خواهد گذشت. </p> <p>و <span class="phrase">در تفسیر عیاشی از مغیره روایت شده که گفت: من از او (امام) شنیدم که در خصوص آیه‌ <span class="aya" rel="9_46" data-words="1-7">و لو أرادوا الخروج لأعدوا له عدة</span> می‌گفت مقصود از <em rel="fa_9_46_7-7" data-sentence="182:147">عدة</em> نیت و تصمیم است، و معنای آیه این است که: اگر می‌خواستند خارج بشوند می‌شدند<span class="footnote" rel="2" title="تفسیر المنار ج ۱۰ ص ۴۲۹">*</span>.</span> </p> <p>مؤلف: این روایت صرف نظر از ضعفی که دارد، و صرف نظر از این که مرسل است و راویانش معلوم نیستند، و نیز علاوه بر اینکه مضمر است یعنی معلوم نیست که مطلب را از چه کسی نقل کرده با لفظ آیه هم تطبیق ندارد-و خدا داناتر است. </p> <p>و در الدر المنثور آمده که ابن اسحاق و ابن منذر از حسن بصری روایت کرده‌اند که گفت: عبد اللَّه بن ابی و عبد اللَّه بن نبتل و رفاعة بن زید بن تابوت از بزرگان منافقین و از کسانی بودند که علیه اسلام و مسلمین همواره نقشه‌چینی می‌کردند و در باره آنان آیه‌ <span class="aya" rel="9_48" data-words="1-9">لقد ابتغوا الفتنة من قبل و قلبوا لک الأمور...</span> نازل شد<span class="footnote" rel="3" title="تفسیر المنار ج ۱۰ ص ۴۲۹">*</span>. </p> 
