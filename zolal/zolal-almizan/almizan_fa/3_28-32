<h3 class="ayas">سوره آل‌عمران آیه‌های ۲۸ تا ۳۲</h3><code class="section" rel="3_28-32"/><h3>ترجمه آیات</h3> <p> <span class="trans" rel="3_28">مؤمنین به هیچ بهانه‌ای نباید کفار را ولی و سرپرست خود بگیرند با اینکه در بین خود کسانی را دارند که سرپرست شوند و هر کس چنین کند دیگر نزد خدا هیچ حرمتی ندارد، مگر اینکه از در تقیه، سرپرستی کفار را قبول کرده باشند و فراموش نکنند که در بین کسانی که ترس آورند خدا نیز هست و بازگشت همه به سوی خدا است.  «۲۸» </span><span class="trans" rel="3_29">بگو اگر آنچه در دلها دارید چه پنهان کنید و چه اظهار نمائید خدا بدان آگاه است، و او آنچه را که در آسمانها و در زمین است می‌داند و خدا بر هر چیزی توانا است.  «۲۹» </span><span class="trans" rel="3_30">روزی که هر نفسی آنچه را در دنیا کرده چه خیر و چه شر برابر خود حاضر می‌بیند در آن روز<code class="page" rel="3,236"/> آرزو می‌کند ای کاش بین او و آنچه کرده زمانی طولانی فاصله بود (چون از اعمال خود بر حذر است و شما مردمی که چنین ترسی در پیش دارید بدانید که) خدا هم ترس‌آور است و از این رو شما را از خود زنهار می‌دهد، که به بندگانش مهربان است.  «۳۰» </span><span class="trans" rel="3_31">بگو اگر خدا را دوست می‌دارید (که باید هم بدارید) باید مرا پیروی کنید تا خدا هم شما را دوست بدارد و گناهانتان بیامرزد که خدا آمرزگار و مهربان است.  «۳۱» </span><span class="trans" rel="3_32">بگو خدا و رسول را اطاعت کنید اگر قبول نکردند بدانند که خدا کافران را دوست نمی‌دارد «۳۲» </span></p>         <h3>بیان آیات</h3> <p> با در نظر داشتن بیانی که ما در آیات سابق داشتیم، و گفتیم: مقام آیات مقام تعرض حال اهل کتاب و مشرکین، و تعریض برایشان است، آیات مورد بحث هم بی‌ربط با آن مطالب نیست، پس بین این آیات و آن آیات ارتباط هست، در نتیجه مراد از کافرین در این آیات نیز اعم از اهل کتاب و مشرکین است، و اگر از دوستی و اختلاط روحی با کفار نهی می‌کند، از دو طایفه نهی می‌کند، و اگر مراد از کفار تنها مشرکین باشند، باید گفت آیات متعرض حال آنان است، و مردم را دعوت می‌کند به اینکه مشرکین را رها نموده به حزب خدا متصل شوند، و خدا را دوست بدارند، و رسول او را اطاعت کنند. </p> <p> <span class="aya" rel="3_28" data-words="1-8">لا یتخذ المؤمنون الکافرین أولیاء من دون المؤمنین</span> </p><h3> <span class="title" rel="3_28 3_29 3_30 3_31 3_32">معنای جمله مؤمنان کافران را اولیای خود نگیرند </span> </h3> <p> کلمه اولیا جمع کلمه <em>ولی</em> است، که از ماده ولایت است، و ولایت در اصل به معنای مالکیت تدبیر امر است، مثلا ولی صغیر یا مجنون یا سفیه، کسی است که مالک تدبیر امور و اموال آنان باشد، که خود آنان مالک اموال خویشند، ولی تدبیر امر اموالشان به دست ولیشان است. </p> <p>این معنای اصلی کلمه ولایت است، ولی در مورد حب نیز استعمال شده، و به تدریج استعمالش زیاد شد، و این بدان مناسبت بود که غالبا ولایت مستلزم تصرف یک دوست در امور دوست دیگر است، یک ولی در امور مولی علیه (یعنی کسی که تحت سرپرستی او است) دخالت می‌کند، تا پاسخگوی علاقه او نسبت به خودش باشد، یک مولی علیه اجازه دخالت در امور خود را به ولیش می‌دهد، تا بیشتر به او تقرب جوید، اجازه می‌دهد چون متاثر از خواست و سایر شؤون روحی او است، پس تصرف محبوب در زندگی محب، هیچگاه خالی از حب نیست. </p> <p>در نتیجه اگر ما کفار را اولیای خود بگیریم خواه ناخواه با آنان امتزاج روحی پیدا<code class="page" rel="3,237"/> کرده‌ایم، امتزاج روحی هم ما را می‌کشاند به اینکه رام آنان شویم، و از اخلاق و سایر شؤون حیاتی آنان متاثر گردیم،  (زیرا که نفس انسانی خو پذیر است)، و آنان می‌توانند در اخلاق و رفتار ما دست بیندازند دلیل بر این معنا آیه مورد بحث است، که جمله‌ <span class="aya" rel="3_28" data-words="6-8">من دون المؤمنین</span> را قید نهی قرار داده، و می‌فرماید مؤمنین کفار را اولیای خود نگیرند در حالی که با سایر مؤمنین دوستی نمی‌ورزند، که از این قید به خوبی فهمیده می‌شود که منظور آیه این است که بفرماید اگر تو مسلمان اجتماعی و به اصطلاح نوع دوست هستی، باید حد اقل مؤمن و کافر را به اندازه هم دوست بداری، و اما اینکه کافر را دوست بداری، و زمام امور جامعه و زندگی جامعه را به او بسپاری و با مؤمنین هیچ ارتباطی و علاقه‌ای نداشته باشی، این بهترین دلیل است که تو با کفار سنخیت داری و از مؤمنین جدا و بریده‌ای و این صحیح نیست پس زنهار باید از دوستی با کفار اجتناب کنی. </p> <p>در آیات کریمه قرآن هم نهی از دوستی با کفار و یهود و نصارا مکرر آمده و لیکن موارد نهی مشتمل بر بیانی است که معنای این نهی را تفسیر می‌کند و کیفیت ولایتی را که از آن نهی فرموده تعریف می‌کند، مانند آیه مورد بحث که گفتیم مشتمل بر جمله: <span class="aya" rel="3_28" data-words="6-8">من دون المؤمنین</span> است، که جمله‌ <span class="aya" rel="3_28" data-words="1-5">لا یتخذ المؤمنون الکافرین أولیاء</span> را تفسیر می‌کند. </p> <p>و همچنین آیه شریفه: <span class="aya" rel="5_51" data-words="1-10">یا أیها الذین آمنوا لا تتخذوا الیهود و النصاری أولیاء</span><span class="footnote" rel="1" title="سوره مائده آیه ۵۱">*</span> که مشتمل است بر جمله: <span class="aya" rel="5_51" data-words="11-13">بعضهم أولیاء بعض</span>، و آیه شریفه: <span class="aya" rel="60_1" data-words="1-10">یا أیها الذین آمنوا لا تتخذوا عدوی و عدوکم أولیاء</span><span class="footnote" rel="2" title="غیر این را می‌آمرزد سوره نساء آیه ۴۸">*</span> که دنبالش آیه: <span class="aya" rel="60_8" data-words="1-9">لا ینهاکم الله عن الذین لم یقاتلوکم فی الدین...</span><span class="footnote" rel="3" title="ایشان دشمنند از آنان بر حذر باش (سوره منافقین آیه ۴)">*</span> آمده آن را تفسیر می‌کند. </p> <p>و بنا بر این آوردن این اوصاف برای تفسیر فرمان مؤمنین نباید کافران را اولیای خود بگیرند، و به مؤمنین دیگر اعتنا نکنند در حقیقت سبب حکم و علت آن را بیان نموده بفهماند دو صفت کفر و ایمان به خاطر تضاد و بینونتی است که بین آن دو هست، قهرا همان بینونت و فاصله و تضاد به دارندگان صفت کفر با صفت ایمان نیز سرایت می‌کند، در نتیجه آن دو را از نظر معارف و عقائد و اخلاق از هم جدا می‌کند، دیگر راه سلوک به سوی خدای تعالی و سایر شؤون حیاتی آن دو یکی نخواهد بود، نتیجه این جدایی هم این می‌شود که ممکن نیست بین آن دو ولایت و پیوستگی برقرار باشد، چون ولایت موجب اتحاد و امتزاج است، و این دو صفت که     <code class="page" rel="3,238"/> در این دو طایفه وجود دارد موجب تفرقه و بینونت است، و وقتی یک فرد مؤمن نسبت به کفار ولایت داشته باشد، و این ولایت قوی هم باشد، خود به خود خواص ایمانش و آثار آن فاسد گشته، و بتدریج اصل ایمانش هم تباه می‌شود. </p> <p>و به همین جهت است که در دنبال آیه مورد بحث اضافه کرد: <span class="aya" rel="3_28" data-words="9-17">و من یفعل ذلک فلیس من الله فی شیء</span> و سپس اضافه کرد <span class="aya" rel="3_28" data-words="18-22">إلا أن تتقوا منهم تقاة</span>، در جمله اول فرمود کسی که چنین کند هیچ ارتباطی با حزب خدا ندارد، و در جمله دوم، مورد تقیه را استثنا کرد، چون تقیه معنایش این است که مؤمن از ترس کافر اظهار ولایت برای او می‌کند، و حقیقت ولایت را ندارد. </p> <p><span class="phrase">کلمه <em rel="fa_3_28_7-7" data-sentence="5:397">دون</em> در جمله: <span class="aya" rel="3_28" data-words="6-8">من دون المؤمنین</span> چیزی شبیه ظرف است، که معنای  <em>نزد</em> را می‌دهد البته بویی هم از معنای <em>فرومایگی و قصور</em> در آن هست، و معنایش این است که مؤمنین به جای مردم با ایمان مردم کفر پیشه را ولی خود نگیرند، که جایگاه و موقعیت آنان نسبت به مقام و موقعیت مردم با ایمان، پست و بی‌مایه است، چون جاه و مقام مؤمنین بلندتر از مکان کفار است.</span> </p> <p>و <span class="phrase">ظاهرا اصل در معنای کلمه <em rel="fa_3_28_7-7" data-sentence="24:89">دون</em> همین باشد که خاطر نشان نموده و گفتیم: دو چیز در معنای آن هست، یکی نزدیکی، و دیگری پستی .</span> </p> <p>پس اینکه عرب می‌گوید: <em>دونک زید</em> معنایش این است که زید نزدیک تو و در درجه‌ای پست‌تر از درجه تو است، و لیکن کلمه مورد بحث در معنای کلمه <em>غیر</em> هم استعمال شده از آن جمله در قرآن کریم آمده: <span class="aya" rel="5_116" data-words="16-19">إلهین من دون الله</span><span class="footnote" rel="1" title="به غیر خدا دو اله سوره مائده آیه ۱۱۶">*</span> <span class="aya" rel="4_48" data-words="8-12">و یغفر ما دون ذلک</span><span class="footnote" rel="2" title="هر کس مرا پیروی کند او از من است سوره ابراهیم آیه ۳۶">*</span> البته در آیه دومی هم ممکن است به معنای (غیر این) باشد، و هم به معنای کوچکتر از این. </p> <p>و همچنین کلمه مورد بحث ما بعنوان اسم فعل استعمال می‌شود، مثل اینکه گفتیم: عرب می‌گوید: <em>دونک زید</em> یعنی زید را متوجه باش و از نظر دور مدار، تمامی این استعمالات از این باب است که معنای کلمه با معانی موارد استعمال انطباق دارد، نه اینکه کلمه مورد بحث چند معنا داشته باشد. </p> <p> <span class="aya" rel="3_28" data-words="9-17">و من یفعل ذلک فلیس من الله فی شیء</span> منظور از اینکه می‌فرماید: <em>هر کس چنین کند</em> این است که هر کس کفار را به     <code class="page" rel="3,239"/> جای مؤمنین اولیا بگیرد، چنین و چنان می‌شود، و اگر نام عمل را نبرد و به جای آن لفظی عام آورد، برای اشاره به این نکته بوده، که گوینده آن قدر از پذیرفتن ولایت کفار نفرت دارد که نمی‌خواهد حتی نام آن را ببرد، همانطور که خود ما از هر قبیحی، با کنایه تعبیر می‌کنیم، و باز به همین جهت است که نفرمود: و من یفعل ذلک من المؤمنین-و هر کس از مؤمنین چنین کند چون خواست ساحت مؤمنین را پاک‌تر از آن بداند، که مثل چنین عملی را به آنان نسبت دهد. </p> <p>و <span class="phrase">کلمه <em>من</em> در جمله: <em rel="fa_3_28_14-15" data-sentence="26:453">من اللَّه</em> به معنای ابتدا است، و در مثل چنین مقامی معنای گروه‌گرایی را افاده می‌کند، و به آیه چنین معنا می‌دهد: و کسی که چنین کند هیچ ارتباطی با حزب خدا ندارد ، هم چنان که در جای دیگر فرموده: <span class="aya" rel="5_56" data-words="1-14">و من یتول الله و رسوله و الذین آمنوا، فإن حزب الله هم الغالبون</span><span class="footnote" rel="1" title="و کسی که خدا و رسول و مردم با ایمان را دوست دارد پیروز است، چون تنها حزب خدا پیروز است (سوره مائده آیه ۵۶)">*</span>.</span> </p> <p>و نیز در حکایتی که از ابراهیم (ع) کرده فرموده: <span class="aya" rel="14_36" data-words="7-10">فمن تبعنی فإنه منی</span><span class="footnote" rel="2" title="طبع عذاب خدا چنین است که هر کس باید از آن بر حذر باشد (سوره اسراء آیه ۵۷)">*</span> یعنی از حزب من است، و به هر حال، پس معنای آیه (و خدا داناتر است) این است که چنین کسی در هیچ حالی و اثری برقرار در حزب خدا نیست. </p> <h3> <span class="title" rel="3_28 3_29 3_30 3_31 3_32">جمله‌ای که دلالت بر جواز و مشروعیت <em>تقیه</em> می‌کند</span> </h3> <p> <span class="aya" rel="3_28" data-words="18-22">إلا أن تتقوا منهم تقاة</span> کلمه <em>اتقاء</em> در اصل از ماده <em>وقایه از خوف</em> گرفته شده و چه بسا از باب استعمال مسبب در مورد سبب به معنای خود خوف هم استعمال شود، و شاید تقیه در مورد آیه نیز از همین قبیل باشد. </p> <p>این را هم بگوئیم که استثنای در این آیه استثنای منقطع است، یعنی استثنایی است بدون مستثنا منه، چون آنچه به نظر می‌رسد مستثنا منه باشد، در واقع مستثنا منه نیست، زیرا اظهار محبت دروغی و از ترس، محبت واقعی نیست، و همچنین اظهار سایر آثار ولایت اگر دروغی و از ترس باشد ولایت واقعی نیست، چون خوف و محبت که مربوط به قلب است، دو صفت متضادند، که دو اثر متقابل در قلب دارند، چگونه ممکن است در یک قلب متحد شوند، و در نتیجه استثنای در جمله: و هر کس چنین کند از حزب خدا نیست مگر آنکه تولیش از ترس باشد ، استثنای متصل باشد. </p> <p>     <code class="page" rel="3,240"/> و این آیه شریفه دلالتی روشن بر جواز تقیه دارد، از ائمه اهل بیت (ع) هم این استفاده روایت شده، هم چنان که آیه‌ای که در باره داستان عمار و پدرش یاسر و مادرش سمیه نازل شده این دلالت را دارد، و آیه این است که می‌فرماید: <span class="aya" rel="16_106" data-words="1-27">من کفر بالله من بعد إیمانه، إلا من أکره و قلبه مطمئن بالإیمان، و لکن من شرح بالکفر صدرا فعلیهم غضب من الله، و لهم عذاب عظیم</span><span class="footnote" rel="1" title="کسی که بعد از ایمان کافر شود، البته منظور آن کس نیست که کفرش اجباری باشد، و دلش مطمئن به ایمان باشد، لیکن منظور آن کسی است که از صمیم دل به کفر برگردد، چنین کسانی مشمول غضبی از خدایند، و عذابی عظیم دارند (سوره نحل آیه ۱۰۶)">*</span>. </p> <p>و کوتاه سخن اینکه، کتاب و سنت هر دو بر جواز تقیه بطور اجمال دلالت دارند، اعتبار عقلی هم مؤید این حکم است، چون دین جز این نمی‌خواهد و شارع دین هم جز این هدفی ندارد که حق را زنده کند و جان تازه‌ای بخشد، و بسیار می‌شود که تقیه کردن و بر حسب ظاهر طبق دلخواه دشمن و مخالفین حق عمل کردن مصلحت دین و حیات آن را چنان تامین می‌کند که ترک تقیه آن طور تامین نکند، و این قابل انکار نیست، مگر کسی بخواهد منکر واضحات شود، و ما ان شاء اللَّه در بحث روایتی که می‌آید و نیز در تفسیر آیه 106 سوره نحل در این باره باز سخنی خواهیم داشت. </p> <h3> <span class="title" rel="3_28 3_30 3_29 3_31 3_32">تهدید و تحذیر شدید به کسانی که کافران را ولی و دوست می‌گیرند</span> </h3> <p> <span class="aya" rel="3_28" data-words="23-30">و یحذرکم الله نفسه و إلی الله المصیر</span> کلمه <em>تحذیر</em> که مصدر فعل <em>یحذر</em> است مصدر باب تفعیل است، و ثلاثی مجرد آن کلمه <em>حذر</em> است، که به معنای احتراز از امری ترس‌آور است، و در آیه که می‌فرماید  خدا شما را از خودش بر حذر می‌دارد ، بر حذر داشتن از عذاب او است، هم چنان که در جای دیگر فرموده: <span class="aya" rel="17_57" data-words="16-20">إن عذاب ربک کان محذورا</span><span class="footnote" rel="2" title="تفسیر صافی، ج ۱ ط تهران، ص ۸۱۵">*</span>، و نیز پیامبر را از منافقین و از فتنه کافر بر حذر داشته، می‌فرماید: <span class="aya" rel="63_4" data-words="18-20">هم العدو فاحذرهم</span><span class="footnote" rel="3" title="اگر آنهایی که ستم کردند بدانند که هنگام مشاهده عذاب می‌فهمند قدرت همه‌اش از خدا است از ستمکاری خود پشیمان می‌شوند (سوره بقره آیه ۱۶۵)">*</span> و نیز می‌فرماید: <span class="aya" rel="5_49" data-words="12-15">و احذرهم أن یفتنوک</span><span class="footnote" rel="4" title="از ایشان بر حذر باش مبادا دچار فتنه‌ات کنند (سوره مائده آیه ۴۹)">*</span> و در آیه مورد بحث و بعد از دو آیه، مسلمانان دوستدار کفار را از خودش بر حذر ساخته، و وجه آن تنها این است که بفهماند خدای سبحان خودش مخوف و واجب الاحتراز است، و از نافرمانیش باید دوری کرد، و خلاصه بفهماند بین این مجرم و بین خدای تعالی چیز مخوفی غیر خود خدا نیست، تا از آن احتراز جوید، یا خود را از خطر او در حصن و قلعه‌ای متحصن کند. </p> <p>         <code class="page" rel="3,241"/> بلکه مخوف خود خدا است، که هیچ چیزی که مانع او شود وجود ندارد و نیز بین مجرم و خدا هیچ مایه امیدی که بتواند شری از او دفع کند وجود ندارد، نه هیچ صاحب ولایتی‌، و نه شفیعی، بنا بر این در آیه شریفه شدیدترین تهدید آمده و تکرار آن در یک مقام این تهدید شدید را زیادتر و شدیدتر می‌گرداند، و باز با تعقیب جمله مورد بحث با دو جمله دیگر یعنی جمله‌ <span class="aya" rel="3_28" data-words="27-30">و إلی الله المصیر</span> و جمله‌ <span class="aya" rel="3_30" data-words="27-30">و الله رؤف بالعباد</span> که بیانش خواهد آمد این شدت را می‌افزاید. </p> <p>با بیانی دیگر می‌توان فهمید که چرا خدای تعالی دوستدار کفار را از خودش بر حذر داشته، و آن این است که از لابلای این آیه و سایر آیاتی که از دوستی با غیر مؤمنین نهی فرموده، برمی‌آید که این قسم دوستی خارج شدن از زی بندگی است، و مستقیما ترک گفتن ولایت خدای سبحان و داخل شدن در حزب دشمنان او و شرکت در توطئه‌های آنان برای افساد امر دین او است. </p> <p>و کوتاه سخن اینکه دوستی با کفار طغیان و افساد نظام دین است، که بدترین و خطرناکترین ضرر را برای دین دارد، حتی ضررش از ضرر کفر کفار و شرک مشرکین نیز بیشتر است، زیرا آن کس که کافر و مشرک است، دشمنیش برای دین آشکار است، و به سهولت می‌توان خطرش را از حومه دین دفع نموده و از خطرش بر حذر بود، و اما مسلمانی که دعوی صداقت و دوستی با دین می‌کند، و در دل دوستدار دشمنان دین است، و قهرا این دوستی اخلاق و سنن کفر را در دلش رخنه داده، چنین کسی و چنین کسانی ندانسته حرمت دین و اهل دین را از بین می‌برند، و خود را به هلاکتی دچار می‌سازند که دیگر امید حیات و بقایی باقی نمی‌گذارد. </p> <p>و سخن کوتاه اینکه این قسم دوستی طغیان است، و امر طاغی به دست خود خدای سبحان است، این نکته را در اینجا داشته باش تا ببینیم از آیات سوره فجر چه استفاده می‌کنیم: <span class="aya" rel="89_6-14" data-words="1-41">أ لم تر کیف فعل ربک بعاد، إرم ذات العماد، التی لم یخلق مثلها فی البلاد، و ثمود الذین جابوا الصخر بالواد، و فرعون ذی الأوتاد، الذین طغوا فی البلاد، فأکثروا فیها الفساد، فصب علیهم ربک سوط عذاب، إن ربک لبالمرصاد</span><span class="footnote" rel="1" title="آیا ندیدی پروردگارت با قوم عاد ارم که صاحب کاخهای ستوندار بودند و مثل آنها در هیچ شهر ساخته نشده بود چه کرد و با ثمود که سنگ را شکافته کاخها برای خود می‌ساختند و فرعون صاحب چار میخ‌ها چه کرد، آیا ندیدی که پروردگارت با این‌ها که در بلاد طغیان کردند و در آن بلاد فساد انگیختند چه کرد؟ تازیانه عذاب را بر سر آنان فرود آورد، که پروردگارت در کمین است (سوره فجر آیه ۱۴)">*</span>. </p> <p>خوب، از این آیات استفاده کردیم که طغیان طاغی، وی را به کمین‌گاه خدا   <code class="page" rel="3,242"/> می‌کشاند، کمین‌گاهی که غیر از خدا در آن نیست، و تازیانه عذاب را بر سرش فرود می‌آورد، و کسی نیست که مانع او شود. </p> <p>از اینجا معلوم می‌شود تهدید به تحذیر از خود خدا در جمله: <span class="aya" rel="3_28" data-words="23-26">و یحذرکم الله نفسه</span> برای آن است که دوستی با کفار، از مصادیق طغیان بر خدا به ابطال دین او و افساد شرعیت او است. </p> <p>دلیل بر گفتار ما آیه زیر است، که می‌فرماید: <span class="aya" rel="11_112-113" data-words="1-33">فاستقم کما أمرت و من تاب معک و لا تطغوا إنه بما تعملون بصیر، و لا ترکنوا إلی الذین ظلموا، فتمسکم النار، و ما لکم من دون الله من أولیاء، ثم لا تنصرون</span><span class="footnote" rel="1" title="پس همانطور که تو و توبه‌کارانی که با تواند مامور شده‌اید، استقامت به خرج دهید، و طغیان مکنید که او بدانچه می‌کنید بینا است، و به کسانی که ستم کردند رکون و دلبستگی نداشته باشید و گرنه آتش شما را می‌گیرد، در حالی که بغیر خدا هیچ ولی‌ای از آن اولیای خیالی به کارتان نیاید، و دیگر یاری نشوید (سوره هود آیه ۱۱۳)">*</span> و این همان آیه‌ای است که (بطوری که در حدیث<span class="footnote" rel="2" title="سوره هود آیه ۴۳">*</span> آمده) رسول خدا (ص) فرمود این آیه مرا پیر کرد، و دلالتش بر نظر ما از این باب است که این دو آیه-بطوری که بر هیچ متدبری پوشیده نیست، -ظهور در این دارند که اعتماد به کفار ستمگر، طغیان است طغیانی که دنبالش فرا رسیدن آتش حتمی است، آنهم فرا رسیدنی که ناصر و دادرسی با آن نیست، و این همان انتقام الهی است، که به بیان گذشته ما عاصم و بازدارنده‌ای از آن نیست. </p> <p>از اینجا این نکته هم روشن می‌شود که جمله: <span class="aya" rel="3_28" data-words="23-26">و یحذرکم الله نفسه</span> دلالت دارد بر اینکه تهدید در آن به عذابی حتمی است، چون از خود خدا تحذیر کرده، و تحذیر از خود خدا دلالت دارد که دیگر حایلی بین او و عذاب وجود ندارد و کسی نمی‌تواند خدا را با اینکه تهدید به عذاب کرده از عذابش جلوگیر شود، پس نتیجه قطعی می‌دهد که عذاب نامبرده واقع شدنی است، هم چنان که دو آیه سوره هود نیز این معنا را می‌فهماند. </p> <p>و اینکه فرمود: <span class="aya" rel="3_28" data-words="27-30">و إلی الله المصیر</span> دلالت دارد بر اینکه شما از این عذاب راه گریزی ندارید، و خدا هم از آن صرفنظر نمی‌کند، و این خود تهدید در جمله قبلی را تاکید می‌نماید. </p> <p>و این آیات یعنی آیه: <span class="aya" rel="3_28" data-words="1-5">لا یتخذ المؤمنون الکافرین أولیاء</span> و آیات بعدش از خبرهای غیبی قرآن کریم است، که توضیح آن ان شاء اللَّه در سوره مائده می‌آید. </p> <p><code class="aya" rel="3_29"/> <span class="aya" rel="3_29" data-words="1-10">قل إن تخفوا ما فی صدورکم أو تبدوه، یعلمه الله...</span> بگو اگر آنچه در دل دارید چه نهان کنید و چه اظهار نمائید خدا آن را می‌داند، این آیه  . </p> <p>   <code class="page" rel="3,243"/> نظیر آیه: <span class="aya" rel="2_284" data-words="9-19">و إن تبدوا ما فی أنفسکم أو تخفوه، یحاسبکم به الله</span><span class="footnote" rel="1" title="سوره بقره آیه ۲۸۴">*</span> است با این تفاوت که در آیه مورد بحث ابتدا نهان داشتن را و سپس اظهار کردن را آورده، و در آیه سوره بقره بعکس ذکر فرموده، و این بطوری که گفته‌اند بدان جهت است که آیه مورد بحث فرموده چه آن کنید و چه این کنید خدا آن را می‌داند و در آیه سوره بقره فرموده: خدا آن را حساب می‌کند ، و مناسب‌تر به حال دانستن این است که متعلق به مخفی شود، و مناسب‌تر به حال حساب کردن این است که متعلق به ظاهر و آشکار گردد. </p> <p>در آیه شریفه رسول گرامی خود را مامور نموده این حقیقت را ابلاغ کند که آنچه در نفس دارند چه پنهانش کنند و چه اظهارش بدارند، خدا آن را می‌داند و خودش آن را بیان نکرده، با اینکه در آیات سابق حقایق را خود خدا بیان می‌کرد و این تغییر سیاق جز برای این نبوده که بفهماند خدا بزرگتر از آن است که خودش با افرادی که می‌داند در آینده با او مخالفت می‌کنند، هم کلام شود، هم چنان که نظیر این تغییر سیاق را در جمله‌ <span class="aya" rel="3_28" data-words="9-12">و من یفعل ذلک...</span> دیدیم. </p> <p>و در جمله: <span class="aya" rel="3_29" data-words="11-25">و یعلم ما فی السماوات و ما فی الأرض، و الله علی کل شیء قدیر</span> مشابهتی با آیه سوره بقره هست، که در سابق در باره این مشابهت سخن رفت. </p> <p><code class="aya" rel="3_30"/> <span class="aya" rel="3_30" data-words="1-14">یوم تجد کل نفس ما عملت من خیر محضرا، و ما عملت من سوء</span> از اتصال سیاق کلام برمی‌آید که این آیه تتمه گفتار در آیه قبلی باشد، که در آن رسول خدا (ص) را مامور به ابلاغ کرده بود، و ظرف (یوم) متعلق به مطلبی تقدیری است، و تقدیر کلام اذکر یوم تجد... است، یعنی بیاد آر روزی را که چنین و چنان می‌شود، و یا متعلق به جمله: <span class="aya" rel="3_29" data-words="9-12">یعلمه الله و یعلم...</span> است، خواهی گفت در این صورت معنای آیه این می‌شود که خدا در آن روز علم پیدا می‌کند، و حال آنکه خدا همیشه عالم است، جواب می‌گوئیم این عیبی ندارد، برای اینکه کلمه <em>روزی که</em> ظرف است برای علم خدا بدانچه که ما از احوال قیامت مشاهده می‌کنیم، نه به اصل روز قیامت، و به عبارتی دیگر کلمه روز ظرف است برای علم خدا بالنسبه به ظهور امر برای ما، نه بالنسبه به تحقق آن از ناحیه خدا هم چنان که آیه زیر که می‌فرماید خدا در قیامت مالک و قادر است منافات ندارد با اینکه در دنیا هم مالک و قادر باشد، چون گفتیم منظور ظهور ملک و قدرت خدا در قیامت است و آیه چنین است: <span class="aya" rel="40_16" data-words="1-15">یوم هم بارزون لا یخفی علی الله منهم شیء لمن الملک الیوم لله الواحد القهار</span>   <code class="page" rel="3,244"/><span class="footnote" rel="1" title="روزی که همه آنان برای خدا آشکار می‌شود، و دیگر از ایشان چیزی بر خدا پوشیده نمی‌ماند، ملک امروز از آن کیست؟ از آن خدای واحد قهار است (سوره مؤمن آیه ۱۶)">*</span>. </p> <p>و نیز فرموده: <span class="aya" rel="11_43" data-words="9-14">لا عاصم الیوم من أمر الله</span><span class="footnote" rel="2" title="ما برایش شیطانی درست می‌کنیم، که همواره قرین او باشد تا روزی که نزد ما آید بگوید:  ای کاش بین من و بین تو بقدر طول مشرق و مغرب فاصله بود که چه بد قرینی هستی  (سوره زخرف آیه ۳۸)">*</span> یعنی امروز کسی نیست که شما را از خشم خدا نگهدارد. </p> <p>و باز می‌فرماید: <span class="aya" rel="2_165" data-words="19-30">و لو یری الذین ظلموا إذ یرون العذاب أن القوة لله جمیعا</span><span class="footnote" rel="3" title="سوره انعام آیه ۱۵۳">*</span>. </p> <p>و نیز می‌فرماید: <span class="aya" rel="82_19" data-words="7-10">و الأمر یومئذ لله</span><span class="footnote" rel="4" title="امروز امر تنها برای خداست سوره انفطار آیه ۱۹">*</span> با اینکه همه می‌دانیم که ملک و قدرت و قوت و امر تنها در قیامت از آن خدا نیست در دنیا نیز حقیقت ملک و قدرت و امر از آن او است، و اگر در این آیات مختص روز قیامت شده، بدین جهت بوده که این حقایق در قیامت برای ما روشن می‌شود، بطوری که دیگر شکی برایمان نمی‌ماند،  (بخلاف دنیا که ملکیت‌های موهوم نمی‌گذارد آن طور که باید متوجه مالکیت خدا شویم) پس روشن شد که اگر ظرف (یوم) را متعلق بجمله‌ <span class="aya" rel="3_29" data-words="9-10">یعلمه الله</span> بدانیم مستلزم این نیست که خدا را تنها در قیامت، عالم به سرائر و باطن خوب یابد مردم بدانید. </p> <p><span class="phrase">علاوه بر اینکه کلمه <em rel="fa_3_30_9-9" data-sentence="20:429">محضرا</em> هم بر این معنا دلالت دارد، زیرا می‌توانست بفرماید:  <em rel="fa_3_30_9-9" data-sentence="128:362">حاضرا</em> ، ولی احضار که به معنای حاضر ساختن موجود غایب از انظار است، بما می‌فهماند اعمال نزد خدا محفوظ بوده و خدا در دنیا هم عالم بدان بوده و آن را محفوظ داشته، روز قیامت برای صاحبانش اظهار می‌دارد، هم چنان که در جای دیگر فرمود: <span class="aya" rel="34_21" data-words="18-23">و ربک علی کل شیء حفیظ</span><span class="footnote" rel="5" title="سوره سبأ آیه ۲۱">*</span>.</span> </p> <p>و نیز فرموده: <span class="aya" rel="50_4" data-words="7-10">و عندنا کتاب حفیظ</span><span class="footnote" rel="6" title="نزد ماست کتابی که حافظ اعمال است (سوره ق آیه ۴)">*</span>. </p> <p>و <span class="phrase">کلمه <em rel="fa_3_30_2-2" data-sentence="5:353">تجد</em> از ماده و جدان است، که ضد فقدان را معنا می‌دهد، و کلمه <em>من</em> در جمله: <em rel="fa_3_30_7-8" data-sentence="134:261">من خیر</em> و جمله <em rel="fa_3_30_13-14" data-sentence="199:238">من سوء</em> بیانیه است، و بطوری که از ظاهر سیاق برمی‌آید جمله: <span class="aya" rel="3_30" data-words="11-14">ما عملت من سوء...</span> عطف است بر جمله: <span class="aya" rel="3_30" data-words="5-8">ما عملت من خیر</span> و این آیه از آیاتی است که  .</span> </p> <p>           <code class="page" rel="3,245"/> بر تجسم اعمال دلالت می‌کند، که بحث در باره آن در سوره بقره گذشت. </p> <p> <span class="aya" rel="3_30" data-words="15-22">تود لو أن بینها و بینه أمدا بعیدا</span> ظاهرا این جمله خبری است از مبتدایی که حذف شده، و آن مبتدا ضمیری است که به کلمه <em>نفس</em> برمی‌گردد، و کلمه: <em>لو</em> برای تمنی است، که در قرآن در موارد بسیاری قبل از حرف <em>ان</em> بفتحه همزه استعمال شده، پس اینکه بعضی گفته‌اند چنین استعمالی جایز نیست، و باید مواردی که در قرآن آمده به نحوی تاویل کرد حرف صحیحی نیست. </p> <p>و <span class="phrase">کلمه <em rel="fa_3_30_21-21" data-sentence="5:35">أمد</em> معنای فاصله زمانی را افاده می‌کند.</span> <span class="phrase">راغب<span class="footnote" rel="1" title="مفردات راغب ص ۲۴ ماده امد ط تهران">*</span> در مفردات خود گفته کلمه <em rel="fa_3_30_21-21" data-sentence="110:44">أمد</em> و کلمه <em>ابد</em> معنایی نزدیک بهم دارند.</span> با این فرق که کلمه <em>ابد</em> عبارت است از مدت زمانی که حدی معین ندارد، و به همین جهت به هیچ قیدی مقید نمی‌شود، و گفته نمی‌شود: ابد توقف فلانی در این شهر ، و اما أمد، مدتی است که حد برمی‌دارد، و لیکن در صورتی که مطلق ذکر شود حدش برای ما مجهول است، گاهی هم بطور انحصار و مقید می‌آید، مثل اینکه بگویی: أمد توقف زید در این شهر یعنی زمان توقف او. و <span class="phrase">فرق بین دو کلمه <em>زمان</em> و <em rel="fa_3_30_21-21" data-sentence="32:195">أمد</em> اینست که أمد همواره به اعتبار هدف و غایت استعمال می‌شود، ولی زمان هم در مبدأ به کار می‌رود و هم در غایت و نهایت، و لذا بعضی گفته‌اند دو کلمه <em rel="fa_3_30_21-21" data-sentence="229:41">أمد</em> و <em>مدی</em> معنایی نزدیک به هم دارند.</span> </p> <p>جمله‌ <span class="aya" rel="3_30" data-words="15-22">تود لو أن بینها و بینه أمدا بعیدا</span> دلالت دارد بر اینکه حاضر شدن عمل زشت باعث ناراحتی نفس می‌شود، هم چنان که از راه مقابله فهمیده می‌شود که عمل خیر باعث مسرت نفس می‌گردد، و اگر فرمود صاحب عمل زشت دوست می‌دارد که: ای کاش بین او و آن عمل، فاصله‌ای زمانی می‌بود، و نفرمود دوست می‌دارد که کاش اصلا آن عمل را نکرده بود، برای این است که عمل خود را حاضر می‌بیند و می‌بیند که خدای تعالی عملش را حفظ کرده، دیگر هیچ آرزویی نمی‌تواند داشته باشد، بجز اینکه بگوید ای کاش در چنین موقعیتی که سخت‌ترین احوال است بین من و این عمل زشت فاصله زیادی بود، و اینطور نزدم حاضر نمی‌شد، هم چنان که به همنشین بد خود نظیر این سخن را می‌گوید و خدای تعالی آن را چنین حکایت می‌کند، <span class="aya" rel="43_36" data-words="7-12">نقیض له شیطانا فهو له قرین</span> تا آنجا که می‌فرماید: <span class="aya" rel="43_38" data-words="1-13">حتی إذا جاءنا قال یا لیت بینی و بینک بعد المشرقین فبئس القرین</span><span class="footnote" rel="2" title="آگاه باش که دین خالص از خدا است سوره زمر آیه ۳">*</span>. </p> <p>     <code class="page" rel="3,246"/> <span class="aya" rel="3_30" data-words="23-30">و یحذرکم الله نفسه، و الله رؤف بالعباد</span> در اینجا دو باره تحذیر را ذکر نموده و این أهمیت مطلب را می‌رساند و بر کسی پوشیده نیست که تهدید را به نهایت درجه می‌رساند ممکن هم هست تحذیر دوم ناظر به عواقب معصیت در آخرت باشد، هم چنان که مورد نظر این آیه هم همین است، و تحذیر اول ناظر به وبال و آثار سوء دنیایی و یا اعم از دنیایی و آخرتی باشد. </p> <p>و <span class="phrase">اما اینکه فرمود: <span class="aya" rel="3_30" data-words="27-30">و الله رؤف بالعباد</span> در عین اینکه از رأفت و مهر خدای تعالی نسبت به بندگانش حکایت می‌کند، و مخصوصا ذکر کلمه <em rel="fa_3_30_30-30" data-sentence="177:463">عباد</em> که یادآور بندگی و رقیت است و حاکی دیگری از این رأفت است، در عین حال دلیل دیگری بر تشدید آن تهدید نیز می‌باشد برای اینکه امثال این تعبیرها در مورد تهدید و تحذیر می‌فهماند که تهدید کننده و گوینده آن، خیرخواه و رؤوف به شنونده است و جز خیر و صلاح او را نمی‌خواهد، هم چنان که خود ما به کسی که نسبت به او رؤوف هستیم می‌گوئیم: زنهار، مبادا در فلان کار سر به سر من بگذاری، چون سوگند خورده‌ام هر کس متعرض من شود مسامحه درباره‌اش روا ندارم، جلوتر خبرت کردم چون دوستت دارم.</span> </p> <p>در نتیجه برگشت معنا به این می‌شود (و خدا داناتر است) که مثلا فرموده باشد خدای تعالی به خاطر رأفت نسبت به بندگان خودش آنان را قبل از اینکه متعرض امثال این نافرمانیها شوند، و به وبال آن گرفتار آیند، و بالی که حتمی و غیر قابل تخلف است یعنی نه شفاعتی دفعش می‌کند و نه هیچ دافعی دیگر، هشدار می‌دهد. </p> <p><code class="aya" rel="3_31"/> <span class="aya" rel="3_31" data-words="1-8">قل إن کنتم تحبون الله فاتبعونی یحببکم الله</span> </p><h3> <span class="title" rel="3_31">سخنی در باره <em>حب</em> و <em>دوست داشتن خدا</em> در ذیل جمله: <span class="aya" rel="3_31" data-words="2-5">إن کنتم تحبون الله...</span> </span> </h3> <p>  در تفسیر آیه: <span class="aya" rel="2_165" data-words="13-18">و الذین آمنوا أشد حبا لله...</span><span class="footnote" rel="1" title="سوره بقره آیه ۱۶۵">*</span>، گفتاری پیرامون مساله <em>حب</em>  داشتیم و گفتیم که حب نسبت به خدای تعالی معنای حقیقی و واقعی کلمه است، همانطور که به غیر خدای تعالی تعلق می‌گیرد. </p> <p>در اینجا این بحث را اضافه می‌کنیم که: خدای سبحان به طوری که کلام مجیدش با بانگ رسا اعلام می‌دارد و جای تردید باقی نمی‌گذارد، بنده خود را به سوی ایمان و پرستش خالصانه خود، و اجتناب از شرک دعوت می‌کند، از آن جمله می‌فرماید: <span class="aya" rel="39_3" data-words="1-4">ألا لله الدین الخالص</span><span class="footnote" rel="2" title="سوره آل عمران آیه ۲۰">*</span>. </p> <p>     <code class="page" rel="3,247"/> و نیز می‌فرماید: <span class="aya" rel="98_5" data-words="1-9">و ما أمروا إلا لیعبدوا الله مخلصین له الدین</span><span class="footnote" rel="1" title="و مامور نشده‌اند مگر به اینکه خدا را پرستش نموده دین را خالص از آن او بدانند  (سوره مؤمن آیه ۱۴)">*</span> و آیاتی دیگر از این قبیل. </p> <p>در این هم شکی نیست که اخلاص در دین وقتی به معنای واقعی کلمه، محقق می‌شود که شخص عابد همانطور که هیچ چیزی را اراده نمی‌کند مگر با حب قلبی و علاقه درونی، در عبادتش هم چیزی به جز خود خدا نخواهد، تنها معبود و مطلوبش خدا باشد، نه صنم، و نه هیچ شریک دیگر، و نه هیچ هدفی دنیوی، بلکه و حتی هیچ هدف اخروی، یعنی رسیدن به بهشت و خلاصی از آتش و امثال اینها، پس خالص داشتن دین برای خدا به همین است که در عبادتش محبتی بغیر خدا نداشته باشد. </p> <p>حال ببینیم حب چیست؟ و چه آثاری دارد؟ حب در حقیقت تنها وسیله‌ای است برای اینکه میان هر طالبی با مطلوبش رابطه برقرار کند و هر مریدی را به مرادش برساند، و حب اگر مرید را به مراد و طالب را به مطلوب و محب را به محبوب می‌رساند، برای این است که نقص محب را به وسیله محبوب برطرف سازد تا آنچه را ندارد دارا شود، و کمبودش تمام و کامل گردد. </p> <p>پس برای محب هیچ بشارتی بزرگتر از این نیست که به او بفهمانند محبوبش دوستش دارد، اینجا است که دو حب با هم تلاقی می‌کنند و از دو سو غنج و دلال رد و بدل می‌شود. </p> <p>پس انسان اگر غذا را دوست دارد و به سوی آن کشیده می‌شود و در صدد تهیه کردنش بر می‌آید، برای این است که به وسیله آن نقصی را که (همان گرسنگی باشد) در خود احساس می‌کند برطرف نماید، و یا اگر عمل زناشویی را دوست می‌دارد و در صدد رسیدن به آن بر می‌آید برای این است که نقصی را که در خود سراغ دارد (که همان شهوت است) از خود برطرف نماید. </p> <p>و همچنین دلش برای دیدن دوستش پر می‌زند و این علاقه باعث می‌شود که بپا خیزد و در صدد دیدار با او برآید. و به وسیله انس با او، تنگی حوصله خود را جبران کند. و به همین منوال اگر عبد مولای خود را دوست می‌دارد و یا خادم به مخدوم خود علاقه می‌ورزد برای این است که خود را اسیر و گرفتار حق او می‌داند، عبد، خود را اسیر حقوق مولا، و خادم، خود را رهین احسان مخدوم می‌داند و می‌خواهد سنگینی این حق را از دوش خود بیفکند. </p> <p>   <code class="page" rel="3,248"/> و اگر شما خوانندگان عزیز سایر موارد علاقه و محبت را یک یک در نظر بگیرید و یا داستانهای عشاق تاریخ را بخوانید بدون شک می‌بینید که با همه اختلافی که در آنان هست، در این مطلب شریک‌اند، که می‌خواهند با وصل به محبوب، خلای را از خود پر کنند. </p> <p>پس بنده مخلص که اخلاص خود را با محبت به خدا اظهار می‌دارد، هیچ هدفی جز این ندارد که خدا هم او را دوست بدارد، همانطور که او خدا را دوست می‌دارد و خدا برای او باشد همانطور که او برای خدا است، این است حقیقت امر. </p> <p>چیزی که هست خدای سبحان در کلام مجیدش هر حبی را حب نمی‌شمارد چون حب  (که حقیقتش علقه و رابطه‌ای است میان دو چیز)، وقتی حب واقعی است که با ناموس حب حاکم در عالم وجود، هماهنگ باشد، چون دوست داشتن هر چیز مستلزم دوست داشتن همه متعلقات آنست و باعث می‌شود که انسان در برابر هر چیزی که در جانب محبوب است تسلیم باشد. </p> <p>در مورد دوستی خدا هم همین طور است. خدای سبحان که خدای واحد است و هر موجودی در تمامی شؤون وجودیش به او متکی است، و همه تلاشش در یافتن وسیله‌ای به سوی او است، خدایی که تمامی خرد و کلان عالم به سوی او باز می‌گردد، باید دوستی و اخلاص با او توأم با قبول دین او باشد که همان دین توحید و طریقه اسلام است. </p> <h3> <span class="title" rel="3_31 3_28 3_29 3_30 3_32">لازمه دوست داشتن خدا، قبول دین او و اطاعت و تسلیم در برابر اوست</span> </h3> <p> کسی که خدا را دوست می‌دارد باید به قدر طاقت و کشش ادراک و شعورش از دین او پیروی کند و دین نزد خدا اسلام است و اسلام همان دینی است که سفرای خدا مردم را به سوی آن می‌خوانند و انبیایش و رسولانش به سوی آن دعوت می‌کنند و مخصوصا آخرین ادیان الهی یعنی دین اسلام که در آن اخلاصی هست که ما فوق آن تصور ندارد، دین فطری است که خاتم همه شرایع و طرق نبوت است، و با رحلت خاتم الانبیاء ( ص) مساله نبوت ختم گردید و این نکته‌ای که ما تذکر دادیم مطلبی است که هیچ متدبر در قرآن، در آن مطلب تردید نمی‌کند. </p> <p>و چگونه ممکن است تردید کند، با اینکه رسول خدا (ص) طریقه و راهی را که پیموده، راه توحید و طریقه اخلاص معرفی نموده است، چون پروردگارش او را دستور داده که راه خود را چنین معرفی کند و فرموده: <span class="aya" rel="12_108" data-words="1-20">قل هذه سبیلی أدعوا إلی الله علی بصیرة، أنا و من اتبعنی، و سبحان الله و ما أنا من المشرکین</span><span class="footnote" rel="1" title="(ای رسول ما) بگو طریقه و روش من و پیروانم این است که خلق را با بصیرت و بینایی به خدا دعوت کنم، خداوند منزه است و من از مشرکین نیستم  (سوره یوسف آیه ۱۰۸)">*</span> که در این آیه سبیل خود را   <code class="page" rel="3,249"/> عبارت دانسته از دعوت به سوی خدا با بصیرت، و پرستش خالصانه و بدون شرک پس سبیل پیامبر اسلام دعوت و اخلاص و پیروی او در این دعوت و اخلاص است. </p> <p>پس دعوت و اخلاص بالاصاله صفت خود آن جناب و به تبع صفت پیروان او است. </p> <p>آن گاه در آیه: <span class="aya" rel="45_18" data-words="1-7">ثم جعلناک علی شریعة من الأمر فاتبعها</span><span class="footnote" rel="1" title="سوره جاثیه آیه ۱۸">*</span> می‌فرماید: شریعتی را که تشریع کرده تبلور دهنده این سبیل، یعنی سبیل دعوت و اخلاص است. </p> <p>و نیز در آیه: <span class="aya" rel="3_20" data-words="1-9">فإن حاجوک فقل أسلمت وجهی لله و من اتبعن</span><span class="footnote" rel="2" title="که اگر مرا پیروی کنید خدا نخست شما را دوست می‌دارد، و در نتیجه گناهانتان را می‌آمرزد">*</span> آن سبیل را برای بار دوم روش تسلیم خدا شدن خوانده: و در آیه شریفه: <span class="aya" rel="6_153" data-words="1-6">و أن هذا صراطی مستقیما فاتبعوه</span><span class="footnote" rel="3" title="کافی ج ۲ ص ۲۲۰ ح ۱۸">*</span> روش اسلام را به خودش نسبت داده، و آن را صراط مستقیم خود خوانده است. </p> <p>پس با این بیان و این آیات روشن گردید که اسلام یعنی شریعتی که برای پیامبر اسلام تشریع شده،  (و عبارت است از مجموع معارف اصولی و اخلاقی و عملی و سیره آن جناب در زندگی)، همان سبیل اخلاص است، اخلاص برای خدای سبحان که زیر بنایش حب است پس اسلام دین اخلاص و دین حب است. </p> <p>و از بیانات طولانی گذشته معنای آیه مورد بحث ما روشن می‌گردد، و معلوم می‌شود آیه: <span class="aya" rel="3_31" data-words="1-8">قل إن کنتم تحبون الله فاتبعونی یحببکم الله</span>، چه معنایی دارد، پس مراد از آیه و خدا داناتر است این شد که اگر می‌خواهید در عبادت خود خالص شوید و عبادت شما بر اساس حب حقیقی باشد، این شریعت را که زیر بنایش حب است و تبلور دهنده اخلاص و اسلام می‌باشد و صراط مستقیم خدا است و سالک خود را با نزدیک‌ترین راه به خدا می‌رساند، پیروی کنید، که اگر مرا در سبیل و طریقه‌ام که چنین وضعی دارد پیروی کنید، خدای تعالی شما را دوست می‌دارد و همین بزرگترین بشارت برای محب است، در اینجا است که آنچه را می‌خواهید می‌یابید، و همین است آن هدف واقعی و جدی که هر محبی در محبتش به دنبال آن است، این آن مطلبی است که آیه شریفه با اطلاقش آن را افاده می‌کند. </p> <p>و اما اگر از اطلاقش صرفنظر نموده و وقوعش را بعد از آیاتی در نظر بگیریم که از دوستی با کفار نهی می‌کرد و بخواهیم ارتباطش را با آن آیات حفظ کنیم، و در نظر بگیریم که در معنای ولایت دوستی بین ولی و متولی برقرار است، نتیجه می‌گیریم که آیه شریفه می‌خواهد       <code class="page" rel="3,250"/> بشر را از همین راه ولایت به پیروی رسول خدا (ص) دعوت کند، البته در صورتی که در دعوی ولایت خدا صادق بوده و به راستی از حزب خدا باشند، می‌فرماید ولایت خدا با پیروی کفار و تابع هوا و هوس‌های آنان شدن، نمی‌سازد، ولایت هم که جز با پیروی معنا ندارد، پس اگر واقعا دوستدار خدایند، باید پیامبر او را پیروی کنند نه مال و جاه و مطامع و لذاتی را که نزد کفار است، در آیه زیر که فرموده: <span class="aya" rel="45_18-19" data-words="1-31">ثم جعلناک علی شریعة من الأمر، فاتبعها و لا تتبع أهواء الذین لا یعلمون، إنهم لن یغنوا عنک من الله شیئا، و إن الظالمین بعضهم أولیاء بعض، و الله ولی المتقین</span><span class="footnote" rel="1" title="سپس ما تو را بر طریقه‌ای از دین قرار دادیم، پس همان را پیروی کن، و هیچگاه پیرو هوای نفس مردم (مشرک) نادان نباش که آنان ذره‌ای تو را از خداوند بی‌نیاز نمی‌کنند، و بدرستی که بعضی از ستمکاران دوست و مددکار یکدیگرند و خدا سرپرست مردم با تقوا است (سوره جاثیه آیه ۱۹)">*</span>. </p> <p>توجه می‌کنید که چگونه در آیه دوم از معنای اتباع به معنای ولایت منتقل می‌شود. </p> <p>پس بر کسی که مدعی ولایت خدا و دوستی او است واجب است که از رسول او پیروی کند تا این پیرویش به ولایت خدا و به حب او منتهی شود. </p> <p>و اگر در آیه مورد بحث به جای ولایت خدا حب خدا را آورده، جهتش این است که اساس، و زیربنای ولایت <em>حب</em> است و اگر تنها به ذکر حب خدا اکتفاء نمود و سخنی از حب رسول و سایر دوستان خدا نکرد، برای این بود که در حقیقت ولایت و دوستی با رسول خدا و مؤمنین، به دوستی خدا برگشت می‌کند. </p> <h3> <span class="title" rel="3_31 3_28 3_29 3_30 3_32">مغفرت الهی و در نتیجه، افاضه رحمت الهی، اثر نزدیکی خدا به بنده است</span> </h3> <p> <span class="aya" rel="3_31" data-words="9-16">و یغفر لکم ذنوبکم و الله غفور رحیم</span> رحمت واسعه الهیه و فیوضات صوری و معنوی غیر متناهی که نزد خدا است، موقوف بر شخص و یا صنفی معین از بندگانش نیست، و هیچ استثنایی نمی‌تواند حکم افاضه علی الاطلاق خدا را مقید کند و هیچ چیزی نمی‌تواند او را ملزم بر امساک و خودداری از افاضه نماید، مگر اینکه طرف افاضه استعداد افاضه او را نداشته باشد و یا خودش مانعی را به سوء اختیار خود پدید آورد، و در نتیجه از فیض او محروم شود. </p> <p>و آن مانعی که می‌تواند از فیض الهی جلوگیری کند گناهان است که نمی‌گذارد بنده او از کرامت قرب به او و لوازم قرب (بهشت و آنچه در آن است) برخوردار گردد، و ازاله اثر گناه از قلب، و آمرزش و بخشیدن آن تنها کلیدی است که در سعادت را باز می‌کند، و آدمی را   <code class="page" rel="3,251"/> به دار کرامت وارد می‌سازد، و بدین جهت است که دنبال جمله‌ <span class="aya" rel="3_31" data-words="7-8">یحببکم الله</span> فرمود: <span class="aya" rel="3_31" data-words="9-12">و یغفر لکم ذنوبکم</span>، چون کلمه حب همانطور که در سابق گذشت محب را به سوی محبوب جذب می‌کند،  (و نیز محبوب را به سوی محب می‌کشاند). </p> <p>پس همانطور که حب بنده باعث قرب او به خدا گشته و او را خالص برای خدا می‌سازد و بندگیش را منحصر در خدا می‌کند، محبت خدا به او نیز باعث نزدیکی خدا به او می‌گردد و در نتیجه حجابهای بعد و ابرهای غیبت را از بین می‌برد، و حجاب و ابری به جز گناه نیست. </p> <p>پس نزدیکی خدا به بنده، گناهان او را از بین می‌برد و می‌آمرزد و اما کرامت‌های بعد از مغفرت، دیگر هیچ بهانه نمی‌خواهد، بلکه افاضه وجود الهی کافی در آنست که بیانش در سابق گذشت. </p> <p>دقت در آیه شریفه‌ <span class="aya" rel="83_14-15" data-words="1-14">کلا بل ران علی قلوبهم ما کانوا یکسبون، کلا إنهم عن ربهم یومئذ لمحجوبون</span><span class="footnote" rel="1" title="نه همه این بهانه‌تراشیها در تکذیب آیات ما غیر منطقی است، علت واقعی آن این است که اعمال زشتشان در دلهاشان اثر نهاده، و آنان را از پروردگارشان محجوب ساخته (سوره مطففین آیه ۱۵)">*</span> و نیز دقت در آیه: <span class="aya" rel="3_31" data-words="7-12">یحببکم الله و یغفر لکم ذنوبکم</span><span class="footnote" rel="2" title="سوره نساء آیه ۵۹">*</span> در تایید بیان ما کافی است. </p> <p><code class="aya" rel="3_32"/> <span class="aya" rel="3_32" data-words="1-5">قل أطیعوا الله و الرسول</span> در حالی که آیه قبلی مردم را دعوت می‌کرد به‌ پیروی از رسول و پیروی که معنای لغویش دنبال روی است وقتی فرض دارد که متبوع در حال رفتن به راهی باشد و تابع دنبال او، آن راه را برود و راهی که رسول خدا می‌رود صراط مستقیم است که صراط خداست و شریعتی است که او برای پیغمبرش تشریع کرده و اطاعت آن جناب را در پیمودن آن راه بر مردم واجب ساخته، با این حال برای بار دوم در این آیه نیز معنای پیروی رسول را در قالب عبارت: <em>اطاعت او کنید</em> تکرار فرمود تا اشاره کرده باشد به اینکه سبیل اخلاص که همان راه رسول است عینا همان مجموع اوامر و نواهی و دعوت و ارشاد او است. </p> <p>پس پیروی از رسول و پیمودن راه او، اطاعت خدا و رسول او است در شریعتی که تشریع شده، و شاید اینکه نام خدا را با رسول ذکر کرد برای اشاره به این باشد که هر دو اطاعت یکی است، و ذکر رسول با نام خدای سبحان برای این بود که سخن در پیروی آن جناب بود. </p> <p>     <code class="page" rel="3,252"/> از اینجا روشن می‌شود اینکه بعضی از مفسرین گفته‌اند: معنای آیه: اطیعوا اللَّه فی کتابه و الرسول فی سنته<span class="footnote" rel="1" title="خدا را در پیروی از کتابش و رسول را در پیروی از سنتش، اطاعت کنید">*</span> سخن درستی نیست. </p> <p>برای اینکه گفتیم از مقام آیه استفاده می‌شود که گویی جمله: <span class="aya" rel="3_32" data-words="2-5">أطیعوا الله و الرسول...</span> بیانگر آیه‌ <span class="aya" rel="3_31" data-words="1-6">قل إن کنتم تحبون الله فاتبعونی...</span> است. </p> <p>چرا که آیه شریفه اشعار دارد بر اینکه اطاعت خدا و اطاعت رسول یک اطاعت است، و به همین جهت امر به اطاعت در آیه تکرار نشد، و اگر مورد اطاعت خدا غیر مورد اطاعت رسول بود، مناسب بود که بفرماید: اطیعوا اللَّه و اطیعوا الرسول همانطور که در آیه شریفه: <span class="aya" rel="4_59" data-words="5-13">أطیعوا الله و أطیعوا الرسول و أولی الأمر منکم</span><span class="footnote" rel="2" title="تفسیر عیاشی ج ۱ ص ۱۶۶ ح ۲۴">*</span> بخاطر اقتضاء مقام، کلمه <em>اطیعوا</em> تکرار شده است. </p> <p>این را هم بگوئیم و بگذریم، که سخن در آیه شریفه، از حیث اطلاقش و منطبق بودن اطلاقش بر مورد، نظیر همان مطلبی است که در آیه قبلی بیان شد. </p> <p> <span class="aya" rel="3_32" data-words="6-12">فإن تولوا فإن الله لا یحب الکافرین</span> در این آیه شریفه دلالتی هست بر اینکه هر کس از دستور <span class="aya" rel="3_32" data-words="2-5">أطیعوا الله و الرسول</span> سرپیچی کند کافر است، هم چنان که سایر آیاتی هم که از دوستی کفار نهی می‌کند بر این معنا دلالت دارد و نیز در این آیه شریفه اشعاری است به اینکه این آیه چیزی شبیه به بیان، برای آیه قبلش می‌باشد، چون آیه قبلی اثبات دوستی خدا برای مؤمنین می‌کرد که تسلیم فرمان اتباع بودند، و این آیه نیز پس از دستور به اطاعت خدا و رسول می‌فرماید: خدا کافرین به امر اتباع را دوست نمی‌دارد ، پس آیه دوم بیانگر آیه اول است.  (دقت بفرمائید) از سخنانی که پیرامون این آیات کریمه به میان آمد، چند نکته به دست آمد: </p><h3> <span class="title" rel="3_28 3_29 3_30 3_31 3_32">چهار نکته که از آیات کریمه گذشته استفاده شد</span> </h3> <p> اول اینکه: تقیه به طور اجمال و سربسته امری است مشروع. </p> <p>دوم اینکه: مؤاخذه و عذاب کسی که کفار را دوست بدارد و نهی خدا از آن را اعتنا نکند، حتمی و قطعی است، و به هیچ وجه تخلف نمی‌پذیرد، و جزء قضاهای حتمی خدا است. </p> <p>سوم اینکه: شریعت الهی دستوراتی عملی و اخلاقی و عقیدتی است که در حقیقت اخلاص للَّه را تبلور داده و مجسم می‌سازد، هم چنان که اخلاص للَّه مجسم شده حب للَّه، و     <code class="page" rel="3,253"/> دوستی او است. </p> <p>و به عبارتی دیگر دین خدا که مجموع معارف الهی و دستورات اخلاقی و احکام عملی است، با همه عرض عریضش جز به اخلاص فقط، تحلیل نمی‌شود، یعنی اگر آن را موشکافی کنیم، می‌بینیم که تنها و تنها به اخلاص منتهی می‌شود، و اخلاص همین است که انسان برای خود و صفاتش (یعنی اخلاقش)، و اعمال ذاتش، و افعال خود زیر بنائی به غیر از خدای واحد قهار سراغ نداشته باشد، و این اخلاص نامبرده را اگر تحلیل و موشکافی کنیم جز به حب منتهی نمی‌شود، این از جهت تحلیل، و اما از جهت ترکیب، حب نامبرده به اخلاص منتهی می‌شود و اخلاص به مجموع احکام شریعت، هم چنان که دین به یک نظر دیگر به تسلیم و تسلیم به توحید منتهی می‌گردد. </p> <p>چهارم اینکه: دوستی کفار کفر است، و مراد از این کفر، کفر در فروع دین است، نه در اصول دین، نظیر کفر مانع زکات و تارک صلات و ممکن است کفر چنین افراد، عاقبت کار آنان باشد، و به بیانی که گذشت و در آینده نیز در سوره مائده ان شاء اللَّه می‌آید، از این نظر باشد که دوستی کفار سرانجام کار انسان را به کفر می‌کشاند. </p> <h3>بحث روایتی‌ <span class="title" rel="3_28 3_31 3_29 3_30 3_32"> (روایاتی راجع به: دوست گرفتن کفار، تقیه و حب خدا...) </span> </h3> <p> در در المنثور<span class="footnote" rel="1" title="الدر المنثور ج ۲ ص ۱۶">*</span> در تفسیر آیه: <span class="aya" rel="3_28" data-words="1-5">لا یتخذ المؤمنون الکافرین أولیاء...</span> آمده که ابن اسحاق و ابن جریر و ابن ابی حاتم از ابن عباس روایت آورده‌اند که گفت حجاج بن عمرو هم پیمان قبیله کعب بن اشرف و ابن ابی الحقیق و قیس بن زید، پنهان از دیگران تصمیم گرفته بودند چند نفر از مسلمانان مدینه را از دین خود گمراه سازند. </p> <p>رفاعة بن منذر و عبد اللَّه بن جبیر و سعد بن خثیمه از جریان خبر داشتند به آن چند نفر مسلمان هشدار دادند که با این اشخاص نشست و برخاست نکنید، این یهودیان در دل تصمیم دارند شما را گمراه کنند و از دین مرتد سازند، ولی مسلمانان اعتنا نکردند، در این باره بود که آیه: <span class="aya" rel="3_28" data-words="1-4">لا یتخذ المؤمنون الکافرین</span> تا جمله‌ <span class="aya" rel="3_29" data-words="20-25">و الله علی کل شیء قدیر</span> نازل گردید. </p> <p>مؤلف: ظاهرا منظور روایت، تطبیق یک مصداق بر عموم آیه است برای اینکه در عرف قرآن کلمه <em>کافرین</em> اعم از یهود و نصارا و مشرکین است و مسلمانان را بطور کلی از دوستی   <code class="page" rel="3,254"/> عموم کفار نهی می‌کند و اگر بنا باشد داستان نامبرده سبب نزول باشد، باید سبب نزول آیاتی باشد که خصوص یهود و نصارا را نام می‌برد، نه سبب نزول آیات مورد بحث که نامی از اهل کتاب نمی‌برد. </p> <p>و در تفسیر صافی<span class="footnote" rel="1" title="تفسیر صافی ج ۱ ص ۲۵۳">*</span> در ذیل آیه: <span class="aya" rel="3_28" data-words="18-22">إلا أن تتقوا منهم تقاة...</span> در کتاب احتجاج از امیر المؤمنین (ع) روایت کرده که در ضمن حدیثی فرمود: خدای تعالی تو را دستور داده تا در دین خودت تقیه کنی، برای اینکه می‌فرماید: زنهار، زنهار، مبادا خود را به هلاکت افکنی و تقیه‌ای را که به تو دستور داده‌ام ترک نمایی، زیرا با ترک تقیه سیل خون از خود و برادرانت براه می‌اندازی و نعمت‌های خودت و آنان را در معرض زوال قرار داده، آنان را خوار و ذلیل دست دشمنان دین نمایی، با اینکه خدای تعالی به تو دستور داده که وسیله عزت آنان را فراهم سازی. </p> <p>و در تفسیر عیاشی<span class="footnote" rel="2" title="و در برهان ج ۱ ص ۲۷۶ ح ۶">*</span> از امام صادق (ع) روایت کرده که فرمود: رسول خدا  (ص) بارها می‌فرمود دین ندارد کسی که تقیه ندارد، و نیز می‌فرمود: خدای تعالی خودش فرموده: <span class="aya" rel="3_28" data-words="18-22">إلا أن تتقوا منهم تقاة</span>. </p> <p>و در کافی از امام باقر (ع) روایت آورده که فرمود: تقیه در هر چیزی برای آدمی خواه ناخواه پیش می‌آید، و خدا هم به همین جهت آن را حلال فرموده<span class="footnote" rel="3" title="کافی ج ۸ ص ۱۳ ح ۱">*</span>. </p> <p>مؤلف: اخبار در مشروعیت تقیه از طرق ائمه اهل بیت (ع) بسیار زیاد است، و شاید به حد تواتر برسد و خواننده محترم توجه فرمود که آیه شریفه هم بر آن دلالت دارد، دلالتی که به هیچ وجه نمی‌توان آن را انکار نمود. </p> <p>و در معانی الأخبار از سعید بن یسار روایت آمده که گفت: امام صادق (ع) به من فرمود: مگر دین چیزی بجز حب می‌تواند باشد؟ خدای عز و جل می‌فرماید: <span class="aya" rel="3_31" data-words="1-8">قل إن کنتم تحبون الله، فاتبعونی یحببکم الله</span><span class="footnote" rel="4" title="و در کتاب خصال ص ۲۱">*</span>. </p> <p>مؤلف: این حدیث را صاحب کافی<span class="footnote" rel="5" title="روضه کافی ص ۶۷ ح ۳۵">*</span> از امام باقر (ع) و همچنین قمی<span class="footnote" rel="6" title="تفسیر قمی ج ۱ ص ۱۰۰">*</span>             <code class="page" rel="3,255"/> و عیاشی<span class="footnote" rel="1" title="تفسیر عیاشی ج ۱ ص ۱۶۷ ح ۲۵">*</span> هر یک آن را در تفسیر خود از حذاء از آن جناب آورده‌اند، و نیز عیاشی در تفسیر خود از برید و از ربعی که اینها از آن جناب نقل کرده‌اند و این روایت مؤید بیانی است که ما در سابق توضیحش را دادیم. </p> <p>و در کتاب معانی از امام صادق (ع) روایت کرده که فرمود: خدای عز و جل هیچ بنده نافرمانی را دوست نمی‌دارد آن گاه به این شعر تمسک جست که شاعر گفته است: <span class="poem"> تعصی الاله و انت تظهر حبه‌ / هذا لعمری فی الفعال بدیع‌ / لو کان حبک صادقا لاطعته‌ / ان المحب لمن یحب مطیع </span> یعنی تو در عین اینکه خدا را نافرمانی می‌کنی، اظهار می‌داری که خدا را دوست داری و این عمل به جان خودم در بین اعمال، عملی نوظهور است، اگر دوستی تو با خدا صادق و درست بود، او را اطاعت می‌کردی هم چنان که هر دوستی دوست خود را اطاعت می‌کند<span class="footnote" rel="2" title="سوره ممتحنه آیه ۱-۸)">*</span>. </p> <p>و در کافی از امام صادق (ع) روایت کرده که در حدیثی فرمود: هر کس میل دارد خدا او را دوست بدارد باید بطاعت خدا عمل کند، و ما را پیروی نماید، مگر او نشنیده قول خدای عز و جل به پیامبرش را که فرمود: <span class="aya" rel="3_31" data-words="1-12">قل إن کنتم تحبون الله فاتبعونی یحببکم الله و یغفر لکم ذنوبکم</span> تا آخر حدیث<span class="footnote" rel="3" title="سوره ممتحنه آیه ۱-۸)">*</span>. </p> <p>مؤلف: بزودی در تفسیر آیه شریفه: <span class="aya" rel="4_59" data-words="1-13">یا أیها الذین آمنوا أطیعوا الله و أطیعوا الرسول و أولی الأمر منکم...</span><span class="footnote" rel="4" title="سوره نساء آیه ۵۹">*</span>، این معنا را بیان خواهیم کرد ان شاء اللَّه، که چگونه پیروی ائمه پیروی رسول خدا (ص) است. </p> <p>و در در المنثور<span class="footnote" rel="5" title="الدر المنثور ج ۲ ص ۱۷">*</span> است که عبد بن حمید از حسن روایت آورده که گفت: رسول خدا  (ص) فرمود: هر کس از سنت من روی بگرداند از من نیست، آن گاه این آیه را تلاوت فرمود: <span class="aya" rel="3_31" data-words="1-8">قل إن کنتم تحبون الله، فاتبعونی یحببکم الله...</span>. </p> <p>و نیز در در المنثور<span class="footnote" rel="6" title="الدر المنثور ج ۲ ص ۱۷">*</span> است که ابن ابی حاتم و ابو نعیم در کتاب حلیه و حاکم از عایشه روایت کرده‌اند که گفت: رسول خدا (ص) فرمود: شرک ناپیداتر است از صدای حرکت ذره بر روی سنگ صاف آنهم در شب ظلمانی و سبک‌تر و کمترین درجه           <code class="page" rel="3,256"/> شرک این است که آدمی کسی را دوست بدارد، با اینکه بداند شایبه‌ای از جور و ستم دارد، و کسی را دشمن بدارد با اینکه بداند او عادل است،  (ممکن است معنای حدیث این باشد که کسی را به خاطر شایبه‌ای از جور که در او است دوست بدارد و شخصی را به خاطر اینکه تا حدودی عادل است دشمن بدارد) و آیا دین جز حب و بغض در راه خدا چیزی دیگر است؟ با اینکه خدای عز و جل فرموده: <span class="aya" rel="3_31" data-words="1-8">قل إن کنتم تحبون الله فاتبعونی یحببکم الله</span> و نیز در آن کتاب آمده که احمد و ابو داود و ترمذی و ابن ماجه و ابن حبان و حاکم از ابی رافع از رسول خدا (ص) نقل کرده‌اند که فرمود: مبادا یکی از شما را مسلط بر اریکه حکمرانی ببینم که وقتی دستوری از دستورات من از آنچه بدان امر و از آن نهی کرده‌ام برایش پیش آید، بگوید: ما این حرفها سرمان نمی‌شود، ما تنها از آنچه در کتاب خدا است پیروی می‌کنیم<span class="footnote" rel="1" title="الدر المنثور ج ۲ ص ۱۷">*</span>. </p> 
