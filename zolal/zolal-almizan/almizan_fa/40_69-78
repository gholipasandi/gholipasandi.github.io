<h3 class="ayas">سوره غافر آیه‌های ۶۹ تا ۷۸</h3><code class="section" rel="40_69-78"/><h3>ترجمه آیات</h3> <p> <span class="trans" rel="40_69">آیا هیچ ندیدی که آنان که در آیات خدا جدال می‌کنند چگونه از راه حق منحرف می‌شوند.  «۶۹» </span><span class="trans" rel="40_70">کسانی که کتاب و آنچه را که بوسیله رسولان خود فرستادیم تکذیب می‌کنند پس به زودی خواهند فهمید.  «۷۰» </span><span class="trans" rel="40_71">آن هنگامی که غل و زنجیرها به گردن‌هایشان افتاده باشد و کشیده شوند. <code class="page" rel="17,529"/> «۷۱» </span><span class="trans" rel="40_72"> در آب داغ و سپس در آتش افروخته گردند.  «۷۲» </span><span class="trans" rel="40_73">و آن گاه به ایشان گفته شود کجا است آن چیزهایی که شریک خدایش می‌پنداشتید.  «۷۳» </span><span class="trans" rel="40_74">و به جای خدایش می‌پرستیدید می‌گویند هر چه نظر می‌کنیم آنها را نمی‌بینیم بلکه اصلا ما در دنیا چیزی نمی‌پرستیدیم، آری خداوند این طور کفار را گمراه می‌کند.  «۷۴» </span><span class="trans" rel="40_75">این قهر و عذاب بدان سبب است که در دنیا از پی تفریح (و هوسرانی) باطل بودید و دائم به نشاط و شهوت‌پرستی سرگرم شدید.  «۷۵» </span><span class="trans" rel="40_76">حال به درون دوزخ شوید در حالی که بیرون شدن برایتان نیست پس چه بد است منزلگاه متکبران.  «۷۶» </span><span class="trans" rel="40_77">پس تو ای پیامبر!صبر کن که وعده خدا حق است پس چه اینکه در حیات تو پاره‌ای از عذابهایمان را که وعده داده‌ایم به ایشان بچشانیم و چه اینکه قبل از نشان دادن تو را قبض روح کنیم در هر حال همه آنان به سوی ما برخواهند گشت.  «۷۷» </span><span class="trans" rel="40_78">مگر نه این بود که قبل از تو رسولانی از جنس خود این مردم به سویشان گسیل داشتیم رسولانی که داستانهای بعضی از آنان را برایت حکایت کردیم و بعضی دیگر را حکایت نکردیم؟ هیچ رسولی چنین حقی نداشته که از پیش خود آیتی بیاورد هر آیتی می‌آوردند به اذن خدا بوده و چون حکم حق و حتمی خدا فرا رسد کافران مبطل زیانکار شوند.  «۷۸» </span></p>               <h3>بیان آیات</h3> <p> در این آیات برای بار پنجم به مساله آنهایی که در آیات خدا مجادله می‌کنند برگشت شده و متعرض سرانجام کار آنان می‌شود. البته ما کار آنان را با بیان مال کار مجادله کنندگانی که در امتهای گذشته بودند بیان می‌کنند و می‌فرماید: خدای تعالی سرانجام، دین خود را حفظ و یاری نمود. و این معنا را در اول سوره‌بطور اجمال، و سپس با آوردن مساله دعوت موسی (ع) و داستانهایی از آن جناب و نصرتی که خدا از خصوص او کرد، بیان فرمود. و آن گاه همین معنا را در ضمن امر به پیامبر اسلام به صبر و وعده‌اش به نصرت بیان کرد. </p> <p>و در این آیات برای آخرین بار بر آنان جمله می‌کند، و مال امرشان را و اینکه کارشان به کجا می‌انجامد، خاطرنشان می‌سازد و می‌فرماید که مال امرشان عذاب جاودان است. آن گاه به رسول خدا (ص) امر می‌فرماید که صبر کند، و وعده‌اش<code class="page" rel="17,530"/> می‌دهد که یاری‌اش خواهد کرد. و دلگرمش می‌کند به اینکه وعده خدا حق است. </p> <h3> <span class="title" rel="40_69 40_70 40_71 40_72 40_73 40_74 40_75 40_76 40_77 40_78">بیان حال مجادله کنندگان در آیات خدا و سر انجام سختی که در جهنم خواهند داشت</span> </h3> <p> <span class="aya" rel="40_69" data-words="1-11">أ لم تر إلی الذین یجادلون فی آیات الله أنی یصرفون</span> جمله‌ <span class="aya" rel="40_69" data-words="1-3">أ لم تر</span> -آیا نمی‌بینی تعجب را می‌رساند. و <span class="phrase">کلمه <em rel="fa_40_69_9-9" data-sentence="5:34">انی</em> به معنای <em>کیف -چگونه</em> است.</span> و معنای آیه این است که: آیا تعجب نمی‌کنی-و یا-آیا تعجب نکردی از امر این اشخاصی که در آیات خدا مجادله می‌کنند، چگونه از حق به سوی باطل و از هدایت به سوی ضلالت منحرف می‌شوند؟ و منظور از اینکه در این آیه باز متعرض حال مجادلین شده، این است که اشاره کند که این طایفه از حق و هدایت منحرف شده‌اند و اینکه سرانجام چه سرنوشتی خواهند داشت. </p> <p>ولی در آیه‌ <span class="aya" rel="40_56" data-words="1-17">إن الذین یجادلون فی آیات الله بغیر سلطان أتاهم إن فی صدورهم إلا کبر ما هم ببالغیه</span> متعرض حال آنان شده، از این جهت که چه عاملی باعث می‌شود در مقابل حق جدال کنند، و آن را عبارت می‌داند از کبر، و آن گاه می‌فرماید: به آن کبریایی که در سر می‌پرورانند نمی‌رسند. پس آیه مورد بحث تکرار آیه مزبور نیست، بلکه هر یک از آن دو یک جهت را متعرضند. </p> <p>از این بیان اشکالی که در کلام بعضی از مفسرین<span class="footnote" rel="1" title="روح المعانی، ج ۲۴، ص ۸۵">*</span> هست روشن می‌شود، مفسر نامبرده گفته است: تکرار کردن مساله مجادله، باید محمل صحیحی داشته باشد، و آن این است که: بگوییم مجادلین متعدد بوده‌اند، آن مجادلینی که آیه قبلی متعرض حالشان بود، غیر از آن مجادلین هستند که در آیه مورد بحث نامبرده شده‌اند. و یا بگوییم مورد مجادله متعدد بوده، مثل اینکه مجادله در آیه سابق در مساله معاد بوده، و مجادله در آیه مورد بحث در مساله توحید بوده است. </p> <p>و خواننده از بیان سابق، متوجه اشکالی که بر این مفسر وارد است می‌باشد. علاوه بر این، از گفتار او پیداست که اصلا متوجه غرض این سوره نبوده است. </p> <p><code class="aya" rel="40_70"/> <span class="aya" rel="40_70" data-words="1-10">الذین کذبوا بالکتاب و بما أرسلنا به رسلنا فسوف یعلمون</span> <span class="phrase">آنچه از سیاق آیات بعدی برمی‌آید این است که مراد از این مجادلین تنها مجادلین با پیامبر است بنا بر این مناسب‌تر این می‌باشد که بگوییم: مراد از <em rel="fa_40_70_3-3" data-sentence="141:287">کتاب</em> هم قرآن کریم است، و مراد از جمله‌ <span class="aya" rel="40_70" data-words="5-8">بما أرسلنا به رسلنا</span> کتابها و ادیانی است که سایر انبیاء  (ع) آورده‌اند، در نتیجه وثنیت که قرآن و سایر کتابهای آسمانی را منکرند در   <code class="page" rel="17,531"/> حقیقت مساله نبوت را منکرند.</span> </p> <p> <span class="aya" rel="40_70" data-words="9-10">فسوف یعلمون</span> -این جمله تفریع است بر مجادله و تکذیب کفار و هم تهدید ایشان است به اینکه به زودی به حقیقت این مجادله در آیات خدا، و تکذیب کتاب و رسولان الهی پی خواهند برد. </p> <p><code class="aya" rel="40_71"/><code class="aya" rel="40_72"/> <span class="aya" rel="40_71-72" data-words="1-13">إذ الأغلال فی أعناقهم و السلاسل یسحبون، فی الحمیم ثم فی النار یسجرون</span> <span class="phrase">در مجمع البیان می‌گوید: کلمه <em rel="fa_40_71_2-2" data-sentence="29:105">اغلال</em> جمع <em>غل</em> است، و آن عبارت است از طوقی که به گردن اشخاص می‌اندازند، تا خواری و ذلت او را بنمایانند.</span> و کلمه <em>غل</em> در اصل به معنای داخل شدن است. و <span class="phrase">نیز گفته: کلمه <em rel="fa_40_71_6-6" data-sentence="15:85">سلاسل</em> جمع <em rel="fa_40_71_6-6" data-sentence="75:66">سلسله</em> و آن عبارت است از حلقه‌هایی که از جهت طول پشت سر هم قرار می‌گیرد.</span>  (که در فارسی بدان زنجیر می‌گویند). </p> <p>و نیز گفته است: کلمه <em>سحب</em> به معنای کشاندن چیزی است بر روی زمین، این معنای اصلی کلمه است. و نیز گفته است: کلمه <em>سجر</em> در اصل به معنای افکندن هیزم است در آتشی که زیاد باشد، مانند آتش تنور که با هیزم افروخته شود<span class="footnote" rel="1" title="مجمع البیان، ج ۸، ص ۵۳۲">*</span>. </p> <p><span class="phrase">کلمه <em>اذ</em> ظرف است برای جمله‌ <span class="aya" rel="40_70" data-words="9-10">فسوف یعلمون</span> و بعضی<span class="footnote" rel="2" title="روح المعانی، ج ۲۴، ص ۸۵">*</span> گفته‌اند آوردن این کلمه با اینکه مخصوص گذشته است برای این بوده که تحقق وقوع را برساند هر چند که جریان در آینده واقع شود و بنا بر این جمع بین <em>اذ</em> و <em rel="fa_40_70_9-9" data-sentence="336:14">سوف</em> منافات ندارد.</span> </p> <p> <span class="aya" rel="40_71" data-words="1-4">إذ الأغلال فی أعناقهم</span> <span class="phrase">جمله‌ای است مرکب از مبتدا و خبر، و کلمه <em rel="fa_40_71_6-6" data-sentence="40:142">سلاسل</em>  عطف است بر <em rel="fa_40_71_2-2" data-sentence="109:115">اغلال</em> و جمله <span class="aya" rel="40_71-72" data-words="7-9">یسحبون، فی الحمیم</span> نیز خبری است بعد از آن خبر دیگر.</span> و <span class="phrase">جمله‌ <span class="aya" rel="40_72" data-words="3-6">ثم فی النار یسجرون</span> عطف است بر جمله <em rel="fa_40_71_7-7" data-sentence="95:2">یسحبون</em> .</span> و معنای آیه این است که: به زودی حقیقت عمل خود را خواهند فهمید، آن وقتی که غلها و زنجیرها در گردنشان باشد و در آبی سوزان کشیده شوند و سپس در آتش افکنده گردند. و بعضی<span class="footnote" rel="3" title="مجمع البیان، ج ۸، ص ۵۳۲">*</span> گفته‌اند: معنای جمله‌ <span class="aya" rel="40_72" data-words="3-6">ثم فی النار یسجرون</span> این است که به زودی در آتش افروخته خواهند شد و آتش‌گیره آن خواهند گشت، مؤید این معنا آیه دیگری است که در وصف جهنم می‌فرماید:       <code class="page" rel="17,532"/> <span class="aya" rel="2_24" data-words="10-13">وقودها الناس و الحجارة</span><span class="footnote" rel="1" title="آتش‌گیره آن انسانها و سنگ است سوره بقره، آیه ۲۴">*</span> و نیز می‌فرماید: <span class="aya" rel="21_98" data-words="1-9">إنکم و ما تعبدون من دون الله حصب جهنم</span><span class="footnote" rel="2" title="شما و آنچه به عوض خدا می‌پرستید هیزم جهنمید سوره انبیاء، آیه ۹۸">*</span>. </p> <p><code class="aya" rel="40_73"/> <span class="aya" rel="40_73-74" data-words="1-13">ثم قیل لهم أین ما کنتم تشرکون، من دون الله قالوا ضلوا عنا...</span> یعنی به ایشان گفته می‌شود-و در حالی که بین کشیده شدن روی زمین و سوختن در آتش قرار دارند-پس کجایند آن خدایانی که می‌پرستیدند و شریک خدا می‌پنداشتید تا شما را یاری کنند و از این عذاب نجات دهند. و یا همان طور که معتقد بودید در مقابل عبادتهایی که برای آنها می‌کردید شفاعتتان کنند. </p> <p><code class="aya" rel="40_74"/> <span class="aya" rel="40_74" data-words="4-6">قالوا ضلوا عنا</span> -یعنی می‌گویند: آن آلهه از نظر ما غایبند، چون کلمه <em>ضل</em> به معنای <em>غاب</em> است، می‌گویند: <em>ضلت الدابة</em> یعنی حیوان ناپدید شده و مکانش معلوم نیست. این جمله پاسخی است از آن ندایی که به ایشان می‌شود: <span class="aya" rel="40_73-74" data-words="4-10">أین ما کنتم تشرکون، من دون الله</span>. </p> <p> <span class="aya" rel="40_74" data-words="7-13">بل لم نکن ندعوا من قبل شیئا</span> -این جمله تتمه جواب آنان و اعراض از جواب اولشان است، چون متوجه می‌شوند که آن آلهه‌ای که در دنیا شرکای خدا می‌پنداشتند بجز اسمایی بدون مسمی نبودند. مفاهیمی بودند که در سراسر عالم با هیچ چیز تطبیق نداشتند، و عبادتهایی که برای آنها کردند همه بیهوده بود، و لذا منکر عبادت خود می‌شوند و می‌گویند: اصلا ما بت نمی‌پرستیدیم. در مواردی دیگر به این معنا اشاره نموده، می‌فرماید: <span class="aya" rel="10_28" data-words="13-14">فزیلنا بینهم</span><span class="footnote" rel="3" title="رابطه‌ای که با بت‌ها داشتند زایل کردیم سوره یونس، آیه ۲۸">*</span> و نیز می‌فرماید: <span class="aya" rel="6_94" data-words="25-33">لقد تقطع بینکم و ضل عنکم ما کنتم تزعمون</span><span class="footnote" rel="4" title="رابطه بین شما قطع شد و آنچه را که خدا می‌پنداشتید ناپدید گشت سوره انعام، آیه ۹۴">*</span>. </p> <p>بعضی<span class="footnote" rel="5" title="روح المعانی، ج ۲۴، ص ۸۶">*</span> هم گفته‌اند: جمله مورد بحث یکی از دروغهای روز قیامت مشرکین را حکایت می‌کند، هم چنان که آیه‌ <span class="aya" rel="6_23" data-words="8-13">و الله ربنا ما کنا مشرکین</span><span class="footnote" rel="6" title="به خدا که پروردگار ماست ما هرگز شرک نورزیدیم سوره انعام، آیه ۲۳">*</span> دروغ دیگری از آنهاست. </p> <p> <span class="aya" rel="40_74" data-words="14-17">کذلک یضل الله الکافرین</span> -یعنی در سایر مواردی که خدا کافران را گمراه می‌کند، به خاطر اینکه کافرند، یعنی حق را می‌پوشانند، شبیه به این مورد است که باطل را حق می‌بینند و به طلبش می‌روند و بعدا می‌فهمند که هر چه کرده‌اند بیهوده بوده، و سعیشان باطلی بوده در صورت حق، و سرابی بوده در سیمای حقیقت. </p> <p>             <code class="page" rel="17,533"/> و معنای آیه بنا بر وجه دوم که جمله‌ <span class="aya" rel="40_74" data-words="7-13">بل لم نکن ندعوا من قبل شیئا</span> دروغی باشد از مشرکین، این می‌شود: خداوند مثل این ضلالت، کافران را گمراه می‌کند، آن وقت برگشت کارشان به این می‌شود که ناگزیر شوند به دروغ گفتن در موقعی که یقین دارند که این دروغ گفتن سودی به حالشان ندارد. </p> <p>البته جمله مورد بحث به معانی دیگری نیز تفسیر شده که نزدیک به یکدیگرند و با تفسیری هم که ما کردیم نزدیکترند. </p> <h3> <span class="title" rel="40_75">معنای اینکه فرمود: <span class="aya" rel="40_75" data-words="1-8">ذلکم بما کنتم تفرحون فی الأرض بغیر الحق...</span> </span> </h3> <p> <code class="aya" rel="40_75"/> <span class="aya" rel="40_75" data-words="1-12">ذلکم بما کنتم تفرحون فی الأرض بغیر الحق و بما کنتم تمرحون</span> <span class="phrase">کلمه <em rel="fa_40_75_4-4" data-sentence="5:147">تفرحون</em> مضارع از <em rel="fa_40_75_4-4" data-sentence="71:125">فرح</em> است و <em rel="fa_40_75_4-4" data-sentence="132:106">فرح</em> به معنای مطلق خوشحالی است، ولی <em rel="fa_40_75_12-12" data-sentence="219:62">مرح</em> به معنای افراط در خوشحالی است که از اعمال مذموم بشمار می‌رود.</span> <span class="phrase">راغب گفته: <em rel="fa_40_75_4-4" data-sentence="11:317">فرح</em> به معنای گشادگی دل است، به وسیله لذتی زودگذر که بیشتر در لذتهای بدنی است<span class="footnote" rel="1" title="مفردات راغب، ماده &lt;em&gt;فرح&lt;/em&gt; ">*</span>، ولی <em rel="fa_40_75_12-12" data-sentence="235:135">مرح</em> به معنای شدت فرح و بی بند و باری در آن است<span class="footnote" rel="2" title="مفردات راغب، ماده &lt;em&gt;مرح&lt;/em&gt; ">*</span>.</span> </p> <p>و جمله‌ <span class="aya" rel="40_75" data-words="1-3">ذلکم بما کنتم</span> اشاره است به عذابی که کفار در آن قرار دارند، و حرف  <em>با</em> در کلمه <em>بما</em> بای سببیت و یا بای مقابله است. </p> <p>و معنایش این است که: این عذابی که شما در آن قرار گرفته‌اید به سبب (و یا در مقابل) فرحی است که در زمین بدون حق می‌کردید، از لذات عاجل دنیا کام می‌گرفتید. و نیز به سبب (و یا در مقابل) افراطی است که در فرح خود می‌کردید، چون دلهایتان شیفته لذات دنیا و زینت آن بود و با هر حقی که مخالف باطل شما بود دشمنی می‌کردید، در نتیجه به خاطر احیای باطل خود و از بین بردن حق و کوبیدن آن فرح و مرح می‌کردید. </p> <p><span class="phrase">در مجمع البیان گفته: اگر فرح را مقید به قید <em rel="fa_40_75_7-8" data-sentence="44:272">بغیر الحق</em> کرد، ولی <em rel="fa_40_75_12-12" data-sentence="114:250">مرح</em> را مطلق آورد، برای این است که گاهی فرح به خاطر حق دست می‌دهد، و چنین فرحی ممدوح است، گاهی هم می‌شود که به باطل دست می‌دهد که آن مذموم است، ولی مرح جز مذموم و باطل نمی‌تواند باشد<span class="footnote" rel="3" title="مجمع البیان، ج ۸، ص ۵۳۳">*</span>.</span> </p> <p><code class="aya" rel="40_76"/> <span class="aya" rel="40_76" data-words="1-8">ادخلوا أبواب جهنم خالدین فیها فبئس مثوی المتکبرین</span> یعنی داخل درهای جهنم شوید که برایتان تقسیم کرده‌اند، در حالی که در آن       <code class="page" rel="17,534"/> جاودانه باشید، و چه بسیار بد مقامی است که متکبرین از حق دارند. <span class="phrase">در سابق هم گذشت که گفتیم مراد از <em rel="fa_40_76_2-3" data-sentence="33:12">ابواب جهنم</em> درکات آنست.</span> </p> <p><code class="aya" rel="40_77"/> <span class="aya" rel="40_77" data-words="1-5">فاصبر إن وعد الله حق...</span> بعد از آنکه مال امر جدال کنندگان در آیات خدا را بیان کردکه آتش دوزخ است، و نیز فرمود خدا ایشان را به کیفر کفرشان گمراه نمود، اینک در این جمله متفرع بر آن بیان، رسول خدا (ص) را امر به صبر می‌کند و علتش را هم این می‌داند که وعده خدا حق است. </p> <p> <span class="aya" rel="40_77" data-words="6-10">فإما نرینک بعض الذی نعدهم</span> -منظور از این بعض، عذاب دنیا است. </p> <p> <span class="aya" rel="40_77" data-words="11-12">أو نتوفینک</span> -و یا تو را با مرگت بگیریم و آن را نشانت ندهیم. <span class="aya" rel="40_77" data-words="13-14">فإلینا یرجعون</span> - خلاصه می‌فرماید: چه اینکه مختصری از عذابی که به آنان وعده دادیم، در این دنیا با بودن تو در حیات به ایشان بچشانیم، و تو آن را ببینی و چه اینکه قبل از این نشان دادن وعده خود تو را با مرگت بگیریم، به هر حال این کفار نزد ما خواهند برگشت و از چنگ ما بیرون شدنی نیستند، آن وقت وعده خود را در حقشان عملی می‌کنیم. </p> <p><code class="aya" rel="40_78"/> <span class="aya" rel="40_78" data-words="1-16">و لقد أرسلنا رسلا من قبلک منهم من قصصنا علیک و منهم من لم نقصص علیک...</span> این آیه کیفیت نصرت مزبور در آیه قبل را چنین بیان می‌کند که: خدای تعالی زمام امر آن نصرت را-که آیه‌ <span class="aya" rel="10_47" data-words="1-14">و لکل أمة رسول فإذا جاء رسولهم قضی بینهم بالقسط و هم لا یظلمون</span><span class="footnote" rel="1" title="سوره یونس، آیه ۴۷">*</span> آن را سنت خدا معرفی می‌کند که به منظور داوری بین هر رسول و امتش و به منظور پیروز کردن حق بر باطل نازل می‌کند-به دست هیچ رسولی از رسولان قبل از تو نسپرد، بلکه هر پیغمبری که خود خدا می‌خواست از آن نصرت بهره‌مند می‌کرد و حال تو نیز مانند حال سایر انبیا است، ممکن است ما به تو اذن بدهیم که آن نصرت را بیاوری و در نتیجه گوشه‌ای از آن عذابها که به کفار وعده دادیم بر کفار نازل کنی و خودت هم آن را ببینی و ممکن هم هست قبل از نزول چنین عذابی بر کفار، ما جان تو را بگیریم، ولی به هر حال این مسلم است که امر خدا وقتی بیاید، در بین آنان به حق داوری می‌کند و در آن صورت پیروان باطل زیانکار خواهند بود. این آن معنایی است که سیاق به آیه می‌دهد. </p> <p>پس آیه مورد بحث می‌خواهد اشاره کند به سنت جاریه‌ای از خدای تعالی که در آخر   <code class="page" rel="17,535"/> سوره متعرض آن می‌شود. </p> <p> <span class="aya" rel="40_78" data-words="17-26">و ما کان لرسول أن یأتی بآیة إلا بإذن الله...</span> <span class="phrase">-کلمه <em rel="fa_40_69_7-7" data-sentence="6:231">آیت</em> هر چند اعم از معجزه‌ای است که یک پیامبر برای تایید رسالت خود می‌آورد بلاهایی که خدا به منظور نصرت دادن به حق و داوری عملی بین هر پیامبر و امتش می‌فرستد و لیکن در آیه مورد بحث -به طوری که از سیاق استفاده کرده‌ایم-منظور قسم دوم است.</span> </p> <p> <span class="aya" rel="40_78" data-words="27-36">فإذا جاء أمر الله قضی بالحق و خسر هنالک المبطلون</span> -یعنی و چون امر خدا به عذاب صادر شود، به حق داوری می‌شود، یعنی حق را غالب و باطل را رسوا می‌کند و در این هنگام است که افرادی که به باطل تمسک می‌کرده‌اند زیانکار می‌شوند، هم در دنیا و هم در آخرت، اما در دنیا دچار هلاکت می‌گردند، و اما در آخرت به عذاب دائم مبتلا می‌شوند. </p> <p>بعضی<span class="footnote" rel="1" title="روح المعانی، ج ۲۴، ص ۸۸">*</span> از مفسرین به این آیه شریفه استدلال کرده‌اند بر اینکه: بعضی از پیغمبران بوده‌اند که داستانشان در قرآن نیامده. و لیکن این استدلال درست نیست، زیرا آیه شریفه در مکه نازل شده و بیش از این دلالت ندارد که تا این تاریخ، سرگذشت بعضی از انبیا را برایت شرح نداده‌ایم، ولی در سوره نساء که بعد از سوره مورد بحث و در مدینه نازل شده، می‌فرماید: <span class="aya" rel="4_164" data-words="1-12">و رسلا قد قصصناهم علیک من قبل و رسلا لم نقصصهم علیک</span><span class="footnote" rel="2" title="سوره نساء، آیه ۱۶۴">*</span> یعنی سرگذشت پیغمبرانی را قبلا برایت گفتیم و بعضی دیگر را نگفتیم، و به همین جهت می‌بینیم در سوره‌هایی که بعد از سوره نساء نازل شده، نام هیچ یک از انبیایی که نامشان در قرآن آمده برده نشده (و خلاصه اینکه آیه مورد بحث دلالتی بر این مدعا ندارد، ولی آیه سوره نساء این دلالت را دارد). </p> <p>و در مجمع البیان است که از علی (ع) روایت شده که فرمود: خدای تعالی پیغمبری سیاه چهره مبعوث کرد و داستان او را در قرآن برای ما بیان نفرمود<span class="footnote" rel="3" title="مجمع البیان، ج ۸، ص ۵۳۳">*</span>. </p> <p>و نیز الدر المنثور، نظیر این معنا را از تفسیر أوسط طبرانی، و از ابن مردویه، از آن جناب روایت کرده<span class="footnote" rel="4" title="الدر المنثور، ج ۵، ص ۳۵۷">*</span>. </p> 
