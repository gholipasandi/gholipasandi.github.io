<h3 class="ayas">سوره النور آیه‌های ۴۷ تا ۵۷</h3><code class="section" rel="24_47-57"/><h3> ترجمه آیات</h3> <p> <span class="trans" rel="24_47">گویند خدا و پیغمبر او را باور داریم و اطاعت می‌کنیم آن گاه با وجود این گروهی از ایشان روی می‌گردانند، و آنان مؤمن نیستند.  «۴۷» </span><span class="trans" rel="24_48">و چون به سوی خدا و پیغمبرش خوانده شوند که میانشان داوری کند آن وقت گروهی از ایشان اعراض‌کنندگانند.  «۴۸» </span><span class="trans" rel="24_49">و اگر حق به طرف ایشان باشد اطاعت‌کنان سوی وی آیند.  «۴۹» </span><span class="trans" rel="24_50">مگر در دلهایشان مرضی هست یا شک و تردید دارند و یا بیم آن دارند که خدا و رسولش به آنان جور کنند (نه هیچ یک از اینها نیست) بلکه آنان خود از ستمگرانند.  «۵۰» </span><span class="trans" rel="24_51">گفتار مؤمنان چون به سوی خدا و پیغمبرش خوانده شوند تا میان آنان داوری کند فقط این است که گویند: شنیدیم و اطاعت کردیم و آنان خود کامیاب شدگانند.  «۵۱» </span><span class="trans" rel="24_52">و هر کس مطیع خدا و رسول او شود و از خدا بترسد و از مخالفت فرمانش بپرهیزد پس چنین کسانی رستگارانند.  «۵۲» </span><span class="trans" rel="24_53">به خدا سوگند می‌خورند، قسمهایی مؤکد که اگر فرمانشان دهی به سوی جهاد بیرون می‌شوند، بگو هیچ حاجت به سوگند نیست اطاعت شایسته بهتر از سوگند خوردن است که خدا از اعمالی که می‌کنید آگاه است.  «۵۳» </span><span class="trans" rel="24_54">بگو خدا را اطاعت کنید و پیغمبرش را، زیرا اگر از اطاعت آن دو سر برتابید فقط تکلیف خود را انجام نداده‌اید، و به او ضرری نرسانده‌اید چون او مکلف به تکلیف خویش و شما مکلف به تکلیف خویشید، اگر او را اطاعت کنید هدایت یابید و بر عهده پیغمبر وظیفه‌ای جز بلاغ آشکار نیست.  «۵۴» </span><span class="trans" rel="24_55">خدا به کسانی از شما که ایمان آورده و کارهای شایسته کرده‌اند وعده کرده که شما را در این سرزمین جانشین دیگران کند، آن چنان که اسلاف و گذشتگان آنان را جانشین کرد، و نیز دینشان را آن دینی که برای ایشان پسندیده استقرار دهد و از پی ترسی که داشتند امنیت روزیشان فرماید تا مرا عبادت کنند و چیزی را با من شریک نکنند و هر کس پس از این کافر شود آنان خود عصیان‌پیشگانند.  «۵۵» </span><span class="trans" rel="24_56">نماز کنید و زکات دهید و این پیغمبر را اطاعت کنید شاید خدا رحمتتان کند.  «۵۶» </span><span class="trans" rel="24_57">تو مپندار آن کسانی که کافرند در این سرزمین خدا را به ستوه می‌آورند نه، بلکه جایشان جهنم است که بد سر انجامی است.  «۵۷» </span></p>                   <h3>بیان آیات</h3> <p> این آیات وجوب اطاعت خدا و رسولش ( ص) را بیان می‌کند و می‌فهماند که اطاعت رسول ( ص) از اطاعت خدا جدا نیست و بر هر مسلمان واجب است که به حکم و قضای او تن در دهد، که روگردانی از حکم و قضای او نفاق است، و در آخر صالحان از مؤمنین را وعده جمیل و کفار را تهدید و بیم می‌دهد. </p> <h3> <span class="title" rel="24_47 24_48 24_49 24_50 24_51 24_52 24_53 24_54 24_55 24_56 24_57">ایمان به خدا و پیامبر (صلی اللَّه علیه و آله) و اطاعت خدا و رسول (صلی اللَّه علیه و آله) واجب و ملازم یکدیگرند</span> </h3> <p> <span class="aya" rel="24_47" data-words="1-15">و یقولون آمنا بالله و بالرسول و أطعنا ثم یتولی فریق منهم من بعد ذلک... .</span> این آیه شریفه حال بعضی از منافقین را بیان می‌کند که به ظاهر دم از ایمان و اطاعت زدند ولی دوباره به کفر اول خود برگشتند، و می‌فرماید که ایمان به خدا عبارت است از اعتقاد قلبی بر یگانگی او و بر آن دینی که تشریع کرده، و ایمان به رسول عبارت است از اعتقاد قلبی بر اینکه او فرستاده خدا است، و امر او امر خدا و نهی او نهی خدا و حکم او حکم خدا است، بدون اینکه خودش از پیش خود اختیاری داشته باشد، و اطاعت خدا عبارت است از اینکه عمل را مطابق شرع او انجام دهند، و اطاعت رسول عبارت است از اینکه فرمانبر به امر او باشند، و به نهی او باز ایستند: و آنچه او حکم می‌کند و هر قضایی که می‌راند بپذیرند. </p> <p>پس ایمان به خدا و اطاعت او موردی جز دین و تدین به آن ندارد و ایمان به رسول و اطاعت او هم موردش همان خبری است که او از دین می‌دهد، یعنی ایمان به اینکه خبر او از ناحیه خدا است، و اطاعت از امر و نهی او و تن دادن به حکم او در منازعات، و خلاصه منقاد او در همه امور بودن. </p> <p>و بنا بر این میان دو ایمان و دو اطاعت تنها فرقی که هست از جهت سعه و ضیق مورد است، و تفصیلی که در آیه آمده که می‌فرماید: <span class="aya" rel="24_47" data-words="3-6">آمنا بالله و بالرسول</span> که حرف باء را تکرار کرده، به همین سعه و ضیق اشاره دارد، توضیح اینکه نفرمود آمنا باللَّه و الرسول تا تعدد دو ایمان و دو اطاعت را برساند، و در عین اینکه دوئیت میان این دو ایمان و دو اطاعت هست، در عین حال هیچ یک از دیگری جدا نیست، هم چنان که خدا در مذمت کسانی که این دو را از هم جدا می‌خواهند فرموده: <span class="aya" rel="4_150" data-words="7-14">و یریدون أن یفرقوا بین الله و رسله</span><span class="footnote" rel="1" title="می‌خواهند میان خدا و رسولانش جدایی بیندازند سوره نساء، آیه ۱۵۰">*</span>. </p> <p>پس اینکه فرمود <span class="aya" rel="24_47" data-words="1-8">و یقولون آمنا بالله و بالرسول و أطعنا</span> معنایش این است که ما بر   <code class="page" rel="15,202"/> دین خدا اعتقاد قلبی داریم و آن را شریعت خود قرار دادیم و نیز اعتقاد قلبی داریم بر اینکه رسول جز به حق خبر نمی‌دهد، و جز به حق حکم نمی‌کند. </p> <p>و اینکه فرمود: <span class="aya" rel="24_47" data-words="9-15">ثم یتولی فریق منهم من بعد ذلک</span> معنایش این است که طایفه‌ای از این گروه که می‌گفتند: <span class="aya" rel="24_47" data-words="3-8">آمنا بالله و بالرسول و أطعنا</span> بعد از گفتن این حرف از مقتضا و لوازم گفتار خویش برگشته، و اعراض کردند. </p> <p>و معنای اینکه فرمود: <span class="aya" rel="24_47" data-words="16-19">و ما أولئک بالمؤمنین</span> این است که این گویندگان مؤمن نیستند، و مشار الیه به اشاره <em>اولئک-اینان</em> به شهادت سیاق عموم گویندگان است، نه خصوص طایفه‌ای که اعراض کردند، چون سیاق کلام برای مذمت همه است. </p> <h3> <span class="title" rel="24_47 24_48 24_49 24_50 24_51 24_52 24_53 24_54 24_55 24_56 24_57">بیان اینکه نفاق انگیزه اعراض پاره‌ای از مؤمنان ظاهری از حکم و حکمت رسول اللَّه (صلی اللَّه علیه و آله) بوده است</span> </h3> <p> <code class="aya" rel="24_48"/> <span class="aya" rel="24_48" data-words="1-13">و إذا دعوا إلی الله و رسوله لیحکم بینهم إذا فریق منهم معرضون</span>. </p> <p>سیاق آیه شهادت می‌دهد بر اینکه آیات درباره بعضی از منافقین نازل شده که با بعضی دیگر مرافعه‌ای داشته‌اند و آن طرف پیشنهاد کرده که نزد رسول خدا (ص) روند و هر چه او در میان آن دو حکم کرد قبول کنند، و منافق مزبور زیر بار نرفته، و این آیات در این خصوص نازل شده. </p> <p>با اینکه رسول خدا (ص) در میان مردم به حکم خدا حکم می‌کرد، هم چنان که قرآن کریم در این باره فرموده: <span class="aya" rel="4_105" data-words="1-11">إنا أنزلنا إلیک الکتاب بالحق لتحکم بین الناس بما أراک الله</span><span class="footnote" rel="1" title="ما کتاب را به حق به تو نازل کردیم تا در میان مردم به آنچه خدا نشانت داده حکم کنی سوره نساء، آیه ۱۰۵">*</span>. </p> <p>پس حکم، یک نسبت به رسول خدا (ص) دارد که نسبت مباشرت است، و نسبتی هم به خدای سبحان دارد که جزء شریعت او است و او است که پیغمبر را برای حکم و قضاء منصوب نموده. </p> <p>با این بیان روشن می‌شود که مراد از دعوت به سوی خدا، برای اینکه در میان آنان حکم کند، عبارت است از دعوت به متابعت و پیروی آنچه شرع او در مورد نزاع اقتضاء دارد و مراد از دعوت به سوی رسول او تا در میان مردم حکم کند، عبارت است از دعوت به متابعت آنچه او به مباشرت حکم می‌کند. </p> <p>و نیز ظاهر امر این است که ضمیر در <em>لیحکم</em> به رسول بر می‌گردد، و اگر ضمیر را مفرد آورد (تا حکم کند) و تثنیه نیاورد (تا او و خدا حکم کنند)، اشاره به این است که حکم   <code class="page" rel="15,203"/> رسول حکم خدا است. </p> <p>این آیه نسبت به آیه سابقش از قبیل خاص نسبت به عام است، چون در این آیه اعراض مخصوصی از ایشان را بازگو می‌کند، و در آیه قبلی مطلق اعراض ایشان را بیان کرد. </p> <p><code class="aya" rel="24_49"/> <span class="aya" rel="24_49" data-words="1-8">و إن یکن لهم الحق یأتوا إلیه مذعنین</span>  <em>اذعان</em> به معنای انقیاد و اطاعت است و ظاهر سیاق آیه مخصوصا جمله‌ <span class="aya" rel="24_49" data-words="6-7">یأتوا إلیه</span> این است که مراد از <em>حق</em> حکم پیغمبر است. زیرا حکم حقی است که از پیامبر جدا نمی‌شود و معنی آیه چنین می‌شود. و اگر حق که همان حکم پیامبر است به نفع آنان  <em>منافقین</em> باشد نه به ضررشان می‌آیند به سوی این حکم در حالی که منقاد و مطیع می‌باشند پس برگشت نمی‌کنند از او مگر وقتی که علیه آنان باشد. و لازمه این معنی این است که آنان تبعیت می‌کنند هوای خود را و قصد ندارند که اطاعت حق کنند. <code class="aya" rel="24_50"/> <span class="aya" rel="24_50" data-words="1-14">أ فی قلوبهم مرض أم ارتابوا أم یخافون أن یحیف الله علیهم و رسوله...</span> کلمه <em>حیف</em> به معنای جور است. </p> <p>و ظاهر سیاق آیات این است که مراد از مرض قلوب ضعف ایمان می‌باشد، هم چنان که در آیه‌ <span class="aya" rel="33_32" data-words="10-17">فلا تخضعن بالقول فیطمع الذی فی قلبه مرض</span><span class="footnote" rel="1" title="سخن را نرم نگویند تا طمع کند آن کس که در قلبش مرض است سوره احزاب، آیه ۳۲">*</span> و آیه‌ <span class="aya" rel="33_60" data-words="1-15">لئن لم ینته المنافقون و الذین فی قلوبهم مرض، و المرجفون فی المدینة لنغرینک بهم</span><span class="footnote" rel="2" title="اگر منافقین و بیماردلان و دروغ‌پردازان مدینه دست بر ندارند تو را بر آنان می‌شورانیم سوره احزاب، آیه ۶۰">*</span> و آیاتی دیگر که به همین معنا است. </p> <p>و اما اینکه مراد از مرض قلب نفاق باشد، هم چنان که به همین معنا تفسیر شده<span class="footnote" rel="3" title="مجمع البیان، ج ۷، ص ۱۵۰">*</span> باطل است، به دلیل صدر آیه که می‌فرماید: و ما اولئک بالمؤمنین و حکم به نفاقشان کرده، دیگر معنا ندارد که از نفاق آنان سؤال کند، و سپس خودش جواب دهد که: نه، بلکه ایشان از ستمکاران هستند . </p> <p> <span class="aya" rel="24_50" data-words="5-6">أم ارتابوا</span> -ظاهر اطلاق، <em>ارتیاب</em>  (و اینکه نفرموده در چه شک می‌کنند)، این است که مراد از آن، شک در دین باشد بعد از ایمان آوردن، نه شک در صلاحیت داشتن رسول خدا (ص) برای داوری و حکم، و یا شک در عدالت او و امثال این امور، چون این گونه امور باید با نصب قرینه بیان شود، و اطلاق شک منصرف به آنها نمی‌شود. </p> <p>       <code class="page" rel="15,204"/> <span class="aya" rel="24_50" data-words="7-14">أم یخافون أن یحیف الله علیهم و رسوله</span> -یعنی اعراض کنند، به این بهانه که بترسند که خدا و رسولش به ایشان ظلم و جور کنند، به احتمال اینکه شریعت الهی که دنبال آن حکم رسول خدا (ص) است بر اساس جور و حق‌کشی بنا شده، و یا رسول خدا (ص) در قضاء و داوریش رعایت حق را نکند. </p> <p>جمله <span class="aya" rel="24_50" data-words="15-18">بل أولئک هم الظالمون</span> اعراض از تردید سابق با همه شقوق سه‌گانه آن است، و معنایش این است که: اگر برای داوری نزد رسول خدا نیامدند نه به خاطر شک بود و نه به خاطر جابرانه بودن احکام دین و نه ترس از خیانت رسول، چون اگر علت یکی از اینها می‌بود در صورتی هم که حق با آنها بود با اذعان پیش نمی‌آمدند و آیه شریفه می‌فرماید اگر حق با آنها بود می‌آمدند پس می‌فهمیم که علت یکی از آن سه وجه مذکور نبوده بلکه همان ظلم و ستم پیشگی و لا ابالی‌گری آنان بوده، و اگر سبب اعراضشان ترس از ظلم و جور خدا و رسول بود، که خدا از ظلم مبرا و رسولش هم از آن منزه است پس اعراضشان از اجابت دعوت به حکم خدا و رسول او جز این که گفتیم علتی ندارد. </p> <p>و ظاهرا مراد از ظلم، تعدی از حد ایمان است با اقرار زبانی به آن که قبلا هم فرموده بود <span class="aya" rel="24_47" data-words="16-19">و ما أولئک بالمؤمنین</span> و یا مراد خصوص تعدی به حقوق غیر مالی است. </p> <p>و اگر مراد مطلق ظلم باشد، اعراض از تردید با شقوق سه‌گانه سابق صحیح نبود، زیرا خود آن شقوق سه‌گانه از مطلق ظلم است،  (برای اینکه با داشتن شک و احتمال، جابرانه بودن دین یا خیانت رسول اقرار بدین ظلم است) که آیه بعدی هم بر آن دلالت دارد. </p> <p>پس از آنچه گذشت، روشن شد که تردید در اسباب اعراض بین امور سه‌گانه به تقدیری که نفاق نداشته باشند، تردیدی است، حاصر، و اقسام سه‌گانه هم متغایر، چون حاصل معنا این می‌شود که اینان منافق و غیر مؤمنند، برای اینکه اگر این طور نباشند اعراضشان یا از ضعف ایمان است، و یا از زایل شدن آن به علت ارتیاب و شک است، و یا از ترس بدون جهت است، چون ترسیدن از مراجعه به حکم حاکم وقتی است که آدمی احتمال جور در حکم و انحراف از حق به باطل بدهد، و چنین احتمالی در حکم خدا و رسول او نیست. </p> <p>مفسرین در کلماتشان بحث در پیرامون تردید و اضراب را طول داده‌اند، و به گمانم آنچه ما آوردیم کافی باشد، و اگر کسی نخواهد به این مقدار اکتفاء کند باید به تفاسیر مفصل مراجعه نماید. </p> <p><code class="aya" rel="24_51"/> <span class="aya" rel="24_51" data-words="1-17">إنما کان قول المؤمنین إذا دعوا إلی الله و رسوله لیحکم بینهم أن یقولوا سمعنا و أطعنا...</span> <code class="page" rel="15,205"/> سیاق جمله‌ <span class="aya" rel="24_51" data-words="1-4">إنما کان قول المؤمنین</span> که کلمه <em>کان</em> در آن قید شده، و نیز وصف ایمان در کلمه <em>مؤمنین</em> دلالت دارد بر اینکه گفتن شنیدیم و اطاعت کردیم در پاسخ به دعوت به سوی خدا و رسول او، مقتضای ایمان به خدا و رسول است،  (چون کلمه <em>کان</em> و مؤمنین می‌رساند که دارندگان صفت ایمان همواره چنین بوده‌اند)، آری، مقتضای اعتقاد قلبی بر پیروی آنچه خدا و رسول بدان حکم می‌کنند همین است که دعوت به حکم خدا و رسول را لبیک بگویند، نه اینکه آن را رد کنند. </p> <p>بنا بر این مراد از جمله‌ <span class="aya" rel="24_48" data-words="2-9">إذا دعوا إلی الله و رسوله لیحکم بینهم</span> دعوت بعضی از مردم است که به منازع خود پیشنهاد کرده‌اند: بیا تا خدا و رسول را بین خود حکم قرار دهیم ، به دلیل اینکه جمله با لفظ <em>اذا</em> آغاز شده، و اگر این آیه درباره مورد خاصی نبود، بلکه مراد از آن دعوت عمومی خدا و رسول، و یا به عبارت دیگر حکم خدا به وجوب رجوع هر دو نفر متخاصم به حکم او و حکم رسول او بود، قهرا حکمی ابدی بود، دیگر جا نداشت به زمان-اذا -مقید شود. </p> <p>از اینجا روشن می‌شود اینکه بعضی از مفسرین گفته‌اند: فاعل <em>دعوا</em> که حذف شده همان خدا و رسول است و معنای آیه این است که وقتی خدا و رسول ایشان را می‌خوانند چنین و چنان می‌گویند صحیح نیست، بله، بالآخره مرجع دعوت باز به دعوت خدا و رسول است، ولی این حقیقت باعث نمی‌شود که ما کلمه <em>دعوا</em> را که صیغه مجهول است به <em>دعا</em>  که صیغه معلوم است معنا کنیم. </p> <h3> <span class="title" rel="24_51">بر خلاف منافقان، مؤمنان در برابر حکمیت و حکم خدا و رسول (صلی اللَّه علیه و آله) تسلیم بوده می‌گویند: <span class="aya" rel="24_51" data-words="15-17">سمعنا و أطعنا...</span> </span> </h3> <p> و به هر حال آیه شریفه می‌خواهد سخن مؤمنین را در هنگامی و یا در فرضی که دعوت می‌شوند به پذیرفتن حکم خدا و رسول منحصر کند در یک کلام و آن این است که  <span class="aya" rel="24_51" data-words="15-17">سمعنا و أطعنا</span> -چشم اطاعت می‌کنیم که معنایش سمع و طاعت دعوت الهی است، حال چه اینکه دعوت کننده را یکی از دو متخاصم به دیگری فرض کنیم، و یا دعوت کننده را خدا و رسولش بدانیم، و یا بگوییم مقصود سمعا و طاعة در برابر دعوت خدا یا یکی از دو متخاصم نیست، بلکه مراد سمعا و طاعة در برابر حکم خدا و رسول است، هر چند که احتمال اخیر بعید است. </p> <p>حال که سخن مؤمنین در هنگام دعوت منحصر شد به‌ <span class="aya" rel="24_51" data-words="15-17">سمعنا و أطعنا</span> لازمه آن این است که مؤمنین در چنین هنگامی دعوت خدا را رد نکنند. پس اگر کسی رد کند معلوم می‌شود مؤمن نیست، چون رد حکم خدا خروج از طور و حد ایمان است، هم چنان که جمله <span class="aya" rel="24_50" data-words="15-18">بل أولئک هم الظالمون</span> هم به بیانی که گذشت آن را افاده می‌کند پس آیه شریفه در مقام<code class="page" rel="15,206"/> تعلیل اضراب در ذیل آیه قبلی است، که می‌فرمود: <span class="aya" rel="24_50" data-words="15-18">بل أولئک هم الظالمون</span>. </p> <p>آیه مورد بحث با جمله‌ <span class="aya" rel="24_51" data-words="18-21">و أولئک هم المفلحون</span> خاتمه یافته که در آن رستگاری منحصر در مؤمنین شده نه اینکه مؤمنین منحصر در رستگاری شده باشند<span class="footnote" rel="1" title="و فرق ایندو روشن است، مثلا یک وقت می‌گوییم تنها زید رستگار است، معنایش این است که دیگران رستگار نیستند، و یک وقت می‌گوییم زید تنها رستگار است معنایش این است که غیر از رستگاری چیزی ندارد &lt;em&gt;مترجم&lt;/em&gt; ">*</span>. </p> <p><code class="aya" rel="24_52"/> <span class="aya" rel="24_52" data-words="1-14">و من یطع الله و رسوله و یخش الله و یتقه فأولئک هم الفائزون</span> اینکه آیه شریفه در سیاق آیات قبلی وارد شده به انضمام آیه قبلش این معنا را می‌رساند که در مقام تعلیل-و به منزله کبرایی کلی-برای آیه قبل است که چون حکم می‌کرد به رستگاری هر کس که مؤمن باشد، و حکم خدا و رسول را با کلمه <em>سمعا و طاعة</em>  پاسخ گوید، گویی گفته: کسی که مطیع خدا و رسول او است و مؤمن حقیقی هم هست، و هم در باطن او ترس خدا، و هم در ظاهر او به شهادت تقوایش ترس از خدا می‌باشد، رستگار است و قاعده و کبرای کلی این است که به طور کلی هر کس خدا و رسول او را اطاعت کند و از خدا بترسد و تقوی پیشه کند، تنها این چنین کسان رستگارانند،  (فوز و فلاح به یک معنا است). </p> <p>این آیه شریفه هم شامل داعی به حکم خدا و رسول می‌شود که خصم منازع خود را دعوت می‌کند که: بیا خدا و رسول را حکم خود قرار دهیم ، و هم شامل مدعو می‌شود، در صورتی که دعوت داعی را بپذیرد، و به داوری خدا و رسول رضایت دهد، بنا بر این در تعلیل آیه مورد بحث یک اضافه‌ای بر تعلیل آیه قبل هست، چون به هر دو طرف یعنی هم به داعی و هم به مدعو وعده حسن می‌دهد. </p> <h3> <span class="title" rel="24_47 24_48 24_49 24_50 24_51 24_52 24_53 24_54 24_55 24_56 24_57">منافقان سوگندهای شدید یاد می‌کنند که از تو اطاعت می‌کنند، بگو قسم مخورید... </span> </h3> <p> <code class="aya" rel="24_53"/> <span class="aya" rel="24_53" data-words="1-13">و أقسموا بالله جهد أیمانهم لئن أمرتهم لیخرجن قل لا تقسموا طاعة معروفة...</span> <span class="phrase">کلمه <em rel="fa_24_53_4-4" data-sentence="5:225">جهد</em> به معنای طاقت است و تقدیر آیه این است که: اقسموا باللَّه مبلغ جهد هم فی ایمانهم یعنی سوگند خوردند به خدا نهایت قدرتی که در خوردن سوگند داشتند، و مراد این است که قسمهای غلاظ و شدادی خوردند که دیگر سوگندی از آن غلیظتر نداشتند.</span> </p> <p>و <span class="phrase">ظاهرا مراد از جمله <em rel="fa_24_53_8-8" data-sentence="19:559">لیخرجن</em> خروج به سوی جهاد باشد، چون در عده‌ای از آیات نیز به این معنا تصریح شده، مانند آیه‌ <span class="aya" rel="9_46-47" data-words="1-25">و لو أرادوا الخروج لأعدوا له عدة و لکن کره الله انبعاثهم، فثبطهم و قیل اقعدوا مع القاعدین، لو خرجوا فیکم ما زادوکم إلا خبالا</span><span class="footnote" rel="2" title="اگر می‌خواستند بیرون شوند قبلا خود را آماده می‌کردند، و لیکن خدا از بیرون آمدنشان برای جهاد کراهت داشت، ناگزیر از حرکت بازشان داشت، و گفته شد بنشینید با نشستگان، چون اگر هم بیرون می‌شدند جز اخلال ادراک شما ثمره‌ای نداشتند سوره توبه، آیات ۴۶ و ۴۷">*</span>.</span> </p> <p>     <code class="page" rel="15,207"/> در جمله‌ <span class="aya" rel="24_53" data-words="9-11">قل لا تقسموا</span> ایشان را از سوگند خوردن نهی می‌کند و جمله‌ <span class="aya" rel="24_53" data-words="12-13">طاعة معروفة</span> خبری است که مبتدایش حذف شده و آن ضمیری است که به خروج بر می‌گردد،  (یعنی خروج اطاعت خداست، احتیاج به سوگند ندارد) و این جمله در مقام تعلیل نهی از سوگند است، و به همین جهت به فصل آمده (یعنی با واو عطف وصل به ما قبل نشده) و جمله <span class="aya" rel="24_53" data-words="14-18">إن الله خبیر بما تعملون</span> تتمه تعلیل است. </p> <p>و معنای آیه این است که: سوگند خوردند با غلیظترین سوگندشان که هر آینه اگر ایشان را امر به خروج به سوی جهاد کنی خارج خواهند شد، به ایشان بگو قسم نخورید، برای اینکه خارج شدن به جهاد، طاعت خدا، و عملی پسندیده و جزو دین است، و عملی است واجب که دیگر در واجب کردنش سوگند غلیظ لازم ندارد، اگر سوگند می‌خورید که خدا و رسول را راضی کنید، خدا به آنچه می‌کنید دانا است، و فریب قسمهای غلیظ شما را نمی‌خورد. </p> <p>بعضی<span class="footnote" rel="1" title="تفسیر فخر رازی، ج ۲۴، ص ۲۳">*</span> از مفسرین گفته‌اند: مراد از <em>خروج</em> بیرون شدن از خانه و اموال است، در صورتی که رسول بدان حکم کند. و جمله‌ <span class="aya" rel="24_53" data-words="12-13">طاعة معروفة</span> مبتدایی است برای خبر حذف شده، و تقدیر آن طاعة معروفة للنبی خیر من اقسامکم-طاعت پیغمبر به نحو پسندیده بهتر است از سوگند خوردنتان ، می‌باشد. </p> <p>و معنای آیه این است که با غلیظترین سوگند به خدا قسم خوردند که اگر به ایشان امر کنی و علیه آنان در منازعاتشان حکم نمایی که از خانه و اموال خود بیرون شوند، حتما بیرون خواهند شد، به ایشان بگو: سوگند نخورید، برای اینکه پیغمبر را به خوبی اطاعت کردن بهتر از سوگند خوردن به خدا است و خدا دانا است به آنچه می‌کنید. </p> <p>ولی این حرف صحیح نیست، زیرا هر چند که اتصال آیه را به ما قبل تاکید می‌کند و وجه قبلی این فایده را ندارد، ولی متاسفانه با تصریحی که قبلا مبنی بر رد دعوت به سوی حکم خدا و رسول و تن دادن به حکم بین آنان کرده بودند نمی‌سازد، چون با این اعراض صریح از حکم خدا و رسول او، دیگر معنا ندارد که برای رسول خدا (ص) سوگند بخورند که اگر ما را امر کنی که از دیار و اموال خود بیرون شویم بیرون خواهیم شد، و این ناسازگاری خیلی واضح است. </p> <p><span class="phrase">مگر آنکه بگوییم آنان که سوگند خوردند غیر از کسانی بودند که دعوت خدای را رد   <code class="page" rel="15,208"/> کردند و از حکم رسول خدا (ص) اعراض نمودند که در این صورت اشکال متوجه حمل <em rel="fa_24_53_8-8" data-sentence="189:55">لیخرجن</em> بر این معنا می‌شود، چون دلیلی بر چنین حمل در دست نیست.</span> </p> <p><code class="aya" rel="24_54"/> <span class="aya" rel="24_54" data-words="1-16">قل أطیعوا الله و أطیعوا الرسول فإن تولوا فإنما علیه ما حمل و علیکم ما حملتم...</span> در این آیه امر فرموده به اطاعت خدا در آنچه نازل کرده و اطاعت رسول در آنچه از ناحیه پروردگارشان می‌آورد، و اوامری که در امر دین و دنیا به ایشان می‌کند. و کلمه <em>قل</em>  که در صدر سخن قرار گرفته اشاره است به اینکه اطاعت فرمان چه از خدا و چه از رسول همه‌اش اطاعت خدا است، و همین اشاره با جمله‌ <span class="aya" rel="24_54" data-words="4-6">و أطیعوا الرسول</span> تاکید شده، و گرنه می‌توانست از اول بفرماید اطیعونی-مرا اطاعت کنید ، خواست بفهماند که طاعت رسول، به این جهت که رسول است، طاعت مرسل و فرستنده است و با همین حجت تمام می‌شود. </p> <h3> <span class="title" rel="24_54 24_47 24_48 24_49 24_50 24_51 24_52 24_53 24_55 24_56 24_57">رسول را وظیفه‌ای و شما را وظیفه‌ای است، نافرمانی بشما به او زیانی نمی‌رساند و پیروی از او مایه هدایت خود شما است</span> </h3> <p> و به همین جهت دنبال سخن، چند جمله اضافه فرمود: اول اینکه فرمود: <span class="aya" rel="24_54" data-words="7-16">فإن تولوا فإنما علیه ما حمل و علیکم ما حملتم</span> یعنی اگر از طاعت رسول اعراض کنید این اعراض شما ضرری به رسول نمی‌زند، چون رسول وظیفه خود را انجام داده، و وظیفه او هیچ ربطی به شما ندارد، شما هم تکلیفی دارید که انجام و تخلف از آن هیچ ارتباط و سود و زیانی برای او ندارد، چون اطاعت همه‌اش از خدا است. </p> <p>دوم اینکه فرمود: <span class="aya" rel="24_54" data-words="17-20">و إن تطیعوه تهتدوا</span> یعنی هر چند او تکلیفی دارد، و شما تکلیفی دیگر ولی اگر او را اطاعت کنید هدایت می‌یابید، برای اینکه آنچه او برای شما می‌آورد، و هر امری که می‌کند از ناحیه خدا و به امر اوست، و در حقیقت اطاعت برای خدا است، و معلوم است که در اطاعت خدا هدایت است. </p> <p>سوم اینکه فرمود: <span class="aya" rel="24_54" data-words="21-27">و ما علی الرسول إلا البلاغ المبین</span>، و این به منزله تعلیل مطالب قبل است، یعنی آنچه از تکالیف که به دوش رسول است عبارت است از تبلیغ و بس، پس اگر شما پیام او را مخالفت کنید هیچ حرجی متوجه او نمی‌شود، و چون رسول مسئولیتی جز تبلیغ ندارد، قهرا اطاعت خدا اطاعت فرستاده او است، و اطاعت فرستنده او که همان خدای سبحان است مایه هدایت شما است. </p> <p><code class="aya" rel="24_55"/> <span class="aya" rel="24_55" data-words="1-16">وعد الله الذین آمنوا منکم و عملوا الصالحات لیستخلفنهم فی الأرض کما استخلف الذین من قبلهم...</span> ظاهر اینکه آیه در اینجا قرار گرفته این است که در ذیل آیات سابق سوره نازل شده باشد، و چون سوره مدنی است، و در مکه و قبل از هجرت نازل نشده، این آیه نیز مدنی است، <code class="page" rel="15,209"/> هم چنان که سیاقش و مخصوصا سیاق ذیلش این احتمال را تایید می‌کند. </p> <p>در نتیجه این آیه وعده جمیل و زیبایی است برای مؤمنین که عمل صالح هم دارند، به آنان وعده می‌دهد که به زودی جامعه صالحی مخصوص به خودشان برایشان درست می‌کند و زمین را در اختیارشان می‌گذارد و دینشان را در زمین متمکن می‌سازد، و امنیت را جایگزین ترسی که داشتند می‌کند، امنیتی که دیگر از منافقین و کید آنان، و از کفار و جلو گیریهایشان بیمی نداشته باشند، خدای را آزادانه عبادت کنند، و چیزی را شریک او قرار ندهند. </p> <p>پس در جمله‌ <span class="aya" rel="24_55" data-words="1-8">وعد الله الذین آمنوا منکم و عملوا الصالحات</span> کلمه <em>من</em> تبعیضی خواهد بود نه بیانی، و خطاب در آن، به عموم مسلمین است که در میان آنان، هم منافق هست و هم مؤمن، و مؤمنین ایشان نیز دو طایفه‌اند، یکی کسانی که عمل صالح می‌کنند، و گروه دیگر آنان که عمل صالح ندارند، ولی وعده‌ای که در آن آمده مخصوص کسانی است که هم ایمان داشته باشند و هم اعمالشان صالح باشد و بس. </p> <h3> <span class="title" rel="24_55">مراد از استخلاف مؤمنین صالح العمل در زمین و مقصود از مستخلفین قبل از ایشان در آیه: <span class="aya" rel="24_55" data-words="1-8">وعد الله الذین آمنوا منکم و عملوا الصالحات...</span> </span> </h3> <p> و در جمله‌ <span class="aya" rel="24_55" data-words="9-16">لیستخلفنهم فی الأرض کما استخلف الذین من قبلهم</span> دو احتمال هست، یکی اینکه مراد از استخلاف این باشد که خدای تعالی به ایشان خلافتی الهی نظیر خلافت آدم و داوود و سلیمان داده باشد، هم چنان که درباره خلافت آدم فرمود: <span class="aya" rel="2_30" data-words="6-10">إنی جاعل فی الأرض خلیفة</span><span class="footnote" rel="1" title="می‌خواهم در زمین خلیفه‌ای قرار دهم سوره بقره، آیه ۳۰">*</span> و درباره داوود فرموده: <span class="aya" rel="38_26" data-words="3-7">إنا جعلناک خلیفة فی الأرض</span><span class="footnote" rel="2" title="ما تو را خلیفه‌ای در زمین قرار دادیم سوره ص، آیه ۲۶">*</span> و درباره سلیمان فرموده: <span class="aya" rel="27_16" data-words="1-4">و ورث سلیمان داود</span><span class="footnote" rel="3" title="سوره نمل، آیه ۱۶">*</span> که اگر مراد از خلافت این باشد، قهرا خلفای قبل از ایشان خلفای خدا، یعنی انبیای او و اولیایش خواهد بود، و لیکن به دلیلی که می‌آید این احتمال بعید است. </p> <p><span class="phrase">احتمال دوم اینکه مراد از <em rel="fa_24_55_13-13" data-sentence="25:1587">خلافت</em> ارث دادن زمین به ایشان و مسلط کردن آنان بر زمین باشد، هم چنان که در این معنا فرموده: <span class="aya" rel="7_128" data-words="8-18">إن الأرض لله یورثها من یشاء من عباده، و العاقبة للمتقین</span><span class="footnote" rel="4" title="زمین از آن خدا است، به هر کس از بندگانش بخواهد آن را ارث می‌دهد، و سر انجام از آن پرهیزگاران است سوره اعراف، آیه ۱۲۸">*</span> و نیز فرموده: <span class="aya" rel="21_105" data-words="9-13">أن الأرض یرثها عبادی الصالحون</span><span class="footnote" rel="5" title="زمین را بندگان صالح من ارث می‌برند سوره انبیاء، آیه ۱۰۵">*</span> که بنا بر این احتمال،           <code class="page" rel="15,210"/> مراد از خلفای قبل از ایشان مؤمنین از امتهای گذشته خواهد بود، که خدا کفار و منافقین آنها را هلاک کرد، و مؤمنین خالص ایشان را نجات داد، مانند قوم نوح و هود و صالح و شعیب، هم چنان که در آیه‌ <span class="aya" rel="14_13-14" data-words="1-29">و قال الذین کفروا لرسلهم لنخرجنکم من أرضنا أو لتعودن فی ملتنا فأوحی إلیهم ربهم لنهلکن الظالمین، و لنسکننکم الأرض من بعدهم ذلک لمن خاف مقامی و خاف وعید</span><span class="footnote" rel="1" title="کسانی که کافر شدند به رسولان خود گفتند: به طور مسلم شما را از سر زمین خود بیرون می‌کنیم، مگر آنکه به کیش ما برگردید، پس پروردگارشان به ایشان وحی فرستاد که به طور قطع ستمکاران را هلاک خواهیم کرد، و بعد از ایشان شما را در زمین سکونت خواهیم داد، این روش ما است نسبت به کسی که از مقام من بترسد، و از عذاب من بهراسد سوره ابراهیم، آیه ۱۴">*</span> است و اینان کسانی هستند که خود را برای خدا خالص کردند و خدا نجاتشان داد، و در نتیجه جامعه صالحی تشکیل داده و در آن زندگی کردند، تا آنکه مهلتشان طول کشیده، دلهایشان قساوت یافت.</span> </p> <p>اما قول کسی<span class="footnote" rel="2" title="روح المعانی، ج ۱۸، ص ۲۰۳">*</span> که گفته: مراد از مستخلفین قبل از ایشان، بنی اسرائیل است که خدا بعد از هلاک کردن فرعون و لشگریانش سر زمین مصر و شام را به ایشان ارث داده، و در آن مکنتشان داد، هم چنان که درباره آنان فرمود: <span class="aya" rel="28_5-6" data-words="1-20">و نرید أن نمن علی الذین استضعفوا فی الأرض و نجعلهم أئمة و نجعلهم الوارثین، و نمکن لهم فی الأرض</span><span class="footnote" rel="3" title="اراده کردیم بر کسانی که در زمین به دست کفار ضعیف شدند، منت نهیم، و ایشان را پیشوایان و وارثان نموده، و در زمین مکنت دهیم سوره قصص، آیات ۵ و ۶">*</span> حرف صحیحی نیست. </p> <p>زیرا آیه مورد بحث از مردمی خبر می‌دهد که بعد از ارث بردن زمین، اجتماعی صالح تشکیل دادند و قوم بنی اسرائیل بعد از نجاتشان از فرعون و لشگرش، هرگز از کفر و نفاق و فسق خالص نگشتند، و مصداق‌ <span class="aya" rel="24_55" data-words="3-8">الذین آمنوا منکم و عملوا الصالحات</span> نشدند، و به نص قرآن کریم در آیاتی بسیار هرگز و در هیچ دوره‌ای چنین روزی به خود ندیدند، و با اینکه اجتماع ایشان همواره از کفار و منافقین و صالحان و طالحان متشکل می‌شده، دیگر معنا ندارد که استخلاف ایشان را مثل بزند برای استخلاف‌ <span class="aya" rel="24_55" data-words="3-8">الذین آمنوا منکم و عملوا الصالحات</span>. </p> <p>و اگر مراد از تشبیه اصل استخلاف ایشان، به استخلاف خلفای قبل از ایشان-که فرضا بنی اسرائیل باشند چه خوب و چه بد-بوده باشد، در این صورت احتیاجی نبود که مجتمع اسرائیلی را پیش بکشد، و به آنان تشبیه کند و حال آنکه امتهای موجود در زمان نزول آیه و قبل از آن بسیار قوی‌تر و پرجمعیت‌تر از بنی اسرائیل بودند مانند روم و فارس و کلده و غیر       <code class="page" rel="15,211"/> ایشان، هم چنان که در آیه‌ <span class="aya" rel="7_69" data-words="15-21">إذ جعلکم خلفاء من بعد قوم نوح</span><span class="footnote" rel="1" title="چنان که شما را خلیفه بعد از قوم نوح قرار داد سوره اعراف، آیه ۶۹">*</span> و آیه‌ <span class="aya" rel="7_74" data-words="3-8">إذ جعلکم خلفاء من بعد عاد</span><span class="footnote" rel="2" title="چنان که شما را خلفای بعد از قوم عاد قرار داد سوره اعراف، آیه ۷۴">*</span> بدون هیچ تشبیهی این امت را جانشینان امتهای قبل دانست، و حتی کفار از این امت را هم خلفای اقوام پیشین خواند و فرمود: <span class="aya" rel="6_165" data-words="1-6">و هو الذی جعلکم خلائف الأرض</span><span class="footnote" rel="3" title="خدا کسی است که شما را خلیفه‌های زمین قرار داد سوره انعام، آیه ۱۶۵">*</span> و نیز فرمود: <span class="aya" rel="35_39" data-words="1-10">هو الذی جعلکم خلائف فی الأرض فمن کفر فعلیه کفره</span><span class="footnote" rel="4" title="او کسی است که شما را خلیفه‌های زمین قرار داد پس هر کس کفر بورزد کفرش علیه خود او است سوره فاطر، آیه ۳۹">*</span>. </p> <p>حال اگر بگویی چرا جایز نباشد که تشبیه در آیه مورد بحث، تشبیه به بنی اسرائیل باشد؟ آن گاه حق این مجتمع صالح را با جمله بعدی‌اش اداء نموده و بفرماید: <span class="aya" rel="24_55" data-words="18-20">لیمکنن لهم دینهم...</span>؟ در جواب می‌گوییم: بله، اشکالی ندارد، جز اینکه همان طور که گفتیم، بنا بر این دیگر وجهی ندارد که امت اسلام از میان همه امم تنها جانشین بنی اسرائیل باشند، و جانشینی این امت تنها به جانشینی بنی اسرائیل تشبیه گردد. </p> <h3> <span class="title" rel="24_55 24_47 24_48 24_49 24_50 24_51 24_52 24_53 24_54 24_56 24_57">مراد از تمکین دین و دیگر مفردات و جملات آیه شریفه</span> </h3> <p> <span class="aya" rel="24_55" data-words="17-23">و لیمکنن لهم دینهم الذی ارتضی لهم</span> تمکین هر چیزی بر قرار کردن آن است در مکان و این کنایه است از ثبات آن چیز، و زوال و اضطراب و تزلزل‌ناپذیری آن، به طوری که اگر اثری داشته باشد هیچ مانعی جلوی تاثیر آن را نگیرد و در آیه مورد بحث تمکین دین عبارت است از اینکه: آن را در جامعه مورد عمل قرار دهد، یعنی هیچ کفری جلوگیرش نشود، و امرش را سبک نشمارند، اصول معارفش مورد اعتقاد همه باشد، درباره آن اختلاف و تخاصمی نباشد، و این حکم را خدای سبحان در چند جای از کلامش کرده که اختلاف مختلفین در امر دین علت و منشای جز طغیان ندارد، مانند این آیه‌ <span class="aya" rel="2_213" data-words="22-35">و ما اختلف فیه إلا الذین أوتوه من بعد ما جاءتهم البینات بغیا بینهم</span><span class="footnote" rel="5" title="در این دین اختلاف نکردند مگر بعد از آنکه معجزات و بیناتی بر صحت و حقانیت آنچه به سویشان آمد قائم شد و این به خاطر ستمگری و سر پیچی از دین بود سوره بقره، آیه ۲۱۳">*</span>. </p> <p>و مراد از دین ایشان، آن دینی که برایشان پسندیده، دین اسلام است. و اگر دین را به ایشان اضافه کرد، از باب احترام بود و نیز از این جهت بود که دین مقتضای فطرت خود آنان بود. </p> <p>           <code class="page" rel="15,212"/> و جمله‌ <span class="aya" rel="24_55" data-words="24-29">و لیبدلنهم من بعد خوفهم أمنا</span> مانند جمله‌ <span class="aya" rel="24_55" data-words="17-19">و لیمکنن لهم</span> عطف است بر جمله‌ <span class="aya" rel="24_55" data-words="9-9">لیستخلفنهم</span> و اصل معنا لیبدلن خوفهم امنا بوده، به طور ساده‌تر اینکه در واقع باید می‌فرمود ترس ایشان را مبدل به امنیت کردیم <em>ولی فرموده</em> ایشان را بعد از ترس، مبدل به امنیت کردیم و تبدیل را به خود آنان نسبت داد، حالا یا از باب مجاز عقلی است، و یا آنکه مضاف را چون معلوم بوده حذف کرده، زیرا جمله‌ <span class="aya" rel="24_55" data-words="26-28">من بعد خوفهم</span> می‌فهماند که آن محذوف خوف، و تقدیر <em>لیبدلن خوفهم</em> بوده، و یا آنکه از این باب نبوده، بلکه کلمه <em>امنا</em> به معنای آمنین بوده که در این صورت معنا این می‌شود که: خدا ایشان را بعد از ترسشان مبدل کرد به ایمنان و به هر حال، مراد از خوف آن ترسی است که مؤمنین صدر اسلام از کفار و منافقین داشتند. </p> <p>و جمله‌ <span class="aya" rel="24_55" data-words="30-34">یعبدوننی لا یشرکون بی شیئا</span> را اگر بخواهیم با سیاق آیات بهتر وفق دهیم، باید حال از ضمیر در جمله‌ <span class="aya" rel="24_55" data-words="25-25">لیبدلنهم</span> بگیریم، که معنا چنین می‌شود: خدا ترس ایشان را مبدل به امنیت کرد، در حالی که ایشان مرا پرستش کنند، و چیزی شریک من ندانند . </p> <p>و <span class="phrase">اگر در این آیه التفاتی از غیبت <em rel="fa_24_55_25-25" data-sentence="31:482">یبدلنهم</em> به تکلم <em>مرا عبادت کنند</em> بکار برده و جمله <em rel="fa_24_55_30-30" data-sentence="141:415">یعبدوننی</em> را با جمله چیزی را شریک من ندانند تاکید کرده، و کلمه <em rel="fa_24_55_34-34" data-sentence="257:348">شیئا</em> را نکره آورده، که خود دلالت می‌کند بر نفی شریک به طور اطلاق، همه این نکات حکم می‌کند بر اینکه مراد از عبادت، خداپرستی خالص است، به طوری که هیچ شایبه‌ای از شرک-چه شرک جلی و چه شرک خفی-در آن راه نداشته باشد، و خلاصه معنا این می‌شود که خدا مجتمع آنان را مجتمعی ایمن می‌سازد، تا در آن جز خدا هیچ چیز دیگری پرستش نشود، و هیچ ربی غیر از خدا قائل نباشند.</span> </p> <p>و <span class="phrase">کلمه <em>ذلک</em> در جمله <span class="aya" rel="24_55" data-words="35-39">و من کفر بعد ذلک</span> به طوری که سیاق شهادت می‌دهد اشاره است به موعود، بنا بر این، مناسب‌تر آن است که کلمه <em rel="fa_24_55_37-37" data-sentence="184:254">کفر</em> را به معنای کفران، و در مقابل شکر بدانیم، و چنین معنا کنیم که: و هر کس کفران کند و خدا را شکر نگوید، و بعد از تحقق این وعده عوض شکر با کفر و نفاق و سایر گناهان مهلکه، کفران نعمت کند، چنین کسانی کاملا در فسقند و فسق هم عبارت است از بیرون شدن از زی بندگی.</span> </p> <h3> <span class="title" rel="24_55 24_47 24_48 24_49 24_50 24_51 24_52 24_53 24_54 24_56 24_57">اختلاف شدید مفسرین پیرامون مورد نزول این آیه و مفاد آن و بیان حق مطلب در این باره</span> </h3> <p> مفسرین در این آیه شریفه اختلافاتی شدید و زیادی دارند. </p> <p>بعضی<span class="footnote" rel="1" title="تفسیر کشاف، ج ۳، ص ۲۵۲">*</span> گفته‌اند: درباره اصحاب رسول خدا (ص) نازل شده، و خدا   <code class="page" rel="15,213"/> وعده‌ای را که به ایشان داد منجز کرد، و زمین را در اختیار ایشان قرار داد، و دین ایشان را تمکین داد، و ترس ایشان را مبدل به امنیت کرد، آری بعد از در گذشت رسول خدا (ص) در ایام خلفای راشدین، اسلام را پیش برد، و عزت داد، و در نتیجه آن ترسی که مسلمین از کفار و منافقین داشتند، از میان برفت. </p> <p>و مراد از استخلاف ایشان استخلاف خلفای چهارگانه بعد از رسول خدا (ص)، و یا تنها خلفای سه‌گانه اول است، و اگر استخلاف را به همه نسبت داده، با اینکه همه مسلمین خلیفه نبودند، و خلافت مختص به سه و یا چهار نفر بود، از قبیل نسبت دادن چیزی است که مخصوص به بعض است به همه، مثل اینکه می‌گویند: بنی فلان کشته شدند، با اینکه بعضی از آنان کشته شدند. </p> <p>بعضی<span class="footnote" rel="1" title="کشاف، ج ۳، ص ۲۵۱">*</span> دیگر گفته‌اند که: این آیه شامل عموم امت محمد (ص) می‌شود، و مراد از استخلاف امت وی و تمکین دین ایشان و تبدیل‌خوفشان به امنیت این است که زمین را به ایشان ارث داد، آن چنان که به امت‌های قبل از اسلام ارث داد. </p> <p>و یا مراد استخلاف خلفای بعد از رسول خدا (ص)، و تمکین اسلام و شکست دادن دشمنان دین می‌باشد، که خدای تعالی بعد از رحلت آن جناب وعده خود را وفا کرد، و اسلام و مسلمین را یاری نموده، شهرها و اقطار عالم برای آنان فتح شد. </p> <p>بنا بر این دو قول، آیه شریفه از پیشگویی‌های قرآن خواهد بود، چون خبر از اموری داده که هنوز در عالم تحقق نیافته، و حتی آن روز امیدش هم نمی‌رفت. </p> <p>بعضی<span class="footnote" rel="2" title="پس چون وعده پروردگارم برسد، خدا آن را ویران می‌کند، و وعده پروردگار من حق است">*</span> دیگر گفته‌اند: این آیه مربوط به مهدی موعود (ع) است، که اخبار متواتر از ظهورش خبر داده، و فرموده که: زمین را پر از عدل و داد می‌کند همان طور که پر از ظلم و جور شده باشد، و مراد از <span class="aya" rel="24_55" data-words="3-8">الذین آمنوا منکم و عملوا الصالحات</span> رسول خدا (ص) و ائمه اهل بیت او (ع) است. </p> <p>ولی آنچه از سیاق آیه شریفه به نظر می‌رسد صرف نظر از مسامحه‌هایی که چه بسا بعضی از مفسرین در تفسیر آیات قرآنی دارند، این است که بدون شک آیه شریفه درباره بعضی از افراد امت است نه همه امت و نه اشخاص معینی از امت، و این افراد عبارتند از کسانی که مصداق‌ <span class="aya" rel="24_55" data-words="3-8">الذین آمنوا منکم و عملوا الصالحات</span> بوده باشند، و آیه نص در این معنا است، و هیچ دلیلی نه در الفاظ آیه و نه از عقل که دلالت کند بر اینکه مقصود از آنان تنها صحابه   <code class="page" rel="15,214"/> رسول خدا، و یا خود رسول خدا (ص) و ائمه اهل بیت (ع) می‌باشد نیست، و نیز هیچ دلیلی نیست بر اینکه مراد از <em>الذین</em> عموم امت بوده، و اگر وعده در آیه متوجه به طایفه مخصوصی از ایشان شده به خاطر صرف احترام از آنان یا عنایت بیشتر به آنان بوده باشد، زیرا همه این حرفها سخنانی خود ساخته و بی دلیل است. </p> <p>و مراد از استخلاف آنان در زمین نظیر استخلاف نیاکان و امم گذشته این است که اجتماعی صالح از آنان تشکیل دهد، که زمین را ارث ببرند، آن طور که نیاکان و امم گذشته صاحبان قوت و شوکت ارث بردند، و این استخلاف قائم به مجتمع صالح ایشان است، نه به افراد معینی از ایشان، هم چنان که در امتهای قبل از ایشان قائم به مجتمع بود. </p> <p>و اما اینکه مراد از آن، خلافت الهی به معنای ولایت و سلطنت الهی، نظیر سلطنت داوود و سلیمان و یوسف (ع) بوده باشد، بسیار بعید است، چون از قرآن کریم بعید است که از انبیاء به عبارت <span class="aya" rel="24_55" data-words="14-16">الذین من قبلهم</span> تعبیر فرماید، و این تعبیر به همین لفظ و یا به معنای آن در بیش از پنجاه مورد در قرآن کریم آمده، و در هیچ جا مقصود از آن انبیای گذشته نبوده، با اینکه گفتگو درباره انبیای گذشته در قرآن کریم بسیار آمده، بله در بعضی موارد به عبارت <span class="aya" rel="3_184" data-words="5-7">رسل من قبلک</span> <em>یا</em> <span class="aya" rel="3_183" data-words="18-20">رسل من قبلی</span> یا نظیر اینها با اضافه کلمه قبل به ضمیر راجع به رسول خدا (ص) آمده است. </p> <p>و مراد از تمکین دین مرضی آنان در زمین-همان طور که گذشت-این است که دین پسندیده ایشان را پای بر جا بدارد، به طوری که‌اختلافشان در اصول، و سهل‌انگاری‌هایشان در اجرای احکام، و عمل به فروع آن، دین آنان را متزلزل نسازد، و همواره اجتماعشان از لکه نفاق پاک باشد. </p> <p>و مراد از تبدیل خوفشان به امنیت این است که امنیت و سلام بر مجتمع آنان سایه بیفکند، به طوری که نه از دشمنان داخلی بر دین و دنیای خود بترسند، و نه از دشمنان خارجی، نه از دشمنی علنی، و نه پنهانی. </p> <p>و اینکه بعضی<span class="footnote" rel="1" title="سوره اسراء، آیه ۷">*</span> از مفسرین گفته‌اند: مراد تنها ترس از دشمنان خارجی است، هم چنان که همه ترس مسلمانان صدر اول از کفار و مشرکین بود، که می‌خواستند نور خدا را خاموش ساخته و دعوت حقه دین را باطل سازند حرف صحیحی نیست، و دلیلی بر گفتار خود ندارند، چون لفظ آیه مطلق است، و هیچ قرینه‌ای که مدعای آنان را اثبات کند در آن   <code class="page" rel="15,215"/> نیست، علاوه بر این آیه شریفه در مقام امتنان است، و این چه منتی است که خدا بر جامعه‌ای بگذارد که دشمن خارجی را بر آنان مسلط نکرده، در حالی که داخل آن جامعه را فساد احاطه کرده باشد، و از هر سو بلاهای گوناگون آن جامعه را تهدید کند، نه امنیتی در جان خود داشته باشند، و نه در عرض و نه در مال، تنها قدرت حاکمه بر آن اجتماع حریت داشته، و طبقه ستمگر در رفاه و پیشرفت باشند؟. </p> <p>و مرادش از اینکه فرمود: خدای را عبادت می‌کنند و چیزی را شریک او نمی‌گیرند همان معنایی است که لفظ به طور حقیقت بر آن دلالت کند، و آن عبارت است از اینکه اخلاص در عبادت عمومیت پیدا کند و بنیان هر کرامتی غیر از کرامت تقوی منهدم گردد. </p> <p>آنچه از همه مطالب بر آمد این شد که خدای سبحان به کسانی که ایمان آورده و عمل صالح انجام می‌دهند، وعده می‌دهد که به زودی جامعه‌ای برایشان تکوین می‌کند که جامعه به تمام معنا صالح باشد، و از لکه ننگ کفر و نفاق و فسق پاک باشد، زمین را ارث برد و در عقاید افراد آن و اعمالشان جز دین حق، چیزی حاکم نباشد، ایمن زندگی کنند، ترسی از دشمن داخلی یا خارجی نداشته باشند، از کید نیرنگ بازان، و ظلم ستمگران و زورگویی زورگویان آزاد باشند. </p> <h3> <span class="title" rel="24_55 24_47 24_48 24_49 24_50 24_51 24_52 24_53 24_54 24_56 24_57">توضیح اینکه وعده استخلاف در آیه، جز با اجتماعی که با ظهور مهدی (علیه السلام) بر پا می‌شود با هیچ مجتمعی قابل انطباق نیست</span> </h3> <p> و این مجتمع طیب و طاهر با صفاتی که از فضیلت و قداست دارد هرگز تا کنون در دنیا منعقد نشده، و دنیا از روزی که پیامبر (ص) مبعوث به رسالت گشته تا کنون، چنین جامعه‌ای به خود ندیده، ناگزیر اگر مصداقی پیدا کند، در روزگار مهدی (ع) خواهد بود، چون اخبار متواتری که از رسول خدا (ص) و ائمه اهل بیت (ع) در خصوصیات آن جناب وارد شده از انعقاد چنین جامعه‌ای خبر می‌دهد، البته این در صورتی است که روی سخن در آیه را متوجه مجتمع صالح بدانیم، نه تنها حضرت مهدی (ع). </p> <p>خواهید گفت: طبق این نظریه چه معنا دارد که روی سخن را در زمان نزول آیه به <span class="aya" rel="24_55" data-words="3-8">الذین آمنوا منکم و عملوا الصالحات</span> کند در حالی که مهدی (ع) آن روز نبود،  (نه خودش بود و نه یکی از اهل زمانش). </p> <p>در پاسخ می‌گوییم: این سؤال ناشی از این است که پرسش کننده میان خطابهای فردی با خطابهای اجتماعی خلط کرده، چون خطاب دو جور ممکن است متوجه اشخاص شود، یکی اینکه اشخاصی را مورد خطابی قرار دهند، بدین جهت که خصوصیات خود آنان<code class="page" rel="15,216"/> مورد نظر است، دیگر اینکه همان اشخاص را مورد خطاب قرار بدهند، اما نه از این جهت که شخص خود آنان مورد نظر باشد، بلکه از این جهت که جمعیتی هستند دارای صفاتی معین، در صورت اول خطاب از مخاطبین به غیر مخاطبین متوجه نمی‌شود. و شامل آنها نمی‌گردد، نه وعده‌اش و نه وعیدش و نه هیچ چیز دیگرش، و در قسم دوم اصلا اشخاص دخالتی ندارند، خطاب متوجه دارندگان صفات کذایی است، که در این صورت به دیگران نیز متوجه می‌شود. </p> <p>در آیه شریفه خطاب از قبیل خطابهای دوم است، که بیانش گذشت و اغلب خطابهای قرآنی که یا مؤمنین را مخاطب کرده، و یا کفار را از این قبیل است، و همچنین خطابهایی که متضمن بدگویی از اهل کتاب و مخصوصا یهود است، از این قبیل است، به مخاطبین بدگویی می‌کند به اینکه نیاکان و اجداد چند پشت قبل ایشان چنین و چنان کردند، و همچنین خطابهای متوجه به مشرکین که شما بودید که چنین و چنان کردید، به اینکه اسلاف آنان بودند، نه خود آنان، پس معلوم می‌شود که روی سخن با دارندگان فلان صفات زشت است. </p> <p>و مخصوصا از این قبیل است وعده‌ای که به یهود داده و فرموده: <span class="aya" rel="17_7" data-words="9-14">فإذا جاء وعد الآخرة لیسوؤا وجوهکم</span><span class="footnote" rel="1" title="مجمع البیان، ج ۷، ص ۱۵۰">*</span> که وعده داده شدگان تا زمان تحقق آن وعده و پیشگویی زنده نماندند، و در عین حال روی سخن با یهود عصر نزول است، که شما چنین و چنان می‌شوید. </p> <p>و نظیر آن وعده در گفتار ذی القرنین است، که بنا به حکایت قرآن کریم گفت: <span class="aya" rel="18_98" data-words="6-16">فإذا جاء وعد ربی جعله دکاء و کان وعد ربی حقا</span><span class="footnote" rel="2" title="روح المعانی، ج ۱۸، ص ۱۹۴">*</span>. </p> <p>و نیز وعده‌ای که به مردم داده که قیامت قیام می‌کند و بساط حیات دنیوی به وسیله نفخه صور بر چیده می‌شود، چنان که فرمود: <span class="aya" rel="7_187" data-words="16-24">ثقلت فی السماوات و الأرض لا تأتیکم إلا بغتة</span><span class="footnote" rel="3" title="قیامت چه سنگین است در آسمانها و زمین، و به سر وقت شما نمی‌آید مگر ناگهانی سوره اعراف، آیه ۱۸۷">*</span> که مؤمنین صالح را به عنوان اینکه مؤمن و صالحند وعده‌ای داده، که اشخاص حاضر در زمان نزول آن را ندیدند و مردند، ولی همین که در آخرین روز از روزگار دنیا افرادی صالح و مؤمن شاهد نفخه صور می‌شوند، مجوز این شده که این وعده را به همه صالحان مؤمن در همه اعصار، و مخصوصا افراد حاضر در زمان نزول بدهد. </p>   <p>سوره کهف، آیه 98.    <code class="page" rel="15,217"/> پس حق مطلب این است که اگر واقعا بخواهیم حق معنای آیه را به آن بدهیم (و همه تعصبات را کنار بگذاریم) آیه شریفه جز با اجتماعی که به وسیله ظهور مهدی (ع) به زودی منعقد می‌شود قابل انطباق با هیچ مجتمعی نیست. </p> <p>و اما اگر پای مسامحه و سهل انگاری در تفسیر مفردات و جملات آن راه دهیم، آن وقت ممکن است بگوییم مراد از استخلاف <span class="aya" rel="24_55" data-words="3-8">الذین آمنوا منکم و عملوا الصالحات</span>  استخلاف همه امت است،  (نه همان طور که گفتیم دسته‌ای مخصوص)، آن وقت در جواب اینکه همه امت مصداق‌ <span class="aya" rel="24_55" data-words="3-8">الذین آمنوا منکم و عملوا الصالحات</span> نیستند، بگوییم این از باب تغلیب است، که از آن باب به شمس و قمر می‌گوییم: شمسین،  (دو آفتاب) یا قمرین (دو ماه) و یا پاسخی نظیر آن بدهیم. </p> <p>و مراد از تمکین دینشان، آن دین که برایشان پسندیده، این بگیریم که آنان را در دنیا معروف به امت اسلام می‌کند، و دین اسلام را دین ایشان می‌داند، هر چند که هفتاد و سه فرقه شوند، و هر فرقه‌ای فرق دیگر را کافر بداند، و بعضی خون بعضی دیگر را مباح بشمارد، و عرض و مال او را حلال بداند. </p> <p>و مراد از تبدیل خوف ایشان به امنیت، و اینکه خدا را بپرستند و چیزی را شریک او نگیرند این باشد که خدا اسلام را عزت و شوکت دهد، و بر معظم معموره زمین گسترده کند، در معظم معموره زمین آزادانه نماز و روزه و حج انجام شود، هر چند که از میان خود آنان امنیت رخت بر بسته باشد، و حق و حقیقت با سکنه آنها خدا حافظی کرده باشد. </p> <p>که در این صورت موعود به این وعده امت، و مراد از استخلاف، ایشان عزت و شوکتی است که بعد از هجرت رسول خدا (ص) و بعد از رحلت آن جناب نصیب مسلمین شد، ولی اگر معنا این باشد باز وجهی نیست که تنها شامل زمان خلفای راشدین باشد، بلکه بعد از آنان را نیز تا زمان انحطاط خلافت اسلامی شامل می‌شود. </p> <p>خوب، این وجهی است که می‌توان برای آیه تصور کرد، و اما تطبیق آیه با دوره خلفای راشدین و یا سه نفر اول و یا تنها دوره علی‌ (ع) هیچ وجهی ندارد. </p> <p><code class="aya" rel="24_56"/> <span class="aya" rel="24_56" data-words="1-11">و أقیموا الصلاة و آتوا الزکاة و أطیعوا الرسول لعلکم ترحمون</span> مناسبتی که مضمون این آیه با آیات سابق دارد، می‌رساند که این آیه تتمه آیات سابق است. </p> <p>بنا بر این اینکه فرمود: <span class="aya" rel="24_56" data-words="1-6">و أقیموا الصلاة و آتوا الزکاة</span> دستور به اطاعت او است، در وظایف و عبادتهایی که برای بندگانش تشریع کرده، و اگر از میان همه وظائف تنها نماز و<code class="page" rel="15,218"/> زکات را یادآوری کرد، برای این بود که این دو تکلیف در میان تکالیف راجع به خدا و خلق به منزله رکن است، و جمله‌ <span class="aya" rel="24_56" data-words="7-9">و أطیعوا الرسول</span> انفاذ ولایت آن جناب است در قضاء و در حکومت. </p> <p>و جمله‌ <span class="aya" rel="24_56" data-words="10-11">لعلکم ترحمون</span> تعلیل برای امر است به مصلحتی که در مامور به هست، و معنای آن به طوری که از سیاق بر می‌آید این است که خدا و رسول را اطاعت کنید، که در این دو اطاعت امید آن هست که رحمت الهی شامل شما شود، و خدا وعده خود را درباره شما انجاز کند، و یا انجاز آن را زودتر کند، چون بر طرف شدن نفاق از بین مسلمانان، و عمومیت یافتن صلاح و اتفاق کلمه حق، کلید انعقاد مجتمعی است صالح، که هر قسم خیرات به سویش سرازیر می‌شود. </p> <p><code class="aya" rel="24_57"/> <span class="aya" rel="24_57" data-words="1-13">لا تحسبن الذین کفروا معجزین فی الأرض و مأواهم النار و لبئس المصیر</span> این آیه تتمه آیات قبل است، و در آن وعده استخلاف در زمین و تمکین دین و تبدیل خوف به امنیت را که در آیات سابق بود تاکید می‌کند. </p> <p>پیامبر خود را خطاب می‌کند به خطابی مؤکد، که زنهار، خیال نکنی که کفار خدای را در زمین عاجز می‌کنند، و با نیرو و شوکت خود جلو خدای را از انجاز وعده‌اش می‌گیرند، و این بیان و حقیقت بشارتی است به رسول خدا (ص)، به کرامتی که به امت وی کرده، و اینکه دشمنانش شکست خورده و مغلوب خواهند شد، و چون بشارت به آن جناب بود، لذا او را مخاطب قرار داد، و این التفات را به کار برد. </p> <p>و چون نهی مذکور (خیال مکن) در معنای این است که به زودی کفار به حکم اجبار دست از معارضه با دین و اهل دین بر می‌دارند، لذا جمله‌ <span class="aya" rel="24_57" data-words="8-10">و مأواهم النار...</span> را بر آن عطف کرد، و گویا فرموده است: ایشان در دنیا شکست خورده، و در آخرت در آتش منزل می‌کنند، که بد باز گشت گاهی است. </p> <h3>بحث روایتی‌ <span class="title" rel="24_47 24_51 24_54 24_48 24_49 24_50 24_52 24_53 24_55 24_56 24_57">چند روایت در باره شان نزول آیاتی که حاکی از نفاق منافقان و اعراض آنان از حکمیت و حکم رسول اللَّه (صلی اللَّه علیه و آله و سلم) می‌باشد</span> </h3> <p> در مجمع البیان در ذیل آیه: <span class="aya" rel="24_47" data-words="1-4">و یقولون آمنا بالله...</span> گفته: بعضی گفته‌اند: این آیات درشان مردی از منافقین نازل شد که بین او و مردی یهودی مرافعه‌ای بود، یهودی پیشنهاد کرده بود که مرافعه را نزد رسول خدا (ص) ببرند، ولی منافق حاضر نشد و پیشنهاد کرد که نزد کعب بن اشرف بروند. <code class="page" rel="15,219"/> بلخی حکایت کرده که میان علی و عثمان در خصوص زمینی که عثمان از علی خریداری کرده بود نزاعی رخ داد، و علت آن این بود که در آن زمین سنگهایی بیرون آمد، عثمان آن را عیب زمین دانسته، می‌خواست به آن جهت معامله را فسخ کند، و علی زیر بار نمی‌رفت، و می‌گفت: میان من و تو رسول خدا (ص) حکم باشد حکم بن ابی العاص به عثمان گفت: اگر حکومت را به پسر عم او واگذاری به نفع او حکم می‌کند، زنهار، تن به حکومت او ندهی، به این مناسبت این آیات نازل شد. این حکایت و یا قریب به آن از امام ابی جعفر (ع) نیز روایت شده<span class="footnote" rel="1" title="نهج البلاغه فیض، ص ۴۴۲، خطبه ۱۴۶">*</span>. </p> <p>مؤلف: و در تفسیر روح المعانی از ضحاک روایت شده که گفت: نزاع میان علی و مغیرة بن وائل بود، و داستان را قریب به همان حکایت بالا آورده<span class="footnote" rel="2" title="تفسیر روح المعانی، ج ۱۸، ص ۲۰۲">*</span>. </p> <p>و در مجمع البیان در ذیل آیه: <span class="aya" rel="24_51" data-words="1-4">إنما کان قول المؤمنین...</span>، از ابی جعفر  (ع) روایت آورده که گفت: منظور در این آیه امیر المؤمنین (ع) است<span class="footnote" rel="3" title="مجمع البیان، ج ۷، ص ۱۵۰">*</span>. </p> <p>و در الدر المنثور در ذیل آیه‌ <span class="aya" rel="24_54" data-words="7-16">فإن تولوا فإنما علیه ما حمل و علیکم ما حملتم...</span> می‌گوید: ابن جریر و ابن قانع و طبرانی، از علقمة بن وائل حضرمی، از سلمة بن یزید جهنی، روایت کرده که گفت: من عرضه داشتم: یا رسول اللَّه (ص) بعد از تو تکلیف ما با امرایی که بر ما حکومت می‌کنند چیست؟ اگر چنانچه احکام خدا را به نفع خود و به ضرر ما تفسیر کنند، و در نتیجه حق ما را که خدا برایمان قرار داده از ما سلب نمایند می‌توانیم با آنان قتال نموده، دشمنشان بداریم؟ رسول خدا (ص) فرمود: آنان مسئول وظایف خویش و شما مسئول وظایف خویشید<span class="footnote" rel="4" title="الدر المنثور، ج ۵، ص ۵۴">*</span>. </p> <p>مؤلف: و در معنای این روایت پاره‌ای روایات دیگر نقل شده، لیکن، هیچ شکی نباید کرد در اینکه اسلام با روح احیای حق و اماته باطل که در آن هست هرگز اجازه نمی‌دهد که ستمکاران متجاهر به ظلم بر مردم مسلط شوند، و هرگز اجازه سکوت و تحمل ظلم را از یاغیان فاجر به مردمی که قدرت بر رفع ظلم را دارند نمی‌دهد. </p> <p>در ابحاث اجتماعی امروز نیز روشن شده که استبداد والیان دیکتاتور، و افسار گسیختگی آنان در تحکم و زورگوییشان بزرگترین خطر و پلیدترین آثار را در اجتماع دارد، که         <code class="page" rel="15,220"/> یکی از آنها پدید آمدن فتنه‌ها و آشوب‌ها و جنگها است، در هنگامی که مردم در مقام بر می‌آیند که ستمکاران را به عدالت و حق وا دارند. </p> <h3> <span class="title" rel="24_55">روایاتی در باره شان نزول و مفاد آیه: <span class="aya" rel="24_55" data-words="1-11">وعد الله الذین آمنوا منکم و عملوا الصالحات لیستخلفنهم فی الأرض...</span> </span> </h3> <p> و در مجمع البیان در ذیل آیه‌ <span class="aya" rel="24_55" data-words="1-5">وعد الله الذین آمنوا منکم...</span> گفته است: مفسرین در اینکه‌ <span class="aya" rel="24_55" data-words="3-5">الذین آمنوا منکم</span> چه کسانیند، اختلاف کرده‌اند، و از اهل بیت روایت شده که منظور مهدی از آل محمد ( ع) است. </p> <p>و نیز گفته است: عیاشی به سند خود از علی بن الحسین (ع) روایت کرده که وقتی این آیه را تلاوت کرد، فرمود: به خدا سوگند ایشان شیعیان ما اهل بیتند، که خدا این وعده خود را در حق ایشان به وسیله مردی از ما انجاز می‌کند، و او مهدی این امت است، و او کسی است که رسول خدا (ص) درباره‌اش فرمود: اگر از دنیا نماند مگر یک روز خدا آن روز را آن قدر طولانی می‌کند تا مردی از عترتم قیام کند، که نامش نام من است، زمین را پر از عدل و داد کند، آن چنان که پر از ظلم و جور شده باشد و نظیر این روایت از ابی جعفر و ابی عبد اللَّه (ع) نقل شده<span class="footnote" rel="1" title="الدر المنثور، ج ۵، ص ۵۵">*</span>. </p> <p>مؤلف: از ائمه اهل بیت در این باره اخباری روایت شده، در سابق هم بیان انطباق آیه بر مضمون این روایات گذشت. </p> <p>و نیز در مجمع البیان بعد از نقل روایت بالا گفته: بنا بر این مراد از <span class="aya" rel="24_55" data-words="3-8">الذین آمنوا منکم و عملوا الصالحات</span> عبارت است از رسول خدا (ص) و اهل بیت او (علیهم الصلوات و السلام)<span class="footnote" rel="2" title="مجمع البیان، ج ۷، ص ۱۵۲">*</span>. </p> <p>و خواننده عزیز فهمید که مراد از آیه شریفه عام است، و روایت هم به بیش از این دلالت ندارد، چون در آن فرمود: به خدا سوگند ایشان شیعیان ما اهل بیتند، که خدا این وعده خود را در حق ایشان به وسیله مردی از ما انجاز می‌کند...  و در الدر المنثور است که ابن ابی حاتم، و ابن مردویه، از براء روایت کرده‌اند که در تفسیر آیه‌ <span class="aya" rel="24_55" data-words="1-5">وعد الله الذین آمنوا منکم...</span> گفته است: درباره ما نازل شد، که در خوفی شدید قرار داشتیم<span class="footnote" rel="3" title="الدر المنثور، ج ۵، ص ۵۵">*</span>. </p> <p>مؤلف: ظاهر این روایت این است که مراد از <span class="aya" rel="24_55" data-words="3-4">الذین آمنوا</span> صحابه‌اند، ولی خواننده محترم توجه فرمود که آیه هیچگونه دلالتی بر این معنا ندارد، بلکه بر خلاف آن دلالت می‌کند. </p> <p>     <code class="page" rel="15,221"/> و نیز در همان کتاب است که ابن منذر، طبرانی، در <em>اوسط</em> حاکم (وی حدیث را صحیح دانسته)، ابن مردویه، بیهقی در <em>دلائل</em> و ضیاء در <em>المختارة</em> ، از ابی بن کعب روایت کرده‌اند که گفت: وقتی رسول خدا (ص) و یارانش به مدینه وارد شدند، و انصار ایشان را با آغوش باز پذیرا گشتند، عرب یک‌دل و یک جهت علیه ایشان قیام نمودند، به طوری که هیچ وقت جرأت نمی‌کردند اسلحه را از خود دور سازند، شب و روز را با اسلحه به سر می‌بردند، و همیشه می‌گفتند: هیچ احتمال می‌دهید روزی برسد که ما آسوده و مطمئن شویم و جز خدا از هیچ کس نترسیم؟ در چنین حالی این آیه نازل شد که‌ <span class="aya" rel="24_55" data-words="1-8">وعد الله الذین آمنوا منکم و عملوا الصالحات...</span><span class="footnote" rel="1" title="مجمع البیان، ج ۷، ص ۱۵۲">*</span>. </p> <p>مؤلف: این روایت به بیش از این دلالت ندارد که سبب نزول آیه شریفه این جریان بوده، و اما اینکه مراد از <span class="aya" rel="24_55" data-words="3-4">الذین آمنوا</span> چه کسانی است؟ از روایت استفاده نمی‌شود، و همچنین خدا در چه زمانی وعده خود را انجاز می‌کند؟ آیه از آن ساکت است. </p> <p>و نظیر آن روایتی دیگر است که وقتی آیه‌ <span class="aya" rel="24_55" data-words="1-8">وعد الله الذین آمنوا منکم و عملوا الصالحات...</span> نازل شد رسول خدا (ص) فرمود: بشارت بر این امت، که خدا وعده بلندی، و رفعت، و دین، و نصرت، و تمکین، در زمین به ایشان داد، پس هر کس از شما عمل آخرت را برای دنیایش کند در آخرت هیچ بهره‌ای نخواهد داشت<span class="footnote" rel="2" title="مجمع البیان، ج ۷، ص ۱۵۲">*</span>. </p> <p>زیرا صرف بشارت آن جناب به امت به اینکه جانشین در زمین خواهند شد مستلزم این نیست که مراد از <span class="aya" rel="24_55" data-words="3-4">الذین آمنوا</span> در آیه تمامی فرد فرد امت و خصوص صحابه و یا چند نفر معدود از ایشان باشد. </p> <p>و در نهج البلاغه در کلامی از آن جناب آمده که در پاسخ عمر وقتی که از آن جناب پرسید آیا صلاح هست خودم با لشکر اسلام به طرف فارس که برای جنگ تجمع کرده‌اند بروم؟ فرمود: پیشرفت و یا شکست این امر (یعنی دین اسلام) بستگی به نصرت، و یا خذلان کسی ندارد، این دین خداست که همه جا خدا پیروزش کرده و لشگرش را عزت داده و تایید کرده است، تا رسید به آنجا که رسیده، و ما پای بند وعده خداییم که فرمود: <span class="aya" rel="24_55" data-words="1-29">وعد الله الذین آمنوا منکم و عملوا الصالحات لیستخلفنهم فی الأرض کما استخلف الذین من قبلهم و لیمکنن لهم دینهم الذی ارتضی لهم و لیبدلنهم من بعد خوفهم أمنا</span> و خدای تعالی هر وعده‌ای که بدهد انجاز می‌کند و لشگر خود را پیروزی می‌بخشد، و در اسلام سرپرست مسلمانان حکم   <code class="page" rel="15,222"/> رشته تسبیح را دارد، که اگر پاره شود، دانه‌ها از هم گسیخته و متفرق می‌شوند، و چه بسیار متفرق شده‌هایی که دیگر جمع نشد، و عرب در امروز هر چند که اندکند، ولی با دین اسلام بسیار شده و با وحدت و اجتماعی که به دست آورده عزیز و نیرومند گشته، پس تو سر جای خود بمان، و مبادا که حرکت کنی، چون تو به منزله قطب آسیایی، باید که به دست عرب این آسیا را بچرخانی، و آتش جنگ را بدون اینکه خودت مباشرت کنی برافروخته سازی، چون اگر خودت از جایت تکان بخوری دشمنانی که در اقطار جزیرة العرب هستند از جا کنده می‌شوند، و حرکت می‌کنند، آن وقت دل واپسی تو نسبت به مرکز و زنان و کودکانی که به جای گذاشته‌ای بیشتر از دل واپسیت نسبت به لشگر دشمن خواهد بود، علاوه دشمنان غیر عرب می‌گویند: این بزرگ عرب و ریشه ایشان است، که اگر او را از پای در آورید و این ریشه را قطع کنید برای همیشه راحت می‌شوید، و همین خود اهتمام ایشان را در جنگ و طمع آنان را به پیروزی بیشتر می‌کند. </p> <p>و اما اینکه راجع به عدد افراد دشمن صحبت کردی، مگر ما در گذشته با کثرت عدد پیروز می‌شدیم، هرگز چنین نبود، بلکه تنها رمز موفقیت ما نصرت و معاونت خدایی بود<span class="footnote" rel="1" title="مجمع البیان، ج ۷، ص ۱۵۲">*</span>. </p> <p><span class="phrase">مؤلف: صاحب روح المعانی با این حدیث استدلال کرده بر اینکه مراد از  <em rel="fa_24_55_13-13" data-sentence="66:836">استخلاف</em> در آیه ظهور و غلبه اسلام و ارتفاع قدر آن در زمان خلفای راشدین است<span class="footnote" rel="2" title="الدر المنثور، ج ۵، ص ۵۵">*</span>، و حال آنکه حدیث از این معانی به کلی اجنبی است، بلکه از اجنبی بودن گذشته، بر خلاف ادعای او دلالت دارد، چون از کلام آن جناب برمی‌آید که وعده خدا درباره نصرت دین و مؤمنین هنوز تا به آخر انجاز نشده، و مسلمین در آن روز در بین راه آن بودند، چون امام (ع) به عمر دلگرمی داد که و اللَّه منجز وعده-خدا به وعده خود وفا می‌کند و نیز از این حدیث به خوبی برمی‌آید که در آن روز هنوز دین اسلام به آن تمکنی که خدا وعده داده نرسیده بود، و خوف مسلمین مبدل به امنیت نگشته بود، و چگونه امنیت موعود رسیده بود و حال آنکه به حکم این حدیث مسلمانان در میان دو خوف قرار داشتند، یکی دشمنان داخلی که با حکومت مرکزی پیمان داشتند، که از فرصت استفاده نموده پیمان خود بشکنند، و به زنان و کودکان شبیخون بزنند، یکی هم دشمنان خارجی؟.</span> </p> <p>و در الدر المنثور است که ابن مردویه از ابی الشعثاء روایت کرده که گفت: من با     <code class="page" rel="15,223"/> حذیفه و ابن مسعود نشسته بودم، حذیفه گفت: نفاق از بین رفت، و منافقین دست از نفاق برداشته کار را یک طرفی کردند، یا مسلمان شدند، و یا صراحتا به کفر برگشتند، زمان رسول خدا (ص) نفاق می‌کردند،  (چون جرأت بر اظهار کفر نداشتند،) ابن مسعود خندید و گفت: این سخن را به چه دلیل می‌گویی؟ گفت: به دلیل آیه‌ <span class="aya" rel="24_55" data-words="1-8">وعد الله الذین آمنوا منکم و عملوا الصالحات...</span><span class="footnote" rel="1" title="الدر المنثور، ج ۵، ص ۵۵">*</span>. </p> <p>مؤلف: ای کاش کسی از حذیفه می‌پرسید منافقین زمان رسول خدا (ص) چه شدند؟ با اینکه به شهادت کتاب عزیز و ادله تاریخی، یک ثلث اهل مدینه از منافقین بودند، و تازه همه منافقین تنها در مدینه نبودند، بلکه بیشترشان آن جا بودند و گرنه در اطراف نیز وجود داشتند، چطور شد آیا با رحلت رسول خدا (ص) نفاق هم از دل آنان برفت؟ و یا آنهایی که همواره منتظر حادثه و آرزومند گرفتاری برای مسلمانان بودند، و همواره سنگ بر سر راه آنان می‌انداختند، با رحلت آن حضرت ناگهان رأیشان برگشت، و از نفاق دست برداشتند؟. </p> 
