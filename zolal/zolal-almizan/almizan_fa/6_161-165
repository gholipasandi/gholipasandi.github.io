<h3 class="ayas">سوره الأنعام آیه‌های ۱۶۱ تا ۱۶۵</h3><code class="section" rel="6_161-165"/><h3>ترجمه آیات</h3> <p> <span class="trans" rel="6_161">بگو همانا پروردگارم مرا به راهی راست رهنمایی کرد.  «۱۶۱» </span><span class="trans" rel="6_162">دینی قائم به امر بندگان، ملت ابراهیم که به حق گراینده بود و از مشرکین نبود.  «۱۶۲» </span><span class="trans" rel="6_163">بگو به درستی که نماز و عبادت و زندگی و مرگ من از آن پروردگار جهانیان است، شریکی ندارد و من بدین کار مامورم و اولین مسلم می‌باشم.  «۱۶۳» </span><span class="trans" rel="6_164">بگو آیا به جز خدا پروردگاری بجویم با اینکه پروردگار هر چیزی است و هیچ نفسی از شما کار  (زشتی) نمی‌کند مگر به زبان خود و هیچ حاملی بار (گناه) دیگری را برنمی‌دارد، سپس بازگشت شما به سوی پروردگارتان است و به شما خبر می‌دهد در آنچه اختلاف داشتید.  «۱۶۴» </span><span class="trans" rel="6_165">او است کسی که شما را خلیفه‌های زمین قرار داد و برخی را به درجاتی بر بعض دیگر برتری داد تا<code class="page" rel="7,543"/> شما را در آنچه به شما داده آزمون کند، پروردگارت کیفر کردار را به زودی می‌دهد و همو آمرزگار مهربان است.  «۱۶۵» </span></p>       <h3>بیان آیات</h3> <p> این آیات آخر سوره است و مشتمل است بر هدفی که رسول خدا (ص) در دعوت این سوره داشته و اینکه به آنچه دعوت می‌کرده عامل نیز بوده و نیز مشتمل است بر خلاصه دلایلی که در این سوره علیه عقیده شرک اقامه شده است. </p> <p> <span class="aya" rel="6_161" data-words="1-7">قل إننی هدانی ربی إلی صراط مستقیم...</span> کلمه <em>قیم</em> -بکسر قاف و فتح یاء-مخفف قیام است، و توصیف دین به آن برای مبالغه در این است که دین بر مصالح بندگان قیام دارد، بعضی هم گفته‌اند: این کلمه به معنای قیم و سرپرست امر است. </p> <p>در این آیه خدای تعالی پیغمبر گرامی خود را دستور می‌دهد که به مردم بگوید: پروردگارش او را به هدایت الهی خود به سوی صراط مستقیم و آن راه روشنی که قیم بر سالکان خویش است، و تخلف و اختلاف در آن راه ندارد دینی که-چون مبنی بر فطرت است-به بهترین وجهی قائم به مصالح دنیا و آخرت انسانی است هدایت فرموده، هم چنان که ابراهیم را به آن دین حنیف و یا به عبارت دیگر آن دینی‌که از انحراف شرک به سوی اعتدال توحید متمایل است هدایت فرمود. آری، ابراهیم هم از مشرکان نبود. توضیح این معانی در خلال تفسیر آیات این سوره گذشت. </p> <p><code class="aya" rel="6_163"/> <span class="aya" rel="6_162-163" data-words="1-22">قل إن صلاتی و نسکی و محیای و مماتی لله رب العالمین، لا شریک له و بذلک أمرت و أنا أول المسلمین</span> کلمه <em>نسک</em> به معنای مطلق عبادت است، و لیکن بیشتر در ذبح و یا قربانیی که به منظور تقرب به درگاه خدای سبحان ذبح می‌شود استعمال شده است. </p> <p>در این آیه شریفه خدای تعالی برای بار دوم رسول گرامی خود را دستور می‌دهد که به مردم بگوید: او خودش به آنچه که خداوند به سوی آن هدایتش کرده عمل می‌کند. و منظور از این اعلام این است که رسول خدا (ص) از تهمت دورتر شده و مردم بهتر دین او را تلقی به قبول کنند، چون یکی از نشانه‌های راستگویی این است که گوینده به گفته‌های خود عمل نموده و گفتارش با کردارش مطابقت داشته باشد، لذا می‌فرماید: به مردم بگو که من نماز و تمامی عبادات و زندگیم و جمیع شؤون آن از قبیل اعمال، اوصاف، فعل‌ها و ترک‌ها که<code class="page" rel="7,544"/> مربوط به من است، و همچنین مرگم را با هر چه که از امور آن مربوط به من است-و آن امور پس از مرگ است که از زندگی دنیا سرچشمه می‌گیرد چنان که رسول خدا (ص) فرموده: آن چنان که زندگی می‌کنید خواهید مرد -همه را برای خدا قرار دادم، بدون اینکه کسی را در آنها شریک او بدانم. و خلاصه من در جمیع شؤون حیات و مماتم بنده‌ای هستم تنها برای خدا، و روی خود را تنها متوجه او نمودم. چیزی را قصد نمی‌کنم و از چیزی روی‌گردان نیستم مگر برای او، در مسیر زندگیم قدمی برنمی‌دارم و به سوی مرگ قدم نمی‌گذارم مگر برای او، چون او پروردگار همه عالمیان و مالک همه و مدبر همه است. </p> <p>من به این نحو از عبودیت مامور شده‌ام، و اولین کسی که تسلیم خواسته او شود، و آن عبودیت به تمام معنا را از هر باب و هر جهتی که او خواسته قبول نماید، خودم هستم. </p> <p>از اینجا معلوم می‌شود که منظور از جمله‌ <span class="aya" rel="6_162" data-words="2-10">إن صلاتی و نسکی و محیای و مماتی لله</span> این است که آن جناب اخلاص بندگی خود را در نماز و عبادات دیگر و زندگی و مرگ اظهار کند، و یا این است که در همه این چهار چیز انشا (عقد قلب) نماید نه اینکه دو امر اولی را با اخلاص بجای آورد و در دو امر اخیر اعتقاد کند که دست خدا است. دلیل گفته ما جمله <span class="aya" rel="6_163" data-words="4-6">و بذلک أمرت</span> است که به یک لسان امر می‌کند همه آن امور را برای خدای سبحان قرار دهد، و از آن برنمی‌آید که خواسته است بفرماید اولی و دومی (نماز و روزه) را برای خدا قرار بدهد به این معنا که در آن دو اخلاص داشته باشد و زندگی و مرگ را برای خدا قرار بدهد یعنی معتقد باشد که زندگی و مرگش در دست او است، از جمله مذکور چنین چیزی برنمی‌آید مگر با تکلف و زحمت. </p> <h3> <span class="title" rel="6_163">مقصود از اینکه رسول اللَّه صلی اللَّه علیه و آله‌ <span class="aya" rel="6_163" data-words="9-10">أول المسلمین</span> می‌باشد</span> </h3> <p> <span class="phrase">جمله‌ <span class="aya" rel="6_163" data-words="7-10">و أنا أول المسلمین</span> دلالت دارد بر اینکه مقصود از <em rel="fa_6_163_9-9" data-sentence="109:2026">اول</em> ، اولیت به حسب درجه است نه اولیت به حسب زمان، زیرا قبل از رسول خدا (ص) نیز مسلمانانی بودند، به شهادت حکایتی که قرآن کریم از قول نوح نموده که گفت: <span class="aya" rel="10_72" data-words="12-17">و أمرت أن أکون من المسلمین</span><span class="footnote" rel="1" title="و مامور شده‌ام که از مسلمین باشم سوره یونس آیه ۷۲">*</span> و همچنین از قول ابراهیم که گفت: <span class="aya" rel="2_131" data-words="7-9">أسلمت لرب العالمین</span><span class="footnote" rel="2" title="اسلام آوردم برای پروردگار عالمیان سوره بقره آیه ۱۳۱">*</span> و از قول او و فرزندش که گفتند: <span class="aya" rel="2_128" data-words="1-5">ربنا و اجعلنامسلمین لک</span><span class="footnote" rel="3" title="پروردگارا ما رای دو مسلمان برای خود قرار ده سوره بقره آیه ۱۲۸">*</span> و نیز در باره لوط فرموده: <span class="aya" rel="51_36" data-words="1-7">فما وجدنا فیها غیر بیت من المسلمین</span><span class="footnote" rel="4" title="پس نیافتیم در آن قریه از مسلمین مگر یک خانواده سوره ذاریات آیه ۴۲">*</span> و از ملکه کشور سبا حکایت کرده که گفت:         <code class="page" rel="7,545"/> <span class="aya" rel="27_42" data-words="10-17">و أوتینا العلم من قبلها و کنا مسلمین</span><span class="footnote" rel="1" title="ما قبل از اینکه این معجزه رای از سلیمان ببینیم علم به صحت ادعای وی داشتیم سوره نمل آیه ۴۲">*</span> البته این در صورتی است که مقصود ملکه سبا، اسلام برای خدا باشد، و نیز گفت: <span class="aya" rel="27_44" data-words="24-30">و أسلمت مع سلیمان لله رب العالمین</span><span class="footnote" rel="2" title="من با سلیمان اسلام آوردم برای پروردگار عالمیان سوره نمل آیه ۴۴">*</span> و در قرآن کریم احدی به وصف: <span class="aya" rel="6_163" data-words="9-10">أول المسلمین</span> توصیف نشده، تنها رسول خدا (ص) است که در آیه مورد بحث و همچنین در آیه‌ <span class="aya" rel="39_11-12" data-words="1-15">قل إنی أمرت أن أعبد الله مخلصا له الدین، و أمرت لأن أکون أول المسلمین</span><span class="footnote" rel="3" title="بگو من مامور شده‌ام با اخلاص در دین، خدا رای بپرستم و مامورم که اولین مسلم باشم سوره زمر آیه ۱۲">*</span> اول المسلمین خوانده شده.</span> </p> <p>بعضی گفته‌اند: مقصود این است که آن جناب اول مسلمان از این امت است، زیرا اگر مراد اسلام در همه قرون بوده باشد اولین مسلمان ابراهیم خلیل (ع) است، و سایرین تابع او هستند. لیکن این حرف صحیح نیست، زیرا اسلام در آیه شریفه مقید به اسلام این امت نشده، پس وجهی برای تقید آن نیست. و اما اینکه گفت: اولین مسلمان ابراهیم بود، جوابش آیات گذشته است که پیغمبران قبل از ابراهیم را هم مسلمان معرفی می‌کرد. و اما آیه <span class="aya" rel="2_128" data-words="6-11">و من ذریتنا أمة مسلمة لک</span><span class="footnote" rel="4" title="سوره بقره آیه ۱۲۸">*</span> و آیه‌ <span class="aya" rel="22_78" data-words="17-22">ملة أبیکم إبراهیم هو سماکم المسلمین</span><span class="footnote" rel="5" title="سوره حج آیه ۷۸">*</span> هیچکدام دلالتی بر ادعای مزبور ندارند. </p> <h3> <span class="title" rel="6_164 6_165 6_161 6_162 6_163">استدلال به نشات دنیا و قبل و بعد از آن برای مساله توحید</span> </h3> <p> <span class="aya" rel="6_164" data-words="1-11">قل أ غیر الله أبغی ربا و هو رب کل شیء...</span> این آیه و آیه بعدش مشتملند بر سه حجت که در حقیقت جامع همه حجتهایی است که در این سوره بر مساله توحید اقامه شده است. این حجت‌ها عبارت است از استدلال به آغاز آفرینش و استدلال به انجام آن و استدلال به حال انسان که بین آن آغاز و این انجام زندگی می‌کند، و به عبارت دیگر استدلال به نشاه دنیا و قبل از آن و بعد از آن. استدلال از طریق آغاز آفرینش را جمله‌ <span class="aya" rel="6_164" data-words="2-11">أ غیر الله أبغی ربا و هو رب کل شیء</span> متعرض آن است، چون وقتی خدای تعالی رب هر چیزی باشد قهرا تمامی موجودات مربوب او خواهند بود، و غیر او علی الاطلاق رب دیگری که صالح برای پرستش باشد نیست. </p> <p>و استدلال از طریق انجام آفرینش و بازگشت آن را جمله           <code class="page" rel="7,546"/> <span class="aya" rel="6_164" data-words="12-18">و لا تکسب کل نفس إلا علیها</span> متعرض است که مفادش این است که بطور کلی اشخاص هیچ عمل زشتی نمی‌کنند مگر اینکه خود صاحبان عمل، وزر و وبال آن را به دوش خود خواهند کشید، و هیچ کس وزر دیگری را به دوش نمی‌کشد، و این آثار سوء هم چنان باقی است تا روزی که خلایق به سوی پروردگار خود بازگشت کنند، و پروردگار با کشف حقایق اعمال بندگان جزای آنان را بدهد. </p> <p>مسلما وقتی مفری از این جزا نباشد، و مالک روز جزا خدای تعالی باشد پس قهرا تنها او متعین برای پرستش است نه دیگران که مالک چیزی نیستند. </p> <p>و استدلال از طریق نشاه دنیا را جمله‌ <span class="aya" rel="6_165" data-words="1-5">و هو الذی جعلکم خلائف...</span> متعرض است، و حاصلش این است که این نظام عجیبی که در زندگی دنیوی شما حکومت می‌کند، و اساس آن مساله خلافت نسل شما بشر در زمین و اختلاف شؤون شما به بزرگی و کوچکی، ضعف و قوت، ذکوریت و انوثیت، غنا و فقر، ریاست و مرءوسیت و علم و جهل و غیر آن است گر چه نظامی است اعتباری و قراردادی و لیکن به دنبال تکوین پیدایش یافته و به آن منتهی می‌شود، پس در حقیقت به وجود آورنده این نظام هم خدای تعالی است، و منظورش از به وجود آوردن آن امتحان و تربیت شما است، پس همو رب و پرورش دهنده شما است، و آن کسی که سعادت شما را تدبیر می‌کند و فرمانبران را به سعادت مقدرشان رسانیده ستمگران را وامی‌گذارد. </p> <p>از آنچه گذشت معلوم شد که مجموع دو جمله‌ <span class="aya" rel="6_164" data-words="12-24">و لا تکسب کل نفس إلا علیها و لا تزر وازرة وزر أخری</span> یک معنا را افاده می‌کنند، و آن این است که: هر کس هر چه می‌کند مانند سایه‌ای به دنبالش هست، و از او به دیگری تجاوز نمی‌کند، و این مفاد آیه‌ <span class="aya" rel="74_38" data-words="1-5">کل نفس بما کسبت رهینة</span><span class="footnote" rel="1" title="سوره مدثر آیه ۳۸">*</span> است که می‌فرماید: هر کس گروگان عملی است که کرده. </p> <p><code class="aya" rel="6_165"/> <span class="aya" rel="6_165" data-words="1-6">و هو الذی جعلکم خلائف الأرض...</span>  <em>خلائف</em> جمع <em>خلیفه</em> است. و معنای آیه این است که: او کسی است که بعضی از شما را جانشین بعضی دیگر نموده و نسلی از شما پس از نسلی در زمین به وجود می‌آورد. و یا معنایش این است که: شما را در زمین خلیفه خود قرار داده، و معنای <em>خلیفه</em> در تفسیر آیه <span class="aya" rel="2_30" data-words="6-10">إنی جاعل فی الأرض خلیفة</span><span class="footnote" rel="2" title="سوره بقره آیه ۳۰">*</span> در جلد اول این کتاب گذشت، و معنای آیه مورد بحث از بیانی که گذشت روشن می‌شود. نکته‌ای که باقی مانده این است که خداوند این سوره را با     <code class="page" rel="7,547"/> ذکر رحمت و مغفرت خود ختم فرموده است. </p> <h3>بحث روایتی</h3> <p> در کافی به سند خود از ابن مسکان از امام صادق (ع) روایت کرده که در معنای: <span class="aya" rel="3_67" data-words="11-12">حنیفا مسلما</span> فرموده: یعنی خالصا مخلصا و بدون اینکه چیزی از بت‌پرستی در آن مخلوط باشد<span class="footnote" rel="1" title="اصول کافی ج ۲ ص ۱۵ باب اخلاص ح ۱">*</span>. </p> <p>مؤلف: این روایت را صاحب تفسیر برهان<span class="footnote" rel="2" title="تفسیر برهان ج ۱ ص ۵۶۷ ح ۳">*</span> از برقی نقل کرده و وی به سند خود از ابن مسکان از امام صادق (ع) روایت کرده است، با این تفاوت که در اینجا بعد از خالصا مخلصا می‌گوید: لا یشوبه شی‌ء-چیزی به آن مخلوط نیست و این در حقیقت بیان مراد است نه تفسیر به معنا. </p> <p>و در تفسیر عیاشی از ابی بصیر از ابی عبد اللَّه (ع) روایت کرده که در ذیل جمله‌ <span class="aya" rel="6_165" data-words="7-12">و رفع بعضکم فوق بعض درجات</span> فرموده: اینکه خدای تعالی در اینجا درجات را متعدد گرفته و فرموده: درجات بعضها فوق بعض <em>و نفرموده: </em> درجة برای این است که بفهماند مردم از نظر عمل همه در یک درجه نیستند.<span class="footnote" rel="3" title="تفسیر عیاشی ج ۱ ص ۳۸۸ ح ۱۴۷">*</span> مؤلف: این روایت آیه شریفه را نقل به معنا کرده و عبارت درجات بعضها فوق بعض از خود امام است، و گر نه آیه شریفه مورد بحث‌ <span class="aya" rel="6_165" data-words="7-12">و رفع بعضکم فوق بعضدرجات</span> است هم چنان که در جای دیگر <span class="aya" rel="43_32" data-words="13-18">و رفعنا بعضهم فوق بعض درجات</span><span class="footnote" rel="4" title="سوره زخرف آیه ۳۲">*</span> آمده، و احتمال می‌رود که این روایت در تفسیر آیه‌ <span class="aya" rel="3_163" data-words="1-4">هم درجات عند الله</span> وارد شده، و مرحوم عیاشی و یا ابی بصیر اشتباها آن را در تفسیر آیه مورد بحث ایراد کرده‌اند، چون جمله که بفهماند مردم از نظر اعمال همه در یک درجه نیستند بر آیه مورد بحث منطبق نیست. </p> <p>و الحمد للَّه رب العالمین         </p> ﻿<code class="book" rel="&#x62C; 8"/><code class="page" rel="8,3"/> <h3>جلد هشتم</h3> 
