<h3 class="ayas">سوره طه آیه‌های ۱۱۵ تا ۱۲۶</h3><code class="section" rel="20_115-126"/><h3>ترجمه آیات</h3> <p> <span class="trans" rel="20_115">ما پیش از این از آدم پیمان گرفته بودیم ولی او فراموش کرد و ما در او پایمردی ندیدیم.  «۱۱۵» </span><span class="trans" rel="20_116">و چون به ملائکه گفتیم به آدم سجده کنید، همه سجده کردند مگر ابلیس که امتناع ورزید. <code class="page" rel="14,305"/> «۱۱۶» </span><span class="trans" rel="20_117"> گفتیم: ای آدم این دشمن تو و همسر تو است مواظب باشید شما را از این بهشت بیرون نکند که تیره بخت می‌شوی.  «۱۱۷» </span><span class="trans" rel="20_118">تو را می‌رسد که در بهشت بمانی نه گرسنه شوی و نه برهنه.  «۱۱۸» </span><span class="trans" rel="20_119">آری در آنجا نه تشنه می‌شوی و نه آفتاب زده.  «۱۱۹» </span><span class="trans" rel="20_120">شیطان او را وسوسه کرد و گفت: ای آدم آیا تو را به رخت خلود و سلطنتی که کهنه نمی‌شود راه بری بکنم؟ !.  «۱۲۰» </span><span class="trans" rel="20_121">سر انجام هر دو از آن درخت خوردند و عورتهایشان به ایشان نمودار شد و بنا کردند از برگهای بهشت به خودشان بچسبانند، آدم نافرمانی پروردگار خویش کرد و از راه برفت.  «۱۲۱» </span><span class="trans" rel="20_122">پس از آن پروردگارش او را برگزید و توبه او را پذیرفت و هدایتش کرد.  «۱۲۲» </span><span class="trans" rel="20_123"> (خداوند) فرمود: همگی پایین بروید در حالی که بعضی دشمن بعضی دیگر خواهید بود، پس اگر هدایتی از من سوی شما آمد هر که آن را پیروی کند نه گمراه می‌شود و نه تیره بخت.  «۱۲۳» </span><span class="trans" rel="20_124">و هر کس از کتاب من روی بگرداند وی را روزگاری سخت خواهد بود و او را در روز قیامت کور محشور کنیم.  «۱۲۴» </span><span class="trans" rel="20_125">آن وقت گوید پروردگارا چرا مرا که بینا بودم کور محشور کرده‌ای؟ !.  «۱۲۵» </span><span class="trans" rel="20_126"> (خدای تعالی در پاسخش) گوید: همانطور که تو از دیدن آیه‌های ما خود را به کوری زدی و آن را فراموش کردی ما نیز امروز تو را فراموش کردیم.  «۱۲۶» </span></p>                   <h3>بیان آیات</h3> <p> در این آیات داستان داخل شدن آدم و همسرش در بهشت، و بیرون شدنشان به وسوسه‌ای از شیطان، و حکمی که خدای تعالی در این موقع راند که دینی تشریع نموده سعادت و شقاوت بنی نوع آدمی را منوط به پیروی هدایت او و اعراض از آن نموده بیان می‌کند. </p> <p>و این داستانی که نام بردیم در چند جای قرآن آمده، ولی در این سوره با کوتاهترین عبارت، و زیباترین بیان ایراد شده است، و به طوری که ذیل آن شهادت می‌دهد عمده عنایت در آن بیان همان حکمی است که گفتیم به تشریع دین و ثواب و عقاب رانده، هم چنان که تفریع بعدش هم که فرموده: <span class="aya" rel="20_127" data-words="1-10">و کذلک نجزی من أسرف و لم یؤمن بآیات ربه...</span> این معنا را تایید می‌کند. <code class="page" rel="14,306"/> بله ارتباط مختصری هم به آیات قبل دارد که در باره توبه می‌فرمود: <span class="aya" rel="20_82" data-words="1-12">و إنی لغفار لمن تاب و آمن و عمل صالحا ثم اهتدی</span>، چون در این آیات متعرض توبه آدم شده است. </p> <h3> <span class="title" rel="20_115 20_116 20_117 20_118 20_119 20_120 20_121 20_122 20_123 20_124 20_125 20_126">تمثیل حال نوع آدمی بر حسب طبع زمینی و زندگی مادی‌اش در داستان آدم (علیه السلام) و هبوط او</span> </h3> <p> و این داستان-به طوری که از سیاق آن در این سوره و در غیر آن مانند سوره بقره و اعراف بر می‌آید. حال بنی نوع آدم را بر حسب طبع زمینی و زندگی مادیش تمثیل می‌کند و مجسم می‌سازد، زیرا خدا او را در بهترین قوام خلق کرده، و در نعمتهایی بی‌شمار غرق ساخته، و در بهشت اعتدالش منزل داده، و از تعدی و خروج به یک سوی افراط و تفریط که ناشی از پیروی هوای نفس و تعلق به سراب دنیا، و در نتیجه فراموشی جانب رب العزة است تهدید فرمود، تا عهد میان خود و خدا را فراموش نکرده، او را نافرمانی و شیطان را در وساوسش پیروی نکند، چون اگر بکند و گول او را بخورد، که دنیا را برایش زینت داده، و به نظرش می‌رساند که اگر دل به آن ببندد و پروردگارش را فراموش کند بر اسباب کونی و وجودی مسلط گشته، همه را به خدمت خود در می‌آورد، و هر که مزاحم خواستهای او از لذائذ زندگی شود ذلیل می‌کند، و نیز به نظرش می‌رساند که دنیا برای او باقی و او برای دنیا باقی است. </p> <p>در این صورت بعد از آنکه دل به دنیا بست، و مقام پروردگارش را فراموش نمود، رفته رفته زشتی‌های زندگی دنیا برایش روشن گشته، آثار سوء شقاوت با نزول بلاها و خیانت روزگار و نکول اسباب و پشت کردن شیطان به او، برایش هویدا می‌گردد، آن وقت شروع می‌کند با نعمتی، نعمت از دست داده‌ای دیگر را تلافی نموده، به عذابی روی می‌آورد تا از عذابی شدیدتر از آن فرار کرده باشد، و در گریز از دردی ناگوار، دردی دیگر ناگوارتر را تحمل می‌کند تا وقتی که به او بگویند از بهشت نعمت‌ها به کلی بیرون گشته، به مهبط شقاوت و خیبت هبوط کند. </p> <p>این همان صورتی است که از زندگی دنیا برای آدم ممثل شده، نخست خدای تعالی او را داخل بهشت نموده و کرامت داد، تا سر انجام کارش بدانجا کشید که کشید، چیزی که هست از آنجایی که این واقعه قبل از تشریع دین اتفاق افتاده و بهشت او بهشت برزخی بوده که در یک زندگی غیر دنیوی برایش ممثل شده، لذا نهی در آن نیز نهی دینی و مولوی نبوده، بلکه نهی ارشادی بوده، که مخالفتش کار و سرنوشت او را به امری قهری کشانیده، که تفصیل آن در تفسیر دو سوره بقره و اعراف گذشت. </p> <p> <span class="aya" rel="20_115" data-words="1-13">و لقد عهدنا إلی آدم من قبل فنسی و لم نجد له عزما</span>. </p> <p><span class="phrase">مراد از <em rel="fa_20_115_3-3" data-sentence="8:81">عهد</em> وصیت و سفارش است، و فرمانها و دستورات را نیز از این روی عهد و عهد نامه می‌گویند.</span> و کلمه <em>نسیان</em> ، معروف است، ولی گاهی از آن کنایه می‌آورند از<code class="page" rel="14,307"/> ترک وظیفه چون ترک، لازمه فراموشی است. زیرا وقتی چیزی فراموش شد ترک هم می‌شود. </p> <p>و <span class="phrase">کلمه <em rel="fa_20_115_13-13" data-sentence="5:576">عزم</em> به معنای قصد جزمی چیزی است، هم چنان که خدای تعالی هم فرموده: <span class="aya" rel="3_159" data-words="25-29">فإذا عزمت فتوکل علی الله</span><span class="footnote" rel="1" title="چون به امری تصمیم گرفتی بر خدا توکل کن سوره آل عمران، آیه ۱۵۹">*</span> و چه بسا این کلمه اطلاق بر صبر می‌شود و شاید از این جهت باشد که صبر امری دشوار بر نفس است و کسی می‌تواند صبر داشته باشد که دارای عزمی راسخ باشد و به همین مناسبت نام لازمه صبر را بر خود آن گذاشته‌اند، هم چنان که در قرآن به کار رفته آنجا که فرموده: <span class="aya" rel="42_43" data-words="6-10">إن ذلک لمن عزم الأمور</span>.</span> </p> <p>بنا بر این معنای آیه مورد بحث چنین می‌شود: سوگند می‌خورم که به تحقیق آدم را در زمانهای پیش وصیتی کردیم، ولی وصیت را ترک کرد و ما او را نیافتیم که در حفظ آن عزم جازمی داشته باشد یا بر آن وصیت صبر کند. و اما اینکه مقصود از آن عهد چه بوده به طوری که از داستان آن جناب در چند جای قرآن بر می‌آید، عبارت بوده از نهی از خوردن درخت که در سوره اعراف چنین آمده: <span class="aya" rel="2_35" data-words="17-20">لا تقربا هذه الشجرة</span><span class="footnote" rel="2" title="به این درخت نزدیک نشوید سوره اعراف، آیه ۱۹">*</span>. </p> <p><code class="aya" rel="20_116"/> <span class="aya" rel="20_116" data-words="1-10">و إذ قلنا للملائکة اسجدوا لآدم فسجدوا إلا إبلیس أبی</span>. </p> <p>این آیه عطف بر مقدر است و تقدیر آن این است: اذکر عهدنا الیه و اذ قلنا... یعنی به یاد آر عهدی را که ما به آدم سپردیم و گفتار ما را که به ملائکه گفتیم برای آدم سجده کنید پس همگی سجده کردند مگر ابلیس، ما این صحنه را به وجود آوردیم تا برای خود آدم معلوم شود که چگونه سفارش ما را فراموش کرد و بر حفظ آن عزم راسخی ننمود. و <span class="phrase">جمله <em rel="fa_20_116_10-10" data-sentence="5:112">ابی</em>  جوابی است از سؤال تقدیری و تقدیر جمله چنین است که کسی پرسیده مگر ابلیس چه کرد؟ فرمود: او از سجده امتناع ورزید.</span> </p> <p><code class="aya" rel="20_117"/> <span class="aya" rel="20_117" data-words="1-14">فقلنا یا آدم إن هذا عدو لک و لزوجک فلا یخرجنکما من الجنة فتشقی</span>. </p> <p>اینکه فرمود: پس گفتیم ای آدم... تفریع بر امتناع ابلیس از سجده است که در مجموع چنین معنا می‌دهد: پس وقتی که ابلیس از سجده امتناع ورزید ما به منظور خیر خواهی و ارشاد آدم به سوی‌صلاحش به او گفتیم: اینکه می‌بینی از سجده امتناع ورزید-ابلیس- دشمن تو و همسرت می‌باشد.... </p> <p>و اگر در جمله‌ <span class="aya" rel="20_117" data-words="10-13">فلا یخرجنکما من الجنة</span> به جای نهی ابلیس از این کار، آدم و حوا را نهی کرد، در حقیقت کنایه از نهی او از اطاعت ابلیس، و نیز نهی از غفلت از کید و دست     <code class="page" rel="14,308"/> کم گرفتن مکر او است، و معنایش این است که او را اطاعت مکن، و از کید و تسویلات او غفلت مورز، تا بر شما مسلط شود و در بیرون کردنتان از بهشت و بدبخت کردنتان قوی گردد. </p> <h3> <span class="title" rel="20_117"><span class="phrase">علت دشمنی ابلیس با آدم و همسرش و معنای کلمه  <em rel="fa_20_117_13-13" data-sentence="45:99">فتشقی</em> و وجه مفرد آوردن آن در آیه: <span class="aya" rel="20_117" data-words="1-3">فقلنا یا آدم...</span></span> </span> </h3> <p> امام فخر رازی در تفسیر خود وجوهی برای علت دشمنی ابلیس با آدم و همسرش آورده<span class="footnote" rel="1" title="تفسیر فخر رازی، ج ۲۱، ص ۱۲۴">*</span>، که چون وجوهی بی‌پایه بود، فائده‌ای در نقل آن، و سخن به درازا کشیدن نبود، و حق مطلب در این مساله این است که علت این دشمنی، همان رانده شدن خود او از درگاه قرب، و رجیم شدن و ملعون گشتن او تا روز قیامت بوده هم چنان که از آیه‌ <span class="aya" rel="15_39" data-words="1-11">قال رب بما أغویتنی لأزینن لهم فی الأرض و لأغوینهم أجمعین</span><span class="footnote" rel="2" title="گفت پروردگارا!به خاطر اینکه گمراهم کردی، من هم در زمین، زندگی زمینی را در نظرشان جلوه می‌دهم، و تمامشان را گمراه می‌کنم سوره حجر، آیه ۳۹">*</span> و نیز آیه‌ <span class="aya" rel="17_62" data-words="1-16">قال أ رأیتک هذا الذی کرمت علی لئن أخرتن إلی یوم القیامة لأحتنکن ذریته إلا قلیلا</span><span class="footnote" rel="3" title="گفت آیا این است آن کسی که بر من برتریش دادی اگر تا روز قیامت مهلتم دهی بیخ حلق ذریه‌اش را خواهم گرفت مگر اندکی را سوره اسری، آیه ۶۲">*</span> که هر دو حکایت کلام ابلیس است، نیز این معنا استفاده می‌شود، و معلوم است که احترام آدم احترام نوع بشر، و برتری آن از ابلیس بوده، کما اینکه امر به سجده کردن ابلیس برای او امر به سجده کردن در برابر نوع بوده، پس سبب اصلی این عداوت همان تقدم نوع انسان و تاخر شیطان، و مطرود و ملعون شدنش بوده است. </p> <p><span class="phrase">جمله <em rel="fa_20_117_13-13" data-sentence="5:325">فتشقی</em> تفریع بر خارج شدن آنان از بهشت است، و مراد از شقاوت تعب و رنج است، یعنی زنهار، چنین مکن و خود را به تعب نیفکن، چون زندگی در غیر بهشت که ناگزیر همان زمین خواهد بود، زندگی آمیخته با رنج و تعب است چون در آنجا احتیاجات فراوان است، و برای رفع آن فعالیت بسیار لازم است، در آنجا احتیاج به طعام و نوشیدنی و لباس و مسکن و غیر آن هست.</span> </p> <p>دلیل بر اینکه مقصود از <em>شقاء</em> ، تعب است، دو آیه بعدی است که به تفسیر شقاوت اشاره نموده می‌فرمایند: <span class="aya" rel="20_118-119" data-words="1-16">إن لک ألا تجوع فیها و لا تعری، و أنک لا تظمؤا فیها و لا تضحی</span> تو که از خاک زمینی، در بهشت نه گرسنه می‌شوی نه عریان، نه دچار تشنگی می‌شوی، نه گرما. </p> <p>و همین خود نیز دلیل بر این است که نهی در آیه مورد بحث ارشادی است، که در مخالفتش غیر از وقوع در مفسده‌ای که مترتب بر خود فعل است، یعنی تعب و زحمتی که در       <code class="page" rel="14,309"/> دوندگی برای رفع حوائج زندگی و تحصیل معاش می‌شود، محذور و فساد دیگری نیست، چون امر مولوی است که صرفنظر از مفسده فعل، مفسده‌ای در مخالفتش هست، و بنده خدا بعد از واقع شدن در آن مفسده مستحق مؤاخذه اخروی می‌گردد. </p> <p>علاوه بر این قبلا اشاره کردیم که این جریان قبل از تشریع اصل دین اتفاق افتاده، چون مربوط به قبل از هبوط از بهشت به زمین است، پس معنا ندارد که امر و نهی در آن دینی باشد. </p> <p>و <span class="phrase">اما اینکه چرا کلمه <em rel="fa_20_117_13-13" data-sentence="19:698">تشقی</em> را مفرد آورد، و نفرمود: <em rel="fa_20_117_13-13" data-sentence="102:659">تشقیا</em> جهتش این بود که عهد مذکور بر آدم نازل شد، و روی سخن با او بود، و به همین جهت نه تنها در این کلمه بلکه در تمامی کلماتی که در این داستان آمده، سخن تنهابه آدم متوجه بوده، مانند کلمات  <em>فنسی</em> ، <span class="aya" rel="20_115" data-words="10-13">لم نجد له عزما</span>، <em rel="fa_20_117_13-13" data-sentence="433:374">فتشقی</em> <span class="aya" rel="20_118" data-words="3-8">ألا تجوع فیها و لا تعری</span>، <span class="aya" rel="20_119" data-words="3-8">لا تظمؤا فیها و لا تضحی</span>، <span class="aya" rel="20_120" data-words="1-2">فوسوس إلیه...</span>، <span class="aya" rel="73_16" data-words="1-1">فعصی...</span> و <span class="aya" rel="20_122" data-words="1-5">ثم اجتباه ربه فتاب علیه</span>.</span> </p> <p>بله در مواردی که چاره‌ای جز ذکر حوا نبوده کلمات به صورت تثنیه آمده، مانند جمله <span class="aya" rel="20_117" data-words="6-11">عدو لک و لزوجک فلا یخرجنکما</span> و جمله‌ <span class="aya" rel="20_121" data-words="1-4">فأکلا منها فبدت لهما</span> و جمله‌ <span class="aya" rel="20_121" data-words="6-9">و طفقا یخصفان علیهما</span> و جمله‌ <span class="aya" rel="20_123" data-words="1-7">قال اهبطا منها جمیعا بعضکم لبعض عدو</span> دقت فرمایید. </p> <p><span class="phrase">بعضی<span class="footnote" rel="1" title="روح المعانی، ج ۱۶، ص ۲۷۴">*</span> از مفسرین در پاسخ از این سؤال گفته‌اند: مفرد آمدن <em rel="fa_20_117_13-13" data-sentence="127:242">تشقی</em> از این جهت بوده که در این جمله مساله معاش مورد بحث بوده، و معاش زن به گردن شوهر است، ولی این پاسخ با دو آیه بعد نمی‌سازد، برای اینکه اگر علت این بود باید در آن دو آیه بفرماید: ان لکما ان لا تجوعا-در بهشت این را دارید که هرگز گرسنه نشوید... .</span> </p> <p>بعضی<span class="footnote" rel="2" title="پروردگارتان شما را از این درخت نهی نکرد مگر برای دو محذور، یکی اینکه دو ملک نشوید، دیگری اینکه حیات جاودان پیدا نکنید سوره اعراف، آیه ۲۰">*</span> دیگر گفته‌اند: مفرد آوردن کلمه مذکور برای رعایت فواصل است. </p> <p><code class="aya" rel="20_118"/><code class="aya" rel="20_119"/> <span class="aya" rel="20_118-119" data-words="1-16">إن لک ألا تجوع فیها و لا تعری، و أنک لا تظمؤا فیها و لا تضحی</span>. </p> <p><span class="phrase">کلمه <em>ضحی-یضحی</em> بر وزن سعی یسعی است، و مصدرش، هم <em>ضحوا</em> می‌آید و هم <em rel="fa_20_119_8-8" data-sentence="82:203">ضحیا</em> ، و معنای آن آفتاب‌زدگی یا جلو آفتاب آمدن است، و گویا مراد از ضحو نشدن این باشد که در بهشت اثری از حرارت آفتاب نیست تا کسی محتاج باشد برای گریز از آن خانه‌ای داشته باشد تا خود را از گرما و سرما حفظ کند.</span> </p> <p>امور چهارگانه‌ای که در آیه آمده بر طبق لف و نشر مرتب آمده است، تا رعایت فواصل بشود، و گر نه حق کلام این بود که بفرماید: الا تجوع فیها و لا تظما و لا تعری و لا   <code class="page" rel="14,310"/> تضحی-اینکه گرسنه و تشنه نشوی و سرما و گرما نخوری . </p> <p><code class="aya" rel="20_120"/> <span class="aya" rel="20_120" data-words="1-15">فوسوس إلیه الشیطان قال یا آدم هل أدلک علی شجرة الخلد و ملک لا یبلی</span>. </p> <p><span class="phrase">کلمه <em rel="fa_20_120_3-3" data-sentence="5:252">شیطان</em> به معنای شریر است که ابلیس را هم به خاطر شرارتش شیطان لقب داده‌اند، و مقصود از <em rel="fa_20_120_9-10" data-sentence="141:155">شجره خلد</em> همان درختی است که از خوردن آن ممنوع شدند و کلمه <em rel="fa_20_120_14-14" data-sentence="252:93">یبلی</em> از ماده <em>بلی</em> است که به معنای کهنه شدن و پوسیدن چیزی است و در مقابل نو به کار می‌رود.</span> و <span class="phrase">مراد از <em rel="fa_20_120_9-10" data-sentence="8:308">شجره خلد</em> درختی است که خوردنش باعث می‌شود آدمی جاودانه زنده بماند، و مراد از ملکی که کهنه نشود سلطنتی است که مرور زمان و اصطکاک مزاحم‌ها و موانع در آن اثر نگذارد پس برگشت معنا به این می‌شود که مثلا بگوییم ابلیس به آدم گفت آیا می‌خواهی به درختی راهنماییت کنم که با خوردن میوه آن عمری جاودان و سلطنتی دایمی داشته باشی؟.</span> <span class="phrase">بنا بر این دیگر کلمه <em rel="fa_20_120_13-14" data-sentence="21:163">لا یبلی</em> -آن طور که بعضی<span class="footnote" rel="1" title="خدا کسی را که گمراه کند هدایت نمی‌کند سوره نحل، آیه ۳۷">*</span> گفته‌اند-تکراری و به منظور تاکید نیامده است.</span> دلیل ما همان مضمون در سوره اعراف است که می‌فرماید: <span class="aya" rel="7_20" data-words="13-26">ما نهاکما ربکما عن هذه الشجرة إلا أن تکونا ملکین أو تکونا من الخالدین</span><span class="footnote" rel="2" title="حکم راندن تنها برای خدا است سوره یوسف، آیه ۶۷">*</span> و اگر در آیه مورد بحث آن دو محذور را با واو جمع و در آیه سوره اعراف با <em>او- یا</em> که برای تردید است آورده منافاتی ندارد برای اینکه ممکن است تردید درسوره اعراف به منظور افاده منع خلو باشد (و بخواهد بفهماند که یکی از این دو حتما خواهد بود) نه برای منع جمع (که معنایش این شود که یکی از این دو پیش می‌آید نه هر دو) تا با جمع در آیه مورد بحث منافات داشته باشد. ممکن هم هست جمع در آیه مورد بحث به اعتبار اتصاف به هر دو، و تردید در آنجا به اعتبار تعلق نهی باشد و گویا شیطان خواسته باشد بگوید: در این درخت دو خصوصیت است و اگر پروردگارتان، شما را از آن نهی کرده یا برای آن خصوصیت بوده یا برای این، و یا بگوید: اگر پروردگارتان شما را از آن نهی کرده برای این بوده که با ملکی خالد جاودان در بهشت نمانید. و یا بگوید: برای این بوده که شما جاودان در بهشت نمانید چون داشتن ملک خالد مستلزم زندگی جاودان نیز هست،  (دقت فرمایید). و به هر حال منافاتی میان تردید در یک آیه و جمع در آیه دیگر نیست. </p> <p><code class="aya" rel="20_121"/> <span class="aya" rel="20_121" data-words="1-12">فأکلا منها فبدت لهما سوآتهما و طفقا یخصفان علیهما من ورق الجنة</span>. </p> <p>تفسیر این آیه در سوره اعراف گذشت. </p> <h3> <span class="title" rel="20_121 20_122">معنای جمله: <span class="aya" rel="20_121" data-words="13-17">و عصی آدم ربه فغوی</span> و <span class="aya" rel="20_122" data-words="4-7">فتاب علیه و هدی</span> با توجه به معصوم بودن انبیا (علیهم السلام) و از آن جمله آدم (علیه السلام) </span> </h3> <p> <span class="aya" rel="20_121" data-words="13-17">و عصی آدم ربه فغوی</span> <span class="phrase">کلمه <em rel="fa_20_121_17-17" data-sentence="5:291">غوی</em> از مصدر <em rel="fa_20_121_17-17" data-sentence="70:270">غوی</em> و معنایش مخالف رشد است و رشد به معنای اصابه واقع است، بنا بر این غوایت در معنای غیر ضلالت است چون ضلالت به معنای بیرون شدن از راه راست که مقابل آن هدایت است می‌باشد چیزی که هست هدایت در مقابل غوایت هم استعمال می‌شود ولی اگر در مقابل غوایت به کار رود به معنای ارشاد است.</span> هم چنان که در آیه بعدی به همین معنا به کار رفته و اگر در مقابل ضلالت استعمال شود به معنای راه نشان دادن و یا به راه رساندن و سوار کار کردن است پس دیگر معلوم شد که کلمه <em>غی</em> را در آیه به معنای ضلالت گرفتن پسندیده نیست. و نافرمانی آدم-همانطور که چند سطر پیش گفتیم و تفصیلش در مباحث گذشته گذشت-نافرمانی امری ارشادی بوده نه مولوی تا با عصمت انبیاء منافات داشته باشد چون انبیاء از نظر نافرمانی خدا و مخالفت دستوراتی که به ایشان وحی می‌شود و نیز از خطای در تلقی وحی و در حفظ آن معصوم از خطا هستند، نه فراموش می‌کنند نه آن را کم و یا زیاد می‌نمایند و نه در ابلاغش به مردم کوتاهی می‌کنند، پس انبیاء نمی‌گویند مگر حق، همان حقی که به ایشان وحی شده، و نمی‌کنند مگر حق، پس فعل انبیاء مخالف و تکذیب کننده قول ایشان نیست و هیچ معصیتی چه کوچک و چه بزرگ مرتکب نمی‌شوند برای اینکه همانطور که کلام آنان تبلیغ رسالت است عمل و فعل آنان نیز تبلیغ است. همه اینها در اوامر و نواهی مولوی مسلم است و اما معصیت امر ارشادی که هیچ داعی‌یی جز احراز خیر و منفعت مامور و اینکه راه صلح را انتخاب کند تا به آن منافع برسد در کار نیست و نیز اطاعت چنین امری از تحت ادله عصمت بیرون است و ادله عصمت انبیاء را منزه از مخالفت چنین اوامر و نواهی نمی‌داند و این خود روشن است. و باید مقصود کسانی هم که گفته‌اند:  انبیاء با داشتن عصمت می‌توانند ترک اولی کنند و ترک اولی با عصمتشان منافات ندارد  همین باشد که ما گفتیم و از همین ترک اولی یکی داستان آدم است که بعد از آنکه از خوردن آن درخت منعش کرده بودند خورد. </p> <p>این بود آن معنایی که برای آیه به نظر ما رسید، معنایی که با عصمت انبیاء منافات نداشت ولی دیگر مفسران به خاطر اختلاف مذهبی که در عصمت انبیاء دارند در معنای این آیه معرکه‌ای به راه انداخته هر یک آن را مطابق مذهبی که در آن مساله دارد معنا کرده است. </p> <p><code class="aya" rel="20_122"/> <span class="aya" rel="20_122" data-words="1-7">ثم اجتباه ربه فتاب علیه و هدی</span>. </p> <p>کلمه <em>اجتباء</em> به طوری که‌مکرر گفته شده به معنای جمع کردن به منظور برگزیدن است در این آیه نیز خدای تعالی بنده خود را برای خود جمع آوری کرده به طوری که کسی غیر<code class="page" rel="14,312"/> خدا در او شریک نباشد و او را از مخلصین-به فتحه لام-کرده است و بنا بر این معنا است که تفرع جمله‌ <span class="aya" rel="20_122" data-words="4-7">فتاب علیه و هدی</span> بر آن به خوبی روشن می‌شود گویا او را دارای اجزایی فرض کرده که اجزایش را از اینجا و آنجا جمع آوری نموده بعد از آنکه متفرق بودند در یک جا گرد آورده و سپس به او رجوع کرده و هدایتش نموده و به سوی خود به راهش انداخته است. و اگر هدایت در آیه را با اینکه مطلق است به هدایت به سوی خود معنا کردیم به خاطر قرینه اجتباء است و این معنا باز با اطلاق هدایت منافات ندارد برای اینکه هدایت به سوی خدای تعالی اصل همه هدایت‌ها و ریشه آنها است، البته اینکه گفتیم هدایت مطلق است ناگزیریم این قید را به آن بزنیم که منظور از هدایت، هدایت در امر دین است که عبارت است از اعتقاد حق و عمل صالح و دلیل بر این معنا این است که در آیه شریفه هدایت را فرع بر اجتباء گرفته،  (دقت فرمایید). </p> <p>بنا بر این دیگر اشکالی-بر آنچه قبلا گفتیم که ظاهر اینکه این هدایت بعد از آن غوایت واقع شده این است که غوایت مذکور در امر ارشادی و بی‌اشکال بوده است-متوجه نمی‌شود چون غوایت در امر ارشادی بوده پس آیه شریفه دلالت می‌کند بر اینکه خدای تعالی بعد از توبه و هدایت، هم در موارد امر مولوی و هم ارشادی به آن جناب عصمت داده بود، و او را هم در امر دنیا و هم در امر دین از خطا مصونیت مرحمت کرده بوده است، دلیل بر اینکه گفتیم اشکالی متوجه نمی‌شود این است که ظاهر متفرع شدن هدایت بر اجتباء این است که آن جناب به سوی هدفی هدایت شده که اجتبایش هم برای آن منظور بوده است و چون اجتبایش برای سعادت دینی او بوده یعنی برای این بوده که عبودیت را منحصر در خدای سبحان کند ناگزیر هدایتش هم به سوی همین هدف بوده و این هدایت ناگزیر هدایتی بوده که میان خدای تعالی و شخص مهدی الیه واسطه‌ای نبوده و به همین جهت به هیچ وجه تخلف نمی‌پذیرفته هم چنان که فرموده است: <span class="aya" rel="16_37" data-words="5-10">فإن الله لا یهدی من یضل</span><span class="footnote" rel="1" title="خدا است که به حق قضاء می‌راند سوره مؤمن، آیه ۲۰">*</span> و هدایت به سوی منافع زندگی دنیا هر چند آن نیز از خدای تعالی است لیکن از چیزهایی است که سبب‌های دیگری میان خدا و بنده در آنها واسطه است و بسیار می‌شود که اسباب از مسببات تخلف می‌کند،  (دقت فرمایید). </p> <p><code class="aya" rel="20_123"/> <span class="aya" rel="20_123" data-words="1-7">قال اهبطا منها جمیعا بعضکم لبعض عدو</span>. </p> <p>تفسیر نظیر این آیه در دو سوره بقره و اعراف گذشت. و در جمله‌ <span class="aya" rel="20_123" data-words="1-2">قال اهبطا</span> التفات   <code class="page" rel="14,313"/> از تکلم با غیر به غیبت به کار رفته و اگر فرمود: <em>قال-گفت</em> و نفرمود: <em>قلنا-گفتیم</em>  بدین جهت بوده که آیه شریفه مشتمل بود بر حکم و قضاء و راندن قضا، و مختص به ذات باری تعالی است هم چنان که خودش فرمود: <span class="aya" rel="40_20" data-words="1-4">و الله یقضی بالحق</span><span class="footnote" rel="1" title="مجمع البیان، ج ۷، ص ۳۴، به نقل از ابن مسعود، و روح المعانی، ج ۱۶، ص ۲۷۷">*</span> و نیز فرموده: <span class="aya" rel="6_57" data-words="15-18">إن الحکم إلا لله</span><span class="footnote" rel="2" title="روزی که مجرمین نزد پروردگار خود سر افکنده گشته می‌گویند پروردگارا دیدیم و شنیدیم">*</span>. </p> <p> <span class="aya" rel="20_123" data-words="8-19">فإما یأتینکم منی هدی فمن اتبع هدای فلا یضل و لا یشقی</span>. </p> <p>در این قسمت از آیه قضایی از خدا حکایت شده که متفرع بر هبوط است و به همین جهت با حرف <em>فا</em> که تفریع را می‌رساند عطف به ما قبل یعنی به هبوط شده و اصل جمله <span class="aya" rel="20_123" data-words="8-9">فإما یأتینکم</span> جمله <em>فان یاتکم</em> بوده کلمه <em>ما</em> و نیز <em>نون تاکید</em> بر آن اضافه شده تا به وقوع حتمی شرط اشاره کند، گویا فرموده: اگر از من هدایتی برای شما آمد و حتما هم خواهد آمد پس هر کس هدایتم را پیروی کند... . </p> <p>و در جمله‌ <span class="aya" rel="20_123" data-words="12-14">فمن اتبع هدای</span> اگر اتباع (پیروی) را به هدایت نسبت داده از طریق استعاره به کنایه است و گر نه اصلش من اتبع الهادی الذی یهدی بهدای-هر که پیروی کند هدایت‌گری را که به هدایت من هدایت می‌کند بوده است. </p> <p> <span class="aya" rel="20_123" data-words="15-19">فلا یضل و لا یشقی</span> -یعنی در طریق خود گمراه و در رسیدن به نتیجه‌ای که در عاقبت امرش هست شقی نمی‌شود و اینکه به طور مطلق فرموده گمراه و شقی نمی‌شود می‌رساند که هم ضلالت و شقاوت دنیایی از او نفی شده هم آخرتی و باید هم همین طور باشد چون هدایت الهی دین فطری‌یی است که خدای تعالی به لسان انبیایش به سوی آن دعوت فرموده و دین فطری عبارت است از مجموع اعتقادات و اعمالی که فطرت آدمی آن را اقتضا می‌کند و جهازاتی که خلقتش بدان مجهز است و به سوی آن دعوت می‌نماید، و معلوم است که سعادت هر چیزی رسیدن به همان اهدافی است که خلقت و جهازات خلقتش تقاضای آن را دارد و به غیر آن، سعادتی دیگر ندارد هم چنان که خدای تعالی فرموده: <span class="aya" rel="30_30" data-words="1-17">فأقم وجهک للدین حنیفا فطرت الله التی فطر الناس علیها لا تبدیل لخلق الله ذلک الدین القیم</span><span class="footnote" rel="3" title="روی دل به سوی این دین معتدل کن که نهاد خدا است نهادی که مردم را بر آن نهاد، و خلقت خدا تغییر پذیر نیست دین قیم همین است سوره روم، آیه ۳۰">*</span>. </p> <p><code class="aya" rel="20_124"/> <span class="aya" rel="20_124" data-words="1-14">و من أعرض عن ذکری فإن له معیشة ضنکا و نحشره یوم القیامة أعمی</span>. </p> <p><span class="phrase">راغب در مفردات می‌گوید: <em>کلمه</em> عیش به معنای زندگی مخصوص حیوان است       <code class="page" rel="14,314"/> در نتیجه از کلمه <em>حیات</em> خصوصی‌تر است و حیات عمومی‌تر از آن است چون حیات، هم به زندگی حیوان اطلاق می‌شود و هم فرشته و هم به خدای تعالی، و کلمه <em rel="fa_20_124_8-8" data-sentence="268:753">معیشت</em> از همان عیش مشتق می‌گردد و معنایش آن چیزهایی است که با آن تعیش می‌شود و در قرآن هم آمده و فرموده‌ <span class="aya" rel="43_32" data-words="6-12">نحن قسمنا بینهم معیشتهم فی الحیاة الدنیا</span> و نیز فرموده: <span class="aya" rel="20_124" data-words="8-9">معیشة ضنکا</span><span class="footnote" rel="1" title="روح المعانی، ج ۱۶، ص ۲۷۷">*</span> کلمه  <em rel="fa_20_124_9-9" data-sentence="679:388">ضنک</em> در هر چیزی که به کار رود تنگی آن را می‌رساند و کلمه‌ای است که در مذکر و مؤنث به یک جور استعمال می‌شود مثلا در مذکر می‌گویند <em>مکانی ضنک</em> و در مؤنث می‌گویند <em rel="fa_20_124_8-9" data-sentence="898:207">معیشه ضنک</em> این کلمه در اصل مصدر از باب <em>شرف، یشرف</em> و به معنای تنگ کردن بوده بعدها در صفت استعمال شده<span class="footnote" rel="2" title="آنها از معرفت پروردگارشان محجوب و محرومند سوره مطففین، آیه ۱۵">*</span>.</span> </p> <p>جمله‌ <span class="aya" rel="20_124" data-words="1-5">و من أعرض عن ذکری</span> در مقابل جمله‌ <span class="aya" rel="20_123" data-words="12-14">فمن اتبع هدای</span> که در آیه قبلی بود قرار گرفته، و مقتضای مقابله این بود که بفرماید و من لم یتبع هدای-و هر که هدایت مرا پیروی نکند ، و اگر اینطور نفرمود، و به جای آن اعراض از ذکر را مقابل قرار داد، برای این بود که به علت حکم اشاره کند و بفرماید: علت تنگی معیشت در دنیا، و کوری در روز قیامت، فراموش کردن خدا و اعراض از یاد او است، و نیز برای این بود که زمینه را برای مطلبی که بعدا تذکر می‌دهد، و می‌فرماید: هر که در دنیا خدا را فراموش کند او هم در آخرت وی را فراموش می‌کند، فراهم کرده باشد. </p> <p>و <span class="phrase">مقصود از <em>ذکر خدای تعالی</em> یا معنای مصدری (یاد آوردن) است، در این صورت کلمه <em rel="fa_20_124_5-5" data-sentence="82:388">ذکری</em> از باب اضافه مصدر به مفعول خودش است، و یا به معنای قرآن، و یا مطلق کتب آسمانی است، هم چنان که جمله بعدی که می‌فرماید: <span class="aya" rel="20_126" data-words="3-5">أتتک آیاتنا فنسیتها</span> که نسیان را متعلق آیات و کتب خود قرار داده، آن را تایید می‌کند، و یا به معنای دعوت حقه است، و اگر دعوت حقه را ذکر نامیده از این باب است که لازمه پیروی دعوت حقه و اعتقاد به آن یاد خدای تعالی است.</span> </p> <h3> <span class="title" rel="20_124 20_115 20_116 20_117 20_118 20_119 20_120 20_121 20_122 20_123 20_125 20_126">توضیحی در مورد اینکه روی‌گردانان از یاد خدا دارای زندگی تنگ (معیشت ضنک) هستند</span> </h3> <p> و اگر فرمود: کسی که از ذکر من اعراض کند <em>معیشتی ضنک</em> یعنی تنگ دارد، برای این است که کسی که خدا را فراموش کند، و با او قطع رابطه نماید، دیگر چیزی غیر دنیا نمی‌ماند که وی به آن دل ببندد، و آن را مطلوب یگانه خود قرار دهد، در نتیجه همه کوششهای خود را منحصر در آن کند، و فقط به اصلاح زندگی دنیایش بپردازد، و روز به روز آن را توسعه بیشتری داده، به تمتع از آن سرگرم شود، و این معیشت، او را آرام نمی‌کند، چه   <code class="page" rel="14,315"/> کم باشد و چه زیاد، برای اینکه هر چه از آن به دست آورد به آن حد قانع نگشته و به آن راضی نمی‌شود، و دائما چشم به اضافه‌تر از آن می‌دوزد، بدون اینکه این حرص و تشنگیش به جایی منتهی شود، پس چنین کسی دائما در فقر و تنگی بسر می‌برد، و همیشه دلش علاقه‌مند به چیزی است که ندارد، صرفنظر از غم و اندوه و قلق و اضطراب و ترسی که از نزول آفات و روی آوردن ناملایمات و فرا رسیدن مرگ و بیماری دارد، و صرفنظر از اضطرابی که از شر حسودان و کید دشمنان دارد، پس او علی الدوام در میان آرزوهای بر آورده نشده، و ترس از فراق آنچه بر آورده شده به سر می‌برد. </p> <p>در حالی که اگر مقام پروردگار خود را می‌شناخت و به یاد او بود و او را فراموش نمی‌کرد، یقین می‌کرد که نزد پروردگار خود حیاتی دارد که آمیخته با مرگ نیست، و ملکی دارد که زوال پذیر نیست، و عزتی دارد که مشوب با ذلت نیست، و فرح و سرور و رفعت و کرامتی دارد که هیچ مقیاسی نتواند اندازه‌اش را تعیین کند و یا سر آمدی آن را به آخر برساند، و نیز یقین می‌کند که دنیا دار مجاز است و حیات و زندگی دنیا در مقابل آخرت پشیزی بیش نیست، اگر او این را بشناسد دلش به آنچه خدا تقدیرش کرده قانع می‌شود، و معیشتش هر چه باشد برایش فراخ گشته، دیگر روی تنگی و ضنک را نمی‌بیند. </p> <p>بعضی<span class="footnote" rel="1" title="مجمع البیان، ج ۷، ص ۳۴">*</span> از مفسرین گفته‌اند: مراد از معیشت ضنک، عذاب قبر، و شقاوتهای زندگی برزخی است، چون می‌بینیم بسیاری از اعراض کنندگان از یاد خدا زندگی دنیائیت بسیار وسیع است، و دنیا به تمام معنا، خود را در اختیار آنان، و به کام آنان قرار داده، پس آنان دیگر معیشت ضنک در حقشان صادق نیست. </p> <p>ولی این حرف صحیح نیست، زیرا معیشت چنین افرادی با مقایسه با معیشت فقرا وسیع است، و خلاصه این حرف وقتی صحیح است که بخواهیم میان این دو نحو معیشت مقایسه کنیم، و نظر قرآن کریم به آن دو از این جهت نیست، که کدام وسیع‌تر از دیگری است، قرآن کریم کار به خود آن دو قسم زندگی ندارد، بلکه به آن دو نوع نسبت به مؤمن و کافر نظر می‌کند، مؤمن که مسلح به یاد خدا و ایمان به او است، با کافری که مقام پروردگار خود را فراموش کرده، و دل به زندگی دنیا بسته و از نور ایمان بهره‌ای ندارد. </p> <p>و جای هیچ تردیدی نیست که مؤمن حیات حر و سعیدی دارد که در هر دو حال غنا و فقر، سعید است، هر چند که فقرش به حد عفاف و کفاف و کمتر از آن باشد، ولی کافر دارای چنین حیاتی نیست، و زندگی او در دو کلمه خلاصه می‌شود، نارضایتی نسبت به آنچه دارد، و دل   <code class="page" rel="14,316"/> بستگی به آنچه ندارد، این است معنای زندگی تنگ. </p> <p>بله عذاب قبر هم خود یکی از مصادیق آن است، چون آیه شریفه متعرض دو نشاه شده جمله‌ <span class="aya" rel="20_124" data-words="6-9">فإن لهمعیشة ضنکا</span> متعرض بیان حال کفار در دنیا و جمله‌ <span class="aya" rel="20_124" data-words="10-14">و نحشره یوم القیامة أعمی</span> متعرض حال آنان در آخرت است، پس ناگزیر باید گفت زندگی برزخ دنباله زندگی دنیا است. </p> <p><span class="phrase">بعضی<span class="footnote" rel="1" title="تفسیر قمی، ج ۲، ص ۶۶">*</span> دیگر گفته‌اند: مراد از <em rel="fa_20_124_8-9" data-sentence="96:84">معیشت ضنک</em> ، عذاب آتش روز قیامت، و مراد از جمله <em rel="fa_20_124_11-11" data-sentence="194:32">نحشره</em> عذابهای قبل از دخول در آتش است.</span> </p> <p>این وجه نیز صحیح نیست، زیرا با اطلاق جمله‌ <span class="aya" rel="20_124" data-words="6-9">فإن له معیشة ضنکا</span>، و تقیید جمله <span class="aya" rel="20_124" data-words="11-13">نحشره یوم القیامة</span> سازگار نیست، اگر معیشت ضنک هم مربوط به قیامت بود خوب بود یوم القیامه را در جمله اولی هم بیاورد. </p> <p>بله اگر اول آیه را مطلق بگیریم، تا معیشت ضنک شامل دنیا و آخرت هر دو باشد، و جمله دوم مقید به خصوص قیامت باشد، عیبی ندارد. </p> <h3> <span class="title" rel="20_124 20_115 20_116 20_117 20_118 20_119 20_120 20_121 20_122 20_123 20_125 20_126">مقصود از نابینا محشور نمودن معرضان از یاد خدا</span> </h3> <p> <span class="aya" rel="20_124" data-words="10-14">و نحشره یوم القیامة أعمی</span> -یعنی او را طوری زنده می‌کنیم که راهی به سوی سعادتش که همان بهشت است نیابد، دلیل این معنا مضمون دو آیه بعدی است. </p> <p><code class="aya" rel="20_125"/> <span class="aya" rel="20_125" data-words="1-9">قال رب لم حشرتنی أعمی و قد کنت بصیرا</span>. </p> <p>چنین به نظر می‌آید که کوری روز قیامت همان کوری حس باصره باشد، چون اعراض کننده از یاد خدا وقتی کور محشور می‌شود می‌پرسد: چرا مرا کور محشور کردید، با اینکه در دنیا چشم داشتم و بینا بودم؟ معلوم می‌شود در آخرت آن چیزی را ندارد که در دنیا داشته، و آن حس باصره بود، نه بصیرت که بینایی قلب است، آن وقت بر این معنا اشکال می‌شود به ظاهر ادله‌ای که دلالت می‌کند بر اینکه مجرمین صحنه‌های هول انگیز قیامت و آیات عظیمه آن و قهر خدای را می‌بینند، مانند آیه‌ <span class="aya" rel="32_12" data-words="4-13">إذ المجرمون ناکسوا رؤسهم عند ربهم ربنا أبصرنا و سمعنا</span><span class="footnote" rel="2" title="تفسیر عیاشی، ج ۲، ص ۹">*</span> و آیه‌ <span class="aya" rel="17_14" data-words="1-2">اقرأ کتابک</span><span class="footnote" rel="3" title="نامه‌ات را بخوان سوره اسری، آیه ۱۴">*</span>. </p> <p>به خاطر همین ناسازگاری، بعضی<span class="footnote" rel="4" title="مجمع البیان، ج ۷، ص ۳۴">*</span> گفته‌اند مجرمین در روز قیامت اول بینا محشور   </p> <p>سوره الم سجده، آیه 12.      <code class="page" rel="14,317"/> می‌شوند، بعدا کور می‌گردند. و بعضی<span class="footnote" rel="1" title="روضه کافی، ج ۸، ص ۱۱۳">*</span> دیگر گفته‌اند: نخست بینا محشور می‌شوند، بعد کور می‌گردند، و در آخر باز بینا می‌شوند. </p> <p>ولی همه این حرفها از باب مقایسه اوضاع و احوال قیامت است به نظائر دنیایی آن و این قیاس، قیاسی است مع الفارق و بیجا، برای اینکه آنچه از ظاهر مسلم قرآن و سنت استفاده می‌شود این است که نظام حاکم در آخرت غیر نظام حاکم در دنیا و غیر آن نظامی است که معهود ذهن ما از طبیعت است، آنچه ما از بصیر و اعمی به ذهن داریم این است که بصیر عبارت از کسی است که همه دیدنی‌ها را ببیند، و کور آن کسی است که آنچه را که قابل رؤیت است نبیند. </p> <p>ولی هیچ دلیلی نداریم بر اینکه آنچه این کلمات در دنیا معنا می‌دهد در آخرت هم به همان معنا است، ممکن است معنای آخرتی آنها تبعیض شود، یعنی مجرم که کور محشور می‌شود، سعادت زندگی آخرتی و رستگاری به کرامت آخرت را نبیند، ولی نامه عمل خود را که حجت را بر او تمام می‌کند و نیز اوضاع هول انگیز، و هر چه را که مایه شدت عذاب او است از آتش و غیر آتش را ببیند، هم چنان که قرآن آنان را از مشاهده پروردگار خود محجوب معرفی نموده و فرموده است: <span class="aya" rel="83_15" data-words="2-6">إنهم عن ربهم یومئذ لمحجوبون</span><span class="footnote" rel="2" title="ای کسانی که ایمان آوردید از چیزهایی که اگر فاش شود ناراحت می‌شوید پرسش مکنید">*</span>. </p> <p><code class="aya" rel="20_126"/> <span class="aya" rel="20_126" data-words="1-9">قال کذلک أتتک آیاتنا فنسیتها و کذلک الیوم تنسی...</span>. </p> <p>این آیه جواب از سؤالی است که کردند که چرا: مرا کور محشور کردی با اینکه بینا بودم؟ و اشاره <em>کذلک</em> به کور محشور شدن است که در سؤال بود و اشاره دومی یعنی <span class="aya" rel="20_126" data-words="7-8">کذلک الیوم</span> به معنای جمله‌ <span class="aya" rel="20_126" data-words="3-4">أتتک آیاتنا</span> است، و معنایش این است که خدای تعالی در جواب فرمود: همانطور که کور محشورت کردیم، آیات ما برایت آمد و تو فراموشش کردی، و همانطور که آیات ما برایت آمد و تو فراموشش کردی، امروز فراموشت کردیم، و خلاصه معنا اینکه کور محشور شدنت در امروز که هیچ چیز را نبینی، به جای فراموش کردنت آیات ما را در دنیا است، و هدایت نشدنت به هدایت ما در دنیا، مثل هدایت نشدنت به راه نجات در امروز است، باز به عبارت دیگر اگر امروز کور محشورت کردیم، عینا به مانند آنچه در دنیا کردی مجازاتت نمودیم، و این همان معنایی است که آیه‌ <span class="aya" rel="42_40" data-words="1-5">و جزاء سیئة سیئة مثلها</span><span class="footnote" rel="3" title="کیفر هر بدی، بدی دیگر است سوره شوری، آیه ۴۰">*</span> مانند آن تذکر می‌دهد. </p> <p>       <code class="page" rel="14,318"/> خدای تعالی در این آیه شریفه نافرمانی مجرمین یعنی اعراض کنندگان از ذکر او و تارکین هدایت او را نسیان و فراموشی آیات خود خوانده، و مجازات آنان را که کور کردن در قیامت است نیز فراموشی ایشان نامیده، و با این تعبیر، آخر کلام را منعطف به اول آن کرده، چون اول کلام داستان معصیت آدم بود که خدای تعالی آن را نیز نسیان عهد خوانده و فرموده بود: <span class="aya" rel="20_115" data-words="1-8">و لقد عهدنا إلی آدم من قبل فنسی</span>. </p> <p>بنا بر این، داستان بهشت آدم با همه خصوصیاتش مثالی است که سرنوشت آینده یک یک فرزندان او را تا روز قیامت ممثل می‌کند، با نهی آدم از نزدیک شدن به درخت، دعوت‌های دینی و هدایت الهی بعد از آدم را ممثل کرده، و با نافرمانی آدم که آن را نسیان عهد خواند نافرمانی فرزندانش را که ناشی از نسیان یاد خدا و یاد آیات مذکره او است ممثل فرموده، تنها فرقی که میان آدم و بنی آدم است این است که آزمایش آدم قبل از تشریع شرایع بود، و در نتیجه نهیی که متوجه او شد ارشادی و مخالفت او ترک اولی بود، ولی آزمایش بنی آدم بعد از تشریع دین و مخالفت آنان نافرمانی امر مولوی خدا است. </p> <h3>بحث روایتی‌ <span class="title" rel="20_115 20_123 20_124"> (روایاتی در ذیل آیه: <span class="aya" rel="20_115" data-words="1-5">و لقد عهدنا إلی آدم...</span> و برخی دیگر از آیات گذشته) </span> </h3> <p> در تفسیر قمی در ذیل آیه‌ <span class="aya" rel="20_115" data-words="1-13">و لقد عهدنا إلی آدم من قبل فنسی و لم نجد له عزما</span> گفته است: یعنی در آنچه از آن نهیش کرده بود<span class="footnote" rel="1" title="اصول کافی، ج ۱، ص ۴۱۶ و علل الشرائع، ص ۱۲۲">*</span>. </p> <p>و در تفسیر عیاشی از جمیل بن دراج از بعضی اصحاب امامیه از یکی از دو امام باقر و یا صادق (ع) روایت کرده که گفت: از آن جناب پرسیدم چطور خدای تعالی آدم را به فراموشی مؤاخذه کرده،  (با اینکه فراموشی جرم نیست) ؟ فرمود: آدم فراموش نکرد، و چطور فراموش کرده با اینکه ابلیس تذکرش داد، و گفت: پروردگار شما شما را از این درخت نهی نکرده مگر برای اینکه دو فرشته و جاودان در بهشت نشوید ؟<span class="footnote" rel="2" title="اصول کافی، ج ۱، ص ۸">*</span>. </p> <p>مؤلف: سؤال در این روایت از امام (ع) مطابق قول آن کسی است که نسیان در آیه را به معنای حقیقیش گرفته و گفته: آدم نهی از خوردن آن درخت را حقیقتا فراموش کرد، و اصلا عازم بر نافرمانی نبود، امام (ع) در رد این قول فرموده که این     <code class="page" rel="14,319"/> مخالف با قرآن کریم است، و از همین جا ضعف روایت روضه کافی هم روشن می‌شود زیرا روضه کافی به سند خود از ابی حمزه از امام باقر (ع) روایت کرده که فرمود: خدای تعالی به آدم عهد کرد که نزدیک این درخت مشو، ولی همین که وقت آن شد که خدا می‌دانست آدم از آن خواهد خورد آدم عهد خود را فراموش کرد و از آن درخت خورد و این همان معنایی است که آیه‌ <span class="aya" rel="20_115" data-words="1-13">و لقد عهدنا إلی آدم من قبل فنسی و لم نجد له عزما</span> بیان می‌کند<span class="footnote" rel="1" title="مناقب-نور الثقلین، ج ۳، ص ۴۰۲، ح ۱۵۸">*</span>. </p> <p>این قول منسوب به ابن عباس است و اصل آن روایتی است که الدر المنثور از زبیر بن بکار در کتاب موفقیات از ابن عباس آورده که گفت: من از عمر بن خطاب معنای آیه‌ <span class="aya" rel="5_101" data-words="1-12">یا أیها الذین آمنوا لا تسئلوا عن أشیاء إن تبد لکم تسؤکم</span><span class="footnote" rel="2" title="تفسیر برهان، ج ۳، ص ۴۷">*</span> را سؤال کردم، عمر گفت: عده‌ای از مهاجرین بودند که در انسابشان ننگ‌هایی بود روزی گفتند: به خدا سوگند دوست می‌داریم خداوند آیه‌ای نازل کند و انساب ما را معرفی نماید (تا مردم اینقدر در باره ما حرف نزنند) در پاسخ آنان این آیه نازل شد. </p> <p>آن گاه عمر به من گفت: رفیق شما یعنی علی بن ابی طالب اگر سرپرست مسلمین شود زهد می‌ورزد ولی می‌ترسم دچار عجب گردد آن وقت هلاک شود. گفتم ای امیر المؤمنین! این چه حرفی است در باره رفیق ما می‌زنی تو خود آنچه را ما در باره او می‌گوییم خوب می‌دانی او مردی است که هیچ حکمی را تغییر نداد و از حق عدول نکرد و در تمامی ایام صحبتش با رسول خدا یک لحظه منحرف نشد و آن جناب را به خشم نیاورد؟ گفت: و نه در خصوص دختر ابی جهل که علی (ع) خواست با اینکه فاطمه در نکاح او بود از او خواستگاری کند؟ گفتم: خدای تعالی در باره نافرمانی آدم گفت: <span class="aya" rel="20_115" data-words="9-13">و لم نجد له عزما</span> و صاحب ما عازم بر به خشم آوردن رسول خدا (ص) نبود و لیکن خاطره‌هایی بود که هیچ کس نمی‌تواند آنها را از خود دور سازد و چه بسا می‌شود که فقیه در دین خدا و عالم به امر خدا وقتی تذکری به او می‌دهند بر می‌گردد و توبه می‌کند. عمر گفت: ای ابن عباس هر کس بپندارد که می‌تواند با شما در دریای شما شناوری کند تا به قعر آن برسد خیلی نفهمی کرده است<span class="footnote" rel="3" title="الدر المنثور، ج ۴، ص ۳۰۹">*</span>. </p> <p>پس به طوری که ملاحظه می‌کنید ابن عباس دلیل خود را بر این اساس پایه‌گذاری   </p> <p>سوره مائده، آیه 101.    <code class="page" rel="14,320"/> کرده که مراد از عزم در آیه شریفه عزم بر معصیت است و لازمه‌اش این است که نسیان به معنای حقیقیش باشد و بنا بر این آدم در حین خوردن از درخت به یاد عهد نبوده و عزم بر معصیت نداشته پس پروردگار خود را نافرمانی نکرد. و ما در سابق گفتیم که این قول با جمله‌ <span class="aya" rel="7_20" data-words="13-26">ما نهاکما ربکما عن هذه الشجرة إلا أن تکونا ملکین أو تکونا من الخالدین</span> نمی‌سازد، چون از این آیه بر می‌آید: آدم با توجه به نهی از درخت خورد تا ملک و خالد شود علاوه بر این آیه با این معنایی که ابن عباس برایش کرد با سیاق آیات سابق بر آن و نیز آیات بعدی نمی‌سازد و سزاوار این است که کسی مثل ابن عباس را که آن همه فضل و علم دارد اجل از آن بدانیم که چنین قولی را به او نسبت دهیم. </p> <p>و اما آنچه در روایت بود که رسول خدا (ص) وقتی شنید که علی  (ع) می‌خواهد دختر ابی جهل را خواستگاری کند بر او خشم گرفت اشاره است به مطلبی که در صحیح بخاری و صحیح مسلم به چند طریق از مسور بن مخرمه آمده و عبارت بعضی از آن طرق چنین است: علی بن ابی طالب با آنکه فاطمه در نکاح او بود دختر ابی جهل را خواستگاری کرد همین که فاطمه شنید نزد رسول خدا (ص) آمد و گفت: قومت می‌نشینند و به یکدیگر می‌گویند که تو برای خاطر دخترانت هیچ وقت غضب نمی‌کنی و حالا علی قصد ازدواج دختر ابو جهل را نموده. مسور می‌گوید: رسول خدا (ص) بر خاست و بعد از ادای شهادتین فرمود من دخترم (زینب) را به ابی العاص بن ربیع دادم او (به شکرانه این عمل برایم رام شد و) با من آشتی کرد و از آن به بعد هیچ دروغی به من نگفت و فاطمه پاره تن من است و من دوست ندارم (با زن گرفتن بر سر او) دچار درد سرش کنند به خدا سوگند هرگز دختر رسول خدا (ص) با دختر دشمن خدا در یک شوهر جمع نمی‌شود مسور می‌گوید علی که این را شنید دست از خواستگاری خود برداشت. </p> <p>و اگر در مضمون این حدیث دقت کنیم قطعا سوء ظن به آن پیدا می‌کنیم برای اینکه در این حدیث رسما لکه‌ای به رسول خدا (ص) چسبانده‌اند برای اینکه اگر راستی رسول خدا (ص) از این عمل علی (ع) عصبانی شده باشد معلوم می‌شود خود او هم گرفتار تعصبات جاهلیت بوده و بدون هیچ مجوزی عصبانی شده (از تراشنده این حدیث می‌پرسیم): رسول خدا (ص) به چه دلیل بر علی خشم گرفت؟ آیا به دلیل آیه قرآن که می‌فرماید: <span class="aya" rel="4_3" data-words="8-18">فانکحوا ما طاب لکم من النساء مثنی و ثلاث و رباع</span> -هر زنی را که دوست می‌دارید بگیرید دو تا سه تا چهار تا... ؟ با اینکه حکمی است عمومی و دختر رسول خدا (ص) از آن استثنا نشده و به آیه دیگری تخصیص<code class="page" rel="14,321"/> نخورده، نسخ هم نشده؟ و یا دلیلی از سنت، فاطمه (ع) را به حکمی جداگانه اختصاص داده و تا آن روز این حکم ثابت ابلاغ نشده بوده و یا خود حدیث متکفل بیان آن تخصیص است؟ و حال آنکه در نقلی دیگر از همین مسور آمده که رسول خدا (ص) فرمود: من نمی‌خواهم و نمی‌توانم حلالی را حرام و یا حرامی را حلال کنم و لیکن به خدا سوگند دختر رسول خدا (ص) با دختر دشمنش یک جا جمع نمی‌شود. و اگر کسی بگوید همین حدیث بیان کننده تخصیص است چیزی که هست رسول خدا (ص) تا آن روز ابلاغش نکرده بود می‌گوییم در این صورت علی (ع) قبل از رسیدن حکم، رفتاری مخالف آن کرده بود و با این حال دیگر چه جا داشت رسول خدا (ص) عصبانی شود با اینکه مخالفت حکم قبل از رسیدنش معصیت نیست؟ و ساحت رسول خدا (ص) منزه است از چنین تعصب جاهلیتی و گویا بعضی از راویان حدیث به خاطر کینه‌ای که با علی (ع) داشته این حدیث را برای لکه‌دار کردن او درست کرده و غفلت کرده از اینکه این طعن مستقیما به رسول خدا (ص) بر می‌گردد. </p> <p>علاوه بر این، حدیث مزبور با روایات قطعی مناقض است، روایاتی که بر نزاهت علی (ع) از گناه دلالت دارد. مانند خبر ثقلین و خبر منزلت و خبر علی با حق و حق با علی است و اخباری دیگر. </p> <p>در کافی و در کتاب علل روایتی با سند آورده‌اند که سندش به جابر بن یزید منتهی می‌شود و او از امام باقر نقل کرده که در ذیل آیه‌ <span class="aya" rel="20_115" data-words="1-13">و لقد عهدنا إلی آدم من قبل فنسی و لم نجد له عزما</span> فرموده خدای تعالی در باره محمد (ص) و امامان از فرزندانش (ع) با او عهد کرد و او عهد وی را ترک گفت و عزمی در باره آنان از خود نشان نداد. آری او چنین بود و اصولا اگر انبیای اولی العزم را اولی العزم نامید برای این بود که خدا با آنان در باره محمد و اوصیای بعد از او و مهدی و سیرت او با ایشان عهد بست و همه عزمشان جمع شد که ایشان چنینند و بدان اقرار نمودند<span class="footnote" rel="1" title="الدر المنثور، ج ۴، ص ۳۱۱">*</span>. </p> <p>مؤلف: این روایت خلاصه‌ای است از حدیثی مفصل که کافی آن را از محمد بن یحیی از احمد بن محمد از داوود عجلی از زراره از حمران، از ابی جعفر (ع) روایت کرده<span class="footnote" rel="2" title="مجمع البیان، ج ۷، ص ۳۴">*</span> و در آن آغاز خلقت انسان و گواه گرفتن انسانها را علیه خود در عالم ذر و میثاق گرفتن     <code class="page" rel="14,322"/> از آدم (ع) و سایر اولی العزم از رسولان به ربوبیت و نبوت و ولایت و اقرار اولی العزم را بر این معارف و توقف آدم را از این اقرار (البته توقف نه انکار) را بر شمرده آن گاه آیه‌ <span class="aya" rel="20_115" data-words="1-5">و لقد عهدنا إلی آدم</span> را بر آن تطبیق کرده است و معنای مذکور در روایت راجع به بطن قرآن است که احکام را به حقیقت آنها و عهدها را به تاویل آنها ارجاع داده و این همان ولایت الهی است نه تفسیر لفظ آیه. دلیل بر اینکه اینگونه مطالب تفسیر نیست این است که این آیات که دوازده آیه است یک قصه را بیان می‌کند و اگر حمل آیه اول بر این معنا تفسیر باشد دیگر در آیات چیزی که دلالت کند بر نهی از خوردن درخت که رکن و اساس داستان است و تکیه سایر آیات بر آن است باقی نمی‌ماند. </p> <p>جمله‌ <span class="aya" rel="20_117" data-words="10-14">فلا یخرجنکما من الجنة فتشقی</span> هم این نهی را افاده نمی‌کند و این روشن است و نهی مذکور در سوره‌ای که قبل از این سوره نازل شده باشد نیامده تا بگوییم جمله‌ <span class="aya" rel="20_117" data-words="10-11">فلا یخرجنکما...</span> اشاره به آن نهی است چون دو سوره اعراف و بقره که نهی مزبور در آن آمده بعد از سوره طه نازل شده‌اند که به زودی دلیلش خواهد آمد ان شاء اللَّه تعالی. </p> <p>و کوتاه سخن اینکه مطلب مزبور جزو روایات تفسیر نیست و نمی‌خواهد آیه را تفسیر کند بلکه از باب بیان باطن قرآن است. هر چند که در بعضی از روایات مانند روایت جابر که گذشت به صورت تفسیر آمده و چه بسا همان را هم بعضی از مفسرین که فرق میان بطن و تفسیر را نفهمیده‌اند، به صورت تفسیر روایتش کرده‌اند، و در بعضی از روایات کار به جایی رسیده که راوی آنچه را که امام فرموده تتمه آیه قرآن قرار داده و گفته است: اصلا آیه این ضمیمه را هم داشته، در نتیجه روایتش جزو روایات تحریف در آمده است. </p> <p>مانند روایت مناقب از امام باقر (ع) که آیه قرآن را اینطور نقل کرده و لقد عهدنا الی آدم من قبل کلمات فی محمد و علی و فاطمة و الحسن و الحسین و الأئمة من ذریتهم و فرموده: اینطور بر محمد (ص) نازل شد<span class="footnote" rel="1" title="مجمع البیان، ج ۷، ص ۳۳">*</span>. </p> <p>و <span class="phrase">نظیر این روایت روایات دیگری است که در آنها جمله‌ <span class="aya" rel="20_123" data-words="12-14">فمن اتبع هدای</span> و نیز جمله <em rel="fa_20_124_4-5" data-sentence="131:181">عن ذکری</em> بر ولایت اهل بیت (ع) تطبیق شده<span class="footnote" rel="2" title="مجمع البیان، ج ۷، ص ۳۳">*</span>، و تمامی اینها روایات جری و ذکر مصداقند، نه روایات تفسیر که بعضی توهم کرده‌اند.</span> </p> <p>و در الدر المنثور است که ابن ابی شیبه و طبرانی، و ابو نعیم در کتاب حلیه، و ابن     <code class="page" rel="14,323"/> مردویه، از ابن عباس روایت کرده‌اند که گفت: رسول خدا (ص) فرمود: هر که پیروی کند کتاب خدای را، خدا او را از ضلالت و گمراهی در دنیا هدایت نموده و از سوء حساب در قیامت نگاه می‌دارد، و این همان است که خدا در قرآن فرموده: <span class="aya" rel="20_123" data-words="12-19">فمن اتبع هدای فلا یضل و لا یشقی</span><span class="footnote" rel="1" title="مفردات راغب، ماده &lt;em&gt;عیش&lt;/em&gt; ">*</span>. </p> <p>مؤلف: این حدیث جمله‌ <span class="aya" rel="20_123" data-words="15-16">فلا یضل</span> را حمل بر ضلالت در دنیا، و جمله‌ <span class="aya" rel="20_123" data-words="17-19">و لا یشقی</span> را حمل بر شقاوت آخرت کرده، و این خود مؤید مطلبی است که ما در تفسیر همین آیه گفتیم. </p> <p>و در مجمع البیان در ذیل جمله‌ <span class="aya" rel="20_124" data-words="6-9">فإن له معیشة ضنکا</span> آمده که بعضی گفته‌اند: مقصود از آن، عذاب قبر است، و این قول را از ابن مسعود و ابی سعید خدری و سدی نقل کرده‌اند، و ابو هریره نیز آن را به طور مرفوعه روایت کرده<span class="footnote" rel="2" title="مفردات راغب، ماده &lt;em&gt;عیش&lt;/em&gt; ">*</span>. </p> <p>و در کافی به سند خود از ابی بصیر روایت کرده که گفت: از امام صادق  (ع) شنیدم می‌فرمود: هر که با تن سالم و داشتن استطاعت حج نکند تا بمیرد، او از جمله کسانی خواهد بود که خدا در باره‌شان فرموده: <span class="aya" rel="20_124" data-words="10-14">و نحشره یوم القیامة أعمی</span> می‌گوید: گفتم: سبحان اللَّه کور محشور می‌شود؟ فرمود: بله خداوند او را از راه حقش کور می‌کند<span class="footnote" rel="3" title="فروع کافی، ج ۴، ص ۲۶۹">*</span>. </p> <p>مؤلف: نظیر این روایت را قمی در تفسیر خود مسندا از معاویة بن عمار<span class="footnote" rel="4" title="تفسیر قمی، ج ۲، ص ۶۶">*</span>، و صدوق در کتاب من لا یحضره الفقیه بدون سند از امام صادق (ع) نقل کرده‌اند<span class="footnote" rel="5" title="من لا یحضره الفقیه، ج ۲، ص ۲۷۳">*</span>، و این روایت در اینکه کوری روز قیامت را مختص به طریق حق که طریق نجات و سعادت است کرده، مؤید بیانی است که ما در تفسیر آیه گذراندیم. </p> 
