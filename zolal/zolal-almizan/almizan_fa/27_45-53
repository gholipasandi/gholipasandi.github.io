<h3 class="ayas">سوره النمل آیه‌های ۴۵ تا ۵۳</h3><code class="section" rel="27_45-53"/><h3>ترجمه آیات</h3> <p> <span class="trans" rel="27_45">و به ثمودیان برادرشان صالح را فرستادیم که خدای یکتا را بپرستید آن وقت دو گروه شدند که با یکدیگر مخاصمه می‌کردند.  «۴۵» </span><span class="trans" rel="27_46">گفت: ای قوم چرا شتاب دارید که حادثه بد پیش از حادثه خوب فرا رسد، چرا از خدای یکتا آمرزش نمی‌خواهید، شاید مورد لطف و رحمت خدا قرار گیرید.  «۴۶» </span><span class="trans" rel="27_47">گفتند: ما به تو و پیروانت فال بد زده‌ایم، گفت: فال بد (و نیک) شما نزد خداست، بلکه شما گروهی هستید که مورد آزمایش قرار گرفته‌اید. <code class="page" rel="15,531"/> «۴۷» </span><span class="trans" rel="27_48"> در آن شهر نه نفر بودند که در آن سر زمین فساد می‌کردند و اصلاح نمی‌کردند.  «۴۸» </span><span class="trans" rel="27_49">گفتند: بیایید قسم یاد کنید به خدا که شبانه او را با کسانش از میان بر داریم آن گاه به خونخواه و ولی دم وی گوییم ما هنگام هلاک کسان او حاضر نبودیم و ما راست گویانیم.  «۴۹» </span><span class="trans" rel="27_50">آنها نیرنگی کردند و ما نیز در آن حال که غافل بودند تدبیری کردیم.  «۵۰» </span><span class="trans" rel="27_51">بنگر عاقبت نیرنگشان چه شد که ما همگیشان را با قومشان هلاک کردیم.  «۵۱» </span><span class="trans" rel="27_52">اینک خانه‌هایشان برای آن ستم‌ها که می‌کردند خالی مانده که در این برای گروهی که بدانند عبرتی است.  «۵۲» </span><span class="trans" rel="27_53">و کسانی را که ایمان داشتند و پرهیزکار بودند نجات دادیم.  «۵۳» </span></p>             <h3>بیان آیات</h3> <p> این چند آیه، اجمالی از داستان صالح پیغمبر و قومش را آورده، و در آن جانب تهدید و انذار بر جانب بشارت و نوید غلبه دارد و این معنا را در سابق نیز، خاطرنشان کردیم. </p> <p> <span class="aya" rel="27_45" data-words="1-7">و لقد أرسلنا إلی ثمود أخاهم صالحا</span>... <span class="phrase"><span class="aya" rel="27_45" data-words="14-14">یختصمون</span> کلمه <em>اختصام</em> به معنای تخاصم و نزاع طرفینی است و اگر دو فریق را با صفت جمع <em rel="fa_27_45_14-14" data-sentence="146:209">یختصمون</em> توصیف کرد، با اینکه جا داشت بفرماید: <em rel="fa_27_45_13-14" data-sentence="245:148">فریقان یختصمان</em> بدین جهت است که مراد از <em rel="fa_27_45_13-13" data-sentence="338:108">فریقان</em> ، تنها دو فریق معینی نیست، بلکه مراد از آن، مجموع امت است و کلمه <em rel="fa_27_45_11-11" data-sentence="464:30">اذا</em> فجائیه و به معنای ناگهان است.</span> </p> <p>و معنای آیه این است که: ما به سوی قوم ثمود برادر و فامیلشان صالح را فرستادیم و امید آن می‌رفت که بر ایمان به خدا اجتماع نموده و متفق گردند و لیکن بر خلاف انتظار و بطور ناگهانی به دو فریق از هم جدا شدند، فریقی ایمان آورد، و فریقی دیگر کفر ورزید، در باره حق با هم به نزاع و کشمکش پرداختند و هر فریقی می‌گفت حق با من است. </p> <p>و بعید نیست مراد از اختصامشان با یکدیگر، همان جریانی باشد که خدای تعالی در جای دیگر از کلام مجیدش، از آنان حکایت کرده و فرموده است: <span class="aya" rel="7_75-76" data-words="1-32">قال الملأ الذین استکبروا من قومه للذین استضعفوا لمن آمن منهم أ تعلمونأن صالحا مرسل من ربه؟ قالوا إنا بما أرسل به مؤمنون، قال الذین استکبروا إنا بالذی آمنتم به کافرون</span><span class="footnote" rel="1" title="از قوم صالح، آنان که استکبار کردند به ضعفای مؤمنین ایشان گفتند: راستی علم دارید به اینکه صالح فرستاده از ناحیه پروردگار خویش است؟ گفتند: آری ما به آنچه که مامور ابلاغ آن است ایمان آوردیم،  (ولی) آنان که گردنکشی و تکبر کردند گفتند: ما به آنچه شما ایمان آوردید کافریم سوره اعراف، آیه ۷۵ و ۷۶">*</span>. </p> <p>   <code class="page" rel="15,532"/> از همین جا معلوم می‌شود که در حقیقت، قوم صالح سه فریق شدند: فریقی از آنان از ایمان به خدا استکبار ورزیدند، فریق دوم طایفه‌ای از مستضعفین، که پیرو همان مستکبرین شدند، طایفه سوم، یک دسته از مستضعفین که به وی ایمان آوردند. </p> <p><code class="aya" rel="27_46"/> <span class="aya" rel="27_46" data-words="1-8">قال یا قوم لم تستعجلون بالسیئة قبل الحسنة...</span> معنای استعجال به سیئه قبل از حسنه ، این است که: قبل از رحمت الهی که سببش ایمان و استغفار است به درخواست عذاب مبادرت کنند. </p> <p>و با این معنا روشن می‌شود که صالح این توبیخ را وقتی کرد که ایشان ناقه را کشته و به وی گفته بودند: <span class="aya" rel="7_77" data-words="10-18">یا صالح ائتنا بما تعدنا إن کنت من المرسلین</span><span class="footnote" rel="1" title="ای صالح اگر راست می‌گویی بیاور آن عذابی را که ما را بدان تهدید می‌کنی سوره اعراف، آیه ۷۷">*</span>. </p> <p>بنا بر این، جمله‌ <span class="aya" rel="27_46" data-words="9-14">لو لا تستغفرون الله لعلکم ترحمون</span> تحریک و تشویق به ایمان و توبه است، تا شاید خدا به ایشان رحم کند و عذابی که به ایشان وعده داده به وعده‌ای که دروغ نمی‌شود از آنان بر دارد. </p> <h3> <span class="title" rel="27_47"><span class="phrase">مقصود از <em rel="fa_27_47_2-2" data-sentence="9:140">تطیر</em> و <em>طائر</em> در گفتگوی صالح (علیه السلام) و قوم ثمود: <span class="aya" rel="27_47" data-words="1-6">قالوا اطیرنا بک و بمن معک...</span></span> </span> </h3> <p> <code class="aya" rel="27_47"/> <span class="aya" rel="27_47" data-words="1-14">قالوا اطیرنا بک و بمن معک قال طائرکم عند الله بل أنتم قوم تفتنون</span> <span class="phrase">کلمه: <em rel="fa_27_47_2-2" data-sentence="6:416">اطیرنا</em> در اصل <em rel="fa_27_47_2-2" data-sentence="70:393">تطیرنا</em> بوده، که صیغه متکلم مع الغیر از باب تفعل است، که مصدرش تطیر می‌شود و تطیر به معنای فال بد زدن به چیزی و شوم دانستن آن است، خواهی پرسید، ثلاثی مجرد آن <em rel="fa_27_47_2-2" data-sentence="278:230">طیر</em> است که به معنای مرغ است، پس چرا در باب تفعل معنای فال بد زدن را می‌دهد؟ در جواب می‌گوییم: چون مردم غالبا با مرغ فال می‌زدند و لذا شوم دانستن چیزی را تطیر خواندند و همچنین به طوری که گفته‌اند بهره هر کسی را از شر، طائر او نامیدند.</span> </p> <p>پس اینکه مردم به صالح خطاب کردند که ما به تو تطیر می‌زنیم و به هر کس که با توست معنایش این است که: تو و هم مسلکانت را شوم می‌دانیم، چون می‌بینیم از روزی که تو قیام به دعوت خود کردی ما گرفتار محنت‌ها و بلاها شدیم، پس هرگز به تو ایمان نمی‌آوریم. </p> <p>صالح در پاسخ تطیر آنان فرمود: طائرتان نزد خداست یعنی بهره‌تان از شر، و آن عذابی که اعمال شما مستوجب آن است نزد خداست. </p> <p>   <code class="page" rel="15,533"/> و به همین جهت دوباره از همین گفته خود اعراض نموده فرمود: بلکه شما مردمی هستید که در حال آزمایشید ، یعنی خداوند شما را با خیر و شر می‌آزماید، تا مؤمن شما از کافرتان و مطیع شما از عاصیتان، متمایز و جدا گردد. </p> <p>و معنای آیه این است که قوم صالح گفتند: ما به تو و به آنان که با تو هستند فال بد می‌زنیم، و هرگز بتو ایمان نیاورده، و استغفار نمی‌کنیم. صالح فرمود: و طائرتان یعنی نصیبتان از شر نزد خدا است، و آن نامه اعمال شما است و من و آنهایی که با من هستند اثری در شما نداریم، تا این ابتلاآت را به سوی شما سوق دهیم، بلکه این خود شمایید که در بوته آزمایش قرار گرفته‌اید و با این ابتلاآت امتحان می‌شوید، تا مؤمنتان از کافرتان جدا و مطیعتان از عاصیتان متمایز گردد. </p> <p>و چه بسا بعضی<span class="footnote" rel="1" title="تفسیر کشاف، ج ۳، ص ۳۷۱">*</span> گفته‌اند که: طائر به معنای شر نیست، بلکه به معنای آن علتی است که یا به انسان خیر برساندیا شر، چون قوم صالح یا همه عرب همانطور که با طیر فال بد می‌زدند، با طیر نیز فال خوب می‌زدند، و همانطور که بعضی مرغها را نحس می‌دانستند، بعضی دیگر را نیز دارای میمنت می‌پنداشتند، پس طائر در نزد عرب به معنای هر چیزی است که دنبالش یا خیر بیاورد یا شر، هم چنان که در قرآن کریم نامه اعمال را که یا خیر است یا شر طائر خوانده و فرموده: <span class="aya" rel="17_13" data-words="1-13">و کل إنسان ألزمناه طائره فی عنقه و نخرج له یوم القیامة کتابا</span><span class="footnote" rel="2" title="طائر هر انسانی را به گردنش می‌آویزیم و روز قیامت آن را به صورت کتابی بیرون می‌آوریم">*</span>. و چون آنچه از خیر و شر که به انتظار آدمی است به قضاء و حکم خدای سبحان است و در نامه‌ای نوشته شده است، ناچار طائر همان کتابی خواهد بود که مقدرات انسان در آن محفوظ شده است. </p> <p>لیکن این حرف صحیح نیست زیرا در ذیل آیه سوره اسری آمده که مراد از طائر نامه اعمال است، نه کتاب مقدرات، هم چنان که آیه بعدش که می‌فرماید: <span class="aya" rel="17_14" data-words="1-7">اقرأ کتابک کفی بنفسک الیوم علیک حسیبا</span><span class="footnote" rel="3" title="کتابت را بخوان امروز خودت برای حسابرسی علیه خود کافی هستی سوره اسری، آیه ۱۴">*</span> بر این گفته ما دلالت می‌کند. </p> <p>بعضی<span class="footnote" rel="4" title="مجمع البیان، ج ۷، ص ۲۲۷">*</span> گفته‌اند: معنای جمله‌ <span class="aya" rel="27_47" data-words="11-14">بل أنتم قوم تفتنون</span> این است که شما مردمی هستید که عذاب خواهید شد، لیکن آن معنا که ما برای جمله مذکور کردیم مناسبتر است. </p>   <p>سوره اسری، آیه 13.      <code class="page" rel="15,534"/><code class="aya" rel="27_48"/> <span class="aya" rel="27_48" data-words="1-6">و کان فی المدینة تسعة رهط...</span> <span class="phrase">راغب می‌گوید کلمه <em rel="fa_27_48_6-6" data-sentence="18:40">رهط</em> به معنای خویشاوندان کمتر از ده نفر است.</span> و بعضی گفته‌اند تا چهل نفر را هم شامل می‌شود<span class="footnote" rel="1" title="مفردات راغب، ماده &lt;em&gt;رهط&lt;/em&gt; ">*</span>. </p> <p>بعضی<span class="footnote" rel="2" title="تفسیر کشاف، ج ۳، ص ۳۷۲">*</span> دیگر گفته‌اند: فرق میان رهط و کلمه <em>نفر</em> این است که کلمه رهط از سه و یا هفت تا ده را شامل می‌شود و کلمه نفر از سه تا نه را. </p> <p>و اما اینکه مراد از رهط چیست؟ بعضی<span class="footnote" rel="3" title="روح المعانی، ج ۱۹، ص ۲۱۲">*</span> گفته‌اند: یعنی اشخاص و لذا تمییز برای عدد نه واقع شده، چون معنای جمع را می‌داده، پس معلوم می‌شود آنهایی که بر سر سوگند اختلاف داشته‌اند نه نفر مرد بوده‌اند. </p> <h3> <span class="title" rel="27_45 27_46 27_47 27_48 27_49 27_50 27_51 27_52 27_53">هم قسم شدن مفسدان برای قتل صالح (علیه السلام) و اهل او، و مکر خدا و هلاک ساختن آنان</span> </h3> <p> <code class="aya" rel="27_49"/> <span class="aya" rel="27_49" data-words="1-16">قالوا تقاسموا بالله لنبیتنه و أهله ثم لنقولن لولیه ما شهدنا مهلک أهله و إنا لصادقون</span> کلمه <em>تقاسم</em> به معنای شرکت در سوگند است. و کلمه <em>تبییت</em> ، به معنای سوء قصد در شب است. و کلمه <em>اهل</em> به معنای آن کسی است که: یک خانه، او و مثل او را در خود جمع می‌کند و یا خویشاوندی و یا دین آنان را جمع می‌نماید،  (پس اهل خانه و اهل دین و اهل بیت، به معنای کسانی است که یک خانه و یک دین و یک دودمان آنها را با هم جمع کند) و شاید مراد از <em>أهله</em> در آیه مورد بحث، همسر و فرزندان باشد، به قرینه اینکه بعد از آن می‌فرماید: <span class="aya" rel="27_49" data-words="7-11">ثم لنقولن لولیه ما شهدنا</span> -آن گاه به ولیش می‌گوییم ما ناظر نبودیم و جمله‌ <span class="aya" rel="27_49" data-words="14-16">و إنا لصادقون</span> عطف است بر جمله‌ <span class="aya" rel="27_49" data-words="10-11">ما شهدنا</span> و در حقیقت جزو مقول قول و تتمه کلام است. </p> <p>و معنای آیه این است که: آن جمعیتی که فساد می‌کردند به خدا سوگند خوردند و گفتند: ما شبانه او و اهل او را می‌کشیم، آن گاه صاحب خون آنان را اگر به خونخواهی برخاست و ما را تعقیب کرد، می‌گوییم که ما حاضر و ناظر در هلاکت اهل او نبوده‌ایم و ما راست می‌گوییم، و معلوم است که اگر شاهد و ناظر هلاکت اهل او نباشند، شاهد هلاکت خود او هم نیستند، حالا یا به ملازمه و یا به قول بعضی<span class="footnote" rel="4" title="روح المعانی، ج ۱۹، ص ۲۱۳">*</span> به اولویت. </p> <p>و <span class="phrase">چه بسا بعضی گفته‌اند که جمله‌ <span class="aya" rel="27_49" data-words="14-16">و إنا لصادقون</span> حال از فاعل در <em rel="fa_27_49_8-8" data-sentence="115:274">نقول</em>  است، یعنی ما به ولیش چنین و چنان می‌گوییم، در حالی که در این گفتار راستگو باشیم،         <code class="page" rel="15,535"/> چون ما هلاکت خودش و اهلش هر دو را شاهد بودیم: نه هلاکت اهلش به تنهایی را<span class="footnote" rel="1" title="کشاف، ج ۳، ص ۳۷۲ و ۳۷۳">*</span>.</span> </p> <p>ولی این وجه دلپسندی نیست و بیهوده خود را به زحمت انداختن است و البته وجوه دیگری هم هست که در آن بیش از این وجه، خود را به زحمت انداخته‌اند، در حالی که هیچ لزومی ندارد که جمله را حال بگیریم، تا به زحمت بیفتیم. </p> <p><code class="aya" rel="27_50"/> <span class="aya" rel="27_50" data-words="1-10">و مکروا مکرا و مکرنا مکرا و هم لا یشعرون</span> اما <em>مکر قوم صالح</em> این بود که-بنا بر شهادت سیاق قبلی-بر قصد سوء و کشتن صالح و اهل او تواطی و اتفاق کنند و سوگند بخورند و اما مکر خدای تعالی این بود که-به شهادت سیاق لا حق-هلاکت همه آنان را تقدیر کند. </p> <p><code class="aya" rel="27_51"/> <span class="aya" rel="27_51" data-words="1-10">فانظر کیف کان عاقبة مکرهم أنا دمرناهم و قومهم أجمعین</span> <span class="phrase">کلمه <em>تدمیر</em> به معنای هلاکت کردن است و چند ضمیر جمع در آیه به <em rel="fa_27_48_6-6" data-sentence="69:12">رهط</em> بر می‌گردد.</span> و اینکه فرمود: عاقبت مکرشان اهلاک خود و قومشان بود ، جهتش این است که مکر آنان استدعا و اقتضای مکر الهی را به عنوان مجازات دارد و همین مستوجب هلاکتشان و هلاکت قومشان گردید. </p> <p><code class="aya" rel="27_52"/> <span class="aya" rel="27_52" data-words="1-5">فتلک بیوتهم خاویة بما ظلموا...</span> <span class="phrase">کلمه <em rel="fa_27_52_3-3" data-sentence="5:86">خاویه</em> به معنای خالی است از ماده <em>خوی</em> به معنای خالی بودن، و بقیه الفاظ آیه روشن است.</span> </p> <p><code class="aya" rel="27_53"/> <span class="aya" rel="27_53" data-words="1-7">و أنجینا الذین آمنوا و کانوا یتقون</span> در این آیه مؤمنین را بشارت به نجات می‌دهد و اگر در ردیف آن فرمود <span class="aya" rel="27_53" data-words="5-7">و کانوا یتقون</span> برای این است که تقوا مانند سپر است برای ایمان و نمی‌گذارد ایمان لطمه بخورد، هم چنان که فرموده: <span class="aya" rel="7_128" data-words="16-18">و العاقبة للمتقین</span><span class="footnote" rel="2" title="سوره اعراف، آیه ۱۲۸">*</span> و نیز فرموده: <span class="aya" rel="20_132" data-words="13-15">و العاقبة للتقوی</span><span class="footnote" rel="3" title="سوره طه، آیه ۱۳۲">*</span>. </p> 
