<h2 class="sura">سوره قمر مکی است و پنجاه و پنج آیه دارد </h2><h3 class="ayas">سوره القمر آیه‌های ۱ تا ۸</h3><code class="section" rel="54_1-8"/><h3>ترجمه آیات</h3> <p> <span class="trans" rel="54_0">به نام خدای رحمان و رحیم.  </span><span class="trans" rel="54_1">قیامت بسیار نزدیک شد، و قرص ماه دو نیم گشت.  «۱» </span><span class="trans" rel="54_2">ولی آنان که کافر دلند هر آیتی ببینند روی می‌گردانند و می‌گویند سحری است پی در پی.  «۲» </span><span class="trans" rel="54_3">پیامبر و آنچه او آورده است را تکذیب کردند، و هواهای نفسانی خود را پیروی نمودند، اما به زودی هر امری در مستقر خود قرار خواهد گرفت.  «۳» </span><span class="trans" rel="54_4">با اینکه در کتاب او اخباری که بقدر کافی هشدار می‌داد آمده بود.  «۴» </span><span class="trans" rel="54_5">این آیات حکمت‌های بالغه الهی است اما این هشدارها مؤثر نیفتاد.  «۵» </span><span class="trans" rel="54_6">پس تو ای رسول!روی از ایشان بگردان، که اینان منتظر روزی هستند که داعیان مردم را به سوی داهیه و عذابی سخت می‌خوانند.  «۶» </span><span class="trans" rel="54_7">در حالی که از شدت شرمساری و خشوع دیدگان خود پایین انداخته از گورها در آیند، و همچون ملخ‌های پراکنده به هر سو می‌دوند. <code class="page" rel="19,88"/> «۷» </span><span class="trans" rel="54_8"> در حالی که به سوی دعوت کننده به سرعت بدوند، آن روز کافران بگویند این روز چه روز سختی است.  «۸» </span></p>           <h3>بیان آیات‌ <span class="title" rel="54_1 54_2 54_3 54_4 54_5 54_6 54_7 54_8">اشاره به مطالب سوره مبارکه قمر</span> </h3> <p> این سوره به جز دو آیه از آخرش که متقین را وعده بهشت و حضور در نزد خدای تعالی می‌دهد بقیه آیاتش یکسره مربوط به انذار و تهدید است، نخست در این سوره به معجزه شق القمر اشاره می‌کند، که رسول خدا (ص) آن را به خاطر مطالبه قومش آورد. و سپس می‌فرماید که: همان قوم او را ساحر خواندند، و نبوتش را تکذیب نموده هم چنان هواهای نفسانی را پیروی کردند، با اینکه خبرهای تکان دهنده‌ای از اخبار روز قیامت و از داستانهای امم منقرضه در گذشته بگوششان خورد. </p> <p>آن گاه دوباره به نقل پاره‌ای از آن داستانها بر می‌گردد، اما پیداست که با خشم و عتاب آنها را نقل می‌کند و بد حالیشان در روز قیامت هنگام بیرون شدن از قبرها و حضورشان را برای حساب خاطرنشان می‌سازد. </p> <p>و سپس به داستانهایی از قوم نوح، عاد، ثمود، قوم لوط، و دودمان فرعون، و عذابهای دردناکی که به خاطر تکذیبشان پیامبران را بر سر آنان آمد، پرداخته، می‌فرماید: قوم پیامبر اسلام نزد خدا عزیزتر از آنان نیستند، و ایشان هم مانند آنها نمی‌توانند خدا را عاجز سازند، و در آخر همانطور که گفتیم سوره را با بشارت به متقین ختم می‌کند. </p> <p>و این سوره به شهادت سیاق آیاتش در مکه نازل شده، و نباید به گفته آنان که گفته‌اند<span class="footnote" rel="1" title="مجمع البیان، ج ۹، ص ۱۸۶">*</span> : در جنگ بدر نازل شده، و یا آنها که گفته‌اند<span class="footnote" rel="2" title="آیا منتظر غیر این هستند که بر سرشان روزی آید مانند روزهایی که بر سر امت‌های گذشته آمد؟ سوره یونس، آیه ۱۰۲">*</span> : بعضی از آیاتش در مدینه نازل شده، اعتناء کرد. و از جمله آیات برجسته‌اش آیات راجع به قدر است که در آخر سوره قرار دارد. </p> <h3> <span class="title" rel="54_1 54_2 54_3 54_4 54_5 54_6 54_7 54_8">مقصود از انشقاق قمر و وجوه مختلف در این باره </span> </h3> <p> <span class="aya" rel="54_1" data-words="1-5">اقتربت الساعة و انشق القمر</span> <span class="phrase">کلمه <em rel="fa_54_1_1-1" data-sentence="5:209">اقتراب</em> به معنای بسیار نزدیک شدن است، پس اینکه فرمود: <span class="aya" rel="54_1" data-words="1-2">اقتربت الساعة</span> معنایش این است که: ساعت خیلی نزدیک شده، و ساعت عبارت است از ظرفی که در آن ظرف قیامت بپا می‌شود.</span> </p> <p>   <code class="page" rel="19,89"/> و معنای اینکه فرمود: <span class="aya" rel="54_1" data-words="3-5">و انشق القمر</span> این است که اجزای قرص قمر از هم جدا شده، دو قسمت گردید، و این آیه به معجزه شق القمر که خدای تعالی به دست رسول خدا  (ص) در مکه و قبل از هجرت و به دنبال پیشنهاد مشرکین مکه جاریش ساخت اشاره می‌کند. روایات این داستان هم بسیار زیاد است، و به طوری که می‌گویند<span class="footnote" rel="1" title="روح المعانی، ج ۲۷، ص ۷۸">*</span> همه اهل حدیث و مفسرین بر قبول آن أحادیث اتفاق دارند، و کسی از ایشان مخالفت نکرده به جز حسن، عطاء و بلخی که گفته‌اند: معنای اینکه فرمود: <span class="aya" rel="54_1" data-words="4-5">انشق القمر</span> این است که به زودی در هنگام قیام قیامت قمر دو نیم می‌شود، و اگر فرموده: دو نیم شده، از باب این است که بفهماند حتما واقع می‌شود. </p> <p><span class="phrase">لیکن این معنا بسیار بی‌پایه است، و دلالت آیه بعدی که می‌فرماید: <span class="aya" rel="54_2" data-words="1-9">و إن یروا آیة یعرضوا و یقولوا سحر مستمر</span> آن را رد می‌کند، برای اینکه سیاق آن آیه روشن‌ترین شاهد است بر اینکه منظور از <em rel="fa_54_2_4-4" data-sentence="234:524">آیة</em> معجزه به قول مطلق است، که شامل دو نیم کردن قمر هم می‌شود، یعنی حتی اگر دو نیم شدن قمر را هم ببینند می‌گویند سحری است پشت سرهم، و معلوم است که روز قیامت روز پرده‌پوشی نیست، روزی است که همه حقایق ظهور می‌کند، و در آن روز همه در بدر دنبال معرفت می‌گردند، تا به آن پناهنده شوند، و معنا ندارد در چنین روزی هم بعد از دیدن شق القمر باز بگویند این سحری است مستمر، پس هیچ چاره‌ای نیست جز اینکه بگوییم شق القمر آیت و معجزه‌ای بوده که واقع شده تا مردم را به سوی حق و صدق دلالت کند، و چنین چیزی را ممکن است انکار کنند و بگویند سحر است.</span> </p> <p><span class="phrase">نظیر تفسیر بالا در بی‌پایگی گفتار بعضی دیگر است که گفته‌اند: کلمه <em rel="fa_54_2_4-4" data-sentence="66:310">آیة</em>  اشاره است به آن مطلبی که ریاضی‌دانان این عصر به آن پی‌برده‌اند، و آن این است که کره ماه از زمین جدا شده، همانطور که خود زمین هم از خورشید جدا شده، پس جمله‌ <span class="aya" rel="54_1" data-words="3-5">و انشق القمر</span> اشاره است به یک حقیقت علمی که در عصر نزول آیه کشف نشده بود، و بعد از ده‌ها قرن کشف شد.</span> </p> <p>وجه بی‌پایگی این تفسیر این است که: در صورتی که گفتار ریاضی‌دانان صحیح باشد آیه بعدی که می‌فرماید: <span class="aya" rel="54_2" data-words="1-9">و إن یروا آیة یعرضوا و یقولوا سحر مستمر</span> با آن نمی‌سازد، برای اینکه از احدی نقل نشده که گفته باشد خود قمر سحری است مستمر. </p> <p>علاوه بر این جدا شدن قمر از زمین اشتقاق است، و آنچه در آیه شریفه آمده انشقاق   <code class="page" rel="19,90"/> است، و انشقاق را جز به پاره شدن چیزی و دو نیم شدن آن اطلاق نمی‌کنند، و هرگز جدا شدن چیزی از چیز دیگر که قبلا با آن یکی بوده را انشقاق نمی‌گویند. </p> <p>نظیر وجه بالا در بی‌پایگی این وجه است که بعضی<span class="footnote" rel="1" title="مفردات راغب، ماده &lt;em&gt;نکر&lt;/em&gt; ">*</span> اختیار کرده و گفته‌اند: انشقاق قمر به معنای برطرف شدن ظلمت شب، هنگام طلوع قمر است. و نیز اینکه بعضی<span class="footnote" rel="2" title="امالی شیخ طوسی، ج ۱، ص ۳۵۱">*</span> دیگر گفته‌اند: انشقاق قمر کنایه است از ظهور امر و روشن شدن حق. </p> <p>البته این آیه خالی از این اشاره نیست که انشقاق قمر یکی از لوازم نزدیکی ساعت است. </p> <h3> <span class="title" rel="54_2 54_3">معنای جمله‌ <span class="aya" rel="54_2" data-words="6-9">و یقولوا سحر مستمر</span> و <span class="aya" rel="54_3" data-words="6-9">و کل أمر مستقر</span> </span> </h3> <p> <code class="aya" rel="54_2"/> <span class="aya" rel="54_2" data-words="1-9">و إن یروا آیة یعرضوا و یقولوا سحر مستمر</span> <span class="phrase">استمرار از هر چیزی به معنای عبور از آن است، البته عبوری پی در پی، و به همین جهت بر دوام و عمومیت هر چیزی هم اطلاق می‌شود، پس <em rel="fa_54_2_8-9" data-sentence="125:39">سحر مستمر</em> به معنای سحرهایی پی در پی و دائمی است.</span> </p> <p>و <span class="phrase">کلمه <em rel="fa_54_2_4-4" data-sentence="5:251">آیة</em> نکره در سیاق شرط است، یعنی کلمه مذکور بدون الف و لام و هم در جمله‌ای شرطیه قرار گرفته، و بر حسب قواعد ادبی عمومیت را می‌فهماند، و معنایش <em>هر آیتی</em>  است، پس می‌فهماند مشرکین هر آیتی که ببینند در باره‌اش می‌گویند: اینها همه سحرهایی است پشت سرهم.</span> </p> <p>و بعضی<span class="footnote" rel="3" title="روزی که خدای تعالی شما را دعوت می‌کند، و شما او را همراه با حمدش اجابت می‌کنید">*</span> از مفسرین، مستمر را به محکم و مورد وثوق تفسیر کرده‌اند. </p> <p>و بعضی<span class="footnote" rel="4" title="روزی که شتابان از قبرها بیرون شوند گویی به سوی علمی می‌دوند در حالی که دیدگانشان از خشوع افتاده است سوره معارج، آیه ۴۳ و ۴۴">*</span> دیگر آن را به از بین رفتنی و زائل شدن، و بعضی<span class="footnote" rel="5" title="روح المعانی، ج ۲۷، ص ۷۷">*</span> دیگر آن را به زشت و منفور معنا کرده‌اند. ولی این معانی بعید است. </p> <p><code class="aya" rel="54_3"/> <span class="aya" rel="54_3" data-words="1-9">و کذبوا و اتبعوا أهواءهم و کل أمر مستقر</span> در این جمله صریحا نفرموده چه چیز را تکذیب می‌کنند، ولی به قرینه ذیل آیه می‌فهمیم که منظور تکذیب رسول خدا (ص) و آیاتی است که آورده. </p> <p>و معنای آیه این است که: رسول خدا (ص) و آیاتی را که آورده تکذیب کردند، در حالی که همه امور مستقر و در مجرای خود قرار می‌گیرد، آن وقت فهمیده می‌شود که آن امر حق است یا باطل، راست است یا دروغ؟ پس به زودی خواهند دانست که رسول خدا (ص) بر حق و صادق، و یا بر باطل و کاذب است. بنا بر این جمله <span class="aya" rel="54_3" data-words="6-9">و کل أمر مستقر</span> در معنای آیه‌ <span class="aya" rel="38_88" data-words="1-5">و لتعلمن نبأه بعد حین</span><span class="footnote" rel="6" title="و به زودی و بعد از اندک زمانی خبرش را به طور قطع خواهی دانست سوره ص، آیه ۸۸">*</span> می‌باشد. </p> <p>     <code class="page" rel="19,91"/> بعضی<span class="footnote" rel="1" title="آیا جز این را منتظرند که ساعت قیامشان فرا رسد؟ سوره زخرف، آیه ۶۶">*</span> از مفسرین گفته‌اند: تکذیب در آیه مورد بحث مربوط به انشقاق قمر است و معنای آیه این است که: مشرکین انشقاق قمر را تکذیب نموده باز هم هواهای نفسانی خود را پیروی کردند، ولی جمله‌ <span class="aya" rel="54_3" data-words="6-9">و کل أمر مستقر</span> آن طور که باید با این تفسیر معنا نمی‌دهد و نمی‌سازد. </p> <p><code class="aya" rel="54_4"/> <span class="aya" rel="54_4" data-words="1-8">و لقد جاءهم من الأنباء ما فیه مزدجر</span> <span class="phrase">کلمه <em rel="fa_54_4_8-8" data-sentence="5:432">مزدجر</em> مصدر میمی و به معنای پندگیری است، و جمله <em rel="fa_54_4_4-5" data-sentence="101:371">من الانباء</em> بیان همان چیزی است که در آن عبرت و پندگیری و مزدجر است، و مراد از آن <em rel="fa_54_4_5-5" data-sentence="232:287">انباء</em> ، اخبار امت‌های گذشته‌ای است‌ که هلاک شدند، و یا مقصود اخبار روز قیامت است، و هر دو وجه را احتمال داده‌اند، و از ظاهر اینکه آیت را با بیان خبرهای روز قیامت و سپس با خبرهای عده‌ای از امت‌های هلاک شده تعقیب کرده، بر می‌آید که مراد از اخباری که در آن عبرت و مزدجر هست، همه اخبار مذکور است.</span> </p> <p><code class="aya" rel="54_5"/> <span class="aya" rel="54_5" data-words="1-5">حکمة بالغة فما تغن النذر</span>  <span class="phrase"><em rel="fa_54_5_1-1" data-sentence="0:306">حکمت</em> به معنای کلمه حقی است که از آن بهره‌برداری شود، و کلمه <em rel="fa_54_5_2-2" data-sentence="109:236">بالغه</em> از ماده بلوغ است که به معنای رسیدن هر رونده‌ای است به آخرین حد مسافت، ولی به طور کنایه در تمامیت و کمال هر چیزی هم استعمال می‌شود، پس <em rel="fa_54_5_1-2" data-sentence="300:82">حکمت بالغه</em> آن حکمتی است که کامل باشد، و از ناحیه خودش نقصی و از جهت اثرش کمبودی نداشته باشد.</span> </p> <p>و <span class="phrase">حرف <em>فاء</em> در جمله <em>فما تغن النذر</em> فای فصیحه است که از حذف شدن جزئیاتی خبر می‌دهد، جزئیاتی که گفتار متفرع بر آنها است، و کلمه <em rel="fa_54_5_5-5" data-sentence="139:148">نذر</em> جمع نذیر و نذیر یا به معنای منذر و بیم‌رسان است، و یا به معنای انذار و بیم رساندن است، و هر دو معنا صحیح است، هر چند معنای اول به فهم نزدیک‌تر است.</span> </p> <p>و معنای آیه این است که: این قرآن و یا آنچه به سوی آن دعوت می‌کند، حکمتی است بالغ، ولی آن را تکذیب کرده دنبال هواهای نفسانی خود را گرفتند، و در نتیجه منذرین و یا انذارها سودی به حالشان نبخشید. </p> <h3> <span class="title" rel="54_6">مفاد جمله‌ <span class="aya" rel="54_6" data-words="3-5">یوم یدع الداع...</span> در آیه: <span class="aya" rel="54_6" data-words="1-5">فتول عنهم یوم یدع الداع...</span> </span> </h3> <p> <code class="aya" rel="54_6"/> <span class="aya" rel="54_6" data-words="1-8">فتول عنهم یوم یدع الداع إلی شیء نکر</span> <span class="phrase">کلمه <em>تولی</em> که مصدر فعل <em rel="fa_54_6_1-1" data-sentence="31:362">تول</em> است به معنای اعراض است، و حرف فاء که بر سرش در آمده فای تفریع است، می‌فهماند جمله فرع و نتیجه مطالب قبلی است که حال کفار   <code class="page" rel="19,92"/> را توصیف می‌کرد، و می‌فرماید: وقتی مکذبین به تو، پیرو هواهای نفسانی باشند، و در نتیجه انذارها سودی به حالشان ندهد و عبرت‌ها و مواعظ به خرجشان نرود، تو هم از ایشان روی بگردان و اصراری بر دعوتشان مورز.</span> </p> <p>راغب می‌گوید: انکار، ضد عرفان است، و برای اظهار اینکه من فلانی را نمی‌شناسم، هم گفته می‌شود: <em>أنکرت فلانا</em> ، و هم گفته می‌شود: <em>نکرت فلانا</em> ، و اصل معنای این کلمه این است که چیزی وارد بر قلب شود که قلب تصورش را نکرده باشد، و این خود نوعی جهل است، و در قرآن کریم آمده: <span class="aya" rel="11_70" data-words="1-7">فلما رأی أیدیهم لا تصل إلیه نکرهم</span> -وقتی دید دستشان به غذا نمی‌رسد ناشناس تشخیصشان داد . و <span class="phrase">نیز می‌گوید: کلمه <em rel="fa_54_6_8-8" data-sentence="18:147">نکر</em> هم به معنای زیرکی است و هم به معنای امری دشوار است، که اذهان آن را نمی‌شناسد<span class="footnote" rel="1" title="تفسیر قمی، ج ۲، ص ۳۴۰">*</span>.</span> </p> <p>گفتار در بیان حال مکذبین در برابر حکمت بالغه‌ای که به ایشان القاء می‌شود، و مواعظی که به عنوان انذار گوشزدشان می‌گردد در جمله <span class="aya" rel="54_6" data-words="1-2">فتول عنهم</span> تمام می‌شود، و از جمله <span class="aya" rel="54_6" data-words="3-5">یوم یدع الداع</span> مجددا به قسمتی دیگر از آن مواعظی که قبلا داشت پرداخته حال و وضع مکذبین در قیامت و حال و روز امت‌های مکذب گذشته را در لحن عتاب و توبیخ شدید ذکر می‌کند، در لحنی که دلها را برای تنبه تکان می‌دهد، و دیگر عذری برای اعراض اعراض کنندگان باقی نمی‌گذارد. </p> <p>پس بنا بر این جمله‌ <span class="aya" rel="54_6" data-words="3-5">یوم یدع الداع...</span> کلامی است جدای از ما قبل خود، کلامی است که می‌خواهد دوباره آن مواعظی را که قبلا ذکر کرده بود در مقام جواب از سؤالی تقدیری از سر گیرد، گویا بعد از آنکه فرمود: <span class="aya" rel="54_6" data-words="1-2">فتول عنهم</span> شخصی پرسیده: خوب وقتی پیامبر از ایشان روی بگردانید مال کار آنان چه بود؟ فرمود: <span class="aya" rel="54_6" data-words="3-4">یوم یدع...</span>، یعنی حال عاقبت دنیایشان را که گفتیم که همان حال امثال آنان از قوم نوح و عاد و ثمود و دیگران بود، چون اینها بهتر از آنها نیستند، و اما حال آخرتشان در روزی که دعوت کننده دعوت می‌کند... </p> <p>و <span class="phrase">بنا بر این ظرف در جمله <em rel="fa_54_6_3-4" data-sentence="23:403">یوم یدع</em> متعلق است به جمله‌ای که به زودی می‌آید، و می‌فرماید: <em rel="fa_54_7_3-3" data-sentence="134:334">یخرجون</em> و معنایش این است که: روزی که دعوت کننده به چیزی ندیده و نشناخته دعوت می‌کند، همه از قبرها خارج می‌شوند... و ممکن هم هست متعلق به جمله‌ای تقدیری باشد، و تقدیر کلام اذکر یوم یدع الداعی-بیاد آر روزی را که دعوت کننده دعوت می‌کند و حاصل کلام این باشد که بیاد آر آن روز را و حال ایشان را در آن   <code class="page" rel="19,93"/> روز.</span> و این آیه در معنای آیه شریفه‌ <span class="aya" rel="43_66" data-words="1-6">هل ینظرون إلا الساعة أن تأتیهم</span><span class="footnote" rel="1" title="الدر المنثور، ج ۶، ص ۱۳۴">*</span> و آیه شریفه‌ <span class="aya" rel="10_102" data-words="1-9">فهل ینتظرون إلا مثل أیام الذین خلوا من قبلهم</span><span class="footnote" rel="2" title="روح المعانی، ج ۲۷، ص ۷۴">*</span> می‌باشد. </p> <p>در این آیه شریفه نام دعوت کننده را نبرده که کیست، چیزی که هست در جای دیگر این دعوت را به خود نسبت داده و فرموده: <span class="aya" rel="17_52" data-words="1-4">یوم یدعوکم فتستجیبون بحمده</span><span class="footnote" rel="3" title="الدر المنثور، ج ۶، ص ۱۳۲">*</span>. </p> <p>و اگر از میان همه خبرهای مربوط به قیامت مساله دعوت برای خروج از قبرها و حضور برای فصل قضا و خروجشان از قبر در حال خشوع و سرعت گرفتنشان به سوی داعی را یادآور شده، برای این بود که این دعوت مقابل دعوت آنان در دنیا قرار گیرد، که ایشان را به سوی ایمان به آیات دعوت می‌کرد و ایشان اعراض نموده می‌گفتند: اینها همه سحرهایی است مستمر. </p> <p>و معنای آیه این است که: به یاد آر روزی را که دعوت کننده ایشان را به امری بس دشوار دعوت می‌کند، و آن امر دشوار همان داوری و پاداش و کیفر است. </p> <p><code class="aya" rel="54_7"/> <span class="aya" rel="54_7" data-words="1-8">خشعا أبصارهم یخرجون من الأجداث کأنهم جراد منتشر</span> <span class="phrase">کلمه <em rel="fa_54_7_1-1" data-sentence="5:162">خشع</em> جمع خاشع است که مصدر آن خشوع به معنای نوعی ذلت است، و اگر این خشوع را به دیدگان نسبت داده، از این جهت است که حالت خشوع و ذلت بیش از هر چیز در دیدگان ظهور می‌کند.</span> </p> <p>و <span class="phrase">کلمه <em rel="fa_54_7_5-5" data-sentence="5:583">أجداث</em> جمع جدث به معنای قبر است، و جراد (ملخ) حیوانی معروف است، و اگر مردم را در بیرون شدن از قبر تشبیه کرده به ملخ‌های منتشر، از این جهت است که ملخ وقتی منتشر می‌شود هر دسته داخل در دسته دیگر می‌شود و با هم مخلوط می‌شوند، با اینکه به ظاهر هر یک از آنها جهتی مخالف جهت دیگر دارد، در روز قیامت هم مردم اینچنین درهم و برهم می‌شوند، قرآن کریم در جای دیگر می‌فرماید: <span class="aya" rel="70_43-44" data-words="1-11">یوم یخرجون من الأجداث سراعا کأنهم إلی نصب یوفضون، خاشعة أبصارهم</span><span class="footnote" rel="4" title="لیکن او رسول خدا و آخرین پیامبران است سوره احزاب، آیه ۴۰">*</span>.</span> </p>   <p>سوره اسری، آیه 52.    <code class="page" rel="19,94"/><code class="aya" rel="54_8"/> <span class="aya" rel="54_8" data-words="1-8">مهطعین إلی الداع یقول الکافرون هذا یوم عسر</span>. </p> <p>یعنی در حالی از گورها بیرون می‌شوند که به سرعت به سوی صاحب دعوت می‌دوند و دعوتش را اجابت می‌کنند، آن روز کافران گویند امروز روزی بس دشوار است. </p> <h3>بحث روایتی‌ <span class="title" rel="54_1"> (روایاتی راجع به معجزه شق القمر در ذیل آیه: <span class="aya" rel="54_1" data-words="1-5">اقتربت الساعة و انشق القمر</span>) </span> </h3> <p> در تفسیر قمی در معنای‌ <span class="aya" rel="54_1" data-words="1-2">اقتربت الساعة</span> آمده که: یعنی قیامت نزدیک شد، چون بعد از پیامبر اسلام دیگر پیامبری تا قیامت نخواهد آمد، و طومار نبوت و رسالت برچیده شد. </p> <p>و در معنای‌ <span class="aya" rel="54_1" data-words="4-5">انشق القمر</span> آمده که قریش از رسول خدا (ص) خواست تا معجزه‌ای برایشان بیاورد، رسول خدا (ص) دعا کرد، و از خدا خواست قرص قمر را برایش دو نیم کند، و خدای تعالی این کار را کرد، به طوری که مشرکین همه آن را دیدند، و دوباره آن دو قسمت به هم چسبیدند، با این حال گفتند: سحری است مستمر یعنی صحیح<span class="footnote" rel="1" title="سوره اسری، آیه ۵۹">*</span>. </p> <p>و در امالی شیخ به سند خود از عبید اللَّه بن علی از حضرت رضا از آباء گرامی‌اش از علی  (ع) روایت آورده که فرمود: در مکه قرص قمر دو نیم شد، رسول خدا (ص) فرمود: شاهد باشید، شاهد باشید<span class="footnote" rel="2" title="بگو هان ای مردم!من فرستاده خدا به سوی همگی شمایم سوره اعراف، آیه ۱۵۸">*</span>. </p> <p>مؤلف: مساله انشقاق قمر برای رسول خدا (ص) در روایات شیعه از ائمه اهل بیت (ع) در روایاتی بسیار آمده، و علما و محدثین ایشان آنها را بدون هیچ توقفی پذیرفته‌اند. </p> <p>و در الدر المنثور است که: عبد الرزاق، احمد، عبد بن حمید، مسلم، ابن جریر، ابن منذر، ترمذی، ابن مردویه، و بیهقی (در دلائل)، از انس روایت کرده‌اند که گفت: مردم مکه از رسول خدا (ص) معجزه‌ای خواستند، خدای تعالی قرص ماه را دو نیم کرد، و به دنبالش این آیه نازل شد: <span class="aya" rel="54_1" data-words="1-5">اقتربت الساعة و انشق القمر</span>... <span class="aya" rel="54_2" data-words="8-9">سحر مستمر</span> یعنی سحری از بین رفتنی<span class="footnote" rel="3" title="این قرآن به من وحی شده تا شما را و هر کسی را که صدای این قرآن به گوشش برسد انذار کنم و بیم دهم سوره انعام، آیه ۱۹">*</span>. </p> <p>و در همان کتاب است که ابن جریر، ابن منذر، ابن مردویه، ابو نعیم، و بیهقی، هر       <code class="page" rel="19,95"/> دو در کتاب دلائل خود از طریق مسروق از ابن مسعود روایت کرده‌اند که گفت: در عهد رسول خدا (ص) قرص قمر دو نیم شد، و قریش گفتند: این سحر ابن ابی کبشه بود، آن گاه به یکدیگر گفتند: منتظر باشیم تا مسافران از خارج بیایند، ببینیم آیا آنها هم این جریان را دیده‌اند یا نه، چون محمد نمی‌تواند تمام مردم عالم را سحر کند، مسافران یکی پس از دیگری از راه رسیدند، و قریش جریان را از ایشان پرسیدند، گفتند: آری ما هم دیدیم که ماه دو نیم شد، راجع به این جریان بود که خدای تعالی این آیه را نازل کرد <span class="aya" rel="54_1" data-words="1-5">اقتربت الساعة و انشق القمر</span><span class="footnote" rel="1" title="سوره اسری، آیه ۹۳">*</span>. </p> <p>و نیز در آن کتاب است که مسلم، ترمذی، ابن جریر، ابن منذر، ابن مردویه، حاکم، بیهقی و ابو نعیم، در دلائل از طریق مجاهد از ابن عمر روایت کرده‌اند که: در تفسیر آیه <span class="aya" rel="54_1" data-words="1-5">اقتربت الساعة و انشق القمر</span> گفته: این آیه مربوط به جریانی است که در عهد رسول خدا  (ص) پیش آمد، یعنی قرص ماه دو نیم شد، یک نیمه آن جلو کوه و نیم دیگرش پشت کوه قرار گرفت، و رسول خدا (ص) عرضه داشت: پروردگارا شاهد باش<span class="footnote" rel="2" title="تا هر کس هلاک می‌شود بعد از تمامیت حجت هلاک شده باشد سوره انفال، آیه ۴۲">*</span>. </p> <p>و باز در همان کتاب آمده که احمد، عبد بن حمید، ترمذی، ابن جریر، حاکم، ابو نعیم، و بیهقی از جبیر بن مطعم روایت کرده‌اند که در شان نزول آیه‌ <span class="aya" rel="54_1" data-words="3-5">و انشق القمر</span> گفته: ما در عهد رسول خدا (ص) در مکه بودیم که قرص ماه دو نیم شد، نیمی بالای این کوه قرار گرفت، و نیمی دیگر بر بالای این کوه دیگر ایستاد، مردم گفتند: محمد ما را سحر کرد، در آن میان مردی گفت اگر سحر باشد تنها می‌تواند برای ما سحر باشد، و او نمی‌تواند تمام مردم را سحر کند<span class="footnote" rel="3" title="و کلام پروردگار تو با صدق و عدل به انجام رسید سوره انعام، آیه ۱۱۵">*</span>. </p> <p>و نیز در آن کتاب آمده که ابن جریر و ابن مردویه و ابو نعیم (در کتاب دلائل) از ابن عباس روایت کرده‌اند که در تفسیر آیه‌ <span class="aya" rel="54_1" data-words="1-5">اقتربت الساعة و انشق القمر</span> گفته: این جریان قبل از هجرت اتفاق افتاده بود، و آن از این قرار بود که ماه دو نیم شد، به طوری که همه هر دو نیمه آن را دیدند<span class="footnote" rel="4" title="روح المعانی، ج ۲۷، ص ۷۶">*</span>. </p> <p>و نیز در آن کتاب است که ابن ابی شیبه، عبد بن حمید، عبد اللَّه بن احمد، در کتاب  <em>زوائد الزهد</em> ، و ابن جریر و ابن مردویه و ابو نعیم، از ابی عبد الرحمن سلمی روایت کرده‌اند که گفت: روزی در مدائن حذیفة بن یمان برای ما خطبه خواند، بعد از حمد خدا و   <code class="page" rel="19,96"/> ثنای او گفت: <span class="aya" rel="54_1" data-words="1-5">اقتربت الساعة و انشق القمر</span>، آگاه باشید که ساعت قیامت نزدیک شد، آگاه باشید که قرص ماه در عهد رسول خدا (ص) پاره شد، آگاه باشید که دنیا فراق خود را اعلام نمود آگاه باشید که امروز مسابقه و فردا روز پیروزی است<span class="footnote" rel="1" title="هیچ می‌بینی کسانی را که آماده کارزارند ولی به ایشان گفته شد دست نگه دارید و نماز بخوانید سوره نساء، آیه ۷۷">*</span>. </p> <p>مؤلف: مساله انشقاق قمر به دعای رسول خدا (ص) از این چند نفر از صحابه یعنی انس، عبد اللَّه بن مسعود، ابن عمر، جبیر بن مطعم، ابن عباس، و حذیفة بن یمان، به طرق بسیار مختلفی نقل شده. </p> <p>و در روح المعانی از جمله صحابه‌ای که این جریان از ایشان نقل شده علی  (ع) را شمرده، و آن گاه از سید شریف نقل کرده که او در کتاب خود (شرح المواقف) از ابن سبکی نقل کرده که او در کتاب خود (شرح مختصر) گفته: این حدیث متواتر است، و نباید در تواترش تردید کرد<span class="footnote" rel="2" title="آنان که کافر شدند چه انذارشان بکنی و چه نکنی ایمان نخواهند آورد سوره بقره، آیه ۶">*</span>. </p> <p>خوب این حال حدیث بود از نظر اهل سنت، وضع آن را از نظر شیعه نیز دانستی، حال به بحث پیرامون این جریان بپردازیم. </p> <h3>گفتاری اجمالی پیرامون مساله شق القمر</h3> <p> معجزه شق القمر به دست رسول خدا (ص) در مکه و قبل از هجرت و به پیشنهاد مشرکین، مساله‌ای است که مورد قبول همه مسلمین است، و کسی از ایشان در آن تردید نکرده. </p> <p>و از قرآن کریم آیاتی که به روشنی بر آن دلالت دارد یکی آیه مورد بحث است که فرموده: <span class="aya" rel="54_1-2" data-words="1-14">اقتربت الساعة و انشق القمر، و إن یروا آیة یعرضوا و یقولوا سحر مستمر</span>، چون همانطور که قبلا اشاره کردیم کلمه <em>آیت</em> در آیه دوم جز اینکه همان باشد که در جمله‌ <span class="aya" rel="54_1" data-words="4-5">انشق القمر</span> از آن خبر داده، با هیچ آیتی دیگر منطبق نیست، برای اینکه نزدیک‌ترین معجزه با نزول این آیه همان معجزه شق القمر بوده که مشرکین از آن مانند سایر آیات اعراض کردند و گفتند: سحری است مستمر. </p> <p>و اما از حدیث باید دانست که روایات بی‌شماری بر آن دلالت دارد که شیعه و سنی     <code class="page" rel="19,97"/> آنها را نقل کرده‌اند، و محدثین هر دو طایفه آنها را پذیرفته‌اند، که در بحث روایتی گذشته چند روایت از آنها را نقل کردیم. </p> <p>پس هم کتاب بر وقوع چنین معجزه‌ای دلالت دارد و هم سنت، و اما اینکه یک کره آسمانی دو نیم شود، چنین چیزی فی نفسه ممکن است و عقل دلیلی بر محال بودن آن ندارد، از سوی دیگر معجزه هم امری است خارق العاده، و وقوع حوادث خارق العاده نیز ممکن است، عقل دلیلی بر محال بودن آن ندارد، و ما در جلد اول این کتاب به طور مفصل در این باره بحث نموده، هم امکان معجزه را اثبات کردیم و هم وقوع آن را، و یکی از روشن‌ترین شواهد بر وقوع شق القمر، قرآن کریم است، پس باید آن را بپذیریم هر چند که از ضروریات دین نباشد. </p> <h3> <span class="title" rel="54_4 54_1 54_2 54_3 54_5 54_6 54_7 54_8">سخن کسانی که با استناد به چند آیه قرآنی به وقوع معجزه شقّ القمر اشکال کرده‌اند و پاسخ آن</span> </h3> <p> ولی بعضی‌ها به وقوع چنین معجزه‌ای اشکال کرده و گفته‌اند: اینکه معجزات پیامبر  (ص) با اقتراح و پیشنهاد مردم انجام شود، با آیه‌ <span class="aya" rel="17_59" data-words="1-24">و ما منعنا أن نرسل بالآیات إلا أن کذب بها الأولون و آتینا ثمود الناقة مبصرة فظلموا بها و مانرسل بالآیات إلا تخویفا</span><span class="footnote" rel="1" title="اگر مردان و زنانی مؤمن ناشناخته در میان اهل مکه نبودند و جنگ شما باعث می‌شد آنان را ندانسته به قتل برسانید و گرفتار بیامد سوء آن شوید، و خدا می‌خواست هر که را بخواهد داخل رحمت خود کند، و نیز اگر آن مؤمنین جدای از کفار بودند، هر آینه کفار ایشان را عذابی دردناک می‌کردیم سوره فتح، آیه ۲۵">*</span> منافات دارد، برای اینکه از این آیه یا چنین استفاده می‌شود که ما دیگر برای این امت معجزاتی نمی‌فرستیم برای اینکه هر چه معجزه برای امت‌های سابق فرستادیم همه را تکذیب کردند، و این امت هم مثل همان امت‌ها و دارای طبیعت همانها هستند، و در نتیجه اینان نیز معجزات ما را تکذیب خواهند کرد، و وقتی معجزه اثر نداشته باشد، دیگر چه فایده‌ای در فرستادن آن است؟ و یا استفاده می‌کنیم که می‌خواهد بفرماید: ما هیچ معجزه‌ای برای این امت نمی‌فرستیم، برای اینکه اگر بفرستیم این امت نیز مانند سایر امت‌های گذشته آن را تکذیب می‌کنند، و در اثر تکذیب معذب و هلاک می‌شوند، و ما نمی‌خواهیم این امت منقرض گشته به عذاب استیصال گرفتار آید. </p> <p>پس به هر حال آیه فوق دلالت دارد که خدای تعالی هیچ معجزه‌ای به اقتراح و پیشنهاد این امت نمی‌فرستد، آن طور که در امت‌های گذشته می‌فرستاد. </p> <p>البته این اشکال همانطور که اشاره شد در خصوص معجزاتی است که با اقتراح و پیشنهاد مردم جاری شود، نه آن معجزاتی که خود خدای تعالی و بدون اقتراح مردم به منظور تایید رسالت یک پیامبر جاری می‌کند، مانند معجزه قرآن برای پیامبر اسلام، و دو معجزه عصا و ید (بیضا) برای موسی (ع) و معجزه زنده کردن مردگان و غیره برای عیسی   <code class="page" rel="19,98"/> (ع) و همچنین آیات نازله دیگر که همه لطفی است از ناحیه خدای تعالی، و نیز مانند معجزاتی که از پیامبر اسلام سر زد بدون اینکه مردم از او خواسته باشند. </p> <p>پس به حکم آیه 59 سوره اسری هیچ پیغمبری نمی‌تواند به پیشنهاد مردم معجزه بیاورد، پس ما هم نمی‌توانیم معجزه شق القمر را قبول کنیم چون هم به پیشنهاد مشرکین بوده -البته اگر بوده-و هم اینکه مشرکین به آن ایمان نیاوردند. و نظیر آیه سوره اسری آیه شریفه زیر است که می‌فرماید: <span class="aya" rel="17_90" data-words="1-11">و قالوا لن نؤمن لک حتی تفجر لنا من الأرض ینبوعا</span>... <span class="aya" rel="17_93" data-words="20-27">قل سبحان ربی هل کنت إلا بشرا رسولا</span><span class="footnote" rel="1" title="خدا هرگز ایشان را در حالی که تو در بینشان هستی عذاب نمی‌کند و نیز مادامی که استغفار می‌کنند عذاب نخواهد کرد سوره انفال، آیه ۳۳">*</span> و آیاتی دیگر غیر آن، چون از آیه مذکور نیز به دست می‌آید وقتی از آن جناب خواستند تا به معجزه چشمه‌ای از زمین برایشان بجوشاند، در پاسخ خدای را تسبیح کرد، و فرمود: من که به جز یک انسان فرستاده شده نیستم (لا بد معنایش این است که بشر رسول نمی‌تواند از پیش خود و به دلخواه مردم معجزه بیاورد؟) در پاسخ با ذکر مقدمه‌ای ثابت می‌کنیم که اولا هیچ فرقی میان معجزات پیشنهادی و غیر آن نیست، و در صورت وجود دلیل محکم نقلی هر دو قسم قابل قبول است، و ثانیا نازل نشدن عذاب بر مشرکین عرب علتی دیگر داشته، که با کنار رفتن آن علت عذاب هم بر آنان نازل شد. </p> <p>توضیح مقدمه این است که: رسول خدا (ص) بر مشرکین عرب به تنهایی مبعوث نبود، و امت او همه جهانیان تا روز قیامت هستند، به دلیل آیه شریفه‌ <span class="aya" rel="7_158" data-words="1-9">قل یا أیها الناس إنی رسول الله إلیکم جمیعا</span><span class="footnote" rel="2" title="و نزدیک بود تو را از این سرزمین بکشانند که از آن بیرونت کنند و از پس رفتن تو جز مدت کمی نمی‌ماندند سوره اسری، آیه ۷۶">*</span>، و آیه شریفه‌ <span class="aya" rel="6_19" data-words="12-21">و أوحی إلی هذا القرآن لأنذرکم به و من بلغ</span><span class="footnote" rel="3" title="مگر چه خصوصیتی دارند که خدا عذابشان نکند، اینکه از مسجد الحرام جلوگیری می‌کنند با اینکه صاحب اختیار آن نیستند، چون صاحب اختیار آن مسجد الحرام به جز متقین نمی‌تواند باشد، اما بیشترشان نمی‌دانند، و نماز خواندنشان نزد مسجد الحرام به جز سوت زدن و کف زدن نیست پس باید عذاب را بچشید، به جرم کفری که می‌ورزیدید سوره انفال، آیه ۳۴ و ۳۵">*</span> و آیه شریفه‌ <span class="aya" rel="33_40" data-words="8-13">و لکن رسول الله و خاتم</span> النبیین<span class="footnote" rel="4" title="روح المعانی، ج ۲۷، ص ۷۷">*</span> و آیاتی دیگر. </p> <p>چیزی که هست آن جناب دعوت خود را از مکه و از میان قوم خودش که مردم مکه و اطراف آن بودند شروع کرد و جمعیت بسیاری دعوتش را پذیرفتند، ولی عامه مردم بر کفر خود باقی مانده تا آنجا که توانستند دعوتش را با دشمنی و اذیت و استهزاء مقابله نموده، تصمیم گرفتند یا او را به قتل برسانند و یا اینکه از آن شهر بیرون کنند که خدای تعالی دستورش داد که هجرت کند. </p> <p>و آنهایی که به آن جناب ایمان آوردند هر چند نسبت به مشرکین کم بودند، و در         <code class="page" rel="19,99"/> تحت شکنجه آنان قرار داشتند، اما برای خود جمعیتی بوده‌اند که قرآن در باره‌شان فرموده: <span class="aya" rel="4_77" data-words="1-12">أ لم تر إلی الذین قیل لهم کفوا أیدیکم و أقیموا الصلاة</span><span class="footnote" rel="1" title="تا آنجا که توانستند سوگند خوردند که اگر آیت و معجزه‌ای برایشان بیاید به آن ایمان می‌آورند، بگو آیات تنها نزد خدا است و شما چه می‌دانید که چون معجزه‌ای بیاید ایمان نمی‌آورند سوره انعام، آیه ۱۰۹">*</span> حتی آن قدر زیاد بودند که از رسول خدا (ص) اجازه می‌خواستند تا با مشرکین مبارزه و نبرد کنند، ولی خدای تعالی اجازه نداد،  (به روایات وارده در شان نزول آیه فوق مراجعه فرمایید). </p> <p>پس معلوم می‌شود مسلمانان مکه عده و عده‌ای داشته‌اند، و روز به روز به جمعیتشان اضافه می‌شده، تا آنکه رسول خدا (ص) به مدینه مهاجرت کرد و در آنجا دعوتش گسترش و اسلام نشر یافت، مدینه و قبائل اطرافش را تا یمن و سایر اطراف شبه جزیره عربستان را گرفت، و از این سرزمین پهناور تنها مکه و اطراف آن باقی ماند، و این گستردگی هم چنان ادامه یافت تا از مرز عربستان هم گذشت، و رسول خدا (ص) در سال ششم هجرت نامه‌هایی به پادشاهان و بزرگان فارس و روم و مصر نوشت، و در سال هشتم هجرت مکه را هم فتح کرد، و در این فاصله یعنی فاصله هجرت تا فتح مکه عده زیادی از أهالی مکه و اطرافش به دین اسلام در آمدند. تا آنکه رسول خدا (ص) از دنیا رحلت نموده و انتشار اسلام به جایی رسید که همه می‌دانیم، و به طور مداوم جمعیتش بیشتر و آوازه‌اش گسترده‌تر شد، تا امروز که یک پنجم جمعیت دنیا را تشکیل داده‌اند. </p> <p>حال که این مقدمه روشن شد می‌گوییم: آیه مورد بحث یعنی مساله دو نیم شدن قرص ماه، معجزه‌ای بود پیشنهادی که مشرکین مکه آن را از رسول خدا (ص) خواسته بودند، معجزه‌ای که اگر تکذیبش می‌کردند، دنبالش عذاب بود، و تکذیبش هم کردند، برای اینکه گفتند سحری است مستمر و لیکن تکذیب مشرکین باعث آن نمی‌شد که خدای تعالی تمامی امت اسلام را که پیامبر اسلام رسول ایشان است هلاک کند، آری امت اسلام تمامی ساکنان روی زمین هستند، و در آن ایامی که مشرکین شق القمر را تکذیب کردند حجت بر تمامی مردم روی زمین تمام نشده بود، چون این معجزه پنج سال قبل از هجرت اتفاق افتاد، و خدای تعالی خودش فرموده: <span class="aya" rel="8_42" data-words="26-30">لیهلک من هلک عن بینة</span><span class="footnote" rel="2" title="ای نوح!تو با ما جدال کردی، و خیلی سر به سر ما گذاشتی، اگر راست می‌گویی آن عذابی که ما را از آن می‌ترسانی بیاور، نوح گفت: تنها خداست که می‌تواند آن را اگر خواست بیاورد سوره هود، آیه ۳۲ و ۳۳">*</span>. </p> <p>و حتی باعث این هم نمی‌شد که تمامی اهل مکه را هلاک کند، چون در میان آنان جمعی از مسلمین بودند، و به همین جهت دیدیم که در صلح حدیبیه خدای تعالی مقابله مسلمانان با مشرکین را به صلح انجام داد، و وقتی مسلمانان از اینکه نتوانستند داخل مکه شوند     <code class="page" rel="19,100"/> ناراحت شدند، فرمود: <span class="aya" rel="48_25" data-words="15-45">و لو لا رجال مؤمنون و نساء مؤمنات لم تعلموهم أن تطؤهم فتصیبکم منهم معرة بغیر علم لیدخل الله فی رحمته من یشاء لو تزیلوا لعذبنا الذین کفروا منهم عذابا ألیما</span><span class="footnote" rel="1" title="روح المعانی، ج ۲۷، ص ۷۶">*</span>. </p> <p>علاوه بر این این فرض هم صحیح نبود که خدای تعالی تنها کفار مکه را هلاک نموده مؤمنین ایشان را نجات دهد، چون جمع بسیاری از همان کفار نیز در فاصله پنج سال قبل از هجرت و هشت سال بعد از هجرت و تمامی آنان در فتح مکه مسلمان شدند، هر چند که اسلام بسیاری از آنها ظاهری بود، زیرا دین مبین اسلام در مسلمانی اشخاص به اقرار به شهادتین هر چند به ظاهر باشد اکتفاء می‌کند. </p> <p>از این هم که بگذریم عموم اهل مکه و حوالی آن اهل عناد و لجاج نبودند، و تنها صنادید و بزرگان ایشان عناد داشتند، و رسول خدا (ص) را استهزاء می‌کردند و مسلمانان را شکنجه می‌دادند و علیه رسول خدا (ص) اقتراح  (پیشنهاد) معجزه می‌دادند. و منظور از آیه‌ <span class="aya" rel="2_6" data-words="1-12">إن الذین کفروا سواء علیهم أ أنذرتهم أم لم تنذرهم لا یؤمنون</span><span class="footnote" rel="2" title="روح المعانی، ج ۲۷، ص ۷۳">*</span> همین طبقه بوده است و خدای تعالی همین لجبازان را که اقتراح معجزه می‌کردند در چند جا از کلام خود تهدید کرد به محرومیت از ایمان و به هلاکت، و به همین تهدید خود وفا هم نمود، هیچ یک از آنان ایمان نیاوردند، و در واقعه جنگ بدر هلاکشان کرد، <span class="aya" rel="6_115" data-words="1-7">و تمت کلمة ربک صدقا و عدلا</span><span class="footnote" rel="3" title="هیچ رسولی نمی‌تواند آیت و معجزه‌ای بیاورد مگر به اذن خدا سوره مؤمن، آیه ۷۸">*</span>. </p> <p>و اما اینکه صاحب اشکال تمسک کرد به آیه 59 از سوره اسری برای اینکه خدای تعالی مطلقا معجزه نمی‌فرستد. در پاسخش می‌گوییم آیه شریفه همان طور که خود او نیز اقرار کرد شامل آن معجزات که رسالت یک پیامبر را تایید می‌کند نمی‌شود، مانند قرآن برای تایید رسالت رسول اسلام، و نیز شامل آیاتی که جنبه لطف دارد نمی‌شود از قبیل خوارق عاداتی که از آن جناب سر می‌زد، از غیب خبر می‌داد و بیمارانی که به دعایش شفا می‌یافتند و (صدها) مانند آن. </p> <p>       <code class="page" rel="19,101"/> بنا بر این بر فرض هم که آیه مذکور مطلق باشد، تنها شامل معجزات‌ اقتراحی مشرکین مکه می‌شود که اقتراحاتشان نظیر اقتراحات امت‌های گذشته بود، برای این نبود که با دیدن معجزه ایمان بیاورند، بلکه برای این بود که آن را تکذیب کنند، و خلاصه سر به سر پیغمبر خود بگذارند، چون طبع مشرکین مکه طبع همان مکذبین از امت‌های گذشته بود، و لازمه آیه مزبور هم این است که مشرکین مکه را معذب کند، و خدا نخواست فوری آنان را عذاب کند. </p> <p>البته این را هم بگوییم که در آیه مذکور دو احتمال هست. <span class="phrase">یکی اینکه حرف <em rel="fa_54_4_5-5" data-sentence="14:345">باء</em>  در جمله و ما نرسل بالایات زایده باشد، و کلمه <em>آیات</em> مفعول جمله <em>نرسل</em> باشد، و معنا این باشد که ما آیات را نمی‌فرستیم مگر برای تخویف، و احتمال دوم اینکه بای مصاحبه و به معنای <em>بای فارسی</em> باشد، در این صورت مفعول جمله <em>نرسل</em> رسول تقدیری است، و معنای آیه این است که: ما هیچ پیغمبری را با آیات نمی‌فرستیم مگر برای تخویف.</span> </p> <p>و اما اینکه گفتیم خدا نخواست فوری آنان را عذاب کند، علت آن را خود خدای تعالی در جای دیگر توضیح داده و فرموده: <span class="aya" rel="8_33" data-words="1-16">و ما کان الله لیعذبهم و أنت فیهم و ما کان الله معذبهم و هم یستغفرون</span><span class="footnote" rel="1" title="روح المعانی، ج ۲۷، ص ۷۳">*</span> پس، از این آیه بر می‌آید که علت نفرستادن آیت و به دنبال تکذیب آن عذاب این نبوده که خدا نخواسته آیت و معجزه‌ای بفرستد، بلکه علت این بوده که رسول خدا (ص) در بین آنان مانع فرستادن آیت بوده، هم چنان که از آیه شریفه <span class="aya" rel="17_76" data-words="1-15">و إن کادوا لیستفزونک من الأرض لیخرجوک منها و إذا لا یلبثون خلافک إلا قلیلا</span><span class="footnote" rel="2" title="روح المعانی، ج ۲۷، ص ۷۷">*</span> نیز همین معنا استفاده می‌شود. </p> <p>از سوی دیگر فرموده: <span class="aya" rel="8_34-35" data-words="1-40">و ما لهم ألا یعذبهم الله و هم یصدون عن المسجد الحرام و ما کانوا أولیاءه إن أولیاؤه إلا المتقون و لکن أکثرهم لا یعلمون، و ما کان صلاتهم عند البیت إلا مکاء و تصدیة فذوقوا العذاب بما کنتم تکفرون</span><span class="footnote" rel="3" title="روح المعانی، ج ۲۷، ص ۷۷">*</span>. </p> <p>       <code class="page" rel="19,102"/> و این آیات بعد از جنگ بدر نازل شد و این آیات این معنا را بیان می‌کند که از طرف کفار هیچ مانعی از نزول عذاب نیست، تنها مانع آن وجود رسول خدا (ص) در بین ایشان است، وقتی مانع بر طرف شود عذاب هم نازل می‌شود، هم چنان که بعد از خارج شدن آن جناب از بین مشرکین قریش خدای تعالی ایشان را در جنگ بدر به آن وضع عجیب از بین برد. </p> <p>و کوتاه سخن آنکه مانع از فرستادن آیات، تکذیب بود، هم در امت‌های گذشته و هم در این امت، چون مشرکین در خصیصه تکذیب مثل امت‌های گذشته بودند، و مانع از فرستادن عذاب، وجود رسول خدا (ص) بود، همین که مقتضی عذاب از قبیل سوت زدن و کف زدن موجود شد، و یکی از دو رکن مانع که عبارت بود از وجود رسول خدا (ص) در بین آنان برطرف گردید، دیگر نه مانعی برای فرستادن آیت و معجزه باقی ماند، و نه مانعی برای فرستادن عذاب، چون بعد از تکذیب معجزه، و به خاطر مقتضیات عذاب که همان سوت و کف زدن و امثال آن بود حجت بر آنان تمام گردید. </p> <p>پس به طور خلاصه می‌گوییم مفاد آیه شریفه‌ <span class="aya" rel="17_59" data-words="1-6">و ما منعنا أن نرسل بالآیات...</span> یکی از دو احتمال است، یا این است که: مادامی که رسول خدا (ص) در بین ایشان است خدای تعالی از فرستادن معجزه امتناع می‌کند، که در این فرض آیه شریفه با فرستادن آیت <em>شق القمر</em> و <em>پیروزی بدر</em> و تاخیر عذاب تا آن جناب از میان آنان بیرون شود منافاتی نداشته، و دلالتی بر امتناع از آن ندارد، و چگونه ممکن است بر آن دلالت کند با اینکه خدای سبحان تصریح کرده به اینکه داستان بدر خود آیتی بوده، و کشته شدن کفار در آن واقعه هم عذابی بوده است. </p> <p>و یا این است که فرستادن آیت وقتی است که لغو نباشد، و اگر لغو بود خدای تعالی از فرستادن آن امتناع می‌نمود، و چون کفار مکه مجبول و سرشته بر تکذیب بودند، لذا برای آنان آیت و معجزه نخواهد فرستاد، که در این هم آیه شریفه با فرستادن معجزه و تاخیر عذاب کفار تا بعد از هجرت رسول خدا (ص) منافاتی ندارد، چون در این فرض فرستادن آیت لغو نیست، بلکه فایده احقاق حق و ابطال باطل دارد، پس چه مانعی دارد که آیت شق القمر هم از آیات و معجزاتی باشد که خدا نازل کرده، و فایده‌اش این باشد که کفار را به جرم تکذیبشان عذاب کند، البته بعد از آنکه مانع عذاب بر طرف شده باشد، یعنی رسول خدا (ص) از میان آنان بیرون رفته باشد، آن وقت ایشان را در جنگ بدر نابود کند. <code class="page" rel="19,103"/> و اما اینکه استدلال کردند به آیه‌ <span class="aya" rel="17_93" data-words="20-27">قل سبحان ربی هل کنت إلا بشرا رسولا</span> بر اینکه هیچ معجزه‌ای به پیشنهاد مردم صورت نمی‌گیرد، در پاسخ می‌گوییم: مفاد آیه شریفه این نیست که خدای سبحان نبوت رسول خدا (ص) را به وسیله معجزه تایید نمی‌کند، چون مفاد آن این است که: بگو من از آنجا که یک بشر هستم که از ناحیه خدا فرستاده شده‌ام، از ناحیه خود قدرتی بر آوردن معجزه ندارم. </p> <p>چون اگر مفاد آن انکار معجزات از رسول خدا (ص) باشد انکار معجزه همه انبیاء هم خواهد بود، زیرا همه انبیای بشری رسول بودند، و حال آنکه قرآن کریم در ضمن نقل داستانهای انبیاء معجزاتی بسیار برای آنان اثبات کرده، و از همه آن معجزات روشن‌تر خود این آیه خودش را رد می‌کند، برای اینکه آیه شریفه یکی از آیات قرآن است که خود معجزه است، و به بانگ بلند اعلام می‌کند اگر قبول ندارید یک آیه به مثل آن بیاورید، پس چگونه ممکن است این آیه معجزه را انکار کند با اینکه خودش معجزه است؟ بلکه مفاد آیه این است که رسول خدا (ص) بشری است فرستاده شده، خودش از این جهت که بشر است قادر بر هیچ چیز نیست، تا چه رسد به آوردن معجزه، تنها امر به دست خدای سبحان است، اگر بخواهد به دست او معجزه جاری می‌کند، و اگر نخواهد نمی‌کند هم چنان که در جای دیگر فرموده: <span class="aya" rel="6_109" data-words="1-23">و أقسموا بالله جهد أیمانهم لئن جاءتهم آیة لیؤمنن بها قل إنما الآیات عند الله و ما یشعرکم أنها إذا جاءت لا یؤمنون</span><span class="footnote" rel="1" title="روح المعانی، ج ۲۷، ص ۷۷">*</span> و نیز از قوم نوح حکایت کرده که گفتند: <span class="aya" rel="11_32-33" data-words="1-21">قالوا یا نوح قد جادلتنا فأکثرت جدالنا فأتنا بما تعدنا إن کنت من الصادقین، قال إنما یأتیکم به الله إن شاء</span><span class="footnote" rel="2" title="الدر المنثور، ج ۶، ص ۱۳۳">*</span> و نیز فرموده: <span class="aya" rel="13_38" data-words="13-22">و ما کان لرسول أن یأتی بآیة إلا بإذن الله</span><span class="footnote" rel="3" title="الدر المنثور، ج ۶، ص ۱۳۳">*</span> و آیات در این معنا بسیار است. </p> <h3> <span class="title" rel="54_1 54_2 54_3 54_4 54_5 54_6 54_7 54_8">جواب به دو شبهه دیگر پیرامون معجزه شق القمر</span> </h3> <p> یکی دیگر از اعتراضاتی که به آیت شق القمر شده-به طوری که نقل شده-<span class="footnote" rel="4" title="الدر المنثور، ج ۶، ص ۱۳۳">*</span> این         <code class="page" rel="19,104"/> است که اگر اینطور که می‌گویند قرص ماه دو نیم شده باشد باید تمام مردم دنیا دیده باشند، و رصدبندان شرق و غرب عالم این حادثه را در رصدخانه خود ضبط کرده باشند، چون این از عجیب‌ترین آیات آسمانی است، و تاریخ تا آنجا که در دست است و همچنین کتب علمی هیئت و نجوم که از اوضاع آسمانی بحث می‌کند نظیری برای آن سراغ نمی‌دهد، و قطعا اگر چنین حادثه‌ای رخ داده بود اهل بحث کمال دقت و اعتنا را در شنیدن و نقل آن بکار می‌زدند، و می‌بینیم که نه در تاریخ از آن خبری هست و نه در کتب علمی اثری. </p> <p>بعضی هم پاسخی از این اعتراض داده‌اند که خلاصه‌اش از نظر خواننده می‌گذرد، گفته‌اند: اولا ممکن است مردم آن شب از این حادثه غفلت کرده باشند، چه بسیار حوادث جوی و زمینی رخ می‌دهد که مردم از آن غافلند، اینطور نیست که هر حادثه‌ای رخ دهد مردم بفهمند و آن را نزد خود محفوظ نگهداشته، و سینه به سینه تا عصر ما باقی بماند. </p> <p>و ثانیا سرزمین حجاز و اطراف آن از شهرهای عرب‌نشین و غیره رصد خانه‌ای نداشتند تا حوادث جوی را ضبط کنند، رصدخانه‌هایی که در آن ایام بر فرض که بوده باشد در شرق در هند، و در مغرب در روم و یونان و غیره بوده، در حالی که تاریخ از وجود چنین رصدخانه‌هایی در این نواحی و در ایام وقوع حادثه هم خبر نداده و این جریان به طوری که در بعضی از روایات آمده در اوائل شب چهاردهم ذی الحجة سال ششم بعثت یعنی پنج سال قبل از هجرت اتفاق افتاده. </p> <p>علاوه بر این بلاد مغرب که اعتنایی به اینگونه مسائل داشته‌اند (البته اگر در آن تاریخ چنین اعتنایی داشته بودند) با مکه اختلاف افق داشته‌اند، اختلاف زمانی زیادی که باعث می‌شد آن بلاد جریان را نبینند، چون به طوری که در بعضی از روایات آمده قرص ماه در آن شب بدر بوده، و در حوالی غروب خورشید و اوائل طلوع ماه اتفاق افتاده، و میان انشقاق ماه و دوباره متصل شدن آن زمانی اندک فاصله شده است، ممکن است مردم آن بلاد وقتی متوجه ماه شده‌اند که اتصال یافته بوده. </p> <p>از این هم که بگذریم، ملت‌های غیر مسلمان یعنی اهل کلیسا و بت خانه را در امور دینی و مخصوصا حوادثی که به نفع اسلام باشد متهم و مغرض می‌دانیم. </p> <p>اعتراض سومی که به مساله شق القمر شده این است که بعضی<span class="footnote" rel="1" title="الدر المنثور، ج ۶، ص ۱۳۳">*</span> گفته‌اند: دو نیم   <code class="page" rel="19,105"/> شدن ماه به هیچ وجه ممکن نیست، مگر وقتی که جاذبه میان دو نیمه آن از بین برود، و اگر از بین برود دیگر ممکن نیست دوباره به هم بچسبند، پس اگر انشقاقی اتفاق افتاده باشد باید تا ابد به همان صورت باقی بماند. </p> <p>جواب از این اشکال این است که: قبول نداریم که چنین چیزی محال عقلی باشد، بله ممکن است محال عادی یعنی خارق عادت باشد، و این محال بودن عادی اگر مانع از التیام بعد از انشقاق باشد مانع از انشقاق بعد از التیام هم خواهد بود، به این معنا که از همان اول انشقاق صورت نمی‌گرفت، و حال آنکه انشقاق به حسب فرض صورت گرفته، و در حقیقت اساس این اعتراض انکار هر امر خارق العاده است، و گرنه کسی که خرق عادت را جایز و ممکن بداند، چنین اعتراضی نمی‌کند. <code class="page" rel="19,106"/> </p>
