<h3 class="ayas">سوره الزمر آیه‌های ۲۱ تا ۳۷</h3><code class="section" rel="39_21-37"/><h3>ترجمه آیات</h3> <p> <span class="trans" rel="39_21">مگر ندیدی که خدا از آسمان آبی را فرستاد و همان را در رگ و ریشه‌ها و منابع زیرزمینی بدوانید و سپس به وسیله همان آب همواره کشت و زرع بیرون می‌آورد، زرعی با رنگهای گوناگون و سپس آن زرع را می‌خشکاند و تو می‌بینی که پس از سبزی و خرمی زرد می‌شود آن گاه آن را حطامی می‌سازد که در این خود تذکری است برای خردمندان.  «۲۱» </span><span class="trans" rel="39_22">آیا کسی که خدا سینه‌اش را پذیرای اسلام کرد و در نتیجه همواره با نور الهی قدم برمی‌دارد چون سنگدلان است. پس وای بر سنگدلانی که یاد خدا دلهایشان را نرم نمی‌کند آنان در ضلالتی آشکارند.  «۲۲» </span><span class="trans" rel="39_23">خدا بهترین سخن را نازل کرده کتابی که ابعاضش بهم مربوط و به یکدیگر منعطف است آنهایی که از پروردگارشان خشیت دارند از شنیدنش پوست بدنشان جمع می‌شود و در عین حال پوست و دلشان متمایل به یاد خدا می‌گردد این هدایت خداست که هر که را بخواهد با آن هدایت می‌کند و کسی که خدا گمراهش کند دیگر راهنمایی نخواهد داشت.  «۲۳» </span><span class="trans" rel="39_24">آیا کسی که روی خود را از عذاب در روز قیامت حفظ می‌کند مثل بی‌پروایان است در آن روز به ستمکاران گفته می‌شود بچشید آنچه را که خود کسب کرده‌اید.  «۲۴» </span><span class="trans" rel="39_25">کسانی هم که قبل از ایشان بودند آیات خدا را تکذیب کردند در نتیجه عذاب، آنان را گرفت در حالی که احتمالش را هم نمی‌دادند.  «۲۵» </span><span class="trans" rel="39_26">پس خدای تعالی خواری در زندگی دنیا را به آنان چشانید و هر آینه عذاب آخرت بزرگتر است اگر بفهمند.  «۲۶» </span><span class="trans" rel="39_27">در این قرآن برای مردم از هر نوع مثلی آوردیم شاید متذکر شوند.  «۲۷» </span><span class="trans" rel="39_28">قرآنی عربی و بدون انحراف شاید که بپرهیزند.  «۲۸» </span><span class="trans" rel="39_29">خدای تعالی مردی را مثل زده که چند شریک ناسازگار بر سر او نزاع کنند و مردی را که تنها مملوک یک نفر باشد آیا این دو در مثل با هم یکسانند؟ حمد همه‌اش از خدا است و لیکن بیشترشان<code class="page" rel="17,386"/> نمی‌دانند.  «۲۹» </span><span class="trans" rel="39_30">تو خواهی مرد و ایشان هم خواهند مرد.  «۳۰» </span><span class="trans" rel="39_31">و سپس همه شما در روز قیامت نزد پروردگارتان مخاصمه خواهید کرد.  «۳۱» </span><span class="trans" rel="39_32">پس کیست ستمکارتر از کسی که بر خدا دروغ ببندد و سخن راستی را که آمده تکذیب کند؟ آیا پنداشته که در دوزخ جایی برای کفار نیست.  «۳۲» </span><span class="trans" rel="39_33">و کسانی که سخن راست دارند و سخن راست را تصدیق هم می‌کنند تنها ایشانند پرهیزکاران.  «۳۳» </span><span class="trans" rel="39_34">که نزد پروردگارشان هر چه بخواهند دارند و این است جزای نیکوکاران.  «۳۴» </span><span class="trans" rel="39_35">تا خدا بدترین گناهانشان را بریزد و اجرشان را بر طبق بهترین عملشان بدهد.  «۳۵» </span><span class="trans" rel="39_36">آیا خدا کافی برای امور بنده خود نیست؟ و شما را از معبودهای دیگر می‌ترساند و کسی که خدا گمراهش کرده باشد دیگر راهنمایی برایش نخواهد بود.  «۳۶» </span><span class="trans" rel="39_37">و کسی که خدا هدایتش کرده باشد او هم دیگر گمراه کننده‌ای برایش نخواهد بود آیا خدا عزیز و منتقم نیست؟.  «۳۷» </span></p>                               <h3>بیان آیات</h3> <p> در این آیات به همان احتجاجی که در آغاز سوره بر ربوبیت خدای تعالی می‌شد، برگشت شده، و نیز پیرامون هدایت راه یافتگان، و ضلالت گمراهان و مقایسه بین این دو گروه و سرانجام کار هر یک از آن دو، سخن می‌رود، و نیز بیان می‌شود که هدایت قرآن به چه معنا است. </p> <p> <span class="aya" rel="39_21" data-words="1-13">أ لم تر أن الله أنزل من السماء ماء فسلکه ینابیع فی الأرض...</span> <span class="phrase">در مجمع البیان می‌گوید: کلمه <em rel="fa_39_21_10-10" data-sentence="29:213">ینابیع</em> جمع <em>ینبوع</em> است، و آن جایی است که آب از آن می‌جوشد، مثلا می‌گویند: نبع الماء من موضع کذا-آب از فلان محل می‌جوشد و فوران می‌کند <em>و کلمه</em> زرع عبارت است از آنچه از زمین می‌روید و مانند درخت ساقه ندارد.</span> و کلمه <em>شجر</em> عبارت است از آنچه که ساقه و شاخه دارد. و کلمه <em>نبات</em> هر دو قسم روییدنی را شامل می‌شود. و کلمه <em>بهیج</em> از مصدر <em>هیج</em> است که به معنای نهایت مرتبه خشک شدن نبات است، و کلمه <em>حطام</em> به معنای کاه و خس متفرق است<span class="footnote" rel="1" title="مجمع البیان، ج ۸، ص ۴۹۴">*</span>. </p> <p>   <code class="page" rel="17,387"/> و معنای جمله‌ <span class="aya" rel="39_21" data-words="10-13">فسلکه ینابیع فی الأرض</span> این است که: خداوند آب را در چشمه‌ها و رگه‌های زمینی که چون رگهای بدن آدمی است داخل کرده، و زمین آن را از جانبی به جانبی دیگر انتقال می‌دهد. و بقیه الفاظ آیه روشن است. </p> <p>آیه شریفه-به طوری که ملاحظه می‌کنید-بر یگانگی خدای تعالی در ربوبیت احتجاج می‌کند. </p> <h3> <span class="title" rel="39_21 39_22 39_23 39_24 39_25 39_26 39_27 39_28 39_29 39_30 39_31 39_32 39_33 39_34 39_35 39_36 39_37">لازمه هدایت، شرح صدر برای اسلام، و لازمه ضلالت، قساوت قلب از یاد خداست</span> </h3> <p> <code class="aya" rel="39_22"/> <span class="aya" rel="39_22" data-words="1-17">أ فمن شرح الله صدره للإسلام فهو علی نور من ربه فویل للقاسیة قلوبهم من ذکر الله...</span> بعد از آنکه در آیه قبلی فرمود که در مساله انزال آب از آسمان و رویاندن‌روییدنیها تذکری است برای خردمندان، که همان بندگان با تقوی خدایند. و نیز قبلا فرموده بود که این طایفه همان کسانی هستند که خدا هدایتشان کرده، اینک در این آیه می‌فرماید: این طایفه چون دیگران گمراه نیستند و علت این معنا را توضیح می‌دهد، و آن این است که این طایفه دارای نوری از ناحیه پروردگار خویشند که با آن نور، حق را می‌بینند. و سبب دیگرش این است که این طایفه دلی نرم دارند که از پذیرفتن حق، و هر کلام نیکویی که بشنوند سرپیچی نمی‌کنند. </p> <p>پس جمله‌ <span class="aya" rel="39_22" data-words="1-5">أ فمن شرح الله صدره...</span> مبتدایی است که خبرش حذف شده. و جمله <span class="aya" rel="39_22" data-words="12-14">فویل للقاسیة قلوبهم...</span>، می‌فهماند که آن خبر چیست، و تقدیر کلام چنین است. أ فمن شرح اللَّه صدره للاسلام کالقاسیة قلوبهم-آیا کسی که خدا دلش را برای پذیرفتن اسلام نرم و پذیرا کرده، چون سنگدلانند؟ و این استفهام انکاری است و معنایش این است که: هرگز برابر نیستند. </p> <p>و <em>شرح صدر</em> به معنای گشادگی سینه است، تا ظرفیت پذیرفتن سخن را داشته باشد و چون شرح صدر به خاطر اسلام است، و اسلام عبارت است از تسلیم در برابر خدا و آنچه او اراده کرده و او هم جز حق را اراده نمی‌کند، در نتیجه شرح صدر برای اسلام، به این معنا خواهد بود که انسان وضعی به خود بگیرد که هر سخن حقی را بپذیرد و آن را رد نکند. </p> <p>البته معنای این حرف این نیست که هر سخنی را هر چه باشد کورکورانه بپذیرد، بلکه با بصیرت نسبت به حق و شناختن راه رشد، آن را می‌پذیرد، و به همین جهت دنبالش اضافه کرده: <span class="aya" rel="39_22" data-words="7-11">فهو علی نور من ربه</span> و با آوردن کلمه <em>علی</em> او را به سواره‌ای تشبیه کرد که بر نوری سوار شده، راه می‌پیماید، و از هر چه بگذرد (هر چه که بر دلش بگذرد)، آن را به خوبی می‌بیند و اگر حق باشد آن را از باطل تمیز می‌دهد، به خلاف گمراهی که در سینه‌اش<code class="page" rel="17,388"/> شرحی و ظرفیتی نیست تا گنجایش حق را داشته باشد، و نیز بر مرکبی از نور سوار نیست، تا حق را از باطل تمیز دهد. </p> <p>و جمله‌ <span class="aya" rel="39_22" data-words="12-17">فویل للقاسیة قلوبهم من ذکر الله</span> تفریع بر جمله قبلی است، چون دلالت می‌کند بر این که اشخاص قاسیة القلوب-با در نظر داشتن اینکه قساوت قلب و سختی آن لازمه نداشتن شرح صدر و نور قلبی است-با آیات خدا متذکر نمی‌شوند، و در نتیجه به سوی حقی که آیات خدا بر آن دلالت می‌کند راه نمی‌یابند، و به همین جهت دنبالش فرموده: <span class="aya" rel="39_22" data-words="18-21">أولئک فی ضلال مبین</span>. </p> <p>و در این آیه شریفه هدایت به لازمه‌اش تعریف شده، که همان شرح صدر و نورانیت قلب باشد، و ضلالت هم به لازمه‌اش، یعنی قساوت قلب از ذکر خدا. </p> <p>در سابق در تفسیر آیه‌ <span class="aya" rel="6_125" data-words="1-8">فمن یرد الله أن یهدیه یشرح صدره للإسلام...</span><span class="footnote" rel="1" title="پس هر که را خدا بخواهد هدایت کند قلبش را به نور اسلام روشن گرداند سوره انعام، آیه ۱۲۵">*</span> نیز گفتاری در معنای هدایت ایراد کردیم بدانجا مراجعه فرمایید. </p> <h3> <span class="title" rel="39_23"><span class="phrase">مراد از اینکه قرآن <em rel="fa_39_23_3-4" data-sentence="19:51">احسن الحدیث</em> ، <em rel="fa_39_23_5-6" data-sentence="83:26">کتابا متشابها</em> و <em rel="fa_39_23_7-7" data-sentence="149:9">مثانی</em> است و...</span> </span> </h3> <p> <code class="aya" rel="39_23"/> <span class="aya" rel="39_23" data-words="1-7">الله نزل أحسن الحدیث کتابا متشابها مثانی...</span> این آیه شریفه نسبت به آیه قبلی نظیر اجمال بعد از تفصیل است، چون در آیه قبلی هدایت را بطور مفصل بیان کرده بود، و در این آیه بطور اجمال بیان می‌کند، هر چند که این آیه بیان هدایت قرآن و تعریف آن نیز هست. </p> <p><span class="phrase">پس منظور از بهترین حدیث در جمله‌ <span class="aya" rel="39_23" data-words="1-4">الله نزل أحسن الحدیث</span> قرآن کریم است و کلمه <em rel="fa_39_23_4-4" data-sentence="129:467">حدیث</em> به معنای سخن است، هم چنان که در آیه‌ <span class="aya" rel="52_34" data-words="1-3">فلیأتوا بحدیث مثله</span><span class="footnote" rel="2" title="اگر قبول ندارند که این قرآن کلام خدا است پس حدیثی مانند آن بیاورند سوره طور، آیه ۳۴">*</span> و نیز در آیه <span class="aya" rel="77_50" data-words="1-4">فبأی حدیث بعده یؤمنون</span><span class="footnote" rel="3" title="پس بعد از قرآن دیگر به چه حدیثی ایمان می‌آورند سوره مرسلات، آیه ۵۰">*</span>، نیز به همین معنا است.</span> پس قرآن بهترین سخن است، به خاطر اینکه مشتمل است بر محض حق، حقی که باطل بدان رخنه نمی‌کند، نه در عصر نزولش، نه بعد از آن، و نیز به خاطر اینکه کلام مجید خداست. </p> <p> <span class="aya" rel="39_23" data-words="5-6">کتابا متشابها</span> -یعنی کتابی است که هر قسمتش شبیه سایر قسمت‌ها است، و این تشابه غیر از تشابهی است که در مقابل محکم استعمال شده، چون تشابه دومی صفت بعضی از آیات قرآن است و در آیه مورد بحث همه آیات را متشابه خوانده، پس این تشابه غیر آن تشابه است، آن تشابه به معنای واضح نبودن معنای آیه است، و این تشابه به معنای آن است       <code class="page" rel="17,389"/> که سراسر قرآن آیاتش از این جهت که اختلافی با هم ندارند، و هیچ آیه‌ای با آیه دیگر ضدیت ندارد مشابه یکدیگر هستند. </p> <p> <span class="phrase"><em rel="fa_39_23_7-7" data-sentence="0:555">مثانی</em> -این کلمه جمع <em rel="fa_39_23_7-7" data-sentence="70:526">مثنیه</em> است که به معنای معطوف است، و قرآن را  <em rel="fa_39_23_7-7" data-sentence="165:473">مثانی</em> خوانده، چون بعضی از آیاتش انعطاف به بعضی دیگر دارد، و هر یک دیگری را شرح و بیان می‌کند، بدون اینکه اختلافی در آنها یافت شود و یکدیگر را نفی و دفع کنند، هم چنان که فرموده: <span class="aya" rel="4_82" data-words="1-15">أ فلا یتدبرون القرآن و لو کان من عند غیر الله لوجدوا فیه اختلافا کثیرا</span><span class="footnote" rel="1" title="چرا در قرآن تدبر نمی‌کنند، و نمی‌اندیشند که اگر این کتاب از ناحیه غیر خدا بود اختلافهای بسیاری در آن می‌یافتند سوره نساء، آیه ۸۲">*</span>.</span> </p> <p> <span class="aya" rel="39_23" data-words="8-13">تقشعر منه جلود الذین یخشون ربهم</span> -این جمله مانند جملات قبل کتاب را وصف می‌کند، نه اینکه جمله‌ای ابتدایی و نو باشد. و <span class="phrase">کلمه <em rel="fa_39_23_8-8" data-sentence="5:146">تقشعر</em> از مصدر <em>اقشعرار</em> است که به معنای جمع شدن پوست بدن است به شدت، از ترسی که در اثر شنیدن خبر دهشت آور و یا دیدن صحنه‌ای دهشت آور دست می‌دهد.</span> و این جمع شدن پوست بدن اشخاص در اثر شنیدن قرآن، تنها به خاطر این است که خود را در برابر عظمت پروردگارشان مشاهده می‌کنند، پس در چنین وضعی وقتی کلام خدا را بشنوند، متوجه ساحت عظمت و کبریایی او گشته و خشیت بر دلهایشان احاطه می‌یابد و پوست بدنهایشان شروع به جمع شدن می‌کند. </p> <p> <span class="aya" rel="39_23" data-words="14-21">ثم تلین جلودهم و قلوبهم إلی ذکر الله</span> <span class="phrase">-کلمه <em rel="fa_39_23_15-15" data-sentence="6:185">تلین</em> متضمن معنای سکون و آرامش است، چون اگر چنین نبود احتیاج نداشت که با حرف <em rel="fa_39_23_19-19" data-sentence="134:101">الی</em> متعدی شود، پس معنایش این است که: بعد از جمع شدن پوستها از خشیت خدا، بار دیگر پوست بدنشان نرم می‌شود.</span> و دلهایشان آرامش می‌یابد، چون به یاد خدا می‌افتند، و با همان یاد خدا آرامش می‌یابند. </p> <p>در جمله قبلی که جمع شدن پوستها را بیان می‌کرد، سخنی از قلوب به میان نیاورد، برای اینکه مراد از <em>قلوب</em> جانها و نفوس است و جان <em>اقشعرار</em> یعنی جمع شدن پوست ندارد، عکس العمل جانها در برابر قرآن همانا خشیت و ترس است. </p> <p> <span class="aya" rel="39_23" data-words="22-28">ذلک هدی الله یهدی به من یشاء</span> -یعنی این حالت جمع شدن پوست از شنیدن قرآن که به ایشان دست می‌دهد و آن حالت سکونت پوستها و قلبها در مقابل یاد خدا، هدایت خداست، و این تعریف دیگری است برای هدایت از طریق لازمه آن. </p> <h3> <span class="title" rel="39_23 39_21 39_22 39_24 39_25 39_26 39_27 39_28 39_29 39_30 39_31 39_32 39_33 39_34 39_35 39_36 39_37">هدایت فقط کار خداست، بدون واسطه یا به واسطه انبیاء و اولیاء</span> </h3> <p> <span class="aya" rel="6_88" data-words="4-9">یهدی به من یشاء من عباده</span> -یعنی خداوند با هدایت خود هر که از بندگانش را بخواهد هدایت می‌کند، و آنها کسانی هستند که استعدادشان برای پذیرش هدایت باطل نگشته، و سرگرم کارهایی چون فسق و ظلم که مانع هدایتند، نیستند و در این سیاق‌اشعاری هم به این معنا هست که هدایت خود از فضل خدا است، نه اینکه چیزی آن را بر خدا واجب کرده باشد و او مجبور بدان شده باشد. </p> <p>بعضی<span class="footnote" rel="1" title="مجمع البیان، ج ۸، ص ۴۹۵">*</span> از مفسرین گفته‌اند: مشار الیه به اشاره <em>ذلک</em> در جمله‌ <span class="aya" rel="39_23" data-words="22-24">ذلک هدی الله</span> قرآن است، یعنی این قرآن هدایت خداست. و لیکن خواننده خود می‌داند که این حرف صحیح نیست. </p> <p>بعضی از مفسرین با این آیات استدلال کرده‌اند بر اینکه هدایت صنع خداست و احدی در آن دخالت ندارد. ولی حق مطلب این است که: این آیات هیچ گونه دلالتی بر این مدعا ندارد، هر چند که اصل مطلب صحیح و حق است، به این معنا که اصل هدایت از خدای سبحان است و تبعا به کسانی نسبت داده می‌شود که خدا اختیارشان کرده است، هم چنان که از امثال آیه‌ <span class="aya" rel="2_120" data-words="12-17">قل إن هدی الله هو الهدی</span><span class="footnote" rel="2" title="بگو هدایت واقعی تنها هدایت خداست سوره بقره، آیه ۱۲۰">*</span> و آیه‌ <span class="aya" rel="92_12" data-words="1-3">إن علینا للهدی</span><span class="footnote" rel="3" title="هدایت تنها بر ما و کار ماست سوره لیل، آیه ۱۲">*</span> و آیه‌ <span class="aya" rel="21_73" data-words="1-5">و جعلناهم أئمة یهدون بأمرنا</span><span class="footnote" rel="4" title="ایشان را پیشوایانی کردیم که به امر ما هدایت کنند سوره انبیاء، آیه ۷۳">*</span> و آیه‌ <span class="aya" rel="42_52" data-words="26-31">و إنک لتهدی إلی صراط مستقیم</span><span class="footnote" rel="5" title="و به درستی که تو به سوی صراط مستقیم هدایت می‌کنی سوره شوری، آیه ۵۲">*</span>، استفاده می‌شود. </p> <p>پس هدایت همه‌اش از خداست، یا بدون واسطه و یا به واسطه هدایتی که قبلا به انبیا و اولیای راه یافته خود داده. و بنا بر این پس اگر از خلقش کسی را گمراه کرده باشد، یعنی نه بدون واسطه و نه با وساطت هادیان راه یافته‌اش هدایت نکرده باشد، هادی دیگر برای او نخواهد بود. و این همان حقیقتی است که جمله‌ <span class="aya" rel="39_23" data-words="29-36">و من یضلل الله فما له من هاد</span> بیانگر آن است، و به زودی بعد از چند آیه به آن می‌رسیم، و این معنا در کلام خدای تعالی مکرر آمده. </p> <p><code class="aya" rel="39_24"/> <span class="aya" rel="39_24" data-words="1-15">أ فمن یتقی بوجهه سوء العذاب یوم القیامة و قیل للظالمین ذوقوا ما کنتم تکسبون</span> مقایسه‌ای است بین اهل عذاب در قیامت و بین ایمنان از آن عذاب، یعنی بین اهل ضلالت و اهل هدایت، و به همین جهت آیه مورد بحث را دنبال آیه قبلی آورده. </p> <h3> <span class="title" rel="39_24">معنی و مراد از <span class="aya" rel="39_24" data-words="1-8">أ فمن یتقی بوجهه سوء العذاب یوم القیامة</span> </span> </h3> <p> و استفهام در این آیه انکاری و خبر <em>من</em> در کلام نیامده و نفرموده: کسی که روی خود از عذاب به قیامت نگه می‌دارد چه کرده و یا چه می‌کند، و تقدیر آن این است: آیا کسی که روی خود از عذاب بد قیامت نگه می‌دارد، مثل کسی است که از آن ایمن است؟ . </p> <p>و <span class="phrase">کلمه <em>یوم القیامة</em> متعلق است به کلمه <em rel="fa_39_24_2-2" data-sentence="44:290">یتقی</em> و معنایش این است: آیا کسی که تلاش می‌کند روی خود از عذاب بد قیامت نگه بدارد، چون با دست نمی‌تواند، زیرا دستهایش را به گردنش بسته‌اند، مثل کسی است که اصلا مکروهی به او نمی‌رسد؟ این معنایی است که دیگران<span class="footnote" rel="1" title="تفسیر کشاف، ج ۴، ص ۱۲۵">*</span> برای آیه کرده‌اند.</span> </p> <p>بعضی<span class="footnote" rel="2" title="تفسیر فخر رازی، ج ۲۶، ص ۲۷۵">*</span> هم گفته‌اند: جمله‌ <span class="aya" rel="39_24" data-words="3-4">یتقی بوجهه</span> به آن معنایی که کرده‌اند درست نیست، زیرا <em>وجه</em>  (روی) از چیزهایی نیست که آدمی با آن مکروهی را از خود دور کند، بلکه مراد آن است که کلیه اعضا و یا فقط صورت خود را در دنیا از عذاب قیامت حفظ کند، و قید <em>یوم القیامة</em> قید عذاب است، نه قید حفظ کردن، در نتیجه منظور عکس وجه سابق است برای اینکه در وجه قبلی جمله‌ <span class="aya" rel="39_24" data-words="1-3">أ فمن یتقی</span> وصف دوزخیان بود و در این وجه وصف اهل نجات است و معنایش این است که: آیا کسی که در دنیا به وسیله تقوی خود را از عذاب روز قیامت حفظ می‌کند، مثل کسی است که بر کفر خود اصرار می‌ورزد؟ لیکن این تفسیر خالی از تکلف نیست. </p> <p> <span class="aya" rel="39_24" data-words="9-15">و قیل للظالمین ذوقوا ما کنتم تکسبون</span> -این حرف را ملائکه دوزخ به ظالمین می‌گویند، و ظاهر آن این است که در اصل-چه کلمه <em>قد</em> در تقدیر بگیریم و یا نگیریم-  <em>و قیل لهم</em> بوده. و <span class="phrase">اگر به جای ضمیر، کلمه <em rel="fa_39_24_10-10" data-sentence="22:118">ظالمین</em> را آورده، برای آن است که به علت حکم اشاره کرده بفهماند اگر به کفار چنین خطاب و شماتتی می‌کنند، به خاطر ظلم ایشان است.</span> </p> <p><code class="aya" rel="39_25"/> <span class="aya" rel="39_25" data-words="1-10">کذب الذین من قبلهم فأتاهم العذاب من حیث لا یشعرون</span> یعنی قبل از این مردم، اقوامی دیگر آیات خدا را تکذیب کردند. پس عذاب به سویشان از جهتی که هیچ احتمالش را نمی‌دادند آمد. در نتیجه عذابشان ناگهانی و غافلگیر بود، که خود بدترین عذاب است و در این آیه و آیه بعدش بیان عذاب خزی است، که بعضی از کفار بدان مبتلا می‌شوند، تا مایه عبرت دیگران شوند. </p> <p>     <code class="page" rel="17,392"/><code class="aya" rel="39_26"/> <span class="aya" rel="39_26" data-words="1-13">فأذاقهم الله الخزی فی الحیاة الدنیا و لعذاب الآخرة أکبر لو کانوا یعلمون</span> <span class="phrase">کلمه <em rel="fa_39_26_3-3" data-sentence="5:194">خزی</em> به معنای ذلت و خواری است و خدا به کفار این قسم عذاب را به صورتهای مختلف چشانید: گاهی به وسیله غرق و گاهی به فرو رفتن در زمین، گاهی با صیحه آسمانی، گاهی با زلزله و مسخ شدن، و یا کشتار دسته جمعی.</span> </p> <p><code class="aya" rel="39_27"/> <span class="aya" rel="39_27" data-words="1-12">و لقد ضربنا للناس فی هذا القرآن من کل مثل لعلهم یتذکرون</span> یعنی برای مردم در این قرآن از هر مثلی آوردیم، باشد که متذکر گردند. و منظور از هر مثل این است که از هر نوع مثل چیزی آوردیم، تا شاید متنبه گشته و عبرت گیرند و با تذکر مضامین آن مثلها پند پذیرند. </p> <p><code class="aya" rel="39_28"/> <span class="aya" rel="39_28" data-words="1-7">قرآنا عربیا غیر ذی عوج لعلهم یتقون</span> <span class="phrase">کلمه <em rel="fa_39_28_5-5" data-sentence="5:200">عوج</em> به معنای انحراف و انعطاف است، و دو کلمه <em>قرآنا</em> و <em rel="fa_39_28_2-2" data-sentence="116:128">عربیا</em>  منصوب به مدح است، یعنی فعل <em>امدح-مدح می‌کنم</em> و یا اخص-اختصاص می‌دهم  و امثال آن در تقدیر است و یا حالی است متکی بر وصف.</span> </p> <h3> <span class="title" rel="39_29">مثلی برای بیان حال موحد و مشرک‌ <span class="aya" rel="39_29" data-words="1-6">ضرب الله مثلا رجلا فیه شرکاء...</span> </span> </h3> <p> <code class="aya" rel="39_29"/> <span class="aya" rel="39_29" data-words="1-13">ضرب الله مثلا رجلا فیه شرکاء متشاکسون و رجلا سلما لرجل هل یستویان...</span> راغب می‌گوید: کلمه <em>شکس</em> -به فتح حرف اول و کسر حرف دوم-به معنای شخص بد اخلاق است. و در قرآن جمله‌ <span class="aya" rel="39_29" data-words="6-7">شرکاء متشاکسون</span> معنایش شرکایی است که از بد خلقی همیشه با هم مشاجره داشته باشند<span class="footnote" rel="1" title="مفردات راغب، ماده &lt;em&gt;شکس&lt;/em&gt; ">*</span> و کلمه <em>سلم</em> را به چیزی تفسیر کرده‌اند که از آن یک نفر و ملک خالص او باشد، نه اینکه جمع کثیری در آن شریک باشند. </p> <p>این آیه متضمن مثلی است که خدای تعالی برای مشرک و موحد زده، مشرکی که ارباب و آلهه متعدد و مختلف می‌پرستد که همه در شخص وی شریکند. و بر سر او با هم مشاجره دارند. این خدا او را دستور می‌دهد کاری را انجام دهد و آن خدای دیگر از آن عملش نهی می‌کند، و هر یک از خدایان می‌خواهند که مشرک نامبرده بنده خصوصی او باشد. و تنها او را خدمت کند. </p> <p>و موحدی که خالص در اختیار یک مخدوم است و احدی با آن مخدوم در وی شرکت ندارد، در نتیجه موحد تنها او را بر طبق اراده‌اش خدمت می‌کند بدون اینکه کسی با خدا بر سر او منازعه داشته باشد و نزاعش منجر به حیرت گردد. </p> <p>   <code class="page" rel="17,393"/> پس مشرک مردی است که <em>شرکایی متشاکس</em> دارد و موحد مردی است که  <em>سلم</em> برای یکی است، و این دو مرد وضعی یکسان ندارند، بلکه وضع آنکه خالص برای یک نفر است بهتر است از وضع آن بیچاره‌ای که در اختیار چند نفر است. </p> <p>و این یک مثل ساده و همه کس فهم است، چیزی که هست با دقت در آن از یک برهان عقلی سر درمی‌آورد، برهانی که آیه‌ <span class="aya" rel="21_22" data-words="1-7">لو کان فیهما آلهة إلا الله لفسدتا</span><span class="footnote" rel="1" title="اگر در آسمانها و زمین خدایان دیگری غیر از اللَّه می‌بود، فاسد می‌شدند سوره انبیاء، آیه ۲۲">*</span> بر نفی تعدد ارباب و آلهه اقامه کرده است. </p> <p>و جمله‌ <span class="aya" rel="1_2" data-words="1-2">الحمد لله</span> ثنایی است برای خدا بدان جهت که بندگی کردن برای او بهتر است از بندگی برای غیر او. </p> <p>و معنای جمله‌ <span class="aya" rel="16_75" data-words="26-29">بل أکثرهم لا یعلمون</span> این است که بیشتر آنان مزیت و برتری پرستش خدا بر پرستش غیر خدا را نمی‌دانند، با اینکه این مزیت برای کسی که کمترین بصیرتی داشته باشد کاملا روشن است. </p> <p><code class="aya" rel="39_30"/><code class="aya" rel="39_31"/> <span class="aya" rel="39_30-31" data-words="1-12">إنک میت و إنهم میتون، ثم إنکم یوم القیامة عند ربکم تختصمون</span> جمله اولی که می‌فرماید تو می‌میری و ایشان هم می‌میرند مقدمه است برای جمله دوم که می‌فرماید: روز قیامت نزد پروردگارتان مخاصمه خواهید کرد . و <span class="phrase">خطاب در  <em rel="fa_39_31_2-2" data-sentence="9:67">انکم</em> به رسول خدا (ص) و عموم امت او و یا خصوص مشرکین از امت آن جناب است.</span> و <span class="phrase">کلمه <em rel="fa_39_31_7-7" data-sentence="5:195">اختصام</em> به طوری که در مجمع البیان<span class="footnote" rel="2" title="مجمع البیان، ج ۸، ص ۴۹۶">*</span> آمده، به معنای این است که هر یک از دو طرف دعوی، کلام طرف دیگر را که بر وجه انکار بیان شده رد کند.</span> </p> <p>و معنای آیه چنین است: عاقبت تو و عاقبت ایشان هر دو مردن است و سپس شما همگی در روز قیامت بعد از آنکه نزد پروردگارتان حاضر شدید، مخاصمه خواهید کرد. و در سوره فرقان گوشه‌ای از این اختصام یعنی کلام رسول خدا (ص) علیه دشمنانش را حکایت کرده می‌فرماید: <span class="aya" rel="25_30" data-words="1-11">و قال الرسول یا رب إن قومی اتخذوا هذا القرآن مهجورا</span><span class="footnote" rel="3" title="رسول می‌گوید پروردگارا قوم من این قرآن را متروک گذاشتند سوره فرقان، آیه ۳۰">*</span>. </p> <p>و <span class="phrase">این دو آیه به حسب لفظ عامند، و اختصام همه انبیا با امت آنان را شامل می‌شود و لیکن چهار آیه بعد از آن، این معنا را تایید می‌کند که مراد از <em rel="fa_39_31_7-7" data-sentence="138:125">اختصام</em> ، مخاصمه است که       <code class="page" rel="17,394"/> در روز قیامت بین رسول اسلام (ص) با کفار از امتش اتفاق می‌افتد.</span> </p> <h3> <span class="title" rel="39_21 39_22 39_23 39_24 39_25 39_26 39_27 39_28 39_29 39_30 39_31 39_32 39_33 39_34 39_35 39_36 39_37">مراد از کذب بر خدا و اینکه چرا مرتکب آن <em>اظلم ستمگرترین</em> است</span> </h3> <p> <code class="aya" rel="39_32"/> <span class="aya" rel="39_32" data-words="1-17">فمن أظلم ممن کذب علی الله و کذب بالصدق إذ جاءه أ لیس فی جهنم مثوی للکافرین</span> در این آیه و آیه بعدش به ذکر سرانجام کار اختصام در قیامت مبادرت شده و نیز اشاره دارد به اینکه نتیجه داوری بین آن جناب و کفار چه خواهد بود. </p> <p>گویا فرموده: نتیجه حکمی که بین شما خواهد شد معلوم است و نیز معلوم است که کدام یک از شما دو گروه نجات می‌یابد؟ و کدام یک هلاک می‌شود ناجی از شما دو فریق کیست؟، چون داوری در روز قیامت، همه بر محور ظلم و احسان است. و معلوم است که هیچ ستمکاری ظالم‌تر از کافر و هیچ نیکوکاری نیکوکارتر از محسن متقی نیست و ظلم راه به سوی آتش و احسان راه به سوی بهشت می‌برد. این معنایی است که از سیاق استفاده می‌شود. </p> <p>پس منظور از دروغ بستن به خدا در جمله‌ <span class="aya" rel="39_32" data-words="1-6">فمن أظلم ممن کذب علی الله</span> افترا بستن به خدا است، به اینکه برایش شرکایی قائل شوند، و چون بزرگی و کوچکی ظلم با در نظر گرفتن موقعیت متعلق ظلم فرق می‌کند، به این معنا که هر قدر متعلق آن بزرگ‌تر باشد، به همان نسبت ظلم بزرگتر می‌شود، و چون در مساله شرک، متعلق ظلم خدای سبحان است که از هر بزرگی بزرگتر است، ناگزیر ظلم به او بزرگترین ظلم و مرتکب آن بزرگترین ظالم است. </p> <p>و <span class="phrase">در جمله <span class="aya" rel="39_32" data-words="7-11">و کذب بالصدق إذ جاءه</span> <em>مراد از</em> صدق خبرهای صادق است‌که در اینجا به قرینه جمله <em rel="fa_39_32_10-11" data-sentence="147:43">اذ جاءه</em> عبارت است از دین الهی که رسول آن را آورده.</span> </p> <p>و <span class="phrase">در جمله‌ <span class="aya" rel="39_32" data-words="12-17">أ لیس فی جهنم مثوی للکافرین</span> <em rel="fa_39_32_15-15" data-sentence="93:234">مثوی</em> اسم مکان و به معنای منزل و محل اقامت است، و استفهام در آن تقریری است، یعنی: در جهنم جا برای این ستمکاران هست، به خاطر تکبری که در برابر حق کردند، و همین تکبر باعث شد بر خدا افتراء ببندند و خبرهای صادق را که رسول آورده بود تکذیب کنند.</span> </p> <p>این آیه شریفه مخصوص به مشرکین عهد رسول خدا (ص)، و یا مشرکین از امت اوست، ولی بر حسب سیاق عام است و هر کسی را که بدعتی بگذارد و یا سنتی از سنت‌های دین را ترک کند شامل می‌شود. </p> <p><code class="aya" rel="39_33"/> <span class="aya" rel="39_33" data-words="1-10">و الذی جاء بالصدق و صدق به أولئک هم المتقون</span> مراد از آوردن صدق آوردن دین حق است. و مراد از تصدیق به آن، ایمان آوردن بدان است. و مراد از آن کسی که آن را آورده، رسول خدا (ص) است. </p> <p>و اینکه در جمله‌ <span class="aya" rel="39_33" data-words="8-10">أولئک هم المتقون</span> با لفظ جمع <em>اولئک</em> به شخص آورنده دین<code class="page" rel="17,395"/> اشاره شده شاید به لحاظ معنی بوده باشد، چون به حسب معنا عبارت می‌شود از هر پیغمبری که دین حق را آورده و به آن مؤمن می‌باشد و بلکه هر مؤمنی که به دین حق ایمان آورده و به سوی آن دعوت کرده باشد، چون دعوت به سوی حق چه زبانی و چه عملی از شؤون پیروی انبیا است، هم چنان که قرآن می‌فرماید: <span class="aya" rel="12_108" data-words="1-12">قل هذه سبیلی أدعوا إلی الله علی بصیرة أنا و من اتبعنی</span><span class="footnote" rel="1" title="بگو این راه من است که به سوی خدا با بصیرت دعوت می‌کنم، هم من و هم هر کس که مرا پیروی کند سوره یوسف، آیه ۱۰۸">*</span>. </p> <p><code class="aya" rel="39_34"/> <span class="aya" rel="39_34" data-words="1-8">لهم ما یشاؤن عند ربهم ذلک جزاء المحسنین</span> این آیه پاداشی را که متقین نزد پروردگارشان دارند، بیان می‌کند، و آن عبارت است از اینکه ایشان هر چه که خواستشان بدان تعلق گیرد در اختیار دارند، پس سرمایه در بهشت تنها خواستن است که سبب تامی است برای به دست آمدن آنچه مورد خواست واقع شود، حال هر چه می‌خواهد باشد، به خلاف دنیا که به دست آوردن چیزی از مقاصد دنیا، علاوه بر خواستن، احتیاج به عوامل و اسباب بسیار دارد که یکی از آنها سعی و عمل با استمداد از تعاون اجتماعی است. </p> <p>پس آیه شریفه اولا دلالت دارد بر اینکه متقین در دار قرب و جوار رب العالمین هستند، و ثانیا هر چه بخواهند در اختیار دارند، پس این دو پاداش متقین است که عبارتند از: نیکوکاران. پس علت تامه این اجرشان همان احسانشان است، و همین نکته سبب شد که به جای ضمیر <em>ذلک جزاؤهم</em> اسم ظاهر بیاورد و بر خلاف مقتضای ظاهر بفرماید <span class="aya" rel="39_34" data-words="6-8">ذلک جزاء المحسنین</span>. </p> <p>و توصیف متقین به احسان و ظهور آن در عمل صالح و اعتقاد حق و یا تنها در عمل صالح همه شاهد بر آن است که مراد از تصدیق مذکور تصدیق قولی و فعلی است. علاوه بر این قرآن کریم کسی را که پاره‌ای از احکام خدا را پشت پا زده، هرگز مصدق قرآن نخوانده پس مصدق آن کسی است که تمامی احکام آن را تصدیق کند، هم زبانی و هم عملی. </p> <h3> <span class="title" rel="39_35">معنای اینکه در باره متقین که در اعتقاد و در عمل، دین حق را تصدیق کردند فرمود خدا از آنان <span class="aya" rel="39_35" data-words="4-6">أسوأ الذی عملوا</span> را می‌پوشاند و <span class="aya" rel="39_35" data-words="10-13">بأحسن الذی کانوا یعملون</span> پاداش می‌دهد</span> </h3> <p> <code class="aya" rel="39_35"/> <span class="aya" rel="39_35" data-words="1-6">لیکفر الله عنهم أسوأ الذی عملوا...</span> و معلوم است که وقتی بدترین اعمال آنان تکفیر شود، پایین‌تر از آن نیز تکفیر می‌شود. و مراد از بدترین اعمال همان شرک و نیز گناهان کبیره‌ای است که در حال شرک مرتکب شده‌اند. </p> <p>   <code class="page" rel="17,396"/> در مجمع البیان در ذیل این آیه گفته است: یعنی خدا عقاب شرک و گناهانی را که قبل از ایمان آوردن مرتکب شده‌اند، از آنان ساقط کرد به خاطر اینکه ایمان آوردند و نیکوکاری نمودند و به سوی خدای تعالی برگشتند<span class="footnote" rel="1" title="مجمع البیان، ج ۸، ص ۴۹۸">*</span> و این معنای خوبی است برای آیه، از جهت اینکه هم شامل همه اعمال زشت می‌شود و هم اینکه ساقط کردن را مقید کرده به گناهان قبل از ایمان و احسان و توبه، چون آیه شریفه اثر تصدیق صدق را بیان می‌کند و آن عبارت است از تکفیر گناهان به خاطر تصدیق و نیز جزای خیر در آخرت. </p> <p> <span class="aya" rel="39_35" data-words="7-13">و یجزیهم أجرهم بأحسن الذی کانوا یعملون</span> بعضی<span class="footnote" rel="2" title="الدر المنثور، ج ۵، ص ۳۲۵">*</span> از مفسرین گفته‌اند: مراد این است که به اعمال ایشان نظر می‌شود، آن وقت به بهترین آن اعمال با بهترین جزایی که لایق بدان است پاداش می‌دهند، و باقی اعمال نیکشان را بر طبق آن به بهترین جزاء پاداش می‌دهند. بنا بر این حرف <em>باء</em> در جمله  <em>باحسن</em> برای مقابله است مانند بایی که در جمله <em>بعت هذا بهذا</em> به کار می‌رود. </p> <p>و ممکن است گفته شود: مراد این است که در بلندپایه‌ترین اعمال ایشان نظر می‌شود، و درجات ایشان را بر حسب آن عمل بالا می‌برند، و در نتیجه هیچ درجه‌ای از کمال که عملشان به آن رسیده از ایشان فوت نمی‌شود . لیکن این وجه آن طور که باید روشن نمی‌کند که چطور نظیر این کلام در مساله‌ <span class="aya" rel="39_35" data-words="4-6">أسوأ الذی عملوا</span> جریان می‌یابد؟ بعضی<span class="footnote" rel="3" title="تفسیر قمی، ج ۲، ص ۲۴۸">*</span> دیگر گفته‌اند: اصلا کلمه <em>أسوء</em> و <em>احسن</em> در این آیه به معنای بدتر و بهتر نیست، بلکه در زیادی مطلق استعمال شده، چون معصیت خدا همه‌اش بد، و اطاعتش همه‌اش خوب است. </p> <p><code class="aya" rel="39_36"/> <span class="aya" rel="39_36" data-words="1-10">أ لیس الله بکاف عبده و یخوفونک بالذین من دونه</span> <span class="phrase">مراد از <span class="aya" rel="39_36" data-words="8-10">بالذین من دونه</span> به طوری که از سیاق استفاده می‌شود آلهه مشرکین است و مراد از <em rel="fa_39_36_4-4" data-sentence="138:92">عبد</em> همان بندگانی است که در آیات سابق مدح آنان را می‌کرد که در درجه اول شامل رسول خدا (ص) می‌شد.</span> </p> <p>و استفهام در آیه تقریری است و معنایش این است که: خدا کافی امور بندگان خود هست. و در این جمله به رسول خدا (ص) تامین می‌دهد، در مقابل تهدیدی که مشرکین به خدایان خود نسبت به وی کردند. و نیز کنایه است از وعده به کفایتی     <code class="page" rel="17,397"/> که جمله‌ <span class="aya" rel="2_137" data-words="16-21">فسیکفیکهم الله و هو السمیع العلیم</span><span class="footnote" rel="1" title="خداوند شما را از شر و آسیب آنان نگاه می‌دارد، چون او دعای اهل ایمان را می‌شنود سوره بقره، آیه ۱۳۷">*</span> به آن تصریح دارد. </p> <p><code class="aya" rel="39_37"/> <span class="aya" rel="39_36-37" data-words="11-26">و من یضلل الله فما له من هاد، و من یهد الله فما له من مضل...</span> این آیه مشتمل بر دو جمله عکس هم است که به عنوان دو ضابطه کلی ایراد شده و به همین جهت با اینکه در آیات قبل ضمیری به <em>اللَّه</em> برمی‌گردانید، در این جا خود این نام مقدس را آورده، پس این آیه از قبیل به کار بردن اسم ظاهر در جای ضمیر است. </p> <p>و در اینکه دنبال جمله‌ <span class="aya" rel="39_36" data-words="1-4">أ لیس الله بکاف...</span> فرمود: <span class="aya" rel="39_36" data-words="11-13">و من یضلل...</span> خود اشاره است به اینکه این تهدید کنندگان که رسول خدا (ص) را به خدایان خود تهدید می‌کردند، تا ابد به سوی ایمان راه نمی‌یابند، و سعی و تلاششان به نتیجه نمی‌رسد و هرگز به آرزوی خود در باره رسول خدا (ص) و امیدهای خامشان نمی‌رسند، برای اینکه خدا او را که هدایت کرده هرگز گمراه نمی‌کند. </p> <p>و استفهام در جمله‌ <span class="aya" rel="39_37" data-words="9-14">أ لیس الله بعزیز ذی انتقام</span>، استفهامی است تقریری، یعنی مطلب همین طور است، خدا عزیز و دارای انتقام است، و این خود تعلیلی روشن است برای جمله‌ <span class="aya" rel="39_36" data-words="11-14">و من یضلل الله...</span>، برای اینکه عزت خدا و انتقام داشتن او، اقتضا می‌کند از کسی که حق را انکار و بر کفر خود اصرار ورزیده انتقام بگیرد و انتقامش این است که او را گمراه کند و دیگر راهنمایی نباشد که او را هدایت کند، چون خدای تعالی عزیزی است که کسی بر اراده او غالب نمی‌شود، و عکس قضیه نیز چنین است، یعنی اگر او کسی را به پاداش تقوا و احسانش هدایت کند، دیگر احدی نمی‌تواند آن هدایت شده را گمراه نماید. </p> <p>و در تعلیل مزبور این دلالت هست که اضلال خدایی به عنوان مجازات است و گر نه خدا ابتداء هیچ کس را گمراه نمی‌کند. و این نکته مکرر در این کتاب خاطرنشان شده است. </p> <h3>بحث روایتی‌ <span class="title" rel="39_22 39_31 39_33"> (روایاتی در ذیل آیه: <span class="aya" rel="39_22" data-words="1-6">أ فمن شرح الله صدره للإسلام...</span>، <span class="aya" rel="39_31" data-words="5-7">عند ربکم تختصمون</span> و مراد از <span class="aya" rel="39_33" data-words="2-4">الذی جاء بالصدق...</span> و...) </span> </h3> <p> از روضة الواعظین شیخ مفید (رحمت اللَّه علیه) نقل شده، که وی از رسول خدا (ص) روایت کرده که بعد از تلاوت آیه‌ <span class="aya" rel="39_22" data-words="1-8">أ فمن شرح الله صدره للإسلام فهو علی</span>   <code class="page" rel="17,398"/> <span class="aya" rel="39_22" data-words="9-11">نور من ربه</span> فرمود: نور وقتی در قلب قرار گرفت، قلب برای پذیرش آن گشاد و پذیرا می‌گردد. </p> <p>اصحاب عرضه داشتند: یا رسول اللَّه آیا برای آن علامتی هست که با آن شناخته شود؟ فرمود: علامتش دست برداشتن از مادیات دار غرور و رجوع به سوی دار خلود و مستعد گشتن برای مرگ، قبل از فرا رسیدن آن است<span class="footnote" rel="1" title="روضة الواعظین، ص ۴۴۸">*</span>. </p> <p>مؤلف: این روایت را الدر المنثور هم از ابن مردویه، از عبد اللَّه بن مسعود و حکیم ترمذی از ابن عمر و نیز ابن جریر و دیگران از قتاده روایت کرده‌اند<span class="footnote" rel="2" title="روح المعانی، ج ۲۴، ص ۴">*</span>. </p> <p>و در تفسیر قمی در ذیل آیه‌ <span class="aya" rel="39_22" data-words="1-5">أ فمن شرح الله صدره...</span> می‌گوید: این آیه در باره امیر المؤمنین (ع) نازل شده است<span class="footnote" rel="3" title="روح المعانی، ج ۲۴، ص ۴">*</span>. </p> <p>مؤلف: نازل شدن سوره به یک دفعه با این روایت سازگار نیست هم چنان که نظیرش گذشت. </p> <p>و در الدر المنثور است که: ابن جریر، از ابن عباس روایت کرده که اصحاب عرضه داشتند: یا رسول اللَّه چه می‌شد قدری برای ما سخن می‌گفتی؟ پس این آیه نازل شد: <span class="aya" rel="39_23" data-words="1-4">الله نزل أحسن الحدیث</span><span class="footnote" rel="4" title="الدر المنثور، ج ۵، ص ۳۲۵">*</span>. </p> <p>مؤلف: این روایت از باب تطبیق است، نه اینکه آیه مخصوص این مورد باشد. </p> <p>و در مجمع البیان در ذیل جمله‌ <span class="aya" rel="39_23" data-words="8-10">تقشعر منه جلود...</span> می‌گوید از عباس بن عبد المطلب روایت شده که گفت: رسول خدا (ص) فرمود: هر گاه پوست بدن بنده از ترس خدا جمع شد، گناهانش می‌ریزد، همانطور که برگهای خشک از درخت می‌ریزد<span class="footnote" rel="5" title="مجمع البیان، ج ۸، ص ۴۹۵">*</span>. </p> <p>و در الدر المنثور در ذیل جمله‌ <span class="aya" rel="39_28" data-words="1-5">قرآنا عربیا غیر ذی عوج</span> می‌گوید: دیلمی در مسند الفردوس از انس از رسول خدا (ص) روایت کرده که در معنای جمله <span class="aya" rel="39_28" data-words="3-5">غیر ذی عوج</span> فرمود: یعنی غیر مخلوق<span class="footnote" rel="6" title="الدر المنثور، ج ۵، ص ۳۲۶">*</span>. </p> <p>مؤلف: آیه شریفه نمی‌تواند منطبق با این روایت باشد. در سابق هم در تفسیر آیه <span class="aya" rel="2_253" data-words="1-6">تلک الرسل فضلنا بعضهم علی بعض</span><span class="footnote" rel="7" title="سوره بقره، آیه ۲۵۳">*</span> در جلد دوم این کتاب سخنی پیرامون کلام مزبور               <code class="page" rel="17,399"/> ایراد کردیم. </p> <p>و در مجمع البیان در ذیل جمله <span class="aya" rel="39_29" data-words="8-11">و رجلا سلما لرجل</span> می‌گوید: حاکم ابو القاسم حسکانی، به سند خود از علی (ع) روایت کرده که فرمود: منم آن مردی که خالص از آن رسول خدایم<span class="footnote" rel="1" title="مجمع البیان، ج ۸، ص ۴۹۸">*</span>. </p> <p>مؤلف: این حدیث را از عیاشی هم نقل کرده، که او به سند خود از ابی خالد، از ابی جعفر (ع) حدیث کرده است<span class="footnote" rel="2" title="مجمع البیان، ج ۸، ص ۴۹۷">*</span> و هر دو نقل از باب جری و تطبیق است، و گر نه مثل عمومی است. </p> <p>و نیز در همان کتاب در ذیل جمله‌ <span class="aya" rel="39_31" data-words="1-7">ثم إنکم یوم القیامة عند ربکم تختصمون</span> از ابن عمر روایت آورده که گفت: ما معتقد بودیم این آیه در باره ما و یهود و نصارا نازل شده و ما خیال می‌کردیم منظور از اختصام در آن، مخاصمه ما با اهل کتاب است، چون باور نمی‌کردیم که ما امت اسلام با اینکه پیامبرمان یکی و کتابمان یکی است، رو در روی هم بایستیم و جنگ و مخاصمه کنیم، تا آنکه دیدم رو در روی هم ایستادیم. و شمشیر به روی هم کشیدیم، فهمیدم که آیه در باره خود ما نازل شده. </p> <p>و ابو سعید خدری هم گفته: همواره می‌گفتم پروردگار ما یکی، پیامبرمان یکی و دینمان یکی است، پس منظور از خصومت در این آیه چیست؟ تا آنکه جنگ صفین پیش آمد، و مسلمانان به شدت به روی هم شمشیر کشیدند، آن وقت گفتیم بله، آیه شریفه پیشگویی امروز را می‌کرد<span class="footnote" rel="3" title="مجمع البیان، ج ۸، ص ۴۹۷">*</span>. </p> <p>مؤلف: در الدر المنثور حدیث اولی را به طرقی مختلف از ابن عمر روایت کرده و در الفاظ آنها اختلافی هست، ولی معنای هر دو نقل یکی است، و نیز آن را از عده‌ای از اصحاب کتب جوامع از ابراهیم نخعی نقل کرده، و قریب به آن مضمون را به دو طریق از زبیر بن عوام نقل کرده، و حدیث دوم را از سعید بن منصور، از ابی سعید خدری نقل کرده است<span class="footnote" rel="4" title="الدر المنثور، ج ۵، ص ۳۲۷">*</span>. </p> <p>ولی این احادیث معارض است با روایتی که می‌گوید: صحابه رسول خدا (ص) آنها که مجتهدند نزد خدا ماجورند، چه اینکه به صواب رأی دهند، و چه به خطا روند<span class="footnote" rel="5" title="منظور مؤلف رد گفتار اهل سنت است که معتقدند صرف صحابی بودن دلیل بر درستی و عدالت است &lt;em&gt;مترجم&lt;/em&gt; ">*</span>. </p> <p>       <code class="page" rel="17,400"/> و در مجمع البیان در ذیل جمله‌ <span class="aya" rel="39_33" data-words="1-7">و الذی جاء بالصدق و صدق به</span> می‌گوید: بعضی گفته‌اند: منظور از آن کس که صدق آورده، رسول خدا (ص) است و منظور از آنکه وی را تصدیق کرده علی بن ابی طالب (ع) است. و این معنا از ائمه هدی از آل محمد (ع) نیز روایت شده<span class="footnote" rel="1" title="مجمع البیان، ج ۸، ص ۴۹۷">*</span>. </p> <p>مؤلف: این روایت را الدر المنثور<span class="footnote" rel="2" title="الدر المنثور، ج ۵، ص ۳۲۸">*</span> هم از ابن مردویه، از ابو هریره روایت کرده و ظاهرا مضمونش از باب تطبیق باشد، چون در ذیل آیه تصدیق کنندگان را به متقین تعبیر نموده. </p> <p>و از طرق اهل سنت روایت شده<span class="footnote" rel="3" title="الدر المنثور، ج ۵، ص ۳۲۸">*</span> که آن کس که رسول خدا (ص) را تصدیق کرد، ابو بکر بود. این روایت هم از باب تطبیق خود راوی است، و روایت<span class="footnote" rel="4" title="الدر المنثور، ج ۵، ص ۳۲۸">*</span> شده که آن کس که قرآن را آورده جبرئیل است. و آن کس که قرآن را تصدیق کرده رسول خدا (ص) است. این روایت هم باز از باب تطبیق است، علاوه بر این سیاق آن را تکذیب می‌کند، چون آیات مورد بحث در مقام بیان اوصاف رسول خدا (ص) و مؤمنین است و جبرئیل از این سیاق بیگانه است و سخنی در باره او نیست. </p> 
