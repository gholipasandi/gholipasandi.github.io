<h3 class="ayas">سوره هود آیه‌های ۸۴ تا ۹۵</h3><code class="section" rel="11_84-95"/><h3>ترجمه آیات</h3> <p> <span class="trans" rel="11_84">و (همچنین) به برادر مردم مدین، یعنی شعیب وحی کردیم او نیز به مردمش گفت: ای قوم!خدا را بپرستید چون غیر او معبودی ندارید و در معاملات، ترازو و قپان را به نفع خود زیاد و به ضرر مردم کم نگیرید، من خیرخواه شما هستم من بر شما از عذاب روزی می‌ترسم که عذابش از هر جهت فراگیر است.  «۸۴» </span><span class="trans" rel="11_85">و ای مردم!پیمانه و وزن را با عدالت وفا کنید و بر اشیاء مردم عیب مگذارید و از حق آنان نکاهید و در زمین فساد مکنید.  «۸۵» </span><span class="trans" rel="11_86">سودی که خدا در معامله برایتان باقی می‌گذارد برایتان بهتر است و بدانید که (ضامن کنترل شما در دوری از کم‌فروشی و قناعت به خیر خدا، تنها و تنها ایمان شما است و) من مسئول کنترل شما نیستم.  «۸۶» </span><span class="trans" rel="11_87">گفتند: ای شعیب آیا نمازت به تو دستور می‌دهد که ما آنچه را پدرانمان می‌پرستیدند ترک گوییم و آنچه را می‌خواهیم، در اموالمان انجام ندهیم؟ که همانا تو مرد بردبار و رشیدی هستی.  «۸۷» </span><span class="trans" rel="11_88">شعیب گفت: ای قوم من!هر گاه من دلیل آشکاری از پروردگارم داشته و رزق خوبی به من داده باشد (آیا می‌توانم بر خلاف فرمان او رفتار کنم؟) من هرگز نمی‌خواهم چیزی که شما را از آن باز می‌دارم خودم مرتکب شوم، من جز اصلاح تا آنجا که توانایی دارم نمی‌خواهم، و توفیق من جز به خدا نیست، بر او توکل کردم و به سوی او بازگشت.  «۸۸» </span><span class="trans" rel="11_89">و ای قوم من!دشمنی و مخالفت با من سبب نشود که شما به همان سرنوشتی که قوم نوح یا قوم هود یا قوم صالح گرفتار شدند گرفتار شوید، و قوم لوط از شما چندان دور نیست.  «۸۹» </span><span class="trans" rel="11_90">از پروردگار خود آمرزش بطلبید و به سوی او بازگردید که پروردگارم مهربان و دوستدار (بندگان توبه کار) است.  «۹۰» </span><span class="trans" rel="11_91">گفتند ای شعیب!بسیاری از آنچه را می‌گویی ما نمی‌فهمیم، و ما تو را در میان خود ضعیف می‌یابیم، و اگر بخاطر احترام قبیله کوچکت نبود تو را سنگسار می‌کردیم، و تو در برابر ما قدرتی نداری.  «۹۱» </span><span class="trans" rel="11_92">گفت: ای مردم،  (همشهریان من) !آیا چند نفر خویشاوند من در نظر شما عزیزتر از خدایند که او را به کلی از یاد برده، اعتنایی به او ندارید با اینکه پروردگار من بدانچه شما می‌کنید محیط است.  «۹۲» </span><span class="trans" rel="11_93">و ای قوم من!شما هر قدرتی که دارید به کار بزنید من نیز کار خودم را می‌کنم، بزودی می‌فهمید که عذاب خوار کننده به سراغ چه کسی می‌آید و چه کسی دروغگو است، شما منتظر باشید که من نیز با شما منتظر می‌مانم.  «۹۳» </span><span class="trans" rel="11_94">و همین که امر ما (عذاب موعود) آمد شعیب و گروندگان به وی را، با رحمت خود نجات دادیم، و صیحه همه آنهایی را که ستم کردند بگرفت و در محل سکونتشان به صورت جسدی بی جان در آورد. <code class="page" rel="10,540"/> «۹۴» </span><span class="trans" rel="11_95"> آن چنان که گویی اصلا در آن سرزمین زندگی نکرده‌اند (و فرمان الهی رسید) که قوم مدین از رحمت من دور باشند همانطور که قوم ثمود دور شدند «۹۵» </span></p>                     <h3>بیان آیات</h3> <p> این آیات، داستان شعیب (ع) و قوم او را که همان اهل <em>مدین</em> باشند می‌سراید، اهل مدین بتها را می‌پرستیدند و بیماری کم‌فروشی در بین آنان شایع و فسادهای دیگر نیز در میان ایشان رایج شده بود، خدای سبحان شعیب (ع) را به سوی آنان مبعوث کرد و آن جناب قوم مدین را به سوی دین توحید وکیل و وزن به سنگ تمام و عادلانه و ترک فساد در زمین دعوت نموده، بشارتها داد و اندرز کرد و در موعظه آنان سعی بلیغ نمود تا جایی که رسول خدا (ص) فرمود: شعیب (ع) خطیب انبیاء بود. </p> <p>لیکن جز با رد و عصیان جوابی به او ندادند و حتی تهدیدش کردند که تو را سنگسار می‌کنیم، و یا گفتند: تو را از دیار خود تبعید می‌کنیم، و آزار و اذیت او وعده کمی که به او ایمان آورده بودند را به نهایت رساندند و نمی‌گذاشتند مردم به او ایمان بیاورند، و راه خدا را به روی مردم می‌بستند، و به این رفتار خود ادامه دادند تا آنجا که جناب شعیب (ع) از خدا خواست تا بین او و آنان حکم نموده و آنان را هلاک کند. </p> <h3> <span class="title" rel="11_84 11_85 11_86 11_87 11_88 11_89 11_90 11_91 11_92 11_93 11_94 11_95">مبعوث شدن شعیب (ع) به سوی قوم خود، و رساندن پیام: خدا را پرستش کنید و کم فروشی نکنید!</span> </h3> <p> <span class="aya" rel="11_84" data-words="1-5">و إلی مدین أخاهم شعیبا...</span> این آیه شریفه عطف است بر داستانهایی که در سابق از انبیاء و امت‌هایشان گذشت، و کلمه <em>مدین</em> نام شهری است که در قدیم بوده و جناب شعیب در آنجا می‌زیسته، پس اگر نسبت ارسال شعیب را به مدین داده و حال آنکه آن جناب بسوی اهل مدین فرستاده شده بود نه بسوی مدین (چون خودش در آنجا زندگی می‌کرد) از باب مجاز در اسناد است مثل اینکه می‌گوییم: ناودان جاری شد (یعنی آب ناودان جاری شد) و اینکه شعیب را برادر آن مردم خوانده، دلیل بر این است که با آن مردم خویشی و نسبت داشته است. </p> <p> <span class="aya" rel="11_84" data-words="6-15">قال یا قوم اعبدوا الله ما لکم من إله غیره</span> -تفسیر این جمله در جمله‌های نظیر آن در سابق گذشت. </p> <p> <span class="aya" rel="11_84" data-words="16-21">و لا تنقصوا المکیال و المیزان</span> -کلمه <em>مکیال</em> و همچنین کلمه <em>میزان</em> اسم آلت‌اند و به معنای آن آلتی هستند که کالاها بوسیله آن، کیل و یا وزن می‌شود و این دو آلت نباید به نقص توصیف شوند و نباید گفت قپان و ترازوی ناقص بلکه آنچه به صفاتی از قبیل نقص و زیادت و مساوات توصیف می‌شود کالای کیل شده و وزن شده است نه آلت کیل و وزن، پس<code class="page" rel="10,541"/> اگر در آیه شریفه نسبت نقص به خود آلت داده از باب مجاز عقلی است. </p> <p>و اینکه از میان همه گناهان قوم، خصوص کم‌فروشی و نقص در مکیال و میزان را نام برده، دلالت دارد بر اینکه این گناه در بین آنان شیوع بیشتری داشته و در آن افراط می‌کرده‌اند به حدی که فساد آن چشمگیر و آثار سوء آن روشن شده بوده و لازم بوده که داعی به سوی حق، قبل از هر دعوتی آنان را به ترک این گناه دعوت کند و از میان همه گناهانی که داشته‌اند انگشت روی این یک گناه می‌گذارد. </p> <p> <span class="aya" rel="11_84" data-words="22-24">إنی أراکم بخیر</span> -یعنی من شما را در خیر مشاهده می‌کنم و می‌بینم که خدای تعالی به شما مال بسیار و رزقی وسیع و بازاری رواج داده، بارانهای به موقع، محصولات زراعی شما را بسیار کرده و با این همه نعمت که خدا به شما ارزانی داشته چه حاجتی به کم‌فروشی و نقص در مکیال و میزان دارید؟ و چرا باید از این راه در پی اختلاس مال مردم باشید و به مال اندک مردم طمع ببندید و در صدد به دست آوردن آن از راه نامشروع و به ظلم و طغیان برآیید؟ بنا بر این جمله‌ <span class="aya" rel="11_84" data-words="22-24">إنی أراکم بخیر</span> در این صدد است که جمله‌ <span class="aya" rel="11_84" data-words="16-21">و لا تنقصوا المکیال و المیزان</span> را تعلیل کند. </p> <p>ممکن هم هست که کلمه <em>خیر</em> را عمومیت داده، بگوییم: منظور این است که شما مردم مشمول عنایت الهی هستید و خدای تعالی اراده کرده که نعمت‌های خود را به شما ارزانی بدارد، عقل و رشد کافی و رزق وسیع بدهد، و این نعمت‌ها را به شما داده پس دیگر هیچ مجوزی ندارید که خدایانی دروغین را به جای خدای تعالی بپرستید و غیر او را شریک او بگیرید و با کم‌فروشی در زمین فساد کنید. </p> <p>و بنا بر این احتمال، جمله مورد بحث، هم تعلیل جمله‌ <span class="aya" rel="11_84" data-words="16-18">و لا تنقصوا...</span> خواهد بود و هم تعلیل جمله قبل از آن که می‌فرمود: <span class="aya" rel="11_84" data-words="7-10">یا قوم اعبدوا الله...</span> هم چنان که تهدید <span class="aya" rel="11_84" data-words="25-31">و إنی أخاف علیکم عذاب یوم محیط</span> مربوط به هر دو جمله است. </p> <p>پس حاصل جمله‌ <span class="aya" rel="11_84" data-words="22-23">إنی أراکم...</span> این شد که شما در این میان دو رادع و جلوگیر دارید که باید شما را از معصیت خدا رادع شوند و جلوگیر باشند، یکی اینکه شما در خیر هستید یعنی غرق در نعمت‌های خدایید و احتیاجی به کم‌فروشی و خوردن مال مردم به باطل و از راه نامشروع ندارید، دیگر اینکه در وراء و پشت مخالفت امر خدا، روزی است محیط و همه جاگیر که باید از عذاب آن ترسید. </p> <p>و خیلی بعید نیست که مراد از جمله‌ <span class="aya" rel="11_84" data-words="22-24">إنی أراکم بخیر</span> این باشد که من به نظر خیر به شما می‌نگرم یعنی جز خیر خواهی و شفقت هیچ نظری ندارم هم چنان که هیچ دوست مشفق<code class="page" rel="10,542"/> نظرش جز خیر نمی‌تواند باشد، و این دوست شما و خیرخواهتان غیر از سعادت شما چیز دیگری نمی‌خواهد، و بنا بر این احتمال جمله‌ <span class="aya" rel="11_84" data-words="25-31">و إنی أخاف علیکم عذاب یوم محیط</span> به منزله عطفی است تفسیری برای جمله مورد بحث. </p> <p> <span class="aya" rel="11_84" data-words="25-31">و إنی أخاف علیکم عذاب یوم محیط</span> -در این جمله به روز قیامت و یا روزی که عذاب الهی نازل شود و قوم را منقرض نماید اشاره کرده است و معنای اینکه فرمود: آن روز  (یعنی روز قضاء به عذاب) محیط است، این است که در آن روز راهی برای فرار از عذاب نیست و غیر از خدای تعالی هیچ پناهی وجود ندارد پس هیچ کسی نیست که با یاری و اعانت خود عذاب را دفع کند، روزی است که در آن روز توبه و شفاعتی هم نیست، و برگشت معنای احاطه روز به این است که عذاب آن روز قطعی است و مفری از آن نیست، و معنای آیه این است که برای کفر و فسق عذابی است غیر مردود و من می‌ترسم که آن عذاب به شما برسد. </p> <p><code class="aya" rel="11_85"/> <span class="aya" rel="11_85" data-words="1-13">و یا قوم أوفوا المکیال و المیزان بالقسط و لا تبخسوا الناس أشیاءهم...</span> کلمه <em>اوفوا</em> امر حاضر از باب <em>ایفاء</em> افعال است و ایفا به معنای آن است که حق کسی را بطور تمام و کامل بپردازی، بخلاف <em>بخس</em> که به معنای نقص است، در این آیه بار دیگر سخن از مکیال و میزان را تکرار کرد و این از باب تفصیل بعد از اجمال است که شدت اهتمام گوینده به آن کلام را می‌رساند و می‌فهماند که سفارش به ایفای کیل و وزن آن قدر مهم است که مجتمع شما از آن بی نیاز نیست. چون جناب شعیب در بار اول با نهی از نقص کیل و وزن، آنان را بسوی صلاح دعوت کرد و در نوبت دوم به ایفاء کیل و وزن امر کرد و از بخس مردم و ناتمام دادن حق آنان نهی نمود و این خود اشاره است به اینکه صرف اجتناب از نقص مکیال و میزان در دادن حق مردم کافی نیست-و اگر در اول از آن نهی کرد در حقیقت برای این بود که مقدمه‌ای اجمالی باشد برای شناختن وظیفه بطور تفصیل-بلکه واجب است ترازو دار و قپاندار در ترازو و قپان خود ایفاء کند یعنی حق آن دو را بدهد و در حقیقت خود ترازودار و قپاندار طوری باشند که اشیای مردم را در معامله کم نکنند و خود آن دو بدانند که امانت‌ها و اشیای مردم را بطور کامل به آنان داده‌اند. </p> <p> <span class="aya" rel="11_85" data-words="14-19">و لا تعثوا فی الأرض مفسدین</span> <span class="phrase">-راغب در مفردات می‌گوید: ماده <em>عیث</em> با ماده  <em>عثی</em> معنای نزدیک به هم دارند نظیر ماده <em>جذب</em> با ماده <em>جبذ</em> ، چیزی که هست ماده  <em>عیث</em> بیشتر در فسادهایی استعمال می‌شود که با حس مشاهده می‌شود ولی ماده <em>عثی</em> در فسادهایی به کار می‌رود که عقل آن را درک می‌کند نه حس و گفته می‌شود: <em>عثی-یعثی- عثیا</em> و بر این قیاس است آیه شریفه‌ <span class="aya" rel="11_85" data-words="14-19">و لا تعثوا فی الأرض مفسدین</span> و نیز گفته می‌شود: عثا<code class="page" rel="10,543"/> یعثو عثوا .<span class="footnote" rel="1" title="مفردات راغب، ماده عثی">*</span> و بنا بر این کلمه <em rel="fa_11_85_18-18" data-sentence="612:151">مفسدین</em> حال است از ضمیری که در کلمه <em>تعثوا</em> است یعنی ضمیر <em>انتم</em> و این حال تاکید را افاده می‌کند و مثل این است که گفته باشیم: لا تفسدوا افسادا .</span> </p> <h3> <span class="title" rel="11_85 11_84 11_86 11_87 11_88 11_89 11_90 11_91 11_92 11_93 11_94 11_95">بیان اهمیت معاملات و مبادلات مالی در حیات اجتماعی انسان، و آثار سوء کم فروشی</span> </h3> <p> و این جمله یعنی جمله‌ <span class="aya" rel="11_85" data-words="14-19">و لا تعثوا فی الأرض مفسدین</span> نهی جدیدی است از فساد در ارض یعنی از کشتن و زخمی کردن مردم و یا هر ظلم مالی و آبرویی و ناموسی، و لیکن بعید نیست که از سیاق استفاده شود که این جمله عطف تفسیر باشد برای نهی سابق نه نهی جدید و بنا بر این احتمال نهیی تاکیدی خواهد بود از کم‌فروشی و خیانت در ترازوداری، چون این نیز مصداقی است از فساد در ارض. </p> <p>توضیح اینکه: اجتماع مدنی که بین افراد نوع انسانی تشکیل می‌شود اساسش حقیقتا بر مبادله و دادوستد است، پس هیچ مبادله و اتصالی بین دو فرد از افراد این نوع برقرار نمی‌شود مگر آنکه در آن اخذی و اعطایی باشد. </p> <p>بنا بر این بناچار افراد مجتمع در شؤون زندگی خود تعاون دارند، یک فرد چیزی از خود به دیگری می‌دهد تا از چیزی مثل آن و یا بیشتر از آن که از او می‌گیرد استفاده کند، و یا به دیگری نفعی می‌رساند تا از او بسوی خود نفعی دیگر جذب کند، که ما این را معامله و مبادله می‌گوییم. </p> <p>و از روشن‌ترین مصادیق این مبادله، معاملات مالی است، مخصوصا معاملاتی که در کالاهای دارای وزن و حجم صورت می‌گیرد، کالاهایی که به وسیله ترازو و قپان سنجش می‌شود، و این قسم دادوستدها از قدیمی‌ترین مظاهر تمدن است که انسان به آن متنبه شده، چون چاره‌ای از اجرای سنت مبادله در مجتمع خود نداشته است. </p> <p>پس معاملات مالی و مخصوصا خرید و فروش، از ارکان حیات انسان اجتماعی است، آنچه را که یک انسان در زندگیش احتیاج ضروری دارد و آنچه را هم که باید در مقابل بعنوان بها بپردازد با کیل و یا وزن اندازه‌گیری می‌کند و زندگی خود را بر اساس این اندازه‌گیری و این تدبیر اداره می‌کند. </p> <p>بنا بر این اگر در معامله‌ای از راه نقص مکیال و میزان به او خیانتی شود که خودش ملتفت نگردد تدبیر او در زندگیش تباه و تقدیر و اندازه‌گیریش باطل می‌شود و با این خیانت، نظام معیشت او از دو جهت مختل می‌گردد: یکی از جهت آن کالایی که می‌خرد و لازمه   <code class="page" rel="10,544"/> زندگیش را تامین می‌کند و دیگری از جهت آنچه که به عنوان بها می‌پردازد، در جهت اول احتیاجش آن طور که باید برآورده نمی‌شود و در جهت دوم پولی بیشتر از آنچه گرفته است می‌پردازد، پول زایدی که در به دست آوردنش تلاشها کرده و خود را خسته نموده است، در نتیجه دیگر نمی‌تواند به اصابه و درستی نظر و حسن تدبیر خود اعتماد کند، و در مسیر زندگی دچار خبط و سرگیجه می‌شود و این خود فساد است. </p> <p>حال اگر این فساد از یک نفر و دو نفر تجاوز نموده و در کل افراد شیوع یابد فساد در مجتمع شیوع یافته و چیزی نمی‌گذردکه وثوق و اعتماد به یکدیگر را از دست داده، امنیت عمومی از آن جامعه رخت بر می‌بندد و این خود نکبتی است عمومی که صالح و طالح (غیر صالح)، و کم‌فروش و غیر کم‌فروش را به یک جور دامنگیر می‌شود و اجتماعشان بر اساس نیرنگ و افساد حیات اداره می‌شود نه بر اساس تعاون برای تحصیل سعادت، و لذا خدای تعالی می‌فرماید: <span class="aya" rel="17_35" data-words="1-14">و أوفوا الکیل إذا کلتم و زنوا بالقسطاس المستقیم ذلک خیر و أحسن تأویلا</span>.<span class="footnote" rel="1" title="و چون چیزی را با ترازو و یا کیل می‌سنجید به سنگ تمام و با ترازوی سالم و بی عیب بسنجید که این برای شما بهتر و دارای آثار نیکوتر است سوره اسراء، آیه ۳۵&quot;">*</span> </p><h3> <span class="title" rel="11_84 11_85 11_86 11_87 11_88 11_89 11_90 11_91 11_92 11_93 11_94 11_95">سودهای حاصل از کم فروشی و تضییع حقوق دیگران برای مؤمنین، خیر بشمار نمی‌رود. بلکه بهره خدایی و رزق حلال (بقیة اللَّه) برای مؤمنان بهتر است</span> </h3> <p> <code class="aya" rel="11_86"/> <span class="aya" rel="11_86" data-words="1-12">بقیت الله خیر لکم إن کنتم مؤمنین و ما أنا علیکم بحفیظ</span> <span class="phrase">کلمه <em rel="fa_11_86_1-1" data-sentence="5:1472">بقیه</em> به معنای باقی است و مراد از آن، سودی است که از معامله برای فروشنده بعد از تمام شدن معامله باقی می‌ماند و آن را در مصارف زندگی و در حوایجش خرج می‌کند، گو اینکه مبادله در اولین بار که باب شد برای این نبود که صاحب کالا در معامله چیزی اضافه بر ارزش کالا بگیرد، و به اصطلاح سود ببرد، الان هم قصد اولی متعاملین این نیست بلکه قصد اول این است که مثلا زارعی که حاصل خود را برداشته زاید بر مقدار احتیاج خود و خانواده‌اش را بدهد و در ازای آن چیزهایی که دیگران به دست آورده و بیش از مقدار حاجتشان دارند بگیرد تا در نتیجه همه افراد مجتمع همه حوایج ضروری خود را دارا شوند قصد اولی از مبادله این بوده و اکنون نیز همین است ولی رفته رفته عمل دادوستد حرفه‌ای شد به نام تجارت، و افرادی این را کار رسمی و ممر معیشت خود کردند یعنی یک کالا و یا انواع مختلفی کالا را از دیگران می‌خرند (نه اینکه خود بسازند و تولید کنند) و آن گاه آن را با بهایی بیشتر در اختیار دیگران (که به آن متاعها احتیاج دارند) قرار می‌دهند و از بهای بیشتر هر کالا مقداری به سرمایه خود می‌افزایند، دیگران نیز به دادن آن بهای بیشتر راضی هستند زیرا او در تهیه انواع مختلف کالا  (از نقاط دور و نزدیک و همچنین در نگهداری و توزیع آن بین مشتریهایش) زحمت می‌کشد   <code class="page" rel="10,545"/> مشتریان نیز بهای بیشتر را بخاطر همین زحمات او می‌دهند چون او با این عمل خود امر دادوستد را برای آنان آسان می‌سازد، پس تاجر در تجارتش ربحی مشروع دارد، ربحی که مجتمع به مقتضای فطرتش به دادن آن راضی است زیرا همانطور که گفتیم او از نقاط مختلف، اجناس مختلف و کالاهای مورد حاجت مجتمع را گرد می‌آورد و راه افراد مجتمع را نزدیک می‌کند.</span> پس منظور جمله مورد بحث این است که اگر به خدای تعالی ایمان دارید ربحی که بقیه‌ای است الهی و خدای تعالی شما را از طریق فطرتتان بسوی آن بقیه هدایت فرموده بهتر است از مالی که شما آن را از طریق کم‌فروشی و نقص مکیال و میزان به دست می‌آورید، آری مؤمن تنها از راه مشروع از مال بهره‌وری می‌کند، از راهی که خدای تعالی او را از طریق حلال به آن راهنمایی کرده و اما مالهای دیگر که خدا آن را نمی‌پسندد و مردم نیز آن را به حسب فطرتشان نمی‌پسندند، خیری در آن نیست و انسان با ایمان احتیاجی به چنین مالی ندارد. </p> <p>بعضی<span class="footnote" rel="1" title="من نمی‌خواهم مخالفت شما کنم در حالی که متمایل شوم به چیزی که شما را از آن نهی کرده‌ام">*</span> از مفسرین گفته‌اند: اشتراط به ایمان در جمله <span class="aya" rel="11_86" data-words="5-7">إن کنتم مؤمنین</span> -اگر ایمان دارید برای این است که بفهماند اشتراط ایمان تنها برای علم به صحت کلام خدای تعالی است نه برای اصل آن کلام، یعنی در حقیقت خواسته است بفرماید: اگر ایمان داشته باشید علم پیدا می‌کنید و می‌فهمید که سخن من درست است و بقیة اللَّه برایتان بهتر است. </p> <p>بعضی<span class="footnote" rel="2" title="من نمی‌خواهم به چیزی متمایل شوم که شما را از آن نهی کرده‌ام در حالی که مخالفت شما را بر سر داشته باشم">*</span> دیگر گفته‌اند: معنای آیه این است که ثواب اطاعت خدا برای شما بهتر است اگر مؤمن باشید. و معلوم است که این مفسر بقیة اللَّه را به معنای ثواب آخرتی خدای تعالی گرفته، و نیز معلوم است که خدای تعالی به کسی ثواب اطاعت می‌دهد که ایمان داشته باشد. </p> <p>بعضی دیگر نیز معانی دیگری برای شرط مورد بحث کرده‌اند. </p> <p> <span class="aya" rel="11_86" data-words="8-12">و ما أنا علیکم بحفیظ</span> -یعنی هیچ چیز شما به قدرت من بستگی ندارد، نه جانتان، نه عملتان، نه طاعتتان و نه رزق و نعمتتان، برای اینکه من تنها و تنها رسولی برای شما هستم و جز ابلاغ رسالت هیچ کار و مسئولیت دیگری ندارم، این خود شمایید که پس از دریافت رسالتم در باره خود تصمیم بگیرید یا روشی را انتخاب کنید که رشد و خیر شما در آن است و یا روشی را که منتهی به سقوط شما در ورطه هلاکت می‌گردد و اما من نه قادر به آنم که خیر را بسوی شما جلب کنم و نه اینکه شری را از شما دفع نمایم، در نتیجه جمله مورد بحث نظیر جمله زیر خواهد بود که می‌فرماید: <span class="aya" rel="6_104" data-words="6-17">فمن أبصر فلنفسه و من عمی فعلیها و ما أنا علیکم بحفیظ</span>.<span class="footnote" rel="3" title="اگر کسی بصیرت خود را به کار زند به نفع خود زده و کسی هم که کوردلی کند علیه خود کرده و اما من حافظ و نگهبان شما نیستم سوره انعام، آیه ۱۰۴&quot;">*</span>     <code class="page" rel="10,546"/> </p><h3> <span class="title" rel="11_84 11_85 11_86 11_87 11_88 11_89 11_90 11_91 11_92 11_93 11_94 11_95">استناد قوم شعیب (ع) به: آزادی فکر و اندیشه، سنن ملی و مالکیت شخصی، در رد دعوت آن حضرت</span> </h3> <p> <code class="aya" rel="11_87"/> <span class="aya" rel="11_87" data-words="1-11">قالوا یا شعیب أ صلاتک تأمرک أن نترک ما یعبد آباؤنا...</span> این جمله حکایت گفتار مردم مدین در رد حجت شعیب (ع) است، جمله‌ای است که لطیف‌ترین ترکیب کلامی را دارد، و هدف نهایی آن مردم این بوده که بگویند: ما اختیار خود در زندگی خویش و اینکه چه دینی برای خود انتخاب کنیم و چگونه در اموال خود تصرف نماییم را به دست کسی نمی‌دهیم، ما آزادیم و مال خود را در هر راهی که بخواهیم خرج می‌کنیم و تو حق نداری به ما امر و نهی کنی و خواسته و میل خود را بر ما تحمیل نمایی و از هر چه بدت می‌آید ما را به ترک آن وا بداری، و اگر بخاطر نماز و عبادتی که داری و بخاطر اینکه می‌خواهی به درگاه پروردگارت تقرب جویی در دایره اراده و کراهت خود بجوی و از دایره وجود خود تجاوز مکن، برای اینکه تو مالک غیر مصالح شخصی خود نیستی. </p> <p>چیزی که هست این منظور خود را در صورتی جالب بیان کرده‌اند، در عبارتی که با نوعی قدرت نمایی توأم با ملامت آمیخته است عبارتی که آن دو نکته را در قالب استفهام انکاری افاده می‌کند، یعنی گفتند: آنچه تو از ما می‌خواهی که پرستش بت‌ها را ترک نموده و نیز به دلخواه خود در اموالمان تصرف نکنیم چیزی است که نمازت تو را بر آن وادار کرده و آن را در نظرت زشت و مشوه جلوه داده پس در واقع نماز تو اختیاردار تو شده و تو را امر و نهی می‌کند، و اینکه تو خیال کرده‌ای خودت هستی که از ما می‌خواهی چنان بکنیم و چنین نکنیم، اشتباه است، این نماز تو است که می‌خواهد ما چنین و چنان کنیم در حالی که نه تو مالک سرنوشت مایی و نه نمازت، زیرا ما در اراده و شعور خود آزادیم، هر دینی را که بخواهیم اختیار می‌کنیم و هر جور که بخواهیم در اموال خود تصرف می‌کنیم بدون اینکه چیزی و کسی جلوگیر ما باشد و حال که ما آزادیم غیر آن دینی که دین پدرانمان بود انتخاب نمی‌کنیم و در اموال خود به غیر آنچه دلخواه خود ما است تصرف نمی‌کنیم و کسی هم حق ندارد از تصرف صاحب مال در مال خودش جلوگیری کند. </p> <p>پس چه معنا دارد که نمازت تو را امر به چیزی کند و ما مجبور باشیم امری را که به تو شده امتثال کنیم؟ و به عبارتی دیگر اصلا چه معنا دارد که نماز تو، تو را به عمل شخص خودت امر نکند بلکه تو را به عملی که قائم به ما است و ما باید انجامش دهیم امر کند؟ آیا اینگونه امر کردن را چیزی جز سفاهت در رأی می‌توان نام نهاد، از سوی دیگر ما تو را مردی حلیم و رشید می‌شناسیم و کسی که به راستی حلیم و رشید است در جلوگیری و نهی از هر کسی که به نظرش<code class="page" rel="10,547"/> می‌رسد کار بدی می‌کند عجله نموده و در انتقام از کسی که به نظرش می‌رسد مجرم است شتاب نمی‌نماید بلکه صبر می‌کند تا حقیقت امر برایش روشن گردد، این است معنای حلم و این است طرز رفتار شخص حلیم و همچنین کسی که به راستی رشید است در هیچ کاری که در آن ضلالت و سردرگمی است اقدام نمی‌کند و تو که مردی رشید هستی چگونه به مثل چنین عمل سفیهانه‌ای که صورتی جز جهالت و گمراهی ندارد اقدام کرده‌ای؟ ! پس با این بیان چند نکته روشن می‌گردد: نکته اول اینکه: اهل مدین دعوت شعیب را مستند به نماز او کردند، چون در نماز دعوت و بعث به معارضه با آن قوم است در پرستش بتها و کم‌فروشی آنها. و این همان سری است که آنها از آن اینگونه تعبیر کرده‌اند: <span class="aya" rel="11_87" data-words="4-8">أ صلاتک تأمرک أن نترک... -</span> آیا نمازت تو را امر کرده که (ما بت‌پرستی را) ترک کنیم <em>نه اینکه</em> أ صلاتک تنهاک ان نعبد ما یعبد آباؤنا-آیا نمازت تو را نهی کرده که آنچه را که پدرانمان می‌پرستیدند بپرستیم؟ ، در حالی که در طبع آدمی تعبیر از منع، بوسیله نهی از فعل بهتر است از امر به ترک فعل. و به همین خاطر حضرت شعیب در پاسخ از گفتار آنان کلمه <em>نهی</em> را استعمال کرد نه کلمه <em>امر به ترک فعل</em> را و فرمود: <span class="aya" rel="11_88" data-words="17-25">و ما أرید أن أخالفکم إلی ما أنهاکم عنه</span> و نگفت الی ما آمرکم بترکه . به هر حال منظور آیه یک چیز است و آن این است که بفهماند آن جناب مردم را از پرستش بتها و از کم‌فروشی منع می‌کرد، دقت بفرمایید، چون این از لطایف این آیه است که مملو از لطافت و نیکویی است. که با دقت بدست می‌آورید که تعبیر <span class="aya" rel="11_87" data-words="4-6">أ صلاتک تأمرک...</span> در این آیه تعبیری است مالامال از لطافت و حسن. </p> <p>نکته دوم اینکه: مردم مدین در کلام خود گفتند: <span class="aya" rel="11_87" data-words="7-11">أن نترک ما یعبد آباؤنا</span> -اینکه ما ترک کنیم آنچه را که پدران ما می‌پرستیدند <em>و نگفتند: </em> ان نترک آلهتنا-اینکه ما خدایانمان را ترک کنیم <em>و یا</em> ان نترک الاوثان-اینکه ما بت‌ها را ترک کنیم و این بدان جهت بود که خواستند با این تعبیر خود اشاره کنند به دلیلی که در این باره دارند و آن این است که این بت‌ها را خود ما درست نکرده و پرستش آن را آغاز ننموده‌ایم بلکه پدران ما آنها را می‌پرستیدند پس پرستش آنها یک سنت ملی و قومی است و چه عیبی دارد که انسان سنت ملی و دیرینه خود را که خلف‌ها از سلف خود ارث برده‌اند و نسلها یکی پس از دیگری بر طبق آن سنت نشو و نما نموده‌اند محترم شمرده و بر طبق آن عمل کند، ما نیز هم چنان آلهه خود را می‌پرستیم و به دین خود که دین آباء ما است پای‌بندیم و رسم ملی خود را از اینکه به بوته فراموشی سپرده شود حفظ می‌کنیم. <code class="page" rel="10,548"/> <span class="phrase">نکته سوم اینکه: مردم مدین در کلام خود کلمه <em rel="fa_11_87_14-14" data-sentence="43:536">اموال</em> را به ضمیر متکلم مع الغیر اضافه نموده، گفتند: <em rel="fa_11_87_14-14" data-sentence="148:473">اموالنا</em> تا به حجت دیگری که علیه شعیب (ع) داشتند اشاره نموده، بگویند: وقتی چیزی مال کسی شد دیگر هیچ عاقلی شک نمی‌کند در اینکه آن شخص می‌تواند در مال خود تصرف کند و دیگران با اعتراف به اینکه مال، مال او است حق ندارند با او در باره آن مال معارضه کنند و نیز هیچ عاقلی شک نمی‌کند در اینکه صاحب مال طبق روش و کیفیتی که سلیقه و هوش و ذکاوتش او را هدایت می‌کند مال خود را در مسیر زندگیش خرج نموده و با آن، امر معیشت خود را تدبیر کند و دیگران در این باره نیز حق مداخله در کار او را ندارند.</span> </p> <p>نکته چهارم اینکه: آن قسمت جمله‌ <span class="aya" rel="11_87" data-words="4-6">أ صلاتک تأمرک</span>... <span class="aya" rel="11_87" data-words="19-22">إنک لأنت الحلیم الرشید</span> که دعوت شعیب را زیر سر نماز او دانسته و اینکه نسبت امر و نهی را تنها به نماز دادند و نه به کسی دیگر اساسش بر استهزاء و تمسخر بود اما آن قسمتش که او را مردی حلیم و رشید خواندند، چون از اینکه در جمله‌ <span class="aya" rel="11_87" data-words="19-22">إنک لأنت الحلیم الرشید</span> مطلب را از سه راه تاکید کردند: یکی بوسیله حرف <em>ان</em> و یکی بوسیله حرف <em>لام</em> و یکی از این راه که خبر <em>ان</em> را جمله اسمیه آوردند، به دست می‌آید که خواسته‌اند به وجه قوی‌تری حلم و رشد را برای آن جناب اثبات کنند تا ملامت و انکار عمل او و یا به عبارتی دیگر زشتی عمل او نمودارتر گردد زیرا عمل سفیهانه از هر کسی بد است ولی از کسی که حلیم و رشید است بدتر است و شخصی که دارای حلم و رشد است و هیچ شکی در حلم و رشد او نیست هرگز نباید به چنین عمل سفیهانه‌ای دست بزند و علیه حریت و استقلال فکری و عقیدتی مردم قیام نماید. </p> <p>با این بیان روشن شد که بسیاری از مفسرین در تفسیر این آیه دچار چه اشتباهی شده‌اند که توصیف آن جناب به حلم و رشد را نیز از باب استهزاء گرفته و گفته‌اند: منظور قوم مدین از این توصیف این بوده که بگویند: تو نه حلم داری و نه رشد بلکه مردی جاهل و گمراهی. </p> <p><code class="aya" rel="11_88"/> <span class="aya" rel="11_88" data-words="1-16">قال یا قوم أ رأیتم إن کنت علی بینة من ربی و رزقنی منه رزقا حسنا...</span> مراد از اینکه فرمود: من بر بینه‌ای از پروردگارم هستم این است که من آیت و معجزه‌ای دارم که دلالت بر صدق من بر ادعای نبوتم دارد، و مراد از اینکه گفت: خدای تعالی از ناحیه خود رزق نیکویی به من داده این است که به من وحی نبوت داده که مشتمل است بر اصول معارف و فروع شرایع، و ما در سابق توضیح این دو کلمه را دادیم. </p> <p>و معنای آیه این است که شما مردم به من خبر دهید که اگر من فرستاده‌ای از ناحیه<code class="page" rel="10,549"/> خدای تعالی بسوی شما باشم و مرا به وحی معارف و شرایع اختصاص داده باشد و با آیتی روشن که دلالت بر صدق من در ادعایم می‌کند تایید کرده باشد باز هم من در رأی و روشم سفیه هستم؟ و آیا در چنین زمینه‌ای آنچه من شما را بدان می‌خوانم سفاهت و دعوت من، دعوتی سفیهانه است؟ و آیا در این دعوت من زورگویی و تحکمی است از من بر شما و یا دعوت من سلب آزادی شما است؟ این من نیستم که از شما سلب آزادی کرده باشم، این خدای سبحان است که مالک شما و مالک هر چیز است و شما به همین جهت که مملوک خدا هستید نسبت به ذات مقدس او نمی‌توانید آزاد باشید بلکه به حکم عقل و به مقتضای بندگیتان باید امر او را اطاعت نموده، حکمش را گردن نهید و او به مقتضای ربوبیتش شما را به هر چه بخواهد امر می‌کند که حکم تنها برای او است و شما بسوی او باز می‌گردید. </p> <h3> <span class="title" rel="11_88 11_84 11_85 11_86 11_87 11_89 11_90 11_91 11_92 11_93 11_94 11_95">جواب شعیب (ع) به اتهامی که قومش به او زدند که تو می‌خواهی آزادی ما را سلب کنی</span> </h3> <p> در جمله‌ <span class="aya" rel="11_88" data-words="17-25">و ما أرید أن أخالفکم إلی ما أنهاکم عنه</span> ماده مخالفت با حرف <em>الی</em>  متعدی شده (با اینکه علی القاعده باید با حرف <em>فی</em> متعدی می‌شد و می‌فرمود: من نمی‌خواهم شما را در آنچه از آن نهیتان می‌کنم مخالفت کنم) و اگر اینطور نفرمود و در عوض فرمود: من نمی‌خواهم شما را به سوی آنچه از آن نهیتان می‌کنم مخالفت کنم برای این بوده که مخالفت در اینجا علاوه بر معنای لغوی خودش متضمن معنای دیگری که آن معنا همیشه با حرف <em>الی</em> متعدی می‌شود نیز هست نظیر میل کردن و امثال آن و در نتیجه معنای آن چنین می‌شود: من نمی‌خواهم با شما مخالفت نموده، به آن چیزی که شما را از آن نهی کرده‌ام متمایل شوم ، بنا بر این، تقدیر آیه چنین است: ما ارید ان اخالفکم مائلا الی ما انهیکم عنه<span class="footnote" rel="1" title="و من از شما در مقابل این دعوتم هیچ اجری درخواست نمی‌کنم چون اجر من جز بر خدای رب العالمین بر عهده هیچ کس نیست سوره شعراء، آیه ۱۸۰&quot;">*</span> و یا تقدیرش این است که: ما ارید ان امیل الی ما انهیکم عنه مخالفا لکم<span class="footnote" rel="2" title="پروردگار تو بر هر چیز حافظ و نگهبان است سوره سبا، آیه ۲۱&quot;">*</span>. </p> <p>و این جمله جواب از تهمتی است که به آن جناب زدند و گفتند او می‌خواهد آزادی در عمل را از آنان سلب کند و آنان را برده خود و در تحت فرمان خود قرار دهد و بر آنان حکمرانی کند، و حاصل جواب این است که اگر منظور شعیب این بوده که آزادی را از مردم سلب کند (از خود سلب آزادی نمی‌کرد)، قهرا خودش هر چه می‌خواست می‌کرد و در نتیجه آنچه را که مردم را از آن نهی کرده بود مرتکب می‌شد و عملا با آنان مخالفت می‌کرد، و حال آنکه او نمی‌خواست با مردم مخالفت کند، پس آن هدف نامشروعی که مردم وی را به آن متهم کردند     <code class="page" rel="10,550"/> نداشت او تنها می‌خواست به قدر تواناییش اصلاح کند. </p> <h3> <span class="title" rel="11_84 11_85 11_86 11_87 11_88 11_89 11_90 11_91 11_92 11_93 11_94 11_95">توضیحی در مورد آزادی انسان و اینکه حیات اجتماعی انسان، آزادی‌های فردی را محدود می‌کند</span> </h3> <p> توضیح اینکه هر چند صنع الهی انسان را مختار در کار خود آفریده و به او آزادی عمل داده بطوری که در هنگام انجام هر عملی بتواند به طرف فعل و ترک آن متمایل شود، اگر خواست آن را انجام بدهد و اگر نخواست ندهد و خلاصه کلام اینکه انسان هر چند به حسب این نشئه یعنی نشئه خلقت، نسبت به بنی نوع خودش که آنها نیز مثل وی هستند و در خلقت شبیه وی می‌باشند آزادی تام دارد بنی نوعش نیز همین آزادی را دارند هر چه این دارد آنها نیز دارند و هر چه که این از آن محروم است آنان نیز محرومند و احدی حق ندارد به هوای دل خود بر دیگران تحکم کند. </p> <p>الا اینکه صنع الهی انسان را مفطور کرد بر اینکه بطور دسته جمعی زندگی کند و به حکم این فطرت زندگی او تمام و کامل نمی‌گردد مگر در مجتمعی از افراد نوعش، مجتمعی که همه افراد در رفع حوایج همه تعاون داشته باشند و در عین حال هر فردی از آن مجتمع در یک مقدار مال که معادل با وزن اجتماعی او است اختصاص داشته باشد و این بدیهی است که اجتماع قوام نمی‌یابد و بر پای خود استوار نمی‌گردد مگر بوسیله سنن و قوانینی که در آن جریان داشته باشد و حکومتی که به دست عده‌ای از افراد مجتمع تشکیل شود و نظم اجتماع را عهده‌دار شده، قوانین را در آن جاری بسازد و همه اینها بر حسب مصالح اجتماعی صورت گرفته باشد. </p> <p>پس بنا بر این هیچ چاره‌ای جز این نیست که تک تک افراد اجتماع قسمتی از حریت و آزادی خود را فدای قانون و سنت جاری در اجتماع کندو از آزادی مطلق و بی قید و شرط خود چشم بپوشد تا به خاطر این فداکاری و در مقابل این گذشت، از پاره‌ای مشتهیات خود بهره‌مند گردد و بقیه افراد اجتماع نیز به قسمتی از آزادی خود برسند (و اگر غیر این باشد آزادی مطلق یک نفر می‌تواند از تمامی افراد اجتماع سلب آزادی کند هم چنان که دیدیم و تاریخ نشان داد که یک فرد از انسان به خاطر اینکه می‌خواست آزاد بی قید و شرط باشد هم سنن و قوانین را پایمال کرد و هم از همه افراد اجتماع سلب آزادی نمود). </p> <p> (پس انسان هر چند که به حسب خلقتش آزاد است اما) انسان اجتماعی در مقابل مسایل زندگی که مصالح اجتماع و منافع آن، آن مسایل را ایجاب می‌کند آزاد نیست و اگر حکومت بر سر این مصالح و منافع تحکم می‌کند و امر و نهی صادر می‌کند معنایش برده گرفتن مردم، و استکبار بر آنان نیست برای اینکه در مسایلی حکم می‌راند که انسان اجتماعی در آن مسایل آزاد نیست تا حکومت سلب آزادیش کرده باشد (بلکه زندگی اجتماعی، این آزادی را از او سلب کرده است) و همچنین یک فرد از مجتمع اگر ببیند که اعمال برادران اجتماعیش به<code class="page" rel="10,551"/> حال مجتمع ضرر دارد و یا حد اقل نفعی به حال مجتمع ندارد زیرا رکنی از ارکان مصالح اساسی را مختل و باطل می‌سازد و مشاهده اینگونه اعمال از بعضی افراد مجتمع (و دلسوزیش به حال مجتمع) وادارش کند به اینکه آن افراد را نصیحت و موعظه کند و به راه رشد، ارشادشان نموده، به عملی امرشان کند که بر آنان واجب است و از عملی نهیشان کند که باید از آن اجتناب کنند، به این فرد نمی‌گویند تو، به افراد مجتمع تحکم کرده‌ای و حریت آنها را سلب نموده‌ای، برای اینکه گفتیم افراد مجتمع در قبال مصالح عالیه و احکام لازم الاجراء و مصالحی که رعایتش برای مجتمع لازم است آزادی ندارند تا کسی آن را سلب کند و در حقیقت امر و نهیی که این فرد دلسوز می‌کند امر و نهی واقعی نیست بلکه امر و نهی مصالح مذکور است، مصالحی که قائم به مجتمع، <em>من حیث هو مجتمع</em> است مصالحی که قائم به شخصیتی وسیع به مقدار وسعت مجتمع است و این فرد دلسوز زبان ناطق آن مصالح است و لا غیر و چیزی از خود ندارد. </p> <h3> <span class="title" rel="11_88 11_84 11_85 11_86 11_87 11_89 11_90 11_91 11_92 11_93 11_94 11_95">نشانه صدق مصلحان الهی اینست که چیزی از پیش خود نمی‌گویند و خود را بدانچه می‌گویند عمل می‌کنند. بنا بر این سالب آزادی دیگران نیستند</span> </h3> <p> نشانی و علامت این معنا این است که خود آن فرد دلسوز آنچه که به مردم می‌گوید انجام دهید، انجام می‌دهد و از آنچه که مردم را از ارتکاب آن نهی می‌کند اجتناب دارد و فعلش مخالف قولش، و نظرش منافی با عملش نیست، چون طبع هر انسانی چنین است که بر منافع خود و رعایت مصالحش تحفظ دارد، حال اگر فرض شود آنچه این فرد دلسوز، دیگران را بدان دعوت می‌کند خیر بوده و مشترک باشد بین او و دیگران، هرگز خودش خلاف آن نمی‌کند و هرگز چیزی را که برای دیگران خیر و خوب می‌داند خودش آن را ترک نمی‌کند و به همین جهت است که شعیب (ع) به منظور تتمیم فایده و دفع هر تهمتی که ممکن است به وی بزنند (بنا به نقل قرآن کریم) اضافه کرد که: <span class="aya" rel="26_180" data-words="1-12">و ما أسئلکم علیه من أجر إن أجری إلا علی رب العالمین</span><span class="footnote" rel="1" title="سپاس و حمد همه‌اش برای خداست که فاطر آسمانها و زمین است سوره فاطر، آیه ۱&quot;">*</span>. </p> <p>پس جناب شعیب (ع) با این جمله‌اش که گفت: <span class="aya" rel="11_88" data-words="17-21">و ما أرید أن أخالفکم...</span> اشاره کرد به اینکه آنچه من شما را از آن نهی می‌کنم از اموری است که صلاح مجتمع شما که من فردی از آنم در آن است و بر همه واجب است آن را مراعات نموده و به هیچ وجه ترک نکنند، نه اینکه پیشنهادی باشد که من به دلخواه خودم کرده باشم و شما را مجبور به انجام آن نموده باشم. و چون منظور آن جناب این بوده، لذا دنبالش فرمود:   <code class="page" rel="10,552"/> <span class="aya" rel="11_88" data-words="26-31">إن أرید إلا الإصلاح ما استطعت</span>. </p> <p>و خلاصه مقام اینکه مردم وقتی از جناب شعیب (ع) دعوت به ترک بت‌پرستی و ترک کم‌فروشی را شنیده‌اند، اینطور دعوت او را رد کرده‌اند که: این دعوت تو مخالف با آزادی انسانها است، چون آزادی انسانیت حکم می‌کند به اینکه انسانها هر چه بخواهند بپرستند و در اموالشان هر جور که خواستند تصرف کنند. </p> <p>جناب شعیب در رد گفتار آنان فرمود: آنچه من شما را بسوی آن می‌خوانم پیشنهادی از ناحیه خودم نیست تا درخواست آن با حریت شما منافات داشته باشد و استقلال شما در درک و اراده را باطل کند بلکه من فرستاده پروردگار شما به سوی شمایم و بر این ادعایم آیت و معجزه‌ای روشن دارم و آنچه برای شما آورده‌ام از ناحیه خدایی آورده‌ام که مالک شما و مالک همه عالم است و شما در برابر او آزاد نیستید بلکه بنده و عبد او هستید و شما در آنچه او از شما خواسته نه آزادی دارید، نه اختیار و نه استقلال. </p> <p>علاوه بر این، آنچه خدای تعالی شما را بسوی آن خوانده از اموری است که صلاح مجتمع شما و سعادت تک تک افراد شما در آن است، هم سعادت و صلاح دنیایتان و هم سعادت و صلاح آخرتتان، و شاهدش هم این است که من نمی‌خواهم در آنچه از آن نهیتان می‌کنم خلاف گفته خود عمل کنم بلکه من نیز در عمل مثل شما هستم و جز اصلاح به قدر وسع و طاقتم منظوری ندارم و در برابر این دعوتم هیچ اجری از شما نمی‌خواهم، اجر من تنها به عهده خدای رب العالمین است. </p> <p> <span class="aya" rel="11_88" data-words="32-41">و ما توفیقی إلا بالله علیه توکلت و إلیه أنیب</span> -این جمله در مقام استثناء از استطاعت است چون بعد از آنکه آن جناب به مردم فرمود: جز اصلاح مجتمع آنان بوسیله علم نافع و عمل صالح به مقدار استطاعتش منظوری ندارد در ضمن گفتارش برای خود استطاعت و قدرت اثبات کرد در حالی که عبد و مملوک از پیش خود و بطور استقلال استطاعتی ندارد و لذا آن جناب نقص و قصوری که در کلامش بود تتمیم نموده، فرمود: <span class="aya" rel="11_88" data-words="32-36">و ما توفیقی إلا بالله</span> یعنی آنچه در مورد تدبیر امور مجتمع شما از اراده من ترشح می‌کند و هر استطاعتی که در توفیق و ردیف کردن اسباب و مساعد کردن بعضی از آنها با بعضی دیگر بذل می‌کنم و-از آن اراده و آن استطاعت و آن ردیف کردن اسباب-سعادت شما را نتیجه می‌گیرم همه‌اش از خدای سبحان است، بدون او من هیچ قدرتی ندارم و من از احاطه او بیرون نتوانم شد و در هیچ امری مستقل از او نیستم اوست که هر مقدار استطاعت که در من است به من داده و اوست که از طریق آن استطاعت که به من داده، اسباب را ردیف می‌کند، پس استطاعت من از او و توفیقم بوسیله اوست. <code class="page" rel="10,553"/> جناب شعیب (ع) این حقیقت را بیان کرد و اعتراف نمود که توفیقش از خدای تعالی است و این خود یکی از فروعات فاطر بودن خدا نسبت به هر چیز است و همچنین از فروعات حافظ بودن خدا بر هر چیز و قائم بودنش بر هر نفسی (هر کسی) به آنچه که انجام دهد می‌باشد، هم چنان که خودش فرمود: <span class="aya" rel="35_1" data-words="1-6">الحمد لله فاطر السماوات و الأرض</span><span class="footnote" rel="1" title="ای اهل کتاب این دعوت را بپذیرید که ما ابنای بشر به جای خدای تعالی بعضی از خودمان را ارباب بعضی دیگر نگیریم سوره آل عمران، آیه ۶۴&quot;">*</span>. و نیز فرموده: <span class="aya" rel="34_21" data-words="18-23">و ربک علی کل شیء حفیظ</span>.<span class="footnote" rel="2" title="هیچ بشری حق ندارد پس به مردم بگوید بنده من باشید نه بنده خدا سوره آل عمران، آیه ۷۹&quot;">*</span> و نیز فرموده: <span class="aya" rel="13_33" data-words="1-9">أ فمن هو قائم علی کل نفس بما کسبت</span><span class="footnote" rel="3" title="آیا کسی که قائم بر هر نفسی است بدانچه می‌کند-مثل معبودی سنگی و بی شعور است؟">*</span>. </p> <p>و نیز فرمود: <span class="aya" rel="35_41" data-words="1-8">إن الله یمسک السماوات و الأرض أن تزولا</span>.<span class="footnote" rel="4" title="خدای تعالی است که آسمانها و زمین را از اینکه فرو بریزند نگه می‌دارد سوره فاطر، آیه ۴۱&quot;">*</span> و حاصل این آیات این است که خدای تعالی کسی است که اشیاء را از عدم بیافرید و اعمال اشیاء را نیز او به اشیاء داد، روابطی هم که بین اشیاء هست او برقرار کرد، چون هستی هر چیز از خدا است‌و او است که هر چیزی را در قبضه قدرت خود نگه داشته و آثار روابط بین اشیاء را نیز در قبضه قدرتش دارد و نمی‌گذارد اشیاء زایل گشته در پس پرده بطلان غایب گردند. </p> <p>و لازمه این مطلب این است که خدای تعالی وکیل هر چیزی در تدبیر امور آن چیز باشد پس اثر هر چیز در تحقق روابطی که بین آن اثر و سایر اشیاء هست منسوب به خدا و مستند به اوست چون او محیط به هر چیز و قاهر بر آن است و در عین حال اثر آن چیز به اذن خدا منسوب به آن چیز نیز هست. </p> <p>و بر کسی که خود را بنده او می‌داند و عالم به مقام پروردگار خویش و عارف به این حقیقت باشد واجب است که با انشای توکل بر پروردگارش و رجوع به او آن حقیقت را ممثل سازد، و به همین جهت جناب شعیب (ع) بعد از آنکه گفت: توفیقم به خدا است، دنبالش انشای توکل و انابه نموده، گفت: <span class="aya" rel="11_88" data-words="37-41">علیه توکلت و إلیه أنیب</span>. </p> <h3>گفتاری در معنای حریت انسان در عملش‌ <span class="title" rel="11_84 11_85 11_86 11_87 11_88 11_89 11_90 11_91 11_92 11_93 11_94 11_95"> (آزادی تکوینی و تشریعی و بیان اینکه آزادی انسان متاثر می‌شود از: اسباب و علل، و حیات اجتماعی و مدنی) </span> </h3> <p> انسان به حسب خلقتش موجودی است دارای شعور و اراده تنها او است که می‌تواند     </p> <p> سوره رعد، آیه 33"   <code class="page" rel="10,554"/> برای خود هر کاری را که می‌خواهد اختیار کند، و به عبارتی دیگر او در هر فعلی که به آن برخورد نموده و از آن مطلع شود (هم) می‌تواند طرف انجام دادن آن فعل را انتخاب کند و (هم) می‌تواند طرف ترک آن را برگزیند، پس هر فعلی از افعال که آوردنش برای آدمی ممکن باشد وقتی به انسان پیشنهاد شود انسان به حسب طبعش در سر یک دو راهی می‌ایستد و می‌اندیشد که آیا این فعل را انجام دهم و یا ترک کنم، و اما در اصل این اختیار مجبور و به عبارتی صحیح‌تر مضطر و ناچار است هر چند که در انجام و ترک افعال مختار است و به همین جهت فعل را به او نسبت می‌دهیم چون انسان به حکم فطرتش نسبت به فعل و ترک مطلق العنان است و این انتخابش نه در طرف فعل و نه در طرف ترک مقید به هیچ قیدی و معلول هیچ علتی غیر از انتخاب خودش نیست و این است معنای اینکه می‌گوییم انسان تکوینا و به حسب خلقتش موجودی است آزاد. </p> <p>و لازمه این آزادی تکوینی یک آزادی دیگر است و آن آزادی تشریعی (قانونی) است که در زندگی اجتماعیش به آن آزادی تمسک می‌کند و آن این است که از میان انواع طرقی که برای زندگی اجتماعی هست طریق دلخواه خود را انتخاب کند و هر جور که دلش می‌خواهد عمل کند و احدی از بنی نوع او حق ندارد بر او استعلاء یافته و او را برده و بنده مطیع خود کند و اراده و عمل او را مالک گشته هوای دل خود و خواست خود را بر خلاف میل او بر او تحمیل کند برای اینکه افراد این نوع، همه مثل هم هستند هر حق و مزیت و... که این دارد غیر این نیز دارد از آن جمله طبیعت حر و آزاد است که اگر این دارد همه نیز دارند و نباید یکی آقابالاسر دیگران باشد هم چنان که قرآن کریم (که همه دستوراتش مطابق با فطرت است در اینجا نیز به همین حکم فطری و طبیعی تصریح نموده) می‌فرماید: <span class="aya" rel="3_64" data-words="21-29">و لا یتخذ بعضنا بعضا أربابا من دون الله</span><span class="footnote" rel="1" title="و پروردگار تو است که هر چه بخواهد خلق می‌کند و هر چه بخواهد اختیار می‌کند و خلق در این باب اختیاری ندارند سوره قصص، آیه ۶۸&quot;">*</span>. و نیز فرموده: <span class="aya" rel="3_79" data-words="1-3">ما کان لبشر</span>... <span class="aya" rel="3_79" data-words="12-20">ثم یقول للناس کونوا عبادا لی من دون الله</span><span class="footnote" rel="2" title="و هیچ مرد و زن مؤمنی حق ندارد در جایی که خدا و رسول او در باره امری حکمی رانده باشند اظهار نظر کند و خود را در کار خود آزاد و مختار بداند بلکه باید تسلیم امر خدا و حکم او باشد و هر کس خدا و رسولش را نافرمانی کند به ضلالتی روشن گمراه شده است سوره احزاب، آیه ۳۶&quot;">*</span>. </p> <p>این وضع انسان است نسبت به مثل خود و بنی نوع خود و اما نسبت به علل و اسبابی که این طبیعت و سایر طبیعت‌ها را به انسان داده هیچ حریت و آزادی در قبال آن ندارد زیرا آن علل و اسباب، مالک و محیط به انسان از جمیع جهاتند و انسانها چون موم در دست آن علل و اسبابند، این علل و اسباب همانهایند که با انشاء و نفوذ امر خود، انسان را آن طور که خواسته‌اند     <code class="page" rel="10,555"/> پدید آورده‌اند، و انسان را بر اساس آنچه از ساختمان و آثار و خواص در او بوده درست کرده‌اند  (او چگونه می‌تواند در کار آن علل مداخله کند) بله او در کار خودش مختار هست به این معنا که هر چه را که دوست بدارد می‌تواند قبول کند و هر چه را که کراهت دارد می‌تواند رد کند بلکه به یک معنایی دقیق‌تر باید گفت: هر چه را که از او خواسته‌اند دوست بدارد و بپذیرد دوست می‌دارد و می‌پذیرد حتی اعمال اختیارش هم که میدان و جولانگاه حریت آدمی است انسان در آن اعمال نیز آزاد آزاد نیست بلکه آزادی خود را طوری اعمال می‌کند که آن علل و اسباب از او خواسته‌اند، پس اینطور نیست که انسان هر چه را که دوست بدارد و اراده کند واقع بشود و هر چه را که برای خود بپسندد و اختیار کند موفق به آن بشود و این بسیار روشن است  (و هر کسی آن را بارها در زندگیش تجربه کرده است). </p> <p>و این علل و اسباب همانهایند که انسان را به جهازاتی مجهز کرده‌اند، جهازاتی که حوایج و نواقص وجود او را به یادش می‌آورند و به کارهایی وادار می‌کنند که آن کارها سعادتش را تامین و نواقص وجودش را برطرف سازد، دستگاه گوارشش با غش و ضعف کردن به او اعلام می‌کند که بدنت سوخت می‌خواهد، برخیز و غذایی برایش فراهم آور و یا بدنت به آب احتیاج دارد برخیز برایش آب تهیه کن، و نه تنها به یاد او می‌آورد که بدنت سوخت و یا آب می‌خواهد بلکه او را به غذایی هم که با ساختمان بدنی او سازگار است هدایت می‌کند اگر گوشت خام به این دستگاه عرضه شود پس می‌زند و با زبان بی زبانی می‌گوید من نان می‌خواهم و یا گوشت پخته می‌خواهم و او را آرام نمی‌گذارد تا وقتی که سیر و سیراب شود، و همچنین دستگاههای دیگری که علل و اسباب عالیه در ساختمان بشر قرار داده هر یک انسان را به یاد نواقص و کمبودهایی که دارد می‌اندازد و راه جبران آن کمبود را نیز به او نشان می‌دهد. </p> <p>این علل و اسبابی که گفتیم آن بعثها و آن هدایتها را دارد با حکمی تشریعی و قانونی اموری را بر فرد فرد انسانها واجب کرده که دارای مصالحی واقعی است، مصالحی که انسان، نه می‌تواند منکر آن شود و نه می‌تواند از امتثال حکم تشریعی علل سرپیچی نموده، بگوید: من فلان چیز را نمی‌خواهم، مثلا من نمی‌خواهم غذا بخورم و یا آب بنوشم و یا برای خود سکنایی بگیرم و از سرما و گرما خود را حفظ کنم، و من نمی‌خواهم در مقام دفاع از خود بر آمده، هر چیزی که وجود و منافع مرا تهدید می‌کند از خود دور سازم. </p> <p>علل و اسباب مذکور علاوه بر آن هدایت و بعث تکوینی و علاوه بر آن گونه احکام تشریعی، درک یک مساله‌ای را نیز در فطرت بشر نهاده و آن این است که باید زندگی اجتماعی تشکیل دهد و خود به تنهایی نمی‌تواند ادامه حیات دهد، و انسان نیز این مساله را اذعان کرده<code class="page" rel="10,556"/> که آری واجب است من نخست اجتماعی منزلی و سپس اجتماعی مدنی تشکیل دهم و جز زندگی اجتماعی و جز در مسیر تعاون و تعامل نمی‌توانم به سعادت برسم، باید با سایر افراد تعاون داشته باشم آنها هر یک گوشه کاری از کارها را بگیرند من نیز گوشه کاری دیگر را و نیز باید با سایر افراد تعامل داشته باشم یعنی از آنچه تولید کرده‌ام هر مقدار که مورد حاجت خودم است بردارم و ما زاد آن را با ما زاد تولید دیگران معامله کنم تا همه افراد همه چیز را دارا شویم اینجا است که ناگهان متوجه می‌شود که به حکم اضطرار باید از دو جهت از موهبت حریت و آزادیش چشم بپوشد: جهت اول اینکه: اجتماع وقتی از افراد تشکیل می‌یابد که یک فرد به سایر افرادی که با او تعاون دارند حقوقی را بدهد که آنها آن حقوق را به وی داده‌اند، و حقوق آنان را محترم بشمارد تا آنها نیز حقوق وی را محترم بشمارند و این حقوق متقابل اینطور تادیه می‌شود که این فرد برای مردم همان عملی را انجام دهد که مردم برای او انجام می‌دهند و همان مقدار برای مردم سودمند باشد که از مردم سود می‌برد و همان مقدار مردم را محروم از آزادی بداند که خود را محروم می‌داند، نه اینکه مردم را محروم بداند ولی خود را آزاد و افسار گسیخته بپندارد، پس یک فرد از مجتمع حق ندارد هر کاری که دلش می‌خواهد بکند و هر حکمی که دوست دارد براند، بلکه او در موردی حر و آزاد است که به حریت دیگران تنه نزند و مزاحم آزادی دیگران نباشد، پس در حقیقت این محرومیت از آزادی، محرومیت از بعضی آزادیها است برای رسیدن به آزادی‌هایی دیگر. </p> <p>جهت دوم اینکه: مجتمع تشکیل نمی‌شود و دوام نمی‌یابد مگر وقتی که سنن و قوانینی در آن جاری باشد، قوانینی که مردم دور هم جمع شده، آن را پذیرفته باشند و اگر همه آنان آن را نپذیرفته باشند حد اقل اکثر مردم آن را قبول کرده و خود را تسلیم در برابر آن دانسته باشند، قوانینی که منافع عامه مردم را به حسب‌آن حیاتی که اجتماع دارد ضمانت کند، چه حیات متمدن و پیشرفته، و چه منحط و پست و مصالح عالی اجتماع مردم را حفظ نماید. </p> <p>و پر واضح است که احترام به این قوانین (وقتی کاربرد دارد و آن مصالح را تامین می‌کند که افراد به آن عمل کنند و به آن احترام بگذارند و عمل به آن قوانین خواه ناخواه) آزادی افراد را در مورد خودش سلب می‌کند، پس کسی که قانون را جعل می‌کند و یا سنت را باب می‌کند حال چه اینکه سازنده قانون عامه اهل اجتماع باشد و چه برگزیدگان آنان و چه پادشاهشان و چه اینکه خدای تعالی و رسول او باشد تا ببینی سنت و قانون چه باشد، به هر حال پاره‌ای از آزادیهای مردم را به منظور حفظ پاره‌ای دیگر سلب می‌کند، خدای عز و جل در کلام<code class="page" rel="10,557"/> مجیدش به این حقیقت اشاره نموده، می‌فرماید: <span class="aya" rel="28_68" data-words="1-11">و ربک یخلق ما یشاء و یختار ما کان لهم الخیرة</span>.<span class="footnote" rel="1" title="هیچ حکمی نیست مگر آنکه تنها از آن خدای تعالی است سوره انعام، آیه ۵۷، سوره یوسف، آیه ۶۷&quot;">*</span> و نیز می‌فرماید: <span class="aya" rel="33_36" data-words="1-29">و ما کان لمؤمن و لا مؤمنة إذا قضی الله و رسوله أمرا أن یکون لهم الخیرة من أمرهم و من یعص الله و رسوله فقد ضل ضلالا مبینا</span>.<span class="footnote" rel="2" title="مردان و زنان مؤمن بعضی ولی بعض دیگرند، آنان را امر به معروف و نهی از منکر می‌کنند">*</span> پس خلاصه کلام ما این شد که انسان در مقایسه با همنوعانش در مواردی آزاد است که مربوط به شخص خودش باشد و اما در مواردی که پای مصلحت ملزمه خود او و بالاخص مصلحت ملزمه اجتماع و عامه مردم در کار باشد و علل و اسباب او را به مصالحی و به مقتضیات آن مصالح هدایت کند در آنجا دیگر به هیچ وجه آزادی اراده و عمل ندارد و در چنین مواردی اگر کسی و یا کسانی او را به سوی سنت و یا هر عملی که قانون و یا مجری قانون و یا فردی ناصح و متبرع آن را موافق با مصالح انسانیت تشخیص داده دعوت کند و به اصطلاح امر به معروف و نهی از منکر نماید و برای دعوت خود حجت و دلیلی روشن بیاورد نباید او را به زورگویی و سلب حریت مشروع افراد متهم نمود. </p> <p>و اما آن علل و اسبابی که گفتیم دست در کار تجهیز انسان به جهازات مختلف و هادی و یادآور انسان به تکمیل نواقص و حوایج خویش و به زندگی اجتماعی و به تسلیم در برابر قانون و... است هر حکمی که می‌کنند از نظر تعلیم توحیدی اسلام مصادیقی هستند برای اراده خدای سبحان و یا اذن او. </p> <p>آری بنا بر آنچه تعلیم الهی ما را به آن هدایت می‌کند خدای تبارک و تعالی مالک علی الاطلاق است و غیر او جز مملوکیت از هر جهت، چیزی ندارد و انسان جز عبودیت محض، مالک چیزی نیست و همین مالکیت علی الاطلاق خدای سبحان هر گونه حریتی را که انسان برای خود توهم می‌کند سلب می‌نماید هم چنان که همین مالکیت علی الاطلاق خدای سبحان بود که انسانها را از قید بردگی و بندگی انسانهای دیگر آزاد نموده و او را نسبت به سایر همنوعانش آزادی بخشید، و ربوبیت و مولویت هر انسانی نسبت به انسانهای دیگر را ممنوع اعلام نموده، فرمود: <span class="aya" rel="3_64" data-words="12-29">ألا نعبد إلا الله و لا نشرک به شیئا و لا یتخذ بعضنا بعضا أربابا من دون الله</span><span class="footnote" rel="3" title="اینکه جز خدا را بندگی نکنیم و چیزی را شریک او در ربوبیت و مولویت ندانیم و یکدیگر را به جای خدا، رب خود نگیریم سوره آل عمران، آیه ۶۴&quot;">*</span>. </p> <p>       <code class="page" rel="10,558"/> پس خدای سبحان حاکم علی الاطلاق و مطاع بدون قید و شرط است هم چنان که خودش فرمود: <span class="aya" rel="12_67" data-words="23-26">إن الحکم إلا لله</span><span class="footnote" rel="1" title="یکی از آیات او این است که برای شما از جنس خود شما همسرانی آفرید تا مایه آرامش خاطر شما باشد و شما خود را بسوی آنان بکشانید و بین شما و آن همسران مودت و رحمتی خاص برقرار نمود">*</span> و اگر رسولان اولی الامر و بعضی از افراد امت اسلامی حق امر به معروف و نهی از منکر دارند و امت، مامور به اطاعت از آنان هستند این حق را خدای عز و جل به آنان داده و به همین جهت امت اسلام در قبال کلمه حقی که از آن حضرات صادر می‌شود و مردم را به سوی آن دعوت می‌کند هیچگونه حریتی ندارند (نه اینکه حریت داشته‌اند ولی رسول و اولی الامر و مثلا فقهاء آن حریت را از مردم سلب کرده باشند) هم چنان که خدای تعالی فرموده: <span class="aya" rel="9_71" data-words="1-13">و المؤمنون و المؤمنات بعضهم أولیاء بعض یأمرون بالمعروف و ینهون عن المنکر</span><span class="footnote" rel="2" title="و اگر نعمت‌های الهی را بشمارید به آخر آن نمی‌رسید سوره ابراهیم، آیه ۳۴&quot;">*</span> </p><h3> <span class="title" rel="11_84 11_85 11_86 11_87 11_88 11_89 11_90 11_91 11_92 11_93 11_94 11_95">هشدار شعیب (ع) به قوم خود، از رسیدن عذاب</span> </h3> <p> <code class="aya" rel="11_89"/> <span class="aya" rel="11_89" data-words="1-13">و یا قوم لا یجرمنکم شقاقی أن یصیبکم مثل ما أصاب قوم نوح</span> کلمه <em>جرم</em> -به فتحه جیم و سکون راء- (بطوری که راغب گفته) به معنای کندن میوه از درخت است و به عنوان استعاره و مجاز به هر اکتساب ناپسند و مکروه نیز جرم گفته می‌شود و کلمه <em>شقاق</em> به معنای مخالفت و دشمنی با یکدیگر است و معنای آیه این است که:  ای مردم!بر حذر باشید از اینکه مخالفت و دشمنیتان با من به خاطر دشمنیتان با چیزی که شما را به آن دعوت می‌کنم برای شما مصیبتی ببار بیاورد، مثل آن مصیبتی که بر سر قوم نوح رسید و آن این بود که همگی غرق شدند و یا مصیبتی که به قوم هود رسید و آن باد عقیمی بود که همه را در زیر توده خاک دفن کرد و یا به قوم صالح رسید که آن عبارت بود از صیحه و رجفه . </p> <p> <span class="aya" rel="11_89" data-words="20-25">و ما قوم لوط منکم ببعید</span> -یعنی فاصله زیادی بین زمان شما و زمان قوم لوط نیست، چون فاصله بین دو زمان این دو قوم کمتر از سه قرن بود، لوط معاصر با ابراهیم  (ع) و شعیب معاصر با موسی (ع) بود. </p> <p><span class="phrase">بعضی<span class="footnote" rel="3" title="مجمع البیان، ج ۵، ص ۱۸۸، چاپ ایران">*</span> از مفسرین گفته‌اند: مراد از کلمه <em rel="fa_11_89_24-24" data-sentence="120:193">بعید</em> بعد زمانی نیست بلکه بعد مکانی است، یعنی می‌خواهد بفرماید: سرزمین قوم لوط با سرزمین شما فاصله زیادی ندارد، چون خرابه‌های شهرهای قوم لوط که در سرزمین سدوم (منطقه‌ای از ارض مقدسه) نزدیک به سرزمین</span>   </p> <p> سوره توبه، آیه 71"   <code class="page" rel="10,559"/> مدین است، در نتیجه معنای آیه چنین می‌شود: قوم لوط از شما دور نیستند و شما می‌توانید شهرهای ویران و خسف شده آنان و آثاری که از آن شهرها باقی مانده را مشاهده کنید. لیکن سیاق و زمینه گفتار آیه مساعد با این تفسیر نیست. علاوه، بر این تفسیر وقتی تمام می‌شود که بگوییم تقدیر آیه و ما مکان قوم لوط من مکانکم ببعید و تقدیر خلاف اصل است و جز با داشتن دلیل نمی‌شود مرتکب آن شد. </p> <p><code class="aya" rel="11_90"/> <span class="aya" rel="11_90" data-words="1-10">و استغفروا ربکم ثم توبوا إلیه إن ربی رحیم ودود</span> در سابق در باره جمله‌ <span class="aya" rel="11_90" data-words="1-6">و استغفروا ربکم ثم توبوا إلیه</span> بحث کردیم که می‌فرماید: از خدای تعالی در باره گناهان خود طلب مغفرت کنید و با ایمان آوردن به او و به رسول او بسویش برگردید زیرا خدای تعالی دارای رحمت و مودت است و استغفار کنندگان و تائبین را رحم می‌کند و دوست می‌دارد. </p> <p>در این آیه نخست فرمود: <span class="aya" rel="11_90" data-words="2-3">استغفروا ربکم</span> که کلمه رب را به آنان منسوب کرده و به ضمیر آنان اضافه نمود، آن گاه در مقام تعلیل آن فرمود: برای اینکه رب من رحیم و ودود است، ولی در این جمله کلمه <em>رب</em> را به ضمیر خودش اضافه کرد، باید دید چرا چنین کرده؟ در آنجا گفته است رب شما و در اینجا گفته است رب من؟ شاید وجه آن این باشد که در جمله اول در این مرحله بود که مردم را از طرف خدای سبحان به استغفار و توبه امر کند و لازم بود در این مرحله از میان صفات خدایی، صفت ربوبیت او را ذکر کند، چون ربوبیت صفتی است که عبادت بندگان که استغفار و توبه نیز نوعی از آن است با آن صفت ارتباط دارد و این ربوبیت خدای تعالی را به ضمیر آنان اضافه کرد و گفت: <em>ربکم-رب شما</em> تا ارتباط و عبادت آنان به ربوبیت خدا را تاکید کرده باشد و نیز اشاره کرده باشد به اینکه رب آنان تنها خدای تعالی است نه آن ارباب‌هایی که به جای خدا برای خود گرفته‌اند. </p> <p>خوب در اینجا حق کلام این بود که در تعلیل جمله مذکور نیز کلمه رب را به ضمیر آنان اضافه نموده و بگوید: استغفروا ربکم ان ربکم رحیم ودود لیکن از آنجایی که این تعلیل، ثنایی بود برای خدای تعالی و قبلا اثبات کرده بود که او رب آنان است لذا بار دیگر لازم نبود آن را تکرار کند، بنا بر این کلمه رب را برضمیر خودش اضافه کرد تا مجموع کلام بفهماند خدای تعالی که هم رب شما است و هم رب من خدایی است رحیم و ودود. </p> <p>علاوه بر این، اضافه دومی معنای معرفت و خبرگی را می‌رساند و صحت گفتار اول را بهتر بیان می‌کند چون برگشت معنای کلام به این می‌شود که: از پروردگار خود طلب مغفرت کنید چون او رحیم و ودود است و چگونه چنین نباشد با اینکه او رب من است و من او را به داشتن<code class="page" rel="10,560"/> این دو صفت می‌شناسم . </p> <p>و <span class="phrase">کلمه <em rel="fa_11_90_10-10" data-sentence="5:966">ودود</em> بر وزن فعول از اسمای خدای تعالی است و از ماده <em>ود</em> اشتقاق یافته و کلمه: <em>ود</em> با کلمه <em>حب</em> به یک معنا است الا اینکه از موارد استعمال این دو کلمه بر می‌آید که <em>ود</em> نوع خاصی از حب است و آن حبی است که آثار و پی‌آمدهایی آشکار دارد مثل، الفت و آمد و شد و احسان به آیه زیر توجه فرمایید: <span class="aya" rel="30_21" data-words="1-17">و من آیاته أن خلق لکم من أنفسکم أزواجا لتسکنوا إلیها و جعل بینکم مودة و رحمة .</span><span class="footnote" rel="1" title="مجمع البیان، ج ۵، ص ۱۸۹، چاپ ایران">*</span> و اگر خدای تعالی را ودود خوانده به همین جهت است که او بندگان خود را دوست می‌دارد و آثار محبت خود را با افاضه نعمت‌هایش بر آنان ظاهر می‌سازد آن هم چه نعمت‌هایی که هیچ کس نمی‌تواند عدد آنها را بشمارد، هم چنان که خودش فرمود: <span class="aya" rel="16_18" data-words="1-7">و إن تعدوا نعمة الله لا تحصوها</span><span class="footnote" rel="2" title="تفسیر عیاشی، ج ۲، ص ۱۵۹، چاپ ایران">*</span>، پس به این دلیل خدای تعالی نسبت به انسانها ودود است.</span> </p> <p><code class="aya" rel="11_91"/> <span class="aya" rel="11_91" data-words="1-13">قالوا یا شعیب ما نفقه کثیرا مما تقول و إنا لنراک فینا ضعیفا...</span> آوردن کلمه <em>فقه</em> در اینجا بلیغ‌تر از کلمه <em>فهم</em> و قوی‌تر از آن است و کلمه <em>رهط</em>  به معنای قوم و عشیره است. و بعضی<span class="footnote" rel="3" title="کشاف، ج ۳، ص ۴۲۳، چاپ بیروت">*</span> گفته‌اند: این کلمه شامل سه نفر تا هفت و یا تا ده نفر می‌شود، پس اینکه کلمه <em>رهط</em> را آوردند اشاره کرده‌اند به کمی قوم و خویش شعیب و اینکه قوم و خویش آن جناب کاری از دستشان بر نمی‌آید و کلمه <em>رجم</em> به معنای سنگباران کردن کسی است. </p> <p>بعد از آنکه جناب شعیب (ع) با مردم خود اجتماع کرده و آنان را با حجت خود مجاب کرد مردم دیدند در مقابل گفتار منطقی او هیچ حرف حسابی ندارند و به هیچ وجه نمی‌توانند از راه استدلال او را ساکت کنند لا جرم نخست گفتند که: بسیاری از گفته‌های او برای آنان نامفهوم است و معلوم است که اگر به راستی کلام گوینده‌ای برای شنونده‌اش مفهوم نباشد قهرا کلامی لغو و بی اثر خواهد بود و این سخن آنان کنایه از این بود که ای شعیب!تو حرفهایی می‌زنی که هیچ فایده‌ای در آن نیست. </p> <p>آن گاه دنبال آن گفتند: <span class="aya" rel="11_91" data-words="9-13">و إنا لنراک فینا ضعیفا</span> -و ما تو را در بین خود ضعیف </p> <p> سوره روم، آیه 21"     <code class="page" rel="10,561"/> می‌بینیم یعنی اگر تو شخص نیرومندی بودی ما ناگزیر می‌شدیم به فهم خود فشار بیاوریم تا کلام نامفهوم تو را بفهمیم ولی تو در بین ما نیرومند نیستی و ما مجبور نیستیم کلام نامفهوم تو را بفهمیم و به فهمیدن آن اهتمام ورزیم و آن را بشنویم و قبول کنیم، بلکه ما تو را در بین خود فردی ضعیف می‌دانیم که نه به دستوراتش اعتنایی هست و نه به سخنانش. </p> <h3> <span class="title" rel="11_91 11_84 11_85 11_86 11_87 11_88 11_89 11_90 11_92 11_93 11_94 11_95">قوم شعیب (ع) بعد از درماندن در مقابل منطق او، به او گفتند: تو را ضعیف و بی یاور می‌بینیم، و او را تهدید به قتل کردند!</span> </h3> <p> و آن گاه تهدیدش کردند که: <span class="aya" rel="11_91" data-words="14-18">و لو لا رهطک لرجمناک</span> یعنی اگر ملاحظه این عده قلیل از بستگانت نبود تو را بطور یقین سنگسار می‌کردیم، ولی ما ملاحظه جانب این چند نفر خویشان تو را می‌کنیم و متعرض تو نمی‌شویم. و اگر بستگان او را رهط (یعنی عده‌ای کم) خواندند برای این بوده که اشاره کرده باشند به اینکه اگر روزی بخواهند او را به قتل برسانند هیچ باکی از بستگان او ندارند و اگر تا کنون دست به چنین کاری نزده‌اند در حقیقت نوعی احترام به بستگان او کرده‌اند. </p> <p>سپس دنبال آن تهدید اضافه کردند که: <span class="aya" rel="11_91" data-words="19-23">و ما أنت علینا بعزیز</span> تا آن تهدید یعنی جمله <span class="aya" rel="11_91" data-words="15-17">لو لا رهطک</span> را تاکید کرده، فهمانده باشند که تو در بین ما قوی نیستی و مقامی منیع نداری، آن قدر محترم نیستی که رعایت جانبت از کشتنت باز بدارد نه، اگر بخواهیم به بدترین وجه که همان سنگسار باشد تو را می‌کشیم و تنها چیزی که تا کنون ما را از این کار باز داشته رعایت جانب بستگان تو بوده، پس خلاصه گفتار اهل مدین این شد که خواسته بودند جناب شعیب را اهانت نموده بگویند: ما هیچ اعتنایی به تو و سخنان تو نداریم و تنها بخاطر رعایت جانب بستگانت تا کنون متعرض تو نشده‌ایم. </p> <p><code class="aya" rel="11_92"/> <span class="aya" rel="11_92" data-words="1-13">قال یا قوم أ رهطی أعز علیکم من الله و اتخذتموه وراءکم ظهریا</span> <span class="phrase">کلمه: <em rel="fa_11_92_11-11" data-sentence="6:406">ظهری</em> منسوب به ظهر-به فتحه ظای نقطه‌دار-است (هم چنان که در فارسی کلمه پشتی منسوب به پشت است) چیزی که هست وقتی از کلمه <em>ظهر</em> منسوب می‌سازند ظای آن را کسره می‌دهند و این کلمه به معنای هر چیزی است که انسان آن را پشت سر قرار دهد و به آن پشت کند بطوری که بکلی از یادش ببرد، وقتی می‌گویند: فلان اتخذ فلانا وراء ظهریا معنایش این است که فلانی فلان شخص را فراموش کرد و اصلا به یادش نماند و اعتنایی به وضع او نکرد.</span> </p> <p>و جمله مورد بحث سخن شعیب (ع) است که گفتار مردم را نقض کرده، آنها گفتند: اگر قوم و خویش تو نبود ما تو را سنگسار کرده بودیم و وی در نقض گفتار آنان فرموده: چطور قوم و خویش مرا عزیز و محترم می‌شمارید و جانب آنان را رعایت می‌کنید ولی خدای تعالی را عزیز نمی‌دانید و جانبش را محترم نمی‌شمارید با اینکه این منم که از جانب او<code class="page" rel="10,562"/> شما را بسوی او دعوت می‌کنم آیا قوم و خویش من در نظر شما عزیزتر از خدای تعالی هستند و آیا شما خدای را پشت سر انداخته بکلی فراموشش کرده‌اید؟ شما نباید چنین کنید و حق ندارید که چنین کنید زیرا پروردگار من بدانچه می‌کنید محیط است آن هم احاطه‌ای که تمامی اشیای عالم را فرا گرفته، هم به حسب وجود و هم به حسب علم و قدرت. این بود معنای آیه و در این آیه به رأی مردم مدین طعنه زده و طرز فکر آنان را سفیهانه خوانده در مقابل آنان که در آیه قبلی طرز فکر شعیب را سست و غیر قابل اعتنا دانستند. </p> <p><code class="aya" rel="11_93"/> <span class="aya" rel="11_93" data-words="1-8">و یا قوم اعملوا علی مکانتکم إنی عامل...</span> <span class="phrase">در مجمع البیان گفته است کلمه <em rel="fa_11_88_5-5" data-sentence="29:489">مکانت</em> به معنای آن حالتی است که انسان دارای مکانت با داشتن آن حالت می‌تواند کاری را که می‌خواهد انجام بدهد.<span class="footnote" rel="1" title="تفسیر قمی، ج ۱، ص ۳۳۷، چاپ ایران">*</span> ولی اصل این معنا  (بطوری که گفته است) از ماده <em>مکان</em> است و وقتی می‌گوییم: <em>من مکن مکانة</em> مثل این است که گفته باشیم: <em>ضخم ضخامة</em> یعنی فلان کس نیرومند بر عمل شد، نیرومندی که ما فوقش تصور نمی‌شود و چون گفته می‌شود: <em>تمکن من کذا</em> معنایش این است که نیروی فلانی بر فلان عمل احاطه داشت.</span> </p> <p>و جمله مورد بحث تهدیدی است از جانب شعیب (ع) به مردم مدین به شدیدترین تهدیدها، چون سخن او اشعار دارد بر اینکه نسبت به گفتار و تهدیدش اطمینان کامل دارد و هیچ قلق و اضطرابی از کفر مردم به وی و تمردشان از دعوت وی ندارد، پس مردم با همه نیرو و تمکنی که دارند کاری را که می‌خواهند بکنند او نیز کار خود را آن چنان ادامه می‌دهد ولی چیزی نخواهد گذشت که بطور ناگهانی و بدون خبر قبلی عذابی بر سرشان می‌آید که در آن هنگام می‌فهمند عذاب، چه کسی را خواهد گرفت، آنان را و یا شعیب را؟ پس مردم در انتظار باشند او نیز با آنان در انتظار می‌نشیند و از آنان جدا نمی‌شود. </p> <p><code class="aya" rel="11_94"/> <span class="aya" rel="11_94" data-words="1-6">و لما جاء أمرنا نجینا شعیبا</span>... <span class="aya" rel="11_94" data-words="21-21">جاثمین</span> در سابق بیانی که معنای این آیه را روشن سازد گذشت. </p> <p><code class="aya" rel="11_95"/> <span class="aya" rel="11_95" data-words="1-10">کأن لم یغنوا فیها ألا بعدا لمدین کما بعدت ثمود</span> وقتی گفته می‌شود: فلان غنی فی المکان معنایش این است که فلانی در فلان مکان اقامت گزید و جمله‌ <span class="aya" rel="11_95" data-words="5-7">ألا بعدا لمدین...</span> متضمن معنای لعنت است، در حقیقت فرموده لعنت بر قوم مدین هم چنان که ثمود لعنت شدند و از رحمت خدا دور گشتند و ما در داستانهای قبل   <code class="page" rel="10,563"/> از این داستان مطالبی ایراد کردیم که این داستان نیز مشمول آن هست و معنای آیه این است که وقتی عذاب ما آمد، شعیب و مؤمنین به وی را به رحمتی که به آنها داشتیم نجات دادیم و عذاب صیحه، مردم مدین را بگرفت و صبح کردند در حالی که جسمانی بی روح بودند و تو گویی اصلا در این سرزمین زندگی نمی‌کردند فرمان ما رسید که لعنت بر مردم مدین، همانطور که ثمود لعنت شدند. </p> <h3>بحث روایتی‌ <span class="title" rel="11_84 11_93 11_85 11_86 11_87 11_88 11_89 11_90 11_91 11_92 11_94 11_95"> (روایاتی در ذیل آیات مربوط به شعیب (ع) و قوم او) </span> </h3> <p> در تفسیر قمی آمده که معصوم (ع) فرمود: خدای تعالی حضرت شعیب  (ع) را بسوی مدین مبعوث کرد-و مدین قریه‌ای بوده در سر راه شام-ولی مردمش به وی ایمان نیاوردند.<span class="footnote" rel="1" title="اگر خدا یاریتان کند کسی نمی‌تواند بر شما غالب آید و اگر یاریتان نکند کیست که بعد از او شما را یاری کند؟ سوره آل عمران، آیه ۱۶۰&quot;">*</span> و در تفسیر عیاشی از احمد بن محمد بن عیسی از بعضی اصحابش از امام صادق  (ع) روایت آورده که در تفسیر جمله‌ <span class="aya" rel="11_84" data-words="22-24">إنی أراکم بخیر</span> فرمود: مردم مدین در فراوانی نعمت به سر می‌بردند بطوری که قیمت اجناس پایین بود (و احتیاجی به کم‌فروشی نداشتند).<span class="footnote" rel="2" title="معانی الاخبار، باب معنی الهدی و الضلال، ص ۲۰، ح ۱، چاپ ایران">*</span> و در همان کتاب از محمد بن فضیل از حضرت رضا (صلوات اللَّه علیه) روایت آمده که محمد گفت: من از آن جناب از مساله انتظار فرج سؤال کردم، حضرت با تعجب فرمود:  ا و لیس تعلم ان انتظار الفرج من الفرج-مگر نمی‌دانی که انتظار فرج خود مرحله‌ای از فرج است؟ آن گاه فرمود: خدای تبارک و تعالی می‌فرماید: <span class="aya" rel="11_93" data-words="19-23">و ارتقبوا إنی معکم رقیب</span>. </p> <p>مؤلف: تعبیر: <em>لیس تعلم</em> به معنی نمی‌دانی است که تعبیر لغوی و مطابق لغت نیست بلکه تعبیری است مولد،  (مولد به معنای عربی غیر خالص است). </p> <h3> <span class="title" rel="11_91 11_88 11_84 11_85 11_86 11_87 11_89 11_90 11_92 11_93 11_94 11_95">روایتی در باره توفیق الهی و توضیح مراد از آن</span> </h3> <p> مؤلف: کتاب معانی الاخبار به سند خود از عبد اللَّه بن فضل هاشمی از امام صادق  (ع) روایت کرده که گفت: به آن حضرت عرضه داشتم:  (با در نظر داشتن اینکه علل و اسباب در کار ما مؤثرند) معنای اینکه خدای تعالی در یک جا (از قول شعیب حکایت کرده که گفت:)، <span class="aya" rel="11_88" data-words="32-36">و ما توفیقی إلا بالله</span> و در جایی دیگر خودش فرموده:     <code class="page" rel="10,564"/> <span class="aya" rel="3_160" data-words="1-15">إن ینصرکم الله فلا غالب لکم و إن یخذلکم فمن ذا الذی ینصرکم من بعده</span><span class="footnote" rel="1" title="الدر المنثور، ج ۳، ص ۳۴۸">*</span> چیست؟ امام (ع) در جواب فرمود: وقتی بنده خدا آنچه که خدا به وی امر کرده اطاعت کند عملش موافق امر خدای عز و جل است و بدین جهت آن عبد را موفق می‌نامد (چون گفتیم کارش موافق امر خدای عز و جل است) و هر گاه بنده خدا بخواهد داخل پاره‌ای از گناهان شود و خدای تعالی بین او و آن گناه حایل گردد و در نتیجه بنده آن گناه را مرتکب نشود ترک گناهش به توفیق خدای تعالی صورت گرفته و هر زمان که او را به حال خود بگذارد و بین او و معصیت حایل نشود و در نتیجه مرتکب گناه گردد در آن صورت خدا او را یاری نکرده و موفق ننموده است،  (چون کارش موافق دستور خدا انجام نشده).<span class="footnote" rel="2" title="سوره اعراف، آیه ۱۴۳">*</span> مؤلف: حاصل بیان امام (ع) این شد که توفیق خدای تعالی و خذلان (توفیق ندادن و یاری نکردن) او از صفات فعلی خدای تعالی است نه از صفات ذاتش، پس توفیق، عبارت از این است که خدای تعالی اسباب را طوری ردیف کند که قهرا بنده را بسوی عمل صالح بکشاند و یا بعضی از مقدماتی که در ارتکاب گناه لازم است برای او فراهم نکند در نتیجه بنده آن کار واجب را انجام دهد و این کار حرام را ترک کند، و خذلان بر خلاف این است. </p> <p>پس بنا بر این، متعلق توفیق، عبارت از آن اسباب است چون گفتیم توفیق عبارت است. </p> <p>از ایجاد توافق بین آن اسباب، پس اسبابند که متصف به توفیق می‌شوند و اگر انسان موفق را موفق می‌نامیم در حقیقت توصیف به حال متعلق کرده‌ایم. </p> <p>و در تفسیر الدر المنثور است که ابو نعیم در کتاب <em>الحلیله</em> از علی روایت کرده که گفت: به رسول خدا (ص) عرضه داشتم: مرا توصیه کن حضرت فرمود: بگو: پروردگارم اللَّه است و به دنبال آن استقامت بورز و به پای گفته‌ات بایست . عرضه داشتم: پروردگارم اللَّه است و جز بوسیله او مرا توفیقی نیست، بر او توکل می‌کنم و بسوی او رجوع می‌نمایم . رسول خدا (ص) فرمود: گوارا باد تو را این علم ای ابو الحسن، به راستی که تو علم را نوشیده‌ای آن هم چه نوشیدنی و تو علم را، همه‌اش را یکباره فرا گرفته‌ای و آن هم چه فرا گرفتنی.<span class="footnote" rel="3" title="الدر المنثور، ج ۳، ص ۳۴۷">*</span>       <code class="page" rel="10,565"/> مؤلف: در سابق ما به پاره‌ای از مطالب در معنای جمله شربت العلم شربا و نهلته نهلا اشاره کرده‌ایم. </p> <p>و در همان کتاب است که واحدی و ابن عساکر از شداد بن اوس روایت کرده‌اند که گفت: رسول خدا (ص) فرمود: شعیب (ع) از عشق به خدا آن قدر گریست تا کور شد و خدای تعالی دوباره چشمش را به او برگردانید و به وی وحی فرستاد: ای شعیب!این چه گریه‌ای است که می‌کنی؟ آیا از شوق به بهشت است و یا ترس از دوزخ؟ شعیب عرضه داشت: نه، و لیکن حب تو در دلم گره خورده، وقتی به تو نظر کنم دیگر باکی از آن ندارم که تو با من چه معامله‌ای خواهی کرد؟ پس خدای تعالی به وی وحی فرستاد که: ای شعیب!اگر این گفته تو حق باشد پس گوارا باد تو را لقای من، ای شعیب!به همین جهت من موسی بن عمران را خادم تو کردم با اینکه او حکیم و هم سخن من است.<span class="footnote" rel="1" title="سوره قصص، آیه ۲۷">*</span> مؤلف: مراد از اینکه آن جناب در پاسخ خدای تعالی عرضه داشت: وقتی به تو نظر کنم ، نظر قلبی است نه نگاه کردن با چشم سر، تا مستلزم جسمانیت خدا باشد چون خدای متعال منزه از جسمانی بودن است و ما در تفسیر آیه‌ <span class="aya" rel="7_143" data-words="1-5">و لما جاء موسی لمیقاتنا</span><span class="footnote" rel="2" title="با استفاده از سوره هود، آیه ۸۴ و سوره‌هایی دیگر">*</span> در جلد ششم این کتاب توضیحی در این باره دادیم. </p> <p>و در همان کتاب است که ابو الشیخ از علی بن ابی طالب (رضی اللَّه عنه) روایت کرده که روزی در خطبه‌اش این آیه را که راجع به شعیب است تلاوت کرد که قوم او به او گفتند: <span class="aya" rel="11_91" data-words="9-13">و إنا لنراک فینا ضعیفا</span>، آن گاه فرمود: شعیب (ع) نابینا شده بود، بدین جهت او را ضعیف شمرده و نسبت ضعف به او دادند، و در تفسیر جمله‌ <span class="aya" rel="11_91" data-words="14-17">و لو لا رهطک</span> علی (ع) فرمود:  به خدایی سوگند که جز او معبودی نیست آنها از جلال و عظمت پروردگارشان هیچ پروایی نکرده‌اند و جز از قوم و عشیره از هیچ چیز هیبت نمی‌بردند. </p> <h3>گفتاری در چند فصل در داستان شعیب (ع) و قوم او از نظر قرآن کریم</h3> <h3>1-شعیب (ع) سومین پیامبر عرب بود: </h3> <p>منظور این است که آن جناب سومین پیامبر عربی است که نام شریفشان در قرآن کریم آمده و پیامبران عرب عبارتند از: هود     <code class="page" rel="10,566"/> و صالح و شعیب و محمد ( ع)، که پاره‌ای از سرگذشت‌های زندگی شعیب  (ع) در سوره‌های اعراف و هود و شعراء و قصص و عنکبوت آمده است. </p> <p>شعیب (ع) از اهل مدین بوده (و مدین شهری بوده در سر راه شام، راهی که از شبه جزیره عربستان به طرف شام می‌رفته) و آن جناب با موسی بن عمران (ع) معاصر بوده و یکی از دو دختر خود را در برابر هشت سال خدمت به عقد آن جناب در آورده و اگر موسی خواست ده سال خدمت کند خودش داوطلب شده و این دو سال جزء قرارداد نبوده<span class="footnote" rel="1" title="سوره اعراف، آیه ۸۶">*</span>، موسی  (ع) ده سال وی را خدمت کرد و سپس از آن جناب خدا حافظی نموده، با خانواده‌اش از مدین به طرف مصر رهسپار شد. </p> <p>و قوم این پیغمبر یعنی اهل مدین بت می‌پرستیدند، مردمی برخوردار از نعمت‌های الهی بودند. امنیت و رفاه و ارزانی قیمت‌ها و فراوانی نعمت داشتند ولی فساد در بینشان شیوع یافت مخصوصا کم‌فروشی و نقص در ترازو و قپان<span class="footnote" rel="2" title="سوره هود، آیه ۹۳">*</span>، لذا خدای تعالی شعیب را بسوی آنها مبعوث کرد و دستور داد تا مردم را از پرستش بت‌ها و از فساد در زمین و نقص کیلها و میزانها نهی کند و آن جناب مردم را بدانچه مامور شده بود دعوت کرد، اندرزشان داد، انذارشان کرد، بشارتشان داد، و مصایبی که به قوم نوح، قوم هود، قوم صالح و قوم لوط رسیده بود به یادشان آورد، و در احتجاج علیه کارهای زشتشان و در موعظه و اندرزشان سعی بلیغ کرد اما جز بیشتر شدن طغیان و کفر و فسوق در آنان نتیجه‌ای نگرفت.<span class="footnote" rel="3" title="با استفاده از سوره اعراف، هود و چند سوره دیگر">*</span> مردم مدین بجز چند نفر به وی ایمان نیاوردند بلکه در عوض شروع به اذیت او و مسخره کردن و تهدیدش نموده، مردم دیگر را از پیروی آن جناب بر حذر داشتند، بر سر هر راهی که به جناب شعیب منتهی می‌شد می‌نشستند و رهگذران را از اینکه نزد شعیب بروند می‌ترساندند و کسانی که به وی ایمان آورده بودند را از راه خدا منع می‌کردند و راه خدا را کج و معوج نشان می‌دادند و می‌خواستند هر چه بیشتر این راه را زننده در نظرها جلوه دهند.<span class="footnote" rel="4" title="سوره اعراف، آیه ۸۶">*</span> و سپس شروع کردند به تهمت زدن، گاهی او را ساحر خواندند و زمانی کذابش معرفی کردند<span class="footnote" rel="5" title="سوره شعراء، آیه ۱۸۵ و ۱۸۶">*</span> و خود آن جناب را تهدید کردند که اگر دست از دعوتت برنداری سنگسارت خواهیم           <code class="page" rel="10,567"/> کرد و بار دیگر او و گروندگان به او را تهدید کردند که از شهر بیرونتان می‌کنیم مگر اینکه به کیش بت‌پرستی ما برگردید.<span class="footnote" rel="1" title="مجمع البیان، ج ۵، ص ۱۸۷، چاپ ایران">*</span> و به این رفتار خود هم چنان ادامه دادند تا آنکه آن حضرت از ایمان آوردنشان بکلی مایوس گردید و بناچار رهایشان کرده به حال خودشان واگذار نمود<span class="footnote" rel="2" title="مجمع البیان، ج ۵، ص ۱۸۷، چاپ ایران">*</span> و در آخر دعا کرد و از خدای تعالی درخواست فتح نموده، عرضه داشت: <span class="aya" rel="7_89" data-words="35-45">ربنا افتح بیننا و بین قومنا بالحق و أنت خیر الفاتحین</span><span class="footnote" rel="3" title="پروردگارا!بین ما و بین قوم ما فتحی به حق برسان که تو بهترین فاتحانی سوره اعراف، آیه ۸۹&quot;">*</span>. </p> <p>دنبال این دعا خدای تعالی عذاب یوم الظله را نازل کرد، روزی که ابر سیاه همه جا را تاریک کرد و بارانی سیل‌آسا ببارید<span class="footnote" rel="4" title="سوره شعراء، آیه ۱۸۹">*</span>، اهل مدین آن جناب را مسخره می‌کردند که اگر از راستگویانی قطعه‌ای از طاق آسمان را بر سر ما ساقط کن<span class="footnote" rel="5" title="سوره شعراء، آیه ۱۸۹">*</span>، پس صیحه آسمان آنها را بگرفت<span class="footnote" rel="6" title="سوره اعراف، آیه ۹۱، سوره عنکبوت، آیه ۳۷">*</span> در نتیجه در خانه‌هایشان صبح کردند در حالی که به زانو در آمده و مرده بودند و خدای تعالی شعیب و مؤمنین به وی را نجات داد<span class="footnote" rel="7" title="سوره هود، آیه ۹۴">*</span>، پس شعیب پشت به آن قوم مرده کرده، گفت: چقدر در ابلاغ رسالت پروردگارم به شما کوشیدم و چقدر نصیحتتان کردم حالا چگونه می‌توانم در باره سرنوشت شوم مردمی کافر اندوهناک باشم.<span class="footnote" rel="8" title="سوره اعراف، آیه ۹۳">*</span> </p><h3>2-شخصیت معنوی شعیب (ع): </h3> <p>شعیب (ع) از زمره پیغمبران مرسل و محترم خدای تعالی بود و خدای عز و جل آن جناب را در ستایش‌هایی که از انبیای گرام خود نموده و در ثنای جمیلی که قرآن آن را در این باره آورده شرکت داده و قرآن کریم در آیات شریفه‌اش و مخصوصا در سوره اعراف و هود و شعراء از آن جناب مقدار زیادی از حقایق معارف و علوم الهی و ادب خیره کننده‌ای که نسبت به پروردگارش و نسبت به مردم داشته حکایت کرده است. </p> <p>و او خود را رسولی امین<span class="footnote" rel="9" title="سوره شعراء، آیه ۱۷۸">*</span> و مصلح<span class="footnote" rel="10" title="سوره هود، آیه ۸۸">*</span> و از صالحین شمرده<span class="footnote" rel="11" title="سوره شعراء، آیه ۲۷">*</span> و خدای تعالی همه اینها را از                     <code class="page" rel="10,568"/> آن جناب حکایت کرده و امضاء و تصدیق نموده و در شخصیت معنوی آن جناب همین بس که کلیم خدا، موسی بن عمران (ع) نزدیک به ده سال او را خدمت کرده است سلام اللَّه علیه. </p> <h3>3-نظر تورات در باره آن حضرت: </h3> <p>در تورات داستان شعیب و قوم او نیامده، تنها یادی که از آن جناب کرده این است که در اصحاح دوم از سفر خروج گفته: بعد از آنکه موسی  (ع) آن مرد قبطی را کشت از مصر به مدین فرار کرد (تا آخر داستان) و در آنجا شخصی را ذکر کرده به نام اعوئیل کاهن مدیان  (و یا به عبارتی دیگر عالم دینی شهر مدین). <code class="page" rel="10,569"/> </p>
