<h3 class="ayas">سوره الجن آیه‌های ۱۸ تا ۲۸</h3><code class="section" rel="72_18-28"/><h3>ترجمه آیات</h3> <p> <span class="trans" rel="72_18">و اینکه مساجد از آن خداست پس با خدا احدی را مخوانید.  «۱۸» </span><span class="trans" rel="72_19">و اینکه وقتی بنده خدا (محمد) برخاست تا او را عبادت کند جمعیت بسیاری دورش جمع شدند.  «۱۹» </span><span class="trans" rel="72_20"> (ای محمد) بگو من تنها پروردگارم را می‌خوانم و احدی را در عبادتم شریک او نمی‌سازم.  «۲۰» </span><span class="trans" rel="72_21">بگو من به خودی خودم هیچ نفع و ضرری و هیچ رشد و هدایتی را برای شما مالک نیستم. <code class="page" rel="20,76"/> «۲۱» </span><span class="trans" rel="72_22"> بگو احدی نیست که مرا از عذاب خدا پناه دهد و من به جز او هیچ پناهگاهی ندارم.  «۲۲» </span><span class="trans" rel="72_23">تنها وظیفه من رساندن رسالت‌های او به مردم است و کسی که خدا و رسولش را نافرمانی کند آتش جهنم برای ابد نصیبش خواهد شد.  «۲۳» </span><span class="trans" rel="72_24">کفار هم چنان رسول خدا را ضعیف و خوار می‌شمارند تا روزی که ببینند آنچه را که وعده داده شده بودند، پس به زودی به دست خواهند آورد که یاور چه کسی ناتوان و اندک است.  «۲۴» </span><span class="trans" rel="72_25">بگو من خود نمی‌دانم که آن عذابی که وعده‌اش را به شما داده‌اند نزدیک است و یا پروردگارم مدتی برای آن مقرر فرموده.  «۲۵» </span><span class="trans" rel="72_26">عالم به غیب اوست پس جز او کسی غیب نمی‌داند چون او کسی را بر غیب خود مسلط نمی‌کند.  «۲۶» </span><span class="trans" rel="72_27">مگر کسی از رسولان را که شایسته و مرضی این کار بداند که خدا برای چنین کسانی از پیش رو و پشت سر حافظانی در کمین می‌گمارد.  «۲۷» </span><span class="trans" rel="72_28">تا معلوم کند آیا رسالات پروردگار خود را ابلاغ کردند یا نه و او بدانچه در نفس رسولان است نیز احاطه دارد و عدد هر چیزی را شمرده دارد.  «۲۸» </span></p>                 <h3>بیان آیات</h3> <p> در این آیات مساله نبوت تسجیل شده، و مساله وحدانیت خدای تعالی و مساله معاد را به عنوان نتیجه از داستان جن ذکر می‌کند. </p> <p> <span class="aya" rel="72_18" data-words="1-9">و أن المساجد لله فلا تدعوا مع الله أحدا</span> این آیه عطف است بر آیه‌ <span class="aya" rel="72_1" data-words="4-5">أنه استمع</span> و جمله <span class="aya" rel="72_18" data-words="2-4">أن المساجد لله</span> به منزله تعلیل برای جمله بعد است که می‌فرماید: پس با خدا احدی را نپرستید و نخوانید ، پس در حقیقت تقدیر آیه چنین است: لا تدعوا مع اللَّه احدا غیره لان المساجد للَّه-با خدا احدی غیر او را مخوانید، برای اینکه مساجد تنها مال او است . </p> <p>و مراد از <em>دعا</em> عبادت و پرستش است، در جای دیگر هم عبادت را دعا و دعا را عبادت خوانده و فرموده: <span class="aya" rel="40_60" data-words="1-14">و قال ربکم ادعونی أستجب لکم إن الذین یستکبرون عن عبادتی سیدخلون جهنم داخرین</span><span class="footnote" rel="1" title="پروردگارتان گفته که مرا بخوانید تا دعایتان را استجابت کنم، چون کسانی که از عبادت من استکبار می‌ورزند، به زودی در کمال خواری داخل جهنم خواهند شد سوره مؤمن، آیه ۶۰">*</span>. </p> <h3> <span class="title" rel="72_18">وجوه مختلف در باره مراد از اینکه مساجد از آن خدا است  (<span class="aya" rel="72_18" data-words="1-4">و أن المساجد لله</span>...) </span> </h3> <p> <span class="phrase">مفسرین در اینکه منظور از <em rel="fa_72_18_3-3" data-sentence="25:130">مساجد</em> چیست اختلاف کرده‌اند، بعضی<span class="footnote" rel="1" title="روح المعانی، ج ۲۹، ص ۹۲">*</span> گفته‌اند: مراد از آن، کعبه است.</span> بعضی<span class="footnote" rel="2" title="تفسیر فخر رازی، ج ۳۰، ص ۱۶۳">*</span> گفته‌اند: مسجد الحرام است. بعضی<span class="footnote" rel="3" title="تفسیر کشاف، ج ۴، ص ۶۳۲">*</span> آن را مسجد الحرام و مسجد الأقصی دانسته‌اند. و <span class="phrase">اشکالی که به این سه قول وارد است این است که کلمه  <em rel="fa_72_18_3-3" data-sentence="50:47">مساجد</em> جمع است، و با یک مسجد و دو مسجد منطبق نمی‌شود.</span> </p> <p>بعضی<span class="footnote" rel="4" title="روح المعانی، ج ۲۹، ص ۹۱">*</span> دیگر گفته‌اند: همه حرم است. این قول هم بدون دلیل حرف زدن است. </p> <p>بعضی<span class="footnote" rel="5" title="مجمع البیان، ج ۱۰، ص ۳۷۲">*</span> گفته‌اند: همه سطح زمین است، چون رسول خدا (ص) فرمود:  همه زمین را برای من مسجد و طهور کردند ، این حدیث هم به بیش از این دلالت ندارد که امت اسلام می‌توانند در هر نقطه از زمین نماز بخوانند، به خلاف آنچه از کیش یهود و نصاری مشهور است که نمازشان تنها باید در کنیسه و کلیسا واقع شود حدیث تنها جواز را می‌رساند، و اما اینکه همه زمین را مسجد بخواند تا هر جا کلمه مساجد گفته شد شامل قطعه قطعه‌های سطح زمین گردد چنین دلالتی ندارد. </p> <p>بعضی<span class="footnote" rel="6" title="تفسیر فخر رازی، ج ۳۰، ص ۱۶۲">*</span> هم گفته‌اند: مراد از آن نمازها است که جز برای خدا خوانده نمی‌شود، این نیز بدون دلیل سخن گفتن است. </p> <p>و از امام جواد (ع) روایت شده که مراد از مساجد اعضای هفتگانه بدن آدمی است که در هنگام سجده باید روی زمین قرار گیرد و عبارتند از: پیشانی، دو کف دست، دو سر زانو و دو سر انگشتان بزرگ پا، که روایتش به زودی در بحث روایتی از نظر شما خواهد گذشت ان شاء اللَّه، و همین معنا از سعید بن جبیر و فراء و زجاج نیز نقل شده. </p> <p>و اما با در نظر گرفتن این حدیث آنچه به نظر ما مناسب‌تر است این است که بگوییم: مراد از برای خدا بودن مواضع سجده از انسان این است که مواضع هفتگانه سجود تشریعا به خدا اختصاص دارد (نه اینکه غیر از این هفت عضو از بدن انسان ملک خدا نیست. </p> <p>نه، همه ملک تکوینی خدا هست و این هفت عضو تشریعا هم از آن خداست) و مراد از  <em>دعاء</em> که فرموده پس غیر خدا را نخوانید نیز همان سجده است، چون روشن‌ترین مظاهر و مصادیق عبادت و یا خصوص نماز همان سجده است، و اصلا نماز به خاطر سجده است، که عبادت نامیده می‌شود. </p> <p>         <code class="page" rel="20,78"/> و معنای آیه این است که: بگو به من وحی شده که چند نفر جنی چنین و چنان کردند، و نیز به من وحی شده که اعضای سجده مختص به خدای تعالی است، پس سجده را تنها برای خدا کنید، و این اعضا را در سجده برای او بکار بندید-و یا او را تنها با این اعضا عبادت کنید-و سجده مکنید و یا عبادت مکنید غیر او را. </p> <h3> <span class="title" rel="72_19">مراد از کسانی که چون پیامبر (صلی اللَّه علیه و آله و سلم) به نماز می‌ایستاد در اطرافش گرد می‌آمدند (<span class="aya" rel="72_19" data-words="8-11">کادوا یکونون علیه لبدا</span>) </span> </h3> <p> <code class="aya" rel="72_19"/> <span class="aya" rel="72_19" data-words="1-11">و أنه لما قام عبد الله یدعوه کادوا یکونون علیه لبدا</span> <span class="phrase">کلمه <em rel="fa_72_19_11-11" data-sentence="5:204">لبد</em> -به کسره لام و فتحه باء-جمع لبده-به ضمه لام و سکون باء-است، و  <em rel="fa_72_19_11-11" data-sentence="124:127">لبده</em> به معنای مجتمعی متراکم و فشرده است، و منظور از کلمه <em rel="fa_72_19_5-6" data-sentence="235:55">عبد اللَّه</em> رسول خدا  (ص) است، آیه بعدی هم بر این معنا دلالت دارد.</span> و <span class="phrase">اگر از آن جناب تعبیر به عبد اللَّه کرده برای این بود که به منزله زمینه‌چینی باشد برای آیه بعدی که می‌فرماید: <span class="aya" rel="72_20" data-words="1-4">قل إنما أدعوا ربی</span>، و مناسب‌تر با سیاق آیات بعدی این است که ضمیر جمع در <em>کادوا</em>  و در <em rel="fa_72_19_9-9" data-sentence="255:194">یکونون</em> به مشرکین برگردد، چون مشرکین بودند که بر آن جناب در هنگامی که نماز و قرآن می‌خواند ازدحام کرده و استهزایش نمودند، و صدای خود را بلند می‌کردند، تا به طوری که گفته‌اند صدای آن جناب بگوش کسی نرسد.</span> </p> <p>و معنای آیه این است که: وقتی رسول خدا (ص) برمی‌خاست تا خدا را با نماز عبادت کند، مشرکین آن قدر به طرفش می‌آمدند که نزدیک می‌شد جمعیت انبوهی بشوند. </p> <p>بعضی<span class="footnote" rel="1" title="روح المعانی، ج ۲۹، ص ۹۳">*</span> از مفسرین گفته‌اند: دو ضمیر مذکور به جن بر می‌گردد، و این جنیان بودند که پیرامون آن جناب جمع شده، تراکم می‌کردند و از در تعجب از آنچه از آن جناب می‌دیدند از عبادتش و از تلاوت قرآن به آن جناب خیره می‌نگریستند، چون چنین چیزی تا آن روز ندیده و نشنیده بودند. </p> <p>بعضی<span class="footnote" rel="2" title="روح المعانی، ج ۲۹، ص ۹۴">*</span> دیگر گفته‌اند: ضمیرها به مؤمنین و گروندگان به رسول خدا (ص) بر می‌گردد، آنان بودند که دور آن جناب جمع شده، و در نماز به وی اقتدا می‌کردند، و وقتی قرآن می‌خواند سکوت محض می‌شدند تا کلام خدا را بشنوند. ولی این دو وجه آن طور که باید با سیاق آیات بعدی نمی‌سازد، هم چنان که قبلا هم اشاره شد. </p> <p><code class="aya" rel="72_20"/> <span class="aya" rel="72_20" data-words="1-9">قل إنما أدعوا ربی و لا أشرک به أحدا</span> در این آیه به رسول خدا (ص) امر فرموده‌ تا وجه عبادت خود را     <code class="page" rel="20,79"/> برای آنان بیان کند، به بیانی که حیرت و تعجب آنان را بر طرف سازد، چون گفتیم از آن جناب اعمالی دیده بودند و سخنانی شنیده بودند که تا آن روز از احدی نه دیده و نه شنیده بودند، و این تعجب وادارشان کرده بود عمل آن جناب را حمل بر نوعی حیله و مکر نموده، بگویند با این خدعه می‌خواهد بت‌های ما را از بین ببرد، تا به اغراض مادی خود برسد. </p> <p>و حاصل آن بیان که چنین اثری را دارد این است که بگوید: من از آنچه می‌بینید انجام می‌دهم هیچ مقصدی از آن مقاصد که در نظر شما است و مرا به آن متهم می‌کنید ندارم، تنها و تنها پروردگار یگانه‌ام را می‌خوانم، و احدی را شریک او نمی‌گیرم، و عبادت انسان نسبت به کسی که او را پروردگار خود شناخته چیزی نیست که مورد ملامت و تعجب قرار گیرد. </p> <h3> <span class="title" rel="72_18 72_19 72_20 72_21 72_22 72_23 72_24 72_25 72_26 72_27 72_28">بیان موقعیت پیامبر (صلی اللَّه علیه و آله و سلم) نسبت به پروردگار و نسبت به مردم</span> </h3> <p> <code class="aya" rel="72_21"/> <span class="aya" rel="72_21" data-words="1-9">قل إنی لا أملک لکم ضرا و لا رشدا</span> آنچه از سیاق آیات کریمه استفاده می‌شود این است که: رسول خدا (ص) به دستور پروردگار موقعیت خود نسبت به پروردگارش و نسبت به مردم را بیان کرده، در باره موقعیتی که نسبت به خدای تعالی دارد گفته که من او را می‌خوانم و کسی را شریک او نمی‌دانم، <span class="aya" rel="72_20" data-words="2-9">إنما أدعوا ربی و لا أشرک به أحدا</span> و در باره موقعیتش نسبت به مردم فرموده: من هم بشری مثل شمایم، و مثل شما مالک رشد و ضرر خودم نیستم، تا چه رسد به اینکه با اراده خودم به شما ضرر برسانم، و یا با قدرتی که دارم شما را به خیری که خودم می‌خواهم ارشاد کنم، بلکه من تنها ماموری از ناحیه خدا هستم که شما را دعوت کنم، و جز امتثال او چاره‌ای ندارم، و کسی که مرا از کیفر خدا پناه دهد سراغ ندارم، نه تنها من سراغ ندارم بلکه چنین ملجا و پناهی برای مخالفان و عصیانگران او وجود ندارد، نه برای من و نه برای شما، پس شما هم چاره‌ای جز اطاعت خدا و رسولش ندارید و کسی که خدا و رسولش را عصیان کند، آتش جهنم را دارد، که در آن تا ابد جاودانه بسر ببرد، و به زودی یعنی وقتی وعده خدا را ببینید همه خواهید فهمید. </p> <p>و لازمه این سیاق این است که مراد از <em>مالکیت ضرر</em> ، قدرت بر واقع ساختن ضرر بر مشرکین باشد، هر وقت که بخواهد. و مراد از <em>مالکیت رشد</em> ، قدرت بر رساندن نفع به ایشان از راه اصابه واقع باشد. و بنا بر این، معنای آیه این می‌باشد که: من ادعا نمی‌کنم که می‌توانم به شما ضرر و یا نفع برسانم. بعضی<span class="footnote" rel="1" title="روح المعانی، ج ۲۹، ص ۹۳">*</span> گفته‌اند: مراد از ضرر، <em>غی</em>  (گمراهی و   <code class="page" rel="20,80"/> خطا) است، که در مقابلش رشد را آورده، و تعبیر از <em>غی</em> به ضرر از باب تعبیر به مسبب از سبب است. </p> <p><code class="aya" rel="72_22"/> <span class="aya" rel="72_22-23" data-words="1-19">قل إنی لن یجیرنی من الله أحد و لن أجد من دونه ملتحدا، إلا بلاغا من الله و رسالاته</span> <span class="phrase">فعل <em rel="fa_72_22_4-4" data-sentence="4:333">یجیرنی</em> از مصدر <em>اجاره</em> است، که به معنای دادن جوار (پناه و همسایگی) است، و حکم جوار دادن این است که جوار دهنده باید از پناهنده خود حمایت کند، و جلو هر کسی را که بخواهد به او آسیب رساند بگیرد، و ظاهرا کلمه <em rel="fa_72_22_13-13" data-sentence="265:114">ملتحد</em> اسم مکان و به معنای محلی باشد که شخص مورد آسیب خود را به آن محل کنار بکشد، تا از شری که متوجه او است ایمان بماند.</span> ولی <span class="phrase">بعضی<span class="footnote" rel="1" title="کسی که اطاعت کند پیامبر را، پس به تحقیق خدا را اطاعت کرده است سوره نساء، آیه ۸۰">*</span> گفته‌اند: این کلمه به معنای محل دخول است، و جمله <em rel="fa_72_22_11-12" data-sentence="181:172">من دونه</em> متعلق به این کلمه، و به منزله قیدی توضیحی برای آن است، و ضمیر در آن به خدای تعالی بر می‌گردد، <code class="aya" rel="72_23"/>و کلمه <em rel="fa_72_23_2-2" data-sentence="381:20">بلاغ</em> به معنای تبلیغ است.</span> </p> <p>و <span class="phrase">استثنای <em rel="fa_72_23_1-2" data-sentence="8:653">الا بلاغا</em> استثنا از کلمه <em rel="fa_72_22_13-13" data-sentence="83:622">ملتحدا</em> است، و جمله <em>من اللَّه</em> متعلق است به مقدر، و تقدیر آن <em>کائنا من اللَّه</em> است، هر چند که شاید به ذهن برسد که متعلق به کلمه <em rel="fa_72_23_2-2" data-sentence="278:472">بلاغا</em> باشد، ولی نمی‌تواند متعلق به آن باشد، برای اینکه ماده بلاغ اگر بخواهد متعدی شود با حرف <em>عن</em> متعدی می‌شود نه با حرف <em>من</em> ، و به همین جهت است که بعضی<span class="footnote" rel="2" title="روح المعانی، ج ۲۹، ص ۹۴">*</span> از همانهایی که <em>من اللَّه</em> را متعلق به <em rel="fa_72_23_2-2" data-sentence="615:178">بلاغا</em> دانسته‌اند گفته‌اند: کلمه <em>من</em> در اینجا به معنای <em>عن</em> است، و معنای جمله به هر حال این است که: من تفاوتی با شما ندارم، به جز تبلیغ اسما و صفاتی که خدا دارای آن است.</span> </p> <p>و <span class="phrase">در باره کلمه <em>و رسالاته</em> بعضی<span class="footnote" rel="3" title="غیب آسمانها و زمین از آن خداست سوره نحل، آیه ۷۷">*</span> گفته‌اند: عطف است بر کلمه <em rel="fa_72_23_2-2" data-sentence="158:54">بلاغا</em> ، و تقدیر کلام الا بلاغا من اللَّه و الا رسالاته است.</span> بعضی<span class="footnote" rel="4" title="روح المعانی، ج ۲۹، ص ۹۴">*</span> دیگر گفته‌اند: عطف است بر کلمه جلاله <em>اللَّه</em> ، و کلمه <em>من</em> به معنای <em>عن</em> است، و معنای جمله الا بلاغا عن اللَّه و عن رسالاته است. </p> <p>و <span class="phrase">در باره اینکه کلمه <em>الا</em> بلاغ و رسالات را از چه چیزی استثناء می‌کند قولی<span class="footnote" rel="5" title="تفسیر قرطبی، ج ۱۹، ص ۲۶">*</span> دیگر           <code class="page" rel="20,81"/> هست، و آن این است که: مستثنی منه مفعول جمله <em rel="fa_72_21_3-4" data-sentence="249:123">لا املک</em> است، و معنای آیه این است که من برای شما نه مالک ضرری هستم و نه رشد، تنها چیزی را که مالک هستم بلاغ از خدا و رسالات او است.</span> لیکن یک مطلب در آیه هست که این توجیه را بعید می‌سازد، و آن این است که اگر اینطور بود دیگر نمی‌بایست جمله‌ <span class="aya" rel="72_22" data-words="3-7">لن یجیرنی من الله أحد...</span> -که کلامی از نو و استینافی است-بین مستثنی و مستثنی منه فاصله شود، و از اینکه می‌بینیم فاصله شده می‌فهمیم که مستثنی منه ضرا و رشدا نیست. </p> <p>و معنای دو آیه بنا بر آنچه ما گفتیم این است: بگو احدی نیست که مرا از عذاب خدا پناه دهد و من بدون او هیچ ملتحد و مکانی که بتوان به آنجا پناه برد نمی‌یابم الا تبلیغ از او یعنی الا اینکه آنچه دستورم داده امتثال کنم و به شما برسانم و آن دستور این است که اسما و صفاتش را برای شما بیان کنم. و الا اینکه رسالتهایی را که در باره شرایع دین دارد به شما برسانم. </p> <p> <span class="aya" rel="72_23" data-words="7-19">و من یعص الله و رسوله فإن له نار جهنم خالدین فیها أبدا</span> <span class="phrase">مفرد آوردن ضمیر در <em>له</em> با اینکه عاصیان خدا و رسول یک نفر نیستند به اعتبار لفظ  <em>من-کسی که</em> است هم چنان که جمع آوردن در <em rel="fa_72_23_17-17" data-sentence="134:472">خالدین</em> به اعتبار معناست و عطف رسول بر خدا در جمله‌ <span class="aya" rel="72_23" data-words="7-12">و من یعص الله و رسوله</span> بدین جهت بوده که عصیان رسول هم عصیان خدا است چون رسول چیزی به جز رسالات خدا ندارد و معلوم است که رد چنین کسی رد بر خدای سبحان است و طاعتش هم طاعت خدای تعالی است هم چنان که در جای دیگر هم فرمود: <span class="aya" rel="4_80" data-words="1-6">من یطع الرسول فقد أطاع الله</span><span class="footnote" rel="1" title="تفسیر فخر رازی، ج ۳۰، ص ۱۶۸">*</span>.</span> </p> <p>و مراد از <em>معصیت</em> -به طوری که سیاق آیات سابق شهادت می‌دهد-نافرمانی خدا در دستوراتی است که در باره اصول دین دارد، مانند توحید و نبوت و معاد و سایر متفرعات آن. </p> <p>بنا بر این، وعده و تهدید به خلود در آتش که در آیه آمده، تنها شامل کفار و منکرین اصول دین می‌شود، نه هر عاصی و گنهکار و متخلف از فروع دین، پس اینکه بعضی<span class="footnote" rel="2" title="و نزد او است کلیدهای ناپیدا که نداند آنها را جز او سوره انعام، آیه ۵۹">*</span> ها با این آیه استدلال کرده‌اند بر اینکه: هر گنهکاری مخلد در آتش است، استدلال صحیحی نیست. </p> <p>و از ظاهر کلام بر می‌آید که جمله‌ <span class="aya" rel="72_23" data-words="7-10">و من یعص الله...</span> جزو کلام خدای سبحان است، نه اینکه تتمه کلام رسول خدا (ص) باشد. </p> <p>     <code class="page" rel="20,82"/><code class="aya" rel="72_24"/> <span class="aya" rel="72_24" data-words="1-12">حتی إذا رأوا ما یوعدون فسیعلمون من أضعف ناصرا و أقل عددا</span> <span class="phrase">کلمه <em rel="fa_72_24_1-1" data-sentence="5:497">حتی</em> دلالت دارد بر معنایی که مدخول حتی غایت آن معناست، و از مدخول حتی یعنی جمله‌ <span class="aya" rel="72_24" data-words="2-3">إذا رأوا...</span> به دست می‌آید که مشرکین در صدد استضعاف رسول خدا  (ص) بودند، و یاوران آن جناب-یعنی مؤمنین-را ضعیف می‌شمردند، و عدد آنها را اندک می‌دانستند، پس این کلام دلالت دارد بر معنایی که از کلام حذف شده، و کلام غایت آن را بیان می‌کند، مثلا چنین بوده که کفار همواره تو را استضعاف می‌کردند و یارانت را ضعیف و اندک می‌شمردند و می‌شمردند، تا اینکه عذاب خدا را دیدند... .</span> </p> <p>و منظور از جمله آنچه وعده داده شده‌اند آتش جهنم است، چون عذاب موعود در آیه همان است، و آیه شریفه جزو کلام خدای تعالی و خطابی است که به رسول گرامی خود کرده، و اگر جزو کلام رسول ( ص) بود، با در نظر گرفتن اینکه در اول آیه فرمود: <em>قل-بگو</em> باید فرموده باشد حتی اذا رأیتم ما توعدون فستعلمون... -تا روزی که شما مشرکین وعده خدا را ببینید آن وقت می‌فهمید... . </p> <p><code class="aya" rel="72_25"/> <span class="aya" rel="72_25" data-words="1-12">قل إن أدری أ قریب ما توعدون أم یجعل له ربی أمدا</span> <span class="phrase">کلمه <em rel="fa_72_25_11-11" data-sentence="5:237">امد</em> به معنای غایت است، و آیه شریفه به منزله پیش‌گیری از یک توهمی است که حال مشرکین اقتضای آن را دارد، گویا وقتی تهدید را شنیده‌اند پرسیده‌اند: این تهدید چه روزی به وقوع می‌پیوندد؟ در پاسخ به ایشان فرموده: بگو من نمی‌دانم نزدیک است یا دور...</span> </p> <p><code class="aya" rel="72_26"/> <span class="aya" rel="72_26" data-words="1-7">عالم الغیب فلا یظهر علی غیبه أحدا</span> یعنی احدی را بر غیب خود اظهار نمی‌کند، و اظهار کسی بر هر چیز به معنای آن است که او را در رسیدن به آن چیز کمک کنی و او را بر آن مسلط سازی. می‌فرماید: من کسی را برای احاطه به غیب خودم کمک نمی‌کنم، و بر غیب خود مسلط نمی‌سازم. و <span class="phrase">کلمه  <em rel="fa_72_26_1-2" data-sentence="6:366">عالم الغیب</em> خبری است برای مبتدایی که حذف شده، و تقدیر کلام هو عالم الغیب است، و مفاد کلمه به کمک سیاق این است که می‌خواهد بفهماند علم غیب مختص به خدای تعالی است، و علم او ظاهر و باطن سراسر عالم را فرا گرفته، و به همین جهت برای نوبت دوم غیب را به خودش نسبت داد و فرمود: کسی را بر غیب خود مسلط نمی‌کند، و نفرمود: کسی را بر آن مسلط نمی‌کند تا اختصاص را برساند، و گر نه نمی‌رسانید.</span> </p> <p>و معنای آیه این است که: خدای تعالی عالم به تمامی غیب‌ها است، آن هم به علمی که اختصاص به خودش دارد، پس هیچ کس از مردم را به غیب خود که مختص به<code class="page" rel="20,83"/> خودش می‌باشد آگاه نمی‌کند، در نتیجه مفاد آیه سلب کلی است. هر چند بعضی<span class="footnote" rel="1" title="پس همه برای این است که خدا بشناسد چه کسانی راست گفتند، و برای این است که بداند کاذبین را سوره عنکبوت، آیه ۳">*</span> از مفسرین اصرار ورزیده‌اند در اینکه مفاد آن سلب جزئی است، و می‌خواهد بفرماید خدای تعالی تمامی غیب خود را در اختیار کسی قرار نمی‌دهد. و مؤید گفتار ما ظاهر سیاق آیاتی است که به زودی می‌آید. </p> <h3> <span class="title" rel="72_18 72_19 72_20 72_21 72_22 72_23 72_24 72_25 72_26 72_27 72_28">علم غیب بالاصالة از آن خدا است و بالتبع و به تعلیم الهی دیگران هم می‌توانند آن را دارا شوند</span> </h3> <p> <code class="aya" rel="72_27"/> <span class="aya" rel="72_27" data-words="1-5">إلا من ارتضی من رسول</span> <span class="phrase">این استثنا، استثنای از کلمه <em>احدا</em> است، و جمله <em rel="fa_72_27_4-5" data-sentence="54:203">من رسول</em> بیان جمله‌ <span class="aya" rel="72_27" data-words="2-3">من ارتضی</span> است، در نتیجه می‌فهماند که خدای تعالی هر پیغمبری از پیامبران را که بخواهد به هر مقدار از غیب مختص به خود که بخواهد آگاه می‌سازد.</span> پس اگر این آیه را ضمیمه کنیم به آیاتی که علم غیب را مختص به خدای تعالی می‌داند، مانند آیه شریفه‌ <span class="aya" rel="6_59" data-words="1-8">و عنده مفاتح الغیب لا یعلمها إلا هو</span><span class="footnote" rel="2" title="روح المعانی، ج ۲۹، ص ۹۶">*</span> و آیه‌ <span class="aya" rel="11_123" data-words="1-6">و لله غیب السماوات و الأرض</span><span class="footnote" rel="3" title="مجمع البیان، ج ۱۰، ص ۳۷۴">*</span>، و آیه‌ <span class="aya" rel="27_65" data-words="1-11">قل لا یعلم من فی السماوات و الأرض الغیب إلا الله</span><span class="footnote" rel="4" title="بگو کسانی که در آسمانها و زمین هستند از غیب آگاهی ندارند جز خدا سوره نمل، آیه ۶۵">*</span> این نتیجه به دست می‌آید که علم غیب به اصالت از آن خداست، و به تبعیت خدا دیگران هم می‌توانند به هر مقداری که او بخواهد به تعلیم او داشته باشند. </p> <p>پس می‌توان گفت که آیات راجع به غیب که یک دسته آن را مختص به خدا می‌داند، و دسته دیگر را در باره غیر خدا هم ممکن می‌داند، نظیر آیات راجع به میراندن است، که یک جا آن را مختص خدا می‌داند و می‌فرماید: <span class="aya" rel="39_42" data-words="1-3">الله یتوفی الأنفس</span><span class="footnote" rel="5" title="خداست که جانها را می‌گیرد سوره زمر، آیه ۴۲">*</span> و یک جا آن را به ملائکه نسبت می‌دهد و می‌فرماید: <span class="aya" rel="32_11" data-words="1-7">قل یتوفاکم ملک الموت الذی وکل بکم</span><span class="footnote" rel="6" title="بگو جان شما را ملک الموتی می‌گیرد که موکل بر شماست سوره الم سجده، آیه ۱۱">*</span> و جایی دیگر آن را به رسل نسبت می‌دهد و می‌فرماید: <span class="aya" rel="6_61" data-words="10-16">حتی إذا جاء أحدکم الموت توفته رسلنا</span><span class="footnote" rel="7" title="تا زمانی که مرگ یکی از شما فرا رسد فرستادگان ما جان او را می‌گیرند سوره انعام، آیه ۶۱">*</span>، پس توفی به اصالت منسوب به خداست، و به تبعیت منسوب به ملائکه و یا به عبارتی رسل است، چون ملائکه اسباب متوسطی هستند که مسخر خدا و تحت فرمان اویند. </p> <h3> <span class="title" rel="72_27">احتمالات و وجوه مختلف در باره معنای آیه: <span class="aya" rel="72_27" data-words="6-14">فإنه یسلک من بین یدیه و من خلفه رصدا...</span> که سلوک رصد در پیش رو و پشت سر رسول (صلی اللَّه علیه و آله و سلم) و علت آن را بیان می‌کند</span> </h3> <p> <span class="aya" rel="72_27" data-words="6-14">فإنه یسلک من بین یدیه و من خلفه رصدا</span>... <span class="phrase"><span class="aya" rel="72_28" data-words="15-15">عددا</span> ضمیر <em>فانه</em> به خدای تعالی، و ضمیر <em rel="fa_72_27_10-10" data-sentence="102:508">یدیه</em> و <em rel="fa_72_27_13-13" data-sentence="163:492">خلفه</em> به رسول ( ص)               <code class="page" rel="20,84"/> بر می‌گردد، و کلمه <em rel="fa_72_27_14-14" data-sentence="307:394">رصد</em> به معنای مراقب و نگهبان است، این کلمه و کلمه  <em rel="fa_72_27_14-14" data-sentence="411:334">راصد</em> هم بر واحد اطلاق می‌شود، و هم بر جماعت، و کلمه <em rel="fa_72_27_14-14" data-sentence="517:274">رصد</em> در اصل مصدر است، و مراد از <em>ما بین یدیه</em> پیش روی رسول، و مردمی است که به سوی آنان فرستاده شده، و مراد از <em rel="fa_72_27_13-13" data-sentence="687:148">خلفه</em> بین او و بین مصدر وحی یعنی خدای سبحان است، و منشا این تعبیر امتداد و مسافت موهومی است که انسان از شنیدن کلمه <em>رسالت</em> در ذهن خود تصور می‌کند.</span> وقتی می‌گوییم مثلا فرمانده فلان مامور را به سوی لشکریان فرستاد تا پیامش را به آنان برساند، فورا در ذهن مسافتی تصور می‌شود که فرستنده در ابتدای آن و لشکر در انتهای آن قرار دارد، و مامور در بین راه است، لشکر در پیش روی او و فرمانده در پشت سرش قرار گرفته. آیه شریفه راه رسیدن پیام غیبی یعنی آن رسالتهایی که به رسول وحی می‌شود را وصف می‌کند، هم چنان که جمله  تا بداند که رسالات پروردگارشان را رسانده‌اند به آن اشاره دارد. </p> <p>و معنای آیه این است که: احدی را بر غیب خود مسلط نمی‌کند، مگر رسولی را که پسندیده باشد، که چنین رسولی را بر غیب خود مسلط می‌کند، چون او نگهبانانی از ملائکه بین رسول و مردم دارد، و نگهبانانی هم بین رسول و خودش گمارده است. البته این را می‌دانیم که سلوک رصد در پیش رو و پشت سر رسول، برای حفظ وحی از هر تخلیط و تغییر دادن، یعنی کم و زیاد کردن است، که ممکن است از ناحیه شیطانها با واسطه و یا بی‌واسطه صورت بگیرد. </p> <p><code class="aya" rel="72_28"/><span class="phrase">در جمله‌ <span class="aya" rel="72_28" data-words="1-6">لیعلم أن قد أبلغوا رسالات ربهم</span> ضمیر در <em>لیعلم</em> به خدای سبحان بر می‌گردد، و ضمیر جمع در <em rel="fa_72_23_2-2" data-sentence="157:143">ابلغوا</em> و در <em rel="fa_72_28_6-6" data-sentence="221:124">ربهم</em> به کلمه <em>من-کسی که</em> بر می‌گردد، به اعتبار اینکه معنای این کلمه جمع، و منظور از آن هر پیغمبری است که او پسندیده باشد.</span> </p> <p>ممکن هم هست به کلمه <em>رسول</em> بر گردد، به اعتبار اینکه منظور از آن جنس رسول است، نه یک رسول معین، و مراد از اینکه فرمود: <em>تا خدا بداند</em> با اینکه خدا همیشه و همه چیز را می‌داند، علم فعلی خدا است، که عبارت است از تحقق ابلاغ در خارج، و این گونه تعبیرها در قرآن کریم بسیار آمده، از آن جمله فرموده: <span class="aya" rel="29_3" data-words="7-13">فلیعلمن الله الذین صدقوا و لیعلمن الکاذبین</span><span class="footnote" rel="1" title="مجمع البیان، ج ۱۰، ص ۳۷۴">*</span>. </p> <p>و این جمله علت سلوک رصد در پیش رو و پشت سر رسول را بیان می‌کند، می‌فرماید: برای این رصد می‌گماریم تا محقق شود که رسولان بدون تغییر و تبدیل رسالات پروردگارشان را به مردم ابلاغ کرده‌اند. </p> <p>   <code class="page" rel="20,85"/> <span class="phrase">احتمال هم دارد که ضمیر در <em rel="fa_72_27_9-10" data-sentence="26:161">بین یدیه</em> و در <em rel="fa_72_27_12-13" data-sentence="92:139">من خلفه</em> به کلمه <em>غیبه</em> بر گردد، در نتیجه نگهبان‌های گمارده شده در پیش رو و پشت سر غیب گمارده شده باشند، تا آن غیب بدون دستبرد به رسول برسد.</span> لیکن این احتمال ضعیف است، بدین جهت که با تعلیل‌ <span class="aya" rel="72_28" data-words="1-6">لیعلم أن قد أبلغوا رسالات ربهم</span> به آن معنایی که گذشت نمی‌سازد، چون محفوظ ماندن غیب از دستبرد، و سالم به دست رسول رسیدنش ربطی به این ندارد که خدا بداند رسول هم آن را سالم به دست مردم رسانده و ابلاغ کرده. </p> <p>و <span class="phrase">مفسری که ذیلا کلامش نقل می‌شود، برگشت سخنش به همین احتمال است، او گفته<span class="footnote" rel="1" title="تفسیر کشاف، ج ۴، ص ۶۳۳">*</span> : دو ضمیر <em rel="fa_72_27_9-10" data-sentence="151:61">بین یدیه</em> و <em rel="fa_72_27_12-13" data-sentence="214:42">من خلفه</em> به جبرئیل حامل وحی و حامل غیب بر می‌گردد.</span> </p> <p>و ضعف این قول علاوه بر مطالب گذشته در این است که این سخن وقتی درست است که قبلا نامی از جبرئیل ذکر شده باشد در صورتی که نشده. </p> <p><span class="phrase">بعضی<span class="footnote" rel="2" title="بگو من ادعا نمی‌کنم که خزینه‌های خدا در دست من است، و من غیب نمی‌دانم سوره انعام، آیه ۵۰">*</span> هم گفته‌اند: ضمیر در <em>لیعلم</em> به رسول، و دو ضمیر در <em>قد أبلغوا</em> و در  <em rel="fa_72_28_6-6" data-sentence="224:285">ربهم</em> به ملائکه نگهبان بر می‌گردد، و معنای آیه این است که: ملائکه خدا وحی او را هم چنان نگهبانی می‌کنند تا رسول بداند که ملائکه، رسالت‌های خدا یعنی وحی خدا را همانطور که صادر شده به او رسانده‌اند، و دلش مطمئن شود که وحی خدا از دستبرد شیطانها سالم مانده، چون لازمه ابلاغ ملائکه بلوغ وحی است.</span> </p> <p><span class="phrase">هر چند ذکر کلمه رسول قبل از کلمه <em>لیعلم</em> مؤید این احتمال است، و اشکالی که به وجه قبلی وارد بود که قبلا کلمه جبرئیل ذکر نشده به این وجه وارد نیست، الا اینکه ظاهر سیاق این احتمال را بعید می‌سازد، چون از ظاهر سیاق بر می‌آید که مراد از رسالات، رسالاتی است که رسول آن را حمل می‌کند تا به مردم برساند، نه آنچه که فرشته وحی حمل می‌کند تا به رسول برساند، پس ضمیر در <em rel="fa_72_28_6-6" data-sentence="365:35">ربهم</em> به رسولان بر می‌گردد نه به ملائکه.</span> علاوه بر این، آیه شریفه اشاره به ملائکه دارد، و آنان را در تحت عنوان رصد ذکر کرده، و معلوم است که عنوان رصد غیر عنوان رسالت است، شان رصد نگهبانی و حفظ است نه رسالت. </p> <p>بعضی<span class="footnote" rel="3" title="و اگر من غیب‌دان بودم خیرات و منافع زیادی جمع می‌کردم سوره اعراف، آیه ۱۸۸">*</span> دیگر گفته‌اند: معنای جمله این است که: تا محمد (صلوات اللَّه علیه) بداند که رسولان قبل از وی رسالات پروردگارشان را ابلاغ کردند. و این، وجه سخیفی است که       <code class="page" rel="20,86"/> هیچ دلیلی بر آن نیست، و از آن سخیف‌تر این است که بعضی<span class="footnote" rel="1" title="ما به تو وحی کردیم، همانطور که به نوح و پیغمبران بعد از او وحی کردیم سوره نساء، آیه ۱۶۳">*</span> گفته‌اند: معنای جمله این است که: تکذیب‌گران رسولان بدانند که رسولان، رسالات پروردگار خود را به ایشان ابلاغ کردند. </p> <p>و در جمله‌ <span class="aya" rel="72_28" data-words="7-10">و أحاط بما لدیهم</span> ضمیر جمع بنا بر وجهی که ما اختیار کردیم به رسولان بر می‌گردد، و ظاهرا این جمله متمم معنای حراست سابق الذکر است، پس جمله‌ <span class="aya" rel="72_27" data-words="8-10">من بین یدیه</span> به نگهبانان بین رسول و مردم، و جمله <em>و من خلفه</em> به نگهبانان بین رسول و خدا اشاره می‌کند، و جمله‌ <span class="aya" rel="72_28" data-words="7-10">و أحاط بما لدیهم</span> به اینکه خدای تعالی احاطه علمی به دل و نفس رسول  ( ص) دارد اشاره می‌کند، در نتیجه آیه شریفه می‌فهماند که وحی خدا-از مصدر وحی گرفته تا نفس رسول و از رسول گرفته تا مردم. از هر گونه تغییر و تبدیلی ایمن است. </p> <p>ممکن هم هست مراد از جمله مورد بحث تنها نفس رسول نباشد، بلکه هم آن را شامل باشد و هم مسیر وحی را و هم همه اموری را که به نحوی با رسول و رسالت تعلق و ارتباط دارد، هم چنان که جمله بعدی که می‌فرماید: <span class="aya" rel="72_28" data-words="11-15">و أحصی کل شیء عددا</span> در صدد این است که عمومیت علم خدا به اشیا را افاده کند، البته علم به عدد اشیا و تمیز آنها از یکدیگر، پس از آنچه در باره سه آیه اخیر گذشت چهار نکته به دست آمد. </p> <h3> <span class="title" rel="72_18 72_19 72_20 72_21 72_22 72_23 72_24 72_25 72_26 72_27 72_28">چهار مطلب که از سه آیه اخیر مورد بحث استفاده می‌شود</span> </h3> <p> اول اینکه: علم به غیب بالأصاله و مستقلا خاص خدای تعالی است، به آن معنایی که توضیح دادیم، پس خدای تعالی به ذات خودش عالم به غیب است، و دیگران اگر علمی به غیب داشته باشند به تعلیم او دارند، با این نکته که از آیه استفاده کردیم روشن می‌شود که هر جا خدای تعالی از انبیا حکایت کرده که منکر علم غیب خود شده‌اند، منظور این بوده که بفهمانند ما رسولان، بالأصاله و مستقلا علم به غیب نداریم، نه اینکه با وحی خدا هم دانای به غیب نمی‌شویم، مانند آنجا که فرموده: <span class="aya" rel="6_50" data-words="1-11">قل لا أقول لکم عندی خزائن الله و لا أعلم الغیب</span><span class="footnote" rel="2" title="ما قبل از تو هیچ رسول و پیامبری نفرستادیم (مگر اینکه) سوره حج، آیه ۵۲">*</span> و آنجا که فرموده: <span class="aya" rel="7_188" data-words="13-20">و لو کنت أعلم الغیب لاستکثرت من الخیر</span><span class="footnote" rel="3" title="ما در هیچ شهر و آبادی پیامبری نفرستادیم (مگر اینکه) سوره اعراف، آیه ۹۴">*</span>، و آنجا که فرموده: <span class="aya" rel="46_9" data-words="1-21">قل ما کنت بدعا من الرسل و ما أدری ما یفعل بی و لا بکم إن أتبع إلا ما یوحی إلی</span><span class="footnote" rel="4" title="بگو من از میان رسولان رسولی نوظهور نیستم نه می‌دانم که با من چه می‌کنند، و نه اینکه با شما چه می‌کنند، و پیروی نمی‌کنم مگر آنچه را که به من وحی می‌شود سوره احقاف، آیه ۹">*</span>. </p> <h3> <span class="title" rel="72_26">مستثنیات از عموم‌ <span class="aya" rel="72_26" data-words="3-7">فلا یظهر علی غیبه أحدا</span> </span> </h3> <p> دوم اینکه: بعد از آنکه عمومیت جمله‌ <span class="aya" rel="72_26" data-words="3-7">فلا یظهر علی غیبه أحدا</span> به وسیله جمله‌ <span class="aya" rel="72_27" data-words="1-5">إلا من ارتضی من رسول</span> شکسته شد، به صورت عام مخصص در آمده که می‌تواند باز هم تخصیص بخورد، هم چنان که در مورد بحث در باره انبیا تخصیص خورده، چون آیات قرآنی دلالت دارد بر اینکه بر آن حضرت وحی می‌شود، مثلا فرموده: <span class="aya" rel="4_163" data-words="1-11">إنا أوحینا إلیک کما أوحینا إلی نوح و النبیین من بعده</span><span class="footnote" rel="1" title="سه روز در خانه‌هایتان متمتع گردید و این وعده‌ای است که دروغ نخواهد بود سوره هود، آیه ۶۵">*</span>، و نیز دلالت دارد بر اینکه وحی یکی از مصادیق غیب است. بنا بر این، یک پیغمبر دسترسی به غیب دارد، هم چنان که رسول دارد، البته این در صورتی است که مراد از رسول در جمله‌ <span class="aya" rel="72_27" data-words="1-5">إلا من ارتضی من رسول</span> مقامی مقابل مقام نبوت باشد، و اما اگر منظور مطلق کسانی باشد که از ناحیه خدا به سوی خلق گسیل می‌شوند نبی هم از همان کسان است، هم چنان که آیه زیر بر این معنا شهادت می‌دهد: <span class="aya" rel="22_52" data-words="1-10">و ما أرسلنا من قبلک من رسول و لا نبی...</span><span class="footnote" rel="2" title="اگر بخواهید به شما خبر می‌دهم که چه خوردید، و چه چیز در خانه‌هایتان ذخیره کردید و همین نشانه‌ای است برای شما سوره آل عمران، آیه ۴۹">*</span> چون نبی را هم ارسال شده می‌داند، و آیه‌ <span class="aya" rel="7_94" data-words="1-7">و ما أرسلنا فی قریة من نبی</span><span class="footnote" rel="3" title="تفسیر عیاشی، ج ۱، ح ۱۰۹">*</span> پس نبی هم مانند رسول جزو استثنا شدگان از عموم نفی است، بدون اینکه عموم مذکور نیازمند به تخصیص جدیدی بشود. </p> <p>و همچنین در مورد امام به آن معنایی که قرآن کلمه امام را در آن استعمال می‌کند، چون خدای تعالی امام را به صفت صبر و یقین توصیف کرده، مثلا می‌فرماید: <span class="aya" rel="32_24" data-words="1-12">و جعلنا منهم أئمة یهدون بأمرنا لما صبروا و کانوا بآیاتنا یوقنون</span><span class="footnote" rel="4" title="و ما بعضی از آنان را پیشوایانی کردیم که به امر ما هدایت می‌کنند، و بدین جهت چنین کردیم که صبر کردند، و به آیات ما یقین داشتند سوره الم سجده، آیه ۲۴">*</span>، و نیز امامان را چنین توصیف کرده که پرده و حجاب از پیش رویشان برداشته شده، مثلا فرموده: <span class="aya" rel="6_75" data-words="1-12">و کذلک نری إبراهیم ملکوت السماوات و الأرض و لیکون من الموقنین</span><span class="footnote" rel="5" title="و ما این چنین ملکوت آسمانها و زمین را به ابراهیم ارائه دادیم (تا چنین و چنان شود، و) تا از صاحبان یقین گردد سوره انعام، آیه ۷۵">*</span>، و نیز فرموده: <span class="aya" rel="102_5-6" data-words="1-7">کلا لو تعلمون علم الیقین، لترون الجحیم</span><span class="footnote" rel="6" title="چنان نیست که شما خیال می‌کنید اگر شما علم الیقین داشتید (به سراغ این موهومات و تفاخرها نمی‌رفتید) شما قطعا جهنم را خواهید دید سوره تکاثر، آیه ۵ و ۶">*</span> و ما در بعضی از مباحث سابق در این باره سخن گفتیم. </p> <p>و اما ملائکه آنچه از وحی آسمان که قبل از نزولش حمل می‌کنند، و همچنین آنچه             <code class="page" rel="20,88"/> از عالم ملکوت مشاهده می‌کنند، نسبت به خود آنان شهود است، نه غیب، هر چند که برای ما غیب می‌باشد، پس نمی‌توان ملائکه را مشمول استثنا دانست، علاوه بر این جمله <span class="aya" rel="72_26" data-words="3-7">فلا یظهر علی غیبه أحدا</span> تنها شامل اهل دنیا می‌شود که در روی زمین زندگی می‌کنند و اگر بنا باشد از سکنه زمین تجاوز کنیم تا شامل ملائکه هم باشد، باید مردگان را هم که امور آخرت را که به نص قرآن غیب این عالم است مشاهده می‌کنند مشمول استثنا بدانیم، و حال آنکه قطعا مشمول نیستند، برای اینکه اگر مردگان هم مشمول باشند دیگر حتی یک نفر هم در تحت عموم‌ <span class="aya" rel="72_26" data-words="3-7">فلا یظهر علی غیبه أحدا</span> باقی نمی‌ماند، چون هر انسان زمینی روزی از دنیا می‌رود و غیب عالم را می‌بیند، و در روز قیامت که‌ <span class="aya" rel="11_103" data-words="10-13">یوم مجموع له الناس</span>، و نیز <span class="aya" rel="11_103" data-words="15-17">ذلک یوم مشهود</span> در باره‌اش فرموده، تمامی مردم یک جا مبعوث می‌شوند، و غیب عالم برای همه مشهود می‌گردد، پس همانطور که اموات مشمول استثنا نیستند، به خاطر اینکه عالم اموات غیر این عالم است، همچنین ملائکه هم مشمول نیستند، برای اینکه عالمشان غیر این عالم است. </p> <h3> <span class="title" rel="72_28 72_27 72_26 72_18 72_19 72_20 72_21 72_22 72_23 72_24 72_25">معصوم بودن انبیاء و رسل در گرفتن ، حفظ و ابلاغ وحی به زبان و به عمل</span> </h3> <p> سوم اینکه: جمله‌ <span class="aya" rel="72_27" data-words="6-13">فإنه یسلک من بین یدیه و من خلفه</span>... <span class="aya" rel="72_28" data-words="15-15">عددا</span> دلالت دارد بر اینکه وحی الهی از آن لحظه که از مصدر وحی صادر می‌شود تا زمانی که به مردم می‌رسد و همچنین در طریق نزولش تا وقتی که به شخص مورد وحی برسد از هر دستبرد و تغییری محفوظ است. </p> <p><span class="phrase">اما مصونیت آن از حین صدور تا وقتی که به رسول برسد، اگر هیچ دلیلی به جز جمله  <em rel="fa_72_27_12-13" data-sentence="77:85">من خلفه</em> بر آن نباشد همین جمله کافی است، البته این در صورتی است که ضمیر در آن به رسول برگردد.</span> و اما بنا بر آن احتمال که مرجع ضمیر غیب باشد، دلیل بر مدعای ما مجموع دو جمله‌ <span class="aya" rel="72_27" data-words="8-13">من بین یدیه و من خلفه</span> خواهد بود، و لیکن در سابق که این احتمال را نقل کردیم گفتیم این احتمال ضعیف است. </p> <p>و اما مصونیت وحی در آن حال که رسول آن را از فرشته وحی دریافت می‌کند، دلیلش جمله‌ <span class="aya" rel="72_28" data-words="1-6">لیعلم أن قد أبلغوا رسالات ربهم</span> است، که از آن می‌فهمیم رسول طوری وحی الهی را دریافت می‌کند که در گرفتنش اشتباه رخ نمی‌دهد و ذهنش آن را فراموش نمی‌کند و شیطان در دل او دست نمی‌اندازد، در نتیجه وحی خدا دچار تغییر و تبدیل نمی‌گردد. و نیز در رساندن وحی به مردم نیز این مصونیت هست، و شیطان در این مرحله هم کاری نمی‌تواند بکند، جمله مذکور بر همه این مصونیت‌ها دلالت دارد، چون می‌فرماید غرض از گماردن رصد این است که بداند انبیا رسالات پروردگار خود را رساندند، یعنی این ابلاغ در خارج محقق شد. و لازمه آن، مصونیت وحی در همه مراحل و رسیدن آن به مردم است، و اگر رسول در<code class="page" rel="20,89"/> جهات سه‌گانه بالا (گرفتن و حفظ کردن و رساندن) مصونیت نداشته باشد، غرض خدای تعالی حاصل نمی‌شود، و این کاملا روشن است، و چون خدای تعالی برای حاصل شدن این غرض غیر از مساله سلوک رصد طریقه دیگری ذکر نکرده، می‌فهمیم که وحی، آن زمان هم که به دست رسول رسیده به وسیله ملائکه حراست می‌شود همانطور که در طریق رسیدنش به رسول به وسیله آنان حراست می‌شد، و جمله‌ <span class="aya" rel="72_28" data-words="7-10">و أحاط بما لدیهم</span> این دلالت‌ها را تایید می‌کند. </p> <p>و اما مصونیت وحی در مسیرش از ناحیه رسول تا رسیدنش به مردم اگر دلیلی به جز جمله <span class="aya" rel="72_27" data-words="8-10">من بین یدیه</span> نباشد، همین جمله کافی است البته به شرطی که جمله را به آن معنایی بگیریم که ما ذکر کردیم، البته جمله‌ <span class="aya" rel="72_28" data-words="1-6">لیعلم أن قد أبلغوا رسالات ربهم</span> به آن تقریبی که ما برایش کردیم نیز بر این معنا دلالت دارد. </p> <p>از این بیان این نتیجه عاید می‌شود که نبی و رسول در گرفتن وحی از پروردگار و در حفظ آن و در رساندنش به مردم مؤید به عصمت و محفوظ از خطا در هر سه جهتند، برای اینکه گفتیم آیه شریفه دلالت دارد بر اینکه آنچه خدا از دین خودش بر مردم و از طریق رسالت و وحی نازل می‌کند مصون در همه مراحل است تا به دست مردم برسد، و یکی از آن مراحل مرحله گرفتن وحی و دوم مرحله حفظ آن و سوم مرحله تبلیغ آن به مردم است. </p> <p>و تبلیغ رسالت به مردم تنها به زبان نیست بلکه تبلیغ عملی هم تبلیغ است، پس رسول باید در مرحله عمل از هر معصیت و ارتکاب هر گناه و ترک واجب دینی معصوم باشد، چون اگر معصوم نباشد نقیض و ضد دین را تبلیغ کرده، پس پیغمبر از ارتکاب معصیت معصوم است، هم چنان که از خطای در گرفتن وحی معصوم است، و هم چنان که از فراموش کردن آن و از خطای زبانی در رساندنش به مردم معصوم است. </p> <p>و ما در سابق اشاره کردیم که نبوت هم در اینکه دائر مدار وحی است، مثل رسالت است، پس نبی هم در خصوصیت عصمت مانند رسول است، و با این بیان معلوم شد که اصحاب وحی چه نبی باشند و چه رسول، در گرفتن وحی و حفظ کردنش، و در رساندن آن به مردم، چه رساندن به زبان و چه به عمل معصوم هستند. </p> <p>چهارم اینکه: در آیه شریفه عمومیت‌ <span class="aya" rel="72_26" data-words="3-7">فلا یظهر علی غیبه أحدا</span> استثنا شد، به اینکه رسولان به غیب آگاه می‌شوند. چیزی که هست این را هم می‌فهماند که رسولان در هر چیزی که تحقق یافتن رسالتشان مشروط به آن باشد که نسبت به آن علم غیب داشته باشند، این علم را خواهند داشت، حال چه متن رسالتشان از قبیل معارف اعتقادی و شرایع دین و قصص و عبرتها و حکمت‌ها و مواعظ باشد، و چه اینکه نشانیهای رسالتشان باشد و مردم با دیدن آن<code class="page" rel="20,90"/> نشانه و آن معجزه به صدق رسول در ادعای رسالتش پی ببرند، هم چنان که در قرآن کریم از بعضی رسولان نمونه‌هایی از این قبیل حکایت کرده، مثلا در باره صالح فرموده که به قوم خود گفت: <span class="aya" rel="11_65" data-words="3-11">تمتعوا فی دارکم ثلاثة أیام ذلک وعد غیر مکذوب</span><span class="footnote" rel="1" title="تفسیر نور الثقلین، ج ۵، ص ۴۴۰ به نقل از کافی">*</span> و در باره عیسی فرموده که به بنی اسرائیل فرمود: <span class="aya" rel="3_49" data-words="35-48">و أنبئکم بما تأکلون و ما تدخرون فی بیوتکم إن فی ذلک لآیة لکم</span><span class="footnote" rel="2" title="خرائج و جرائح، ص ۳۰۶">*</span>، و نیز آیاتی که در باره وعده‌های رسولان آمده، و پیشگوییهایی که در خود قرآن کریم آمده، همه اینها از موارد اظهار غیب است. </p> <h3>بحث روایتی‌ <span class="title" rel="72_18"> (روایاتی راجع به جمله‌ <span class="aya" rel="72_18" data-words="2-4">أن المساجد لله</span> و اینکه پیغمبر (صلی اللَّه علیه و آله و سلم) و ائمه (علیهم السلام) عالم به غیب بوده‌اند) </span> </h3> <p> در تفسیر عیاشی از امام جواد (ع) روایت کرده که معتصم (خلیفه عباسی) از بریدن دست سارق پرسش نمود، که از کجا باید دستش را قطع کنند؟ فرمود: باید از آخرین بند انگشتان قطع کنند، و کف دست را باقی بگذارند. معتصم پرسید دلیل بر این معنا چیست؟ فرمود: کلام رسول خدا (ص) است، که فرمود سجده باید بر هفت موضع بدن واقع شود. پیشانی و دو کف دست و دو سر زانو و دو انگشت پا، پس اگر دست دزد را از مچ و یا از آرنج قطع کنند، دستی باقی نمی‌ماند تا با آن سجده کند، خدای تعالی هم فرموده: <span class="aya" rel="72_18" data-words="2-4">أن المساجد لله</span> و منظورش از مساجد همان عضوهای هفتگانه‌ای است که بر آن سجده می‌شود، و معنای جمله‌ <span class="aya" rel="72_18" data-words="5-9">فلا تدعوا مع الله أحدا</span> هم همین است که چیزی که خاص خدا است نباید قطع شود (تا آخر حدیث)<span class="footnote" rel="3" title="روح البیان، ج ۱۰، ص ۱۹۷">*</span>. </p> <p>و در کافی به سند خود از حماد بن عیسی از امام صادق (ع) روایت کرده که در حدیثی گفت: و سجده کرد، امام صادق (ع) بر هشت استخوان، یعنی دو کف دست و دو سر زانو و دو انگشت ابهام پا و پیشانی و بینی، و آن گاه فرمود هفت موضع آن واجب است، و آنها همان مواضعی است که خدای تعالی در کتابش آورده و فرموده: <span class="aya" rel="72_18" data-words="1-9">و أن المساجد لله فلا تدعوا مع الله أحدا</span> و آن عبارت است از پیشانی و دو کف دست و دو سر       <code class="page" rel="20,91"/> زانو و دو ابهام پا، و اما نهادن بینی بر خاک مستحبّ است<span class="footnote" rel="1" title="روح البیان، ج ۱۰، ص ۱۹۷">*</span>. </p> <p>و از کتاب خرائج و جرائح از محمد بن فضل هاشمی، از حضرت رضا  (ع) روایت شده که آن جناب نظر کرد به ابن هذاب، و سپس فرمود: اگر به تو خبر دهم که در همین روزها یکی از ارحامت کشته می‌شود، آیا تصدیقم می‌کنی؟ گفت: نه، برای اینکه کسی به جز خدای تعالی غیب نمی‌داند. فرمود: مگر این خدای تعالی نیست که می‌فرماید: <span class="aya" rel="72_26-27" data-words="1-12">عالم الغیب فلا یظهر علی غیبه أحدا، إلا من ارتضی من رسول</span>، پس رسول اللَّه  (ص) که مرضی نزد خدا است غیب می‌داند، ما هم ورثه همان رسولی هستیم که خدا او را به هر مقدار از غیب خود خواسته آگاه کرده، پس ما هم می‌دانیم آنچه شده و آنچه که تا روز قیامت خواهد شد<span class="footnote" rel="2" title="روح البیان، ج ۱۰، ص ۱۹۷">*</span>. </p> <p>مؤلف: روایات در این باب از حد شمار بیرون است، و مدلول آنها این است که: رسول اللَّه (ص) علم غیب را از راه وحی از خدای تعالی گرفته، و امامان  (ع) از آن جناب به ارث گرفته‌اند. </p> 
