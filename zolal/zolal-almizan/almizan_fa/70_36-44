<h3 class="ayas">سوره المعارج آیه‌های ۳۶ تا ۴۴</h3><code class="section" rel="70_36-44"/><h3>ترجمه آیات</h3> <p> <span class="trans" rel="70_36"> (با اینکه خدای تعالی مقدر فرمود که کفار را با بهشت خود گرامی ندارد) این کفار را که در پیرامون تواند چه می‌شود که چشم از تو بر نمی‌دارند.  «۳۶» </span><span class="trans" rel="70_37"> (و در عین اینکه با همند) از چپ و راستت متفرق می‌شوند.  «۳۷» </span><span class="trans" rel="70_38">آیا هر یک از آنها طمع آن دارند که تقدیر الهی را بر هم زده داخل بهشت نعیم شوند؟.  «۳۸» </span><span class="trans" rel="70_39">نه، حاشا که کوچکتر از اینند و خود می‌دانند که ما از چه چیز خلقشان کرده‌ایم.  «۳۹» </span><span class="trans" rel="70_40">پس (گو اینکه قسم لازم ندارد ولی) به پروردگار همه مشرقها و مغربها سوگند که ما قادریم.  «۴۰» </span><span class="trans" rel="70_41">بر اینکه اینان را منقرض نموده خلقی بهتر از ایشان بیافرینیم و کسی نیست که با اراده خود اراده ما را از کار بیندازد. <code class="page" rel="20,28"/> «۴۱» </span><span class="trans" rel="70_42"> بنا بر این تو هم ای پیامبر رهاشان کن در لجن فرو روند و سرگرم بازی باشند تا ناگهان و تهی دست به روزی برخورند که وعده‌اش را از پیش به ایشان داده بودند.  «۴۲» </span><span class="trans" rel="70_43">روزی که به سرعت از قبرها در آیند و همه به سوی یک نقطه به سرعت به راه افتند گویی در آنجا به سوی علامتی روان می‌شوند.  «۴۳» </span><span class="trans" rel="70_44">اما در حالتی که چشمهایشان از شدت شرمندگی به پایین افتاده ذلت از سراپایشان می‌بارد و به ایشان گفته می‌شود این است همان روزی که وعده‌اش را می‌دادند.  «۴۴» </span></p>             <h3>بیان آیات</h3> <p> بعد از آنکه در فصل اول از آیات این سوره در ذیل داستان درخواست عذاب بیان کرد که عذابی واقع شدنی دارند، که هیچ دافعی از آن نیست، و آن عذاب آتشی است متلظی، و نزاعة للشوی، که هر اعراضگر، و هر کسی را که مال جمع می‌کند و گنجینه می‌سازد به سوی خود می‌کشد. </p> <p>و نیز بعد از آنکه در فصل دوم از آن آیات ملاک گرفتاری آنان به این بدبختی را ذکر کرد و فرمود که: ملاک آن این است که انسان مجهز به غریزه هلع و غریزه حب خیر برای خویش است، و این غریزه‌ها او را به پیروی هوای نفس می‌کشاند و وادار می‌کند در برابر هر حقی که با آن مواجه می‌شود استکبار کند، و از این راه به آتش جاودانه‌اش مبتلا می‌کند، آتشی که به جز صالحان و معتقدین به روز جزا و ترسندگان از عذاب پروردگار، کسی از آن نجات نمی‌یابد. </p> <p>اینک در این فصل از آیات-که فصل سوم است-روی سخن را به همان کفار نموده مثل کسی که از رفتار آنان به تعجب آمده، سخن می‌گوید، چون ایشان دورادور رسول خدا  (ص) را گرفته چپ و راست او را احاطه کرده‌اند، و از او جدا نمی‌شوند، اما با دلهایی متفرق. و با چشم ظاهری به آن جناب اقبال نموده‌اند، ولی دلهایشان از آن جناب اعراض دارد، لذا رسول گرامی خود را مخاطب قرار داده می‌فرماید: چرا اینان اینطورند؟ آیا یک یک اینان انتظار دارند در عین اینکه کافرند داخل در جنت نعیم شوند؟ با اینکه خدای سبحان مقدر فرموده با جنت خود به جز افراد مؤمن را که خود استثنا کرده کسی را گرامی ندارد، آیا اینها با این توقعشان می‌خواهند از خدا سبقت بگیرند و او را عاجز سازند؟ و حکم او را نقض و تقدیر او را باطل سازند؟ حاشا که بتوانند، زیرا خدایی که آنان را از<code class="page" rel="20,29"/> نطفه‌ای خوار و بی‌مقدار آفریده قادر است از همین نطفه که آنان را آفریده کسانی بهتر از ایشان بیافریند، کسانی که او را بپرستند و داخل جنتش شوند. </p> <p>و در آخر این فصل رسول گرامی خود را دستور می‌دهد به اینکه خصام و بگومگوی با آنان را تعطیل کند، و آنان را به حال خودشان وا گذارد، تا هم چنان به لجبازی و سرگرمی خود مشغول باشند، تا آن روزی را که وعده رسیدنش داده شده دیدار کنند. </p> <h3> <span class="title" rel="70_36">توضیح معنای آیه: <span class="aya" rel="70_36" data-words="1-6">فما ل الذین کفروا قبلک مهطعین...</span> و بیان اینکه مراد از <span class="aya" rel="70_36" data-words="3-4">الذین کفروا</span> منافقینی هستند که اطراف پیامبر (صلی اللَّه علیه و آله و سلم) را گرفته بودند</span> </h3> <p> <code class="aya" rel="70_37"/> <span class="aya" rel="70_36-37" data-words="1-12">فما ل الذین کفروا قبلک مهطعین، عن الیمین و عن الشمال عزین</span> <span class="phrase">در مجمع البیان از زجاج نقل کرده که گفته: کلمه <em>مهطع</em> به معنای کسی است که با نگاه خود به چیزی خیره شود، و چشم از آن برندارد، و این قسم نظر کردن خاص دشمنان است، و از ابو عبیده نقل کرده که گفته: <em>اهطاع</em> به معنای سرعت دادن است، و کلمه <em rel="fa_70_37_6-6" data-sentence="245:141">عزین</em> به معنای جماعات متفرق است، که به واحد آنان <em>عزة</em> گفته می‌شود<span class="footnote" rel="1" title="مجمع البیان، ج ۱۰، ص ۳۵۷">*</span>.</span> </p> <p>و کلمه <em>قبل</em> -به کسره قاف و فتحه باء-به معنای آن جهتی است که هر چیزی رو بدان جهت دارد، و حرف <em>فاء</em> در اول آیه فصیحه است. </p> <p>و معنای آیه این است که: وقتی بازگشت انسانهای کافر به خاطر کفر و استکبارشان به سوی آتش است، پس این کفار را که نزد تواند چه می‌شود که به تو روی می‌آورند و چشم از تو بر نمی‌دارند؟ به ظاهر نزد تو مجتمع هستند، ولی از چپ و راست تو متفرق می‌شوند، آیا طمع دارند که داخل جنت شوند و خدا را عاجز ساخته از آنچه او قضایش را رانده سبقت گیرند، با اینکه او این قضا را رانده که تنها صالحان از مؤمنین داخل بهشت شوند، ایشان می‌خواهند این قضا را لغو نموده، با اینکه کافرند داخل بهشت شوند؟ ! <code class="aya" rel="70_38"/> <span class="aya" rel="70_38" data-words="1-9">أ یطمع کل امرئ منهم أن یدخل جنة نعیم</span> این استفهام انکاری است، می‌پرسد چه چیز ایشان را واداشته که اطراف تو را بگیرند، آیا این طمع وادارشان کرده که یک یکشان با اینکه کافرند داخل بهشت شوند؟ نه، بدانند که کافران چنین امیدی نباید داشته باشند. </p> <p><span class="phrase">در این جمله طمع به داخل شدن در بهشت را به یک یک کفار نسبت داده، نه به جماعت آنان، و نفرموده: أ یطمعون ان یدخلوا-آیا طمع دارند که داخل شوند؟ ولی مساله اهطاع را به همه نسبت داد و فرمود: <em rel="fa_70_36_5-5" data-sentence="184:277">مهطعین</em> ، و این بدان جهت بوده که طمع در سعادت و   <code class="page" rel="20,30"/> رستگاری وقتی نافع است که در دل فرد طمع کار پیدا شود و او را وادار کند به ایمان و عمل صالح، نه طمع قائم به جماعت، بدان جهت که جماعت است، پس طمع مجموع من حیث المجموع در سعادت تک تک افراد کافی نیست.</span> </p> <p>و اگر داخل شدن در بهشت را به صیغه مجهول از باب افعال آورد، برای آن بود که اشاره کند به اینکه داخل شدنشان در بهشت به اختیار و خواست خودشان نیست، بلکه اگر چنین فرض و طمعی درست باشد کس دیگری ایشان را داخل بهشت می‌کند، و او خدای تعالی است، که اگر بخواهد چنین می‌کند، و البته هرگز نمی‌خواهد، چون خود او چنین مقدر کرده که کفار داخل بهشت نشوند. </p> <p>بعضی<span class="footnote" rel="1" title="روح المعانی، ج ۲۹، ص ۶۴">*</span> گفته‌اند که: رسول خدا (ص) در کنار کعبه نماز می‌خواند و قرآن تلاوت می‌کرد، مشرکین پیرامونش جمع می‌شدند و حلقه حلقه می‌نشستند و به او گوش فرا داده مسخره‌اش می‌کردند، و می‌گفتند: اگر این مؤمنین آن طور که محمد می‌گوید داخل بهشت شوند، ما قبل از آنان داخل خواهیم شد. و بدین مناسبت بود که این آیات نازل گردید. </p> <p>لیکن این معنا با سیاق آیات سازگار نیست، چون از ظاهر جمله‌ <span class="aya" rel="70_36" data-words="1-3">فما ل الذین...</span> بر می‌آید که می‌خواهد رفتار آنان را متفرع کند بر ما قبل، یعنی بر محرومیت مردم از بهشت، بجز طایفه‌ای از آنان (مؤمنین). ولی بنا به مضمون روایت جمع شدن پیرامون پیغمبر از ناحیه مشرکین از شدت عداوت بوده، می‌خواستند هر چه بیشتر آن جناب را اذیت و اهانت کنند، و اینکه گفتند ما قبل از مؤمنین داخل بهشت می‌شویم-با اینکه مشرک و منکر معاد بودند، و اصلا دوزخ و بهشتی را قبول نداشتند-نمی‌تواند جز از در استهزاء باشد. </p> <p>با این حال چگونه ممکن است این رفتار مشرکین را متفرع بر آیات قبل کرد که سخن از دوزخ و بهشت دارد؟ و به طور تعجب پرسیده: چه چیز اینان را وادار کرده که به جنت طمع ببندند، با اینکه خدای تعالی می‌داند که آنان اصلا بهشت و دوزخی را قبول ندارند. </p> <p>پس ناگزیر باید بگوییم مراد از جمله‌ <span class="aya" rel="2_212" data-words="2-3">للذین کفروا</span> منافقینی است که ظاهرا به رسول خدا (ص) ایمان آوردند ولی دوباره در دل به کفر اول خود برگشتند، و پاره‌ای از احکام را رد نمودند، هم چنان که از آیه   <code class="page" rel="20,31"/> <span class="aya" rel="63_3" data-words="1-8">ذلک بأنهم آمنوا ثم کفروا فطبع علی قلوبهم</span><span class="footnote" rel="1" title="این به خاطر آن است که آنها نخست ایمان آوردند سپس کافر شدند لذا بر دلهای آنها مهر نهاده شده سوره منافقین، آیه ۳">*</span> و آیه‌ <span class="aya" rel="9_66" data-words="1-6">لا تعتذروا قد کفرتم بعد إیمانکم</span><span class="footnote" rel="2" title="(بگو) عذرخواهی نکنید (که بیهوده است چون) شما بعد از ایمان آوردن کافر شدید سوره توبه، آیه ۶۶">*</span>، و آیه‌ <span class="aya" rel="9_77" data-words="1-4">فأعقبهم نفاقا فی قلوبهم</span><span class="footnote" rel="3" title="این عمل (روح) نفاق را در دلهایشان برقرار ساخت سوره توبه، آیه ۷۷">*</span> بر می‌آید که قرآن منافقین را کافر خوانده. </p> <p>بنا بر این، آیه مورد بحث مربوط به طایفه‌ای از مسلمانان است که ایمان آورده و داخل مؤمنین بودند، و بیشتر از مؤمنین واقعی چپ و راست رسول خدا (ص) را احاطه می‌کردند، ولی در باطن به بعضی از احکام که بر رسول خدا (ص) نازل شده کفر ورزیدند و اعتنایی به آن نکردند. خدای سبحان در این آیات توبیخشان کرده که از احاطه کردن رسول خدا (ص) و همواره با آن جناب بودن سودی نخواهند برد، و نباید طمع بهشت کنند، چون از آنانی که داخل بهشت شوند نیستند، و نه می‌توانند قضا و قدر خدا را لغو کنند، و نه خدا را به ستوه آورند. </p> <p>مؤید این وجه آیه بعدی است که می‌فرماید: <span class="aya" rel="70_40-41" data-words="7-13">إنا لقادرون، علی أن نبدل خیرا منهم...</span> که معنایش به زودی می‌آید. </p> <p><code class="aya" rel="70_39"/> <span class="aya" rel="70_39" data-words="1-5">کلا إنا خلقناهم مما یعلمون</span> در این آیه طمع آنان را رد می‌کند که به هیچ وجه ممکن نیست با کفر داخل بهشت شوند، و منظور از اینکه فرمود: ما ایشان را از چیزی خلق کرده‌ایم که خودشان می‌دانند ، این است که ما ایشان را از نطفه خلق کردیم، و این جمله مربوط به ما بعد است، و مجموع آن و جمله ما بعدش رد قبلی را تعلیل می‌کند. و خلاصه آن تعلیل این است که: ما آنان را از نطفه خلق کردیم، که خودشان هم می‌دانند، وقتی چنین است برای ما آسان است که آنان را از بین برده، قومی دیگر بجای آنان خلق کنیم که بهتر از آنان و مؤمن باشند، و چیزی از احکام دین خدا را رد نکنند، و کسی نیست که بر قضا و قدر ما سبقت گیرد و ما را عاجز سازد، تا این کفار هم طمع کنند از آنان باشند، و با کفر داخل بهشت گردند و قضاء و قدر ما را نقض کنند. </p> <h3> <span class="title" rel="70_39">چند وجه در معنای‌ <span class="aya" rel="70_39" data-words="2-5">إنا خلقناهم مما یعلمون</span> </span> </h3> <p> بعضی<span class="footnote" rel="4" title="روح المعانی، ج ۲۹، ص ۶۵">*</span> از مفسرین گفته‌اند: کلمه <em>من</em> در جمله‌ <span class="aya" rel="70_39" data-words="4-5">مما یعلمون</span> معنای لام تعلیل         <code class="page" rel="20,32"/> را می‌دهد، و به آیه چنین معنا می‌دهد: ما آنان را برای آنچه می‌دانند خلق کردیم ، که همان استکمال به وسیله ایمان و اطاعت است، و از طریق وحی و اخبار رسول خدا (ص) این معنا را فهمیده‌اند، پس چون برای این منظور خلقشان کرده‌ایم، باید خود را به این غرض برسانند، و دارای ایمان و اطاعت کنند، تا ما داخل جنتشان کنیم، پس چگونه طمع دارند با حالت کفر داخل جنت شوند. </p> <p>بعضی<span class="footnote" rel="1" title="مجمع البیان، ج ۱۰، ص ۳۵۹">*</span> دیگر گفته‌اند: کلمه <em>من</em> ابتدای غایت را می‌رساند، و معنای آیه این است که: ما ابتدای خلقت آنان را از نطفه‌ای چرکین که هیچ تناسبی با عالم قدس و طهارت ندارد آغاز کردیم، تا به وسیله ایمان و اطاعت طاهر شود و به اخلاق ملائکه متخلق گردد و داخل بهشت شود، و اینان که کافرند کجا می‌توانند چنین شوند. </p> <p>بعضی<span class="footnote" rel="2" title="الدر المنثور، ج ۶، ص ۲۶۷">*</span> دیگر گفته‌اند: مراد از <span class="aya" rel="70_39" data-words="4-5">مما یعلمون</span> جنس است، و معنایش این است که ما این کفار را از جنس آدمیان که خودشان می‌دانند خلق کردیم، و یا از جنس آنچه خود می‌دانند خلق کردیم، نه از جنس حیواناتی که عقل و فهم ندارند، پس حجت ما بر آنان تمام است. لیکن این سه وجه از نظر ما وجوهی بی‌ارزش است. </p> <p><code class="aya" rel="70_40"/> <span class="aya" rel="70_40-41" data-words="1-17">فلا أقسم برب المشارق و المغارب إنا لقادرون، علی أن نبدل خیرا منهم و ما نحن بمسبوقین</span> یعنی مشارق خورشید، و مغارب آن. چون خورشید در هر روز از ایام سالهای شمسی مشرق و مغربی جداگانه دارد، هیچ روزی از مشرق دیروزش طلوع و در مغرب دیروزش غروب نمی‌کند، مگر در مثل همان روز در سالهای آینده. احتمال هم دارد مراد از مشارق و مغارب مشرقهای همه ستارگان و مغربهای آنها باشد. </p> <p><span class="phrase">در این آیه شریفه با همه کوتاهیش وجوهی از التفات بکار رفته، در جمله <em rel="fa_70_40_1-2" data-sentence="67:166">فلا اقسم</em>  التفاتی از تکلم با غیر،  (ما ایشان را خلق کردیم) به متکلم وحده (من سوگند می‌خورم) به کار رفته، و وجه آن تاکید بیشتر سوگند است، چون سوگند را به شخص خودش نسبت می‌دهد.</span> </p> <p>و در جمله‌ <span class="aya" rel="70_40" data-words="3-6">برب المشارق و المغارب</span> التفاتی از تکلم وحده (من سوگند می‌خورم)، به غیبت (به پروردگار مشرقها و مغربها) به کار رفته، و وجه آن این است که خواسته به صفتی از صفات خودش اشاره نموده، بفهماند اینکه می‌گویم <em>من</em> یعنی همان من که مبدأ خلقت انسانها در قرون متوالی هستم، و اداره کننده مشرقها و مغربهایم، چون طلوعهای پشت سر هم و   <code class="page" rel="20,33"/> غروبهای متوالی ملازم با گذشت زمان است، و گذشت زمان دخالتی تام در تکون انسانها در قرون متوالی، و نیز پیدایش حوادث در روی زمین دارد. </p> <p>و <span class="phrase">در جمله <em rel="fa_70_40_7-8" data-sentence="8:165">انا لقادرون</em> دوباره از غیبت (پروردگار مشارق و مغارب) به متکلم مع الغیر التفات شده و وجه آن این است که خواسته‌ به عظمت خودش اشاره کند، چون زمینه کلام زمینه به رخ کشیدن قدرتش بود.</span> و نکته دیگر اینکه در چنین زمینه‌ای سخن از ربوبیت مشارق و مغارب گفتن، در حقیقت علت قدرت را ذکر کردن است، تا با این تعلیل بفهماند کسی که تدبیر همه حوادث عالم منتهی به او است، هیچ حادثه‌ای او را به ستوه نمی‌آورد و او را از پدید آوردن حادثی دیگر جلوگیر نمی‌شود، چون حوادث، فعل او هستند، پس هیچ خلقی از خلائق او را از اینکه آن خلق را مبدل به خلقی بهتر کند مانع نمی‌تواند بشود، و گر نه خود آن خلق هم شریک او در تدبیر عالم می‌شد، و خدای سبحان واحدی است که در ربوبیت شریکی ندارد-دقت فرمایید. </p> <p><code class="aya" rel="70_41"/>و <span class="phrase">در جمله‌ <span class="aya" rel="70_40-41" data-words="7-13">إنا لقادرون، علی أن نبدل خیرا منهم</span> کلمه <em rel="fa_70_41_1-1" data-sentence="107:248">علی</em> متعلق به  <em rel="fa_70_40_8-8" data-sentence="173:221">لقادرون</em> است، و مفعول اول فعل <em rel="fa_70_41_3-3" data-sentence="254:186">نبدل</em> ضمیر حذف شده‌ای است که به کفار بر می‌گردد، و به این منظور حذف شده، و نفرموده <em rel="fa_70_41_3-3" data-sentence="388:93">نبدلهم</em> که به خواری و بی‌مقداری امر آنان اشاره نموده، بفهماند که خدای تعالی اعتنایی به کارشان ندارد.</span> و <span class="phrase">کلمه <em rel="fa_70_41_4-4" data-sentence="5:296">خیرا</em> مفعول دوم است که در حقیقت صفتی است که جای موصوف خود نشسته، و تقدیر کلام انا لقادرون علی أن نبدلهم قوما خیرا منهم است، یعنی ما قادریم بر اینکه ایشان را مبدل کنیم به قومی که بهتر از آنان باشند، و بهتر بودن آنها به این است که مردمی با ایمان باشند و به او کفر نورزند، پیرو حق باشند و حق را رد نکنند.</span> </p> <p> <span class="aya" rel="70_41" data-words="6-9">و ما نحن بمسبوقین</span> -منظور از <em>سبقت</em> غلبه است که به طور استعاره سبقت خوانده شده، و مسبوق شدن خدا استعاره از این است که مخلوق او جلو کار او را بگیرد و نگذارد آنان را مبدل به قومی بهتر کند. و <span class="phrase">سیاق آیه شریفه خالی از تایید مطالب قبل نیست که گفتیم مراد از <span class="aya" rel="70_36" data-words="3-4">الذین کفروا</span> قومی از منافقین است نه مشرکین، که معاند با دین و منکر اصل معادند، وجه این تایید این است که ظاهر عبارت <em rel="fa_70_41_4-5" data-sentence="229:327">خیرا منهم</em> یا دلالت دارد و یا حد اقل اشعار دارد بر اینکه در افراد مورد نظر شائبه خیریت هست، که خدا می‌خواهد کسانی را به جای آنان قرار دهد که از آنان خیریت بیشتری داشته باشند، و در مشرکین هیچ شائبه خیریت نیست تا آنان که به جای ایشان می‌آیند بهتر باشند، به خلاف منافقینی که این مقدار خیریت دارند که حفظ ظاهر اسلام را نموده آن را رد نکردند.</span> <code class="page" rel="20,34"/> پس، از آنچه گذشت روشن گردید که جمله‌ <span class="aya" rel="70_39" data-words="2-5">إنا خلقناهم مما یعلمون</span> تا آخر سه آیه، کلمه <em>کلا</em> را تعلیل می‌کند، و حاصل مضمون این سه آیه این است که: نه، حاشا، برای اینکه اینها خودشان می‌دانند که از نطفه خلق شده‌اند و خلقت از نطفه خلقتی است جاری، و رب و مدبر این حوادث جاریه که یکی از آنها همین خلقت انسانها نسلا بعد نسل است، خداست، و خدا قادر است که اینان را از بین برده اشخاصی بهتر از آنان را به جایشان قرار دهد، اشخاصی که اعتنای به امر دین دارند و لیاقت دارند که داخل بهشت شوند، و این طایفه نمی‌توانند خدا را از خلقت اشخاص بهتر و داخل بهشت کردن آنان جلوگیر شوند، البته اگر آنان را داخل بهشت کند به خاطر کمال ایمان ایشان است، نه اینکه محکوم و مجبور به اینکار شده باشد، پس این تقدیر الهی که بهشت مخصوص صالحان از اهل ایمان است، هرگز نقض نمی‌شود. </p> <p><code class="aya" rel="70_42"/> <span class="aya" rel="70_42" data-words="1-9">فذرهم یخوضوا و یلعبوا حتی یلاقوا یومهم الذی یوعدون</span> در این آیه رسول گرامی خود را دستور می‌دهد آنان را در آنچه هستند رها کند و اصرار نورزد به اینکه با استدلال آنان را به راه آورد و با موعظه و اندرز آنان، خود را به تعب اندازد. </p> <p>و اینکه وضع آنان را خوض و لعب نامیده، دلالت دارد بر اینکه طایفه مورد بحث‌از اصرار و لجبازی که دارند خیر نمی‌بینند، و این اصرارشان نظیر بازی است که جز در عالم خیال هیچ سود حقیقی در آن نیست، پس باید رها شوند، تا آن روزی را که وعده داده شده‌اند دیدار کنند، و آن روز قیامت است. </p> <p>و اینکه کلمه <em>یوم</em> را اضافه کرد به ضمیری که به آنان بر می‌گردد، و فرمود  <em>روزشان</em> ، اشاره دارد به اینکه آن روز به نوعی اختصاص به ایشان دارد، و آن عبارت است از اختصاص به عذاب. </p> <p><code class="aya" rel="70_43"/> <span class="aya" rel="70_43" data-words="1-9">یوم یخرجون من الأجداث سراعا کأنهم إلی نصب یوفضون</span> این آیه روز مذکور را که وعده‌اش را به آنان داده‌اند، یعنی روز قیامت را بیان می‌کند. </p> <p><span class="phrase">کلمه <em rel="fa_70_43_4-4" data-sentence="5:205">اجداث</em> جمع <em rel="fa_70_43_4-4" data-sentence="65:188">جدث</em> است که به معنای قبر است، و کلمه <em rel="fa_70_43_5-5" data-sentence="152:142">سراع</em> جمع  <em>سریع</em> است، و کلمه <em rel="fa_70_43_8-8" data-sentence="240:98">نصب</em> آن چیزی را گویند که به منظور علامت در سر راهها نصب می‌کنند تا رهنورد به وسیله آن، راه را گم نکند.</span> ولی بعضی<span class="footnote" rel="1" title="الدر المنثور، ج ۶، ص ۲۶۶">*</span> از مفسرین این کلمه را به معنای   <code class="page" rel="20,35"/> صنم (بت) که به منظور عبادت نصب می‌شود گرفته‌اند. لیکن این معنا از کلام خدا به دور است، که مردگان زنده شده از قبر را به کسانی تشبیه کند که به سوی بت می‌دوند. <span class="phrase">چون مصدر <em>ایفاض</em> که فعل <em rel="fa_70_43_9-9" data-sentence="31:40">یوفضون</em> از آن مشتق است به معنای سرعت گرفتن است.</span> </p> <p><code class="aya" rel="70_44"/> <span class="aya" rel="70_44" data-words="1-9">خاشعة أبصارهم ترهقهم ذلة ذلک الیوم الذی کانوا یوعدون</span> <span class="phrase">کلمه خشوع به معنای تاثر خاصی است در قلب که به دنبال مشاهده عظمت و کبریا در قلب پیدا می‌شود، نظیر این کلمه در اعضای بدن کلمه خضوع است، و اگر خشوع را به دیدگان نسبت داده، با اینکه گفتیم حالت قلبی است، بدین جهت است که آثار خشوع قلبی در چشم ظاهر می‌شود، و کلمه <em rel="fa_70_44_3-3" data-sentence="257:52">رهق</em> به معنای پوشاندن و فراگرفتن چیزی است به قهر و غلبه.</span> و معنای این آیه و آیه قبلش این است که: روز قیامت از قبرها در می‌آیند، در حالی که سرگردان می‌دوند، گویا به سوی علامتی می‌دوند تا راه را پیدا کنند، در حالی که اثر خشوع قلبی در دیدگانشان هویدا باشد، آری آن روزی که در دنیا وعده داده می‌شدند، همین روز است. </p> <p> <span class="aya" rel="70_44" data-words="5-9">ذلک الیوم الذی کانوا یوعدون</span> <em>-کلمه</em> ذلک اشاره است به اوصافی که قبلا برای قیامت ذکر کرده بود، یعنی بیرون شدن از قبر و سرگردان دویدن و هویدا شدن آثار خشوع قلبی در دیدگان. </p> <h3>بحث روایتی‌ <span class="title" rel="70_40 70_43 70_39 70_44 70_37 70_36 70_38 70_41 70_42"> (روایاتی در ذیل برخی آیات گذشته) </span> </h3> <p> در الدر المنثور است که عبد بن حمید، از عبادة بن انس روایت کرده که گفت: رسول خدا (ص) داخل مسجد شد و فرمود: چرا می‌بینم حلقه حلقه جمع شده‌اید، مانند حلقه‌هایی که در جاهلیت تشکیل می‌دادید، که مردی پشت سر برادر خود نشسته است<span class="footnote" rel="1" title="تفسیر قمی، ج ۲، ص ۳۸۶">*</span>. </p> <p><span class="phrase">این روایت را از ابن مردویه از ابو هریره نیز نقل کرده، ولی عبارت روایت دوم چنین است: رسول خدا (ص) خارج شد، در حالی که اصحابش حلقه حلقه نشسته بودند، فرمود: چرا شما را <em rel="fa_70_37_6-6" data-sentence="165:20">عزین</em> -حلقه حلقه-می‌بینم.</span> و نیز این معنا را از جابر بن سمره نقل کرده<span class="footnote" rel="2" title="معانی الاخبار، ص ۲۲۱">*</span>. </p> <p>     <code class="page" rel="20,36"/> و در تفسیر قمی در ذیل آیه‌ <span class="aya" rel="70_39" data-words="1-5">کلا إنا خلقناهم مما یعلمون</span> از معصوم نقل کرده که فرمود: یعنی از نطفه و سپس علقه. و <span class="phrase">در معنای جمله‌ <span class="aya" rel="70_40" data-words="1-2">فلا أقسم</span> فرمود: یعنی <em rel="fa_70_40_2-2" data-sentence="90:2">اقسم</em> .</span> و در معنای جمله‌ <span class="aya" rel="70_40" data-words="3-6">برب المشارق و المغارب</span> فرمود: یعنی مشرقهای زمستانی، و مشرقهای تابستانی، مغربهای زمستانی و مغربهای تابستانی<span class="footnote" rel="1" title="مجمع البیان، ج ۱۰، ص ۳۵۸">*</span>. </p> <p>و در کتاب معانی به سند خود از عبد اللَّه بن ابی حماد، و او بدون ذکر سندی که تا امیر المؤمنین برسد، از آن جناب روایت کرده که فرمود: خورشید سیصد و شصت مشرق و سیصد و شصت مغرب دارد، از آن نقطه‌ای که امروز طلوع کرده دیگر طلوع نمی‌کند تا سال بعد در همان روز<span class="footnote" rel="2" title="مجمع البیان، ج ۱۰، ص ۳۵۸">*</span>. </p> <p>و در تفسیر قمی در ذیل جمله‌ <span class="aya" rel="70_43" data-words="1-5">یوم یخرجون من الأجداث سراعا</span> فرمود: یعنی از قبر. </p> <p>و در معنای جمله‌ <span class="aya" rel="70_43" data-words="6-9">کأنهم إلی نصب یوفضون</span> فرمود: یعنی به طرف دعوت کنندگان می‌روند و صدا می‌زنند. و در معنای‌ <span class="aya" rel="70_44" data-words="3-4">ترهقهم ذلة</span> فرمود: یعنی دچار ذلت می‌شوند<span class="footnote" rel="3" title="تفسیر قمی، ج ۲، ص ۳۸۷">*</span>. </p> 
