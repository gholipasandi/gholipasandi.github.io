<h3 class="ayas">سوره الكهف آیه‌های ۳۲ تا ۴۶</h3><code class="section" rel="18_32-46"/><h3>ترجمه آیات</h3> <p> <span class="trans" rel="18_32">برای ایشان مثلی بزن: دو مرد که یکی را دو باغ داده بودیم از تاکها و آن را به نخل‌ها احاطه کرده بودیم و میان آن زرع کرده بودیم.  «۳۲» </span><span class="trans" rel="18_33">هر دو باغ میوه خویش را می‌داد و به هیچ وجه نقصان نمی‌یافت، و میان باغها نهری بشکافتیم.  «۳۳» </span><span class="trans" rel="18_34">و میوه‌ها داشت پس به رفیق خود که با وی گفتگو می‌کرد گفت: من از جهت مال از تو بیشتر و به عده از تو نیرومندترم.  «۳۴» </span><span class="trans" rel="18_35">و به باغ خود شد در حالی که ستمگر به نفس خویش بود گفت گمان ندارم که هیچ وقت این باغ نابود شود.  «۳۵» </span><span class="trans" rel="18_36">گمان ندارم رستاخیز به پا شود، و اگر به سوی پروردگارم برند سوگند که در آنجا نیز بهتر از این خواهم یافت.  «۳۶» </span><span class="trans" rel="18_37">رفیقش که با او گفتگو می‌کرد گفت: مگر به آنکه تو را از خاک آفرید و آن گاه از نطفه و سپس به صورت مردی بپرداخت کافر شده‌ای.  «۳۷» </span><span class="trans" rel="18_38">ولی او خدای یکتا و پروردگار من است و هیچ کس را با پروردگار خود شریک نمی‌کنم.  «۳۸» </span><span class="trans" rel="18_39">چرا وقتی به باغ خویش در آمدی نگفتی هر چه خدا خواهد همان شود که نیرویی جز به تایید خدا نیست، اگر مرا بینی که به مال و فرزند از تو کمترم.  «۳۹» </span><span class="trans" rel="18_40">باشد که پروردگارم بهتر از باغ تو به من دهد، و به باغ تو از آسمان صاعقه‌ها فرستد که زمین بایر شود.  «۴۰» </span><span class="trans" rel="18_41">یا آب آن به اعماق فرو رود که جستن آن دیگر نتوانی.  «۴۱» </span><span class="trans" rel="18_42">و میوه‌های آن نابود گشت و بنا کرد دو دست خویش به حسرت آن مالی که در آن خرج کرده بود زیر و رو می‌کرد که تاکها بر جفته‌ها سقوط کرده بود، و می‌گفت ای کاش هیچ کس را با پروردگار خویش شریک نپنداشته بودم.  «۴۲» </span><span class="trans" rel="18_43">و او را غیر خدا گروهی نباشد که یاری‌اش کنند، و یاری خویش کردن نتواند.  «۴۳» </span><span class="trans" rel="18_44">در آنجا یاری کردن خاص خدای حق است که پاداش او بهتر و سرانجام دادن او نیکتر است.  «۴۴» </span><span class="trans" rel="18_45">برای آنها زندگی این دنیا را مثل بزن، چون آبی است که از آسمان نازل کرده‌ایم و به وسیله آن گیاهان زمین پیوسته شود، آن گاه خشک گردد و بادها آن را پراکنده کند، و خدا به همه چیز توانا<code class="page" rel="13,427"/> است.  «۴۵» </span><span class="trans" rel="18_46">مال و فرزندان زیور زندگی این دنیا است و کارهای شایسته نزد پروردگارت ماندنی و دارای پاداشی بهتر و امید آن بیشتر است.  «۴۶» </span></p>                           <h3>بیان آیات‌ <span class="title" rel="18_32 18_33 18_34 18_35 18_36 18_37 18_38 18_39 18_40 18_41 18_42 18_43 18_44 18_45 18_46">مثلی بیانگر حال دنیا طلبان که به مالکیت کاذب خود دل بسته‌اند</span> </h3> <p> این آیات متضمن دو مثل است که حقیقت ملکیت آدمی را نسبت به آنچه در زندگی دنیا از اموال و اولاد-که زخارف زندگی‌اند و زینت‌های فریب دهنده و سریع الزوال‌اند و آدمی را از یاد پروردگارش غافل و مشغول می‌سازند، و واهمه او را تا حدی مجذوب خود می‌سازد که به جای خدا به آنها رکون و اعتماد می‌کند و به خیالش می‌قبولاند که راستی مالک آنها است-بیان می‌کند، و می‌فهماند که این فکر جز وهم و خیال چیز دیگری نیست، به شهادت اینکه وقتی بلایی از ناحیه خدای سبحان آمد همه را به باد فنا گرفته برای انسان چیزی جز خاطره‌ای که بعد از بیداری از عالم رؤیا به یاد می‌ماند، و جز آرزوهای کاذب باقی نمی‌گذارد. </p> <p>پس برگشت این آیات به توضیح همان حقیقتی است که خدای سبحان در آیه‌ <span class="aya" rel="18_7" data-words="1-7">إنا جعلنا ما علی الأرض زینة لها</span>... <span class="aya" rel="18_8" data-words="6-7">صعیدا جرزا</span> بدان اشاره می‌کند. </p> <p> <span class="aya" rel="18_32" data-words="1-10">و اضرب لهم مثلا رجلین جعلنا لأحدهما جنتین من أعناب...</span>. </p> <p>یعنی برای این مردمی که فرو رفته در زینت حیات دنیا شده‌اند، و از ذکر خدا روی‌گردان گشته‌اند مثلی بزن تا برایشان روشن گردد که دل جز به سرای خالی از حقیقت نداده‌اند، و آنچه که بدان فریفته شده‌اند خیالی بیش نیست و واقعیتی ندارد. </p> <p>بعضی<span class="footnote" rel="1" title="صحاح، ج ۲، ماده &lt;em&gt;ثمر&lt;/em&gt; ">*</span> از مفسرین گفته‌اند: مطلبی که این مثل متضمن است تنها یک مثل است که ممکن است صرف فرض باشد، و دلالت ندارد بر اینکه مثل مزبور یک واقعیت خارجی بوده است. ولی دیگران<span class="footnote" rel="2" title="قاموس، ج ۱، ماده &lt;em&gt;ثمر&lt;/em&gt; ">*</span> گفته‌اند که مثل مذکور یک قضیه واقعی است که در خارج اتفاق افتاده، چون اصولا هر مثلی باید واقعیتی خارجی داشته باشد. و در خصوص این مثل قصه‌های مختلفی روایت شده که متاسفانه به هیچ یک نمی‌توان اعتماد نمود، آنچه که تدبر در سیاق قصه دست می‌دهد این است که دو باغ بوده و منحصرا درختان آن دو انگور و خرما بوده   <code class="page" rel="13,428"/> و در بین آن دو، زراعت بوده و شواهد دیگر تایید می‌کند که قضیه یک قضیه خارجی بوده نه صرف فرض. </p> <p>و اینکه فرمود: <span class="aya" rel="18_32" data-words="8-10">جنتین من أعناب</span> یعنی از درخت مو، چون بسیار می‌شود که میوه را بر درختش اطلاق می‌کنند (مثلا می‌گویند من یک باغ زردآلو دارم و مقصود درخت زردآلو است). </p> <p>و اینکه فرمود: <span class="aya" rel="18_32" data-words="11-13">و حففناهما بنخل</span> یعنی ما درختهای خرما را دور آن باغ قرار دادیم. و اینکه فرمود: <span class="aya" rel="18_32" data-words="14-17">و جعلنا بینهما زرعا</span> یعنی ما میان و فاصله دو باغ را زراعت قرار دادیم، و به وسیله این زمینهای زراعتی دو باغ مذکور به هم وصل می‌شوند، و با یک نظام اداره می‌شدند، و مجموع این دو باغ و زمینهایش هم میوه صاحبش را تامین می‌کرده و هم آذوقه‌اش را. </p> <p><code class="aya" rel="18_33"/> <span class="aya" rel="18_33" data-words="1-4">کلتا الجنتین آتت أکلها...</span> <span class="phrase">کلمه <em rel="fa_18_33_4-4" data-sentence="5:116">اکل</em> -به ضم دو حرف اول-به معنای ماکول است، و مراد از آوردن ماکول آن، به ثمر نشاندن درختان آن دو، یعنی انگور و خرما، است.</span> </p> <p> <span class="aya" rel="18_33" data-words="5-9">و لم تظلم منه شیئا</span> - <em>ظلم</em> در اینجا به معنای نقص است. و <span class="phrase">ضمیر <em rel="fa_18_33_8-8" data-sentence="5:302">منه</em> به  <em rel="fa_18_33_4-4" data-sentence="63:285">اکل</em> برمی‌گردد، یعنی از خوردنی آن چیزی کم ننهاد <span class="aya" rel="18_33" data-words="10-13">و فجرنا خلالهما نهرا</span> یعنی وسط آن دو باغ نهری از آب کندیم که به وسیله آن نهر باغها آبیاری می‌شدند، و از نزدیک‌ترین راه احتیاجشان به آب برآورده می‌شد و حاجت نبود که از راه دور آب بیاورند.</span> </p> <p><code class="aya" rel="18_34"/> <span class="aya" rel="18_34" data-words="1-4">و کان له ثمر</span> <span class="phrase">ضمیر در این جمله به کلمه <em rel="fa_18_37_17-17" data-sentence="25:11">رجل</em> برمی‌گردد.</span> و مقصود از <em>ثمر</em> انواع مال است، هم چنان که در صحاح<span class="footnote" rel="1" title="خودم با زرنگی و علم خود این مال را به دست آورده‌ام سوره قصص، آیه ۷۸">*</span> آمده و از قاموس<span class="footnote" rel="2" title="و اگر از جانب خویش از پس محنتی که بدو می‌رسد رحمتی به او دهیم، گوید این از خود من است و گمان ندارم رستاخیز به پا شود، و اگر به سوی پروردگارم برند مرا نزد وی نکویی هست سوره فصلت، آیه ۵۰">*</span> نقل شده است. و بعضی<span class="footnote" rel="3" title="سوره مائده، آیه ۵۵">*</span> گفته‌اند ضمیر به نخل بر می‌گردد، و ثمر هم ثمر نخل است. و بعضی<span class="footnote" rel="4" title="تفسیر برهان، ج ۲، ص ۴۷۰، ح ۴ و منهج الصادقین، ج ۵، ص ۳۵۷">*</span> گفته‌اند: منظور این است که آن مرد علاوه بر داشتن این دو باغ، ثمر زیادی نیز داشت. و لیکن از همه این چند معنا، معنای اول موجه‌تر است، و از آن گذشته معنای دوم. ممکن هم هست که مراد از آوردن دو بهشت میوه خود را بدون اینکه ظلم کند این باشد که درختان به حدی از رشد و نمو رسیده بودند که دیگر اوان میوه آوردنشان شده بود (و به اصطلاح به بار نشسته بود). و نیز ممکن است مقصود از جمله       <code class="page" rel="13,429"/> <span class="aya" rel="18_34" data-words="1-4">و کان له ثمر</span> این باشد که نه تنها درختان به حد میوه‌دار شدن رسیده بودند، بلکه نظیر تابستان بالفعل هم میوه بر درختان وجود داشت. این وجه وجه روبراه و بی‌دردسری است. </p> <h3> <span class="title" rel="18_34 18_32 18_35 18_36 18_39 18_33 18_37 18_38 18_40 18_41 18_42 18_43 18_44 18_45 18_46">فخر فروشی و تکبر مرد توانگر و ثروتمند غافل از مالکیت مطلقه خداوند، در برابر رفیق مؤمن خود</span> </h3> <p> <span class="aya" rel="18_34" data-words="5-16">فقال لصاحبه و هو یحاوره أنا أکثر منک مالا و أعز نفرا</span>. </p> <p> <em>محاورة</em> به معنای مخاطبه و رو در روی یکدیگر گفت و شنود کردن است. و <span class="phrase">کلمه  <em rel="fa_18_34_16-16" data-sentence="6:425">نفر</em> به معنای اشخاصی است که به نوعی ملازم با کسی باشند، و اگر نفرشان نامیده‌اند، چون اگر آن شخص کوچ کند اینها نیز می‌کنند (چون کلمه <em rel="fa_18_34_16-16" data-sentence="189:285">نفر</em> به معنای کوچ کردن است) و به همین جهت بعضی<span class="footnote" rel="1" title="تفسیر کشاف، ج ۲، ص ۷۲۱">*</span> از مفسرین کلمه مذکور را در آیه به معنای خدم و اولاد گرفته‌اند بعضی<span class="footnote" rel="2" title="مجمع البیان، ج ۶، ص ۴۷۱">*</span> دیگر به قوم و عشیره معنا کرده‌اند.</span> ولی معنای اولی با مطلبی که خدای تعالی از رفیق صاحب باغ حکایت می‌کند که گفت: <span class="aya" rel="18_39" data-words="15-22">إن ترن أنا أقل منک مالا و ولدا</span> سازگارتر است، چون در اینجا در قبال مال به جای نفر، اولاد را ذکر کرده، و معنایش این می‌شود که: آن شخص که برایش باغها قرار دادیم‌ به رفیقش در حالی که با او گفتگو و بحث می‌کرد گفت: من از تو مال بیشتری دارم، و عزتم از نظر نفرات یعنی اولاد و خدم از عزت تو بیشتر است . </p> <p>و این سخن خود حکایت از پنداری می‌کند که او داشته و با داشتن آن از حق منحرف گشته، چون گویا خود را در آنچه خدا روزیش کرده-از مال و اولاد-مطلق التصرف دیده که احدی در آنچه از او اراده کند نمی‌تواند مزاحمش شود، در نتیجه معتقد شده که به راستی مالک آنها است، و این پندار تا اینجایش عیبی ندارد، و لیکن او در اثر قوت این پندار فراموش کرده که خدا این املاک را به وی تملیک کرده است، و الآن باز هم مالک حقیقی همو است، و اگر خدای تعالی از زینت زندگی دنیا که فتنه و آزمایشی مهم است به کسی می‌دهد، برای همین است که افراد خبیث از افراد طیب جدا شوند. آری این خدای سبحان است که میان آدمی و زینت زندگی دنیا این جذبه و کشش را قرار داده تا او را امتحان کند، و آن بی چاره خیال می‌کند که با داشتن این زینت‌ها حاجتی به خدا نداشته منقطع از خدا و مستقل به نفس است، و هر چه اثر و خاصیت هست، در همین زینتهای دنیوی و اسباب ظاهری است که برایش مسخر شده. </p> <p>در نتیجه خدای سبحان را از یاد برده به اسباب ظاهری رکون و اعتماد می‌کند، و این خود همان شرکی است که از آن نهی شده. از سوی دیگر وقتی متوجه خودش می‌شود که   <code class="page" rel="13,430"/> چگونه و با چه زرنگی و فعالیتی در این مادیات دخل و تصرف می‌کند به این پندارها دچار می‌شود که زرنگی و فعالیت از کرامت و فضیلت خود او است، از این ناحیه هم دچار مرضی کشنده می‌گردد، و آن تکبر بر دیگران است. </p> <p>و این اختلاف دو وصفی که در آیه است، یعنی وصف ملک را به این تعبیر که: <span class="aya" rel="18_32" data-words="6-8">جعلنا لأحدهما جنتین...</span> و وصف آن شخص خویشتن را به اینکه: <span class="aya" rel="18_34" data-words="10-16">أنا أکثر منک مالا و أعز نفرا</span> با اینکه ممکن بود در اولی بفرماید: کان لاحدهما جنتان-یکی از آن دو نفر دو قطعه باغ داشت به همین حقیقت که گفتیم برمی‌گردد، یعنی شخص مذکور جز خودش کسی را نمی‌دیده و پروردگارش را که او را بر حظوظ مادی‌اش مسلط کرده و به نفراتی که ارزانیش داشته عزتش بخشیده به کلی فراموش کرده، و با چنین درکی بوده که به رفیقش گفته: <span class="aya" rel="18_34" data-words="10-16">أنا أکثر منک مالا و أعز نفرا</span> و این همانند درک و فهمی است که قارون را واداشت تا به کسی که نصیحتش می‌کرد (که از داشتن مال زیاد خرسندی مکن و با آن به دیگران احسان کن) بگوید: <span class="aya" rel="28_78" data-words="2-5">إنما أوتیته علی علم</span><span class="footnote" rel="1" title="چه کسی این استخوانها رای که پوسیده است زنده می‌کند سوره یس، آیه ۷۸">*</span>. </p> <p>آری گفتن اینکه‌ <span class="aya" rel="18_34" data-words="10-13">أنا أکثر منک مالا...</span> کشف از این می‌کند که گوینده‌اش برای خود کرامتی نفسی و استحقاقی ذاتی معتقد بوده و به خاطر غفلت از خدا دچار شرک گشته و به اسباب ظاهری رکون نموده و وقتی داخل باغ خود می‌شود، هم چنان که خدای تعالی حکایت نموده می‌گوید: <span class="aya" rel="18_35-36" data-words="9-19">ما أظن أن تبید هذه أبدا، و ما أظن الساعة قائمة</span>. </p> <p><code class="aya" rel="18_35"/><code class="aya" rel="18_36"/> <span class="aya" rel="18_35" data-words="1-8">و دخل جنته و هو ظالم لنفسه قال</span>... <span class="aya" rel="18_36" data-words="13-14">منها منقلبا</span>. </p> <p><span class="phrase">چهار ضمیری که در این آیه است به کلمه <em rel="fa_18_37_17-17" data-sentence="37:11">رجل</em> برمی‌گردد.</span> و <span class="phrase">مقصود از اینکه فرمود: <em>داخل باغش شد</em> با اینکه دو تا باغ داشت، جنس باغ است، و بدین جهت کلمه  <em rel="fa_18_35_3-3" data-sentence="99:26">جنت</em> را به صیغه تثنیه نیاورده.</span> بعضی گفته‌اند: از این جهت تثنیه نیاورده که انسان هر چند باغ متعدد داشته باشد در هنگام وارد شدن به یک یک آنها وارد می‌شود و در آن واحد نمی‌تواند داخل دو تا باغ شود. </p> <p>و <span class="phrase">در کشاف گفته: اگر کسی اشکال کند که چرا کلمه <em rel="fa_18_35_3-3" data-sentence="44:487">جنت</em> را بعد از آنکه تثنیه آورده بود مفرد آورد، در جوابش می‌گویم معنای این مفرد آوردن این است که این شخص چون در آخرت بهره‌ای از بهشت ندارد بهشت او تنها همین است که در دنیا دارد، و دیگر از بهشتی که مؤمنین را بدان وعده داده‌اند نصیب ندارد، و در افاده این معنا یک جنت و دو جنت   <code class="page" rel="13,431"/> مورد نظر نیست<span class="footnote" rel="1" title="آیا بعد از آنکه در زمین گم شدیم دو باره خلقت تازه‌ای به خود می‌گیریم؟ سوره الم سجده، آیه ۱۰">*</span> و حقا نکته‌ای است لطیف.</span> </p> <p>و اینکه فرمود: <span class="aya" rel="18_35" data-words="4-7">و هو ظالم لنفسه</span> از این جهت ظالم بوده که نسبت به رفیقش تکبر ورزیده که گفته است: <span class="aya" rel="18_34" data-words="10-13">أنا أکثر منک مالا</span> چون این کلام کشف می‌کند از اینکه وی دچار عجب به خویشتن و شرک به خدا و تکبر به رفیقش و نسیان خدا و رکون به اسباب ظاهری بوده که هر یک از اینها به تنهایی یکی از رذائل کشنده اخلاقی است. </p> <p>و <span class="phrase">در جمله‌ <span class="aya" rel="18_35" data-words="8-14">قال ما أظن أن تبید هذه أبدا</span> کلمه <em rel="fa_18_35_12-12" data-sentence="97:85">بید</em> و <em>بیدودة</em> به معنای هلاکت و نابودی است، و کلمه <em rel="fa_18_35_13-13" data-sentence="207:18">هذه</em> اشاره به جنت است.</span> و اگر جمله را به طور فصل آورد برای این است که در واقع جواب از سؤالی تقدیری است، گویا بعد از آنکه فرمود: <span class="aya" rel="18_35" data-words="1-3">و دخل جنته</span> - داخل باغش شد شخصی پرسیده: آن گاه چه کرد؟ در جوابش فرموده: گفت گمان نمی‌کنم تا ابد این باغ از بین برود. </p> <p>و اینکه از بقای باغ خود و فناناپذیری آن اینطور تعبیر کرده (که گمان نمی‌کنم این باغ از بین برود) از باب کنایه است، و خواسته است بگوید: فرض نابودی آن فرضی غیر قابل اعتناء است که حتی گمان آن هم نمی‌رود. پس معنای جمله مزبور این می‌شود که بقای این باغ و دوام آن از چیزهایی است که نفس بدان اطمینان دارد، و در آن هیچ تردیدی نمی‌کند تا به فکر نابودی آن بیفتد و احتمالش را بدهد. </p> <h3> <span class="title" rel="18_35 18_36 18_32 18_33 18_34 18_37 18_38 18_39 18_40 18_41 18_42 18_43 18_44 18_45 18_46">آدمی بالفطرة به چیزی که آن را باقی و ماندگار بداند دل می‌بندد و چشم خود را بر فرض فنای محبوب خود می‌بندد. </span> </h3> <p> و این جریان نمودار حال آدمی است و می‌فهماند که به طور کلی دل آدمی به چیزی که فانی می‌شود تعلق نمی‌گیرد، و اگر تعلق نگیرد نه از آن جهت است که تغییر و زوال می‌پذیرد، بلکه از این جهت است که در آن بویی از بقاء استشمام می‌کند، حال هر کسی به قدر فهمش نسبت به بقاء و زوال اشیاء فکر می‌کند، در هر چیزی هر قدر بقاء ببیند به همان مقدار مجذوب آن می‌شود و دیگر به فروض فنا و زوال آن توجه نمی‌کند، و لذا می‌بینی که وقتی دنیا به او روی می‌آورد دلش بدان آرامش و اطمینان یافته سرگرم بهره‌گیری از آن و از زینت‌های آن می‌شود و از غیر آن یعنی امور معنوی منقطع می‌گردد، هواها یکی پس از دیگری برایش پدید می‌آید آرزوهایش دور و دراز می‌گردد، تو گویی نه برای خود فنایی می‌بیند، و نه برای نعمتهایی که در دست دارد زوالی احساس می‌کند و نه برای آن اسبابی که به کام او در جریان است انقطاعی سراغ دارد. و نیز او را می‌بینی که وقتی دنیا پشت به او می‌کند دچار یاس و نومیدی گشته هر روزنه امیدی که هست از یاد می‌برد، و چنین می‌پندارد که این   <code class="page" rel="13,432"/> بدبختی و نکبتش زوال نمی‌پذیرد، این نیز همیشه و تا ابد هست. </p> <p>و سبب همه اینها آن فطرتی است که خدا در نهاد او به ودیعه گذاشته که نسبت به زینت دنیا علاقه‌مند باشد تا او را از این راه آزمایش کند. اگر آدمی به یاد خدا باشد البته دنیا و آنچه را که در آن است آن طور که هست می‌بیند، ولی اگر از یاد پروردگارش اعراض کند به خودش و به زینت دنیوی که در دست دارد و به اسباب ظاهری که در پیرامون او است دل بسته و به وضع حاضری که مشاهده می‌کند دل می‌بندد، و جاذبه‌ای که در این امور مادی هست کار او را بدینجا منتهی می‌کند که نسبت به آنها جمود به خرج داده دیگر توجهی به فنا و زوال آنها نمی‌نماید. تنها بقای آنها را می‌بیند، و هر قدر هم فطرتش به گوش دلش نهیب بزند که روزگار به زودی با تو نیرنگ می‌کند، و اسباب ظاهری به زودی تو را تنها می‌گذارند، و لذات مادی به زودی با تو خدا حافظی خواهند کرد، و زندگی محدود تو به زودی به پایان می‌رسد گوش نمی‌دهد، و پیروی هوی و هوسها و طول آمال نمی‌گذارد که گوش دهد، و به این نهیب فطرتش از خواب خرگوشی بیدار گردد. </p> <p>این وضع مردم دنیا زده است که همواره آرای متناقض از خود نشان داده. به این معنا که کارهایی می‌کنند که هوی و هوسشان آن را تصدیق می‌کند، و عقل و فطرتشان آن را تکذیب می‌کند، و آنان هم چنان به رأی هوا و هوس خود رکون و اعتماد دارند، و همین اعتماد ایشان را از التفات به آنچه عقل اقتضاء می‌کند باز می‌دارد. </p> <p>این است معنا و جهت اینکه اسباب ظاهری را باقی و زینت حیات دنیا را دائمی می‌پندارند، و لذا خدای تعالی کلام ایشان را اینطور حکایت کرده که او گفت: <span class="aya" rel="18_35" data-words="9-14">ما أظن أن تبید هذه أبدا</span> و چنین حکایت نکرده که او گفت: هذه لا تبید ابدا-این باغ ابدا فانی نمی‌شود هم چنان که از او حکایت کرده که در باره قیامت گفته: <span class="aya" rel="18_36" data-words="2-5">ما أظن الساعة قائمة</span> - گمان نمی‌کنم قیامت آمدنی باشد و این طرز حرف زدن مبنی بر همان اساسی است که در نفی ابدی در جمله‌ <span class="aya" rel="18_35" data-words="9-14">ما أظن أن تبید هذه أبدا</span> بیان نمودیم و گفتیم که تعلق به امور مادی باعث می‌شود که آدمی تغییر وضع موجود و قیام قیامت را استبعاد کند. خدای سبحان هر جا که استدلال مشرکین بر نفی معاد را حکایت می‌کند همه را مبنی بر اساس استبعاد می‌داند، مثل اینکه گفته: <span class="aya" rel="36_78" data-words="9-14">من یحی العظام و هی رمیم</span><span class="footnote" rel="1" title="تفسیر کشاف، ج ۲، ص ۷۲۱">*</span> و یا گفته‌اند:   <code class="page" rel="13,433"/> <span class="aya" rel="32_10" data-words="3-12">أ إذا ضللنا فی الأرض أ إنا لفی خلق جدید</span><span class="footnote" rel="1" title="تفسیر کشاف، ج ۲، ص ۷۲۲">*</span>. </p> <h3> <span class="title" rel="18_36 18_32 18_33 18_34 18_35 18_37 18_38 18_39 18_40 18_41 18_42 18_43 18_44 18_45 18_46">توانگر غافل از خدا، خود را محق و شایسته بر خورداری و تنعم می‌داند حتی در قیامت!</span> </h3> <p> <span class="aya" rel="18_36" data-words="6-14">و لئن رددت إلی ربی لأجدن خیرا منها منقلبا</span> -این کلام مبنی بر همان اساس گذشته است که گفتیم چنین افرادی برای خود کرامت و استحقاقی برای خیرات معتقد می‌شوند، که خود باعث امید و رجائی کاذب نسبت به هر خیری و سعادتی می‌گردد، یعنی چنین کسانی آرزومند می‌شوند که بدون سعی و عمل به سعادتهایی که منوط به عمل است نائل آیند. آن وقت از در استبعاد می‌گویند چطور ممکن است قیامت قیام کند؟ و به فرضی هم که قیام کند و من به سوی پروردگارم برگردانده شوم در آنجا نیز به خاطر کرامت نفسانی و حرمت ذاتی که دارم به باغ و بهشتی بهتر از این بهشت و به زندگیی بهتر از این زندگی خواهم رسید. </p> <p>این گوینده بی‌نوا در این ادعایی که برای خود می‌کند آن قدر خود را فریب داده که در سخن خود سوگند هم می‌خورد. چون حرف <em>لام</em> که بر سر جمله <em>و لئن رددت</em> در آمده لام قسم است. و <span class="phrase">به علاوه، گفتار خود را با لام تاکید در اول کلمه <em rel="fa_18_36_11-11" data-sentence="48:33">لاجدن</em> و نون تاکید در آخرش مؤکد می‌کند.</span> </p> <p>و اگر به جای اینکه بگوید: خدا مرا به زندگی بهتری می‌رساند <em>گفت</em> به زندگی بهتر می‌رسم و به جای اینکه بگوید خدا مرا باغ بهتری می‌دهد <em>گفت</em> باغ بهتری خواهم داشت همه به علت آن کرامتی است که برای خود قائل شده. </p> <p>این دو آیه مورد بحث همان مضمونی را افاده می‌کند که آیه شریفه‌ <span class="aya" rel="41_50" data-words="1-26">و لئن أذقناه رحمة منا من بعد ضراء مسته لیقولن هذا لی و ما أظن الساعة قائمة و لئن رجعت إلی ربی إن لی عنده للحسنی</span><span class="footnote" rel="2" title="مجمع البیان، ج ۶، ص ۴۷۲">*</span> آن را می‌رساند. </p> <p><code class="aya" rel="18_37"/> <span class="aya" rel="18_37" data-words="1-18">قال له صاحبه و هو یحاوره أ کفرت بالذی خلقک من تراب ثم من نطفة ثم سواک رجلا</span>. </p> <p>این آیه شریفه و ما بعدش تا آخر آیه چهارم پاسخ رفیق آن شخص را در رد گفتار وی حکایت می‌کند، که یک جا گفته بود: <span class="aya" rel="18_34" data-words="10-16">أنا أکثر منک مالا و أعز نفرا</span> و جای دیگر هنگامی     <code class="page" rel="13,434"/> که وارد باغش شده بود گفته بود <span class="aya" rel="18_35" data-words="9-14">ما أظن أن تبید هذه أبدا</span>. </p> <h3> <span class="title" rel="18_37 18_39 18_34 18_35 18_36 18_41 18_32 18_33 18_38 18_40 18_42 18_43 18_44 18_45 18_46">توضیح جواب رفیق مؤمن آن مرد توانگر مغرور، به او که از دو جهت سخنان غرور آمیز او را رد و ابطال می‌کند</span> </h3> <p> رفیق او سخن وی را تجزیه و تحلیل نموده و از دو جهت مورد اشکال قرار داده است، جهت اول اینکه بر خدای سبحان استعلاء ورزیده و برای خود و آنچه که از اموال و نفرات دارد دعوی استقلال نموده و خود را با داشتن قدرت و قوت از قدرت و نیروی خدا بی‌نیاز دانسته است. </p> <p>جهت دوم استعلاء و تکبری که نسبت به خود او ورزیده و او را به خاطر کم‌پولی‌اش خوار شمرده است. بعد از رد این دو جهت با یک جمله زیر آب هر دو جهت را یکباره زده است، و ماده پندارهای وی را از ریشه قطع کرده است. </p> <p><span class="phrase">در جمله‌ <span class="aya" rel="18_37" data-words="7-10">أ کفرت بالذی خلقک</span> تا آنجا که فرمود: <span class="aya" rel="18_39" data-words="13-14">إلا بالله</span> دعوی اول او را رد کرده، و در جمله‌ <span class="aya" rel="18_39" data-words="15-18">إن ترن أنا أقل</span> تا کلمه <em rel="fa_18_41_8-8" data-sentence="280:13">طلبا</em> دعوی دوم را.</span> </p> <p>و اگر جمله‌ <span class="aya" rel="18_34" data-words="7-9">و هو یحاوره</span> را اعاده کرده و دو بار ذکر نموده برای اشاره به این جهت است که آن شخص از شنیدن سخنان غرورآمیز آن شخص دیگر تغییر حالتی نداده و سکینت و وقار ایمان خود را از دست ننهاده همانطور که در بار اول رعایت ادب و رفق و مدارای با وی را داشته بعد از شنیدن سخنان یاوه او باز هم به نرمی و ملاطفت جواب داده است، نه به خشونت، و نه به طرزی که نفرین به او تلقی شود و ناراحتش کند، بلکه به همین مقدار قناعت کرده که به طور رمز به او برساند که ممکن است روزی این باغهای تو به صورت بیابانی لخت و عور درآمده چشمه آن نیز خشک گردد. </p> <p>و اینکه گفت: <span class="aya" rel="18_37" data-words="7-10">أ کفرت بالذی خلقک</span> استفهامی است انکاری که مضامین کلام او را انکار نموده است، چون کلام او همان طور که گفتیم متضمن شرک به خدای سبحان و دعوی استقلال برای خود و برای اسباب و مسببات بود که از فروع شرک او همان استبعاد او نسبت به قیام قیامت و تردید در آن بود. </p> <p>و اما اینکه زمخشری در کشاف گفته که آن شخص رفیقش را به خاطر اینکه در مساله معاد شک ورزیده کافر دانسته همانطور که منکر نبوت و تکذیب کننده یک پیامبر کافر است<span class="footnote" rel="1" title="بدرستی تمامی نیروها از خدای تعالی است، سوره بقره، آیه ۱۶۵">*</span> حرف صحیحی نیست. چگونه می‌شود اینطور باشد و حال آنکه اگر تکفیر به خاطر شک در معاد بود آن شخص در مقام دفاع از خود نمی‌گفت: من برای خدا هیچ شریکی قائل نیستم <em>بلکه می‌گفت: </em> من ایمان به معاد دارم و اگر بگویی آیات مورد بحث صراحت دارد   <code class="page" rel="13,435"/> در اینکه شخص مزبور مشرک بوده است، و مشرکینند که منکر معادند، در جوابت می‌گوییم فرد مورد نظر مشرک به معنای بت‌پرست نبوده، چون خودش در خلال گفتارش حرفهایی زده که با اصول بت‌پرستی هیچ سازش ندارد مثلا از خدای تعالی به کلمه <em>ربی-پروردگارم</em> تعبیر کرده و بت‌پرستان خدا را پروردگار انسان و اله و معبود او نمی‌دانند بلکه او را پروردگار پروردگاران (رب الارباب) و معبود خدایان خویش می‌دانند. </p> <p>از سوی دیگر همانطور که قبلا هم اشاره کردیم وی به طور صراحت اصل معاد را انکار نکرده بلکه در آن تردید نموده است، و چون در باره آن فکر نکرده بود و از تفکر در باره معاد اعراض داشته لذا در وجود آن تردید نموده است، چون اگر انکار می‌داشت می‌گفت: <em>و لو رددت</em> و اینطور نگفت بلکه گفت: <span class="aya" rel="18_36" data-words="6-10">و لئن رددت إلی ربی</span>. </p> <p>و توبیخی که در آیه به وی شده، این است که وی دچار مبادی شرک شده بود، یعنی در نتیجه نسیان پروردگار معتقد به استقلال خود و استقلال اسباب ظاهری شده بود که همین خود مستلزم عزل خدای تعالی از ربوبیت و زمام ملک و تدبیر را به دست غیر او دانستن است، و این خود ریشه و اصلی است که هر فساد دیگری از آن سر می‌زند، حال چه اینکه چنین شخصی به زبان موحد باشد و یا منکر آن، و معتقد به الوهیت آلهه هم باشد. </p> <p>زمخشری در ذیل جمله‌ <span class="aya" rel="18_35" data-words="8-14">قال ما أظن أن تبید هذه أبدا</span> گفته-و چه خوب هم گفته: بیشتر اغنیاء و توانگران از مسلمین را می‌بینی که اگر به زبان اقرار به شرک نمی‌کنند باری زبان حالشان گویای این حقیقت است که در دل ایمانی به خدای یگانه ندارند<span class="footnote" rel="1" title="و پنداشتند که بلاء بر آنان احاطه کرده است سوره یونس، آیه ۲۲">*</span>. </p> <h3> <span class="title" rel="18_37">وجه اینکه مرد فقیر در جمله: <span class="aya" rel="18_37" data-words="7-10">أ کفرت بالذی خلقک</span> رفیق توانگر خود را کافر خواند</span> </h3> <p> این مرد با ایمان ادعای رفیقش را با جمله‌ <span class="aya" rel="18_37" data-words="7-18">أ کفرت بالذی خلقک من تراب ثم من نطفة ثم سواک رجلا</span> از این راه باطل کرده که وی را متوجه به اصل او که همان خاک است نماید، و اینکه پس از خاک بودن به صورت نطفه، و پس از آن به صورت انسانی تمام عیار و دارای صفات و آثاری گشته است. و همه این اطوار به موهبت خدای تعالی بوده، چون اصل او، یعنی خاک، هیچ یک از این اطوار را نداشته و غیر اصلش هیچ چیز دیگری از اسباب ظاهری مادی نیز چنین آثاری ندارد، زیرا اسباب ظاهری هم مانند خود انسان نه مالک خویشتن است، و نه مالک آثار خویشتن، هر چه دارد به موهبت خدای سبحان است. </p> <p>پس آنچه که آدمی یعنی یک انسان تمام عیار و تام الخلقه از علم و قدرت و حیات و تدبیر دارد، و با تدبیر خود اسباب هستی و طبیعی عالم را در راه رسیدن به مقاصدش تسخیر   <code class="page" rel="13,436"/> می‌کند همه و همه تنها مملوک خدای سبحان است، و خدا آنها را به انسان داده و از ملک خودش بیرون نیاورده‌، و هر چه را که به انسان داده و آدمی را متلبس بدان نموده با مشیت خود نموده، که اگر نمی‌خواست انسان خودش مالک هیچ چیز نبود، پس انسان نمی‌تواند مستقل از خدای سبحان باشد، نه در ذاتش، و نه در آثار ذاتش، و نه در چیزی از اسباب هستی که در اختیار دارد. </p> <p>مرد مؤمن در پاسخ رفیقش می‌گوید: تو مشتی خاک و سپس قطره‌ای نطفه بودی که بویی از انسانیت و مردانگی و آثار مردانگی را مالک نبودی و خدای سبحان هر چه را که داری به تو داد، و به مشیتش تملیک کرد، و هم اکنون نیز مالک حقیقی آنچه داری همو است، و با این حال چگونه به او کفر می‌ورزی و ربوبیت او را می‌پوشانی؟ تو کجا و استقلال کجا؟. </p> <p><code class="aya" rel="18_38"/> <span class="aya" rel="18_38" data-words="1-9">لکنا هو الله ربی و لا أشرک بربی أحدا</span> در قرائت مشهور کلمه <em>لکن</em> با تشدید و بدون الف وصل قرائت شده که در هنگام وقف بی‌حرکت خوانده می‌شود، و به طوری که گفته‌اند: اصل آن <em>لکن انا</em> بوده که همزه  <em>انا</em> بعد از نقل فتحه‌اش به نون حذف شده، و دو نون در یکدیگر ادغام گردیده که در حالت وصل با نون مشدده و با صدای بالا و بدون الف قرائت می‌شود، و در حالت وقف با الف، مانند کلمه <em>انا</em> که ضمیر تکلم است و در حالت وصلی به صورت <em>ان</em> ، یعنی الف و نون بدون همزه، و در حالت وقفی با همزه قرائت می‌شود. </p> <p>در آیه مورد بحث لفظ <em>ربی</em> مکرر شده که در نوبت دوم از باب بکار بردن ظاهر در جای ضمیر آمده، و گرنه حق سیاق این بود که به صورت ضمیر و به عبارت: <em>لا اشرک به احدا</em> آمده باشد، و از این جهت اسم ظاهر آمده که به علت حکم اشاره کرده باشد، چون تعلیق حکم بر وصف علیت را می‌رساند، گویی که گفته است: لا اشرک به احدا لانه ربی- من احدی را شریک او قرار نمی‌دهم چون او پروردگار من است و جائز نیست کسی را شریک او بدانم، و این بیان حال هر مرد مؤمنی است که در قبال کفار و ادعاهایی که ایشان بر خود می‌کنند باید خاطر نشان سازد. </p> <p><code class="aya" rel="18_39"/> <span class="aya" rel="18_39" data-words="1-14">و لو لا إذ دخلت جنتک قلت ما شاء الله لا قوة إلا بالله</span>. </p> <p>این جمله تتمه کلام مرد مؤمن در خطاب به رفیق کافرش می‌باشد که او را توبیخ و ملامت می‌کند که در هنگام ورود به باغش دچار غرور گشته و گفت: گمان نمی‌کنم ابدا این باغ نابود شود، و به وی می‌گوید: چرا در آن هنگام نگفتی‌ <span class="aya" rel="18_39" data-words="8-14">ما شاء الله لا قوة إلا بالله</span> و<code class="page" rel="13,437"/> چرا با گفتن این دو کلمه همه امور را به خدا نسبت ندادی، و حول و قوه را منحصر به او نکردی، با اینکه برایت گفتم که همه نعمت‌ها به مشیت او وابسته است، و هیچ حول و قوه‌ای جز به عنایت او نیست. </p> <p>کلمه معروف‌ <span class="aya" rel="18_39" data-words="8-10">ما شاء الله</span> به ظاهرش کلمه ناتمامی است که ناگزیر باید چیزی را تقدیر گرفت یا باید گفت تقدیرش الامر ما شاء اللَّه است. و یا تقدیرش ما شاء اللَّه کان  است. و در اینجا موافق‌تر به سیاق کلام همان وجه اول است، چون زمینه کلام بیان بازگشت همه امور به مشیت خدای عز و جل است تا دعوی مدعی استقلال و استغناء از خدا باطل گردد. </p> <p>جمله‌ <span class="aya" rel="18_39" data-words="11-14">لا قوة إلا بالله</span> انحصار هر نیرویی در خدای تعالی را افاده می‌کند، یعنی می‌فهماند آنچه نیرو که می‌بینیم قائم به مخلوقات خدا است بعینه همان نیرو قائم به خود خدای تعالی است، بدون اینکه از خدا منقطع شده باشد و مخلوق خود، مستقل در آن نیرو باشد، هم چنان که در جای دیگر فرموده: <span class="aya" rel="2_165" data-words="27-30">أن القوة لله جمیعا</span><span class="footnote" rel="1" title="مجمع البیان، ج ۶، ص ۴۷۲">*</span>. </p> <p>در اینجا جواب از گفتار آن شخص کافر به رفیقش و همچنین گفتار او به خودش در هنگام ورودش به باغ جواب داده شد. </p> <p><code class="aya" rel="18_40"/><code class="aya" rel="18_41"/> <span class="aya" rel="18_39-40" data-words="15-23">إن ترن أنا أقل منک مالا و ولدا، فعسی</span>... <span class="aya" rel="18_41" data-words="7-8">له طلبا</span>. </p> <p><span class="phrase">در مجمع البیان گفته: کلمه <em rel="fa_18_40_11-11" data-sentence="26:219">حسبان</em> در اصل نام تیرهای کوچکی بوده که چند عدد آن را با یک زه می‌انداختند، و این در سواران فارس مرسوم بوده، و ماده اصلی آن  <em rel="fa_18_40_11-11" data-sentence="202:88">حساب</em> است و اگر آنها را <em rel="fa_18_40_11-11" data-sentence="278:55">حسبان</em> می‌نامیدند بدین مناسبت بوده که حساب را زیادتر می‌کرده.</span> و <span class="phrase">در باره کلمه <em rel="fa_18_40_16-16" data-sentence="13:258">زلق</em> گفته: به معنای زمین صاف و همواری است که نه گیاه در آن باشد نه چیز دیگر، و اصل آن از <em rel="fa_18_40_16-16" data-sentence="154:161">زلق</em> به معنای زمین لیز گرفته شده که پای آدمی بر آن استوار نمی‌ماند<span class="footnote" rel="2" title="الدر المنثور، ج ۴، ص ۲۲۵ و تفسیر طبری، ج ۱۵، ص ۱۶۶">*</span>.</span> </p> <p><span class="phrase">ما در سابق در باره کلمه <em rel="fa_18_40_15-15" data-sentence="24:141">صعید</em> گفتیم که آن نیز به معنای زمین هموار بی علف است، و مقصود از اینکه گفت <em>آب آن غور شود</em> این است که آبش در زمین فرو رود و از جریان بیفتد.</span> </p> <p>این دو آیه همانطور که قبلا بدان اشاره شد سخن مرد مؤمن در رد کلام رفیق کافرش     <code class="page" rel="13,438"/> است که بر او استعلاء و تکبر ورزید، و این ردش از بیان سابقش استخراج شده که حاصلش این است که: وقتی جریان همه امور به مشیت خدای تعالی و حول و قوه او باشد، پس او تو را دارای مال و فرزند و نفرات بیشتری کرده، و این کار مربوط به او است نه به تو، تا باعث به خود بالیدنت شود و مجوزی باشد که بر من تکبر ورزی. وقتی مربوط به او شد ممکن است او باغی بهتر از باغ تو به من بدهد و باغ تو را ویران کند و مرا به حالتی بهتر از حالت امروز تو، و تو را به حالتی بدتر از حالت امروز من در آورد، و مرا غنی‌تر از تو گردانیده تو را فقیرتر از من کند. و <span class="phrase">ظاهر کلام چنین می‌نماید که کلمه <em rel="fa_18_39_16-16" data-sentence="32:130">ترن</em> در جمله‌ <span class="aya" rel="18_39" data-words="15-19">إن ترن أنا أقل منک...</span> از ماده <em>رأی</em> به معنای اعتقاد باشد.</span> و بنا بر این، فعل مذکور از افعال قلوب خواهد بود. و ضمیر  <em>انا</em> ضمیر فصلی است که میان دو مفعول فعل مزبور که در اصل مبتداء و خبر بوده‌اند فاصله شده است. ممکن هم هست از ماده رؤیت به معنای دیدن باشد، و آن وقت ضمیر نامبرده ضمیر فاعلی است که مفعول را که در ظاهر لفظ حذف شده تاکید می‌کند. </p> <p>و معنای آیه شریفه این است که اگر اعتقاد داری (و یا اگر می‌بینی) که من از جهت مال و فرزند دست کمی از تو دارم، و تو در این جهت از من جلوتری، باری زمام امر به دست پروردگار من است، و چون چنین است هیچ بعدی ندارد، و بلکه امید آن هست که پروردگار من جنتی بهتر از جنت تو به من بدهد، و جنت تو را هدف تیرهای بلای خود قرار داده بلائی آسمانی چون سرما و یا باد داغ هلاک کننده و یا صاعقه و امثال آن بر آن بفرستد، و به صورت زمینی خشک و خالی از درخت و زراعت در آورد، و یا بلائی زمینی بر آن مسلط ساخته آب چشمه‌اش را قبل از آنکه به زمین تو برسد در زمین فرو برد و چشمه را خشک کند. </p> <p><code class="aya" rel="18_42"/> <span class="aya" rel="18_42" data-words="1-6">و أحیط بثمره فأصبح یقلب کفیه...</span> احاطه به ثمر و یا به هر چیز دیگر کنایه از نابود کردن آن است، و این از احاطه دشمن و محاصره کردن او از همه اطراف گرفته شده که در چنین مواقعی دیگر امید آدمی از هر یار و یاوری قطع گشته هلاک حتمی می‌شود، هم چنان که فرموده: <span class="aya" rel="10_22" data-words="30-34">و ظنوا أنهم أحیط بهم</span><span class="footnote" rel="1" title="مجمع البیان، ج ۶، ص ۴۷۲ به نقل از قتیبی، کشاف، ج ۲، ص ۷۲۴">*</span> و اینکه فرمود: <span class="aya" rel="18_42" data-words="4-6">فأصبح یقلب کفیه...</span> کنایه از ندامت است، چون شخص نادم بیشتر اوقات حالت درونی خود را با پشت و رو کردن دستها مجسم می‌سازد. و اینکه فرمود: <span class="aya" rel="18_42" data-words="11-15">و هی خاویة علی عروشها</span> به طوری که گفته‌اند<span class="footnote" rel="2" title="روح المعانی، ج ۱۵، ص ۲۷۳">*</span> کنایه است از کمال خرابی، زیرا خانه وقتی     <code class="page" rel="13,439"/> خراب می‌شود اول سقف آن فرو می‌ریزد، و سپس دیوارها به روی سقف می‌افتد. و کلمه  <em>خوی</em> به معنای سقوط است. بعضی<span class="footnote" rel="1" title="مفردات راغب-ماده &lt;em&gt;هشم&lt;/em&gt; ">*</span> هم گفته‌اند: اصل در معنای آن <em>خلو</em> یعنی خالی بودن است. </p> <p>و معنای اینکه فرمود: <span class="aya" rel="18_42" data-words="16-23">و یقول یا لیتنی لم أشرک بربی أحدا</span> این است که: ای کاش به آنچه دل بسته بودم، دل نمی‌بستم و رکون و اعتماد نمی‌کردم و این اسباب ظاهری را که مستقل در تاثیر پنداشته بودم، مستقل نمی‌پنداشتم و همه امور را از خدا می‌دانستم. هزار حیف و تاسف که یک عمر سعی و کوششم را بی‌نتیجه کردم و خود را هلاک نمودم. </p> <p>و معنای آیه این می‌شود: انواع مالهایی که در آن باغ داشت همه نابود گردید، و یا همه میوه‌های باغش از بین رفت، پس بر آن مالی که خرج کرده و آن باغی که احداث نموده بود پشیمانی می‌خورد، و می‌گفت: ای کاش به پروردگارم شرک نمی‌ورزیدم، و احدی را شریک او نمی‌پنداشتم، و به آنچه که اعتماد کرده بودم اعتماد نمی‌کردم، و مغرور آنچه شدم نمی‌شدم، و فریب اسباب ظاهری را نمی‌خوردم. </p> <p><code class="aya" rel="18_43"/> <span class="aya" rel="18_43" data-words="1-13">و لم تکن له فئة ینصرونه من دون الله و ما کان منتصرا</span>. </p> <p><span class="phrase">کلمه <em rel="fa_18_43_5-5" data-sentence="5:57">فئة</em> به معنای جماعت و کلمه <em rel="fa_18_43_13-13" data-sentence="80:20">منتصر</em> به معنای ممتنع است.</span> </p> <p><span class="phrase">همانطور که آیات پنجگانه اول یعنی از جمله‌ <span class="aya" rel="18_37" data-words="1-3">قال له صاحبه</span> تا کلمه <em rel="fa_18_41_8-8" data-sentence="117:253">طلبا</em> بیان زبانی بود برای خطای مرد کافر در کفر و شرکش، همچنین این دو آیه یعنی از جمله‌ <span class="aya" rel="18_42" data-words="1-3">و أحیط بثمره</span> تا جمله‌ <span class="aya" rel="18_43" data-words="10-13">و ما کان منتصرا</span> حکایت بیان عملی آن است.</span> آری خطای آن شخص تا بود یکی اظهار غرورش در هنگام ورود به باغ بود که گفتارش یعنی جمله‌ <span class="aya" rel="18_35" data-words="9-14">ما أظن أن تبید هذه أبدا</span> حکایت‌گر آن بود که بعد از بیان زبانی خطا. بودن آن عملا نیز متوجهش کردند که آن طور که تو خیال می‌کردی نبود بلکه از بین بردن باغ تو برای خدا کاری ندارد، اینک ببین که چگونه زیر و رو شد. </p> <p>خطای دومش این بود که از در سکون به اسباب ظاهری و رکون و اعتماد بر آنها به رفیقش تفاخر کرده گفت: <span class="aya" rel="18_34" data-words="10-16">أنا أکثر منک مالا و أعز نفرا</span> که بعد از بیان زبانی، خطا بودن آن را عملا هم با این قولش: <span class="aya" rel="18_43" data-words="1-9">و لم تکن له فئة ینصرونه من دون الله</span> به او فهماند که اشتباه کرده است و اما این ادعایش که خود را مستقل می‌دانست با بیان‌ <span class="aya" rel="18_43" data-words="11-13">ما کان منتصرا</span> جهت بطلان آن را بیان کرد. </p> <h3> <span class="title" rel="18_44 18_42 18_32 18_33 18_34 18_35 18_36 18_37 18_38 18_39 18_40 18_41 18_43 18_45 18_46">بیان اینکه در فرض مقایسه، نسبت به اسباب ظاهری، ولایت از آن خدای حق است و خدا از نظر ثواب و فرجام بهتر است</span> </h3> <p> <span class="aya" rel="18_44" data-words="1-10">هنالک الولایة لله الحق هو خیر ثوابا و خیر عقبا</span>. </p> <p><span class="phrase">قرائت مشهور کلمه <em rel="fa_18_44_2-2" data-sentence="17:135">الولایة</em> را با فتح واو قرائت کرده، و بعضی<span class="footnote" rel="1" title="نور الثقلین، ج ۳، ص ۲۶۴ ح،۹۸">*</span> آن را به کسره خوانده‌اند.</span> از حیث معنا تفاوتی ندارد. بعضی<span class="footnote" rel="2" title="مجمع البیان، ج ۶، ص ۴۶۸">*</span> گفته‌اند: تفاوت دارد زیرا ولایت به فتحه واو به معنای نصرت و به کسره آن به معنای سلطنت و قدرت است، ولی سخن وی ثابت نشده. </p> <p>کلمه <em>حق</em> را باید به کسره خواند تا صفت <em>اللَّه</em> باشد. و کلمه <em>ثواب</em> به معنای مطلق اثر و نتیجه است، چه نیک و چه بد چه کیفر و چه پاداش، و لیکن استعمالش در اجر نیک غلبه دارد. و <span class="phrase">کلمه <em rel="fa_18_44_10-10" data-sentence="5:84">عقب</em> به ضمه عین و سکون قاف و همچنین <em rel="fa_18_44_10-10" data-sentence="91:40">عقب</em> به دو ضمه به معنای سرانجام و عاقبت است.</span> </p> <p><span class="phrase">مفسرین گفته‌اند: اشاره به <em rel="fa_18_44_1-1" data-sentence="26:236">هنالک</em> اشاره به معنایی است که از جمله‌ <span class="aya" rel="18_42" data-words="1-3">و أحیط بثمره</span> استفاده می‌شود، یعنی در اینجا که بلاها از هر سو احاطه می‌کند، و یا در این هنگام که بلاها از هر سو احاطه می‌کند ولایت تنها از آن خدا است.</span> و ولایت در اینجا به معنای نصرت است. پس معنا چنین می‌شود: در اینجا و یا در این هنگام که همه اسباب از کار می‌افتد تنها یاور انسان خدا است. </p> <p>و این معنا هر چند در جای خودش معنایی صحیح و حق است، و لیکن با غرضی که سیاق آیات در مقام ایفای آن است مناسب نیست، زیرا سیاق آیات مورد بحث بیان این حقیقت است که زمام تمامی امور به دست خدا است، و او است که خالق و مدبر هر امری است، و غیر از او هر چه هست جز سراب و وهم چیزی دیگری نیست. و اگر خدای سبحان این سراب موهوم را در نظر آدمیان زینت جلوه داده به منظور آزمایش ایشان است. افاده این معنا غرض آیات مورد بحث است. و اگر آن معنا که مفسرین گفته‌اند مورد نظر بود، باید به جای توصیف خدا به حق در جمله‌ <span class="aya" rel="18_44" data-words="3-4">لله الحق</span> خدا را به قدرت و قوت و عزت و غلبه و امثال آن وصف می‌کرد، نه به حق که در مقابل باطل است، و نیز اگر آن معنا مورد نظر بود دیگر محل مناسبی برای جمله‌ <span class="aya" rel="18_44" data-words="5-10">هو خیر ثوابا و خیر عقبا</span> نبود. </p> <p>حق مطلب-و خدا داناتر است-این است که: ولایت به معنای نصرت نیست، بلکه به معنای مالکیت تدبیر است که معنایی عمومی است، و در تمامی مشتقات این کلمه جریان دارد که بیانش در تفسیر آیه‌ <span class="aya" rel="5_55" data-words="1-5">إنما ولیکم الله و رسوله</span><span class="footnote" rel="3" title="تفسیر برهان، ج ۲، ص ۲۷۰، ح ۵">*</span> گذشت. </p> <p>     <code class="page" rel="13,441"/> و بنا بر این، معنای آیه این می‌شود که: در هنگام احاطه هلاکت و از کار افتادن اسباب نجات از سببیت و تاثیر و روشن گشتن عجز و زبونی انسانی که خود را مستقل و مستغنی از خدا می‌پنداشت کاملا روشن می‌شود که ولایت همه امور انسانها و هر موجود دیگری و ملک تدبیر آن تنها از آن خدا است، چون او یگانه معبود حق است، و معبود حق است که تمامی تدابیر و تاثیراتش همه بر اساس حق و واقع است، و سایر اسباب ظاهری که بشر گمراه آنها را شرکای خدا در مساله تدبیر و تاثیر می‌پندارند، در ناحیه ذات خودشان باطلند و مالک هیچ اثری از آثار خود نیستند. تنها آن اثری را دارا هستند و از خود بروز می‌دهند که خدای سبحان اذن داده باشد، و تملیکشان کرده باشد. و از استقلال جز اسمی که بشر از آن برایش توهم کرده ندارد، پس هر سببی از ناحیه خودش باطل و به وسیله خدا حق است، و خدا در ناحیه ذاتش حق و مستقل و غنی بالذات است. </p> <p>و اگر خدای تعالی را-هر چند که او منزه از قیاس به غیر است-نسبت به اسباب ظاهری قیاس کنیم خدای تعالی از همه سبب‌هایی که تاثیر دارند خوش ثواب‌تر است، و ثواب خدا از همه بهتر است، زیرا خدا نسبت به کسی که برای او کار می‌کند ثواب حق می‌دهد، و اسباب دیگر ثواب باطل و زائل می‌دهند. و تازه همان را هم که می‌دهند از خدا و به اذن خدا است، و نیز با در نظر گرفتن آن مقایسه فرضی خدا عاقبت ساز بهتری است، یعنی عاقبت بهتری به انسان می‌دهد چون او خودش حق و ثابت است و فناء و زوال و تغییر نمی‌پذیرد و جلال و اکرامش دستخوش تغییر نمی‌گردد. ولی اسباب ظاهری، همه اموری فانی و متغیر هستند که خدا رنگ و آبی به آنها داده و اینطور دل آدمی را می‌برند، و قلب آدمی را مسخر خود می‌کنند، ولی وقتی مدت آدمی سر آید می‌فهمد که گول خورده و آنها جز خاک خشکی بیش نبوده‌اند. </p> <p>و وقتی انسان چاره‌ای جز این نداشت که دل به مقامی ببندد که تدبیر همه امور عالم از آنجا است، و از آنجا توقع و انتظار اصلاح امورش را دارد، پس پروردگارش از هر چیز دیگری سزاوارتر برای این تعلق است، چون ثواب و عاقبتی که او می‌دهد ربطی به ثواب و عاقبت غیر او ندارد. </p> <p><span class="phrase">بعضی<span class="footnote" rel="1" title="روح المعانی، ج ۱۵، ص ۲۷۳">*</span> از مفسرین گفته‌اند: اشاره <em rel="fa_18_44_1-1" data-sentence="103:64">هنالک</em> به روز قیامت است، و مراد از ثواب و عاقبت هم ثوابهای آن روز است.</span> ولی همانطور که خود شما خواننده ملاحظه می‌فرمایید این   <code class="page" rel="13,442"/> تفسیر با سیاق آیه سازگار نیست. </p> <h3> <span class="title" rel="18_46"><span class="phrase">مثلی دیگر برای بیان حقیقت زندگی دنیا و زینت‌های سریع الزوال آن و اینکه <em rel="fa_18_46_8-9" data-sentence="71:9">باقیات صالحات</em> بهتر است</span></span> </h3> <p> <code class="aya" rel="18_45"/> <span class="aya" rel="18_45" data-words="1-10">و اضرب لهم مثل الحیاة الدنیا کماء أنزلناه من السماء...</span> این دومین مثلی است که در سابق بدان اشاره کردیم و گفتیم که برای بیان حقیقت زندگی دنیا و زینتهای سریع الزوال، آن دو مثل را آورده. </p> <p>کلمه: <em>هشیم</em> که بر وزن فعیل است، به معنای <em>مهشوم</em> بر وزن مفعول است، و به طوری که راغب<span class="footnote" rel="1" title="مجمع البیان، ج ۶، ص ۴۶۸">*</span> گفته به معنای شکسته شدن چیزهای سست و بی دوام از قبیل گیاهان است. و <span class="phrase">کلمه <em rel="fa_18_45_17-17" data-sentence="5:47">تذروه</em> از <em>ذرأ</em> به معنای تفریق و جدا کردن است.</span> بعضی گفته‌اند: به معنای آوردن و بردن است (مانند گیاه شکسته و خشکی که بادها از این طرف به آن طرفش می‌برند). </p> <p>و اگر فرمود: <span class="aya" rel="18_45" data-words="11-14">فاختلط به نبات الأرض</span> -پس گیاه زمین با آن مختلط شد <em>و نفرمود: </em> فاختلط بنبات الارض-با گیاه زمین مختلط شد برای اشاره به این نکته است که در تکوین گیاهان آب از سایر عناصر بیشتر است، و اگر با آب آسمان سایر آبها یعنی آب چشمه- سارها و نهرها را ذکر نکرد بدین جهت است که مبدأ هر آب دیگری همان آب آسمان است. </p> <p>و کلمه <em>اصبح</em> در آیه شریفه به طوری که گفته‌اند به معنای <em>صار-شد</em> می‌باشد، نه اینکه بخواهد خبری را که داده مقید به هنگام صبح کند. </p> <p>و معنای آیه این است که: برای این فرو رفتگان در زینت حیات دنیا و روی‌گردانان از یاد پروردگار خود زندگی دنیا را به آبی مثل بزن که ما از آسمان نازلش کردیم و گیاهان زمین با این باران مختلط گشته سبز و خرم گردید و طراوت و بهجت یافت و به زیباترین شکلی نمودار گشت، سپس هشیمی (گیاه خشکی) شکسته شد که بادها شاخه‌های آن را از هم جدا نموده به این سو و آن سو می‌برد، و خدا بر هر چیزی مقتدر است. </p> <p><code class="aya" rel="18_46"/> <span class="aya" rel="18_46" data-words="1-6">المال و البنون زینة الحیاة الدنیا...</span>. </p> <p>این آیه به منزله نتیجه‌گیری از مثلی است که در آیه قبل آورد، و حاصلش این است که: هر چند که دلهای بشر علاقه به مال و فرزند دارد و همه، مشتاق و متمایل به سوی آنند و انتظار انتفاع از آن را دارند و آرزوهایشان بر اساس آن دور می‌زند و لیکن زینتی زودگذر و فریبنده هستند که آن منافع و خیراتی که از آنها انتظار می‌رود ندارند، و همه آرزوهایی را که آدمی از آنها دارد برآورده نمی‌سازند بلکه صد یک آن را واجد نیستند. پس در این آیه شریفه به   <code class="page" rel="13,443"/> طوری که ملاحظه می‌فرمایید انعطافی به آغاز کلام یعنی آیه شریفه‌ <span class="aya" rel="18_7" data-words="1-7">إنا جعلنا ما علی الأرض زینة لها</span> و آیه بعدی‌اش وجود دارد. </p> <p>و <span class="phrase">مراد از <em rel="fa_18_46_8-9" data-sentence="8:206">باقیات الصالحات</em> در جمله‌ <span class="aya" rel="18_46" data-words="7-16">و الباقیات الصالحات خیر عند ربک ثوابا و خیر أملا</span> اعمال صالح است، زیرا اعمال انسان، برای انسان نزد خدا محفوظ است و این را نص صریح قرآن فرموده.</span> پس اعمال آدمی برای آدمی باقی می‌ماند. <span class="phrase">اگر آن صالح باشد  <em rel="fa_18_46_8-9" data-sentence="18:123">باقیات الصالحات</em> خواهد بود، و اینگونه اعمال نزد خدا ثواب بهتری دارد، چون خدای تعالی در قبال آن به هر کس که آن را انجام دهد جزای خیر می‌دهد.</span> و نیز نزد خدا بهترین آرزو را متضمن است، چون آنچه از رحمت و کرامت خدا در برابر آن عمل انتظار می‌رود و آن ثواب و اجری که از آن توقع دارند بودن کم و کاست و بلکه صد در صد به آدمی می‌رسد. </p> <p>پس این گونه کارها، از زینت‌های دنیوی و زخارف زودگذر آن که برآورنده یک درصد آرزوها نیست، آرزوهای انسان را به نحو احسن برآورده می‌سازند، و آرزوهایی که آدمی از زخارف دنیوی دارد اغلب آرزوهای کاذب است، و آن مقدارش هم که کاذب نیست فریبنده است. </p> <p><span class="phrase">از طرق شیعه<span class="footnote" rel="1" title="روح المعانی، ج ۱۵، ص ۲۸۴">*</span> و سنی<span class="footnote" rel="2" title="روح المعانی، ج ۱۵، ص ۲۸۴">*</span> از رسول خدا (ص) و از طرق شیعه<span class="footnote" rel="3" title="مجمع البیان، ج ۷، ص ۴۶۸">*</span> از ائمه اهل بیت (ع) روایت شده که منظور از <em rel="fa_18_46_8-9" data-sentence="305:88">باقیات الصالحات</em> تسبیحات چهارگانه یعنی سبحان اللَّه و الحمد للَّه و لا اله الا اللَّه و اللَّه اکبر است.</span> و در بعضی<span class="footnote" rel="4" title="مجمع البیان، ج ۷، ص ۴۶۸">*</span> دیگر آمده که مراد از آن نماز است. و <span class="phrase">در بعضی<span class="footnote" rel="5" title="منهج الصادقین، ج ۵، ص ۳۵۸">*</span> دیگر آمده که مقصود از آن مودت اهل بیت است، و همه اینها از باب ذکر مصادیق آیه است که جامعش این می‌شود که منظور از <em rel="fa_18_46_8-9" data-sentence="194:17">باقیات الصالحات</em>  اعمال صالح است.</span> </p> 
