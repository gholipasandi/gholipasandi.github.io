<h3 class="ayas">سوره الأحقاف آیه‌های ۲۱ تا ۲۸</h3><code class="section" rel="46_21-28"/><h3>ترجمه آیات</h3> <p> <span class="trans" rel="46_21">به یاد آر برادر عاد (هود پیغمبر) را (که در جنوب شبه جزیره عرب در سرزمینی) به نام احقاف قوم خود را انذار می‌کرد در حالی که پیامبران زیادی قبل از او در گذشته‌های دور و نزدیک آمده بودند و همه<code class="page" rel="18,320"/> گفتند که غیر خدا را نپرستید که من بر شما می‌ترسم از عذاب روزی عظیم.  «۲۱» </span><span class="trans" rel="46_22">گفتند آیا به سراغ ما آمده‌ای تا با دروغهایت ما را از خدایانمان منصرف کنی؟ اگر راست می‌گویی آن عذابی که ما را از آن می‌ترسانی بیاور.  «۲۲» </span><span class="trans" rel="46_23">هود گفت: علم تنها نزد خداست و آنچه من می‌گویم تنها رسالتی است که مامورم به شما ابلاغ کنم اما این را هم بدانید که من شما را مردمی جاهل می‌دانم.  «۲۳» </span><span class="trans" rel="46_24">و چون آن عذاب را دیدند که از کرانه افق نزدیک می‌شود گفتند این ابری است که می‌خواهد بر ما ببارد. هود گفت: و لیکن این همان عذابی است که در آمدنش شتاب می‌کردید و آن بادی است که عذابی دردناک همراه دارد.  «۲۴» </span><span class="trans" rel="46_25">هر چه سر راه خود ببیند به اذن پروردگارش ویران می‌کند. چیزی نگذشت که یک روز صبح جز خانه‌هایشان به چشم نمی‌خورد همه هلاک شده بودند و ما این طور مردم مجرم را کیفر می‌دهیم.  «۲۵» </span><span class="trans" rel="46_26">با اینکه به آنان مکنت‌هایی داده بودیم که به شما نداده‌ایم به آنها نیز گوش و چشم و فهم داده بودیم اما نه گوششان به دردشان خورد و نه از چشم و دل خود کمترین بهره‌ای بردند، چون آیات خدا را انکار می‌کردند و همان عذابی که مسخره‌اش می‌کردند بر سرشان بیامد.  «۲۶» </span><span class="trans" rel="46_27">این آثار که پیرامون سرزمین خود می‌بینید همه اقوامی بودند که ما آیات خود را نشانشان دادیم بلکه برگردند ولی برنگشتند و ما هلاکشان کردیم.  «۲۷» </span><span class="trans" rel="46_28">کسی نیست از آنان بپرسد چرا پس آن خدایانی که به جای خدای تعالی معبود خود گرفته بودند تا به خدای تعالی نزدیکشان سازند یاریشان نمی‌کردند بلکه در روز گرفتاری غیبشان زد و این بود نتیجه اعراض و افتراءهایشان.  «۲۸» </span></p>             <h3>بیان آیات</h3> <p> بعد از آنکه مردم را به دو قسمت تقسیم کرد، و رشته کلام به مساله انذار کشیده شد، اینک در این آیات به دو داستان اشاره می‌کند: یکی از قوم عاد، و هلاکت ایشان و در ضمن اشاره به هلاکت قرای پیرامون مکه. و یکی هم از ایمان آوردن قومی از جن، که خدای تعالی به سوی رسول خدا (ص) متوجهشان کرد، و با شنیدن قرآن ایمان آوردند و برای انذار به سوی قوم خود برگشتند. و منظور از نقل این دو داستان این است که هر کس بخواهد از سرگذشت آنان عبرت بگیرد، و آیات فوق تنها مربوط به داستان اول است. </p> <p> <span class="aya" rel="46_21" data-words="1-18">و اذکر أخا عاد إذ أنذر قومه بالأحقاف و قد خلت النذر من بین یدیه و من خلفه...</span> </p><h3> <span class="title" rel="46_21"><span class="phrase">اقوال مختلف در باره اینکه <em rel="fa_46_21_8-8" data-sentence="26:52">احقاف</em> در کجا واقع است؟، و توضیح گفتگوی هود (ع) با قوم عاد</span></span> </h3> <p> کلمه اخا عاد-برادر عاد به معنای هر کسی است که از طرف پدر به این قوم نسبت داشته باشد. و منظور از این برادر، هود پیغمبر (ع) است. و <span class="phrase">کلمه <em rel="fa_46_21_8-8" data-sentence="5:175">احقاف</em>  نام سرزمینی است که قوم عاد در آن زندگی می‌کرده‌اند، و آنچه یقین به نظر می‌رسد این است که این سرزمین در جنوب جزیرة العرب بوده، ولی امروز هیچ اثری از آن قوم در آن باقی نمانده.</span> و در اینکه در چه نقطه از جنوب واقع بوده اختلافست. بعضی<span class="footnote" rel="1" title="روح المعانی، ج ۲۶، ص ۲۶">*</span> گفته‌اند در بیابانی بوده بین عمان و مهرة. و بعضی<span class="footnote" rel="2" title="و گرفتن پروردگار تو وقتی می‌خواهد اهل قراء را به جرم ظلم گرفتار کند این طور دردناک و شدید است سوره هود، آیه ۱۰۲">*</span> گفته‌اند ریگزاری است که بین عمان و حضرموت واقع شده، بعضی<span class="footnote" rel="3" title="و اگر جنب بودید سوره مائده، آیه ۶">*</span> دیگر گفته‌اند ماسه‌های لب دریای قریه شجره است، و شجره محلی است در سرزمین یمن. بعضی<span class="footnote" rel="4" title="روح المعانی، ج ۲۶، ص ۲۴">*</span> دیگر چیزهایی دیگر گفته‌اند. </p> <p> <span class="aya" rel="46_21" data-words="9-18">و قد خلت النذر من بین یدیه و من خلفه</span> -کلمه <em>نذر</em> جمع <em>نذیر</em> است، و مراد از آن به طوری که از سیاق برمی‌آید رسولان خدا است. و اما اینکه بعضی<span class="footnote" rel="5" title="روح المعانی، ج ۲۶، ص ۲۴">*</span> از مفسرین کلمه  <em>نذر</em> را به معنای رسولان و علماء که نائبان رسولانند گرفته‌اند، تفسیر درستی نیست. </p> <p>مفسرین<span class="footnote" rel="6" title="روح المعانی، ج ۲۶، ص ۲۴">*</span> جمله‌ <span class="aya" rel="46_21" data-words="13-15">من بین یدیه</span> را به کسانی که قبل از او بودند، و جمله‌ <span class="aya" rel="46_21" data-words="16-18">و من خلفه</span> را به کسانی که بعد از او آمدند تفسیر کرده‌اند. <span class="phrase">البته عکس این نیز ممکن است، و می‌شود گفت مراد از <span class="aya" rel="46_21" data-words="14-15">بین یدیه</span> بیم رسانان زمان او، و از <em rel="fa_46_21_17-18" data-sentence="139:28">من خلفه</em> بیم رسانان قبل از او باشند.</span> و بنا بر احتمال اول بهتر آن است که بگوییم گذشتن بیم رسانان در <span class="aya" rel="46_21" data-words="13-15">من بین یدیه</span> و در <span class="aya" rel="46_21" data-words="17-18">من خلفه</span> کنایه باشد از اینکه این دو طائفه در زمان فترت و نبودن انبیاء به سوی مردم آمدند و بیم رساندند. </p> <p> <span class="aya" rel="46_21" data-words="19-22">ألا تعبدوا إلا الله</span> -این جمله، کلمه <em>انذار</em> در جملات قبل را تفسیر می‌کند، و اشاره دارد به اینکه اساس دین آن جناب که زیر بنای تمامی جزئیات دینی او است توحید بوده است. </p> <p> <span class="aya" rel="46_21" data-words="23-28">إنی أخاف علیکم عذاب یوم عظیم</span> -این جمله دعوت انبیاء را به توحید تعلیل می‌کند، و ظاهرا مراد از روز عظیم روز عذاب انقراض باشد، نه روز قیامت، به دلیل اینکه به زودی می‌فرماید: <span class="aya" rel="46_22" data-words="7-9">فأتنا بما تعدنا</span> -اگر راست می‌گویی وعیدی که به ما می‌دهی بیاور  و نیز می‌فرماید: <span class="aya" rel="46_24" data-words="10-14">بل هو ما استعجلتم به</span> -این همان عذابی است که در باره‌اش عجله می‌کردید . و بقیه الفاظ آیه روشن است. </p> <p>   <code class="page" rel="18,322"/><code class="aya" rel="46_22"/> <span class="aya" rel="46_22" data-words="1-6">قالوا أ جئتنا لتأفکنا عن آلهتنا...</span> این جمله پاسخی است که قومش در مقابل تهدید آن جناب داده‌اند. و <span class="phrase">در جمله <span class="aya" rel="46_22" data-words="4-6">لتأفکنا عن آلهتنا</span> <em rel="fa_46_28_16-16" data-sentence="80:437">افک</em> که عبارت است از دروغ و افتراء، متضمن معنای صرف و منحرف کردن است (چون با حرف <em>عن</em> متعدی شده)، و در نتیجه چنین معنا می‌دهد: آیا به سراغ ما آمده‌ای که ما را به دروغ و افتراء از آلهه و خدایانمان منحرف کنی؟ <span class="aya" rel="46_22" data-words="7-13">فأتنا بما تعدنا إن کنت من الصادقین</span> -اینکه می‌گویند آن عذابی را که به ما وعده کرده‌ای بیاور، می‌خواهند بگویند تو از آوردن آن عاجز، و در تهدیدت دروغگو، و در انذارت فریب کاری.</span> </p> <p><code class="aya" rel="46_23"/> <span class="aya" rel="46_23" data-words="1-10">قال إنما العلم عند الله و أبلغکم ما أرسلت به...</span> این قسمت پاسخ هود از گفتار ایشان و رد آن است. پس اینکه فرمود: <span class="aya" rel="46_23" data-words="2-5">إنما العلم عند الله</span> خواسته است علم به اینکه عذاب چه وقت نازل می‌شود را منحصر در خدای تعالی کند، چون این علم یکی از مصادیق علم به غیب است که حقیقت آن را غیر از خدای عز و جل کسی نمی‌داند. و جمله مذکور این اشاره را هم دارد که هود (ع) علم به اینکه آن عذاب چیست و چگونه است؟ و چه وقت است؟ ندارد و بدین جهت دنبال آن جمله گفت: <span class="aya" rel="46_23" data-words="6-10">و أبلغکم ما أرسلت به</span> -من تنها آنچه را مامور به ابلاغ آنم به شما ابلاغ می‌کنم یعنی از این گذشته دیگر علمی به اینکه آن عذاب که مامور شده‌ام شما را از آن بیم دهم چیست و چگونه و چه وقت است؟ ندارم، و قدرتی هم نسبت به آن ندارم. </p> <p> <span class="aya" rel="46_23" data-words="11-15">و لکنی أراکم قوما تجهلون</span> -این جمله، اعراض از آن چیزی است که گفتار قبلی بر آن دلالت داشت، و می‌فهماند که او از ناحیه خود هیچ علمی ندارد، و معنایش این است: درست است که من علمی به آن عذاب که در آمدنش عجله می‌کنید ندارم، اما این مقدار می‌دانم که شما مردمی‌جاهلید، و نفع و ضرر خود و خیر و شرتان را تشخیص نمی‌دهید، برای اینکه دعوت خدا را رد و آیات او را تکذیب می‌کنید، و عذابی را که از آن تهدیدتان می‌کند استهزاء می‌کنید. </p> <p><code class="aya" rel="46_24"/> <span class="aya" rel="46_24" data-words="1-9">فلما رأوه عارضا مستقبل أودیتهم قالوا هذا عارض ممطرنا...</span> این آیه نشانه‌های نزول عذاب را که در آغاز نزولش ظاهر می‌شود شرح می‌دهد. </p> <p>و <span class="phrase">کلمه <em>عارض</em> به معنای ابری است که ناگهان بر کرانه افق پیدا گشته، و به تدریج همه آسمان را می‌پوشاند، و این یکی از نشانه‌های آن عذاب است که ضمیر در <em rel="fa_46_24_2-2" data-sentence="152:82">رأوه</em>  هم به آن برمی‌گردد، البته لفظ آن ابر، در آیه نیامده، لیکن از سیاق فهمیده می‌شود.</span> و جمله<code class="page" rel="18,323"/> <span class="aya" rel="46_24" data-words="4-5">مستقبل أودیتهم</span> دومین صفت آن است. <span class="phrase">کلمه <em rel="fa_46_24_5-5" data-sentence="5:23">أودیة</em> جمع <em rel="fa_46_24_5-5" data-sentence="64:5">وادی</em> است.</span> و معنای <span class="aya" rel="46_24" data-words="6-9">قالوا هذا عارض ممطرنا</span> این است که وقتی آن ابر را می‌بیند به یکدیگر بشارت می‌دهند که این ابری است که بر ما خواهد بارید، آری چنین می‌پندارند. </p> <p> <span class="aya" rel="46_24" data-words="10-18">بل هو ما استعجلتم به ریح فیها عذاب ألیم</span> -این جمله رد کلام کفار است که گفتند: <span class="aya" rel="46_24" data-words="7-9">هذا عارض ممطرنا</span> که از آن با کلمه <em>بل</em> اعراض نموده. ثانیا حقیقت حال را بیان می‌کند. اما در اعراضش می‌فرماید که این همان عذابی است که در باره‌اش عجله می‌کردید و می‌گفتید اگر راست می‌گویی آن عذاب را بیاور. و اما در بیان حقیقتش می‌فرماید این ابر، بادی است که در آن عذابی دردناکست. </p> <p>این قسمت از کلام خدای تعالی گفتار خود خدای تعالی است. بعضی<span class="footnote" rel="1" title="مجمع البیان، ج ۹، ص ۹۱">*</span> هم گفته‌اند گفتار هود پیغمبر (ع) است. </p> <h3> <span class="title" rel="46_21 46_22 46_23 46_24 46_25 46_26 46_27 46_28">عذاب قوم عاد و انقراض آنان</span> </h3> <p> <code class="aya" rel="46_25"/> <span class="aya" rel="46_25" data-words="1-14">تدمر کل شیء بأمر ربها فأصبحوا لا یری إلا مساکنهم کذلک نجزی القوم المجرمین...</span> <span class="phrase">کلمه <em rel="fa_46_25_1-1" data-sentence="5:216">تدمر</em> مضارع از مصدر <em>تدمیر</em> است که به معنای هلاک کردن می‌باشد، و هر چند هلاک کردن را نسبت به تمامی اشیاء داده، و فرموده این عذاب هر چیزی را هلاک می‌کند، لیکن سیاق آن را مختص به مثل انسان و جنبندگان و اموال می‌سازد.</span> پس معنایش این می‌شود که: باد مذکور، بادی است که هر چیزی را که در سر راهش واقع شده باشد هلاک می‌کند، چه انسان، چه جنبندگان و چه اموال. </p> <p> <span class="aya" rel="46_25" data-words="6-10">فأصبحوا لا یری إلا مساکنهم</span> -این جمله نتیجه نزول عذاب را بیان می‌کند. و جمله‌ <span class="aya" rel="46_25" data-words="11-14">کذلک نجزی القوم المجرمین</span> ضابطه‌ای کلی در مجازات مجرمین به دست می‌دهد، و کلی این ضابطه را به یک فرد که آیه مشتمل بر آن بود تشبیه می‌کند، البته این تشبیه تنها از نظر شدت مجازات است، می‌خواهد بفرماید سنت ما در جزاء دادن به مجرمین، به آن گونه که در این داستان دیدید شدید است. پس جمله مورد بحث نظیر آیه‌ <span class="aya" rel="11_102" data-words="1-14">و کذلک أخذ ربک إذا أخذ القری و هی ظالمة إن أخذه ألیم شدید</span><span class="footnote" rel="2" title="آن هنگام که دو پسران آدم قربانی تقدیم داشتند سوره مائده، آیه ۲۷">*</span> است. </p> <p><code class="aya" rel="46_26"/> <span class="aya" rel="46_26" data-words="1-7">و لقد مکناهم فیما إن مکناکم فیه...</span> این جمله کفار مکه را با نتیجه‌گیری از داستان فوق نصیحت می‌کند. </p> <h3> <span class="title" rel="46_26 46_21 46_22 46_23 46_24 46_25 46_27 46_28">معنای اینکه فرمود قوم عاد متمکن بودند و سمع و ابصار و افئده آنان و نیز آلهه‌ای که می‌پرستیدند در جلوگیری از عذاب سودشان نبخشید</span> </h3> <p> <span class="phrase">کلمه <em rel="fa_46_26_3-3" data-sentence="5:87">مکنا</em> ماضی از مصدر <em>تمکین</em> است که به معنای پایدار کردن، و ثابت کردن چیزی است در مکان.</span> و این تعبیر کنایه است از دادن قدرت و استطاعت در تصرف. و <span class="phrase">کلمه <em>ما</em> در <em rel="fa_46_26_4-4" data-sentence="20:24">فیما</em> موصوله و یا موصوفه است.</span> و حرف <em>ان</em> نافیه است. و معنایش این است که: ما قوم هود را در آن چنان وضعی-و یا در وصفی-از درشتی هیکل و نیروی بدنی و قدرت جنگی و نیروی ملی قرار دادیم که شما کفار مکه و پیرامونتان را در آن وضع قرار ندادیم. </p> <p> <span class="aya" rel="46_26" data-words="8-15">و جعلنا لهم سمعا و أبصارا و أفئدة</span> -یعنی ما آن اقوام را به وسائلی مجهز کردیم که با آن آنچه سودشان می‌داد، و آنچه مایه ضررشان بود تشخیص می‌دادند و از هم جدا می‌کردند، و در نتیجه تا می‌توانستند برای جلب منافع و دفع مضار خود حیله‌ها بکار می‌بردند، همان طور که شما به کار می‌برید. </p> <p> <span class="aya" rel="46_26" data-words="16-32">فما أغنی عنهم سمعهم و لا أبصارهم و لا أفئدتهم من شیء إذ کانوا یجحدون بآیات الله</span> <span class="phrase">-کلمه <em>ما</em> در جمله <em rel="fa_46_26_16-17" data-sentence="26:96">ما أغنی</em> نافیه است، نه استفهامی، و کلمه <em>اذ</em> ظرفی است متعلق به آن نفی که در <em rel="fa_46_26_16-17" data-sentence="160:5">ما أغنی</em> بود.</span> </p> <p>و حاصل معنا چنین است: آن اقوام از نظر تمکن در وضعی بودند که شما نیستید، و نیز به وسائل درک و تشخیص و همه انحاء حیله که هر انسانی برای دفع ناملایمات و پرهیز از حوادث مهلک و خانمان برانداز متوسل به آنها می‌شود مجهز بودند ولی نه آن مکنت‌ها و نه آن وسائل درک و تشخیص و نه آن حیله‌ها، هیچ یک دردی از آنان را دوا نکرد، با این حال اگر شما به جرم انکار آیات خدا گرفتار آن حوادث شوید، چه دارید که از عذاب خدا ایمنتان دهد. </p> <p>بعضی<span class="footnote" rel="1" title="میهمانان محترم ابراهیم سوره ذاریات، آیه ۲۴">*</span> در معنای آیه گفته‌اند: ما آنان را در چیزها و یا در اوصافی از نیرو و استطاعت، مکنت دادیم که شما را در آن، مکنت ندادیم، و برای آنان سمع و بصر و دلهایی قرار دادیم تا آن نیروها را در مصرفی که برای آن مصرف خلقش کرده‌ام مصرف کنند و کلمه حق را بشنوند و آیات خدا را ببینند و با تفکر خود در عبرت‌ها نظر نموده عبرت گیرند، و با نیروی تعقل صحیح بر مساله مبدأ و معاد استدلال کنند ولی نه سمع و بصرشان سودشان داد و نه از نیروی تعقل خود استفاده نموده، در راه خدای سبحان به کار بستند . ولی معنایی که ما کردیم با سیاق سازگارتر است. </p> <p>   <code class="page" rel="18,325"/> البته در مفردات آیه وجوهی احتمال داده‌اند که چون فایده‌ای در نقل آن ندیدیم از نقلش صرفنظر کردیم. </p> <p>در آیاتی که تعبیری چون‌ <span class="aya" rel="46_26" data-words="11-15">سمعا و أبصارا و أفئدة</span> آمده، گفتیم این که کلمه سمع را مفرد آورده، با اینکه مراد از آن جمع است، بدین جهت است که کلمه <em>سمع</em> مصدر است، بخلاف <em>بصر</em> که به معنای چشم است، نه به معنای دیدن. و قاعده کلی چنین است که مصدر در جمع و مفرد، مفرد می‌آید، مانند: ضیف و قربان و جنب، که در آیات زیر مفرد آمده، با اینکه منظور جمع است‌ <span class="aya" rel="51_24" data-words="4-6">ضیف إبراهیم المکرمین</span><span class="footnote" rel="1" title="روح المعانی، ج ۲۶، ص ۲۴">*</span> <span class="aya" rel="5_27" data-words="8-10">إذ قربا قربانا</span><span class="footnote" rel="2" title="روح المعانی، ج ۲۶، ص ۲۴">*</span> <span class="aya" rel="5_6" data-words="22-25">و إن کنتم جنبا</span><span class="footnote" rel="3" title="روح المعانی، ج ۲۶، ص ۲۴">*</span>. </p> <p>و جمله‌ <span class="aya" rel="46_26" data-words="33-39">و حاق بهم ما کانوا به یستهزؤن</span> عطف است بر جمله‌ <span class="aya" rel="46_26" data-words="16-18">فما أغنی عنهم...</span>. </p> <p><code class="aya" rel="46_27"/> <span class="aya" rel="46_27" data-words="1-7">و لقد أهلکنا ما حولکم من القری</span> این آیه به منظور انذار و بیم رساندن، هلاکت اقوام گذشته را تذکر می‌دهد، و نتیجه‌گیری از جمله‌ <span class="aya" rel="46_26" data-words="1-3">و لقد مکناهم...</span> است. پس می‌توان گفت عطف بر همان جمله است، نه بر جمله‌ <span class="aya" rel="46_21" data-words="1-3">و اذکر أخا</span>. سیاق هم همین را می‌رساند. </p> <p> <span class="aya" rel="46_27" data-words="8-12">و صرفنا الآیات لعلهم یرجعون</span> -یعنی ما آیات را مختلف کردیم: یا معجزاتی بود که با آنها انبیاء را تایید نمودیم و یا به صورت وحی بود که بر آنان نازل می‌کردیم، و یا نعمتهایی که با آنها ایشان را رزق دادیم تا به وسیله آن آیات متذکر شوند، و یا عذابهایی بود که امت‌های انبیاء را بدان مبتلا نمودیم تا توبه کنند، و از ظلم خود برگردند و دست از پرستش غیر خدای سبحان برداشته به عبادت خدا بپردازند. </p> <p>و ضمیر در جمله‌ <span class="aya" rel="46_27" data-words="11-12">لعلهم یرجعون</span> به قری برمی‌گردد، و مراد از قری، اهل قری است. </p> <p><code class="aya" rel="46_28"/> <span class="aya" rel="46_28" data-words="1-10">فلو لا نصرهم الذین اتخذوا من دون الله قربانا آلهة...</span> <span class="phrase">از ظاهر سیاق برمی‌آید که کلمه <em>الهه</em> مفعول دوم <em>اتخذوا</em> و مفعول اول آن ضمیری باشد که به موصول <em rel="fa_46_28_4-4" data-sentence="108:11">الذین</em> برمی‌گردد.</span> و <span class="phrase">کلمه <em rel="fa_46_28_9-9" data-sentence="5:54">قربان</em> به معنای هر چیزی است که به وسیله آن تقرب جسته می‌شود.</span> و زمینه این کلام زمینه تهکم (طعنه زدن) است که       <code class="page" rel="18,326"/> می‌فرماید: چرا آن خدایان موهوم که اینان به خدایی خود گرفتند، یاریشان نکردند با اینکه یک عمر به درگاه آن خدایان عبادت کردند تا ایشان را به خدا نزدیک کنند. هم چنان که خودشان می‌گفتند: <span class="aya" rel="39_3" data-words="11-17">ما نعبدهم إلا لیقربونا إلی الله زلفی</span> یعنی ما این بت‌ها را نمی‌پرستیم، مگر به این منظور که ما را قدمی به خدا نزدیک کنند. </p> <p> <span class="aya" rel="46_28" data-words="11-13">بل ضلوا عنهم</span> -یعنی آلهه از نظر اهل قری گم شد، و رابطه الوهیت و عبودیتی که می‌پنداشتند بریده شده. آری مشرکین امید داشتند آلهه بپاداش یک عمر پرستش در هنگام شدائد و سختیها ایشان را یاری کنند، پس ضلالت آلهه از مشرکین، کنایه است از اینکه پندار و امیدشان باطل می‌شود. </p> <p> <span class="aya" rel="46_28" data-words="14-20">و ذلک إفکهم و ما کانوا یفترون</span> <span class="phrase">-کلمه <em>ذلک</em> مبتدا و کلمه <em rel="fa_46_28_16-16" data-sentence="32:12">افکهم</em> خبر آن است.</span> و <span class="phrase">اسم اشاره <em>ذلک</em> اشاره است به گم شدن آلهه‌شان، و مراد از <em rel="fa_46_28_16-16" data-sentence="63:74">افک</em> اثر افک است، البته ممکن هم هست کلمه اثر را به عنوان مضاف در تقدیر بگیریم.</span> و کلمه <em>ما</em>  مصدریه است، و معنای جمله این است که: این ضلالت آلهه اثر افترایی است که به خدا می‌بستند. </p> <p>و ممکن هم هست کلام را به صورتی معنا کرد که نه احتیاج به تقدیر مضاف داشته باشد، و نه مجازی ارتکاب شود، به این منظور کلمه <em>ذلک</em> را اشاره می‌گیریم به هلاک کردن مشرکین بعد از تصریف آیات، و ضلالت یافتن آلهه بعد از هلاکت آنان که در این صورت معنا چنین می‌شود: این که گفتیم عاقبت مشرکین به جرم افتراء به کجا انجامید، درست حقیقت همان پنداری است که در باره آلهه خود داشتند که آلهه شفاعتشان را می‌کند، و به خدا نزدیکشان می‌سازد و همانطور که گفتیم زمینه کلام تهکم و طعنه زدن است. <code class="page" rel="18,327"/> </p>
