<h3 class="ayas">سوره یوسف آیه‌های ۴ تا ۶</h3><code class="section" rel="12_4-6"/><h3>ترجمه آیات</h3> <p> <span class="trans" rel="12_4">چون یوسف به پدرش گفت ای پدر!من در خواب یازده ستاره با خورشید و ماه دیدم که برای من در حال سجده‌اند.  «۴» </span><span class="trans" rel="12_5">گفت پسرکم!رؤیای خویش را به برادرانت مگو که در کار تو نیرنگی کنند، چون شیطان دشمن آشکار انسان است.  «۵» </span><span class="trans" rel="12_6">و بدین‌سان پروردگارت تو را برمی‌گزیند و تعبیر احادیث را تعلیمت می‌دهد و نعمت خویش را بر تو و بر خاندان یعقوب کامل می‌کند چنانچه پیش از این بر پدرانت ابراهیم و اسحاق کامل کرده بود که پروردگارت دانا و حکیم است.  «۶» </span></p>   <h3>بیان آیات‌ <span class="title" rel="12_4 12_5 12_6">رؤیای یوسف (علیه السلام) و تعبیر آن به وسیله پدرش یعقوب (علیه السلام) </span> </h3> <p> این آیات رؤیای یوسف را-که در خواب دید و تعبیر خوابی که پدرش، یعقوب نمود، و<code class="page" rel="11,104"/> نهی کرد از اینکه برای برادرانش تعریف کند-خاطرنشان می‌سازد و این خواب بشارتی بوده که خدای سبحان به یوسف داده تا ماده‌ای روحی برای تربیت او بوده باشد، و او را در راه ولایت و تقرب به خدا آماده سازد. این آیات به منزله مدخلی است بر داستان آن جناب. </p> <p> <span class="aya" rel="12_4" data-words="1-18">إذ قال یوسف لأبیه یا أبت إنی رأیت أحد عشر کوکبا و الشمس و القمر رأیتهم لی ساجدین</span> در این آیه یعقوب (پدر یوسف) را اسم نبرده، بلکه کنایتا از آن به <em>أب</em>  (پدر) تعبیر نموده تا به آن صفت رحمت و مهر و شفقتی که میان پدر نسبت به فرزند است اشاره کرده باشد، و جمله‌ <span class="aya" rel="12_5" data-words="1-5">قال یا بنی لا تقصص</span> که در آیه بعدی است کاملا این معنا را می‌رساند. </p> <p><span class="phrase">کلمه <em rel="fa_12_4_7-7" data-sentence="5:406">رایت</em> و همچنین <em rel="fa_12_4_15-15" data-sentence="68:381">رایتهم</em> از رؤیا است که به معنای مشاهداتی است که آدم خوابیده و یا سست و بیهوش می‌بیند، به شهادت اینکه در آیه بعدی می‌فرماید: <span class="aya" rel="12_5" data-words="4-8">لا تقصص رؤیاک علی إخوتک</span> -رؤیای خود را برای برادرانت تعریف مکن ، و همچنین در آخر داستان می‌فرماید: <span class="aya" rel="12_100" data-words="12-16">یا أبت هذا تأویل رءیای</span> -پدر جان این بود تاویل رؤیای من .</span> </p> <p>و <span class="phrase">اگر کلمه <em rel="fa_12_4_7-7" data-sentence="9:171">رایت</em> را تکرار کرده برای این است که میان <em rel="fa_12_4_7-7" data-sentence="98:122">رایت</em> و <span class="aya" rel="12_4" data-words="17-18">لی ساجدین</span> فاصله زیاد شده، لذا بار دیگر فرموده: <em rel="fa_12_4_15-15" data-sentence="257:2">رایتهم</em> .</span> فایده دیگری که این تکرار دارد افاده این جهت است که: من در خواب دیدم که آنها بطور دسته جمعی برای من سجده کردند، نه تک تک. </p> <p>علاوه بر اینکه رؤیت یوسف (ع) دو جور رؤیت بوده، یکی رؤیت کواکب و آفتاب و ماه که خود رؤیتی صوری و عادی است، و یکی رؤیت سجده و خضوع و تعظیم آنها که این رؤیت امری معنوی است. </p> <p>و اگر در باره سجده کردن آنها فرموده: <span class="aya" rel="12_4" data-words="16-18">رأیتهم لی ساجدین</span> با اینکه این کلمه مخصوص به صاحبان عقل است، برای این است که بفهماند سجده ستارگان و مهر و ماه از روی علم و اراده و عینا مانند سجده یکی از عقلا بوده. </p> <p>نکته دیگری که در این آیه است و باید خاطر نشان ساخت این است که خداوند در ابتداء و شروع به تربیت یوسف، رؤیایی به او نشان داد و در داستانش هم ابتدا از آن رؤیا خبر می‌دهد، و این بدان جهت بوده که از همان آغاز تربیت دورنمای آینده درخشان او و ولایت الهی که خداوند او را بدان مخصوص می‌کند به وی نشان داده باشد، تا برای او بشارتی باشد که همواره در طول زندگی و تحولاتی که می‌بیند در مد نظرش بوده باشد، و در نتیجه مصیبت‌هایی که می‌بیند و شدائدی که با آنها روبرو می‌گردد به یاد آن دورنما بیفتد، و نفس را به<code class="page" rel="11,105"/> خویشتن داری و تحمل آن مشقات راضی کند. </p> <p>این بود حکمت اینکه خداوند خصوص اولیاء خود را به آینده درخشانشان و مقام قربی که برای آنان در نظر داشته بشارت داده است، و از آن جمله فرموده: <span class="aya" rel="10_62" data-words="1-11">ألا إن أولیاء الله لا خوف علیهم و لا هم یحزنون</span> -تا آنجا که می‌فرماید: <span class="aya" rel="10_64" data-words="1-8">لهم البشری فی الحیاة الدنیا و فی الآخرة</span><span class="footnote" rel="1" title="آگاه باشید که دوستان خدا هرگز هیچ ترسی و هیچ اندوهی در دل آنها نیست آنها را از خدا پیوسته بشارت است هم در زندگی دنیا و هم در آخرت سوره یونس، آیه ۶۲-۶۴">*</span>. </p> <p><code class="aya" rel="12_5"/> <span class="aya" rel="12_5" data-words="1-16">قال یا بنی لا تقصص رؤیاک علی إخوتک فیکیدوا لک کیدا إن الشیطان للإنسان عدو مبین</span> <span class="phrase">در مفردات می‌گوید: کلمه <em rel="fa_12_5_10-10" data-sentence="24:236">کید</em> به معنای نوعی حیله زدن است که گاهی مذموم و گاهی ممدوح است، هر چند استعمالش بیشتر در مذموم است، و چنین است کلمه <em>استدراج</em>  و <em>مکر</em><span class="footnote" rel="2" title="مفردات راغب، ماده &lt;em&gt;کید&lt;/em&gt; ">*</span>.</span> علمای ادب گفته‌اند که: کید هم به خودی خود متعدی می‌شود و مفعول می‌گیرد، و هم با حرف <em>لام</em> . </p> <p>این آیه دلالت می‌کند بر اینکه یعقوب وقتی خواب یوسف را شنیده نسبت به آنچه که از خواب او فهمیده اطمینان پیدا کرده، و یقین کرده که به زودی خدا خود، کار یوسف را عهده‌دار گشته و کارش بالا می‌گیرد، و بر اریکه سلطنت تکیه می‌زند و چون یوسف را از سایر افراد آل یعقوب بیشتر دوست می‌داشت و احترام می‌کرد لذا ترسید اگر خواب وی را بشنوند او را صدمه‌ای بزنند، زیرا ایشان مردانی قوی و نیرومند بودند، و انطباق یازده ستاره و آفتاب و ماه بر یعقوب و همسرش و یازده پسران دیگرش خیلی روشن بود، و طوری بود که برادران به محض شنیدن خواب وی معنا را فهمیده آن گاه تکبر و نخوت وادار به حسادتشان کرده، در صدد بر می‌آمدند نقشه‌ای بریزند که میان او و پدرش حائل شده، نگذارند به آن بشارتها نائل شود. </p> <p>و لذا به یوسف خطابی مشفقانه کرد و فرمود: یا بنی: ای پسرک عزیزم . و قبل از آنکه خواب او را تعبیر کند از در اشفاق، اول او را نهی کرد از اینکه رؤیای خود را برای برادرانش نقل کند، و آن گاه بشارتش داد به کرامت الهیی که در حقش رانده شده. و نهی را مقدم بر بشارت نیاورد مگر به خاطر فرط محبت و شدت اهتمامی که به شان او داشته و آن حسادت و بغض و کینه‌ای که از برادران نسبت به وی سراغ داشت. </p> <p>     <code class="page" rel="11,106"/> <span class="phrase">دلیل اینکه دلهای برادرانش سرشار از کینه و دشمنی با وی بود این است که یعقوب  (ع) در جواب یوسف نفرمود: من می‌ترسم در باره‌ات نقشه شومی بریزند و یا ایمن نیستم از اینکه نابودت کنند، بلکه فرمود: نقشه می‌ریزند، و تازه همین بیان را هم با مصدر تاکید نموده فرمود: <span class="aya" rel="12_5" data-words="9-11">فیکیدوا لک کیدا</span>، زیرا مصدر <em rel="fa_12_5_10-10" data-sentence="336:46">کیدا</em> که مفعول مطلق است خود یکی از وسائل تاکید است.</span> </p> <p>علاوه بر این، کلام خود را با جمله‌ <span class="aya" rel="12_5" data-words="12-16">إن الشیطان للإنسان عدو مبین</span> تعلیل و تاکید کرد، و خاطرنشان ساخت که کید برادران غیر از کینه‌های درونی، یک سبب خارجی دارد که کینه آنان را دامن زده آتش دلهایشان را تهییج می‌کند تا آن حسد و کینه اثر سوء خود را کرده باشد، و او شیطانی است که از روز نخست دشمن انسان بوده حتی یک روز هم حاضر به ترک دشمنی نشده، و دائما با وسوسه و اغوا کردن خود، آدمیان را تحریک می‌کند تا از صراط مستقیم و راه سعادت به سوی راه کج و معوجی که به شقاوت دنیایی و آخرتی آدمی منتهی می‌شود منحرف شود. آری، او با همین وسوسه‌های خود، میان پدران و فرزندان را بر هم زده دوستان یک جان در دو بدن را از هم جدا می‌کند و مردم را گیج و گمراه می‌سازد. </p> <p>بنا بر این، معنی آیه چنین می‌شود: یعقوب به یوسف فرمود: پسرک عزیزم!داستان رؤیای خود را برای برادرانت شرح مده، زیرا به تو حسادت می‌ورزند، و از کار تو در خشم شده نقشه‌ای برای نابودیت می‌کشند، شیطان هم از همین معنا استفاده کرده فریب خود را به کار می‌بندد، یعنی به دلهای آنان راه یافته نمی‌گذارد از کید بر تو صرفنظر کنند، چه شیطان برای آدمیان دشمنی آشکار است. </p> <p><code class="aya" rel="12_6"/> <span class="aya" rel="12_6" data-words="1-17">و کذلک یجتبیک ربک و یعلمک من تأویل الأحادیث و یتم نعمته علیک و علی آل یعقوب...</span>  <em>اجتباء</em> از ماده جبایت است که به معنای جمع‌آوری کردن است. گفته می‌شود  جبیت الماء فی الحوض-جمع کردم آب را در حوض و از همین باب است که جمع آوری مالیات را <em>جبایة الخراج</em> می‌گویند. خدای تعالی هم می‌فرماید: <span class="aya" rel="28_57" data-words="17-21">یجبی إلیه ثمرات کل شیء</span><span class="footnote" rel="1" title="جمع می‌شود نزد او ثمره هر چیز سوره قصص، آیه ۵۷">*</span>. </p> <p>بنا بر این، در همه موارد استعمال و همه مشتقات این ماده، جمع آوری اجزای یک چیز و حفظ آن از تفرقه و تشتت خوابیده، و در ضمن، آمد و شد و حرکت جمع کننده به سوی آن چیزی   <code class="page" rel="11,107"/> که می‌خواهد جمع کند نیز در معنایش نهفته هست. </p> <p>و بنا بر این، اجتباء خدای سبحان بنده‌ای از بندگان خود را، به این است که بخواهد او را مشمول رحمت خود قرار داده به مزید کرامت اختصاصش دهد، و به این منظور او را از تفرق و پراکندگی در راههای پراکنده شیطانی حفظ نموده به شاهراه صراط مستقیمش بیندازد، و این هم وقتی صورت می‌گیرد که خود خدای سبحان متولی امور او شده او را خاص خود گرداند، بطوری که دیگران از او بهره نداشته باشند، هم چنان که در باره حضرت یوسف به همین معانی اشاره کرده و فرموده: <span class="aya" rel="12_24" data-words="20-23">إنه من عبادنا المخلصین...</span>. </p> <p> <span class="phrase"><em rel="fa_12_6_8-8" data-sentence="0:394">تاویل</em> در جمله‌ <span class="aya" rel="12_6" data-words="5-9">و یعلمک من تأویل الأحادیث</span> آن پیشامدی را گویند که بعد از دیدن خواب پیش آید و خواب را تعبیر کند، و آن حادثه‌ای است که حقیقت آن در عالم خواب برای صاحب رؤیا مجسم شده در شکل و صورتی مناسب با مدارک و مشاعر وی خودنمایی می‌کند، هم چنان که سجده پدر و مادر و برادران یوسف در صورت یازده ستاره و ماه و خورشید مجسم شده و در برابر وی سجده کردند.</span> </p> <p>ما در سابق در تفسیر آیه‌ <span class="aya" rel="3_7" data-words="20-28">فیتبعون ما تشابه منه ابتغاء الفتنة و ابتغاء تأویله</span>، در جلد سوم این کتاب بحث مفصلی راجع به تاویل گذراندیم. </p> <h3> <span class="title" rel="12_6">وجه اینکه در جمله: <span class="aya" rel="12_6" data-words="5-9">و یعلمک من تأویل الأحادیث</span> از رؤیا به <em>حدیث</em> تعبیر شده است و مراد از علم یوسف (علیه السلام) به تاویل احادیث</span> </h3> <p> <span class="phrase">کلمه <em rel="fa_12_6_9-9" data-sentence="5:302">احادیث</em> جمع حدیث است، و بسیار می‌شود که این کلمه را می‌گویند و از آن رؤیاها را اراده می‌کنند، چون در حقیقت رؤیا هم حدیث نفس است، زیرا در عالم خواب امور به صورتهایی در برابر نفس انسان مجسم می‌شود، همانطور که در بیداری هر گوینده‌ای مطالب خود را برای گوش شنونده‌اش مجسم می‌کند، پس رؤیا هم مانند بیداری، حدیث است.</span> </p> <p>پس اینکه بعضی<span class="footnote" rel="1" title="المنار، ج ۱۲، ص ۲۵۵">*</span> گفته‌اند اگر رؤیا را حدیث نامیده‌اند به این اعتبار است که بعد از خواب آن را تعریف می‌کنند صحیح نیست. و همچنین است اینکه گفته شده<span class="footnote" rel="2" title="همین که او را با خود بردند جمع شدند و او را در چاه انداختند به یوسف وحی کردیم که آنها را به این عمل ناپسندشان متوجه می‌سازد و آنها شعور آن را ندارند که بفهمند سوره یوسف، آیه ۱۵">*</span> که چون خواب صادق حدیث و گفتگوی ملائکه است، و در رؤیای کاذبه گفتگوی شیطان است . </p> <p>زیرا بسیاری از رؤیاها هست که نه مستند به ملائکه است، و نه به شیطان، مانند رؤیاهایی که از حالت مزاجی شخص بیننده ناشی می‌شود، مثل اینکه دچار تب و یا حرارت شده و در خواب می‌بیند که دارد در حمام استحمام می‌کند و یا در هوای بسیار گرم در عالم خواب تشنه می‌شود، و خواب می‌بیند که در استخر آب تنی می‌کند، و یا دچار سرمای شدید شده خواب می‌بیند که برف و یا تگرگ می‌آید. </p> <p>   <code class="page" rel="11,108"/> بعضی<span class="footnote" rel="1" title="پیش از آنکه غذایتان را بیاورند و آن را بخورید شما را از تعبیر خوابتان آگاه می‌کنم این علمی است که پروردگار من به من آموخته است سوره یوسف، آیه ۳۷">*</span> دیگر از مفسرین این حرف را چنین رد کرده‌اند که: مخالف با واقع است، زیرا در رؤیای یوسف اصلا گفتگویی نبود، و همچنین خوابی که رفیق زندانی آن حضرت دیده بود، و یا آن خوابی که پادشاه مصر دیده بود در هیچ یک گفتگو وجود نداشت. </p> <p>و غفلت کرده از اینکه منظور آقایان از حدیث فرشته و یا شیطان حدیث به معنای تکلم نیست، بلکه مراد این است که خواب، قصه و یا حادثه‌ای از حوادث را به صورت مناسبی برای انسان مصور و مجسم می‌سازد، همانطور که در بیداری گوینده‌ای همان قصه یا حادثه را به صورت لفظ درآورده شنونده از آن به اصل مراد پی می‌برد. و نیز حدیث ملک و شیطان نظیر این است که در باره شخصی که تصمیم دارد کاری بکند و یا آن را ترک کند، می‌گوییم: نفس او وی را حدیث کرد که فلان کار را بکند، و یا ترک کند. معنای این حرف این است که او تصور کردن و یا نکردن آن عمل را نمود، مثل اینکه نفس او به او گفته که بر تو لازم است این کار را بکنی، و یا جایز نیست بکنی. </p> <p>و کوتاه سخن، معنای اینکه رؤیا از احادیث باشد اینست که رؤیا برای نائم از قبیل تصور امور است، و عینا مانند تصوری است که از اخبار و داستانها در موقع شنیدن آن می‌کند، پس رؤیا نیز حدیث است، حالا یا از فرشته و یا از شیطان و یا از نفس خود انسان. این است مقصود آنهایی که می‌گویند رؤیا حدیث فرشته و یا شیطان است. و لیکن حق مطلب همان است که ما گفتیم که رؤیا حدیث خود نفس است، به مباشرت و بدون واسطه ملک و یا شیطان، و بزودی-ان شاء اللَّه-بحث مفصلی در این باره خواهد آمد. </p> <p>تا اینجا می‌خواستیم بگوییم مراد از تاویل احادیث تاویل رؤیاها است، و لیکن از ظاهر داستان یوسف در این سوره برمی‌آید که مقصود از احادیثی که خداوند تاویل آن را به یوسف  (ع) تعلیم داده بود اعم از احادیث رؤیا است، و بلکه مقصود از آن مطلق احادیث یعنی مطلق حوادث و وقایعی است که به تصور انسان درمی‌آید، چه آن تصوراتی که در خواب دارد و چه آنهایی که در بیداری. </p> <p>آری، بین حوادث و ریشه‌های آنها که از آن ریشه‌ها منشا می‌گیرند و همچنین غایاتی که حوادث به آن غایات و نتیجه‌ها منتهی می‌شوند اتصالی است که نمی‌توان آن را انکار کرد و یا نادیده گرفت، و با همین اتصال است که بعضی با بعضی دیگر مرتبط می‌شود. بنا بر این، ممکن است بنده‌ای به اذن خدا به این روابط راه پیدا کرده باشد، بطوری که از هر حادثه‌ای   <code class="page" rel="11,109"/> حوادث بعدی و نتیجه‌ای را که بدان منتهی می‌شود بخواند. </p> <p>مؤید این معنا در خصوص حوادث عالم رؤیا، آن حکایتی است که خدای تعالی از قول یعقوب در تاویل خواب یوسف کرده، و نیز آن تاویلی است که یوسف از خواب خود و از خواب رفقای زندانیش و از خواب عزیز مصر کرد، و در خصوص حوادث عالم بیداری حکایتی است که از یوسف در روزهای زندانیش نقل کرده و فرموده: <span class="aya" rel="12_37" data-words="1-15">قال لا یأتیکما طعام ترزقانه إلا نبأتکما بتأویله قبل أن یأتیکما ذلکما مما علمنی ربی</span><span class="footnote" rel="1" title="مفردات راغب، ماده &lt;em&gt;نعم&lt;/em&gt; ">*</span> و همچنین آنجا که فرموده: <span class="aya" rel="12_15" data-words="1-20">فلما ذهبوا به و أجمعوا أن یجعلوه فی غیابت الجب و أوحینا إلیه لتنبئنهم بأمرهم هذا و هم لا یشعرون</span><span class="footnote" rel="2" title="مرا با تکذیبگران نازپرورده بگذار، و چند روزی مهلتشان ده سوره مزمل، آیه ۱۱">*</span> و ان شاء اللَّه بیان آن به زودی از نظر خوانندگان خواهد گذشت. </p> <h3> <span class="title" rel="12_6"><span class="phrase">معنای <em rel="fa_12_6_12-12" data-sentence="6:33">نعمت</em> ، ریشه، مشتقات و مورد استعمال آن</span></span> </h3> <p> <span class="aya" rel="12_6" data-words="10-17">و یتم نعمته علیک و علی آل یعقوب</span> <span class="phrase">-راغب در مفردات خود گفته: <em rel="fa_12_6_12-12" data-sentence="26:49">نعمة</em> -به کسر حرف اول و فتح دوم-به معنای حالت خوش است.</span> و <em>بنا النعمة</em> به معنای بنای حالت و هیاتی است که انسان به خود می‌گیرد، مانند <em>جلسة: حال نشستن</em> و یا <em>رکبه: حالت سواره</em> . </p> <p>و <span class="phrase">اما <em rel="fa_12_6_12-12" data-sentence="4:227">نعمة</em> -به فتح حرف اول و سکون دوم-به معنای تنعم است، و ساختمانش صیغه مره از فعل است، مانند <em>ضربة</em> که به معنای <em>یک بار زدن</em> است و همچنین <em>شتمة</em>   یک بار دشنام دادن و نعمت مر جنس را باشد یعنی شامل کم و زیاد می‌شود.</span> </p> <p>سپس اضافه می‌کند: انعام به معنای رساندن احسان به غیر است، و به کار نمی‌رود مگر در موردی که آن شخص دریافت کننده انعام از جنس ناطقین (جن و انس و ملک) باشد، برای اینکه هیچوقت گفته نمی‌شود که فلانی بر اسب خود انعام کرد، ولی گفته می‌شود: <span class="aya" rel="1_7" data-words="3-4">أنعمت علیهم</span> و <span class="aya" rel="33_37" data-words="1-10">و إذ تقول للذی أنعم الله علیه و أنعمت علیه</span>. و کلمه <em>نعماء</em> در مقابل  <em>ضراء</em> به معنای شداید است. </p> <p>و <span class="phrase"><em>نعیم</em> به معنای نعمت بسیار است، و لذا خداوند بهشت را با این کلمه توصیف کرده و فرموده: <span class="aya" rel="10_9" data-words="14-16">فی جنات النعیم</span> و <span class="aya" rel="5_65" data-words="14-15">جنات النعیم</span>، و <em rel="fa_12_6_12-12" data-sentence="235:143">تنعم</em> به معنای تناول چیزی است که در آن نعمت و خوشی است، گفته می‌شود: نعمه تنعیما فتنعم یعنی او را تنعیم کرد و متنعم شد، و زندگیش فراخ و گوارا گردید.</span> خدای تعالی هم فرموده: <span class="aya" rel="89_15" data-words="7-9">فأکرمه و نعمه</span> و به     <code class="page" rel="11,110"/> همین معناست <em>طعام ناعم</em> و <em>جاریة ناعمة</em><span class="footnote" rel="1" title="بیاد آر بندگان ما ابراهیم و اسحاق و یعقوب صاحبان قدرت و بصیرت را که ما ایشان را با خلوص در یاد آخرت خالص کردیم سوره ص، آیه ۴۵ و ۴۶">*</span>. </p> <p><span class="phrase">بنا بر این، در همه مشتقات این کلمه بطوری که ملاحظه گردید یک معنی خوابیده، و آن نرمی و پاکیزگی و سازگاری است و مثل اینکه ریشه این مشتقات <em rel="fa_12_6_12-12" data-sentence="136:397">نعومت</em> باشد، و اگر می‌بینیم که تنها در مورد انسان استعمال می‌شود برای این است که تنها انسان است که با عقل خود نافع را از ضار تشخیص داده، از نافع خوشش می‌آید و از آن متنعم می‌شود، و از ضار بدش می‌آید و آن را ملایم و سازگار با طبع خویش نمی‌بیند، به خلاف غیر انسان که چنین تشخیصی را ندارد، مثلا مال و اولاد و امثال آن برای یکی نعمت است و برای دیگری نقمت، و یا در یک حال نعمت است و در حالی دیگر نقمت و عذاب.</span> </p> <p>به همین جهت است که می‌بینیم قرآن کریم عطایای الهی از قبیل مال و جاه و همسران و اولاد و امثال آن را نسبت به انسان نعمت علی الاطلاق نخوانده، بلکه وقتی نعمت خوانده که در طریق سعادت و به رنگ ولایت الهی درآمده آدمی را به سوی خدا نزدیک کند. و اما اگر در طریق شقاوت و در تحت ولایت شیطان باشد البته نقمت و عذاب است، نه نعمت، و آیات بر این معنا بسیار است. </p> <p>بله، اگر در جایی به خدا نسبت داده شود البته نعمت است و فضل و رحمت، چون او خود خیر است و جز خیر از ناحیه او افاضه نمی‌شود، و از موهبت خود نتیجه سوء و شر نمی‌خواهد، و چگونه بخواهد با اینکه او رؤوف، رحیم، غفور و ودود است، <span class="aya" rel="16_18" data-words="1-7">و إن تعدوا نعمة الله لا تحصوها</span> -و اگر بشمارید نعمت‌های خدا را شمار را به آخر نمی‌رسانید و این خطاب در آیه متوجه تمامی مردم است، یعنی همه شما هم که دست به دست هم بدهید باز به آخر نمی‌رسید. و نیز فرموده: <span class="aya" rel="73_11" data-words="1-9">و ذرنی و المکذبین أولی النعمة و مهلهم قلیلا</span><span class="footnote" rel="2" title="الدر المنثور، ج ۴، ص ۴">*</span> و نیز فرموده: <span class="aya" rel="39_49" data-words="6-15">ثم إذا خولناه نعمة منا قال إنما أوتیته علی علم</span><span class="footnote" rel="3" title="آن گاه چون نعمتی از جانب خویش بدو دهیم گوید آن را به خاطر علمی که داشته‌ام به من داده‌اند سوره زمر، آیه ۴۹">*</span>. </p> <p>این نعمتها که مورد اشاره این دو آیه است، و امثال آن، وقتی نعمت است که به خدا منسوب گردد و اما اگر به کفران کننده خدا نسبت داده شود برای او نقمت و عذاب خواب بود، هم چنان که فرمود: <span class="aya" rel="14_7" data-words="5-13">لئن شکرتم لأزیدنکم و لئن کفرتم إن عذابی لشدید</span><span class="footnote" rel="4" title="اگر شکر نعمت بگزارید هر آینه بطور قطع (نعمتتان را) بیشتر می‌کنم، و اگر کفر بورزید همانا عذاب من سخت است سوره ابراهیم، آیه ۷">*</span>. </p> <p>         <code class="page" rel="11,111"/> و کوتاه سخن، اگر انسان در ولایت خدا باشد تمامی اسبابی که برای ادامه زندگیش و رسیدن به سعادت بدانها تمسک می‌جوید همه نسبت به او نعمت‌هایی الهی خواهند بود، و اگر همین شخص مفروض، در ولایت شیطان باشد عین آن نعمتها برایش نقمت خواهد شد، هر چند خداوند آنها را آفریده که نعمت باشند. </p> <p>حال اگر چنانچه اسباب و وسایل زندگی ناقص باشد و به جمیع جهات سعادت در زندگی وافی نباشد نعمت بودنش مثل کسی است که مالی دارد و لیکن به خاطر نداشتن امنیت و یا سلامتی نمی‌تواند از آن مال آن طور که می‌خواهد و هر وقت و هر جور که بخواهد استفاده کند، و در این حال اگر چنانچه به آن امنیت و آن سلامت برسد می‌گویند نعمت بر او تمام شد. </p> <h3> <span class="title" rel="12_6 12_4 12_5">مراد از اتمام نعمت</span> </h3> <p> پس اینکه در آیه مورد بحث فرموده: <span class="aya" rel="12_6" data-words="10-17">و یتم نعمته علیک و علی آل یعقوب</span> معنایش این می‌شود که: خدا به شما نعمت‌هایی داده که با داشتن آن در زندگی سعادتمند شوید، و لیکن این نعمت‌ها را در حق تو و در حق آل یعقوب-که همان یعقوب و همسرش و سایر فرزندانش باشند-تکمیل و تمام می‌کند، همانطور که یوسف در خواب خود دید. </p> <p>اینکه در این خطاب یوسف را اصل و آل یعقوب را معطوف بر او گرفته و فرموده: <span class="aya" rel="12_6" data-words="13-17">علیک و علی آل یعقوب</span> برای این است که با خواب او مطابق باشد، او در خواب خود را مسجود یعقوب و آل یعقوب دید، و ایشان را دید که در هیات آفتاب و ماه و ستارگان بر او سجده می‌کنند. </p> <p>تمام شدن نعمت بر خود یوسف به همین بود که او را حکمت و نبوت و ملک و عزت بداد، و او را از مخلصین قرار داد و بدو تاویل احادیث بیاموخت. و تمام شدن آن بر آل یعقوب به این بود که چشم یعقوب را با داشتن چنین فرزندی روشن گردانیده، او و اهل بیتش را از بیابان و زندگی صحرانشینی به شهر بیاورد، و در آنجا در کاخهای سلطنتی زندگی مرفهی روزیشان گرداند. </p> <p> <span class="aya" rel="12_6" data-words="18-26">کما أتمها علی أبویک من قبل إبراهیم و إسحاق</span> -یعنی نعمت را بر تو و بر آل یعقوب تمام می‌کنیم، نظیر تمام کردنمان‌در حق دو پدرت ابراهیم و اسحاق، چون آن دو نیز خیر دنیا و آخرت را دارا شدند. <span class="phrase">پس جمله <em rel="fa_12_6_22-23" data-sentence="8:35">من قبل</em> متعلق است به جمله <em rel="fa_12_6_19-19" data-sentence="83:2">اتمها</em> .</span> و <span class="phrase">چه بسا احتمال داده شود که ظرف مستقر وصف باشد برای <em rel="fa_12_6_21-21" data-sentence="50:78">ابویک</em> و تقدیر این باشد: همانطور که نعمت را بر دو پدرت که در قبل می‌زیستند تمام کرد.</span> </p> <p> <span class="aya" rel="12_6" data-words="24-26">إبراهیم و إسحاق</span> <span class="phrase">بدل و یا عطف بیانند برای کلمه <em rel="fa_12_6_21-21" data-sentence="30:263">ابویک</em> ، و فایده این سیاق و<code class="page" rel="11,112"/> ترتیب، اشاره و اشعار به این است که این نعمت‌ها در این دودمان مستمر و همیشگی بوده و اگر به یوسف می‌رسد به عنوان ارث از بیت ابراهیم و اسحاق و یعقوب است، و از یعقوب هم به یوسف و از او به بقیه دودمان یعقوب.</span> </p> <p>معنای آیه این است: همانطور که در خواب دیدی خداوند تو را برای خودش خالص گردانیده، از شرک پاک می‌کند تا غیر خدا کسی در تو نصیب نداشته باشد، و تاویل احادیث می‌آموزد تا از دیدن حوادث چه در خواب و چه در بیداری به مال و سرانجام آن پی ببری، و نعمت خود را که همان ولایت الهی است بر تو تمام می‌کند و تو را در مصر جای داده اهل و دودمان تو را به نزدت می‌رساند و ملک و عزت را بر تو و پدر و مادر و برادرانت تمام می‌کند، همه اینها را بدین جهت می‌کند که او علیم به بندگان و با خبر به حال آنان است، حکیم است و هر کسی را به هر مقدار که استحقاق دارد پیش می‌برد، او به حال تو آگاه است و می‌داند که ستمکاران بر تو تا چه حد مستحق عذابند. </p> <h3> <span class="title" rel="12_6 12_4 12_5">سه نکته در باره شخصیت یعقوب (علیه السلام)، سجده برای یوسف (علیه السلام) و مراد از اتمام نعمت بر آل یعقوب (علیه السلام) </span> </h3> <p> دقت در آنچه گذشت چند نکته را دست می‌دهد: یکی اینکه، یعقوب هم مانند یوسف از مخلصین بوده، و خدا وی را نیز تاویل احادیث آموخته، به دلیل اینکه در این آیه یعقوب خبر می‌دهد به یوسف که سرانجام کار تو چیست، و خوابت چه تاویلی دارد، و قطعا آنچه گفته از باب گمان و تخمین نبوده بلکه به تعلیم خدایی بوده است. </p> <p>علاوه، در آنجا که به حکایت قرآن فرزندان خود را نصیحت کرده چنین فرموده: <span class="aya" rel="12_67" data-words="3-14">یا بنی لا تدخلوا من باب واحد و ادخلوا من أبواب متفرقة...</span> و دنبالش خدای تعالی در حقش فرموده: <span class="aya" rel="12_68" data-words="22-33">و إنه لذو علم لما علمناه و لکن أکثر الناس لا یعلمون</span> -و او به خاطر اینکه ما تعلیمش کرده بودیم صاحب علمی بود و لیکن بیشتر مردم نمی‌دانند . </p> <p>دلیل دیگر این مدعی این است که یوسف-به حکایت قرآن-بعد از آنکه به رفقای زندانیش فرمود: <span class="aya" rel="12_37" data-words="2-15">لا یأتیکما طعام ترزقانه إلا نبأتکما بتأویله قبل أن یأتیکما ذلکما مما علمنی ربی</span> این تعلیم الهی را چنین تعلیل کرده: <span class="aya" rel="12_37-38" data-words="16-44">إنی ترکت ملة قوم لا یؤمنون بالله و هم بالآخرة هم کافرون، و اتبعت ملة آبائی إبراهیم و إسحاق و یعقوب ما کان لنا أن نشرک بالله من شیء...</span> و در آن چنین فهمانید که اگر من تاویل هر چیز را می‌دانم برای این است که <em>مخلص</em> -به فتح لام-برای خدایم، و اگر برای خدا مخلصم این صفت را بدان سبب دارم که پیرو پدرانی چون ابراهیم و اسحاق و یعقوبم که پیغمبرانی نقی الوجود و سلیم القلب بودند، وجودشان پاک و دلهایشان به تمام معنا سالم از شرک بود. و چون همین علت که باعث شد وی<code class="page" rel="11,113"/> دارای علم به تاویل احادیث باشد در پدرانش نیز بوده اشتراک در علت ما را ناگزیر می‌سازد که بگوییم پدران بزرگوارش، ابراهیم و اسحاق و یعقوب نیز مخلص بودند، و علم به تاویل احادیث را داشتند. </p> <p>آیه شریفه‌ <span class="aya" rel="38_45-46" data-words="1-17">و اذکر عبادنا إبراهیم و إسحاق و یعقوب أولی الأیدی و الأبصار، إنا أخلصناهم بخالصة ذکری الدار</span><span class="footnote" rel="1" title="و به تحقیق بنی اسرائیل را کتاب و حکم و نبوت دادیم و از پاکیزه‌ها روزیشان کردیم سوره جاثیه، آیه ۱۶">*</span> نیز مؤید این مدعی است، چون این معنا را دست می‌دهد که مساله علم به تاویل احادیث از نتایج و فروع اخلاص برای خدای سبحان است. </p> <p>دوم اینکه، آنچه که یعقوب (ع) خبر داد درست مطابق با رؤیای یوسف بود، برای اینکه سجده کردن ایشان برای یوسف با اینکه یکی از آنان خود یعقوب (ع) است که از مخلصین است و جز برای خدای واحد سجده نمی‌کند خود کاشف از این است که ایشان در برابر یوسف، خدا را سجده کرده‌اند نه اینکه یوسف را سجده کرده باشند، و در حقیقت یوسف را نظیر کعبه قبله خود قرار داده‌اند. پس می‌فهمیم که نزد یوسف و برای یوسف جز خدا چیز دیگری نبوده، و همین خود دلیل دیگری است بر اینکه وی برای پروردگارش از مخلصین- به فتح لام-بوده، و کسی جز خدا در او شرکت نداشته، هم چنان که خودش بدان اشاره کرده و گفته: <span class="aya" rel="12_38" data-words="10-17">ما کان لنا أن نشرک بالله من شیء</span> سابقا هم گفتیم که علم به تاویل احادیث متفرع است بر اخلاص. </p> <p>از همین جهت است که یعقوب در تعبیر رؤیای یوسف گفت: و کذلک-یعنی همین طور که خودت را مسجود آنان دیدی-پروردگارت تو را برمی‌گزیند و خالص برای خود می‌کند و تاویل احادیث را به تو می‌آموزد . </p> <p>و همچنین دیدن آل یعقوب به صورت آفتاب و ماه و یازده ستاره که همه اجرام آسمانیند و در مکان رفیعی قرار داشته نورافشانی می‌کنند، و هر یک دارای مداری وسیع هستند خود دلیل بر این است که بزودی آل یعقوب در حیات انسانی سعید که عبارت است از حیات دینی آبادگر دنیا و آخرت دارای مکانتی بلند گشته و از دیگران ممتاز می‌گردند. </p> <p>و به همین حساب یعقوب گفتار خود را ادامه می‌دهد و می‌فرماید: <span class="aya" rel="12_6" data-words="10-13">و یتم نعمته علیک</span> یعنی تنها بر تو، تا از دیگران ممتاز باشی‌ <span class="aya" rel="12_6" data-words="14-17">و علی آل یعقوب</span> یعنی بر من و همسرم و فرزندانم، همانطور که ما را مجتمع و در صورتی نزدیک به هم دیدی‌ <span class="aya" rel="12_6" data-words="18-30">کما أتمها علی أبویک من قبل إبراهیم و إسحاق إن ربک علیم حکیم</span>. </p> <p>   <code class="page" rel="11,114"/> سوم اینکه، منظور از <em>اتمام نعمت</em> تعقیب ولایت است، به اینکه سایر نواقص حیات سعید را نیز برداشته دنیا را ضمیمه آخرت کند. و منافات ندارد که نسبت اتمام نعمت را به همه آنان دهد، ولی اجتباء و تعلیم احادیث را به یوسف و یعقوب اختصاص دهد، زیرا نعمت که گفتیم عبارت از ولایت است خود مراتب و درجات مختلفی دارد، و وقتی این نعمت به همه نسبت داده می‌شود هر یک به قدر نصیب خود از آن بهره‌مند می‌شوند. </p> <p>علاوه بر اینکه جایز است امری را به جمعی نسبت دهیم که بعضی از آن جمع منتسب به آن نسبت باشندهم چنان که در آیه‌ <span class="aya" rel="45_16" data-words="1-14">و لقد آتینا بنی إسرائیل الکتاب و الحکم و النبوة و رزقناهم من الطیبات</span><span class="footnote" rel="1" title="تفسیر قمی، ج ۱، ص ۳۳۹">*</span> دادن کتاب و حکم و نبوت را به همه بنی اسرائیل نسبت داده و حال آنکه مختص به بعضی از بنی اسرائیل بوده، نه همه آنان، به خلاف روزی دادن از طیبات که به همه آنان بوده. </p> <p>چهارم اینکه، یوسف باعث شد که خداوند نعمت خود را بر همه آل یعقوب تمام کند، و به همین جهت یعقوب (ع) هم او را در گفتار خود، اصل حساب کرد و دیگران را بر او عطف نمود، تا او را از میان آل خود مشخص کرده باشد. و نیز به همین جهت بود که عنایت و رحمت را به پروردگار یوسف نسبت داد و مکرر فرمود: <em>ربک</em> و نفرمود: <em>یجتبیک اللَّه</em> و یا <span class="aya" rel="9_28" data-words="26-29">إن الله علیم حکیم</span>. همه اینها شاهدند بر اینکه او در تمام نعمت بر آل یعقوب اصل بوده، و اما دو پدرش یعنی ابراهیم و اسحاق با تعبیر به تشبیه: <span class="aya" rel="12_6" data-words="18-26">کما أتمها علی أبویک من قبل إبراهیم و إسحاق</span> از اصالت یوسف استثناء شدند، و همین تعبیر فهماند که آن دو نیز اصالت داشتند- دقت بفرمائید. </p> <h3>بحث روایتی‌ <span class="title" rel="12_4 12_5 12_6"> (چند روایت در باره رؤیای یوسف (علیه السلام) </span> </h3> <p> قمی در تفسیر خود گفته: و در روایت ابی الجارود از ابی جعفر (ع) آمده که فرمود: تاویل این رؤیا این است که به زودی پادشاه مصر می‌شود و پدر و مادر و برادرانش بر او وارد می‌شوند. شمس، مادر یوسف <em>راحیل</em> است، و قمر، یعقوب، و یازده ستاره، یازده برادران اویند، وقتی وارد بر او شدند و او را دیدند خدا را از روی شکر سجده کردند، و این سجده برای   <code class="page" rel="11,115"/> خدا بود.<span class="footnote" rel="1" title="المنار، ج ۱۲، ص ۲۵۵">*</span> و در الدر المنثور است که ابن منذر از ابن عباس در ذیل جمله‌ <span class="aya" rel="12_4" data-words="9-11">أحد عشر کوکبا</span> آورده که گفت: این یازده کوکب، برادران وی و شمس مادرش، و قمر پدرش بود، و مادر او <em>راحیل</em>  یک سوم زیبایی را داشت.<span class="footnote" rel="2" title="المنار، ج ۱۲، ص ۲۵۵">*</span> مؤلف: این دو روایت بطوری که ملاحظه می‌کنید شمس را به مادر یوسف تفسیر می‌کنند و قمر را به پدرش، و این خالی از ضعف نیست. و چه بسا روایت شده که آن زنی که با یعقوب وارد مصر شد خاله یوسف بود، نه مادرش، چون مادرش قبلا از دنیا رفته بود، در تورات هم همین طور آمده. </p> <p>و در تفسیر قمی از امام باقر (ع) روایت آورده که فرمود: یوسف یازده برادر داشت، و تنها برادری که از یک مادر بودند شخصی به نام <em>بنیامین</em> بود. آن گاه فرمود: یوسف در سن نه سالگی این خواب را دید و برای پدرش نقل کرد، و پدر سفارش کرد که خواب خود را نقل نکند.<span class="footnote" rel="3" title="تفسیر قمی، ج ۱، ص ۳۴۰">*</span> مؤلف: و در بعضی روایات آمده که او در آن روز هفت ساله بوده، در تورات دارد که شانزده‌ساله بوده ولی بعید است. </p> <p>و در داستان رؤیای یوسف روایات دیگری نیز هست که پاره‌ای از آنها در بحث روایتی آینده خواهد آمد-ان شاء اللَّه. </p> 
