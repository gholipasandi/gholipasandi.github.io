<h3 class="ayas">سوره الأعراف آیه‌های ۱۳۸ تا ۱۵۴</h3><code class="section" rel="7_138-154"/><h3>ترجمه آیات</h3> <p> <span class="trans" rel="7_138">و پسران اسرائیل را از دریا گذراندیم و بر قومی گذشتند که بت‌های خویش را پرستش می‌کردند، گفتند ای موسی برای ما نیز خدایی بساز، چنان که ایشان خدایانی دارند، گفت شما گروهی جهالت پیشه‌اید.  «۱۳۸» </span><span class="trans" rel="7_139">روش این گروه نابود شدنی است، و اعمالی که می‌کرده‌اند باطل است.  «۱۳۹» </span><span class="trans" rel="7_140">گفت چگونه برای شما غیر از خدای یکتا که بر اهل زمانه برتریتان داده است خدایی بجویم.  «۱۴۰» </span><span class="trans" rel="7_141">و چون از فرعونیان نجاتتان دادیم که شما را به سختی عذاب می‌کردند و پسرانتان را می‌کشتند و زنانتان را زنده نگه می‌داشتند و در این از پروردگارتان امتحانی بزرگ بود.  «۱۴۱» </span><span class="trans" rel="7_142">و با موسی سی شبه وعده کردیم و آن را به ده شب دیگر کامل کردیم، و وعده پروردگارش چهل شب تمام شد موسی به برادر خویش هارون گفت: میان قوم من جانشین من باش و به اصلاح کارشان پرداز و طریقه مفسدین را پیروی مکن.  «۱۴۲» </span><span class="trans" rel="7_143">و چون موسی به وعده گاه ما آمد و پروردگارش با او سخن گفت، عرض کرد: پروردگارا خودت را به من بنما که ترا بنگرم، گفت: هرگز مرا نخواهی دید ولی به این کوه بنگر اگر بجای خویش برقرار ماند شاید مرا توانی دید و همین که پروردگارش بر آن کوه جلوه کرد آن را متلاشی نمود و موسی بیهوش بیفتاد و چون به<code class="page" rel="8,299"/> خود آمد گفت: منزهی تو، سوی تو باز می‌گردم و من اولین مؤمن هستم.  «۱۴۳» </span><span class="trans" rel="7_144">گفت: ای موسی من تو را به پیغمبری و به سخن گفتن خویش از مردم برگزیدم، آنچه را به تو دادم بگیر و از سپاسگزاران باش.  «۱۴۴» </span><span class="trans" rel="7_145">و برای وی در آن لوح‌ها از هر گونه اندرز و شرحی از همه چیز ثبت کرده بودیم آن را محکم بگیر و به قوم خویش فرمان بده که نیکوترش را بگیرند، و به زودی سزای عصیان‌پیشگان را به شما خواهیم نمود.  «۱۴۵» </span><span class="trans" rel="7_146">و کسانی را که در این سرزمین بنا حق بزرگی می‌کنند از آیه‌های خویش منصرف خواهم کرد که هر آیه‌ای ببینند بدان ایمان نیارند اگر راه کمال ببینند آن را پیش نگیرند، و اگر راه ضلال ببینند آن را پیش گیرند، چنین شود زیرا آیه‌های ما را دروغ شمرده و از آن غفلت ورزیده‌اند.  «۱۴۶» </span><span class="trans" rel="7_147">و کسانی که آیه‌های ما و دیدار آخرت را دروغ شمرده‌اند اعمالشان تباه است مگر جز در مقابل اعمالی که می‌کرده‌اند پاداشی به ایشان می‌دهند؟.  «۱۴۷» </span><span class="trans" rel="7_148">و قوم موسی پس از رفتن وی از زیورهای خویش گوساله‌ای، پیکری که صدای گوساله داشت بساختند، مگر نمی‌دیدند که پیکر با آنها سخن نمی‌گوید؟ و براهی هدایتشان نمی‌کند؟ آن را خدا گرفتند و ستم‌کاران بودند.  «۱۴۸» </span><span class="trans" rel="7_149">و چون پشیمان شدند و بدانستند که گمراه شده‌اند گفتند اگر پروردگارمان به ما رحم نیاورد و ما را نیامرزد از زیانکاران خواهیم بود.  «۱۴۹» </span><span class="trans" rel="7_150">و چون موسی خشمناک و اندوهگین به سوی قوم بازگشت، گفت: پس از من چه بد نیابت کردید چرا از فرمان پروردگارتان پیشتر رفتید، و لوح‌ها را بینداخت، و سر برادر خویش گرفته بخود می‌کشید که گفت: پسر مادرم این گروه زبونم داشتند و نزدیک بود مرا بکشند شادمانی دشمنان بر من نپسند و مرا با گروه ستمکاران همسنگ مگیر.  «۱۵۰» </span><span class="trans" rel="7_151">گفت: پروردگارا من و برادرم را بیامرز و ما را به رحمت خویش در آر که تو از همه رحیمان رحیمتری.  «۱۵۱» </span><span class="trans" rel="7_152">کسانی که گوساله پرستیدند بزودی خشم پروردگارشان با ذلتی در زندگی این دنیا به آنها می‌رسد، و دروغ‌سازان را چنین سزا می‌دهیم.  «۱۵۲» </span><span class="trans" rel="7_153">و کسانی که کارهای بد کرده و پس از آن توبه آورده و مؤمن شده‌اند پروردگار تو از پی آن آمرزگار و رحیم است.  «۱۵۳» </span><span class="trans" rel="7_154">و همین که خشم موسی آرام گرفت لوح‌ها را بر گرفت که مکتوب آن برای کسانی که از پروردگار خویش می‌ترسند هدایت و رحمتی بود «۱۵۴» </span></p>                                 <h3>بیان آیات</h3> <p> در این آیات شروع می‌شود به نقل پاره‌ای از داستانهای بنی اسرائیل و حوادثی که بعد<code class="page" rel="8,300"/> از خلاصی از اسارت فرعونیان برایشان پیش آمد. و اینکه گفتیم <em>پاره‌ای</em> برای این است که قرآن کریم در این آیات تنها آن حوادثی را نقل کرده که با غرض منظور نظر در آیات قبل تناسب دارد، و آن غرض بیان این جهت بود که هیچ وقت دعوت دینی متوجه به قومی نشد مگر اینکه اکثریت آن قوم را کسانی تشکیل دادند که به آن دعوت کافر و عهد خدای را ناقض بودند، و خداوند مؤمنین ایشان را به مزید کرامت خود و کافرین ایشان را به عذاب شدیدش اختصاص داد، اینک در این آیات داستان عبور بنی اسرائیل از دریا و درخواستشان از موسی مبنی بر اینکه موسی (ع) جهت ایشان بتی درست کند تا آن را عبادت کنند، و داستان گوساله‌پرستی و در ضمن آن مساله نزول تورات را بیان می‌کند. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">اشاره به اینکه بنی اسرائیل مردمی مادی و حس‌گرا و تحت تاثیر مرام بت پرستی قبطیان بوده‌اند</span> </h3> <p> <span class="aya" rel="7_138" data-words="1-8">و جاوزنا ببنی إسرائیل البحر فأتوا علی قوم...</span> کلمه <em>عکوف</em> به معنای اقبال و روی آوردن و ملازمت نمودن آن به چیزی است بر سبیل تعظیم<span class="footnote" rel="1" title="مفردات راغب ص ۳۴۲ ماده عکف">*</span>. </p> <p>و معنای اینکه فرمود: <span class="aya" rel="7_138" data-words="16-21">اجعل لنا إلها کما لهم آلهة</span> این است که تو برای ما معبودی قرار بده هم چنان که این قوم برای خود معبودی قرار داده و درست کرده‌اند . </p> <p>در اینجا برای اینکه خواننده محترم زمینه این فقره از کلام الهی را در دست داشته باشد ناگزیریم چند کلمه بطور اختصار در باره سیر تاریخی بنی اسرائیل ایراد نماییم، و آن این است که: بنی اسرائیل بعد از جدشان ابراهیم (ع) به دین همان جناب باقی بوده و از میان آنان‌اسحاق، یعقوب و یوسف (ع) برگزیده شدند که ایشان را به آن دین یعنی به دین توحید دعوت نموده و چنین اعلام می‌کردند که در دین توحید جز خدای سبحان کسی و یا چیزی نباید پرستش شود، و خدا را در این باره شریکی نیست، او بزرگتر از آن است که جسم و یا جسمانی بوده باشد و متشکل به اشکال و محدود به حدود و اندازه‌ها گردد، و لیکن از داستان بنی اسرائیل بر می‌آید که مردمی مادی و حسی بوده‌اند، و در زندگی هیچ وقت از مساله اصالت حس تجاوز نمی‌کردند، و اعتنایی به ما ورای حس نداشته‌اند، و اگر هم داشته‌اند از باب تشریفات بوده، و اصالت حقیقی نداشته. یهودیها با داشتن چنین عقایدی سالهای دراز تحت اسارت قبطی‌ها که رسمشان بت‌پرستی بود، و در عین اینکه عصبیت ایلی و خانوادگی مجبورشان می‌کرده که دین آباء و اجدادی خود را تا اندازه‌ای حفظ کنند باری تحت تاثیر بت‌پرستی آنان نیز بودند، و این تقریبا یک طبیعتی برای ایشان شده، و خلاصه در ارواحشان   <code class="page" rel="8,301"/> اثر عمیقی باقی گذاشته بود. </p> <p>و به همین جهت بیشترشان خدای تعالی را جز جسمی از اجسام تصور نمی‌کردند، بلکه بطوری که از ظاهر تورات‌های موجود امروز بر می‌آید او را جوهر الوهی می‌پنداشتند که از نظر شکل شبیه به انسان است، و هر چه موسی (ع) ایشان را به معارف دینی و به حق نزدیک می‌کرد نتیجه‌اش تنها این می‌شد که صورت و شکل خدا را در ذهن خود تغییر دهند، به همین علت وقتی در مسیر راه به قومی برخوردند که دارای بت‌هایی بوده و آن بت‌ها را می‌پرستیدند، عمل ایشان را پسندیده یافته و آرزو کردند که آنان نیز چنین بت‌هایی می‌داشتند، لذا از موسی (ع) تقاضا کردند برای ایشان بت‌هایی درست کند هم چنان که آن قوم برای خود درست کرده بودند. </p> <p>موسی (ع) چاره‌ای جز این ندید که بیان توحید خدای سبحان را تا افق فهم ناقص و قاصر ایشان تنزل دهد، لذا نخست بر جهلی که به مقام پروردگار خود داشتند و با اینکه بطلان روش بت‌پرستی روشن و واضح بود چنین تقاضایی کردند توبیخشان نمود، آن گاه پروردگارشان را برایشان تعریف و توصیف کرد، و در جملات بعدی خاطر نشان ساخت که خدای تعالی پرستش این بت‌ها را قبول نمی‌کند، و خداوند به هیچ شبه و مثالی تشبیه نمی‌شود. <code class="aya" rel="7_139"/> <span class="aya" rel="7_139" data-words="1-11">إن هؤلاء متبر ما هم فیه و باطل ما کانوا یعملون</span> <span class="phrase">کلمه <em rel="fa_7_139_3-3" data-sentence="5:515">متبر</em> از ماده <em rel="fa_7_139_3-3" data-sentence="68:493">تبار</em> به معنای هلاک است، و مقصود از <span class="aya" rel="7_139" data-words="4-6">ما هم فیه</span> روش بت‌پرستی است که آن را معمول می‌داشتند، و مراد از <span class="aya" rel="7_139" data-words="9-11">ما کانوا یعملون</span> طرز عبادت کردن آنان است، و معنای آیه این است که: این بت‌پرستان طریقتشان هالک و اعمالشان باطل است، پس سزاوار نیست هیچ انسان عاقلی به آن متمایل شود، چون غرض از عبادت خدای تعالی این است که انسان به سعادت دائمی و خیر همیشگی هدایت شود، در حالی که پرستش این بت‌ها چنین اثری ندارد.</span> </p> <h3> <span class="title" rel="7_140 7_138 7_139 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">برهانی کوتاه و لطیف در بیان مصنوع نبودن خدای تعالی</span> </h3> <p> <span class="aya" rel="7_140" data-words="1-11">قال أ غیر الله أبغیکم إلها و هو فضلکم علی العالمین</span> <span class="phrase">کلمه <em rel="fa_7_140_4-4" data-sentence="5:454">ابغیکم</em> به معنای درخواست کنم برای شما است و موسی (ع) در این جمله، پروردگار ایشان را بر ایشان تعریف و توصیف می‌کند، و در آن حکم و قاعده‌ای کلی تاسیس نموده و می‌فرماید: بطور کلی هر معبودی که من برای شما قرار دهم و یا بفرض محال برایتان بسازم آن معبود غیر خدای سبحان خواهد بود، و آن کسی نخواهد بود که عبادتش بر شما جایز و واجب باشد، زیرا آنچه که بر شما واجب است این است که خدای تعالی را که پروردگار شما است به صفت ربوبیتش که شما را بر عالمیان برتری داده عبادت کنید.</span> <code class="page" rel="8,302"/> تو گویی در جواب آنان که گفته بودند: برای ما معبودی قرار ده هم چنان که این قوم برای خود معبودهایی درست کرده‌اند فرموده: چطور من برای شما غیر از خدا معبودی مصنوع تهیه کنم و حال آنکه معبود مصنوع معبود نیست چون سمت پروردگاری ندارد، و پرستش غیر پروردگار باطل است. قوم برگشته و گفته‌اند: ما چطور خدایی را بپرستیم که نه او را می‌بینیم و نه بدو راهی می‌یابیم. موسی (ع) فرموده: او را به صفاتی که از او سراغ دارید بپرستید، و آن صفت این است که او شما را با آیات باهره و دین حقی که برای شما فرستاده و همچنین با نجات دادن شما از چنگ فرعون و عمل او شما را بر عالمیان برتری داده. </p> <p>این آن معنایی است که از آیه شریفه استفاده می‌شود، و همانطور که ملاحظه گردید آیه شریفه در عین کوتاه بودن، متضمن لطیف‌ترین بیان و کوتاه‌ترین برهان است، و حقیقت را برای ذهن‌هایی که قوه تعقل‌شان ضعیف است بطور صریح و روشن جلوه می‌دهد. </p> <p><code class="aya" rel="7_141"/> <span class="aya" rel="7_141" data-words="1-9">و إذ أنجیناکم من آل فرعون یسومونکم سوء العذاب...</span> <span class="phrase">کلمه <em rel="fa_7_141_7-7" data-sentence="5:59">یسومونکم</em> از <em>سام، یسوم</em> به معنای خوار داشتن و ذلیل کردن است.</span> و  <span class="phrase"><em rel="fa_7_141_10-10" data-sentence="0:152">یقتلون</em> از مصدر <em>تقتیل</em> است که به معنای زیاده‌روی در کشتن است و <em rel="fa_7_141_13-13" data-sentence="122:72">یستحیون</em> از مصدر <em>استحیاء</em> است که به معنای زنده نگاه داشتن برای خدمت است.</span> </p> <p>از ظاهر آیه بر می‌آید که جمله‌ <span class="aya" rel="7_141" data-words="15-17">و فی ذلکم</span> اشاره به شکنجه‌هایی باشد که بنی اسرائیل از آل فرعون می‌دیدند. </p> <p>بعضی از مفسرین گفته‌اند: این آیه خطاب به اسرائیلی‌های زمان رسول خدا  (ص) است، و برایشان منت می‌گذارد آن رفتاری را که خداوند با پدران ایشان در زمان فرعون کرده بود، و لیکن مناسب‌تر با سیاق کلام این است که خطاب به همان بنی اسرائیل زمان فرعون بوده باشد که چنان نعمت بزرگی را از یاد برده و نجات از آن بلای عظیم را فراموش کردند، و از این قبیل خطاب‌ها یعنی خطاب به مردمی که در زمان خطاب وجود نداشته‌اند در قرآن یافت می‌شود، مانند آیه‌ <span class="aya" rel="7_148" data-words="13-22">أ لم یروا أنه لا یکلمهم و لا یهدیهم سبیلا</span> که در همین آیات مورد بحث است و روی سخن در آن با اسرائیلی‌های همان دوره است. </p> <h3> <span class="title" rel="7_142 7_138 7_139 7_140 7_141 7_143 7_144 7_145 7_146 7_147 7_148 7_149 7_150 7_151 7_152 7_153 7_154">مواعده خداوند با موسی (ع) </span> </h3> <p> <span class="aya" rel="7_142" data-words="1-12">و واعدنا موسی ثلاثین لیلة و أتممناها بعشر فتم میقات ربه أربعین...</span> کلمه <em>میقات</em> معنایش نزدیک به معنای کلمه <em>وقت</em> است و تقریبا همان معنا را می‌دهد، و فرق آن دو بطوری که صاحب مجمع البیان گفته این است که: میقات آن وقت معین و محدودی است که بنا است در آن وقت عملی انجام شود، بخلاف وقت که به معنای زمان و مقدار زمانی هر چیز است، و لذا در حج می‌گویند: میقات‌های حج یعنی آن مواضعی که برای<code class="page" rel="8,303"/> بستن احرام معین شده.<span class="footnote" rel="1" title="مجمع البیان ج ۴ ص ۴۷۳ ط تهران">*</span> خدای تعالی در این آیه مواعده‌ای را که با موسی بسته بود ذکر نموده، و اصل آن را سی شب گرفته و با ده شب دیگر آن را تکمیل نموده، آن گاه فرموده که جمعا مواعده با وی چهل شب بوده، و در حقیقت این آیه، آیه سوره بقره را تفسیر می‌کند که می‌فرمود: <span class="aya" rel="2_51" data-words="1-6">و إذ واعدنا موسی أربعین لیلة</span> و توضیح می‌دهد که آن عدد، مجموع دو مواعده اصلی و تکمیلی است. </p> <p>و کوتاه سخن اینکه برگشت معنای آیه به این است که خدای تعالی موسی  (ع) را برای مدت سی شب به درگاه خود و برای گفتگوی با وی نزدیک ساخته و ده شب دیگر برای اتمام آن گفتگوها بر آن مدت افزوده و در نتیجه میقات پروردگارش چهل شب تمام شده است، و اگر حساب را بر روی شب‌ها برده نه روزها و حال آنکه در این مدت موسی روزها هم در میقات بسر برده و معمولا در اینگونه مواردحساب روی روزها برده می‌شود نه شب‌ها، شاید برای این است که غرض از این میقات تقرب به درگاه خدا و مناجات با او است که شب‌ها اختصاص بیشتری برای این کار داشته و حواس انسان جمع‌تر و نفس برای انس گرفتن آماده‌تر است، آنهم در چنین مناجاتی که در آن تورات نازل شده است. </p> <p>هم چنان که در باره رسول خدا (ص) هم فرموده: <span class="aya" rel="73_1-2" data-words="1-7">یا أیها المزمل، قم اللیل إلا قلیلا</span> تا آنجا که فرموده: <span class="aya" rel="73_5-7" data-words="1-20">إنا سنلقی علیک قولا ثقیلا، إن ناشئة اللیل هی أشد وطئا و أقوم قیلا، إن لک فی النهار سبحا طویلا</span><span class="footnote" rel="2" title="ای جامه به خویش پیچیده شب را به جز اندکی به پا خیز مگر یک نیمه شب یا اندکی از آن کم کن یا بر آن بیفزای و قرآن را به تانی خوان تانی دقیق که ما گفتاری گران به تو القا خواهیم کرد">*</span> و جمله‌ <span class="aya" rel="7_142" data-words="14-21">و قال موسی لأخیه هارون اخلفنی فی قومی</span> حکایت کلامی است که موسی (ع) در موقع حرکت به میقات و جدایی از قوم خود با برادر در میان نهاده، به دلیل اینکه موقع خلیفه قرار دادن و جانشین درست کردن همان هنگام مفارقت و برای ایام غیبت است، و اگر در این جمله از بنی اسرائیل به عبارت <em>قوم من</em>  تعبیر کرد، برای این بود که با سیاق سایر داستانهای این سوره موافق باشد، چون در مطالبی که این سوره از نوح و هود و سایر انبیاء (ع) نقل کرده بود تکیه زبان آن حضرات <em>یا قوم، یا قوم</em> بود. لذا در این داستان هم از بنی اسرائیل به <em>قوم من</em> تعبیر فرمود، و گر نه در سوره  <em>طه</em> از ایشان به همان بنی اسرائیل تعبیر کرده است. </p>   <p>که در ساعات شب وفاق خاطر بیشتر و گفتار استوارتر است. که تو را بروز رفت و آمد طولانی است. سوره مزمل آیه 7 <code class="page" rel="8,304"/> </p><h3> <span class="title" rel="7_142">مراد از خطاب موسی (ع) به هارون: <span class="aya" rel="7_142" data-words="22-28">و أصلح و لا تتبع سبیل المفسدین</span> </span> </h3> <p> <span class="aya" rel="7_142" data-words="22-28">و أصلح و لا تتبع سبیل المفسدین</span> -برادرش هارون را امر به اصلاح و اجتناب از پیروی روش اهل فساد می‌کند، و حال آنکه هارون (ع) هم خود پیغمبری مرسل و معصوم از معصیت و پیروی اهل فساد بوده، و قطعا موسی بهتر از هر کس به مقام برادرش عارف بوده، پس قطعا مقصود آن حضرت از این کلام نهی هارون از کفر و معصیت نبوده، بلکه مقصودش این بوده که در اداره امور مردم به آراء مفسدین ایشان گوش ندهد، و مادامی که موسی  (ع) غائب است از آنان پیروی ننماید. </p> <p><span class="phrase">از جمله ادله این معنا یکی کلمه <em rel="fa_7_142_22-23" data-sentence="31:250">و اصلح</em> است که دلالت می‌کند بر اینکه مراد از جمله‌ <span class="aya" rel="7_142" data-words="25-28">لا تتبع سبیل المفسدین</span> همان اصلاح امور ایشان و بر حذر بودن از این است که در میان ایشان روشی را پیش گیرد که مطابق سلیقه مفسدین و مورد پیشنهاد آنان باشد.</span> </p> <p>از اینجا معلوم می‌شود که در آن روز در میان بنی اسرائیل مردمی مفسد وجود داشته‌اند که همواره در کمین بوده‌اند که زحمات این دو بزرگوار را خنثی نموده و با نقشه‌های شوم خود در کار ایشان کارشکنی کنند، لذا موسی (ع) سفارش می‌کند مبادا راه و روش و پیشنهادات ایشان را بپذیرد و در نتیجه دستخوش کید و مکر ایشان گردد و جمعیت قوم اتحاد شان که با تحمل آن همه محنت‌ها و زحمات به دست آمده به اختلاف مبدل گردد. </p> <p><code class="aya" rel="7_143"/> <span class="aya" rel="7_143" data-words="1-26">و لما جاء موسی لمیقاتنا و کلمه ربه قال رب أرنی أنظر إلیک قال لن ترانی و لکن انظر إلی الجبل فإن استقر مکانه فسوف ترانی...</span> <span class="phrase">کلمه <em rel="fa_7_143_28-28" data-sentence="5:600">تجلی</em> که در آخر این آیه آمده است به معنای قبول‌جلاء و ظهور است، و کلمه  <em>دک</em> مصدر و به معنای کوبیدن به محکمی است، و در این آیه به معنای اسم مفعول  (مدکوک) است، و معنای‌ <span class="aya" rel="7_143" data-words="31-32">جعله دکا</span> این است که خداوند آن کوه را مدکوک و کوبیده می‌کرد، و کلمه <em>خر</em> از <em>خرور</em> به معنای سقوط است و <em rel="fa_7_143_36-36" data-sentence="404:244">صعقا</em> از <em rel="fa_7_143_36-36" data-sentence="466:227">صعقة</em> است که به معنای مرگ و بیهوشی و از کار افتادن حواس و بطلان ادراک می‌باشد، و <em>افاقه</em> برگشتن به حالت سلامت عقل و حواس را گویند، مثلا گفته می‌شود: فلانی از حالت غش افاقه پیدا کرد یعنی به حال عادی و استقامت درک و شعور برگشت.</span> </p> <p>معنای این آیه بطوری که از ظاهر نظم و سیاق آن بر می‌آید این است که: <span class="aya" rel="7_143" data-words="2-5">لما جاء موسی لمیقاتنا</span> وقتی موسی به میقات ما که برای او تعیین کرده بودیم آمد <span class="aya" rel="7_143" data-words="6-8">و کلمه ربه</span> و پروردگارش با او گفتگو کرد <em>قال</em> موسی گفت: <span class="aya" rel="7_143" data-words="10-13">رب أرنی أنظر إلیک</span> پروردگارا خودت را بنمایان تا نگاهت کنم، یعنی وسائل دیدارت را برایم فراهم ساز تا به تو نظر اندازم و تو را ببینم. آری، دیدن فرع نظر انداختن است و نظر انداختن فرع تمکین و تمکین از دیدن است<code class="page" rel="8,305"/> <em>قال</em> خدای تعالی به موسی فرمود: <span class="aya" rel="7_143" data-words="15-16">لن ترانی</span> تو ابدا مرا نخواهی دید، <span class="aya" rel="7_143" data-words="17-21">و لکن انظر إلی الجبل</span> معلوم می‌شود کوهی در مقابل موسی (ع) مشهود بوده که خدای تعالی با لام عهد (الجبل) اشاره به آن نموده، <span class="aya" rel="7_143" data-words="22-26">فإن استقر مکانه فسوف ترانی</span> به این کوه نگاه کن که من اینک خود را برای آن ظاهر می‌سازم، اگر دیدی تاب دیدار مرا آورد و بر جای خود استوار بماند، بدانکه تو هم تاب نظر انداختن به من و دیدن مرا داری، <span class="aya" rel="7_143" data-words="27-30">فلما تجلی ربه للجبل</span> و وقتی تجلی کرد و برای کوه ظاهر گردید <span class="aya" rel="7_143" data-words="31-32">جعله دکا</span> با تجلی خود آن را درهم کوبید و در فضا متلاشیش ساخت و پرتابش کرد، <span class="aya" rel="7_143" data-words="33-36">و خر موسی صعقا</span> موسی از هیبت منظره افتاد و از دنیا رفت، و یا بیهوش شد، <span class="aya" rel="7_143" data-words="37-42">فلما أفاق قال سبحانک تبت إلیک</span> وقتی به هوش آمد گفت: منزهی تو و من در باره درخواستی که کردم توبه نموده‌ <span class="aya" rel="7_143" data-words="43-46">و أنا أول المؤمنین</span> و اولین کسی هستم که در باره نادیدنی بودن تو ایمان آورده‌ام. </p> <p>این بود آن معنایی که از ظاهر الفاظ آیه شریفه استفاده می‌شود، و دقت در آن این معنا را افاده می‌کند که اگر مساله رؤیت و نظر انداختن را عرضه به فهم عوام و مردم متعارف کنیم بدون درنگ آن را حمل بر رؤیت و نظر انداختن به چشم می‌کنند، و لیکن این حمل صحیح نیست، زیرا ما شک نداشته و نخواهیم داشت در اینکه رؤیت عبارت است از اینکه جهاز بینایی بکار بیفتد و از صورت جسم مبصر، صورتی به شکل آن و به رنگ آن برداشته و در ذهن انسان رسم کند، خلاصه اینکه عملی که ما آن را دیدن می‌خوانیم عملی است طبیعی و محتاج به ماده جسمی در مبصر و باصر هر دو، و حال آنکه بطور ضرورت و بداهت از روش تعلیمی قرآن بر می‌آید که هیچ موجودی بهیچ وجهی از وجوده شباهت به خدای سبحان ندارد، پس از نظر قرآن کریم خدای سبحان جسم و جسمانی نیست، و هیچ مکان، جهت و زمانی او را در خود نمی‌گنجاند، و هیچ صورت و شکلی مانند و مشابه او و لو به وجهی از وجوه یافت نمی‌شود. </p> <p>و معلوم است کسی که وضعش اینچنین باشد ابصار و دیدن به آن معنایی که ما برای آن قائلیم به وی متعلق نمی‌شود، و هیچ‌صورت ذهنیی منطبق با او نمی‌گردد، نه در دنیا و نه در آخرت، پس غرض موسی بن عمران (ع) هم از تقاضایی که کرد این نبوده، چون چنین درخواستی لایق مقام رفیع شخصی مثل او که یکی از پنج پیغمبر اولو العزم است، و موقف خطیری که وی داشته با چنین غفلت و جهالتی سازگار نیست. آری، تمنای اینکه خداوند در عین اینکه منزه از حرکت و زمان و مکان و نواقص مادیت است خود را به انسان نشان دهد و به چشم انسان قدرتی دهد که بتواند او را ببیند به شوخی شبیه‌تر است، تا به یک پیشنهاد جدی. </p> <p>خلاصه کلام اینکه مگر ممکن است خداوند سببی از اسباب مادی را آن قدر تقویت کند که با<code class="page" rel="8,306"/> حفظ حقیقت و اثر خود، در یک امر خارج از ماده و آثار ماده و بیرون از حد و نهایت عمل نموده و اثر باقی بگذارد؟ چشم ما سببی است از اسباب مادی که سببیتش تنها در امور مادی است و محال است عمل آن متعلق به چیزی شود که هیچ اثری از مادیت و خواص مادیت را ندارد. </p> <h3> <span class="title" rel="7_143">مراد از رؤیت در درخواست موسی (ع): <span class="aya" rel="7_143" data-words="10-13">رب أرنی أنظر إلیک</span> و در آیات مشابه دیگر، علم ضروری است</span> </h3> <p> بنا بر این بطور مسلم اگر موسی (ع) در آیه مورد بحث تقاضای دیدن خدا را کرده غرضش از دیدن غیر این دیدن بصری و معمولی بوده، و قهرا جوابی هم که خدای تعالی به وی داده نفی دیدنی است غیر این دیدن، چه این نحو دیدن امری نیست که سؤال و جواب بردار باشد، موسی آن را تقاضا کند و خداوند دست رد به سینه‌اش بزند. </p> <p><span class="phrase">خواهید گفت پس معنای رؤیت خدا در آیه مورد بحث و همچنین در آیه‌ <span class="aya" rel="75_22-23" data-words="1-6">وجوه یومئذ ناضرة، إلی ربها ناظرة</span><span class="footnote" rel="1" title="بعضی چهره‌ها آن روز شاداب است و سوی پروردگار خویش نگران است سوره قیامت آیه ۲۳">*</span> و آیه‌ <span class="aya" rel="53_11" data-words="1-5">ما کذب الفؤاد ما رأی</span><span class="footnote" rel="2" title="و قلب وی آنچه را بدید تکذیب نکرد سوره نجم آیه ۱۱">*</span> و آیه‌ <span class="aya" rel="29_5" data-words="1-9">من کان یرجوا لقاء الله فإن أجل الله لآت</span><span class="footnote" rel="3" title="هر که امید دارد به پیشگاه خدا رود وعده خدا آمدنی است سوره عنکبوت آیه ۵">*</span> و آیه‌ <span class="aya" rel="41_53-54" data-words="13-34">أ و لم یکف بربک أنه علی کل شیء شهید، ألا إنهم فی مریة من لقاء ربهم ألا إنه بکل شیء محیط</span><span class="footnote" rel="4" title="مگر پروردگارت بس نیست که او به همه چیز گواه است بدانید که آنها از رفتن به پیشگاه پروردگارشان به شک اندرند بدانید که خدا به همه چیز احاطه دارد سوره حم سجده آیه ۵۴">*</span> و آیه‌ <span class="aya" rel="18_110" data-words="12-25">فمن کان یرجوا لقاء ربه فلیعمل عملا صالحا و لا یشرک بعبادة ربه أحدا</span><span class="footnote" rel="5" title="هر که امید دارد به پیشگاه پروردگار خویش رود باید عمل شایسته کند، و هیچ کس را در عبادت پروردگار شریک نکند سوره کهف آیه ۱۱۰">*</span> و نیز آیات بسیار دیگری که رؤیت خدا و لقای او را اثبات می‌کند چیست؟ و آیا شما بین این آیات و آیاتی که صریحا امکان رؤیت را نفی می‌کند مانند جمله  <em rel="fa_7_143_15-16" data-sentence="1480:1323">لن ترانی</em> از آیه مورد بحث و همچنین مانند آیه‌ <span class="aya" rel="6_103" data-words="1-7">لا تدرکه الأبصار و هو یدرک الأبصار</span><span class="footnote" rel="6" title="او را هیچ چشمی درک نمی‌کند و حال آنکه او بینندگان را مشاهده می‌کند سوره انعام آیه ۱۰۳">*</span> و امثال آن چگونه جمع می‌کنید؟ و به چه بیانی منافاتی را که بین این دو دسته از آیات به چشم می‌خورد بر طرف می‌سازید؟ جواب این سؤال را دیگران هم داده و گفته‌اند: مراد از این رؤیت قطعی‌ترین و روشن‌ترین مراحل علم است، و تعبیر آن به رؤیت برای مبالغه در روشنی و قطعیت آن است، چیزی که هست باید دانست حقیقت این علم که آن را علم ضروری می‌نامیم چیست؟ چون از             <code class="page" rel="8,307"/> هر علم ضروری به رؤیت تعبیر نمی‌شود، مثلا ما به علم ضروری می‌دانیم که شخصی به نام ابراهیم خلیل و یا به نام اسکندر و یا کسری وجود داشته، و با اینکه علم ما به وجود ایشان ضروری است علم خود را رؤیت نمی‌خوانیم، و همچنین ما به علم ضروری می‌دانیم که شهری بنام لندن و یا شیکاگو و یا مسکو وجود دارد، و لیکن صحیح نیست به صرف داشتن این علم بگوییم ما لندن را دیده‌ایم حتی در مقام مبالغه در عالم بودن خود نیز صحیح نیست چنین تعبیری بکار بریم، اگر هم بخواهیم مبالغه کنیم باید بگوییم: وجود ابراهیم و اسکندر و کسری آن قدر برای من روشن است و یقین من به وجود ایشان آن قدر زیاد است که تو گویی من ایشان را دیده‌ام نه اینکه بگوییم: من ایشان را دیده‌ام و همچنین در مثال لندن و شیکاگو و مسکو.</span> </p> <p>از این مثال روشن‌تر علم ضروری به بدیهیات اولیه از قبیل یک نصف عدد دو است <em> و یا</em> عدد چهار جفت است می‌باشد، زیرا این بدیهیات بخاطر کلیتی که دارند محسوس و مادی نیستند و چون محسوس نیستند می‌توانیم اطلاق علم بر آنها بکنیم و لیکن صحیح نیست آنها را رؤیت بنامیم، و همچنین تمامی تصدیقات عقلیی که در قوه عاقله انجام می‌گیرد و یا معانیی که ظرف تحققش وهم است که ما اطلاق علم حصولی بر آنها می‌کنیم و لیکن آنها را رؤیت نمی‌نامیم، و اگر در پاره‌ای از امور عقلی کلمه <em>رأی و رأیت</em> را بکار می‌بریم مقصودمان دیدن به چشم نیست بلکه مقصود حکم کردن و اظهار نظر است. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">حقیقت علم ضروری که از آن به رؤیت تعبیر می‌شود</span> </h3> <p> بله، در میان معلومات ما معلوماتی است که اطلاق رؤیت بر آنها می‌شود و آن معلومات به علم حضوری ما است، مثلا می‌گوییم: من خود را می‌بینم که منم و می‌بینم که نسبت به فلان امر ارادت و نسبت به آن دیگری کراهت دارم، و می‌بینم که فلان چیز را دوست و فلان چیز را دشمن می‌دارم، و می‌بینم که نسبت به فلان امر امیدوار و آرزومندم معنای این دیدنها این است که من ذات خود را چنین می‌یابم و آن را بدون اینکه چیزی بین من و آن حائل باشد چنین یافتم، و من خود ذاتم را یافتم که نسبت به فلان امر ارادت و محبت دارد، کراهت و بغض دارد، امید و آرزو دارد و...، و این امور نه به حواس محسوس‌اند و نه به فکر، بلکه درک آنها از این باب است که برای ذات انسان حاضرند، و درک آنها احتیاجی به استعمال فکر و یا حواس ندارد. </p> <p>البته اشتباه نشود این تعبیر غیر تعبیر می‌بینمت که فلان چیز را دوست می‌داری و فلان چیز را دشمن می‌داری می‌باشد، برای اینکه معنای جمله اخیر این است که من با چشم خود تو را در هیاتی می‌بینم که آن هیات و قیافه دلالت دارد بر این که تو در دل، فلان چیز را<code class="page" rel="8,308"/> دوست می‌داری. و این غیر آن مطلبی است که ما خاطر نشان ساخته و به حب و بغض و ارادت و کراهت نفس مثال آوردیم، چون در آن مثال که می‌گفتیم: من می‌بینم که نسبت به فلان امر ارادت و نسبت به آن دیگری کراهت دارم... مقصودمان این است که من خود ارادت و کراهت و حب و بغض را و خلاصه حقیقت و واقعیت این امور را در نفس خود می‌یابم، نه اینکه از چیزی دیگر پی به وجود آنها برده و به وجود آنها استدلال می‌کنم. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">در مواردی که تعبیر <em>رؤیت خدا</em> آمده است خصوصیاتی ذکر شده که مراد از رؤیت را می‌رساند</span> </h3> <p> تعبیر از اینگونه معلومات به رؤیت تعبیری است شایع، این معنا که معلوم شد اینک می‌گوییم: هر جا که خدای تعالی گفتگو از دیده شدنش کرده در همانجا خصوصیاتی ذکر کرده که از آن خصوصیات می‌فهمیم منظور از دیده شدن خدای تعالی همین قسم از علمی است که خود ما هم آن را رؤیت و دیدن می‌نامیم: مثلا در آیه‌ <span class="aya" rel="41_53-54" data-words="13-34">أ و لم یکف بربک أنه علی کل شیء شهید، ألا إنهم فی مریة من لقاء ربهم ألاإنه بکل شیء محیط</span><span class="footnote" rel="1" title="سوره فصلت آیه ۵۴-۵۳">*</span> که یکی از آیات اثبات کننده رؤیت است، قبل از اثبات رؤیت نخست اثبات کرده که خدا نزد هر چیزی حاضر و مشهود است، و حضورش به چیزی و یا به جهتی معین و به مکانی مخصوص اختصاص نداشته بلکه نزد هر چیزی شاهد و حاضر و بر هر چیزی محیط است، بطوری که اگر به فرض محال کسی بتواند او را ببیند می‌تواند او را در و جدان خودش و در نفس خود و در ظاهر هر چیز و در باطن آن ببیند، این است معنای دیدن خدا و لقای او نه دیدن به چشم و ملاقات به جسم که جز با روبرو شدن حسی و جسمانی و متعین بودن مکان و زمان دو طرف صورت نمی‌گیرد. </p> <p>آیه شریفه‌ <span class="aya" rel="53_11" data-words="1-5">ما کذب الفؤاد ما رأی</span> نیز به این معنا اشعار دارد. چون نسبت رؤیت را به فؤاد می‌دهد که بدون تردید مراد از آن نفس انسانیت و آن حقیقتی است که انسان را از سایر حیوانات متمایز می‌سازد نه قلب صنوبری شکل که در قسمت درونی طرف چپ سینه قرار دارد. </p> <p>نظیر آیه فوق آیه شریفه‌ <span class="aya" rel="83_14-15" data-words="1-14">کلا بل ران علی قلوبهم ما کانوا یکسبون، کلا إنهم عن ربهم یومئذ لمحجوبون</span><span class="footnote" rel="2" title="اصلا اعمالی که می‌کردند زنگار قلوبشان شده است اصلا آن روز از قرب به پروردگارشان دورند سوره مطففین آیه ۱۵">*</span> است که دلالت دارد بر اینکه آن مانعی که میان مردم و خدا حائل شده همانا تیرگی گناهانی است که مرتکب شده‌اند و این تیرگی‌ها است که دیده دل‌ها  (جان‌ها) ی ایشان را پوشانده و نمی‌گذارد که به مشاهده پروردگار خود تشرف یابند، پس     <code class="page" rel="8,309"/> معلوم می‌شود که اگر گناهان نباشد جانها خدا را می‌بینند نه چشمها. </p> <p>خدای تعالی در کلام مجید خود یک قسم دیگر از رؤیت را هم اثبات کرده که در آن رؤیت، مانند رؤیت مورد بحث حاجتی به عضو بینایی نیست، و آن رؤیتی است که در آیه شریفه‌ <span class="aya" rel="102_5-7" data-words="1-11">کلا لو تعلمون علم الیقین، لترون الجحیم، ثم لترونها عین الیقین</span><span class="footnote" rel="1" title="حقا اگر بطور یقین می‌دانستید، البته دوزخ را مشاهده خواهید کرد و سپس به چشم یقین می‌بینید سوره تکاثر آیه ۵-۷">*</span> و آیه‌ <span class="aya" rel="6_75" data-words="1-12">و کذلک نری إبراهیم ملکوت السماوات و الأرض و لیکون من الموقنین</span><span class="footnote" rel="2" title="بدینسان ملکوت آسمانها و زمین را به ابراهیم بنمودیم که از اهل یقین شود سوره انعام آیه ۷۵">*</span> ذکر شده، زیرا در تفسیر آیه دوم در جلد هفتم‌ص 240 این کتاب گفتیم که مقصود از <em>ملکوت</em> باطن اشیاء است، نه ظاهر محسوس آنها. </p> <p>پس به وجوهی که ذکر شد معلوم گردید که خدای تعالی در کلام خود رؤیتی را اثبات کرده که غیر از رؤیت بصری و حسی است، بلکه یک نوع درک و شعوری است که با آن حقیقت و ذات هر چیزی درک می‌شود، بدون اینکه چشم و یا فکر در آن به کار رود، شعوری اثبات کرده که آدمی با آن شعور بوجود پروردگار خود پی برده معتقد می‌شود، غیر آن اعتقادی که از راه فکر و استخدام دلیل به وجود پروردگار خود پیدا می‌کند، بلکه پروردگار خود را به و جدان و بدون هیچ ستر و پرده‌ای درک می‌کند، و اگر نکند به خاطر این است که به خود مشغول شده و دستخوش گناهانی شده است که ارتکاب نموده، و این درک نکردن هم غفلت از یک امر موجود و مشهود است نه اینکه علم به کلی از بین رفته باشد. در هیچ جای از قرآن هم آیه‌ای که دلالت کند بر زوال علم دیده نمی‌شود بلکه همه جا از این جهل به غفلت تعبیر شده که معنایش اشتغال به علمی دیگر و در نتیجه از یاد بردن او است نه اینکه علم به وجود او به کلی از بین رفته باشد، و این آن چیزی است که کلام خدای سبحان آن را بیان نموده و عقل هم با براهین روشن خود، آن را تایید می‌کند و همچنین با روایات وارده از ناحیه مقدسه ائمه اهل بیت (صلوات اللَّه علیهم اجمعین) که بزودی در بحث روایتی‌آینده از نظر خواننده خواهد گذشت، صدق ادعای ما روشن خواهد گردید-ان شاء اللَّه-. </p> <p>البته بطوری که از کلام مجید خدای تعالی استفاده می‌شود، این علم که از آن به رؤیت و لقاء تعبیر شده تنها برای صالحین از بندگانش آنهم در روز قیامت دست می‌دهد، هم چنان که فرمود: <span class="aya" rel="75_22-23" data-words="1-6">وجوه یومئذ ناضرة، إلی ربها ناظرة</span><span class="footnote" rel="3" title="بعضی چهره‌ها آن روز شاداب و سوی پروردگار خویش نگران است سوره قیامت آیه ۲۳">*</span>. آری، قیامت ظرف و مکان چنین تشرفی است،       <code class="page" rel="8,310"/> نه دنیا که آدمی در آن مشغول و پابند به پروراندن تن خویش و یکسره در پی تحصیل حوائج طبیعی خویشتن است، دنیا محل سلوک و پیمودن راه لقای خدا و به دست آوردن علم ضروری به آیات او است، و تا به عالم دیگر منتقل نشود به ملاقات پروردگارش نائل نمی‌شود، هم چنان که فرموده: <span class="aya" rel="84_6" data-words="1-9">یا أیها الإنسان إنک کادح إلی ربک کدحا فملاقیه</span><span class="footnote" rel="1" title="ای انسان تو در راه پروردگارت کوشش بسیار می‌کنی و نتیجه آن را خواهی دید سوره انشقاق آیه ۶">*</span> و در این معنا آیات بسیار دیگریست که دلالت دارند بر اینکه مرجع و بازگشت و منتهای همه به سوی اوست. و همه در تلاش رسیدن به اویند. </p> <h3> <span class="title" rel="7_143 7_138 7_139 7_140 7_141 7_142 7_144 7_145 7_146 7_147 7_148 7_149 7_150 7_151 7_152 7_153 7_154">علم ضروری مخصوص به خدای تعالی، حقیقتی است که قرآن پرده از آن برداشته است</span> </h3> <p> این است آن علم ضروری مخصوصی که خدای تعالی آن را در باره خود اثبات نموده و از آن به رؤیت و لقاء تعبیر فرموده است، حال این تعبیر به نحو حقیقت است یا مجاز، بحث از آن خیلی دارای اهمیت و مورد احتیاج ما نیست، هر چه هست باشد، ما اینقدر می‌دانیم که به شهادت قرائنی که ذکر کردیم مقصود از رؤیت، آن علم ضروری مخصوص است، حال اگر این تعبیر به نحو حقیقت باشد قهرا قرائن مذکور قرائن معینه می‌شود، و اگر به نحو مجاز باشد قرینه‌های صارفه خواهد بود. </p> <p>آن نکته‌ای که قابل توجه است این است که قرآن کریم اولین کتابی است که از روی این حقیقت پرده برداشته، و به بی‌سابقه‌ترین بیانی این راز را آشکار ساخته است، چون در کتابهای آسمانی قبل از قرآن اثری از این راز دیده نمی‌شود و اصلا در پی اثبات این قسم علم به خدا بر نیامده‌اند، کتب فلاسفه‌ای هم که در پیرامون اینگونه مسائل صحبت می‌کنند از این نکته و این حقیقت خالی است، چرا که در نزد فلاسفه علم حضوری منحصر است به علم هر چیزی به خودش، آری این منتی است که اسلام و کتاب آسمانیش در تنقیح معارف الهی بر بشر دارد. </p> <p>در اینجا به تفسیر آیه مورد بحث برگشته و می‌گوییم: بنا بر آنچه که گذشت موسی  (ع) در جمله‌ <span class="aya" rel="7_143" data-words="10-13">رب أرنی أنظر إلیک</span> از پروردگار متعال درخواست کرده که او را علم ضروری به مقام پروردگارش ارزانی بدارد، چون خدای تعالی قبلا به وی علم نظری (پی بردن از آیات و موجودات او به خود او) را به وی ارزانی داشته بود، از این هم بیشتر و بالاتر، او را برای رسالت و تکلم که همان علم به خدا از طریق سمع است برگزیده بود، موسی  (ع) می‌خواست از طریق رؤیت که همان کمال علم ضروری است نیز علم به او پیدا   <code class="page" rel="8,311"/> کند، و خداوند بهترین مایه امید است. </p> <p>و <span class="phrase">قهرا وقتی مساله رؤیت خدا به آن معنا که گفته شددر چند جای قرآن برای روز قیامت اثبات شد نفی ابدی آن در جمله <em rel="fa_7_143_15-16" data-sentence="106:442">لن ترانی</em> راجع به دنیا خواهد بود، و معنایش این می‌شود: مادامی که انسان در قید حیات دنیوی و به حکم اجبار سرگرم اداره جسم و تن خویش و بر آوردن حوائج ضروری آن است هرگز به چنین تشریفی مشرف نمی‌شود، تا آنکه بطور کلی و به تمام معنای کلمه از بدنش و از توابع بدنش منقطع گردد (یعنی بمیرد) و تو ای موسی هرگز توانایی دیدن من و علم ضروری مرا در دنیا نداری، مگر اینکه بمیری و به ملاقات من آیی، آن وقت است که آن علم ضروری را که درخواست می‌کنی نسبت به من خواهی یافت.</span> </p> <h3> <span class="title" rel="7_143"><span class="phrase">نفی رؤیت خدا <em rel="fa_7_143_15-16" data-sentence="13:61">لن ترانی</em> مربوط به دنیا است و معنای نفی رؤیت نفی طاقت و قدرت بر آن است</span></span> </h3> <p> و <span class="phrase">کسی خیال نکند که ثبوت رؤیت در آخرت منافات با تعبیر <em rel="fa_7_143_15-16" data-sentence="51:642">لن ترانی</em> دارد به توهم اینکه کلمه <em>لن</em> نفی ابدی را می‌رساند، زیرا برای نفی، امکان رؤیت در سراسر زندگی دنیایی موسی و غیر موسی تعبیر به <em rel="fa_7_143_15-16" data-sentence="244:493">لن ترانی</em> کافی است، هم چنان که کلمه مذکور در آیه <span class="aya" rel="17_37" data-words="7-15">إنک لن تخرق الأرض و لن تبلغ الجبال طولا</span><span class="footnote" rel="1" title="هرگز زمین را نخواهی شکافت و هرگز به بلندی کوه‌ها نخواهی رسید سوره اسری آیه ۳۷">*</span> و آیه‌ <span class="aya" rel="18_67" data-words="2-6">إنک لن تستطیع معی صبرا</span><span class="footnote" rel="2" title="گفت: تو به همراهی من هرگز شکیبایی نتوانی کرد سوره کهف آیه ۶۷">*</span> نیز در معنای نفی ابد در دنیا استعمال شده.</span> </p> <p>و به فرضی که این جمله ظاهر در نفی ابد در دنیا و آخرت باشد تازه بیش از یک ظهور نیست، که قابل تقیید است، هم چنان که در آیه‌ <span class="aya" rel="2_120" data-words="1-11">و لن ترضی عنک الیهود و لا النصاری حتی تتبع ملتهم</span><span class="footnote" rel="3" title="یهود و نصارا از تو راضی نشوند مگر پیرو آیین آنها شوی، بگو هدایت هدایت خداست، اگر با وجود این دانش که سوی تو آمده هوس‌هایشان را پیروی کنی در قبال خدا دوست و یاوری نخواهی داشت">*</span> با جمله‌ <span class="aya" rel="2_120" data-words="9-9">حتی...</span> تقیید شده است، با این حال چه مانعی دارد امثال آیه‌ <span class="aya" rel="75_22-23" data-words="1-6">وجوه یومئذ ناضرة، إلی ربها ناظرة</span> نیز مقید آیه مورد بحث و مفسر معنای نفی ابدی آن بوده باشد؟. </p> <p>مؤید اینکه گفتیم برگشت نفی رؤیت به نفی طاقت و قدرت بر آن است جمله‌ <span class="aya" rel="7_143" data-words="17-19">و لکن انظر...</span> است که در آن نشان دادن خود را به موسی تشبیه کرده به نشان دادن خودش را به کوه، و فرموده: ظهور و تجلی من برای کوه عینا مانند ظهوری است که من برای تو کنم، اگر کوه با آن عظمت و محکمیش توانست به حال خود باقی بماند تو نیز می‌توانی تجلی پروردگارت را تحمل کنی. </p>   <p>سوره بقره آیه 120 <code class="page" rel="8,312"/> پس جمله‌ <span class="aya" rel="7_143" data-words="17-26">و لکن انظر إلی الجبل فإن استقر مکانه فسوف ترانی</span> استدلال بر محال بودن تجلی نیست، به شهادت اینکه برای کوه تجلی کرد، بلکه غرض از آن نشان دادن و فهماندن این معنا است که موسی قدرت و استطاعت تجلی را ندارد و اگر تجلی خدا واقع شود او در جای خود قرار نمی‌گیرد، و خواسته است به وی بفهماند اگر تجلی کنم وجودت به کلی از بین می‌رود، همانطوری که دیدی کوه از بین رفت. </p> <p>جمله‌ <span class="aya" rel="7_143" data-words="27-36">فلما تجلی ربه للجبل جعله دکا و خر موسی صعقا</span> این معنا را به خوبی افاده می‌کند، چون خدای تعالی وقتی که برای کوه تجلی نمود کوه را مدکوک و متحول به صورت ذراتی از خاک گردانید، و هویت کوه بودنش را نیز به کلی از بین برد. </p> <p>و بطوری که از ظاهر سیاق بر می‌آید بیهوشی موسی از هول و هیبت آن منظره‌ای بوده که مشاهده کرده، و لیکن این ظاهر قابل قبول نیست، برای اینکه موسی از مظاهر قدرت پروردگارش چیزهایی دیده بود که مساله از هم پاشیدن کوه در مقابل آن خیلی مهم نبود، موسی همان کسی است که عصای خود را می‌انداخت و فورا اژدهایی دمان می‌شد و هزاران هزار مارها و طناب‌ها را می‌بلعید، این همان کسی است که دریا را شکافت و در یک لحظه هزاران هزار از آل فرعون را در آن غرق کرد، و کوه را از ریشه کند و بر بالای سر بنی اسرائیل مانند سایه نگهداشت، موسی صاحب چنین معجزاتی بود که به مراتب هول انگیزتر از متلاشی شدن کوه بوده، پس چگونه تصور می‌شود در این قضیه از ترس مرده و یا بیهوش شده باشد، با اینکه بر حسب ظاهر می‌دانسته که در این تجلی آسیبی به خود او نمی‌رسد، و خدا می‌خواهد او سالم باشد، و تجلی به کوه را ببیند. پس معلوم می‌شود که غیر از مساله متلاشی شدن کوه چیز دیگری او را به این حالت در آورده، گویا در آن صحنه، قهر الهی برای او و در مقابل درخواستش مجسم گردیده و او خود را به مشاهده آن مشرف دیده، که چنان اندکاک عجیبی به او دست داده و نتوانسته حتی یک چشم بر هم زدن در جای خود و به روی پاهایش قرار بگیرد، استغفاری هم که بعد از به حال آمدن کرده شاهد این معنا است. </p> <p> <span class="aya" rel="7_143" data-words="37-46">فلما أفاق قال سبحانک تبت إلیک و أنا أول المؤمنین</span> -توبه‌ای است که وی بعد از به هوش آمدن کرده، چون فهمید درخواستی که کرده بود بی‌موقع بوده و خداوند او را به اشتباهش واقف ساخته، و به عنایت الهی خود، او را عملا تعلیم داد و به او فهماند که تقاضای غیر ممکنی کرده است. </p> <p>لذا موسی (ع) نخست شروع کرد به تقدیس خدای تعالی و منزه دانستن او از آن خیالی که وی درباره‌اش نموده و سپس، از اقدام به آن تقاضا، توبه نمود و اظهار امیدواری <code class="page" rel="8,313"/> کرد که خدا توبه‌اش را بپذیرد. ما در جلد چهارم<span class="footnote" rel="1" title="جلد چهارم عربی ص ۲۴۵ ط بیروت و جلد چهارم فارسی ص ۳۸۵ ط انتشارات اسلامی">*</span> این کتاب بطور مفصل بیان نمودیم که توبه لازم نیست همیشه از معصیت بوده باشد، بلکه معنای آن بازگشت به خدا است که ممکن است از کوچکترین شائبه دوری از خدا بوده باشد. </p> <p>موسی سپس اقرار نمود و چنین شهادت داد: <span class="aya" rel="7_143" data-words="43-46">و أنا أول المؤمنین</span> یعنی من در میان قوم خودم اولین کسی هستم که به عدم امکان رؤیت تو ایمان آورده‌ام. </p> <p>این آن معنایی است که از مقام و سیاق آیه استفاده می‌شود، البته احتمال هم هست که معنای جمله مورد بحث، اولین ایمان آورنده به دین و هدایت بوده باشد و مقصود موسی  (ع) هم این باشد که: من به تو ایمان آوردم قبل از آنکه دیگران به تو ایمان بیاورند، پس جا دارد در هر قصور و یا تقصیری به تو بازگشت کنم. و لیکن این احتمال خیلی بعید است. </p> <p><code class="aya" rel="7_144"/> <span class="aya" rel="7_144" data-words="1-17">قال یا موسی إنی اصطفیتک علی الناس برسالاتی و بکلامی فخذ ما آتیتک و کن من الشاکرین</span> <span class="phrase">فرق میان کلمه <em>اصطفاء</em> و کلمه <em>اختیار</em> این است که اصطفاء معنای اختیار را می‌دهد به اضافه اینکه در آن تصفیه نیز نهفته، و لذا در آیه مورد بحث با کلمه <em>علی</em> متعدی شده و <em rel="fa_7_144_6-6" data-sentence="187:16">ناس</em> را مفعول گرفته.</span> </p> <h3> <span class="title" rel="7_143 7_138 7_139 7_140 7_141 7_142 7_144 7_145 7_146 7_147 7_148 7_149 7_150 7_151 7_152 7_153 7_154">مراد از تکلم خدا با موسی (ع) و چگونگی آن</span> </h3> <p> و مقصود از <em>رسالات</em> معارف الهی از قبیل اوامر، نواهی، حکم و شرایعی است که پیغمبران (ع) مامور به تبلیغ آنها می‌شوند، چه اینکه این معارف به وسیله فرشته‌ای به ایشان وحی شود و یا اینکه پیغمبری آن را مستقیما از خدا بشنود، در هر دو صورت رسالت است. چیزی که هست اطلاق رسالت بر کلام بدون واسطه خداوند به اعتبار معنای آن کلام است، چون کلام امری است و معنایی که شنونده از آن می‌فهمد امری دیگر. </p> <p>و <span class="phrase">مقصود از <em rel="fa_7_143_7-7" data-sentence="9:755">کلام</em> که در آیه است آن خطاب‌هایی است که خداوند بدون واسطه فرشته به موسی (ع) نموده، و به عبارت دیگر آن چیزی که به وسیله آن مکنون غیب برای آن جناب کشف شده نه کلام معمولی دائر در میان ما آدمیان، چون آن کلامی که در میان ما معمول است عبارت از قرار و تعهدی است که ما در بین خود جعل کرده‌ایم، و بنا گذاشته‌ایم که مثلا فلان صوت معین اختصاص به فلان معنا داشته باشد، و هر وقت آن صدا از گوینده‌ای سر زند ذهن شنونده فورا منتقل به آن معنا بشود، گوینده هم متعهد شده که هر وقت بخواهد آن   <code class="page" rel="8,314"/> معنا را به شنونده بفهماند خصوص آن صوت را از دهان خارج نموده و یا به عبارتی دیگر آن تموج هوای مخصوص را در فضا ایجاد نماید، و پر واضح است که کلام به این معنا مستلزم این است که متکلم دارای جسم بوده باشد، و خدای سبحان منزه است از اینکه دارای جسم باشد.</span> </p> <p>از طرفی هم صرف ایجاد صوت در درخت و یا در مکانی دیگر دلالت نمی‌کند بر اینکه معانی اصوات، مقصود خدای سبحان است، چیز دیگری غیر از اصوات لازم است که اراده و قصد خدای تعالی را کشف نموده و دلالت کند بر اینکه خدای تعالی معانی اصوات را اراده کرده، هم چنان که اگر کسی با کوبیدن چیزی و یا مثلا دست بر هم زدن، صدایی ایجاد کند که معنای مخصوصی را دارا است، مادامی که قرینه‌ای در کار نباشد و یا قبلا نگفته باشد که هر وقت من این صدا را ایجاد کردم فلان معنا را اراده نموده‌ام ما به صرف ایجاد صدا نمی‌توانیم بگوییم مقصودش آن معنا است. </p> <p>و نیز از طرف دیگر می‌بینیم قرآن کریم که داستان موسی و کلام خدا را نقل می‌کند این را نگفته که موسی از خدا پرسید آیا این صدا از تو است؟ و آیا تو معانی این کلمات را اراده کرده‌ای یا نه!؟ بلکه از حکایت قرآن بر می‌آید که موسی به محض شنیدن آن کلام یقین کرده است که کلام کلام خدای تعالی است، هم چنان که در سایر اقسام وحی نیز انبیاء (ع) بلا درنگ یقین می‌کرده‌اند که پیغام از ناحیه خدا است. </p> <p>پس بطور قطع و مسلم معلوم می‌شود در این موارد ارتباط خاصی هست که آن ارتباط باعث می‌شود ذهن شنونده بدون هیچ تردیدی از الفاظ منتقل به معنا شده و حکم کند که این معنا را خدای تعالی اراده هم کرده، و گر نه صرف اینکه خدای تعالی صوتی را ایجاد کند که در لغت معنایی را دارا بوده باشد مجوز این نیست که معنای مزبور را به خدای تعالی استناد بدهند، و بگویند این کلام، کلام خدا بود، به شهادت اینکه تمامی کلماتی که از تمامی انسان‌ها و متکلمین سر می‌زند صوت آن از خدای تعالی است، و با اینکه خدای تعالی صوت را به آدمیان داده مع ذلک ما نمی‌گوییم همه این کلمات کلام خداست، بلکه می‌گوییم متکلم به این کلامی که خدا آن را آفریده حسن و حسین و تقی و نقی است، و چه بسا صداها که از برخورد دو جسم بوجود می‌آید و معنایی را هم می‌رساند و لیکن ما نمی‌گوییم این صوت و صدا کلام خداست. </p> <p>و کوتاه سخن اینکه معنای تکلم خدا با موسی (ع) این است که: خداوند اتصال و ارتباط خاصی بین موسی و عالم غیب برقرار نمودکه با دیدن بعضی از مخلوقات به آن معنایی که مراد اوست منتقل می‌شده، البته ممکن هم هست این انتقال مقارن با شنیدن صوتهایی<code class="page" rel="8,315"/> بوده که خداوند آن را در خارج و یا در گوش او ایجاد کرده، و ما در بحثی که در سابق راجع به کلام نمودیم مطالبی گذراندیم و ان شاء اللَّه تتمه آن را در تفسیر سوره شوری ایراد خواهیم نمود. </p> <p>به هر حال جمله‌ <span class="aya" rel="7_144" data-words="1-5">قال یا موسی إنی اصطفیتک</span> کلامی است که ورودش در مورد امتنان و در موعظه موسی (ع) است، و غرض از آن این است که به موسی خاطر نشان سازد که این موهبت بزرگ را کوچک نشمرده و شکر آن را بجا آورد. <code class="aya" rel="7_145"/> <span class="aya" rel="7_145" data-words="1-13">و کتبنا له فی الألواح من کل شیء موعظة و تفصیلا لکل شیء...</span> کلمه <em>لوح</em> به معنای آن صفحه‌ای است که برای کتابت تهیه شده، و از این جهت آن را لوح می‌خوانند که آن نوشته را ظاهر می‌سازد، مانند <em>لاح، یلوح</em> که به معنای ظاهر شدن است، مثلا می‌گویند: <em>لاح البرق</em> یعنی برق ظاهر گردید. </p> <p><span class="phrase">کلمه <em>من</em> در جمله‌ <span class="aya" rel="7_145" data-words="6-8">من کل شیء</span> به شهادت سیاق بعدیش، تبعیض را می‌رساند، و از ظاهر سیاق بر می‌آید که کلمه <em rel="fa_7_145_9-9" data-sentence="163:247">موعظة</em> بیان‌ <span class="aya" rel="7_145" data-words="7-8">کل شیء</span> است و جمله‌ <span class="aya" rel="7_145" data-words="10-13">و تفصیلا لکل شیء</span> عطف است بر آن، و اگر <em rel="fa_7_145_11-11" data-sentence="394:58">تفصیلا</em> را نکره آورده برای این است که ابهام و تبعیض را افاده کند.</span> بنا بر این برگشت معنای آیه به این می‌شود که ما برای موسی در الواح که همان تورات است منتخبی از هر چیز نوشتیم، به این معنا که ما برای او مقداری موعظه نوشته و از هر مطلب اعتقادی و عملی آن مقداری را که مورد احتیاج قوم او بود تشریح نموده و تفصیل دادیم. </p> <p>بنا بر این، آیه شریفه به خوبی دلالت دارد بر اینکه تورات نسبت به معارف و شرایعی که مورد نیاز بشر است کتاب کاملی نیست، و همین طور هم هست، هم چنان که در آیه‌ <span class="aya" rel="5_48" data-words="1-14">و أنزلنا إلیک الکتاب بالحق مصدقا لما بین یدیه من الکتاب و مهیمنا علیه</span><span class="footnote" rel="1" title="و فرستادیم بسویت کتاب را به حق در حالی که کتابهایی را که در پیش روی خود داشت تصدیق می‌کرد و بر آنها مسلط بود سوره مائده آیه ۴۸">*</span> بعد از ذکر تورات و انجیل، قرآن را مهیمن و مکمل آن دو خوانده است. </p> <p> <span class="aya" rel="7_145" data-words="14-20">فخذها بقوة و أمر قومک یأخذوا بأحسنها</span> -این جمله تفریع است بر جمله‌ <span class="aya" rel="7_145" data-words="1-5">و کتبنا له فی الألواح</span> چون در حقیقت جمله نوشتیم برای او در الواح به معنای گفتن هم اشعار دارد، و مثل این است که فرموده باشد: ما به موسی گفتیم برای تو در الواح از هر چیزی نوشته‌ایم پس آن الواح را محکم بگیر ، و محکم گرفتن کنایه است از اینکه آن را شوخی و سرسری فرض نکند بلکه جدیش بگیرد و در آن رعایت احتیاط را بکند. و وجه این کنایه این است که اگر کسی امری را جدی بداند و در باره آن رعایت احتیاط را بنماید قهرا همه قوت و   <code class="page" rel="8,316"/> قدرت خود را در نگهداری و فوت نشدن آن بکار می‌بندد. </p> <p>از ظاهر جمله‌ <span class="aya" rel="7_145" data-words="16-20">و أمر قومک یأخذوا بأحسنها</span> بر می‌آید که ضمیر <em>ها</em> به آن مواعظ و آداب و شرایعی بر می‌گردد که جمله‌ <span class="aya" rel="7_145" data-words="6-8">من کل شیء</span> اشاره به آن می‌کرد، و <em>اخذ به أحسن</em> ، کنایه است از حسن ملازمت در آن امور، و پیروی و اختیار آن، وجه این کنایه هم این است که اگر کسی در کارهایش همواره پی خوبی باشد طبعا از خوب و بد هر چیز و هر عمل، خوب آن را انتخاب می‌کند و همچنین از خوب، خوبتر را زیرا غریزه زیبا پسندیش او را وادار می‌کند به اینکه خوبتر را برگزیند. پس اخذ به احسن امور، لازمه زیباپسندی است. و بنا بر این، معنای جمله این است که: قوم خود را دستور ده تا از گناهان و زشتی‌ها دوری نموده و ملازمت کنند آنچه را از حسنات که تورات به سوی آن هدایت می‌کند. </p> <p>نظیر این آیه در کنایه آیه شریفه‌ <span class="aya" rel="39_18" data-words="1-14">الذین یستمعون القول فیتبعون أحسنه أولئک الذین هداهم الله و أولئک هم أولوا الألباب</span><span class="footnote" rel="1" title="اگر سخن را شنوند و نیکوترش را پیروی کنند بشارت بده همان کسانند که خدایشان هدایت کرده و آنها خردمندانند سوره زمر آیه ۱۸">*</span> است. </p> <h3> <span class="title" rel="7_145">مقصود از جمله: <span class="aya" rel="7_145" data-words="21-23">سأریکم دار الفاسقین</span> در آیه شریفه و وجوهی که در معنای آن گفته شده است</span> </h3> <p> <span class="aya" rel="7_145" data-words="21-23">سأریکم دار الفاسقین</span> -از ظاهر سیاق بر می‌آید که مراد از این فاسقان آن کسانی باشد که با زیر بار نرفتن هدایت موسی و نپذیرفتن دستور اخذ به احسن، مرتکب فسق شده‌اند، یعنی طریق احسان در امور و پیروی حق و رشد را ملازمت نکرده‌اند، چون کسی که نسبت به طریق حق فسق ورزد خداوند او را از راه راست به سوی پیروی و دنبال کردن گناهان منحرف می‌سازد، و از رشد به سوی ضلالت می‌کشاندش، و در نتیجه همانطوری که در آیه بعد تفصیل می‌دهد سرانجام کارش به خسران و هلاکت می‌کشد. </p> <p>بنا بر این، آیه بعدی که می‌فرماید: <span class="aya" rel="7_146" data-words="1-3">سأصرف عن آیاتی</span> تفسیر و یا شبه تفسیری است برای جمله‌ <span class="aya" rel="7_145" data-words="21-23">سأریکم دار الفاسقین</span>. بعضی‌ها گفته‌اند: مقصود از دار فاسقان خانه تبهکاران جهنم است، و در حقیقت کلام مشتمل بر تهدید و تحذیر است. بعضی دیگر گفته‌اند: مراد از آن خانه‌های فرعون و فرعونیان است، بعضی دیگر گفته‌اند: مراد از آن خانه‌های عاد و ثمود است. مفسرینی دیگر آن را به خانه‌های عمالقه و غیر ایشان که در شام بوده تفسیر کرده و در معنای آیه گفته‌اند: به زودی خداوند شهر شام و خانه‌های آنجا را به شما نشان می‌دهد. بعضی دیگر در معنای آن گفته‌اند: بزودی حکومت و قدرت به دست مردمی فاسق می‌افتد و ایشان بر شما حکومت خواهند کرد. </p> <h3> <span class="title" rel="7_146">وجه تقیید تکبر و امثال آن به‌ <span class="aya" rel="7_146" data-words="8-9">بغیر الحق</span> </span> </h3> <p> <span class="aya" rel="7_146" data-words="1-17">سأصرف عن آیاتی الذین یتکبرون فی الأرض بغیر الحق و إن یروا کل آیة لا یؤمنوا بها...</span> <span class="phrase">در این آیه تکبر در زمین به قید <em rel="fa_7_146_8-9" data-sentence="31:213">بغیر حق</em> مقید شده و حال آنکه تکبر در زمین جز به غیر حق نیست، هم چنان که در جای دیگر بغی ستمگری و فساد انگیزی در زمین مقید به همین قید شده، در صورتی که همیشه بغی به غیر حق هست، و دو قسم نیست یکی به حق و یکی دیگر به غیر حق.</span> جواب این شبهه این است که این گونه تقییدها در حقیقت توضیح است نه تقیید، و غرض از این توضیح این است که بفهماند تکبر و یا بغی از این جهت مذموم است که به غیر حق است، پس اینکه بعضی‌ها گفته‌اند: قید مزبور احترازی است، و دلالت می‌کند بر اینکه تکبر دو قسم است به حق و به غیر حق، و تکبر به حق تکبر بر دشمنان خدا و بر اشخاص متکبر است صحیح نیست، زیرا تکبری که در آیه است مطلق تکبر نمی‌باشد، بلکه تکبر در زمین است که معنایش خودنمایی و خوار شمردن‌بندگان خدا و زیر دست قرار دادن آنان است، و این قسم تکبر هیچوقت به حق و ممدوح نمی‌شود. </p> <p><span class="phrase">جمله‌ <span class="aya" rel="7_146" data-words="10-17">و إن یروا کل آیة لا یؤمنوا بها</span> عطف است بر جمله <em rel="fa_7_146_5-5" data-sentence="109:70">یتکبرون</em> و بیان یکی از اوصاف متکبرین است که همان اصرار بر کفر و تکذیب می‌باشد.</span> </p> <p>و <span class="phrase">همچنین جمله‌ <span class="aya" rel="7_146" data-words="18-25">و إن یروا سبیل الرشد لا یتخذوه سبیلا...</span> و اینکه جمله را با تمام خصوصیاتی که در اثبات دارد در نفی تکرار نموده برای این است که شدت اعتنای متکبرین را به مخالفت با <em rel="fa_7_146_21-22" data-sentence="229:134">سبیل رشد</em> و پیروی از <em>سبیل بغی</em> برساند و دلالت کند بر اینکه انحراف ایشان قصدا و از روی عمد بوده و هیچ عذری از قبیل خطا و یا جهل نداشتند.</span> </p> <p>و جمله‌ <span class="aya" rel="7_146" data-words="33-36">ذلک بأنهم کذبوا بآیاتنا</span> صفات رذیله ایشان را تعلیل نموده و می‌فرماید: همه این کجروی‌های ایشان آثار تکذیبی است که به آیات خدا نموده و از آن غفلت ورزیده‌اند، البته ممکن هم هست تعلیل جمله‌ <span class="aya" rel="7_146" data-words="1-3">سأصرف عن آیاتی</span> بوده باشد. </p> <p><code class="aya" rel="7_147"/> <span class="aya" rel="7_147" data-words="1-15">و الذین کذبوا بآیاتنا و لقاء الآخرة حبطت أعمالهم هل یجزون إلا ما کانوا یعملون</span> معنای این آیه روشن است و از آن چند نکته استفاده می‌شود: اول اینکه کیفر و پاداش اعمال خود اعمال است، توضیح این نکته در مباحث گذشته مکرر ایراد شد. </p> <h3> <span class="title" rel="7_147 7_138 7_139 7_140 7_141 7_142 7_143 7_144 7_145 7_146 7_148 7_149 7_150 7_151 7_152 7_153 7_154">حبط عمل و بی اجر بودن آن، خود یک نحو کیفر است و عقاب بر معصیت مشروط به عمل منافی اطاعت نیست</span> </h3> <p> دوم اینکه حبط عمل و بی‌اجر بودن آن، خود یک نحو کیفر است، زیرا همانطوری که گفته شد پاداش هر عمل، نیکی خود عمل است و وقتی عمل نیک بی‌اجر باشد پس در حقیقت<code class="page" rel="8,318"/> بی‌اجر کردن آن خود یک نحو کیفر است، چون نتیجه بی‌اجر شدن حسنات کسی که هم حسنات دارد و هم سیئات این است که چنین کسی جز کیفر سیئات پاداش دیگری نداشته باشد. </p> <p>البته ممکن هم هست آیه را طور دیگری معنا کرده و بگوییم: مراد از جزاء، پاداش نیک است و جمله‌ <span class="aya" rel="7_147" data-words="10-15">هل یجزون إلا ما کانوا یعملون</span> کنایه است از اینکه ایشان به هیچ عملی پاداش و ثواب داده نمی‌شوند، چون بعد از حبط، هیچ عمل صالحی ندارند، هم چنان که فرموده: <span class="aya" rel="25_23" data-words="1-10">و قدمنا إلی ما عملوا من عمل فجعلناه هباء منثورا</span><span class="footnote" rel="1" title="و به آن عمل‌ها که کرده‌اند پرداخته و آن را غباری پراکنده کردیم سوره فرقان آیه ۲۳">*</span> و دلیل اینکه مراد از جزاء، پاداش و ثواب می‌باشد این است که این جزاء همان جزای اعمال است که قبلا در آیه ذکر شده بود، و قهرا به قرینه ذکر حبط، منظور از آن جزای اعمال صالح خواهد بود. </p> <p>پس اینکه بعضی‌ها به این آیه استدلال کرده‌اند بر اینکه ترک واجب در صورتی که تارک آن در آن موقع که می‌بایست واجب را انجام دهد به هیچ کاری مشغول نشود عقاب ندارد، به توهم اینکه چنین کسی کاری نکرده که عقاب داشته باشد، و در آیه‌ <span class="aya" rel="7_147" data-words="10-15">هل یجزونإلا ما کانوا یعملون</span> نیز عقاب بر اساس عمل بیان شده است، استدلالشان فاسد است، زیرا همانطوری که گفته شد مقصود از جزایی که در آیه است ثواب و پاداش نیک است و معنای آیه این است که: برای ایشان در آخرت ثوابی نیست، چون در دنیا عمل نیکی انجام ندادند تا آن روز پاداش آن را ببینند. علاوه بر اینکه مساله عقاب داشتن ترک اوامر الهی چه در صورت اشتغال به کاری دیگر و چه در غیر آن صورت اگر از ضروریات کلام خدای تعالی نباشد نزدیک به ضرورت هست، و در امثال آیه‌ <span class="aya" rel="72_23" data-words="7-16">و من یعص الله و رسوله فإن له نار جهنم</span><span class="footnote" rel="2" title="و هر که خدا و پیغمبر وی را عصیان کند آتش جهنم دارد سوره جن آیه ۲۳">*</span> بطوری که ملاحظه می‌کنید صحبتی از اشتغال به کار دیگر در میان نیست. </p> <h3> <span class="title" rel="7_148 7_138 7_139 7_140 7_141 7_142 7_143 7_144 7_145 7_146 7_147 7_149 7_150 7_151 7_152 7_153 7_154">اشاره به ماجرای گوساله پرستیدن بنی اسرائیل</span> </h3> <p> <span class="aya" rel="7_148" data-words="1-12">و اتخذ قوم موسی من بعده من حلیهم عجلا جسدا له خوار...</span> <span class="phrase">کلمه <em rel="fa_7_148_8-8" data-sentence="5:211">حلی</em> که در اصل بر وزن فعول بوده جمع <em rel="fa_7_148_8-8" data-sentence="90:167">حلی</em> -به فتح حاء و سکون لام- است مانند <em>ثدی</em> که جمع <em>ثدی</em> است، و این کلمه به معنای چیزهایی است که آدمی خود را با آن زینت می‌دهد از قبیل طلا، نقره و امثال آن.</span> و <span class="phrase">کلمه <em>عجل</em> به معنای بچه گاو، و  <em rel="fa_7_148_12-12" data-sentence="39:279">خوار</em> به معنای آواز مخصوصی است که گاوها دارند، و اینکه در بیان خصوصیات گوساله سامری فرمود: <span class="aya" rel="7_148" data-words="10-12">جسدا له خوار</span> دلالت دارد بر اینکه گوساله مزبور جاندار نبوده بلکه تنها صدای     <code class="page" rel="8,319"/> گوساله را داشته است.</span> </p> <p>این آیه داستان گوساله‌پرستی بنی اسرائیل را ذکر می‌کند، و تفصیل آن بطوری که در سوره <em>طه</em> آمده این است که: بعد از رفتن موسی (ع) به میقات پروردگار، بنی اسرائیل از دیر آمدنش به تنگ آمدند و سامری از ناشکیبایی ایشان استفاده نمود و آنان را بفریفت، به این طریق که زینت آلات ایشان را گرفت و از آن مجسمه گوساله‌ای ریخت که مانند سایر گوساله‌ها صدا می‌کرد، و آن را معبود ایشان خواند و گفت: این است اله شما و اله موسی. بنی اسرائیل هم گفته او را پذیرفته و در برابر آن به سجده درآمدند و آن را معبود خود پنداشتند. البته در سوره مورد بحث این جزئیات ذکر نشده، و آنچه هم که ذکر شده بی‌نیاز از جزئیات مذکور در سوره <em>طه</em> نیست. و این خود دلیل روشنی است بر اینکه سوره <em>طه</em> قبل از سوره مورد بحث نازل شده. </p> <p>به هر حال اینکه فرمود: <span class="aya" rel="7_148" data-words="1-10">و اتخذ قوم موسی من بعده من حلیهم عجلا جسدا</span> معنایش این است که: قوم موسی بعد از رفتن وی به میقات پروردگار خود و قبل از آنکه برگردد-چون بعد از ذکر این داستان مراجعت موسی را بیان می‌کند-گوساله‌ای را برای خود معبود گرفتند، و این گوساله مجسمه‌ای بود دارای آواز. </p> <p>جمله‌ <span class="aya" rel="7_148" data-words="13-22">أ لم یروا أنه لا یکلمهم و لا یهدیهم سبیلا</span> ایشان را مذمت می‌کند به اینکه چطور یک مطلب روشن و واضحی را که عقل هر کس در اولین نظر آن را درک می‌کند درک نکردند و هیچ به خود نگفتند: اگر این گوساله خدای ما بود لا بد و لا جرم با ما حرفی می‌زد و ما را به راه راست هدایت می‌کرد. </p> <p>و اگر از میان همه صفاتی که منافی با الوهیت گوساله است، خصوص حرف نزدن و هدایت نکردن آن را ذکر نمود و از سایر صفات آن از قبیل جسمیت، مصنوع بودن، محدودیت و گنجیدنش در مکان و زمان‌و امثال اینها سکوت کرد، با اینکه اینها نیز منافات با الوهیت آن دارد، برای این بود که این دو صفت یعنی تکلم و هدایت از روشن‌ترین صفاتی است که الوهیت مستلزم آن است، زیرا هر کس هر چیزی را اله و معبود خود می‌داند ناگزیر است از اینکه آن اله را به آن نحوی که خود او دوست می‌دارد پرستش کند، لا جرم آن اله می‌بایستی راه پرستش مورد علاقه خود را به بندگان خود معرفی کند و این خود مستلزم تکلم و تفهیم است، و بنی اسرائیل با اینکه می‌دیدند گوساله حرف نمی‌زند و آنان را هدایت نمی‌کند با این همه پیشنهاد الوهیت آن را از سامری پذیرفتند. </p> <p>جهت دیگری که باعث شد از میان همه صفات گوساله مزبور این دو صفت ذکر شود<code class="page" rel="8,320"/> این بود که در ذهن بنی اسرائیل این مشخصه از موسی (ع) مرکوز و معهود بود که او با خداوند حرف می‌زند و مردم را به راه او هدایت می‌کند و خداوند با او حرف می‌زند و او را به راه خود دلالت می‌نماید و چون چنین ارتکازی را داشتند می‌بایست این معنا را فهمیده باشند که اگر گوساله مزبور خدای ایشان و خدای موسی بود، قدرت بر سخن گفتن می‌داشت و مردم را هدایت می‌کرد، و چون این سؤال بود که چطور بنی اسرائیل مطلبی به این روشنی را نفهمیدند لذا فرمود: <span class="aya" rel="7_148" data-words="23-26">اتخذوه و کانوا ظالمین</span>. </p> <h3> <span class="title" rel="7_149">معنای جمله: <span class="aya" rel="7_149" data-words="1-5">و لما سقط فی أیدیهم...</span> در آیه شریفه</span> </h3> <p> <span class="aya" rel="7_149" data-words="1-11">و لما سقط فی أیدیهم و رأوا أنهم قد ضلوا قالوا...</span> در مجمع البیان فرموده: معنای جمله‌ <span class="aya" rel="7_149" data-words="3-5">سقط فی أیدیهم</span> این است که بلا در دست‌هایشان قرار گرفت، یعنی طوری بلا بر ایشان مسلط شد که گویی دستهایشان در آن بود، و این تعبیر را غالبا در باره نادمینی که به آثار سوء عمل گذشته‌شان مبتلا شده‌اند و این ابتلاء را پیش‌بینی نمی‌کردند بکار برده و گفته می‌شود <em>سقط فی یده</em> ، البته <em>اسقط فی یده</em>  هم گفته می‌شود، و لیکن اولی فصیح‌تر است. بعضی هم گفته‌اند معنای جمله مزبور این است که: اثر سویی که او را زیان می‌رساند در دستش افتاد.<span class="footnote" rel="1" title="مجمع البیان ج ۴ ص ۴۸۰ ط تهران">*</span> البته در تفسیرهای<span class="footnote" rel="2" title="تفسیر ابو الفتوح ج ۵ ص ۲۹۰ ط تهران و تفسیر قرطبی ج ۷ ص ۲۸۵ ط بیروت و تفسیر فخر رازی ج ۱۵ ص ۷ ط تهران">*</span> مطول وجوه بسیاری در توجیه این جمله ذکر شده و لیکن بیشتر آن وجوه-اگر نگوییم همه آنها-خالی از تکلف نیست، و از همه آنها نزدیک‌تر به ذهن همان وجهی است که ما از کتاب مجمع البیان نقل نمودیم، چون از ظاهر سیاق آیه بر می‌آید که مراد از جمله مورد بحث این است که بنی اسرائیل وقتی بخود آمدند و فهمیدند که چه عملی کرده‌اند، و بدست آوردند که در این عمل گمراه بوده‌اند گفتند: <em>چه و چه</em> . پس ظاهر سیاق، معنای تنبه و توجه به غفلت گذشته را افاده می‌کند، گویا عملی را که کرده‌اند به حضور آن کسی که برای او کرده‌اند تقدیم نموده‌اند و او عملشان را زشت و نکوهیده یافته و آن را جلو صاحبانشان پرت کرده، و صاحبان عمل آن را برداشته و از نزدیک در آن نظر انداخته و دیده‌اند که سخت گمراه بوده‌اند و در انجام این عمل آن امری را که نمی‌بایست در آن اهمال کنند رعایت ننموده و در نتیجه عملشان فاسد شده است، و بهر حال جمله مورد بحث به منزله یک مثل معروف است. </p> <p>     <code class="page" rel="8,321"/> آیه شریفه از جهت معنا مترتب بر آیات بعدی است که داستان مراجعت موسی را ذکر می‌کند، چون بنی اسرائیل بعد از مراجعت موسی متنبه شدند. و در آیات سوره <em>طه</em> نیز تنبه ایشان را بعد از مراجعت موسی (ع) ذکر می‌کند، و اگر در اینجا جلوتر ذکر کرده برای این است که در اینجا تنها خواسته است ندامت ایشان را از کرده خود ذکر نماید و بدنبال آن، اظهارات ایشان را که گفتند: <span class="aya" rel="7_149" data-words="12-21">لئن لم یرحمنا ربنا و یغفر لنا لنکونن من الخاسرین</span> نقل نماید، چون هر گوینده‌ای وقتی بخواهد ندامت و پشیمانی قومی را حکایت کند مناسب‌تر آن است که خطای آنها را ذکر نموده آن گاه بلا فاصله اظهار ندامتشان را نقل کند، و میان این دو فاصله زیاد نیندازد، خدای تعالی هم به همین ملاحظه وقتی در آیه قبلی گوساله‌پرستی ایشان را ذکر نمود بلا فاصله و بدون پرداختن به جریان برگشتن موسی (ع) در آیه بعد، ندامت و حسرت ایشان را نقل نمود. </p> <p>علاوه بر این، از آنجایی که اظهار ندامت بنی اسرائیل صورت دعا را دارد، و در ذیل داستان مراجعت موسی (ع) هم صحبت از دعای موسی به خود و برادرش به میان آمد لذا اظهار ندامت بنی اسرائیل را جلوتر ذکر کرد تا این دو دعا با هم نقل نشده باشد. <code class="aya" rel="7_150"/> </p><h3> <span class="title" rel="7_150">معنای جمله: <span class="aya" rel="7_150" data-words="14-17">أ عجلتم أمر ربکم</span> </span> </h3> <p> <span class="aya" rel="7_150" data-words="1-8">و لما رجع موسی إلی قومه غضبان أسفا...</span> <span class="phrase">کلمه <em rel="fa_7_150_8-8" data-sentence="5:75">اسف</em> -به کسر سین-صفت مشبهه از <em rel="fa_7_150_8-8" data-sentence="83:37">أسف</em> است که به معنای شدت غضب و اندوه است.</span> و <span class="phrase"><em rel="fa_7_150_11-11" data-sentence="0:69">خلفتمونی</em> از <em>خلافة</em> است که به معنای جانشینی برای کسی است بعد از آن کس.</span> و <em>عجلتم</em> از <em>عجلة</em> است که معنایش طلب کردن چیزی است قبل از رسیدن موقعش، راغب در کتاب مفردات می‌گوید: وقتی گفته می‌شود <em>عجلت امرا کذا</em>  معنایش این است که تو فلان کار را قبل از رسیدن موقعش انجام دادی<span class="footnote" rel="1" title="مفردات راغب ص ۳۲۳ ماده عجل">*</span>. در نتیجه معنای آیه این می‌شود: وقتی موسی به سوی قوم خود بازگشت در حالی که خشمگین و اسفناک بود-چون خدای تعالی او را در هنگام مراجعتش از گمراهی و گوساله‌پرستی قومش خبر داده بود-ایشان را مذمت و توبیخ نمود و گفت: چه بد جانشینانی برای من بودید، چرا از فرمان پروردگارتان پیشتر رفتید؟ و حال آنکه فرمان او فرمان کسی است که خیر و صلاح شما به دست اوست، و او هیچ فرمانی نمی‌دهد مگر اینکه همه به مقتضای حکمت بالغه او است، و عجله دیگران و رضایت و کراهتشان هیچ اثری در کارهای او ندارد. و از ظاهر سیاق بر می‌آید که مراد از امر همان چیزی بوده که خداوند بخاطر او موسی را به میقات خود دعوت فرمود، و آن مساله نزول   <code class="page" rel="8,322"/> تورات بوده. </p> <p>بعضی از مفسرین جمله‌ <span class="aya" rel="7_150" data-words="14-17">أ عجلتم أمر ربکم</span> را چنین معنا کرده‌اند: چرا شتاب کردید در پرستش گوساله و صبر نکردید تا از ناحیه پروردگارتان امر صادر شود؟<span class="footnote" rel="1" title="تفسیر فخر رازی ج ۱۵ ص ۱۱">*</span> بعضی دیگر در معنای آن گفته‌اند: باعث این گمراهی شما و گوساله‌پرست شدنتان این بود که شما در باره وعده ثوابی که خداوند در مقابل پرستش داده بود عجله کردید و چون وعده خداوند به آن زودی که شما انتظار داشتید نرسید از عبادت او به عبادت گوساله عدول کردید، و چرا عجله کردید؟<span class="footnote" rel="2" title="تفسیر مجمع البیان ج ۴ ص ۴۸۲">*</span> بعضی دیگر گفته‌اند معنایش این است که: شما در باره آن امری که خداوند به شما کرده بود که منتظر برگشتن موسی باشید و در غیابش عهد او را حفظ کنید عجله کردید و پیش خود گفتید مدتی را که موسی مقرر کرده بود به پایان رسید و بازنگشت، پس دیگر باز نمی‌گردد، آن گاه عهد وی را شکسته و آن را تغییر دادید.<span class="footnote" rel="3" title="تفسیر فخر رازی ج ۱۵ ص ۱۱">*</span> و از میان این چند معنایی که برای این جمله شده آن معنایی که ما ذکر کردیم با سیاق آیه مناسب‌تر است. </p> <h3> <span class="title" rel="7_150 7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_151 7_152 7_153 7_154">رفتار تند موسی (ع) با هارون (ع) بعد از باز گشتن به سوی بنی اسرائیل و مواجه شدن با گوساله پرستی آنان</span> </h3> <p> و کوتاه سخن اینکه موسی (ع) وقتی از جریان کار قومش آگاه شد عصبانی شد و از در توبیخ و مذمت روی به آنان کرد و بطور استفهام انکاری پرسید: <span class="aya" rel="7_150" data-words="10-20">بئسما خلفتمونی من بعدی أ عجلتم أمر ربکم؟ و ألقی الألواح</span> آن گاه الواح را که همان الواح تورات بود از دست خود انداخت، <span class="aya" rel="7_150" data-words="21-24">و أخذ برأس أخیه</span> و موی سر برادر خود را در دست گرفت‌ <span class="aya" rel="7_150" data-words="25-26">یجره إلیه</span> و او را به طرف خود می‌کشید. و بطوری که در سوره <em>طه</em> حکایت شده به وی گفت: ای هارون!چه مانع شد تو را از اینکه وقتی دیدی گمراه می‌شوند دستور مرا پیروی نکنی؟ آیا امر مرا عصیان ورزیدی؟ <em>قال</em> هارون گفت: <span class="aya" rel="20_94" data-words="2-4">یا بن أم</span> ای فرزند مادر!-و اگر در این خطاب اسم مادرش را برد، و نگفت <em>ای برادر</em> و یا <em>ای پسر پدر</em> برای اینکه شفقت و رحمت او را تحریک کند- <span class="aya" rel="7_150" data-words="30-35">إن القوم استضعفونی و کادوا یقتلوننی</span> من در باره گوساله پرستیدن ایشان اظهار مخالفت نمودم، و ایشان را از این عمل منع کردم، و لیکن دیدم اعتنایی به حرفهای من نکردند و نزدیک بود مرا بکشند، <span class="aya" rel="7_150" data-words="36-45">فلا تشمت بی الأعداء و لا تجعلنی مع القوم الظالمین</span> پس مرا پیش روی این دشمنان خوار مکن و زبان شماتت ایشان را بر من دراز مساز، و مرا یکی از دشمنان خود مپندار. و در سوره طه آیه 94"عذر او را چنین ذکر می‌کند:       <code class="page" rel="8,323"/> <span class="aya" rel="20_94" data-words="11-22">إنی خشیت أن تقول فرقت بین بنی إسرائیل و لم ترقب قولی</span><span class="footnote" rel="1" title="من ترسیدم بگویی تو در میان بنی اسرائیل تفرقه افکندی و رعایت دستورات مرا نکردی">*</span>. </p> <h3> <span class="title" rel="7_142 7_151 7_138 7_139 7_140 7_141 7_143 7_144 7_145 7_146 7_147 7_148 7_149 7_150 7_152 7_153 7_154">توضیح در مورد رفتار موسی (ع) با برادر و وجوهی که در این باره گفته شده و اشاره به اینکه اشتباه در اموری که به حکم الهی مربوط نیست از امور زندگی، با عصمت منافات ندارد</span> </h3> <p> و بطوری که از ظاهر سیاق آیه مورد بحث و همچنین آیات راجع به این داستان از سوره  <em>طه</em> بر می‌آید موسی (ع) همان مقدار که بر بنی اسرائیل غضب کرد بر هارون نیز غضب کرد و معلوم می‌شود وی چنین پنداشته که هارون در مبارزه علیه بنی اسرائیل کوتاه آمده، و همه جد و جهد خود را به کار نبرده، و به نظر خود چنین صلاح دانسته، با اینکه موقع جدا شدن از او سفارش کرده و بطور مطلق گفته بود: <span class="aya" rel="7_142" data-words="22-28">و أصلح و لا تتبع سبیل المفسدین</span> در میان قوم به اصلاح امر ایشان بپرداز و راه مفسده جویان را پیروی مکن . در اینجا ممکن است کسی بپرسد آیا این مقدار اشتباه از موسی بن عمران (ع) با عصمت آن جناب منافات ندارد؟ جوابش این است که: نه، ادله عصمت انبیاء این سنخ اشتباهات را که در حقیقت اختلاف در سلیقه و مشی است نفی نمی‌کند، تنها اموری را نفی می‌کند که مربوط به حکم خدای سبحان باشد، نه چیزهایی که مربوط به زندگی و مشی در زندگی است. </p> <p>و همچنین است گرفتن موی سر هارون و کشیدن آن، چون این نیز اثر آن خیالی بود که موسی (ع) در باره هارون کرد، و مقدمه زدن او بود، موسی (ع) می‌خواسته برادر خود را در یک امر ارشادی تادیب کرده باشد نه در یک حکمی از احکام مولوی پروردگار، تا اشتباه در آن منافات با عصمت داشته باشد، و لذا می‌بینیم وقتی هارون جریان را برایش شرح داد و موسی فهمید که وی بی‌تقصیر و معذور بوده برای خودش و او دعا نمود و عرض کرد: <span class="aya" rel="7_151" data-words="2-6">رب اغفر لی و لأخی...</span> البته سایر مفسرین برای این عمل موسی بن عمران (ع) وجوه دیگری ذکر کرده‌اند که ذیلا از نظر خواننده گرامی می‌گذرد. </p> <p>1-موسی (ع) این کار را برای این کرد که به قوم خود بفهماند عملی که در غیاب او کرده‌اند خطای بسیار بزرگی بوده، عملی بوده که او را سخت در اندیشه و اندوه فرو برده، چون انسان در اینگونه مواقع که به نهایت درجه خشم و اندوه دچار می‌شود از این سنخ کارها از خود نشان می‌دهد، مثلا ریش خود را می‌کند و یا لبان خود را با دندانهایش فشار می‌دهد. موسی (ع) هم هارون را به جای خود فرض کرده همان کارهایی را که دیگران به خود می‌کنند او به هارون کرد. </p> <p>2-موسی (ع) مقصودش این بود که به مردم بفهماند عملی که کرده‌اند   <code class="page" rel="8,324"/> کوچک و ناچیز نبوده، بلکه کفر و برگشتن از دین بوده و این خود انحراف بسیار بزرگی است، و خواست تا بار دیگر امثال و نظائر این کار را تکرار نکنند. </p> <p>3-مقصودش از اینکه هارون را بطرف خود کشید این بود که آهسته از او حال قوم را بپرسد، و لذا وقتی هارون جریان حال مردم را برایش شرح داد عذرش را پذیرفته و برایش دعا کرد. </p> <p>4-موسی (ع) دید که برادرش هارون مانند خودش دچار خشم و تاسف شده لذا دست بر سر او گذاشت و او را نوازش نمود، باشد که بدین وسیله قلق و اضطرابش را تسکین دهد، از طرفی هارون دید ممکن است مردم این عمل موسی (ع) را حمل بر توهین و استخفاف وی کنند لذا شروع کرد به اظهار برائت و بی‌تقصیری خود، موسی هم که از منظور وی آگاه بود او را دعا فرمود<span class="footnote" rel="1" title="تفسیر منهج الصادقین ج ۴ ص ۱۱۰">*</span>. </p> <p>این بود بعضی از آن وجوهی که مفسرین در ذیل آیه مورد بحث ذکر کرده‌اند، و اگر نگوییم همه آنها لا اقل بیشتر آنها وجوهی هستند که با سیاق آیات راجع به این داستان سازگاری ندارند. </p> <h3> <span class="title" rel="7_150 7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_151 7_152 7_153 7_154">چرا با اینکه موسی (ع) قبل از باز گشت از میقات از گوساله پرستی بنی اسرائیل خبر داشته غضبناک نشد؟ </span> </h3> <p> مطلبی که در اینجا ممکن است مورد سؤال واقع شود این است که موسی (ع) قبل از مراجعت به سوی قوم در همان میقات از جریان کار قومش خبردار بود، به شهادت اینکه آیه شریفه می‌فرماید: <span class="aya" rel="7_150" data-words="1-8">و لما رجع موسی إلی قومه غضبان أسفا</span> وقتی که موسی با خشم و اندوه به سوی قوم خود بازگشت . علاوه بر این، آیه‌ <span class="aya" rel="20_85" data-words="2-10">فإنا قد فتنا قومک من بعدک و أضلهم السامری</span> صریحا می‌فرماید که خداوند در میقات جریان کار قوم موسی را به موسی خبر داد، موسی در میقات عصبانی و خشمناک نشد، وقتی به سوی قوم بازگشت غضب کرد و الواح را به زمین زد و موی سر هارون را گرفت و می‌کشید. و حال آنکه خبری را که خداوند بدهد حتی از حس صادق‌تر است، چون حس ممکن است خطا تشخیص دهد و لیکن خدای تعالی جز به حق چیزی نمی‌فرماید، پس چه شد که موسی در میقات از شنیدن خبر قوم خود خشمناک نشد، و وقتی خبر مزبور را به حس دید خشمناک گردید؟. </p> <p>جواب این است که اطلاع پیدا کردن به یک مطلبی غیر از مشاهده و احساس آن است، و هر کدام حکم جداگانه‌ای دارد، و هرگز غضب که همان هیجان قوه دافعه است به صرف علم و اطلاع، تحقق پیدا نمی‌کند بلکه وقتی صورت خارجی پیدا می‌کند که شخص   <code class="page" rel="8,325"/> مورد غضب در برابر انسان قرار بگیرد، آن موقع است که قوه دافعه به هیجان می‌آید و انسان با بد و بیراه گفتن و یا احیانا با زدن آن شخص خشم خود را فرو می‌نشاند. </p> <p>و همچنین علم به یک پیش آمد خیر حکمی دارد و رسیدن به آن و احساس آن، حکمی دیگر، مثلا وقتی خبردار شوید از اینکه دوست مورد علاقه‌تان از سفر آمده حالی پیدا می‌کنید، و موقعی که به دیدار آن دوست نائل می‌شوید حال دیگری به شما دست می‌دهد، موقعی که خبر را می‌شنوید تنها خوشحال می‌شوید، و لیکن اعضاء و جوارح اثری از خود نشان نمی‌دهد، و اما موقعی که خبر را به حس مشاهده می‌کنید یعنی دوست خود را زیارت می‌کنید دست به گردنش انداخته و او را در آغوش می‌گیرید. و همچنین موقعی که به تنهایی امر عجیبی می‌بینید تنها تعجب می‌کنید، و اما اگر کسی همراه شما باشد علاوه بر تعجب خنده هم می‌کنید، و نظائر این معنا بسیار است<span class="footnote" rel="1" title="تفسیر عیاشی ج ۲ ص ۲۹ ح ۸۱">*</span>. </p> <p><code class="aya" rel="7_151"/> <span class="aya" rel="7_151" data-words="1-10">قال رب اغفر لی و لأخی و أدخلنا فی رحمتک...</span> این آیه شریفه دعای موسی (ع) است، و ما در آخر جلد ششم<span class="footnote" rel="2" title="ترجمه المیزان ج ۶ ص ۵۳۳">*</span> این کتاب در بحثی که پیرامون معنای مغفرت گذراندیم این معنا را بحث کردیم که طلب مغفرت موردش منحصر در صورت ارتکاب گناه نیست، بلکه در جایی هم که گناهی ارتکاب نشده طلب مغفرت معنا دارد. </p> <p><code class="aya" rel="7_152"/> <span class="aya" rel="7_152" data-words="1-8">إن الذین اتخذوا العجل سینالهم غضب من ربهم...</span> اگر کلمه <em>غضب</em> و همچنین کلمه <em>ذلت</em> در این جمله بطور نکره یعنی بدون <em>الف و لام</em> استعمال شده برای این است که عظمت غضب و ذلت را برساند. </p> <p>در این آیه خدای تعالی غضب و ذلت حیات را بیان نکرده که چیست، احتمال دارد اهمال در آن برای اشاره به آن حوادثی باشد که بعدا برایشان پیش آمده، و آن حوادث این بوده که گوساله معبودشان سوخته و زباله‌اش در آب دریا پراکنده گردیده است، و سامری مطرود و جمعی از پیروانش کشته شده‌اند. و یا اشاره به کشتار دسته جمعی و از بین رفتن و اسارت آنان باشد، ممکن هم هست منظور از غضب عذاب آخرت و منظور از ذلت انحطاط و خواری در دنیا بوده باشد. </p> <p>و بهر حال از ذیل آیه که فرمود: <span class="aya" rel="7_152" data-words="14-17">و کذلک نجزی المفترین</span> بر می‌آید که این غضب و     <code class="page" rel="8,326"/> ذلت در زندگی دنیا اختصاص به قوم موسی نداشته بلکه سنتی است که خداوند آن را در حق هر ملتی که به خدا افتراء ببندد جاری می‌سازد، بحث‌های علمی و عقلی که مکرر از نظر خواننده گذشت نیز مؤید همین معنایی است که از جمله استفاده می‌شود. </p> <p><code class="aya" rel="7_153"/> <span class="aya" rel="7_153" data-words="1-16">و الذین عملوا السیئات ثم تابوا من بعدها و آمنوا إن ربک من بعدها لغفور رحیم</span> ضمیری که در <em>من بعدها</em> ی اول است به سیئات و ضمیری که در دومی است به توبه بر می‌گردد، و معنای آیه روشن است. </p> <p>و این آیه گر چه عام است، و لیکن از نظر مورد به منزله استثنایی است برای جمله <span class="aya" rel="7_152" data-words="2-4">الذین اتخذوا العجل</span>. و بنا بر این، معنایش این می‌شود که: توبه اگر به معنای واقعی و حقیقیش برای کسی دست بدهد، حتی اگر برای گوساله‌پرستان هم دست بدهد خداوند آن را پذیرفته و مانعی برای قبول شدنش نیست. و این معنا در تفسیر آیه‌ <span class="aya" rel="4_17" data-words="1-4">إنما التوبة علی الله...</span><span class="footnote" rel="1" title="سوره نساء آیه ۱۷">*</span> نیز گذشت. </p> <p>آیه مورد بحث و همچنین آیه قبلی آن، دو جمله معترضه هستند که در وسط داستان قرار گرفته و خطاب در آن دو متوجه به رسول خدا (ص) است، برای اینکه در آیه اول فرمود: <span class="aya" rel="7_152" data-words="14-17">و کذلک نجزی المفترین</span> و در دومی فرمود: ان ربک... ، که معلوم است کاف خطاب در هر دو متوجه به شخص رسول خدا (ص) است. و از جمله‌ <span class="aya" rel="7_152" data-words="5-6">سینالهم غضب</span> نیز به خوبی استفاده می‌شود که سیاق کلام سیاق حکایت حال گذشتگان است برای آن جناب. </p> <p><code class="aya" rel="7_154"/> <span class="aya" rel="7_154" data-words="1-8">و لما سکت عن موسی الغضب أخذ الألواح...</span> کلمه <em>رهبة</em> به معنای ترسی است که توأم با احتیاط باشد و معنای سایر کلمات آیه روشن است. </p> <h3>بحث روایتی</h3> <p> در الدر المنثور است که ابن ابی شیبه و احمد و نسایی و ابن جریر و ابن منذر و ابن ابی حاتم و ابو الشیخ و ابن مردویه همگی از ابی واقد لیثی روایت کرده‌اند که گفت: قبل از جنگ   <code class="page" rel="8,327"/> حنین روزی در خدمت رسول خدا (ص) از شهر بیرون شده و به درخت سدری رسیدیم. من عرض کردم یا رسول اللَّه!چه می‌شود که شما این درخت را برای ما مسلمین  <em>ذات انواط</em> قرار دهی تا ما نیز مانند مشرکین ذات انواط داشته باشیم و این ذات انواط درخت سدری بوده که کفار شمشیرهای خود را به آن آویخته و در پیرامون آن معتکف می‌شدند. </p> <p>رسول خدا (ص) در پاسخ من از در تعجب و وحشت فرمود: <em>اللَّه اکبر</em> آن گاه اضافه کرد: این همان پیشنهادی است که بنی اسرائیل به موسی کرده و گفتند: <span class="aya" rel="7_138" data-words="16-21">اجعل لنا إلها کما لهم آلهة</span> شما نیز سنت امت‌های گذشته را عملی می‌کنید<span class="footnote" rel="1" title="الدر المنثور ج ۳ ص ۱۱۴">*</span>. </p> <p>مؤلف: الدر المنثور این روایت را به طرق دیگری از عبد اللَّه بن عوف از پدرش از جدش نیز روایت کرده، الا اینکه در این روایات اسم ابی واقد لیثی برده نشده، و در آنها این جمله نیز ذکر شده که درخت سدر مذکور درخت بسیار بزرگی بوده که مشرکین سلاح‌های خود را به آن آویخته و سپس به عبادت آن می‌پرداختند، و به همین جهت <em>ذات انواط</em> نامیده شد، چون  <em>نوط</em> به معنای آویزان است. </p> <p>و در تفسیر برهان در ذیل آیه‌ <span class="aya" rel="7_138" data-words="1-5">و جاوزنا ببنی إسرائیل البحر...</span>، از محمد بن شهرآشوب روایت شده که گفت: وقتی راس الجالوت به امام علی بن ابی طالب (ع) عرض کرد که شما مسلمانان بیش از سی سال از رحلت پیغمبرتان نگذشت که به جان هم افتاده و بروی یکدیگر شمشیر کشیدید، حضرت در جوابش فرمود: شما پاهایتان از آب دریا خشک نشده به پیغمبر خود موسی بن عمران (ع) گفتید: <span class="aya" rel="7_138" data-words="16-21">اجعل لنا إلها کما لهم آلهة</span> !<span class="footnote" rel="2" title="تفسیر برهان ج ۲ ص ۳۲ ح ۲">*</span> و در تفسیر عیاشی از فضیل بن یسار از ابی جعفر (ع) روایت شده که فرمود: وقتی موسی (ع) می‌خواست از بین بنی اسرائیل خارج شده و به میقات پروردگار خود برود ایشان را وعده داد که بعد از سی روز برگردد، و چون خدای تعالی ده روز بر مدت میقات افزود و در نتیجه مراجعت موسی ده روز عقب افتاد بنی اسرائیل به یکدیگر گفتند: موسی با ما خلف وعده کرد و به همین بهانه، کردند آنچه را که نمی‌بایست می‌کردند<span class="footnote" rel="3" title="تفسیر عیاشی ج ۲ ص ۲۶ ح ۷۱ ط تهران">*</span>. </p> <p>و در الدر المنثور است که بزاز و ابن ابی حاتم و ابو نعیم در کتاب حلیه و بیهقی در       <code class="page" rel="8,328"/> کتاب اسماء و صفات از جابر روایت کرده‌اند که گفت: رسول خدا (ص) فرمود: وقتی خدای تعالی در میقات با موسی سخن گفت نحوه سخنش غیر آن نحوه سخنی بود که در روز اول بعثتش با او سخن گفته بود و موسی چون چنین دید پرسید: پروردگارا!آیا این کلامی است که قبلا آن را با من در میان نهادی؟ فرمود: ای موسی!من با تو با نیروی ده هزار زبان حرف زدم و مرا نیروی تمامی زبان‌ها بلکه از آن هم بیشتر است. پس وقتی بسوی بنی اسرائیل بازگشت از وی پرسیدند کلام رحمان را چگونه یافتی برای ما توصیف کن. گفت: شما توانایی درک آن را ندارید، فقط می‌توانم بگویم که دل‌نشین‌ترین صوت صاعقه‌هایی که شنیده‌اید شبیه به آن است، و لیکن باز هم آن نیست<span class="footnote" rel="1" title="الدر المنثور ج ۳ ص ۱۱۵">*</span>. </p> <p>مؤلف: ذیل روایت اشکالی ندارد، زیرا مثالی که زده برای تقریب ذهن بوده، و لیکن صدر آن اشکال دارد، و معلوم نیست مقصود از ده هزار زبان چیست، و بعید نیست که منظور از آن تاثیر در تفهیم بوده باشد، و غرض این باشد که کلام خدای تعالی از جهت تفهیم به منزله ده هزار زبان است که یکدیگر را در فهمانیدن مطلب کمک کنند، چون قدرت زبانها در فهماندن مطلب مختلف است، بعضی از زبانها قدرت کمتری و بعضی دیگر قدرت بیشتری را دارند، و مغایرتی هم که در دو کلام خداوند بوده از همین نظر بوده است. </p> <h3> <span class="title" rel="7_143 7_138 7_139 7_140 7_141 7_142 7_144 7_145 7_146 7_147 7_148 7_149 7_150 7_151 7_152 7_153 7_154">دو روایت در مورد تقاضای موسی (ع) رؤیت خداوند را</span> </h3> <p> و در کتاب معانی الاخبار به سند خود از هشام روایت کرده که گفت: نزد امام صادق  (ع) بودم که ناگاه معاویة بن وهب و عبد الملک بن اعین بر آن جناب در آمدند، معاویة بن وهب رو به آن حضرت نمود و عرض کرد: شما در باره روایتی که می‌گوید رسول خدا (ص) پروردگار خود را دیده چه می‌گویید؟ و اگر این روایت بنظر شما صحیح است رسول خدا (ص) پروردگار خود را به چه صورتی دیده؟ و همچنین روایتی که می‌گوید مؤمنین در بهشت پروردگار خود را می‌بینند؟ اگر این نیز صحیح است به چه صورتی خواهند دید؟ حضرت تبسمی نمود و فرمود: ای معاویه!چقدر زشت است که مردی هفتاد یا هشتاد سال از عمرش بگذرد، و در این مدت در ملک خدا زندگی نموده و از نعمت‌های خداوندی بهره‌مند باشد و خدا را آن طور که باید نشناسد؟ آن گاه فرمود: ای معاویه!محمد بن عبد اللَّه  (صلوات اللَّه علیه) پروردگار خود را ندید، و خداوند بزرگتر از آن است که بمشاهده چشم‌ها در آید، باید دانست که رؤیت دو گونه است، یکی رؤیت به چشم و یکی رؤیت به قلب، هر   <code class="page" rel="8,329"/> کس مقصودش از رؤیت خدا رؤیت به قلب باشد او مصیب است و به خطا نرفته و هر کس مقصودش از آن رؤیت به چشم باشد او دروغ گفته و به خدای تعالی و آیات او کفر ورزیده، برای اینکه خود رسول خدا (ص) فرمود: هر کس خدا را به خلق خدا تشبیه کند کافر شده است<span class="footnote" rel="1" title="معانی الاخبار و تفسیر برهان ج ۲ ص ۳۴ ح ۳">*</span>. </p> <p>پدرم نیز از پدرش از حسین بن علی (ع) روایت کرده که فرمود: شخصی از امیر المؤمنین (ع) پرسید: ای برادر رسول خدا آیا پروردگار خود را دیده‌ای؟ حضرت فرمود: من هرگز عبادت نمی‌کنم پروردگاری را که ندیده‌ام و لیکن چشم‌ها او را به مشاهده اعیان نمی‌بیند، بلکه دل‌ها او را به حقیقت ایمان می‌بیند. </p> <p>ای معاویه!چطور ممکن است مؤمن پروردگار خود را به مشاهده بصری ببیند؟ و حال آنکه هر چیزی که در چشم بگنجد و به رؤیت در آید آن چیز بدون شک مخلوق است و مخلوق را هم ناچار خالقی می‌باید، پس هر کس چنین ادعایی بکند خدا را مخلوق و حادث دانسته، و هر کس او را به مخلوقات او تشبیه کند برای او شریکی اتخاذ نموده. </p> <p>وای بر چنین مردمی، مگر نشنیده‌اند کلام خدای را که فرموده: <span class="aya" rel="6_103" data-words="1-11">لا تدرکه الأبصار و هو یدرک الأبصار و هو اللطیف الخبیر</span><span class="footnote" rel="2" title="سوره انعام آیه ۱۰۳">*</span>؟ و آن کلام دیگرش را که خطاب به موسی نموده و فرموده: <span class="aya" rel="7_143" data-words="15-36">لن ترانی و لکن انظر إلی الجبل فإن استقر مکانه فسوف ترانی فلما تجلی ربه للجبل جعله دکا و خر موسی صعقا</span>، تازه آن تجلی هم که به کوه کرد و کوه را به آن صورت در آوردبه این نحو بود که از نور بی‌پایان خود مقداری را که-در مثل-از سوراخ سوزن عبور کند ظاهر ساخت، و سرزمین طور را آن طور متلاشی و کوه‌ها را منهدم ساخت و موسی از ترس افتاد و مرد، بلکه مرد و افتاد، <span class="aya" rel="7_143" data-words="37-38">فلما أفاق</span> یعنی وقتی خداوند جان او را دوباره به کالبدش برگردانید: <span class="aya" rel="7_143" data-words="39-42">قال سبحانک تبت إلیک</span> توبه کردم از اینکه به زبان بیاورم گفتار کسانی را که خیال می‌کنند تو به چشم در می‌آیی، من به معرفتی که به تو داشتم و می‌دانستم که تو به چشم‌ها در نمی‌آیی بازگشت نموده‌ <span class="aya" rel="7_143" data-words="43-46">و أنا أول المؤمنین</span> و من اولین کس هستم که ایمان آورده‌ام به اینکه تو می‌بینی و دیده نمی‌شوی و اینکه تو در منظر اعلی و مسلط بر همه عالمی. </p> <p>و در کتاب توحید به سند خود از علی بن ابی طالب (صلوات اللَّه علیه) روایت کرده که در ضمن حدیثی فرمود: موسی (ع) در ضمن حمد و ثنائی که بر زبان جاری     <code class="page" rel="8,330"/> می‌ساخت عرض کرد: <span class="aya" rel="7_143" data-words="10-13">رب أرنی أنظر إلیک</span> و چون این سؤال، سؤال بزرگی بود لذا مورد عتاب الهی قرار گرفت و جواب آمد: <em>لن ترینی</em> تو در دنیا مرا نخواهی دید تا آنکه بمیری، وقتی مردی در آخرت مرا خواهی دید. و لیکن اگر میل داری در همین دنیا مرا ببینی نظر به کوه کن، اگر کوه بر جای ماند تو نیز مرا خواهی دید. آن گاه خداوند بعضی از آیات خود را اظهار نمود و به کوه تجلی کرد، کوه قطعه قطعه شد و از هم پاشید، <span class="aya" rel="7_143" data-words="33-36">و خر موسی صعقا</span> و موسی مرد و به زمین افتاد، آن گاه خداوند او را دوباره زنده نمود و مبعوث کرد، موسی وقتی زنده شد عرض کرد: <span class="aya" rel="7_143" data-words="40-46">سبحانک تبت إلیک و أنا أول المؤمنین</span> یعنی من اولین کس هستم که ایمان آورده به اینکه تو را نمی‌توان دید<span class="footnote" rel="1" title="توحید صدوق ص ۲۶۲ ب ۳۶">*</span>. </p> <p>مؤلف: بطوری که ملاحظه می‌کنید این دو روایت همان بیانی را که ما در ذیل این آیه کردیم تایید می‌کنند، زیرا چند نکته از آن دو استفاده می‌شود: اول اینکه درخواست موسی رؤیت<span class="footnote" rel="2" title="متن حدیث چنین است: و سئل موسی و جری علی لسانه من حمد اللَّه عز و جل‌ &lt;span class=&quot;aya&quot; rel=&quot;۷_۱۴۳&quot; data-words=&quot;۱۰-۱۳&quot;&gt;رَبِّ أَرِنِی أَنْظُرْ إِلَیْکَ&lt;/span&gt; و ترجمه‌اش به نظر ما همان بود که از نظر خواننده گذشت">*</span> قلبی بوده نه بصری که بهر معنا تصور شود بر خدای تعالی محال است، و حاشا بر مقام موسی بن عمران و کلیم اللَّه که نسبت به ساحت پروردگار خود از یک امر بدیهی بی‌خبر بوده باشد، در حالی که او خودش مردمی را که برای میقات انتخاب نموده بود بخاطر همین که درخواست رؤیت خدا را کرده بودند سفیه خواند و به پروردگار خود عرض کرد: <span class="aya" rel="7_155" data-words="20-25">أ تهلکنا بما فعل السفهاء منا</span><span class="footnote" rel="3" title="سوره اعراف آیه ۱۵۵">*</span> با این حال چطور ممکن است خودش اقدام به کاری کند که مردم را بخاطر همان کار سفیه خوانده؟ </p><h3> <span class="title" rel="7_143 7_138 7_139 7_140 7_141 7_142 7_144 7_145 7_146 7_147 7_148 7_149 7_150 7_151 7_152 7_153 7_154">گفتگوها و مشاجرات علماء و اهل بحث اشاعره و معتزله در باره در خواست رؤیت توسط موسی (ع) </span> </h3> <p> و عجب اینجا است که روزگاری همین مطلب بدیهی، اهل بحث و علمای اسلامی را به خود مشغول کرده و از صدر اسلام تا زمان حضرت رضا (ع) مورد نزاع واقع شده است، مخصوصا در زمان امام باقر و امام صادق (ع) که نزاع و مشاجره در آن به اوج شدت رسیده، معتزله آن را بطور مطلق انکار می‌کردند، و اشاعره آن را نسبت به آخرت اثبات و نسبت به دنیا انکار می‌نمودند<span class="footnote" rel="4" title="تفسیر قرطبی ج ۷ ص ۵۴ و ۲۷۹ و ج ۱۹ ص ۸-۱۰۷ و تفسیر کبیر فخر رازی ج ۱۳ ص ۵-۱۲۴">*</span>. طایفه دیگری هم بودند که می‌گفتند خداوند هم در آخرت دیده می‌شود و هم در دنیا<span class="footnote" rel="5" title="تفسیر فخر رازی ج ۱۳ ص ۱۲۷">*</span>. و از این عجیب‌تر اینکه هر سه فرقه به همین آیه استدلال           <code class="page" rel="8,331"/> می‌کردند، و این مشاجره هم چنان ادامه داشت تا آنکه با از بین رفتن فرقه معتزله بدست آل ایوب سر و صدای آن خوابید. </p> <p><span class="phrase">این فرقه بر مدعای خود-خداوند نه در دنیا دیده می‌شود و نه در آخرت-به آیه <em rel="fa_7_143_15-16" data-sentence="72:127">لن ترانی</em> و سایر ادله عقلیه و نقلیه عدم امکان رؤیت بصری استدلال می‌کردند، و آیات و روایاتی را که دلالت بر امکان آن دارند تاویل می‌کردند.</span> </p> <p>و اما اشاعره-عمده چیزی که این طایفه به آن استدلال می‌کردند تنظیر درجمله‌ <span class="aya" rel="7_143" data-words="17-26">و لکن انظر إلی الجبل فإن استقر مکانه فسوف ترانی</span>، و نیز آیات و روایاتی که دلالت دارند بر امکان رؤیت در آخرت، این طایفه نیز روایات و آیات داله بر عدم امکان را تاویل می‌کردند، هم چنان که در سایر مسائل کلامی همین روش را معمول می‌داشتند، البته بغیر از آیات و روایات مزبور، گاه گاهی به ادله دیگری نیز تمسک می‌جستند از آن جمله می‌گفتند: هیچ دلیلی در دست نیست که دلالت بر انحصار رؤیت بصری در جسمانیات کند و بنا بر این چه مانعی دارد بگوییم رؤیت بصری به امور غیر مادی نیز تعلق می‌گیرد، و خلاصه چشم انسان مجردات را هم می‌بیند. و نیز استدلال کرده‌اند به اینکه چشم جوهر و عرض را می‌بیند، و جز موجود مطلق هیچ جامعی بین جوهر و عرض نیست، پس وقتی چشم آدمی موجود مطلق را می‌بیند صحیح است بگوییم چشم همه چیز را می‌بیند هر چند آن چیز موجود مادی جسمانی نبوده باشد. </p> <p>و لیکن امروز بطلان این دو استدلال و همچنین حرف‌های دیگری که در این باره زده‌اند آن قدر روشن شده که می‌توان آن را جزو بدیهیات شمرد. </p> <p>بهر حال، ما فعلا لازم نمی‌دانیم در باره آن حرف‌ها و نقض و ابرامی که طرفین دارند گفتگو کنیم، خواننده اگر بخواهد در باره آن اطلاعی بدست آورد باید به کتب کلامی و تفاسیر<span class="footnote" rel="1" title="تفسیر کبیر فخر رازی ج ۱۳ و ۱۴، ص ۲۲۹-۲۳۲ و تفسیر قرطبی ج ۷ ص ۵۴ و ۲۷۹">*</span> مبسوط این دو فرقه مراجعه کند. </p> <p>گفتگوی ما در این بود که روایت توحید و روایت معانی الاخبار بحث گذشته ما را تایید می‌کند. </p> <p>آری، از بحثی هم که ما در باره رؤیت ایراد نمودیم این معنا بدست آمد که: اولا رؤیت بصری چه به همین نحوی که تا کنون بوده باقی بماند و چه در اثر پیشرفت زندگی مثلا در آخرت تحولاتی به خود بگیرد مادامی که مادی بوده باشد، و تنها به اجسام و اشکال و الوان تعلق بگیرد و خلاصه مادامی که رؤیت عبارت بوده باشد از بکار افتادن   <code class="page" rel="8,332"/> عضلات و عدسی‌های چشم و گرفتن و پس دادن نور، محال است که به خدای تعالی تعلق گرفته و در نتیجه انسان خدا را ببیند، و در این معنا هیچ فرقی بین دنیا و آخرت نیست، برهان عقلی و آیات و روایات هم بر این معنا دلالت دارند. بله، در این میان علمی است ضروری و مخصوص که به خدای تعالی تعلق می‌گیرد و آن را نیز رؤیت می‌نامند، و مقصود آیات و روایاتی که رؤیت خدا را اثبات می‌کند به شهادت قرائن بسیار و صریحی که در آنها است همین علم است که جز در موطن آخرت برای کسی دست نمی‌دهد، و این غیر آن علم ضروری است که از راه استدلال حاصل می‌شود. و ثانیا جمله‌ <span class="aya" rel="7_143" data-words="10-13">رب أرنی أنظر إلیک...</span>، بطور کلی از مساله رؤیت بصری از حیث اثبات و نفی و سؤال و جواب اجنبی است، و اصلا متعرض آن نیست، و مدار کلام در آن رؤیت، به معنای دیگری است که اصطلاح روایات بر آن است، و آن رؤیت به قلب است. </p> <h3> <span class="title" rel="7_143 7_138 7_139 7_140 7_141 7_142 7_144 7_145 7_146 7_147 7_148 7_149 7_150 7_151 7_152 7_153 7_154">بیان ضعف روایتی که می‌گوید موسی (ع) از زبان قومش تقاضای رؤیت کرد</span> </h3> <p> و اما روایت عیون الاخبار<span class="footnote" rel="1" title="عیون الاخبار ج ۱ ص ۱۵۹">*</span> که متضمن سؤالات مامون است از حضرت رضا  (ع) و در آن دارد که: حضرت رضا (ع) در جواب از مساله درخواست رؤیت فرمود: موسی این سؤال را از زبان قومش کرد، چون قوم او اصرار داشتند خدا را ببینند و می‌گفتند: <span class="aya" rel="4_153" data-words="17-21">أرنا الله جهرة فأخذتهم الصاعقة</span> و وقتی خداوند دوباره زنده‌شان کرد ناچار موسی را وادار کردند که این درخواست را برای خود کند، و موسی قبول نمی‌کرد ولی وقتی دید اصرار می‌کنند عرض کرد: <span class="aya" rel="7_143" data-words="10-11">رب أرنی</span> یعنی خدایا اینها می‌گویند که تو خودت را به من بنمایی ؟ همانطوری که در اخبار راجع به بهشت آدم<span class="footnote" rel="2" title="ترجمه المیزان ج ۱ ص ۲۲۰ ط جامعه مدرسین">*</span> اشاره کردیم سندش ضعیف است. </p> <p>علاوه بر این مضمون آن با اصول مسلم اخبار ائمه اهل بیت (ع) سازگار نیست، زیرا اخبار آن حضرات و مخصوصا خطبه‌های<span class="footnote" rel="3" title="نهج البلاغه فیض ص ۵۸۲ خطبة التوحید">*</span> امیر المؤمنین و حضرت رضا<span class="footnote" rel="4" title="عیون الاخبار ج ۱ ص ۱۲۵">*</span> (ع) مملو است از داستان تجلی و رؤیت به قلب، و با این حال جهت ندارد که آن حضرت رؤیتی را که در آیه مورد بحث مورد سؤال و جواب واقع شده حمل بر رؤیت بصری نموده، آن گاه به امثال جوابهای جدلی متوسل شده و آیه را توجیه کنند، توجیهی که هم خلاف ظاهر خود آیه است و هم خلاف ظاهر حال موسی (ع) است، زیرا اگر بنی اسرائیل از او درخواست کرده بودند که رؤیت خدا را برای خود تقاضا کند، بطور مسلم درخواستشان را رد می‌کرد. </p> <p>         <code class="page" rel="8,333"/> هم چنان که وقتی از او خواستند که برایشان بتی تعیین کند و گفتند: <span class="aya" rel="7_138" data-words="16-21">اجعل لنا إلها کما لهم آلهة</span> درخواستشان را رد نموده و فرمود: <span class="aya" rel="7_138" data-words="23-25">إنکم قوم تجهلون</span>. </p> <p>دومین نکته‌ای که از روایت توحید و روایت معانی الاخبار استفاده می‌شود این است که خداوند درخواست موسی را اجابت نموده و او را به دیدار خود-به آن معنایی که ما برای رؤیت خدا نمودیم-امیدوار ساخت این اجابت وعده برای ایام زندگی دنیوی موسی نبود، بلکه او را وعده داد که در آخرت به دیدار خود نائل سازد، و از ظاهر روایات بر می‌آید که ائمه  (ع) این معنا را از خود قرآن و از آیه‌ <span class="aya" rel="7_143" data-words="27-36">فلما تجلی ربه للجبل جعله دکا و خر موسی صعقا</span> استفاده نموده‌اند. </p> <p>آری، از استدراک‌ <span class="aya" rel="7_143" data-words="17-21">و لکن انظر إلی الجبل</span> بر می‌آید که همان تالی فاسد و اثری که در تجلی به کوه فرض شده عینا همان اثر در تجلی به موسی هست، و هم چنان که کوه تاب تجلی خدا را ندارد موسی نیز نمی‌تواند آن را تحمل کند، به شهادت اینکه وقتی تجلی صورت گرفت کوه از هم پاشیده شد، و اگر این تجلی به موسی می‌شد موسی نیز مانند کوه از بین می‌رفت. از اینجا به خوبی معلوم می‌شود که تجلی خدای تعالی فی حد نفسه امر ممکنی است و تنها اندکاک و از بین رفتن طرف تجلی مانع از این است که خداوند خود را تجلی دهد، و اگر این مانع نبود خداوند خود را برای هر کسی که شایستگی دارد تجلی می‌داد، هم چنان که در روایات بسیار زیادی از طرق ائمه اهل بیت (ع) دارد که خداوند سبحان برای اهل بهشت تجلی می‌کند، و اهل بهشت در هر روز جمعه به زیارت خدای تعالی موفق می‌شوند، و هم چنان که آیه‌ <span class="aya" rel="75_22-23" data-words="1-6">وجوه یومئذ ناضرة، إلی ربها ناظرة</span><span class="footnote" rel="1" title="و رخساره‌هایی که در آن روز شکفته و به سوی پروردگار خود ناظرند سوره قیامت آیه ۲۳">*</span> آن را تایید می‌کند. </p> <p>نکته سومی که از دو روایت مزبور، استفاده می‌شود این است که صعقه موسی عبارت بود از مردن او و خلاصه اینکه موسی با دیدن تجلی به کوه از دنیا رفت نه اینکه بیهوش شده باشد. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">تجلی خدای تعالی فی حد نفسه امر ممکنی است ولی کسی و چیزی تاب تحمل آن را ندارد</span> </h3> <p> چهارم آنکه مقصود از تحدید نور خدا به مقدار سوراخ سوزن که در روایت معانی الاخبار بود، تشبیه معنا به امور محسوسه است، و گر نه نور خدا نور جسمی نیست تا به سوراخ سوزن و یا اندازه‌های حسی دیگر تقدیر و تحدید شود، و لذا می‌بینیم همین معنا را در روایت دیگری که به زودی خواهد آمد به نوک انگشت کوچک مثال زده‌اند، و بهر حال مقصود از اینگونه مثالها بیان کمی مقدار و کوچکی آن است، می‌خواسته‌اند بفهمانند نوری که خداوند آن روز تجلی داد به   <code class="page" rel="8,334"/> مقداری بود که برای متلاشی ساختن کوه کافی باشد، و گر نه کمال نور او نامتناهی است، و هیچ امر متناهی و مفروضی نیست که با نور او برابری کند، آری متناهی، محاذی و برابر غیر متناهی قرار نمی‌گیرد. </p> <h3> <span class="title" rel="7_143 7_150 7_152 7_148 7_138 7_139 7_140 7_141 7_142 7_144 7_145 7_146 7_147 7_149 7_151 7_153 7_154">روایاتی دیگر در مورد تقاضای رؤیت، تجلی برای جبل، ضعقه موسی، دک جبل و... </span> </h3> <p> و در الدر المنثور است که احمد و عبد بن حمید و ترمذی-ترمذی این روایت را صحیح دانسته-و ابن جریر و ابن منذر و ابن ابی حاتم و ابن عدی در کتاب کامل و ابو الشیخ و حاکم -وی نیز صحیح دانسته-و ابن مردویه و بیهقی در کتاب رؤیت از چند طریق از انس بن مالک روایت کرده‌اند که گفت: رسول خدا (ص) وقتی آیه‌ <span class="aya" rel="7_143" data-words="27-35">فلما تجلی ربه للجبل جعله دکا و خر موسی</span> را قرائت کرد، فرمود: اینطور، و نوک انگشت ابهام را به بند انگشت کوچک-و در روایت دیگری دارد که بر مفصل بالایی انگشت کوچک-گذارد، و فرمود: کوه از هم پاشیده شد و موسی در حالی که دچار صعقه شده بود به زمین افتاد-و در روایت دیگری دارد که کوه در زمین فرو رفت و تا قیامت هم چنان در زمین نشست می‌کند<span class="footnote" rel="1" title="الدر المنثور ج ۳ ص ۱۱۸">*</span>. </p> <p>مؤلف: در احادیث ائمه اهل بیت (ع) چنین آمده که کوه در اثر اندکاک پوسیده شد. و در بعضی دارد که به دریا فرو رفت و تا روز قیامت در آن فرو می‌رود. و در بعضی دیگر تا این ساعت هم چنان در دریا فرو می‌نشیند. و ما اگر این روایات را با یکدیگر تفسیر کنیم حاصل جمع آنها این می‌شود که کوه مزبور پوسیده شده و در دریا فرو ریخت و دیگر اثری از آن باقی نیست. </p> <p>و نیز در آن کتاب است که: ابو الشیخ و ابن مردویه از طریق ثابت از انس از رسول خدا  (ص) روایت کرده‌اند که در ذیل آیه‌ <span class="aya" rel="7_143" data-words="27-30">فلما تجلی ربه للجبل</span> فرمود: این مقدار از نور خود را ظاهر ساخت-آن گاه انگشت بزرگ را به روی بند انگشت کوچک قرار داد-حمید که راوی این حدیث است به ابا محمد که روایت را از انس نقل کرده گفت: این حرفها چیست که تو به آن دل می‌بندی؟ ابا محمد به سینه‌اش زد و گفت: تو کیستی و چیستی ای حمید!؟ انس بن مالک از رسول خدا (ص) برای من حدیث نقل می‌کند آن وقت تو می‌گویی این حرف‌ها چیست؟ !<span class="footnote" rel="2" title="تفسیر عیاشی ج ۲ ص ۲۶ ح ۷۲">*</span> و نیز در الدر المنثور است که حکیم ترمذی در کتاب نوادر الاصول و ابو نعیم در کتاب حلیه از ابن عباس روایت کرده‌اند که گفت: رسول خدا (ص) آیه‌ <span class="aya" rel="7_143" data-words="10-13">رب أرنی أنظر إلیک</span> را تلاوت کرد و فرمود: خدای تعالی در جواب موسی فرمود: ای موسی!هیچ   <code class="page" rel="8,335"/> زنده‌ای مرا نمی‌بیند مگر آنکه می‌میرد، و هیچ خشکی نمی‌بیند مگر آنکه از جای کنده می‌شود، و هیچ تری نمی‌بیند مگر آنکه متلاشی می‌شود، تنها اهل بهشت مرا می‌بینند که مرگ ندارند نه چشم‌هایشان از کار می‌افتد و نه بدن‌هایشان می‌پوسد<span class="footnote" rel="1" title="بصائر الدرجات جزء ۲ ص ۶۹ ح ۲">*</span>. </p> <p>مؤلف: این روایت نظیر روایت قبلی است که از کتاب توحید از علی (ع) نقل شد، و توضیح معنایش گذشت. </p> <p>و در تفسیر عیاشی از ابی بصیر، از ابی جعفر و ابی عبد اللَّه (ع) روایت شده که فرمودند: وقتی موسی (ع) از خدای تعالی درخواست رؤیت نمود و عرض کرد: <span class="aya" rel="7_143" data-words="10-13">رب أرنی أنظر إلیک</span> و خطاب آمد: <span class="aya" rel="7_143" data-words="15-26">لن ترانی و لکن انظر إلی الجبل فإن استقر مکانه فسوف ترانی</span> به بالای کوه رفت تا تماشا کنددرهای آسمان باز شد و ملائکه فوج فوج با گرزهایی که از نوک آنها نور می‌درخشید بیرون شده و دسته دسته از جلوی موسی عبور کردند، و هر دسته‌ای که بر وی عبور می‌کردند می‌گفتند: ای پسر عمران!ثابت باش که امر عظیمی درخواست کرده‌ای، موسی هم چنان در تماشای این صحنه سرگرم بود که خدای عز و جل به کوه جلوه‌ای کرد و کوه را از هم متلاشی نمود و موسی به زمین در غلتید. بعد از آنکه خداوند دوباره جان او را به او برگردانید و موسی به خود آمد عرض کرد: <span class="aya" rel="7_143" data-words="40-46">سبحانک تبت إلیک و أنا أول المؤمنین</span><span class="footnote" rel="2" title="الدر المنثور ج ۳ ص ۱۲۰">*</span>. </p> <p>و نیز در همان کتاب از ابی بصیر روایت شده که گفت: من از امام صادق  (ع) شنیدم که می‌فرمود: وقتی موسی بن عمران از خداوند درخواست کرد که او را ببیند خداوند دستور داد تا وی در یک محل معینی بنشیند، آن گاه ملائکه را دستور داد تا دسته دسته با رعد، برق، باد و صاعقه از وی عبور کنند، هر موکبی که از ملائکه به وی عبور می‌کرد موسی بند بند بدنش به لرزه درمی‌افتاد و می‌پرسید کدامیک از شما پروردگار منید؟ هر دسته‌ای در جوابش می‌گفتند موکب پروردگارت از دنبال می‌آید ولی ای موسی بدانکه امر عظیمی را درخواست کرده‌ای<span class="footnote" rel="3" title="تفسیر عیاشی ج ۲ ص ۲۷ ح ۷۴ ط تهران">*</span>. </p> <p>مؤلف: این روایت جعلی است، چون مطالب آن با هیچ یک از اصول مسلمی که از کتاب و سنت اتخاذ شده سازگاری ندارد. </p> <p>       <code class="page" rel="8,336"/> و در بصائر الدرجات به سند خود از ابی محمد عبد اللَّه بن ابی عبد اللَّه فارسی و از غیر او روایت کرده که ایشان بدون ذکر سند از امام صادق (ع) روایت کرده‌اند که فرمود:  <em>کروبیین</em> قومی هستند از شیعیان ما که از خلق اولند و خداوند محل ایشان را پشت عرش خود تعیین نموده، اگر نور یکی از آنان بر اهل زمین تقسیم شود کافی است که همه اهل زمین صاحب نور شوند. آن گاه فرمود: موسی (ع) بعد از آنکه آن درخواست را از خدای تعالی کرد خداوند یکی از همین کروبیین را امر کرد تا تجلی کند، و این تجلی بود که کوه را متلاشی ساخت<span class="footnote" rel="1" title="الدر المنثور ج ۳ ص ۱۱۹">*</span>. </p> <p>مؤلف: از این روایت بر می‌آید که تجلی خداوند هم مانند سایر اموری که منسوب است به او از قبیل قبض ارواح، زنده کردن، روزی دادن و وحی و غیر آن قابل وساطت هست، همانطوری که سایر امور را بواسطه فرشتگان خود انجام می‌دهد، مثلا قبض ارواح را بوسیله ملک الموت و زنده کردن مردگان را بوسیله صاحب صور و رزق را بوسیله میکائیل و وحی را بوسیله جبرئیل روح الامین انجام می‌دهد، تجلی را نیز بوسیله یکی از ملائکه کروبیین می‌کند. </p> <p>و ما به زودی در محل مناسبی شرح این روایت را خواهیم داد. -ان شاء اللَّه-و نام کروبیین در تورات هم آمده است. </p> <p>و <span class="phrase">در الدر المنثور است که ابن مردویه و حاکم-وی سند را صحیح دانسته-از انس روایت کرده‌اند که گفت رسول خدا (ص) کلمه <em rel="fa_7_143_32-32" data-sentence="110:108">دکا</em> را با تنوین و بدون مد قرائت می‌فرمود<span class="footnote" rel="2" title="الدر المنثور ج ۳ ص ۱۱۹">*</span>.</span> </p> <p>و <span class="phrase">نیز در همان کتاب است که ابن مردویه از انس روایت کرده که گفت: رسول خدا  (ص) کلمه <em rel="fa_7_143_32-32" data-sentence="80:106">دکا</em> را با تشدید و با مد قرائت کرده است<span class="footnote" rel="3" title="الدر المنثور ج ۳ ص ۱۱۹">*</span>.</span> </p> <p>و نیز می‌نویسد ابو نعیم در کتاب حلیه از معاویة بن قره از پدرش روایت کرده که گفت: رسول خدا (ص) فرمود: وقتی خداوند تجلی کرد از عظمت تجلی او، شش کوه که در آن حوالی بودند از جای کنده شده و به طرف حجاز پرتاب شدند و از آن شش کوه  <em>احد</em> ، <em>ورقان</em> و <em>رضوی</em> در مدینه و <em>ثور</em> ، <em>ثبیر</em> و <em>حراء</em> در مکه قرار گرفتند<span class="footnote" rel="4" title="الدر المنثور ج ۳ ص ۱۲۰">*</span>. </p> <p>مؤلف: این روایت را از ابن ابی حاتم و ابی الشیخ و ابن مردویه از انس نیز نقل کرده         <code class="page" rel="8,337"/> است<span class="footnote" rel="1" title="روح المعانی ج ۹ ص ۶۳">*</span>. </p> <p>و نیز می‌نویسد: طبرانی در کتاب اوسط از ابن عباس روایت کرده که گفت: رسول خدا (ص) فرمود: بعد از آنکه خداوند برای موسی تجلی کرد هفت کوه از جای خود کنده شدند، از آن هفت کوه پنج عدد در حجاز و دو عدد در یمن قرار داشتند، کوه  <em>احد</em> ، <em>ثبیر</em> ، <em>حراء</em> ، <em>ثور</em> و <em>ورقان</em> در حجاز و کوه <em>حصور</em> و <em>صیر</em> در یمن<span class="footnote" rel="2" title="الدر المنثور ج ۳ ص ۱۲۷">*</span>. </p> <p><span class="phrase">مؤلف: راجع به کوه‌هایی که در آن روز در اثر تجلی از جای کنده شدند روایات دیگری نیز هست، و این روایات صرفنظر از اختلافی که در مضمون آنها است نمی‌تواند مفسر کلمه <em rel="fa_7_143_32-32" data-sentence="159:222">دکا</em> باشد، چون با مورد آیه منطبق نیست، و اگر مقصود آنها تفسیر کلمه مزبور نباشد اشکالی در آنها نیست، الا اینکه اثبات مضمون آنها مشکل است، زیرا این سنخ مطالب را نمی‌توان با امثال این روایات آحاد که به حد تواتر نیستند اثبات نمود.</span> </p> <p>و همچنین روایاتی که از طرق شیعه و سنی وارد شده بر اینکه الواح تورات از جنس زبرجد بوده<span class="footnote" rel="3" title="مجمع البیان ج ۴ ص ۴۷۶ و الدر المنثور ج ۳ ص ۱۳۸">*</span> و یا روایاتی که تنها از طرق اهل سنت وارد شده بر اینکه الواح مذکور از درخت سدر بهشتی و طول آن لوح دوازده ذراع بوده<span class="footnote" rel="4" title="الدر المنثور ج ۳ ص ۱۲۰">*</span>، و یا اینکه موسی در موقعی که خداوند الواح را می‌نوشت صدای صفیر قلم را می‌شنید<span class="footnote" rel="5" title="الدر المنثور ج ۳ ص ۱۲۱">*</span>، و یا بعضی اخبار ما که دارد الواح موسی فعلا در کوهی از کوه‌های یمن دفن است<span class="footnote" rel="6" title="تفسیر عیاشی ج ۱ ص ۲۸ ح ۷۷">*</span>، و یا در آن موقع سنگی آن الواح را در خود فرو برد، و در شکم آن سنگ محفوظ است<span class="footnote" rel="7" title="تفسیر عیاشی ج ۱ ص ۲۸ ح ۷۷">*</span>، و یا اخبار آحاد دیگری که هیچ یک از آنها قابل اعتماد نبوده و برای اثبات مضمون خود حجیت ندارند، چون همه آنها خبر واحد است و قرینه قطعیه‌ای هم همراه هیچ یک از آنها نیست، علاوه بر اینکه ربطی هم به تفسیر ندارد، و بحث تفسیر بی‌نیاز از این است که در پیرامون اینگونه روایات غور و مو شکافی کند. </p> <p>و <span class="phrase">در کتاب روح المعانی می‌گوید: از علی بن ابی طالب (کرم اللَّه وجهه) روایت شده که آن جناب کلمه <em rel="fa_7_148_12-12" data-sentence="92:215">خوار</em> را <em>جؤار</em> -با جیم به صدای پیش و با همزه-قرائت نموده و معنای             <code class="page" rel="8,338"/> آن آواز و صوت شدید است<span class="footnote" rel="1" title="التوحید، ص ۳۷ ح ۲ و امالی">*</span>.</span> </p> <p>و در الدر المنثور در ذیل آیه‌ <span class="aya" rel="7_150" data-words="18-20">و ألقی الألواح...</span> می‌گوید: احمد، عبد بن حمید، بزاز، ابن ابی حاتم، ابن حیان، طبرانی، ابو الشیخ و ابن مردویه همگی از ابن عباس روایت کرده‌اند که گفت: رسول خدا (ص) فرمود: خداوند موسی را رحمت کند، کجا شنیدن مثل دیدن است، موسی تنها از خدای تعالی شنید که قومش در غیاب او فریب خورده‌اند، و با اینکه از پروردگارش شنید مع ذلک از در خشم الواح را به زمین نکوبید، ولی وقتی که به سوی قومش برگشت و به چشم خود دید که قومش چه کرده‌اند آنها را به زمین کوبید<span class="footnote" rel="2" title="سوره مائده آیه ۷۳">*</span>. </p> <p>و در تفسیر عیاشی از محمد بن ابی حمزه از مرد دیگری که اسم نبرده از امام صادق  (ع) روایت شده که فرمود: وقتی خدای تبارک و تعالی به موسی خبر داد که قومش در غیاب او مجسمه گوساله‌ای ساخته و آن را معبود خود گرفته‌اند آن موقع عصبانی نشد، ولی وقتی بسوی قوم بازگشت و انحراف ایشان را به چشم خود دید با شدت خشم الواح را به زمین زد، آری دیدن اثر بیشتری دارد تا شنیدن<span class="footnote" rel="3" title="تفسیر عیاشی ج ۲ ص ۲۹ ح ۸۱">*</span>. </p> <p>و در کافی به سند خود از سفیان بن عیینه از سدی از ابی جعفر (ع) روایت کرده که فرمود: هیچ بنده‌ای چهل روز ایمان خود را برای خداوند خالص نمی‌کند مگر اینکه خداوند او را موفق به زهد نموده یعنی دنیا را از نظرش می‌اندازد و او را نسبت به دردهایش و دوای دردش بینا می‌سازد و حکمت را در دلش ثابت و پای بر جا نموده و آن را از زبانش جاری می‌سازد. راوی این حدیث تردید داشته در اینکه امام فرمود: چهل روز ایمان خود را برای خداوند خالص نمی‌کند <em>و یا فرمود: </em> چهل روز ذکر خدا را تجلیل نمی‌کند و سپس اضافه کرده است که امام (ع) آیه‌ <span class="aya" rel="7_152" data-words="1-17">إن الذین اتخذوا العجل سینالهم غضب من ربهم و ذلة فی الحیاة الدنیا و کذلک نجزی المفترین</span> را تلاوت نمود و فرمود: تنها قوم موسی دچار ذلت نشدند بلکه هر صاحب بدعتی ذلیل می‌شود، و هیچکس نیست که به خدای عز و جل و به رسول خدا و اهل بیت او افتراء ببندد و ذلیل نشود<span class="footnote" rel="4" title="کافی ج ۲ ص ۱۶ ح ۶">*</span>. </p> <h3>بحث روایتی دیگر <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154"> (پاره‌ای از روایات از ائمه علیهم السلام در معنای رؤیت قلب) </span> </h3> <p> در این بحث پاره‌ای از روایات را که در معنای رؤیت قلب از ائمه اهل بیت  (ع) وارد شده نقل می‌کنیم. </p> <p>مرحوم صدوق در کتاب توحید و امالی به سند خود از حضرت رضا (ع) روایت کرده که در ضمن خطبه‌ای از خطبه‌های خود فرمود: خداوند یگانه است اما نه یگانه عددی، و او ظاهر است، اما ظهورش مانند ظهور سایر موجودات نیست که ما به مباشرت خود آنها را می‌بینیم، و او متجلی است، اما تجلیش مانند تجلی و طلوع خورشید و ماه نیست تا در انتظار طلوعش به جستجو بر آییم، و او باطن است اما باطن بودنش مانند غروب آفتاب و یا غیبت سایر موجودات به مفارقت و جدا شدن نیست<span class="footnote" rel="1" title="ارشاد مفید ص ۱۲۰ ط قم">*</span>. </p> <p>مؤلف: داستان تجلی دائمی خدای تعالی برای تمامی موجودات و مخلوقات خود در کلمات امیر المؤمنین و سایر ائمه (ع) مکرر آمده، و ما در مباحث توحید در ذیل آیه‌ <span class="aya" rel="5_73" data-words="1-8">لقد کفر الذین قالوا إن الله ثالث ثلاثة</span><span class="footnote" rel="2" title="ارشاد ص ۱۲۰ ط قم">*</span> پاره‌ای از آن کلمات را ایراد نمودیم. </p> <p>و نیز در کتاب توحید به سند خود از امام صادق (ع) روایت کرده که در ضمن مطالبی که در باره توحید ایراد نموده چنین فرموده است: خدای تعالی واحد و صمد است، ازلی و صمدی است، او را ظلی نیست تا نگاهش بدارد، بلکه او است که هر چیزی را به ظلش نگاه می‌دارد، او عارف به هر مجهول و خودش معروف در نزد هر جاهل است نه او در خلق خویش است و نه خلقش در او است<span class="footnote" rel="3" title="التوحید ص ۵۷ ح ۱۵">*</span>. </p> <p>مؤلف: ظاهر اینکه فرمود: معروف در نزد هر جاهل است این است که او را در نزد مخلوقاتش معرفتی است که هیچگاه دستخوش غفلت نمی‌شود، و در پس پرده جهل قرار نمی‌گیرد، بخلاف معرفتی که از طریق استدلال حاصل می‌شود، و در نتیجه وقتی صورت برهان از صفحه ذهن محو شود معرفت نیز از بین می‌رود، این در صورتی است که مقصود از جمله مذکور این باشد که انسان در باره هر چیز جاهل باشد نسبت به پروردگارش جاهل نیست،       <code class="page" rel="8,340"/> و اما اگر مقصود از آن این باشد که خدای سبحان نزد هر جاهلی معروف است هر چند خودش از معرفت خود غافل باشد گفتار ما که منظور از معرفت، معرفت حاصله از استدلال نیست روشن‌تر خواهد بود. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">اصطلاح <em>ظل</em> و <em>ظلال</em> در لسان اهل بیت علیهم السلام</span> </h3> <p> و کلمه <em>ظل</em> در آنجا که فرمود: او را ظلی نیست تا نگاهش بدارد... ، اصطلاحی است در میان ائمه هدی (ع) و مقصود از ظل چیزی، حد آن چیز است، و به همین جهت آن را از خدای سبحان نفی و در باره غیر او اثبات کردند. امام باقر (ع) آن را در پاره‌ای از احادیث ذر و احادیث طینت تفسیر نموده و از آن جمله فرموده: خدای تعالی طایفه‌ای از بندگان خود را از طینت بهشت و طایفه دیگری را از طینت آتش خلق فرمود، آن گاه همه آنان را در ظلال قرار داد. پرسیدند ظلال چیست؟ فرمود: هیچ سایه خود را در آفتاب ندیده‌اید، سایه شما چیزیست ولی چیزی نیست . خواسته‌اند بفرمایند ظل همان حدود وجودی موجودات است که بنظر می‌رسد چیزی غیر وجود آنها است و حال آنکه نیست، مانند سایه که بنظر می‌رسد غیر خود انسان است و حال آنکه نیست، آری حدود وجودی موجودات غیر از تعینات آنها چیز دیگری نیست، لیکن در عین اینکه چیزی نیست اگر نباشد موجودی به وجود در نمی‌آید، و بعید نیست که ائمه (ع) این اصطلاح را از آیه <em>ظلال</em> اقتباس کرده باشند. </p> <p>و در کتاب ارشاد و غیر آن از امیر المؤمنین (ع) روایت شده که در ضمن یکی از کلمات خود فرموده است: خداوند بزرگتر از آن است که از چیزی پوشیده و پنهان شود، و یا چیزی از او پوشیده بماند<span class="footnote" rel="1" title="التوحید ص ۱۱۷ ح ۲۰ ط تهران">*</span>. </p> <p>و نیز از همان جناب روایت شده که فرمود: من هیچ چیزی را ندیدم مگر آنکه قبل از دیدن آن، خدا را دیدم. و نیز فرموده: من هرگز پروردگاری را که ندیده باشم عبادت نمی‌کنم<span class="footnote" rel="2" title="التوحید ص ۱۷۸ ح ۱۲ ط تهران">*</span>. </p> <p>و در نهج البلاغه از آن جناب نقل شده که فرمود: دیدگان او را به رؤیت بصری ندیده، و لیکن دلهاست که او را به حقیقت ایمان دیدار کرده است<span class="footnote" rel="3" title="نهج البلاغه فیض ص ۵۸۲">*</span>. </p> <p>و در کتاب توحید به سند خود از ابی بصیر روایت کرده که گفت: از امام صادق  (ع) پرسیدم آیا مؤمن در روز قیامت خدا را می‌بیند؟ فرمود: آری قبل از قیامت او را       <code class="page" rel="8,341"/> دیده‌اند. عرض کردم چه وقت؟ فرمود: در آن موقعی که از ایشان پرسید: <span class="aya" rel="7_172" data-words="15-17">أ لست بربکم</span> آیا من پروردگار شما نیستم؟ و ایشان در جواب گفتند: بلی. آن گاه پس از مقداری سکوت فرمود: مؤمنین او را در دنیا هم می‌بینند، مگر تو همین الآن او را نمی‌بینی؟ عرض کردم: اجازه دارم این مطلب را از قول شما برای دیگران نقل کنم؟ فرمود: نه، برای اینکه هر کسی معنای اینگونه مطالب را نمی‌فهمد، آن وقت مردم جاهل گفتارت را شبیه به کفر می‌پندارند، و نمی‌فهمند که رؤیت به قلب غیر از رؤیت به چشم است، و هیچ با هم ربطی ندارند، و خداوند بزرگتر از آن اوصافی است که ملحدین و مشبهه برایش قائلند<span class="footnote" rel="1" title="التوحید ص ۳۴ ح ۲ ط تهران">*</span>. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">همانطور که مقصود از رؤیت، دیدن به چشم نیست، مقصود ایمان قلبی از راه استدلال هم نیست</span> </h3> <p> مؤلف: از این روایت بخوبی استفاده می‌شود که مقصود از رؤیت همانطور که رؤیت به چشم نیست اعتقاد و ایمان قلبی هم که از راه استدلال کسب می‌شود نیست، و اگر لفظ رؤیت در مورد خدای تعالی زیاد استعمال نمی‌شود جهتش همین است که از این لفظ معنای رؤیت جسمانی به ذهن عامه مردم تبادر می‌کند، و خلاصه اینکه ترس از گمراه شدن مردم مانع شیوع استعمال این لفظ در مورد خدای تعالی است، و گر نه در مورد خدا نیز حقیقت رؤیت که عبارت‌از مشاهده علمی چیزی غیر از راه استدلال است ثابت و صادق است، بلکه تعدادی از روایات هم که رؤیت خدا را انکار می‌کنند-و بزودی بعضی از آنها از نظر خواننده می‌گذرد-به این لسان انکار شده که خدای سبحان از طریق فکر، معلوم و معروف واقع نمی‌شود. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">چند روایت در باره حجاب بین خدا و خلق</span> </h3> <p> و در توحید به سند خود از امام موسی بن جعفر (ع) روایت کرده که در خلال کلماتی که در توحید ایراد فرموده چنین گفتند: بین خدا و خلقش غیر خود خلق حجابی نیست، پس اگر از خلق خود محجوب شده این محجوبیش مانند محجوب بودن مادیات بخاطر حائل شدن حائلی نیست، آری، او از خلقش مستور است بدون ستری مستور، او بزرگ و شایسته بزرگی است و معبودی جز او نیست<span class="footnote" rel="2" title="علل الشرائع ج ۱ ص ۱۱۹ ح ۲">*</span>. </p> <p>مؤلف: در کتاب علل<span class="footnote" rel="3" title="علل الشرائع ج ۱ ص ۱۱۹ ح ۱">*</span> و کتاب جوامع توحید<span class="footnote" rel="4" title="التوحید ص ۹۸ ح ۵ ط تهران">*</span> همین معنا از حضرت رضا  (ع) نیز روایت شده و روایت شریفه بالا معرفت حقیقی به خدا و آن معرفتی را که         <code class="page" rel="8,342"/> جهل و خطا و زوال و تغییر نمی‌پذیرد تفسیر نموده و می‌فرماید: خدای تعالی از هیچ موجودی پوشیده و نهان نیست مگر بوسیله خود آن موجود-بخلاف ما که اگر از کسی و یا چیزی پنهان می‌شویم بوسیله دیوار و یا چیز دیگری خود را پنهان می‌کنیم-پس در حقیقت حجاب و مانع از مشاهده خدای تعالی خود موجودات هستند. آن گاه اضافه می‌کند که ساتریت و حجاب بودن موجودات بطور حقیقت نیست، حجابی است که نمی‌بایست حجاب و مانع باشد، و خلاصه اینکه می‌فهماند: خدای سبحان بایستی برای مخلوقات مشهود باشد، الا اینکه خود بینی مخلوقات، ایشان را از مشاهده خداوند غافل ساخته و نمی‌گذارد متوجه شوند به اینکه خدا را دائما مشاهده می‌کنند. آری، علم به او همیشه و در هر حال هست، و لیکن علم به علم است که گاهی به خاطر سرگرمی به چیزهای دیگر مفقود می‌گردد. </p> <p>امام صادق (ع) هم همین نکته را در پاسخ شخصی که نزد وی از ابتلای به وسوسه و کثرت شبهات شکایت کرد اساس کلام قرار داده و به آن تکیه کرد و فرمود: آیا هیچ سوار کشتی شده‌ای و هیچ برایت پیش آمد کرده که کشتیت در دریا شکسته شده باشد و تو تنها بر تخته‌ای سوار شده باشی و امواج هولناک دریا تو را به اینطرف و آن طرف کشانیده و تو به کلی از نجات مایوس شده باشی؟ و آیا اگر به چنین ورطه‌ای در افتاده‌ای هیچ در آن حال دلت به جایی بستگی داشته؟ عرض کرد: آری. حضرت فرمود همان کسی که در آن حال تکیه‌گاه تو بود خدای متعال است. </p> <p>و در کتاب جوامع توحید از حضرت رضا (ع) روایت شده که فرمود: حجاب میان خدا و خلق همان آفرینش خلق است<span class="footnote" rel="1" title="محاسن ص ۲۴۲ ح ۱۲۸">*</span>. </p> <p>و در کتاب علل به سند خود از ثمالی روایت کرده که گفت: خدمت امام علی بن الحسین (ع) عرض کردم به چه علت خدا خود را از خلائق محجوب کرد؟ فرمود: برای اینکه خداوند خلقت ایشان را تا اندازه‌ای و به اعتباری بر اساس جهل بنا نهاده است<span class="footnote" rel="2" title="التوحید ص ۱۱۳ ح ۱۳">*</span>. </p> <p>مؤلف: معنای این روایت از روایت قبلی کتاب توحید به خوبی بدست می‌آید، و از آن بر می‌آید که مقصود از خلقت انسان بر اساس جهل این است که خداوند انسان را طوری آفریده که به خود مشغول باشد و این اشتغال او را از لقای پروردگار حاجب و مانع گردد. </p> <p>و در کتاب محاسن به سند خود از ابی جعفر (ع) روایت کرده که فرمود:     <code class="page" rel="8,343"/> خدای تعالی بود و هیچ چیزجز او نبود، نوری بود که ظلمتی در او نبود، راستیی بود که دروغی در او نبود، دانایی بود که هیچ جهلی در او نبود، حیاتی بود که مرگ در او راه نداشت، و اکنون هم همین طور است و از این ببعد هم تا ابد همین طور خواهد بود...<span class="footnote" rel="1" title="التوحید ص ۱۴۲ ح ۷">*</span> و در کتاب توحید به سند خود از حضرت رضا (ع) روایت کرده که در ضمن حدیثی فرمودند: رسول خدا هر وقت در مقام بر می‌آمد که با چشم دل پروردگار خود را ببیند خداوند او را در نوری نظیر نور حجاب‌ها قرار می‌داد و در نتیجه هر چه در آن حجاب‌ها بود برایش روشن می‌شد<span class="footnote" rel="2" title="التوحید ص ۱۴۲ ح ۷">*</span>. </p> <p>و نیز در همان کتاب به سند خود از محمد بن فضیل روایت کرده که گفت از امام ابی الحسن (ع) پرسیدم آیا رسول خدا (ص) پروردگار خود را می‌دید؟ فرمود: آری با دل خود می‌دید، مگر نشنیده‌ای کلام خدای عز و جل را که می‌فرماید: <span class="aya" rel="53_11" data-words="1-5">ما کذب الفؤاد ما رأی</span> دل در آنچه دیده بود دروغ نگفت ، از این آیه به خوبی بر می‌آید که آن جناب پروردگار خود را می‌دیده و لیکن نه به چشم سر بلکه به قلب<span class="footnote" rel="3" title="التوحید ص ۱۱۶ ح ۱۷">*</span>. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">روایتی از امام صادق (ع) در باره معرفت به خدا</span> </h3> <p> و نیز به سند خود از عبد الاعلی مولی آل سام از امام صادق (ع) روایت کرده که در ضمن حدیثی فرمودند: و هر که گمان کند که خدا را شناخته و وقتی از او بپرسند چطور شناختی او در جواب، خدا را به حجاب و یا صورت و یا مثالی تشبیه کند چنین کسی مشرک است، زیرا حجاب و مثال و صورت غیر خدا است، خدای تعالی واحد است و توحید او ضروری است، بنا بر این، چگونه دارای توحید است کسی که او را به غیر او شناخته است، تنها راه شناختن خدا این است که او را با او و از راه خود او بشناسند، هر کس او را به وسیله غیر او بشناسد در حقیقت او را نشناخته، بلکه همان غیر را شناخته است، چون میان خدا و خلایق واسطه‌ای نیست تا خلایق او را به وسیله آن واسطه بشناسند، خداوند همه عالم را از هیچ آفریده. </p> <p>به اسمایی مسمی می‌شود و او غیر آن اسماء است و اسماء هم غیر اوست، و اگر به وصفی توصیفش می‌کنیم او غیر واصف و واصف غیر اوست، بنا بر این هر کس خیال کند که ایمانش به خدای تعالی ایمان به کسی است که او را نمی‌شناسد او گمراه از معرفت است، چون مخلوق جز با خدا چیزی را درک نمی‌کند، پس معرفت به خدا هم جز با خدای تعالی       <code class="page" rel="8,344"/> بدست نمی‌آید. آری، نه خداوند در مخلوقات است و نه مخلوقات در اویند<span class="footnote" rel="1" title="و احاطه نمی‌یابند به هیچ مقداری از علم او مگر به آن مقداری که او بخواهد سوره بقره آیه ۲۵۵">*</span>. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">توضیح اینکه خداوند به ذات خود شناخته می‌شود و انحصار معرفت به خدا در فکر و استدلال، خود جهل به خدا و شرک خفی به او است</span> </h3> <p> مؤلف: این روایت معرفت خدا را برای هر موجودی که دارای درک است هر چند درکش ناچیز باشد اثبات می‌کند، و آن را به آدمیان انحصار نمی‌دهد، چون ملاک این معرفت و راه آن را فکر ندانسته تا در نتیجه مخصوص آدمیان باشد و صریحا می‌رساند که انحصار معرفت به فکر و استدلال خود جهل به خدا و شرک خفی به او است. </p> <p>بیان این معنا منوط به یادآوری مقدماتی است که در همین روایت می‌باشد، و آن مقدمات یکی این است که تعلق گرفتن معرفت انسان به چیزی ادراک همان چیز است، هم چنان که ادراک چیزی عبارت است از تعلق گرفتن معرفت ما به آن چیز و لا غیر. پس اگر فرض کنیم که ما چیزی را به وسیله چیز دیگری شناخته‌ایم و آن چیز دیگر واسطه در شناسایی ما بوده پس در حقیقت همین واسطه متعلق ادراک ما قرار گرفته نه آن چیزی که صاحب این واسطه بود، زیرا اگر معرفت بواسطه معرفت به صاحب واسطه هم بوده باشد بایستی به یک معنا واسطه و صاحب واسطه یکی باشند هر چند به اعتباری دیگر غیر هم بوده باشند، و تا به یک اعتبار یکی نباشند ممکن نیست معرفت به یکی از آن دو معرفت به دیگری باشد، مثلا حسین نامی که از جلو ما عبور می‌کند و ما او را در ذهن خود تصور می‌کنیم، این صورتی که از آن شخص در ذهن ما ترسیم می‌شود واسطه میان ما و درک حسین است در عین اینکه به وجهی عین او نیست‌به وجه دیگری عین او است زیرا اگر عین او نباشد لازمه‌اش این است که ما حسین را ندیده درک نکرده باشیم و در نتیجه تمامی علوم ما جهل بوده باشد. </p> <p>و لیکن این حرف در معرفت خدا جریان ندارد زیرا میان ما و خدای تعالی چیزی واسطه نیست و در نتیجه ما آن طور که حسین را درک می‌کردیم و به وی معرفت پیدا می‌کردیم نمی‌توانیم به خداوند معرفت پیدا کنیم، مگر اینکه او را با خود او بشناسیم. بنا بر این، کسی که ادعا می‌کند من خدای تعالی را بوسیله تفکرات و تصور و تصدیق و یا بوسیله آیات خارجی شناخته‌ام در حقیقت به شرک خفی مبتلا شده چون قائل به وجود واسطه‌ای بین خدا و خلق شده، واسطه‌ای که نه خدا است و نه خلق خدا و معلوم است که چنین چیزی باید مستقل و بی‌نیاز از خدا باشد، و یا به عبارتی دیگر خدایی مانند خدای تعالی و شریک او خواهد بود، پس اگر خدای تعالی به ذات خود شناخته شد که خوب و گر نه به هیچ وسیله و واسطه دیگری شناخته نمی‌شود و چون خداوند بطور مسلم قابل شناختن است پس او شناخته به ذات خویش   <code class="page" rel="8,345"/> است، یعنی معروفیت او و ذات او یک چیز است، و چون محال است که شناخته نشود لذا ثبوت ذات او عین ثبوت شناخته شدن او است. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">در علم به هر چیزی نخست علم به آفریدگار آن حاصل می‌شود و محال است که خدای تعالی شناخته نشود</span> </h3> <p> خواهید پرسید چطور خدای تعالی قابل شناسایی است و محال است که شناخته نگردد؟ در جواب برای توضیح مطلب می‌گوییم: هیچ موجودی از موجودات و مخلوقات به ذات خود مستقل از خدای تعالی نیست، نه در خارج و نه در ذهن، و هر موجودی که ما تصور و فرض کنیم وجودش نظیر وجود رابطه‌ای است که در جمله عدد چهار جفت است میان عدد چهار و جفت برقرار است، هم چنان که رابطه میان آن دو به هیچ وجهی از وجوه مستقل از آن دو طرف نیست، همین طور هیچ موجودی مستقل از آفریدگار خود نخواهد بود. بنا بر این، اگر علم ما و یا علم مخلوق دیگری به چیزی تعلق بگیرد در همان حال به آفریدگار آن چیز نیز تعلق گرفته، چون آن چیز هم در خارج و هم در ذهن ما همراه با آفریدگارش است، چون اگر وجودش متکی به وجود آفریدگارش نباشد خواه ناخواه باید مستقل از او باشد. پس هیچ عالمی پی به معلومی نمی‌برد مگر اینکه قبل از پی بردن به آن معلوم به وجود آفریدگار آن معلوم پی برده باشد. </p> <p>و چون خود آن عالم هم مخلوق است و در عالم بودنش مستقل از خالق خود نیست -چه اگر مستقل از خالقش باشد مخلوق نخواهد بود-پس هم خود عالم در عالم بودنش محتاج به خدا است و هم معلومی که تحصیل کرده در معلوم بودنش محتاج به خدا است، به این معنا که معلوم هیچ وقت معلوم نمی‌شود مگر آنکه خالقش معلوم شود، و ما هر چیزی را که بفهمیم و به هر چیزی که علم پیدا کنیم نخست علم ما به خالق آن چیز تعلق گرفته و در ثانی به خود آن چیز، هم چنان که خالق آن چیز نخست خودش عالم بود نه اینکه به طفیل علم او ما نیز عالم شده‌ایم. با در نظر گرفتن این مطلب در آیه شریفه‌ <span class="aya" rel="2_255" data-words="36-44">و لا یحیطون بشیء من علمه إلا بما شاء</span><span class="footnote" rel="1" title="الدر المنثور ج ۳ ص ۱۱۹">*</span>، و همچنین در کلام امیر المؤمنین (ع) که فرمود: ما رایت شیئا الا و رایت اللَّه قبله من هیچ چیز ندیدم مگر آنکه قبل از دیدن آن چیز خدا را دیدم -دقت بفرمایید-. </p> <h3> <span class="title" rel="7_138 7_139 7_140 7_141 7_142 7_143 7_144 7_145 7_146 7_147 7_148 7_149 7_150 7_151 7_152 7_153 7_154">توضیح فقرات دیگری از روایت که معرفت با واسطه به خدا را شرک دانسته است</span> </h3> <p> خلاصه کلام اینکه خدای تعالی معروف و معلوم است به دلیل اینکه به حکم ضرورت ثبوت هر علمی به هر معلومی منوط بر این است که نخست او معروف و معلوم باشد. </p> <p>پس اینکه امام صادق (ع) در روایت بالا فرمودند: هر که گمان کند که خدا را به حجاب و یا صورت و یا مثالی شناخته او در حقیقت به خدا شرک ورزیده<span class="footnote" rel="2" title="الدر المنثور ج ۳ ص ۱۱۹">*</span> بعید     <code class="page" rel="8,346"/> نیست که مقصود آن جناب از کلمه حجاب همان واسطه‌هایی باشد که فرض کردیم فاصله میان خدا و عارف به او قرار گیرد، و مراد از صورت، صورت ذهنی باشد که همیشه توأم با اوصاف محسوس از قبیل اشکال و الوان و مقادیر است، و مراد از مثال، معانی عقلی و غیر محسوس باشد. ممکن هم هست بگوییم مراد از صورت صور محسوس و مراد از مثال صور خیالی است. و یا مراد از صورت تصور و مراد از مثال تصدیق آن تصور است، و به هر حال روایت به هر کدام از این چند معنا باشد علوم فکری را شامل است، و روایات دیگر در اینکه علم فکری به خدای تعالی احاطه پیدا نمی‌کند بسیار زیاد است. </p> <p>مقدمه دیگر جمله خدای تعالی واحد است و توحیدش ضروری است می‌باشد، زیرا از این جمله نیز بدست می‌آید که معرفت با واسطه، شرک است، زیرا در چنین معرفت، چیزی بعنوان واسطه اثبات شده که نه خالق است و نه مخلوق، و چنین چیزی هر چند به وجهی از وجوه مباین با خدا است لیکن به وجهی دیگر باید مشارک با او باشد، و این خود شرک است، و خداوند کسی است که هیچ چیزی به هیچ وجهی از وجوه مشارک با او نیست، تا در نتیجه واحد نباشد، و از قبیل صور علمیه نیست، که در معنا و حقیقت با معلوم خارجی متحد و در وجوه از آن جدا و در نتیجه مرکب از ماهیت و وجود باشد. </p> <p>مقدمه دیگر جمله چگونه دارای توحید است کسی که او را به غیر او شناخته  می‌باشد، زیرا در این جمله خاطر نشان ساخته که چنین عقیده‌ای شرک است، چرا که ذات خدا را مرکب دانسته و برای او شریک اثبات کرده است. </p> <p>و نیز جمله تنها راه شناختن خدا این است که او را با خود او از راه خود او بشناسند  است که واسطه در معرفت را لغو کرده، و جمله هر کس او را بوسیله غیر او بشناسد در حقیقت او را نشناخته بلکه همان غیر را شناخته است که به ضمیمه تعلیل چون میان خدا و خلائق واسطه‌ای نیست می‌رساند که بیرون از خدا و خلایق هیچ موجودی نیست که خلایق را با خدا مرتبط سازد: خداوند همه عالم را از هیچ آفریده آفریدن او مانند صنع صنعتگران نیست که مواد ترکیبی خارجی به ضمیمه نقشه مصنوع در ذهن او، او را با مصنوعش ارتباط دهد. </p> <p>و جمله به اسمایی مسما می‌شود و او غیر آن اسماء است به منزله دفع اعتراضی است که ممکن است بشود، و آن این است که کسی بگوید: ما اگر خدا را می‌شناسیم تنها از راه اسمایی می‌شناسیم که جمال و جلال او را حکایت می‌کنند در جمله بالا این اعتراض را جواب می‌دهد به اینکه مسمی شدن به اسماء، خود اقتضا دارد که او غیر اسماء باشد، برای اینکه اگر غیر اسماء نبود و اسماء عین او و او عین اسماء بود می‌بایست معرفت او به اسماءش<code class="page" rel="8,347"/> معرفت خود او باشد نه معرفت او به چیز دیگر. جمله او غیر واصف و واصف غیر او است نیز همین معنا را تاکید می‌کند. </p> <p>جمله هر کس خیال کند که ایمانش به خدا ایمان به کسی است که او را نمی‌شناسد اشکالی است که از طرف صاحب اعتراض بیان شده، در حقیقت صاحب اعتراض برگشته و می‌گوید: ایمان ما به خدا ایمان به امر مجهولی است که راهی به شناسایی ذات او نداریم، تنها چیزی که در این باره برای ما امکان دارد ایمان به آیات او است، که آن را بطور مجاز ایمان به خدا هم می‌گوییم، در حالی که ایمان به خدا نیست، جمله او گمراه از معرفت است اشکال بالا را جواب داده و می‌فرماید: چنین کسی نمی‌فهمد که چه می‌گوید، برای اینکه او بدون تردید چیزی را درک می‌کند و چنان نیست که هیچگونه درکی نداشته باشد، و چون ناگزیر از اقرار به چنین درکی است می‌گوییم هیچ مخلوقی هیچگونه درکی ندارد مگر بوسیله خدا پس این شخص خدا را می‌شناسد و گر نه ممکن نبود که بوسیله خدا چیز دیگری را بشناسد، معرفت خدا هم جز بوسیله خود خدای تعالی بدست نمی‌آید  چون گفتیم هیچ رابطه مشترکی میان خالق و مخلوق نیست، آری نه خدا در مخلوقات است و نه مخلوقات در اویند. </p> <p>پس خلاصه مفاد روایت این شد که معرفت خدای سبحان برای هر دارای درک و صاحب شعوری ضروری است، الا اینکه بسیاری از خلق از اینکه چنین معرفتی دارند غافلند، و کسانی هم که خدا را شناخته و می‌فهمند که خدا را شناخته‌اند اینگونه افراد به خوبی می‌دانند که خدا را با خود خدا شناخته‌اند، بلکه هر چیز دیگری را هم بوسیله خدا شناخته‌اند، و این مفاد بعضی از قسمت‌هایش در روایات دیگری نیز دیده می‌شود، و این قبیل روایات در میان روایات صادره از ائمه اهل بیت (ع) آن قدر زیاد است که نه می‌شود همه را در اینجا نقل کرد و نه حاجتی به نقل آنها است. </p> <p>در خاتمه این بحث خاطر نشان می‌سازیم که اگر ما در مساله رؤیت و دیدن خدای تعالی بحث فلسفی جداگانه‌ای ایراد ننمودیم برای این بود که بیانات ائمه (ع) در روایات این باب خود بیاناتی بود فلسفی و با نقل روایات مذکور دیگر حاجتی به ایراد بحث فلسفی جداگانه‌ای نبود. <code class="page" rel="8,348"/> </p>
