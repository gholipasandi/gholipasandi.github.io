<h3 class="ayas">سوره الزمر آیه‌های ۶۲ تا ۷۵</h3><code class="section" rel="39_62-75"/><h3> ترجمه آیات</h3> <p> <span class="trans" rel="39_62">خدا آفریدگار هر چیزی است و او بر هر چیزی وکیل است.  «۶۲» </span><span class="trans" rel="39_63">کلیدهای آسمانها و زمین از اوست و آنان که به آیات خدا کفر ورزیدند تنها آنان زیانکارند.  «۶۳» </span><span class="trans" rel="39_64">بگو ای مردم نادان آیا با این حال باز هم به من دستور می‌دهید غیر از خدا را بپرستم؟.  «۶۴» </span><span class="trans" rel="39_65">و با اینکه به تو و به انبیای قبل از تو وحی شد که اگر شرک بورزی عملت بدون اجر می‌شود و به طور قطع از زیانکاران خواهی بود.  «۶۵» </span><span class="trans" rel="39_66">بلکه تنها خدا را بپرست و از شاکران باش.  «۶۶» </span><span class="trans" rel="39_67">و خدا را آن طور که حق شناسایی او است نشناخته‌اند چون او را از نظر معاد نشناخته‌اند که تمامی موجودات زمین در قبضه او و آسمانها به دست قدرت او است، منزه و متعالی است از شرکی که به وی می‌ورزند.  «۶۷» </span><span class="trans" rel="39_68">و در صور دمیده می‌شود که ناگهان آنچه جنبده‌ای در آسمانها و هر کس که در زمین است می‌میرند مگر کسی که خدا خواسته باشد. سپس نفخه‌ای دیگر در آن دمیده می‌شود که ناگهان همه به حالت قیام درآمده خیره نگاه می‌کنند.  «۶۸» </span><span class="trans" rel="39_69">و زمین به نور پروردگارش روشن می‌شود و کتاب را پیش رو می‌گذارند و پیامبران و شهداء را می‌آورند و بین مردم به حق داوری می‌شود و به کسی ظلم نمی‌شود.  «۶۹» </span><span class="trans" rel="39_70">و هر کسی عمل خود را به تمام و کمال دریافت می‌کند و چیزی از عمل کسی کم نمی‌گذارند و او داناتر است به آنچه مردم می‌کردند.  «۷۰» </span><span class="trans" rel="39_71">و کسانی که کافر شدند دسته دسته به سوی جهنم رانده می‌شوند تا آنجا که به کنار جهنم برسند درها به رویشان باز می‌شود و خازنان دوزخ به ایشان می‌گویند آیا رسولانی از جنس خود شما به سوی شما نیامدند که آیات پروردگارتان را بر شما بخوانند و شما را از لقای امروزتان بترسانند. می‌گویند: بله، آمدند و لیکن کلمه عذاب علیه کفار محقق شده بود.  «۷۱» </span><span class="trans" rel="39_72">آن گاه گفته می‌شود: از هر در به دوزخ داخل شوید در حالی که در آن، که جای متکبرین است، جاودان باشید. <code class="page" rel="17,436"/> «۷۲» </span><span class="trans" rel="39_73"> و کسانی که از پروردگارشان می‌ترسند دسته دسته به سوی بهشت رانده می‌شوند تا وقتی که نزدیک آن شوند درهایش گشوده می‌شود و خازنانش به ایشان گویند سلام بر شما که پاک بودید پس برای همیشه داخل بهشت شوید.  «۷۳» </span><span class="trans" rel="39_74">و گفتند حمد خدا را که به وعده خود وفا کرد و زمین را به ارث در اختیار ما قرار داد تا در هر جای بهشت که بخواهیم منزل کنیم و چه خوب است اجر اهل عمل.  «۷۴» </span><span class="trans" rel="39_75">و ملائکه را می‌بینی که پیرامون عرش می‌چرخند و به حمد خدا تسبیح می‌کنند و بین ایشان به حق داوری می‌شود و گفته می‌شود: الحمد للَّه رب العالمین.  «۷۵» </span></p>                       <h3>بیان آیات</h3> <p> فصلی است از آیات سوره زمر که سوره با آن ختم می‌شود، و در آن خلاصه‌ای از آنچه از ادله مزبور در سوره استنتاج می‌شود بیان کرده و سپس رسول خدا (ص) را مامور می‌کند که مشرکین را مخاطب قرار دهد و بگوید: پیشنهادی که علیه او کردند مبنی بر این که آن جناب هم خدایان ایشان را بپرستد، جز جهل به مقام خدای تعالی منشای نداشته. و تذکرشان دهد که هم به او و هم به سایر انبیای قبل از او وحی شده که اگر شرک بورزند، اعمالشان بی‌نتیجه می‌شود. </p> <p>سپس خدای سبحان تذکر می‌دهد که مشرکین آن طور که باید خدا را نشناخته‌اند، و گر نه در ربوبیت خدا نسبت به ایشان شک و تردید نمی‌کردند، و غیر از خدا را نمی‌پرستیدند، و سپس خدای تعالی نظام بازگشت به سوی خود را که همان تدبیر معاد خلق است، ذکر نموده و با بیانی جامع و کافی که بیش از آن تصور ندارد، توضیح داده، و سوره را با حمد خود ختم می‌کند. </p> <p> <span class="aya" rel="39_62" data-words="1-4">الله خالق کل شیء</span> این همان حقیقتی است که قبلا اعتراف مشرکین را در باره‌اش ذکر کرد، و فرمود: <span class="aya" rel="31_25" data-words="1-10">و لئن سألتهم من خلق السماوات و الأرض لیقولن الله</span><span class="footnote" rel="1" title="سوره زمر، آیه ۳۸">*</span>، و این اعتراف را زیر بنای این استدلال خود که تدبیر همه اشیاء مستند به خدا است، قرار داد. </p> <p>و این جمله در مقام زمینه چینی است برای همان مساله تدبیر، که بعدا خاطر نشان   <code class="page" rel="17,437"/> می‌کند، چون-قبلا هم مکرر گفته‌ایم-که خلقت جدای از تدبیر نیست، به همین جهت در مقام استناد خلقت به خدا، منتقل می‌شود به اینکه ملک هم مختص به خداست، و می‌فرماید: <span class="aya" rel="39_63" data-words="1-5">له مقالید السماوات و الأرض</span>. و از اختصاص ملک برای خدا، منتقل می‌شود به اینکه پس خدا وکیل بر هر چیز و قائم مقام آن در تدبیر امر آن است. </p> <p>و ما در سابق در ذیل آیه‌ <span class="aya" rel="6_102" data-words="1-10">ذلکم الله ربکم لا إله إلا هو خالق کل شیء</span><span class="footnote" rel="1" title="سوره انعام، آیه ۱۰۲">*</span> در جلد هفتم این کتاب گفتاری پیرامون معنای شمول خلقت نسبت به همه چیز گذراندیم. </p> <h3> <span class="title" rel="39_62 39_63 39_64 39_65 39_66 39_67 39_68 39_69 39_70 39_71 39_72 39_73 39_74 39_75">اشاره به وحدانیت خدا در ربوبیت با بیان اینکه او خالق همه چیز و وکیل بر همه چیز است</span> </h3> <p> <span class="aya" rel="39_62" data-words="5-10">و هو علی کل شیء وکیل</span> و این بدان جهت است که خلقت و هستی هر چیز منتهی بدو است، و این اقتضا دارد که او مالک هر چیز باشد، پس هیچ موجودی از موجودات مالک چیزی نیست، نه خودش را و نه چیز دیگر را که از وجود خودش ترشح می‌شود، مگر به تملیکی از خدای تعالی، پس هر چیزی که تصور شود، به خاطر فقر مطلقش مالک هیچ تدبیری نیست. و خدا مالک تدبیر آن است. </p> <p>و اما تملیک خدا نسبت به هستی آن موجود، و عمل آن، نیز نوعی از تدبیر خدا است و ملک او را تاکید می‌کند، نه اینکه با مالکیتش منافات داشته باشد، حتی اگر ملائکه را وکیل خود بر چیزی از امور می‌کند این خود قوت وکالت خودش را می‌رساند، نه اینکه امری را به آن ملائکه تفویض کرده باشد، و دست وکالت خود را بسته باشد،  (بخلاف تملیک ما و توکیل ما، که وقتی چیزی را به کسی تملیک می‌کنیم، دیگر خود مالک آن نیستیم، و یا اگر کسی را وکیل در کاری می‌کنیم دامنه دخل و تصرفات خود را کمتر می‌کنیم) -دقت بفرمایید. </p> <p>و کوتاه سخن آنکه: وقتی هر موجودی از موجودات که فرض شود مالک خود نباشد، قهرا خدای سبحان وکیل او و قائم مقام او و مدبر امر او خواهد بود، حال چه اینکه موجود فرض شده از اسباب عالم باشد و چه از مسببات، پس هر چه باشد خدای سبحان یگانه، رب او است. </p> <p>پس روشن شد که جمله مورد بحث در این مقام است که به یگانگی خدا در ربوبیت اشاره کند، و مقصود هم بیان همین نکته است. پس اینکه بعضی از مفسرین<span class="footnote" rel="2" title="روح المعانی، ج ۲۴، ص ۲۱">*</span> گفته‌اند: ذکر     <code class="page" rel="17,438"/> جمله‌ <span class="aya" rel="39_62" data-words="5-10">و هو علی کل شیء وکیل</span> بعد از جمله‌ <span class="aya" rel="39_62" data-words="1-4">الله خالق کل شیء</span> برای آن است که دلالت کند بر اینکه خدای تعالی غنی مطلق است، و منافع و مضار مربوط به بندگان است و یا گفته‌اند<span class="footnote" rel="1" title="روح المعانی، ج ۲۴، ص ۲۱">*</span> که مراد این است که بفهماند خدای تعالی حافظ هر چیز است، پس می‌خواهد اشاره کند به اینکه اشیا در بقایشان محتاج به اویند، هم چنان که در پیدایش خود محتاج او هستند بیاناتی است که به کلی اجنبی از معنای آیه است. </p> <p><code class="aya" rel="39_63"/> <span class="aya" rel="39_63" data-words="1-5">له مقالید السماوات و الأرض...</span> <span class="phrase">کلمه <em rel="fa_39_63_2-2" data-sentence="5:149">مقالید</em> -به طوری که گفته‌اند<span class="footnote" rel="2" title="روح المعانی، ج ۲۴، ص ۱۹">*</span> -به معنای کلیدها است، و این کلمه جمعی است که مفرد ندارد.</span> </p> <p>و منظور از مفاتیح و مقالید آسمانها و زمین، مفاتیح خزاین آسمان و زمین است، هم چنان که در جای دیگر فرموده: <span class="aya" rel="63_7" data-words="13-18">و لله خزائن السماوات و الأرض</span><span class="footnote" rel="3" title="خزینه‌های آسمان و زمین از آن خدا است سوره منافقون، آیه ۷">*</span> و خزاین آسمانها و زمین، عبارت است از: غیبت آنها که اشیاء و نیز نظام اشیاء از آن غیب درآمده، ظهور پیدا می‌کنند، و به عالم شهود منتقل می‌شوند. هم چنان که باز در این باره فرموده: <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="4" title="و هیچ چیز در عالم نیست جز آنکه خزینه‌های آن نزد ما خواهد بود و از آن به عالم خلق نمی‌فرستیم مگر به قدر معین سوره حجر، آیه ۲۱">*</span>. </p> <p>و مالک کلیدهای آسمانها و زمین بودن، کنایه است از اینکه مالک آن خزینه‌هایی است که هستی موجودات و ارزاقشان و عمرها و اجلهایشان و سایر چیزهایی که از آغاز پیدایش تا وقتی که به خدا باز می‌گردند و در مسیر هستی به آنها مواجه می‌شوند از آنجاست. </p> <p>و این جمله یعنی جمله له مقالید... در مقام تعلیل جمله‌ <span class="aya" rel="39_62" data-words="5-10">و هو علی کل شیء وکیل</span> است، و به همین جهت واو عاطفه بین آن دو نیاورده است. </p> <p> <span class="aya" rel="39_63" data-words="6-13">و الذین کفروا بآیات الله أولئک هم الخاسرون</span> در سابق گفتیم که جمله‌ <span class="aya" rel="39_62" data-words="1-4">الله خالق کل شیء</span> تا جمله <em>و الأرض</em> ، از حجت‌هایی که در خلال آیات سابق بود خلاصه‌گیری می‌کند. و بنا بر همین ادعا، جمله‌ <span class="aya" rel="39_63" data-words="6-10">و الذین کفروا بآیات الله...</span> عطف بر جمله‌ <span class="aya" rel="39_62" data-words="1-4">الله خالق کل شیء</span> می‌شود، و معنای مجموع آن چنین می‌شود: آنچه حجت‌ها و آیات بر آن دلالت می‌کند این است که خدا خالق و در         <code class="page" rel="17,439"/> نتیجه مالک و در نتیجه مالک بودن هم وکیل بر هر چیز است، و خلاصه یگانه در ربوبیت و الوهیت است. و کسانی که به آیات پروردگارشان کفر ورزیده، و او را یگانه در ربوبیت ندانسته و عبادتش نکردند، زیانکارند. </p> <p>مفسرین در اینکه جمله‌ <span class="aya" rel="39_63" data-words="6-8">و الذین کفروا...</span> به کجا عطف شده، اختلاف کرده‌اند، و وجوه بسیار و مختلفی آورده‌اند که چون فایده‌ای در نقلش ندیدیم، از نقل آن صرفنظر کردیم، شما می‌توانید به تفاسیر مفصل مراجعه کنید. </p> <p><code class="aya" rel="39_64"/> <span class="aya" rel="39_64" data-words="1-8">قل أ فغیر الله تأمرونی أعبد أیها الجاهلون</span> بعد از آنکه خدای سبحان خلاصه حجتهای مزبور در سوره را، یعنی یگانگی خدا را در خلقت، ملک و تدبیر را بیان کرد. و لازمه آن، یگانگی او در ربوبیت و الوهیت بود، لذا به رسول گرامی خود دستور می‌دهد که مشرکین را-که به وی می‌گفتند خدایان ایشان را بپرستد- مخاطب قرار داده، بفرماید: بعد از آن همه حجتهای روشن دیگر محلی برای پرستش غیر خدا و پذیرفتن پیشنهاد شما باقی نمی‌ماند، و آیا این پیشنهاد به غیر از جهل چیز دیگری می‌تواند باشد؟ پس در جمله‌ <span class="aya" rel="39_64" data-words="2-6">أ فغیر الله تأمرونی أعبد</span> حرف <em>فا</em> برای آن است که مضمون جمله را بر جمله‌ <span class="aya" rel="39_62" data-words="1-4">الله خالق کل شیء</span> -تا آخر و آیه-تفریع کند و این را نتیجه آن قرار دهد. و <span class="phrase">استفهام در آن استفهام انکاری است و کلمه <em rel="fa_39_64_2-3" data-sentence="40:107">غیر اللَّه</em> مفعول جمله <em>اعبد</em> است، و اگر مفعول جلوتر از فعلش قرار گرفته، برای این است که بر ذکر آن عنایت داشته.</span> و <span class="phrase">جمله <em rel="fa_39_64_4-4" data-sentence="5:147">تامرونی</em> جمله‌ای است معترضه که بین فعل و مفعولش فاصله شده، و اصل جمله <em rel="fa_39_64_4-4" data-sentence="124:69">تامرونی</em> ، <em>تامروننی</em> بوده که یکی از نون‌ها در نون دیگر ادغام شده است.</span> </p> <p>و جمله‌ <span class="aya" rel="39_64" data-words="7-8">أیها الجاهلون</span> خطاب رسول خدا (ص) به ایشان است تا اشاره کند به اینکه پیشنهاد آنان-که آن جناب هم غیر خدا را بپرستد-با اینکه ادله گذشته در یگانگی خدا در ربوبیت و الوهیت روشن بود، چیزی جز نفهمی و نادانی ایشان نمی‌تواند باشد. </p> <p><code class="aya" rel="39_65"/> <span class="aya" rel="39_65" data-words="1-13">و لقد أوحی إلیک و إلی الذین من قبلک لئن أشرکت لیحبطن عملک...</span> این جمله مدلول و معنای حجتهای عقلی را که به وسیله وحی اقامه شد، تایید می‌کند، گویا فرموده: غیر از خدا را نپرست، چون پرستش غیر خدا جهل است، و چگونه جایز باشد برای تو با اینکه وحی صریحا تو را دلالت کرد بر اینکه از این کار نهی شده‌ای هم چنان که عقل هم از آن نهی می‌کند. <code class="page" rel="17,440"/> پس در جمله <span class="aya" rel="39_65" data-words="1-4">و لقد أوحی إلیک</span> لام، لام قسم است، و جمله‌ <span class="aya" rel="39_65" data-words="10-13">لئن أشرکت لیحبطن عملک</span>، بیان می‌کند که آن وحیی که نازل شده چه بوده، و تقدیر کلام چنین است: سوگند می‌خورم که این معنا به تو وحی شده که اگر شرک بورزی چنین و چنان می‌شود، و به انبیای قبل از تو نیز وحی شده بود که اگر شرک بورزید عملتان بی‌نتیجه گشته و از زیانکاران خواهید شد. </p> <h3> <span class="title" rel="39_65 39_62 39_63 39_64 39_66 39_67 39_68 39_69 39_70 39_71 39_72 39_73 39_74 39_75">اشاره به عدم منافات عصمت با اختیار و بیان اینکه نهی پیامبر (صلی اللَّه علیه و آله) از شرک ورزیدن، نهی حقیقی است</span> </h3> <p> و خطاب در آیه به رسول خدا (ص) و سایر انبیا (ع) به نهی از شرک و انذارشان به حبط شدن عمل و جزو زیانکاران شدن خطابی است حقیقی، و تهدید و انذاری است واقعی، چون همانطور که قبلا هم گفتیم غرض این سوره اشاره به این حقیقت است که رسول خدا (ص) هم مامور به ایمان آوردن است او مشرکین را به هر چه دعوت می‌کند که بدان ایمان آورند، خودش نیز باید بدان ایمان آورد و به هر تکلیفی که دعوت می‌کند انجام دهند خودش هم باید انجام دهد. خلاصه او هم فردی از افراد مسلمین است، پس دیگر نمی‌تواند پیشنهاد مشرکین را در پرستش بت‌های ایشان بپذیرد. </p> <p>و صرف اینکه انبیاء معصوم به عصمت الهی هستند و با داشتن آن دیگر ممکن نیست معصیت از ایشان سر بزند، باعث نمی‌شود که تکلیف از ایشان ساقط باشد و توجه تکلیف به ایشان صحیح نباشد، چون اگر این طور بود دیگر عصمت در حقشان تصور نمی‌شد، هم چنان که در حق جمادات و گیاهان تصور ندارد، پس معصوم به کسی گفته می‌شود که بتواند گناه کند، ولی نکند. </p> <p>علاوه بر این، عصمت-که عبارت است از قوه‌ای که با داشتن آن صدور معصیت ممتنع می‌شود-خود از شؤون مقام علم است، و این معنا همانطور که در سابق در تفسیر آیه‌ <span class="aya" rel="4_113" data-words="14-23">و ما یضلون إلا أنفسهم و ما یضرونک من شیء</span><span class="footnote" rel="1" title="سوره نساء، آیه ۱۱۳">*</span> بداند اشاره کردیم، منافات با داشتن اختیار ندارد، چون اختیار از شؤون مقام عمل است، و معنایش این است که: هم صدور فعل از جوارح و اعضا صحیح باشد و هم ترک فعل. </p> <p>و معلوم است که علم قطعی به مفسده گناه که مانع از صدور آن گناه از دارنده آن علم باشد منافاتی با اینکه دارنده آن علم مختار باشد ندارد، مثلا کسی که علم قطعی دارد به اینکه در اثر خوردن فلان سم می‌میرد. و یا نابینا می‌شود، چنین علمی مانع قطعی او از خوردن سم است، ولی لازمه این منع این نیست که خوردن سم از او محال باشد، بلکه باز هم صدور و   <code class="page" rel="17,441"/> عدم صدور این عمل از اعضا و جوارح او صحیح است، هم می‌تواند بخورد و هم می‌تواند اجتناب کند، در نتیجه پس باز هم صحیح است که به او بگوییم: از خوردن سم اجتناب کن. </p> <p>و از آنچه گذشت به خوبی روشن شد اینکه از کلام بعضی از مفسرین<span class="footnote" rel="1" title="مجمع البیان، ج ۸، ص ۵۰۷">*</span> برمی‌آید که خواسته‌اند بگویند: نهی از شرک و امثال آن نسبت به معصوم نهی صوری است، و منظور نهی امت است، و مبنای کلام از باب مثل معروف است که می‌گویند: دخترم بتو می‌گویم عروسم تو بشنو ، حرف درستی نیست. </p> <p>و وجه نادرستی‌اش از آنچه گذشت واضح شد. و اما اینکه خود ما هم در سابق گفتیم، و در بعضی روایات هم آمده که اینگونه خطابهای قرآنی که به معصومین شده از باب مثل معروف دخترم بتو می‌گویم عروسم تو بشنو است، معنایش این نیست که خطاب به معصوم اصلا غلط است، بلکه معنایش این است که اگر تکلیف به کسانی را که هم ممکن است آن را اطاعت کنند، و هم ممکن است مخالفت و معصیت کنند، متوجه کسی کنیم که حتما آن را اطاعت می‌کند، مؤثرتر می‌افتد، همانطور که گفته‌اند: کنایه رساتر از تصریح است. </p> <p> <span class="aya" rel="39_65" data-words="14-17">و لتکونن من الخاسرین</span> <span class="phrase">-معنای این جمله از بیانی که گذشت روشن شد، و ممکن است الف و لام در <em rel="fa_39_65_17-17" data-sentence="66:157">الخاسرین</em> عهد را افاده کند، آن وقت معنا چنین می‌شود: در این صورت تو از همان خاسرینی خواهی بود که به آیات خدا کفر ورزیده، و از حجت‌های داله بر وحدانیت خدا اعراض کردند.</span> </p> <p><code class="aya" rel="39_66"/> <span class="aya" rel="39_66" data-words="1-7">بل الله فاعبد و کن من الشاکرین</span> کلمه <em>بل</em> اعراض از نهی مستفاد از کلام قبلی را می‌رساند، گویا فرموده: پس بنا بر آنچه گفته شد غیر خدا را نپرست، بلکه تنها خدا را بندگی کن. و اگر اسم مقدس <em>اللَّه</em> را که مفعول است جلوتر از فعل <em>فاعبد</em> آورد، برای افاده حصر است. </p> <p>و حرف <em>فاء</em> در جمله <em>فاعبد</em> زایده است و-به طوری که گفته‌اند-<span class="footnote" rel="2" title="سوره اعراف، آیه ۱۷">*</span> تنها به منظور تاکید در کلام آمده. ولی بعضی<span class="footnote" rel="3" title="صحاح اللغة، ماده &lt;em&gt;صعق&lt;/em&gt; ">*</span> هم گفته‌اند که فای جزاء است، جزایی که شرط آن حذف شده، و تقدیر کلام: بل ان کنت عابدا او عاقلا فاعبد اللَّه بوده. </p> <p> <span class="aya" rel="39_66" data-words="4-7">و کن من الشاکرین</span> -یعنی با خداپرستیت از شاکرین شو، از کسانی که شکر     <code class="page" rel="17,442"/> نعمت خدا به جا می‌آورند. نعمت‌هایی که همه بر یگانگی او در ربوبیت و الوهیت دلالت دارد. در تفسیر جمله‌ <span class="aya" rel="3_144" data-words="28-31">و سیجزی الله الشاکرین</span><span class="footnote" rel="1" title="سوره آل عمران، آیه ۱۴۴">*</span> و جمله‌ <span class="aya" rel="7_17" data-words="15-19">و لا تجد أکثرهم شاکرین</span><span class="footnote" rel="2" title="روح المعانی، ج ۲۴، ص ۲۹">*</span>، گفتیم که‌مصداق شاکرین-البته شاکرین به حقیقت معنای کلمه-همانا مخلصین-به فتحه لام-هستند بدانجا مراجعه فرمایید. </p> <h3> <span class="title" rel="39_67">معنای اینکه در باره مشرکین فرمود: <span class="aya" rel="39_67" data-words="1-6">و ما قدروا الله حق قدره</span> </span> </h3> <p> <code class="aya" rel="39_67"/> <span class="aya" rel="39_67" data-words="1-6">و ما قدروا الله حق قدره...</span> قدر هر چیز، همان مقدار و اندازه آن است، حال یا اندازه حجمش، یا عددش، یا وزنش، یا امثال آن. ولی همین کلمه را به طور استعاره در امور معنوی هم، یعنی در مقام و منزلت نیز به کار می‌برند. </p> <p>پس اینکه فرمود: و نمی‌توانند خدا را آن طور که حق اندازه‌گیری او است، اندازه بگیرند ، تمثیلی است برای اینکه مردم آن طور که باید خدا را نمی‌شناسند، چون از حیث معاد و برگشت اشیاء به او، که جمله‌ <span class="aya" rel="39_67" data-words="7-12">و الأرض جمیعا قبضته یوم القیامة</span> -تا آخر سوره- آن را افاده می‌کند او را نمی‌شناسند. چون در این جمله این معنا را خاطر نشان می‌کند که در روز قیامت تمامی اسباب از سببیت می‌افتند و دست خلق از همه آنها بریده می‌شود، تنها یک سبب می‌ماند و آن هم خدای مسبب الاسباب است. و در آن روز زمین را قبضه می‌کند، آسمانها را درهم می‌پیچد، و برای مردن همه زنده‌ها، و زنده شدنشان در صور می‌دمد، و زنی به نور پروردگارش نورانی می‌گردد، و کتاب را می‌گذارند و انبیاء و شهداء را می‌آورند، و بین خلق داوری می‌شود، و هر کسی آنچه را که کرده به طور کامل دریافت می‌کند، و مجرمین را به سوی آتش و متقین را به سوی بهشت می‌برند. خوب، خدایی که چنین شانی در مالکیت و تصرف دارد اگر کسی او را با این شؤون بشناسد، همین شناسایی ایجاب می‌کند که تنها به سوی او روی آورد و به کلی از غیر او اعراض کند. </p> <p>و لیکن مشرکین چون ایمانی به معاد ندارند پس در حقیقت قدر خدا را به حقیقت قدردانی ندانسته و نشناخته‌اند، و بدین سبب بوده که از پرستش او اعراض نموده به پرستش غیر او پرداخته‌اند. </p> <p> <span class="aya" rel="39_67" data-words="7-12">و الأرض جمیعا قبضته یوم القیامة</span> منظور از کلمه <em>أرض</em> کره زمین است با همه اجزأ و اسبابی که در آن در یکدیگر     <code class="page" rel="17,443"/> فعالیت دارند. و <span class="phrase">کلمه <em rel="fa_39_67_10-10" data-sentence="5:130">قبضة</em> مصدر به معنای <em rel="fa_39_67_10-10" data-sentence="76:101">مقبوض</em> است، و قبض بر هر چیز و بودن آن در قبضه، کنایه است از تسلط تام بر آن، یا انحصار تسلط صاحب قبضه بر آن.</span> و مراد در اینجا معنای دوم است، چون آیه‌ <span class="aya" rel="82_19" data-words="7-10">و الأمر یومئذ لله</span><span class="footnote" rel="1" title="امر امروز از خداست سوره انفطار، آیه ۱۹">*</span> و آیاتی دیگر این معنا را تایید می‌کند. </p> <p>در سابق هم مکرر گفتیم که آیه معنای انحصار ملک و امر و حکم و سلطان و امثال آن در روز قیامت برای خدای تعالی، این نیست که این عناوین در دنیا منحصر در خدا نباشد، بلکه معنایش این است که در قیامت این عناوین بهتر ظهور دارد و اهل محشر آنها را به وضوح درک می‌کنند، بر خلاف دنیا که در آنجا این معانی برای همه روشن نیست و گرنه در دنیا هم این عناوین مال خدا است. پس معنای بودن زمین در قیامت در قبضه خدا، این است که در قیامت این معنا را برای مردم روشن می‌شود، نه اینکه اصل آن تنها در قیامت پیدا می‌شود و خدا تنها در آن روز دارای چنین تسلط و مالکیت می‌گردد. </p> <p> <span class="aya" rel="39_67" data-words="13-16">و السماوات مطویات بیمینه</span> -یمین هر چیزی، دست راست و سمتی که از سمت دیگر قوی‌تر است می‌باشد، و این کلمه را به طور کنایه در قدرت استعمال می‌کنند. و از سیاق آیه بر می‌آید که حاصل دو جمله، یعنی دو جمله‌ <span class="aya" rel="39_67" data-words="7-12">و الأرض جمیعا قبضته یوم القیامة</span> و جمله‌ <span class="aya" rel="39_67" data-words="13-16">و السماوات مطویات بیمینه</span>، این است که در آن روز سبب‌های زمینی و آسمانی از سببیت می‌افتند، و ساقط می‌شوند و آن روز این معنا ظاهر می‌گردد که هیچ مؤثری در عالم هستی بجز خدای سبحان نیست. </p> <p><code class="aya" rel="39_68"/> <span class="aya" rel="39_67" data-words="17-21">سبحانه و تعالی عما یشرکون</span> -این جمله خدای تعالی را از شرک‌هایی که مشرکین ورزیده و غیر خدا را شریک در ربوبیت و الوهیت خدا دانستند و در نتیجه تدبیر عالم را به خدایان خود نسبت دادند و آنها را پرستیدند، منزه می‌دارد. </p> <h3> <span class="title" rel="39_68">توضیحی در باره نفخه صور و صعقه آسمانیان و زمینیان و مقصود از استثناء <span class="aya" rel="39_68" data-words="13-16">إلا من شاء الله</span> در آیه‌ <span class="aya" rel="39_68" data-words="1-4">و نفخ فی الصور...</span> </span> </h3> <p> <span class="aya" rel="39_68" data-words="1-16">و نفخ فی الصور فصعق من فی السماوات و من فی الأرض إلا من شاء الله...</span> ظاهر آنچه در کلام خدای تعالی در معنای نفخ صور آمده این است که این نفخه دو بار صورت می‌گیرد، یک بار برای اینکه همه جانداران با هم بمیرند، و یک بار هم برای اینکه همه مردگان زنده شوند. و این معنا از روایات وارده از ائمه اهل بیت (ع)، و بعضی از روایات وارده از طرق اهل سنت از رسول خدا (ص) برمی‌آید، هر چند که بعضی دیگر از روایات اهل سنت خالی از ابهام نیست و همین جهت باعث شده که   <code class="page" rel="17,444"/> بعضی<span class="footnote" rel="1" title="تفسیر فخر رازی، ج ۲۷، ص ۱۸">*</span> از علمای اهل سنت، این نظریه را اختیار کنند که: نفخه صور در سه نوبت صورت می‌گیرد: اول برای میراندن. دوم برای زنده کردن و بعث. و سوم برای فزع و صعقه. و بعضی<span class="footnote" rel="2" title="ملک امروز همه‌اش از خدای واحد قهار است سوره مؤمن، آیه ۱۶">*</span> دیگر بگویند که: <em>چهار نفخه است</em> و لیکن اثبات این معنا از ظواهر آیات بسیار مشکل است. </p> <p>و <span class="phrase">شاید همین انحصار نفخ صور در دو نفخه <em>اماته</em> و <em>احیا</em> ، باعث شده که کلمه  <em rel="fa_39_68_5-5" data-sentence="87:87">صعق</em> را در نفخه اول به مردن خلایق تفسیر کنند، با اینکه معروف از معنای این کلمه غش کردن است.</span> <span class="phrase">صاحب صحاح می‌گوید: وقتی گفته می‌شود: صعق الرجل صعقا و تصعقا  معنایش این است که غش کرد و <em>اصعقه غیره</em> ، یعنی دیگری او را به غش درآورد آن گاه می‌گوید: <em rel="fa_39_68_5-5" data-sentence="156:253">صعقه</em> در آیه <span class="aya" rel="39_68" data-words="5-12">فصعق من فی السماوات و من فی الأرض</span> به معنای مردن است<span class="footnote" rel="3" title="و در صور دمیده می‌شود که ناگهان از گورهای خود به سوی پروردگارشان می‌شتابند سوره یس، آیه ۵۱">*</span>.</span> </p> <p>و جمله‌ <span class="aya" rel="39_68" data-words="13-16">إلا من شاء الله</span> استثنایی است از اهل آسمانها و زمین. و اما اینکه این استثناء شدگان چه کسانی هستند، بعضی<span class="footnote" rel="4" title="روزی که در صور دمیده می‌شود فوج فوج می‌آیید سوره نبأ، آیه ۱۸">*</span> گفته‌اند: جبرئیل و میکائیل و اسرافیل و عزرائیلند، که پیشوایان فرشتگانند، چون این نامبردگان در هنگام نفخ صور نمی‌میرند، بلکه بعد از آن می‌میرند. </p> <p>بعضی<span class="footnote" rel="5" title="روزی که در صور دمیده می‌شود همه آنان که در آسمانها و آنان که در زمینند به فزع در می‌آیند سوره نمل، آیه ۸۷">*</span> دیگر گفته‌اند: آن چهار نفر با حاملان عرشند. بعضی<span class="footnote" rel="6" title="روح المعانی، ج ۲۴، ص ۲۸">*</span> هم گفته‌اند: آن نامبردگان با رضوان و حور و مالک و زبانیه‌اند. بعضی<span class="footnote" rel="7" title="روح المعانی، ج ۲۴، ص ۲۸">*</span> دیگر-که سخنشان از همه سخنان سخیف‌تر و بی‌پایه‌تر است-گفته‌اند: منظور از جمله <span class="aya" rel="39_68" data-words="14-16">من شاء الله</span> ، خود خدای سبحان است. </p> <p>و خواننده عزیز توجه دارد که هیچ یک از این اقوال به دلیلی از لفظ آیات که بتوان بدان استناد جست مستند نیستند. </p> <p>بله اگر برای خدا خلقی تصور شود که در ورای آسمانها و زمین بوده باشند، آن وقت ممکن است بگوییم استثنای مزبور به طور منقطع آنان را استثنا کرده. </p> <p>و یا بگوییم مرگ عبارت است از جدایی روح از جسد، و این تنها در جانداران دارای جسد تصور دارد، و اما ارواح نمی‌میرند، و منظور از استثنا ایشانند، و در این صورت استثنای مزبور منقطع نیست، بلکه متصل است، چون ارواح هم در بین‌ <span class="aya" rel="39_68" data-words="6-12">من فی السماوات و من فی الأرض</span> هستند. مؤید این وجه بعضی از روایاتی است که از ائمه اهل بیت (ع) رسیده. </p> <p>         <code class="page" rel="17,445"/> مانند آن روایتی که در ذیل آیه شریفه‌ <span class="aya" rel="40_16" data-words="10-12">لمن الملک الیوم</span><span class="footnote" rel="1" title="امروز ملک از آن کیست سوره مؤمن، آیه ۱۶">*</span> وارد شده که فرموده‌اند: جوابی که در آیه آمده، یعنی جمله‌ <span class="aya" rel="40_16" data-words="13-15">لله الواحد القهار</span><span class="footnote" rel="2" title="پس ایمان آورید به خدا و رسول او، و نوری که ما نازل کردیم سوره تغابن، آیه ۸">*</span>، کلام ارواح انبیاء (ع) است، و روایاتی دیگر که این معنا را تایید می‌کند. </p> <p> <span class="aya" rel="39_68" data-words="17-24">ثم نفخ فیه أخری فإذا هم قیام ینظرون</span> <span class="phrase">-ضمیر در <em>فیه</em> به کلمه <em rel="fa_39_68_4-4" data-sentence="30:12">صور</em> بر می‌گردد.</span> و <span class="phrase">کلمه <em rel="fa_39_68_20-20" data-sentence="5:65">أخری</em> صفت برای موصوفی است که حذف شده و تقدیرش و نفخ فیه نفخة اخری است.</span> و کلمه <em>قیام</em> جمع <em>قائم</em> است. و <span class="phrase">کلمه <em rel="fa_39_68_24-24" data-sentence="5:91">ینظرون</em> به معنای  <em>ینتظرون-منتظرند</em> و یا به معنای معروف خود کلمه است که همان نظر کردن باشد.</span> </p> <p>و معنای آیه این است که: در صور نفخه دیگری دمیده می‌شود که ناگهان همه از قبرها برمی‌خیزند و منتظر می‌ایستند تا چه دستوری برسد، و یا چه رفتاری با ایشان می‌شود. و یا معنایش این است: برمی‌خیزند و مبهوت و متحیر نگاه می‌کنند. </p> <p>و اینکه در این آیه آمده که بعد از نفخه دوم برمی‌خیزند و نظر می‌کنند، منافاتی با مضمون آیه‌ <span class="aya" rel="36_51" data-words="1-11">و نفخ فی الصور فإذا هم من الأجداث إلی ربهم ینسلون</span><span class="footnote" rel="3" title="امروز زمین اخباری را که دارد می‌گوید، چون پروردگار تو به آن وحی کرده امروز مردم دسته دسته بیرون می‌آیند تا اعمال خود را ببینند پس هر کس به سنگینی یک ذره عمل خیری کرده باشد، آن را می‌بیند و هر کس به سنگینی یک ذره عمل شری کرده باشد، آن را خواهد دید سوره زلزال، آیه ۴-۸">*</span> و آیه‌ <span class="aya" rel="78_18" data-words="1-6">یوم ینفخ فی الصور فتأتون أفواجا</span><span class="footnote" rel="4" title="به درستی پروردگارت در روز قیامت در بین مردم در آنچه که اختلاف می‌کردند، داوری خواهد کرد سوره یونس، آیه ۹۳">*</span> و آیه‌ <span class="aya" rel="27_87" data-words="1-13">و یوم ینفخ فی الصور ففزع من فی السماوات و من فی الأرض</span><span class="footnote" rel="5" title="تفسیر قمی، ج ۲، ص ۲۵۱">*</span> ندارد، برای اینکه فزعشان و دویدنشان به سوی عرصه محشر، و آمدن آنان فوج فوج بدانجا، مانند بپا خاستن و نظر کردنشان حوادثی نزدیک بهمند، و چنان نیست که با هم منافات داشته باشند. </p> <h3> <span class="title" rel="39_62 39_63 39_64 39_65 39_66 39_67 39_68 39_69 39_70 39_71 39_72 39_73 39_74 39_75">مراد از اشراق زمین به نور پروردگار در قیامت، و وجوهی که در این باره گفته شده است</span> </h3> <p> <code class="aya" rel="39_69"/> <span class="aya" rel="39_69" data-words="1-5">و أشرقت الأرض بنور ربها...</span>  <span class="phrase"><em rel="fa_39_69_2-3" data-sentence="0:30">اشراق الارض</em> به معنای نورانی شدن زمین است.</span> و <span class="phrase">کلمه <em rel="fa_39_69_4-4" data-sentence="5:18">نور</em> معنایش معروف است.</span> البته این کلمه در کلام خدای تعالی در بسیاری موارد به همان معنای معروفش یعنی نور حسی آمده، و در بعضی موارد به عنایتی بر ایمان و بر قرآن نیز اطلاق شده است، و آن عنایت این است که ایمان و قرآن حقایقی را برای دارنده‌اش روشن می‌کند، که اگر ایمان و قرآن           <code class="page" rel="17,446"/> نبود به آن حقایق دست نمی‌یافت، از جمله موارد اطلاقش بر ایمان آیه‌ <span class="aya" rel="2_257" data-words="1-9">الله ولی الذین آمنوا یخرجهم من الظلمات إلی النور</span><span class="footnote" rel="1" title="خدا سرپرست کسانی است که ایمان دارند، آنان را از ظلمت‌ها به سوی نور بیرون می‌آورد">*</span> است. و یکی از موارد اطلاقش بر قرآن آیه‌ <span class="aya" rel="64_8" data-words="1-8">فآمنوا بالله و رسوله و النور الذی أنزلنا</span><span class="footnote" rel="2" title="روزی که هر نفسی آنچه از عمل خیر کرده و آنچه از بدیها که مرتکب شده حاضر می‌یابد">*</span> می‌باشد. </p> <p>مفسرین در معنای اشراق زمین به نور پروردگارش اختلاف کرده‌اند. بعضی<span class="footnote" rel="3" title="چگونه‌اند آن روزی که از هر امتی گواهی بیاوریم، و تو را هم گواه اینان بیاوریم سوره نساء، آیه ۴۱">*</span> گفته‌اند: آن روز زمین به نوری روشن می‌شود که خدا خلقش کرده، نه به نور اجسام نورانی چون خورشید و ماه. و اگر نور را به کلمه <em>پروردگارش</em> اضافه کرده، در حقیقت از قبیل  <em>روحی</em> و <em>ناقة اللَّه</em> است. </p> <p>لیکن این وجه هیچ دلیل قابل اعتمادی ندارد. </p> <p>بعضی<span class="footnote" rel="4" title="سوره حجر، آیه ۴۴">*</span> دیگر گفته‌اند: مراد از آن، تجلی پروردگار متعال است برای داوری بین خلق، هم چنان که در بعضی اخبار از طرق اهل سنت نیز آمده است. </p> <p>اشکال این وجه این است که به فرضی که آن روایت صحیح باشد، هیچ دلالتی بر این معنا ندارد که اشراق زمین ناظر به آن نور باشد. </p> <p>بعضی<span class="footnote" rel="5" title="روح المعانی، ج ۲۴، ص ۲۸">*</span>) دیگر گفته‌اند: مراد از آن، روشن شدن زمین به عدالت پروردگار است در قیامت، چون همانطور که نور علم به عمل است، نور زمین هم به عدالت است. </p> <p>اشکال این هم آن است که: اگر فرضا استعاره گرفتن نور را در عدالت صحیح بدانیم، لازمه‌اش آن نیست که نور در آیه هم به همان معنای عدالت باشد، مگر آنکه دلیلی بر آن دلالت کند، آنهم به عهده صاحب این قول است که بیاورد، و نیاورده. </p> <p>و <span class="phrase">در تفسیر کشاف آمده که: خدای عز و جل کلمه <em rel="fa_39_69_4-4" data-sentence="41:269">نور</em> را استعاره گرفته برای حق و برهان، و این استعاره در چند جای قرآن آمده که آیه مورد بحث هم یکی از آنها است، و معنایش این است که: زمین به خاطر آن حقی که در آن اقامه می‌شود، و آن عدلی که در آن گسترده می‌گردد، و آن میزان حقی که با آن حسنات و سیئات را می‌سنجد، نورانی می‌شود.</span> </p> <p>و <span class="phrase">همین که کلمه نور را به نام خودش اضافه کرد و فرمود <em>به نور رب</em> با در نظر گرفتن اینکه رب همان حق و عدل است و نیز اضافه کردن نام خودش بر ضمیر زمین <em rel="fa_39_69_5-5" data-sentence="151:94">ربها</em> ، با در نظر گرفتن اینکه نام او زمین را زینت می‌دهد، چون عدل خود را در آن می‌گستراند، و موازین</span> </p> <p>سوره بقره، آیه 257.      <code class="page" rel="17,447"/> قسط را در آن نصب می‌کند، و بین اهل زمین به حق حکم می‌کند، خود به بانگ بلند این معنا را تایید می‌نماید. </p> <p>آری، آراسته‌ترین مکانها آنجا است که در آن عدالت باشد و از آن آبادتر نخواهی یافت. و در این اضافه‌ها این اشاره هست که رب و خالق زمین است که در زمین عدالت را بر قرار می‌کند و اگر در زمین جور می‌شود از ناحیه غیر خدا است. </p> <p>و نیز عطفی که بر جمله‌ <span class="aya" rel="39_69" data-words="2-5">أشرقت الأرض بنور ربها</span> کرده، یعنی جمله‌ <span class="aya" rel="39_69" data-words="6-8">و وضع الکتاب</span> و جمله‌ <span class="aya" rel="39_69" data-words="9-11">و جیء بالنبیین</span> و خلاصه کتاب را نهادن و بر طبق آن حکم کردن، و آوردن انبیا و شهدا و صدیقین، و داوری به حق، همه عبارتند از همان نور. </p> <p>چون در بین خود ما نیز معمول است، و می‌بینی که مردم به پادشاه عادل می‌گویند:  اشرقت الافاق و اضاءت الدنیا بقسطک-همه آفاق و سراسر جهان با عدالت تو روشن گردید و نیز در مقابلش می‌گویند: اظلمت البلاد بجور فلان-تمام شهرها از ظلم فلانی تاریک شد رسول خدا (ص) هم فرموده: ظلم همان ظلمات روز قیامت است و نیز می‌بینیم که آیه شریفه با اثبات عدالت آغاز شده و با نفی ظلم خاتمه یافته است<span class="footnote" rel="1" title="تفسیر کشاف، ج ۴، ص ۱۴۵">*</span>. </p> <p>و <span class="phrase">ما بر آن دو اشکال داریم: اول اینکه در آغاز کلامش گفت: در بسیاری از موارد کلمه <em rel="fa_39_69_4-4" data-sentence="78:49">نور</em> در قرآن کریم، استعاره در حق و قرآن و برهان شده .</span> قرآنش را قبول داریم، ولی استعاره شدن آن را برای حق و برهان قبول نداریم، چون از هیچ آیه‌ای چنین چیزی برنمی‌آید. </p> <p>دوم اینکه: کلمه <em>حق</em> و <em>عدل</em> هر چند که در بعضی موارد یک مصداق پیدا می‌کنند، ولی هر چه باشد دو مفهوم متغایرند، و صرف اینکه نور در آیه استعاره برای حق شده باشد، مستلزم آن نیست که مقصود از آن عدالت بوده باشد. و آقای زمخشری وقتی می‌خواهد بگوید که از کلمه نور عدالت اراده شده، پای حق و عدالت هر دو را به میان می‌آورد، آن وقت عدالت به تنهایی را نتیجه می‌گیرد، و دیگر سخنی از حق به میان نمی‌آورد. </p> <p>و اما آنچه به نظر ما می‌رسد-و خدا داناتر است-این است که: بعید نیست مراد از  اشراق زمین به نور پروردگارش آن حالتی باشد که از خصایص روز قیامت است، از قبیل کنار رفتن پرده‌ها، و ظهور حقیقت اشیا و بروز و ظهور واقعیت اعمال، از خیر یا شر، اطاعت یا معصیت، حق یا باطل، به طوری که ناظران حقیقت هر عملی را ببینند، چون اشراق هر چیزی   <code class="page" rel="17,448"/> عبارت است از ظهور آن به وسیله نور، و این هم جای شک نیست، که ظهور دهنده آن روز خدای سبحان است، چون غیر از خدا هر سبب دیگری در آن روز از سببیت ساقط است. پس اشیا در آن روز با نوری که از خدای تعالی کسب کرده روشن می‌شوند. </p> <p>و این اشراق هر چند عمومی است و شامل تمامی موجودات می‌شود و اختصاصی به زمین ندارد، و لیکن از آنجا که غرض بیان حالت آن روز زمین، و اهل زمین است، لذا تنها از اشراق زمین سخن گفته و فرموده: <span class="aya" rel="39_69" data-words="1-5">و أشرقت الأرض بنور ربها</span>. و اگر به جای کلمه <em>اللَّه</em>  کلمه <em>رب</em> را آورده برای تعریض بر مشرکین است، که منکر ربوبیت خدای تعالی برای زمین، و موجودات زمینی هستند. </p> <p>و مراد از زمین در عین حال زمین و موجودات در آن و متعلقات آن است، هم چنان که در جمله <span class="aya" rel="39_67" data-words="7-10">و الأرض جمیعا قبضته</span> ، نیز گفتیم که منظور، زمین و آنچه در آن است می‌باشد. </p> <p>این معنایی که به نظر ما رسیده از مواضعی از کلام خدای تعالی استفاده می‌شود: مانند آیه‌ <span class="aya" rel="50_22" data-words="1-12">لقد کنت فی غفلة من هذا فکشفنا عنک غطاءک فبصرک الیوم حدید</span><span class="footnote" rel="1" title="تو از چنین وضعی در غفلت بودی، ما پرده غفلت را کنار زدیم اینک دیدگانت امروز تیز بین و خیره شده است سوره ق، آیه ۲۲">*</span> و آیه‌ <span class="aya" rel="3_30" data-words="1-14">یوم تجد کل نفس ما عملت من خیر محضرا و ما عملت من سوء</span><span class="footnote" rel="2" title="سوگند می‌خوریم که به زودی از امت‌هایی که برایشان پیامبر ارسال کردیم، و از خود آن پیامبران بازخواست خواهیم کرد سوره اعراف، آیه ۶">*</span> و آیه شریفه‌ <span class="aya" rel="99_4-8" data-words="1-26">یومئذ تحدث أخبارها، بأن ربک أوحی لها، یومئذ یصدر الناس أشتاتا لیروا أعمالهم، فمن یعمل مثقال ذرة خیرا یره، و من یعمل مثقال ذرة شرا یره</span><span class="footnote" rel="3" title="صحاح اللغة، ماده &lt;em&gt;زمر&lt;/em&gt; ">*</span>، و آیات بسیاری دیگر که دلالت دارند بر ظهور اعمال و تجسم آنها، و شهادت اعضای بدن آدمیان و امثال آن. </p> <p> <span class="aya" rel="39_69" data-words="6-8">و وضع الکتاب</span> -بعضی<span class="footnote" rel="4" title="روح المعانی، ج ۲۴، ص ۳۵">*</span> از مفسرین گفته‌اند: مراد از نهادن کتاب رسیدگی به حساب اعمال است . ولی این وجه-به طوری که ملاحظه می‌کنید-صحیح نیست. و بعضی<span class="footnote" rel="5" title="روح المعانی، ج ۲۴، ص ۳۰">*</span> دیگر گفته‌اند: مراد از کتاب، همان نامه‌های اعمال است، که حساب بر طبق آنها صورت می‌گیرد و بر طبق آن حکم می‌کنند. و بعضی<span class="footnote" rel="6" title="روح المعانی، ج ۲۴، ص ۳۱">*</span> دیگر گفته‌اند: مراد از کتاب لوح   </p> <p>سوره آل عمران، آیه 30.      <code class="page" rel="17,449"/> محفوظ است. مؤید این وجه آیه‌ <span class="aya" rel="45_29" data-words="1-11">هذا کتابنا ینطق علیکم بالحق إنا کنا نستنسخ ما کنتم تعملون</span><span class="footnote" rel="1" title="این کتاب ما است که به حق علیه شما نطق می‌کند و ما در دنیا همواره آنچه شما می‌کردید از نامه عملتان در این کتاب استنساخ می‌کردیم سوره جاثیه، آیه ۲۹">*</span> است. </p> <p> <span class="aya" rel="39_69" data-words="9-13">و جیء بالنبیین و الشهداء</span> -اما آوردن انبیا-به طوری که از سیاق برمی‌آید-برای این است که از ایشان بپرسند آیا رسالت خدا را انجام دادید یا نه؟ و آیه شریفه‌ <span class="aya" rel="7_6" data-words="1-7">فلنسئلن الذین أرسل إلیهم و لنسئلن المرسلین</span><span class="footnote" rel="2" title="&lt;em&gt;سائق&lt;/em&gt; آن رای گویند که حیوان رای از پشت سر براند، و رائد آن رای که از جلو مهارش رای بکشد">*</span>، هم مؤید این معنا است. </p> <p>و اما آوردن شهدا که عبارتند از گواهان اعمال، آن نیز برای این است که آنچه از اعمال قوم خود دیده‌اند و تحمل کرده‌اند، اداء کنند که در جای دیگر در این باره فرموده: <span class="aya" rel="4_41" data-words="1-13">فکیف إذا جئنا من کل أمة بشهید و جئنا بک علی هؤلاء شهیدا</span><span class="footnote" rel="3" title="مردم پرهیزگار نزد پروردگارشان بهشتهای نعیم دارند سوره قلم، آیه ۳۴">*</span>. </p> <p> <span class="aya" rel="39_69" data-words="14-21">و قضی بینهم بالحق و هم لا یظلمون</span> <span class="phrase">-دو ضمیر جمع که در <em>بینهم</em> و <em rel="fa_39_69_20-21" data-sentence="36:105">لا یظلمون</em>  است، به عموم مردم که از سیاق استفاده می‌شود، برمی‌گردد، هر چند که کلمه <em>ناس</em> قبلا ذکر نشده باشد.</span> و قضای بین مردم، عبارت است از داوری بین آنان در آنچه که در آن اختلاف می‌کردند. و این معنا مکرر در کلام خدای تعالی آمده، مانند: <span class="aya" rel="10_93" data-words="17-26">إن ربک یقضی بینهم یوم القیامة فیما کانوا فیه یختلفون</span><span class="footnote" rel="4" title="ایشانند که دارای خانه آخرتند سوره رعد، آیه ۲۲">*</span> . </p> <p><code class="aya" rel="39_70"/> <span class="aya" rel="39_70" data-words="1-11">و وفیت کل نفس ما عملت و هو أعلم بما یفعلون</span> <span class="phrase">کلمه <em rel="fa_39_70_2-2" data-sentence="5:52">توفیه</em> به معنای دادن و پرداختن چیزی است به حد کمال و تمام.</span> و در جمله مورد بحث به خود عمل متعلق شده، یعنی فرموده در قیامت خود اعمال را به صاحبانشان می‌دهیم، نه جزا و پاداش آن را و این بدان جهت است که دیگر جای شکی در عادلانه بودن جزای آن روز باقی نگذارد، و در نتیجه آیه مزبور به منزله بیان برای جمله‌ <span class="aya" rel="39_69" data-words="18-21">و هم لا یظلمون</span> است. </p> <p> <span class="aya" rel="39_70" data-words="7-11">و هو أعلم بما یفعلون</span> -یعنی حکم خدا بدین منوال که کتاب را بگذارند و از روی         <code class="page" rel="17,450"/> آن به حساب خلایق برسند، و همچنین آوردن انبیاء و شهداء بدین جهت نیست که خدا از اعمال بندگان بی‌اطلاع است و محتاج است تا آگاهان و گواهان بیایند و شهادت دهند، بلکه بدین منظور است که حکمش بر اساس عدالت اجرا گردد. و گرنه او به هر چه که خلایق می‌کنند آگاه است. </p> <p>آیه سابق در باره اصل قضای خدا و حکم او بود، و آیه مورد بحث در خصوص اجرای آن است و آیات بعدی همین اجرا را تفصیل می‌دهد. </p> <p><code class="aya" rel="39_71"/> <span class="aya" rel="39_71" data-words="1-6">و سیق الذین کفروا إلی جهنم...</span> کلمه <em>سیق</em> ماضی مجهول از مصدر <em>سوق</em> به-فتحه سین و سکون واو-است، و به طوری که در مجمع البیان<span class="footnote" rel="1" title="مجمع البیان، ج ۸، ص ۵۱۰">*</span> گفته به معنای به حرکت واداشتن است<span class="footnote" rel="2" title="برای کسانی که تقوی پیشه کردند نزد پروردگارشان بهشت‌ها است سوره آل عمران، آیه ۱۵">*</span>. و کلمه <em>زمر</em> جمع  <em>زمرة</em> است که-به طوری که در صحاح<span class="footnote" rel="3" title="روح المعانی، ج ۲۴، ص ۳۵">*</span> آمده-به معنای جماعتی از مردم است. </p> <p>و معنای آیه چنین است: در قیامت کفار را دسته دسته از پشت سر به سوی جهنم می‌رانند. <span class="aya" rel="39_71" data-words="8-10">حتی إذا جاؤها</span> و چون به جهنم می‌رسند <span class="aya" rel="39_71" data-words="11-12">فتحت أبوابها</span> درهای آن باز می‌شود، تا داخل آن شوند. و از اینکه در اینجا فرمود درهای آن باز می‌شود معلوم می‌شود درهای متعددی دارد. <span class="phrase">آیه‌ <span class="aya" rel="15_44" data-words="1-3">لها سبعة أبواب</span><span class="footnote" rel="4" title="آخرین سخنشان این است که می‌گویند: &lt;span class=&quot;aya&quot; rel=&quot;۱۰_۱۰&quot; data-words=&quot;۱۳-۱۶&quot;&gt; اَلْحَمْدُ لِلَّهِ رَبِّ اَلْعالَمِینَ &lt;/span&gt; سوره یونس، آیه ۱۰">*</span> به این معنا تصریح می‌کند، <span class="aya" rel="39_71" data-words="13-16">و قال لهم خزنتها</span>، خازنان دوزخ یعنی ملائکه‌ای که موکل بر آنند، از در ملامت و انکار برایشان می‌گویند: <span class="aya" rel="39_71" data-words="17-21">أ لم یأتکم رسل منکم</span>، آیا رسولانی از خود شما یعنی از نوع خود شما انسانها به سویتان نیامدند؟  <em rel="fa_39_71_21-21" data-sentence="612:547">یتلون</em> تا بخوانند <span class="aya" rel="39_71" data-words="23-25">علیکم آیات ربکم</span> بر شما آیات پروردگارتان را؟ و آن حجت‌ها و براهینی که بر وحدانیت خدا در ربوبیت، و وجوب پرستش او دلالت می‌کند برایتان اقامه کنند؟ <span class="aya" rel="39_71" data-words="31-32">قالوا بلی</span> گفتند چرا چنین رسولانی برای ما آمدند، و آن آیات را برای ما خواندند،  <em rel="fa_39_71_32-33" data-sentence="1018:186">و لکن</em> زیر بار نرفتیم و آنان را تکذیب کردیم، و در نتیجه‌ <span class="aya" rel="39_71" data-words="35-39">حقت کلمة العذاب علی الکافرین</span> فرمان خدا و حکم ازلی‌اش در باره کفار به کرسی نشست.</span> و <span class="phrase">منظور از <em rel="fa_39_71_35-36" data-sentence="9:70">کلمه عذاب</em> همان است که در هنگامی که به آدم فرمان می‌داد به زمین فرود آید، فرمود:</span>   </p> <p>مترجم     <code class="page" rel="17,451"/> <span class="aya" rel="2_39" data-words="1-12">و الذین کفروا و کذبوا بآیاتنا أولئک أصحاب النار هم فیها خالدون</span><span class="footnote" rel="1" title="و کسانی که کفر بورزند، و آیات ما را تکذیب کنند، آنان اهل آتش و در آن جاودانه‌اند">*</span>. </p> <p><code class="aya" rel="39_72"/> <span class="aya" rel="39_72" data-words="1-9">قیل ادخلوا أبواب جهنم خالدین فیها فبئس مثوی المتکبرین</span> گوینده این فرمان-به طوری که از سیاق برمی‌آید-خازنان دوزخند. و از جمله <span class="aya" rel="39_72" data-words="7-9">فبئس مثوی المتکبرین</span> برمی‌آید که این فرمان در باره کفاری صادر می‌شود که از در تکبر آیات خدا را تکذیب کرده، و با حق عناد ورزیده‌اند. </p> <p><code class="aya" rel="39_73"/> <span class="aya" rel="39_73" data-words="1-14">و سیق الذین اتقوا ربهم إلی الجنة زمرا حتی إذا جاؤها و فتحت أبوابها</span> در این آیه بر خلاف آیه قبلی جواب <em>اذا</em> ذکر نشده، و این خود اشاره به آن است که امر بهشت ما فوق آن است که با زبان گفته شود و ما ورای هر مقیاسی است که اندازه‌اش را معین کند. و جمله‌ <span class="aya" rel="39_73" data-words="12-14">و فتحت أبوابها</span> حالیه است، یعنی تا آنکه به بهشت می‌رسند، در حالی که درها برایشان باز شده. و منظور از جمله <em>خزنتها</em> ملائکه‌ای هستند که موکل بر بهشتند. </p> <p>و معنای آیه این است که: <em>سیق</em> به حرکت وا می‌دارند <span class="aya" rel="39_73" data-words="3-8">الذین اتقوا ربهم إلی الجنة زمرا</span> کسانی را که از انتقام پروردگار خود پرهیز داشتند دسته دسته به سوی بهشت <span class="aya" rel="39_73" data-words="9-11">حتی إذا جاؤها</span> تا آنکه بدانجا برسند، در حالی که <em>فتحت ابوابها</em> ، درهای آن برویشان باز شود <span class="aya" rel="39_71" data-words="13-16">و قال لهم خزنتها</span> موکلین بهشت در حالی که‌بهشتیان را استقبال می‌کنند به ایشان می‌گویند: <span class="aya" rel="39_73" data-words="19-20">سلام علیکم</span> شما همگی در سلامت مطلق خواهید بود، و جز آنچه مایه خشنودی است نخواهید دید. <span class="phrase"><em rel="fa_39_73_21-21" data-sentence="0:50">طبتم</em> بعید نیست که این جمله بیانگر علت اطلاق سلام باشد.</span> <span class="aya" rel="39_73" data-words="22-23">فادخلوها خالدین</span> اینک داخل شوید که اثر پاکی شما این است که جاودان در آن زندگی کنید. </p> <h3> <span class="title" rel="39_62 39_63 39_64 39_65 39_66 39_67 39_68 39_69 39_70 39_71 39_72 39_73 39_74 39_75">سخن بهشتیان بعد از ورود به بهشت</span> </h3> <p> <code class="aya" rel="39_74"/> <span class="aya" rel="39_74" data-words="1-10">و قالوا الحمد لله الذی صدقنا وعده و أورثنا الأرض...</span> گویندگان این سخن-به گفته جمعی-مردم پرهیزگارند، و مرادشان از وعده‌ای که خدا به آنان داده بود، آن وعده‌ای است که در قرآن و در سایر وحی‌ها که به انبیای دیگر کرده بود مکرر آمده، و متقین را وعده بهشت داده، از آن جمله در قرآن عزیزش فرموده: <span class="aya" rel="3_15" data-words="7-11">للذین اتقوا عند ربهم جنات</span><span class="footnote" rel="2" title="مجمع البیان، ج ۸، ص ۵۱۱">*</span> و نیز فرموده: <span class="aya" rel="68_34" data-words="1-6">إن للمتقین عند ربهم جنات النعیم</span><span class="footnote" rel="3" title="خصال (صدوق)، ص ۴۰۷، ح ۶">*</span> بعضی<span class="footnote" rel="4" title="روح المعانی، ج ۲۴، ص ۲۸">*</span> هم گفته‌اند: </p> <p>سوره بقره، آیه 39.        <code class="page" rel="17,452"/> مراد از این وعده وعده آمدن قیامت و ثواب در آن است. </p> <p>و بعید نیست که مراد از این وعده، وعده به ارث دادن بهشت باشد، هم چنان که در قرآن فرموده: <span class="aya" rel="23_10-11" data-words="1-9">أولئک هم الوارثون، الذین یرثون الفردوس هم فیها خالدون</span><span class="footnote" rel="1" title="اینانند آنهایی که بهشت فردوس را ارث می‌برند و هم در آن جاودانه‌اند سوره مؤمنون، آیه ۱۰ و ۱۱">*</span>، و بنا بر این احتمال جمله‌ <span class="aya" rel="39_74" data-words="8-10">و أورثنا الأرض</span> عطف تفسیر می‌شود برای جمله‌ <span class="aya" rel="39_74" data-words="6-7">صدقنا وعده</span> (و معنا چنین می‌شود: گفتند حمد آن خدایی را سزد که به وعده خود وفا کرد، و بهشت دیگران را هم به ما ارث داد). </p> <p> <span class="aya" rel="39_74" data-words="8-10">و أورثنا الأرض</span> -مراد از کلمه <em>أرض</em> -به طوری که گفته‌اند-<span class="footnote" rel="2" title="توحید (صدوق)، ص ۱۶۱">*</span> زمین بهشت است، یعنی همانجایی که بهشتیان در آنجا مستقر می‌شوند. و در اول سوره مؤمنون هم گذشت که مراد از ارث دادن بهشت، این است که: بهشت را برایشان باقی گذاشت، با اینکه در معرض آن بود که دیگران آن را ببرند و یا حد اقل شریک ایشان شوند، ولی آن دیگران (در اثر گناه و شرک) سهم بهشت خود را از دست دادند و به اینان منتقل گردید. </p> <p> <span class="aya" rel="39_74" data-words="11-15">نتبوأ من الجنة حیث نشاء</span> -این جمله بیانگر ارث دادن زمین به ایشان است، و اگر با اینکه جا داشت بفرماید <em>نتبوء منها</em> ، فرمود: <span class="aya" rel="39_74" data-words="11-13">نتبوأ من الجنة</span> و خلاصه با اینکه جا داشت ضمیر کلمه <em>أرض</em> را به کار ببرد کلمه <em>جنت</em> را آورد برای این است که کلمه  <em>ارض</em> را معنا کند، و بفهماند که منظور ما از <em>أرض</em> همان بهشت است. </p> <p>ولی بعضی<span class="footnote" rel="3" title="روح المعانی، ج ۲۴، ص ۲۴">*</span> از مفسرین گفته‌اند: مراد از <em>ارض</em> همین زمین دنیا است. ولی تفسیری است بسیار بی‌پایه، مگر اینکه آن را توجیه کنند، و بگویند بهشت عبارت است از آخرت همین زمین دنیا، هم چنان که خدای تعالی فرموده: <span class="aya" rel="13_22" data-words="21-24">أولئک لهم عقبی الدار</span><span class="footnote" rel="4" title="روح المعانی، ج ۲۴، ص ۳۰">*</span>. </p> <p>و معنای آیه این است که: پرهیزکاران بعد از داخل شدن در بهشت، می‌گویند حمد خدایی را که به وعده خود وفا کرد، آن وعده‌ای که می‌داد که به زودی ما را داخل بهشت می‌کند. و یا آن وعده‌ای که می‌داد که به زودی بهشت را به ما به ارث می‌دهد، و ما در بهشت هر جایش که دلمان بخواهد مسکن خواهیم کرد-و از این جمله اخیر به دست می‌آید که بهشتیان هر چه بخواهند در بهشت دارند. </p> <p> <span class="aya" rel="39_74" data-words="16-18">فنعم أجر العاملین</span> -یعنی چه خوب است اجر آنهایی که برای خدا عمل کردند، و         <code class="page" rel="17,453"/> این جمله-به طوری که از سیاق برمی‌آید-سخن اهل بهشت است. احتمال هم دارد تتمه کلام خدای تعالی باشد. </p> <p><code class="aya" rel="39_75"/> <span class="aya" rel="39_75" data-words="1-10">و تری الملائکة حافین من حول العرش یسبحون بحمد ربهم...</span> <span class="phrase">کلمه <em rel="fa_39_75_4-4" data-sentence="5:81">حافین</em> اسم فاعل از ماده <em>حف</em> است که به معنای احاطه کردن و حلقه زدن دور چیزی است.</span> و کلمه <em>عرض</em> عبارت است از آن مقامی که‌فرامین و اوامر الهی از آن مقام صادر می‌شود، فرامینی که با آن امر عالم را تدبیر می‌کند. و <em>ملائکه</em> عبارتند از: مجریان مشیت خدا، و عاملان به اوامر او. و دیدن ملائکه به این حال کنایه است از اینکه بعد از درهم پیچیده شدن آسمانها، ملائکه را به اینصورت و حال می‌بینی. </p> <p>و معنای آیه این است که: تو در آن روز ملائکه را می‌بینی در حالی که گرداگرد عرشند و پیرامون آن طواف می‌کنند، تا اوامر صادره را اجرا کنند، و نیز می‌بینی که سرگرم تسبیح خدا با حمد اویند. </p> <p> <span class="aya" rel="39_69" data-words="14-16">و قضی بینهم</span> -احتمال دارد ضمیر <em>هم</em> به ملائکه برگردد. و احتمال هم دارد به ملائکه و مردم هر دو برگردد. و احتمال هم دارد به جمیع خلایق و یا تنها به مردم برگردد، و معنای <em>قضاء</em> داوری در بین اهل بهشت و اهل آتش و یا بین انبیا و امت‌های ایشان باشد. </p> <p>ولی یک نکته احتمال اخیر را تضعیف می‌کند و آن این است که داوری در بین مردم را قبلا در جمله <span class="aya" rel="39_69" data-words="14-21">و قضی بینهم بالحق و هم لا یظلمون</span> فرموده بود و دوباره سخن از قضای بین مردم راندن تکراری است بی‌جهت. </p> <p>لیکن ظاهر قضاوت در ما بین یک جماعت، این است که به نفع بعضی، و به ضرر بعضی داوری شود، چون در جایی قضا به کار می‌آید که اختلافی در بین آن گروه بوده باشد و اختلاف در بین ملائکه فرض ندارد و همین خود مؤید آن است که ضمیر مزبور به ملائکه بر نگردد و به غیر ملائکه یعنی مردم برگردد. چیزی که هست کلمه <em>قضا</em> همان طور که بر حکم حاکم و داوری او اطلاق می‌شود، اطلاقش بر مجموع حکم و مقدمات و آثار و دنباله‌های آن، از قبیل احضار دو طرف دعوی، طرح دعوی، و شهادت خواستن از شهود، حکم حاکم، و رساندن حق به صاحب حق، نیز صحیح است. </p> <p>پس ممکن است مراد از کلمه <em>قضا</em> در آیه قبل، خود حکم الهی باشد، و مراد از  <em>قضا</em> در جمله مورد بحث مجموع جزئیات باشد، جزئیاتی که از ساعت مبعوث شدن تا آخرین لحظه، یعنی لحظه داخل شدن دوزخیان در دوزخ و استقرار در آن و در آمدن بهشتیان در بهشت، و استقرار در آن، پیش می‌آید. پس با این بیان اشکال تکرار کلمه <em>قضا</em> برطرف<code class="page" rel="17,454"/> شده و تکرار آن بدون جهت نمی‌باشد. </p> <p> <span class="aya" rel="39_75" data-words="15-20">و قیل الحمد لله رب العالمین</span> -این کلمه خاتمه آغاز و انجام خلقت است، و هم ثنایی است عمومی برای خدای تعالی، که هیچ کاری نکرده و نمی‌کند، مگر آنکه آن کار جمیل و زیبا است. </p> <p>بعضی<span class="footnote" rel="1" title="توحید صدوق، ص ۱۲۷">*</span> از مفسرین گفته‌اند: گوینده این حمد همان متقین هستند، چون حمد اولشان برای داخل شدن در بهشت بوده، و حمد دومشان برای این بوده که خدا حکم را به نفع آنان صادر فرمود و به حق بین ایشان و غیر ایشان داوری کرد. بعضی<span class="footnote" rel="2" title="مجمع البیان، ج ۶، ص ۳۳۸">*</span> دیگر گفته‌اند: گوینده آن ملائکه هستند، و اگر صریحا به ایشان نسبت نداد، برای این است که خواست تعظیمشان کرده باشد. بعضی<span class="footnote" rel="3" title="روح المعانی، ج ۲۴، ص ۳۰">*</span> دیگر گفته‌اند: صاحب این کلام تمامی خلائق‌اند. </p> <p>مؤید وجه اول این آیه شریفه است که در صفت اهل بهشت می‌فرماید: <span class="aya" rel="10_10" data-words="9-16">و آخر دعواهم أن الحمد لله رب العالمین</span><span class="footnote" rel="4" title="روح المعانی، ج ۲۴، ص ۳۱">*</span> و این خود حمدی است عام که قبلا گفتیم حمد آخرین روز خلقت است. </p> <h3>بحث روایتی‌ <span class="title" rel="39_67 39_68 39_65 39_62 39_63 39_64 39_66 39_69 39_70 39_71 39_72 39_73 39_74 39_75"> (روایاتی در ذیل برخی آیات گذشته) </span> </h3> <p> در تفسیر قمی در ذیل جمله‌ <span class="aya" rel="39_65" data-words="10-17">لئن أشرکت لیحبطن عملک و لتکونن من الخاسرین</span> آمده: این گفتگو و خطاب با رسول خدا (ص) است، ولی منظور امت اوست، و این همان کلام امام صادق (ع) است که می‌فرماید: خدای تعالی پیغمبر خود را به روش دخترم به تو می‌گویم عروسم تو بشنو مبعوث فرموده<span class="footnote" rel="5" title="روح المعانی، ج ۲۴، ص ۳۱">*</span>. </p> <p>و از کتاب توحید حکایت شده که وی به سند خود از فضیل بن یسار روایت کرده که گفت: از امام صادق (ع) شنیدم که فرمود: خدای عز و جل را نباید وصف کرد، چون به وصف نمی‌گنجد. </p> <p>آن گاه می‌گوید: زراره از امام باقر (صلوات اللَّه علیه) روایت کرده که فرمود: خدای تعالی وصف نمی‌شود، و چگونه ممکن است او را وصف کرد با اینکه خودش در کلام       <code class="page" rel="17,455"/> مجیدش فرموده: <span class="aya" rel="6_91" data-words="1-6">و ما قدروا الله حق قدره</span>، پس خدا با هیچ مقیاسی توصیف نمی‌شود الا آنکه او از آن توصیف بزرگتر است<span class="footnote" rel="1" title="الدر المنثور، ج ۵، ص ۳۳۷">*</span>. </p> <p>و نیز در همان کتاب به سند خود از سلیمان بن مهران روایت کرده که گفت: از امام صادق (ع) از آیه‌ <span class="aya" rel="39_67" data-words="7-12">و الأرض جمیعا قبضته یوم القیامة</span> پرسیدم، فرمود: یعنی مالک زمین اوست و احدی با او شریک در ملک او نیست. </p> <p>و <span class="phrase">کلمه <em rel="fa_39_67_10-10" data-sentence="5:293">قبض</em> از خدای تعالی در جای دیگر به معنای دریغ ورزیدن از بخشش، و کلمه <em>بسط</em> به معنای اعطا و گشایش دادن آمده، از آن جمله فرموده: <span class="aya" rel="2_245" data-words="12-19">و الله یقبض و یبصط و إلیه ترجعون</span> یعنی خدای تعالی تنگ می‌گیرد و عطا می‌کند و وسعت می‌دهد و قبض از ناحیه اوست.</span> و به وجهی دیگر قبض به معنای گرفتن به عنوان قبول است، هم چنان که فرمود: <span class="aya" rel="9_104" data-words="11-13">و یأخذ الصدقات</span>، یعنی خدا صدقات را می‌پذیرد، و اهلش را در برابر آن اجر می‌دهد. </p> <p><span class="phrase">عرضه داشتم: پس معنای جمله‌ <span class="aya" rel="39_67" data-words="13-16">و السماوات مطویات بیمینه</span> چیست؟ فرمود: منظور از <em rel="fa_39_67_16-16" data-sentence="130:42">یمین</em> دست است و منظور از دست هم قدرت و قوت است.</span> و معنای اینکه فرموده: <span class="aya" rel="39_67" data-words="13-16">و السماوات مطویات بیمینه</span> این است که: آسمانها به قدرت و قوه خدای سبحان در هم پیچیده شده، و او بزرگتر از آن است که مشرکین در باره‌اش می‌گویند<span class="footnote" rel="2" title="روح المعانی، ج ۲۴، ص ۲۴">*</span>. </p> <p>مؤلف: در الدر المنثور از ابو هریره از رسول خدا (ص) روایت آورده که رسول خدا (ص) در ذیل آیه‌ <span class="aya" rel="39_68" data-words="5-16">فصعق من فی السماوات و من فی الأرض إلا من شاء الله</span> فرموده: اینهایی که استثنا شده‌اند، شهیدانی هستند که شمشیرها را به کمر بسته پیرامون عرش خدا قرار دارند<span class="footnote" rel="3" title="روح المعانی، ج ۲۴، ص ۳۷">*</span> که از ظاهر آن برمی‌آید منظور از <em>نفخه</em> در این آیه غیر از نفخه اول است که برای مردن جاندارها دمیده می‌شود، در حالی که در سابق گفتیم ظاهر آیه خلاف این را می‌رساند. </p> <p>و از انس از رسول خدا (ص) روایت شده که فرمود استثنا شدگان در آیه جبرئیل و میکائیل و اسرافیل و ملک الموت و حاملان عرشند که در آن نفخه نمی‌میرند، بلکه بعدا می‌میرند...<span class="footnote" rel="4" title="الدر المنثور، ج ۵، ص ۳۳۶">*</span> آیه مورد بحث ظاهر در خلاف این روایت نیز هست. </p> <p>و <span class="phrase">از جابر روایت آورده که گفت: این آیه موسی (ع) را استثنا می‌کند،       <code class="page" rel="17,456"/> چون او یک بار در زمان حیاتش دچار صعقه شد...<span class="footnote" rel="1" title="روح المعانی، ج ۲۴، ص ۳۷">*</span> و این روایت از این نظر قابل قبول نیست، که کلمه <em rel="fa_39_68_5-5" data-sentence="271:125">صعقه</em> چه به معنای غش کردن باشد، و چه مردن، اختصاص به موسی نداشت، بلکه چندین نفر از بنی اسرائیل هم با او بودند و دچار آن صعقه شدند.</span> </p> <h3> <span class="title" rel="39_62 39_63 39_64 39_65 39_66 39_67 39_68 39_69 39_70 39_71 39_72 39_73 39_74 39_75">دو روایت در باره اینکه بهشت و جهنم را درب‌هایی است</span> </h3> <p> و در مجمع البیان، در ذیل آیه‌ <span class="aya" rel="15_44" data-words="1-3">لها سبعة أبواب</span> گفته است: در معنای این آیه دو قول است، یکی روایتی است که از علی، امیر المؤمنین (ع) نقل شده که فرمود: جهنم که هفت در دارد بدین جهت است که هفت طبقه دارد، هر طبقه روی طبقه دیگر قرار گرفته. </p> <p>آن گاه برای مجسم کردن مطلب، دست‌های خود را روی هم گذاشت، و فرمود: همین طور روی همند و خدای تعالی بهشت را همکف زمین قرار داده و آتش دوزخ را روی هم، که از همه پایین‌تر <em>جهنم</em> است، و طبقه دوم آن <em>لظی</em> و سومش <em>حطمة</em> و چهارمش <em>سقر</em> و پنجمش <em>جحیم</em> و ششمش <em>سعیر</em> و هفتمش <em>هاویه</em> است و در روایت کلبی طبقه زیرین را <em>هاویه</em> و طبقه بالاتر از همه را <em>جهنم</em> دانسته<span class="footnote" rel="2" title="روح المعانی، ج ۲۴، ص ۳۷">*</span>. </p> <p>و در خصال از امام صادق (ع) از پدرش، از جدش، از علی (ع) روایت آورده که فرمود: برای بهشت هشت در است، دری که از آن، انبیاء و صدیقین داخل می‌شوند، و دری که از آن، شهداء و صالحین وارد می‌شوند، و از پنج در دیگرش شیعیان و محبین ما وارد می‌شوند. و من هم چنان بر صراط می‌ایستم و دعا می‌کنم، می‌گویم پروردگارا شیعیان من، دوستانم، یاورانم، و هر کس که در دار دنیا به من محبت می‌ورزیده، سلامت بدار. از دل عرش ندا می‌رسد: دعایت مستجاب شد، و شفاعتت در باره شیعیانت پذیرفته گشت، حتی در آن روز هر یک نفر از شیعیان و دوستان و یاوران و آنها که با دشمنان من جنگیدند، چه با زبان و چه با عمل، شفاعتشان در هفتاد هزار نفر از همسایگان و اقربایشان پذیرفته می‌شود. </p> <p>و دری دیگر است که سایر مسلمانان یعنی کسانی که شهادت به لا اله الا اللَّه  می‌داده‌اند و در دلشان ذره‌ای بغض ما اهل بیت نبوده از آن در وارد می‌شوند<span class="footnote" rel="3" title="الدر المنثور، ج ۵، ص ۳۳۶">*</span>. </p> 
