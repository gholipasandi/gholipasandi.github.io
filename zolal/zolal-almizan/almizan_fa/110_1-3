<h2 class="sura">سوره نصر مدنی است و سه آیه دارد </h2><h3 class="ayas">سوره النصر آیه‌های ۱ تا ۳</h3><code class="section" rel="110_1-3"/><h3>ترجمه آیات</h3> <p> <span class="trans" rel="110_0">به نام اللَّه که بخشنده به همه و مهربان با نیکان است.  </span><span class="trans" rel="110_1">منتظر باش که وقتی نصرت و فتح از ناحیه خدا برسد.  «۱» </span><span class="trans" rel="110_2">و ببینی که مردم گروه گروه به دین اسلام در می‌آیند.  «۲» </span><span class="trans" rel="110_3">پس (به شکرانه آن) پروردگارت را حمد و تسبیح گوی و از او طلب آمرزش کن که او بسیار توبه پذیر است.  «۳» </span></p>   <h3>بیان آیات</h3> <p> در این سوره خدای تعالی رسول گرامیش را وعده فتح و یاری می‌دهد، و خبر می‌دهد که به زودی آن جناب مشاهده می‌کند که مردم گروه گروه داخل اسلام می‌شوند، و دستورش می‌دهد که به شکرانه این یاری و فتح خدایی، خدا را تسبیح کند و حمد گوید و استغفار نماید. و این سوره بنا به استظهاری که خواهیم کرد در مدینه بعد از صلح حدیبیه و قبل از فتح مکه نازل شده. <code class="page" rel="20,651"/><code class="aya" rel="110_1"/> </p><h3> <span class="title" rel="110_1">بیان اینکه مراد از نصر و فتح که در <span class="aya" rel="110_1" data-words="1-6">إذا جاء نصر الله و الفتح...</span> رسیدن آن پیشگویی شده فتح مکه است</span> </h3> <p> <span class="aya" rel="110_1" data-words="1-6">إذا جاء نصر الله و الفتح</span> <span class="phrase">کلمه <em rel="fa_110_1_1-1" data-sentence="5:270">اذا</em> ظهور در استقبال (آینده) دارد، و این ظهور اقتضا دارد که مضمون آیه شریفه خبری باشد از امری که هنوز رخ نداده و به زودی رخ می‌دهد، و چون آن امر یاری و فتح است، در نتیجه سوره مورد بحث از مژده‌هایی است که خدای تعالی به پیامبر داده، و نیز از ملاحم و خبرهای غیبی قرآن کریم است.</span> </p> <p>و <span class="phrase">منظور از <em rel="fa_110_1_3-3" data-sentence="9:505">نصر</em> و <em rel="fa_110_1_6-6" data-sentence="65:490">فتح</em> -آن طور که بعضی<span class="footnote" rel="1" title="روح المعانی، ج ۳۰، ص ۲۵۶">*</span> از مفسرین پنداشته‌اند-جنس نصرت و فتح نیست، تا آیه شریفه با تمامی مواقفی که خدای تعالی پیامبرش را یاری نموده و بر دشمنان پیروز کرده منطبق شود، مثلا با ایمان آوردن انصار و اهل یمن هم منطبق گردد، چون با آیه‌ <span class="aya" rel="110_2" data-words="1-8">و رأیت الناس یدخلون فی دین الله أفواجا</span> نمی‌سازد، زیرا اسلام آوردن انصار و اهل یمن و سایر مسلمانان که قبل از فتح مکه مسلمان شدند فوج فوج نبوده.</span> </p> <p>و نیز منظور آیه، صلح حدیبیه که خدای تعالی آن را در آیه‌ <span class="aya" rel="48_1" data-words="1-5">إنا فتحنا لک فتحا مبینا</span> فتح خوانده نمی‌تواند باشد، برای اینکه آیه بعدی با آن انطباق ندارد، و در صلح حدیبیه مردم فوج فوج داخل اسلام نشدند. </p> <p>پس روشن‌ترین واقعه‌ای که می‌تواند مصداق این نصرت و فتح باشد، فتح مکه است، چون فتح مکه در حیات رسول خدا (ص) و در بین همه فتوحات، ام الفتوحات و نصرت روشنی بود که بنیان شرک را در جزیرة العرب ریشه کن ساخت. </p> <p>و مؤید این نظریه وعده نصرتی است که در ضمن آیات نازله در باره حدیبیه داده و فرموده: <span class="aya" rel="48_1-3" data-words="1-28">إنا فتحنا لک فتحا مبینا، لیغفر لک الله ما تقدم من ذنبک و ما تأخر و یتم نعمته علیک و یهدیک صراطا مستقیما، و ینصرک الله نصرا عزیزا</span><span class="footnote" rel="2" title="همانا ما برای تو فتحی روشن مقرر کردیم، تا خداوند از گناه گذشته و آینده تو درگذر و نعمت خود را بر تو به حد کمال برساند و تو را به راه راست هدایت کند و خدا تو را با نصرتی با عزت و کرامت یاری خواهد کرد سوره فتح، آیات ۱-۳">*</span>، چون بسیار نزدیک به ذهن است که منظور از فتح و نصر عزیز، همان فتح مکه باشد، چون تنها فتحی که مرتبط با فتح حدیبیه باشد همان فتح مکه است‌ که دو سال بعد از صلح حدیبیه اتفاق افتاد. </p> <p>و این نظریه به ذهن نزدیک‌تر است، تا آیه را حمل کنیم بر اجابت دعوت حقه از ناحیه اهل یمن و دخول بدون خونریزیشان در اسلام، پس نزدیک‌تر به اعتبار همان است که بگوییم: مراد از نصر و فتح، نصرت رسول خدا (ص) بر کفار قریش، و     <code class="page" rel="20,652"/> مراد از فتح، فتح مکه است. و نیز بگوییم این سوره بعد از صلح حدیبیه و بعد از نزول سوره فتح و قبل از فتح مکه نازل شده است. </p> <p><code class="aya" rel="110_2"/> <span class="aya" rel="110_2" data-words="1-8">و رأیت الناس یدخلون فی دین الله أفواجا</span> <span class="phrase">راغب در مفردات می‌گوید کلمه <em rel="fa_110_2_8-8" data-sentence="28:171">فوج</em> به معنای جماعتی است که به سرعت عبور کنند، و جمع این کلمه <em rel="fa_110_2_8-8" data-sentence="140:99">افواج</em> می‌آید<span class="footnote" rel="1" title="مفردات راغب، ماده &lt;em&gt;فوج&lt;/em&gt; ">*</span>.</span> و <span class="phrase">بنا به گفته وی معنای داخل شدن مردم در دین خدا افواجا این است که جماعتی بعد از جماعتی دیگر به اسلام در آیند، و مراد از <em rel="fa_110_2_6-7" data-sentence="118:249">دین اللَّه</em> همان اسلام است، چون خدای تعالی به حکم آیه‌ <span class="aya" rel="3_19" data-words="1-5">إن الدین عند الله الإسلام</span><span class="footnote" rel="2" title="همانا دین در نزد خدا اسلام است سوره آل عمران، آیه ۱۹">*</span> غیر اسلام را دین نمی‌داند.</span> </p> <h3> <span class="title" rel="110_1 110_2 110_3">وجه و مناسبت امر به حمد و استغفار پروردگار، بعد از دیدن نصر الهی</span> </h3> <p> <code class="aya" rel="110_3"/> <span class="aya" rel="110_3" data-words="1-8">فسبح بحمد ربک و استغفره إنه کان توابا</span> از آنجایی که این نصرت و فتح اذلال خدای تعالی نسبت به شرک، و اعزاز توحید است، و به عبارتی دیگر این نصرت و فتح ابطال باطل و احقاق حق بود، مناسب بود که از جهت اول سخن از تسبیح و تنزیه خدای تعالی برود، و از جهت دوم-که نعمت بزرگی است- سخن از حمد و ثنای او برود، و به همین جهت به آن جناب دستور داد تا خدا را با حمد تسبیح گوید. </p> <p>البته در این میان وجه دیگری برای توجیه و مناسبت این دستور هست، و آن این است که حق خدای عز و جل که رب عالم است، بر بنده‌اش این است که او را با صفات کمالش ذکر کند و همواره بیاد نقص و حاجت خود بیفتد، و چون فتح مکه باعث شد رسول خدا (ص) از گرفتاریهایی که در از بین بردن باطل و قطع ریشه فساد داشت فراغتی حاصل کند، دستورش داد که از این به بعد که فراغتت بیشتر است، به یاد جلال خدا-که تسبیح او است-و جمالش-که حمد او است و نقص و حاجت خودش، که استغفار است- بپردازد، و معنای استغفار در مثل رسول خدا (ص) که آمرزیده هست، درخواست ادامه مغفرت است، چون احتیاج به مغفرت از نظر بقاء عینا مثل احتیاج به حدوث مغفرت است،  (دقت فرمایید). و این استغفار از ناحیه آن جناب تکمیل شکرگزاری است، و ما در آخر جلد ششم این کتاب گفتاری در معنای آمرزش گناه گذراندیم. </p> <p> <span class="aya" rel="110_3" data-words="6-8">إنه کان توابا</span> -این جمله دستور به استغفار را تعلیل می‌کند، و در عین حال تشویق و تاکید هم هست. </p> <h3>بحث روایتی‌ <span class="title" rel="110_1 110_2 110_3">چند روایت مربوط به نزول سوره نصر</span> </h3> <p> در مجمع البیان از مقاتل روایت کرده که گفت: وقتی این سوره نازل شد، رسول خدا  (ص) آن را بر اصحابش قرائت کرد، اصحاب همه خوشحال گشته به یکدیگر مژده می‌دادند، ولی وقتی عباس آن را شنید گریه کرد، رسول خدا (ص) پرسید: چرا می‌گریی عمو؟ عرضه داشت: من خیال می‌کنم‌ این سوره خبر مرگ تو را به تو می‌دهد، یا رسول اللَّه. حضرت فرمود: بله این سوره همان را می‌گوید که تو فهمیدی، و رسول خدا (ص) بعد از نزول این سوره بیش از دو سال زندگی نکرد، و از آن به بعد هم دیگر کسی او را خندان و خوشحال ندید<span class="footnote" rel="1" title="عیون اخبار الرضا، ج ۲، ص ۵، ح ۱۲">*</span>. </p> <p>مؤلف: این معنا در تعدادی از روایات با عباراتی مختلف آمده. </p> <p>و بعضی<span class="footnote" rel="2" title="بارالها شاهد باش من به محمد اطلاع دادم، و او را به کمک طلبیدم، و به سوگندهای غلیظی که نیاکان ما، و نیاکان او مقدسش می‌شمردند سوگند دادم که قریش در باره‌ات خلف وعده کردند و عهد مؤکد تو را نقض نمودند، و ما را در حال رکوع و سجده کشتند">*</span> در وجه دلالت سوره بر خبر مرگ آن جناب چنین گفته‌اند که: این سوره دلالت دارد بر اینکه رسول خدا (ص) از انجام رسالات خود فارغ شده، آنچه بنا بود انجام دهد انجام داده، و دوران تلاش و مجاهدتش به سر رسیده، و معلوم است که طبق مثل معروف عند الکمال یرقب الزوال ، هر چیزی که به حد کمالش رسید باید منتظر زوالش بود. </p> <p>و در همان کتاب از ام سلمه روایت کرده که گفت: رسول خدا (ص) در اواخر عمرش نمی‌ایستاد و نمی‌نشست و نمی‌آمد و نمی‌رفت، مگر اینکه می‌گفت:  سبحان اللَّه و بحمده و استغفر اللَّه و اتوب الیه ما علت این معنا را پرسیدیم، فرمود: من بدین عمل مامور شده‌ام، آن گاه این سوره را می‌خواند: <span class="aya" rel="110_1" data-words="1-6">إذا جاء نصر الله و الفتح</span><span class="footnote" rel="3" title="مجمع البیان، ج ۱۰، ص ۴۲۶">*</span>. </p> <p>مؤلف: و در این معنا روایات یکی دو تا نیست، البته در بین آنها در اینکه رسول خدا  (ص) چه ذکری می‌گفته اختلاف هست. </p> <p>و در عیون به سند خود از حسین بن خالد از حضرت رضا (ع) روایت آورده که گفت: من از پدرم شنیدم که از پدرش (ع) حدیث کرد که: اولین سوره‌ای که از قرآن نازل شد سوره‌ <span class="aya" rel="96_0-1" data-words="1-7">بسم الله الرحمن الرحیم، اقرأ باسم ربک</span> بود، و آخرین سوره‌ای که     <code class="page" rel="20,654"/> نازل شد سوره‌ <span class="aya" rel="110_1" data-words="1-4">إذا جاء نصر الله</span> بود<span class="footnote" rel="1" title="پناه گیری رسمی از جاهلیت عرب بود که وقتی جنایتکار و حتی قاتل فرزند کسی از آن شخص پناه می‌خواست، پناهش می‌داد، و دیگر کسی نمی‌توانست به او آسیبی برساند، و بر حسب همان جوار، خود آن شخص هم به قاتل فرزندش آسیب نمی‌رساند، و ابو سفیان به همین منظور آمده بود، و کافی بود یکی از مسلمانان او و یا همه قریش را در پناه خود بگیرد &lt;em&gt;مترجم&lt;/em&gt; ">*</span>. </p> <p>مؤلف: شاید منظور از آخرین سوره در بست و به طور تمام بوده، که در این صورت منافات ندارد که بعضی آیات سایر سوره‌ها بعد از این سوره نازل شده باشد. </p> <h3> <span class="title" rel="110_1 110_2 110_3">تفصیل داستان فتح مکه: پیمان شکنی مکیان، حرکت قوای اسلام، وقایع بین راه، وارد شدن به شهر و... </span> </h3> <p> و در مجمع البیان در داستان فتح مکه آمده: بعد از آنکه در سال حدیبیه رسول خدا  (ص) با مشرکین قریش صلح نمود، یکی از شرائط صلح این بود که هر کس و هر قبیله عرب بخواهد می‌تواند داخل در عهد رسول خدا (ص) شود، و هر کس و هر قبیله بخواهد می‌تواند داخل در عهد قریش گردد، قبیله خزاعه به عهد و عقد رسول خدا (ص) پیوست، و قبیله بنی بکر در عقد و پیمان قریش در آمد، و بین این دو قبیله از قدیم الأیام دشمنی بود. </p> <p>در این بین جنگی میان بنی بکر و خزاعه اتفاق افتاد، و قریش بنی بکر را با دادن سلاح کمک کردند، ولی آشکارا کمک انسانی ندادند به جز بعضی افراد، از آن جمله عکرمة بن ابی جهل و سهیل بن عمرو که شبانه و مخفیانه به کمک بنی بکر رفتند. </p> <p>ناگزیر عمرو بن سالم خزاعی سوار بر مرکب خود شد و به مدینه نزد رسول خدا (ص) شتافت، و این در هنگامی بود که مساله فتح مکه بر سر زبانها افتاده بود، و رسول خدا (ص) در مسجد در بین مردم بود، عمرو بن سالم ایستاد و این اشعار را سرود: <span class="poem">لا هم انی ناشد محمدا / حلف ابینا و ابیه الا تلدا / ان قریشا أخلفوک الموعدا / و نقضوا میثاقک الموکدا</span> و قتلونا رکعا و سجدا<span class="footnote" rel="2" title="مجمع البیان، ج ۱۰، ص ۵۵۴">*</span> رسول خدا (ص) فرمود: ای عمرو بس است، سپس برخاست و به خانه همسرش میمونه رفت و فرمود: آبی برایم آماده ساز، آن گاه شروع کرد به غسل و شستشوی خود، و می‌فرمود: یاری نشوم اگر بنی کعب-خویشاوندان عمرو بن سالم-را یاری نکنم، آن گاه از خزاعه بدیل بن ورقاء با جماعتی حرکت کرده نزد رسول خدا (ص) آمدند، آنها هم آنچه از بنی بکر و قریش کشیده بودند و مخصوصا یاری قریش از     <code class="page" rel="20,655"/> بنی بکر را به اطلاع آن حضرت رسانده به طرف مکه برگشتند. </p> <p>و رسول خدا (ص) از پیش خبر داده بود که گویا می‌بینم ابو سفیان از طرف قریش به سوی شما می‌آید تا پیمان صلح حدیبیه را تمدید کند و به زودی بدیل بن ورقاء را در راه می‌بیند. اتفاقا همین طور که فرموده بود پیش آمد، بدیل و همرهانش ابو سفیان را در عسفان دیدند که از طرف قریش به مدینه می‌رود تا پیمان را تمدید و محکم کند. همین که ابو سفیان بدیل را دید پرسید: از کجا می‌آیی؟ گفت رفته بودم کنار دریا و این بیابانهای اطراف. گفت: مدینه نزد محمد نرفتی؟ پاسخ داد نه. و از هم جدا شدند، بدیل به طرف مکه رهسپار شد، ابو سفیان به همراهان خود گفت: اگر بدیل مدینه رفته باشد، حتما آذوقه شترش را از هسته خرما داده، برویم ببینیم شترش کجا خوابیده بود، رفتند و آنجا را یافته پشکل شتر بدیل را پیدا کردند و شکافتند دیدند هسته خرما در آن هست ابو سفیان گفت به خدا سوگند بدیل نزد محمد رفته بود. </p> <p>ابو سفیان از آنجا به مدینه آمد و نزد رسول خدا (ص) رفت، عرضه داشت: ای محمد خون قوم و خویشاوندانت را حفظ کن و قریش را پناه بده و مدت پیمان را تمدید کن. رسول خدا (ص) فرمود: آیا علیه مسلمانان توطئه کردید و نیرنگ بکار زدید و پیمان را شکستید؟ ابو سفیان گفت: نه. فرمود: اگر نشکسته‌اید ما بر سر پیمان خود هستیم. ابو سفیان از آنجا بیرون آمد، به ابو بکر برخورد و گفت: قریش را در پناه خود گیر<span class="footnote" rel="1" title="یعنی حالا که زور بالای سرم است من هم می‌گویم نبوت است، و گر نه خودم به آن ایمان ندارم &lt;em&gt;مترجم&lt;/em&gt; ">*</span>. ابو بکر گفت: وای بر تو مگر کسی می‌تواند علیه رسول خدا (ص) کسی را پناه بدهد. از او هم گذشت به عمر بن خطاب برخورد و همان تقاضا را از او کرد و همان جواب را از او شنید. از او هم گذشت به منزل دخترش ام حبیبه همسر رسول خدا (ص) رفت و خواست تا روی فرش رسول خدا (ص) بنشیند، دخترش خم شد و فرش را جمع کرد، ابو سفیان گفت: دخترم آیا دریغ کردی از اینکه پدرت روی فرش بنشیند؟ گفت: بله، این فرش رسول خدا (ص) است، و تو به خاطر شرکت نجس و پلید هستی و نمی‌توانی روی این فرش بنشینی. </p> <p>   <code class="page" rel="20,656"/> از آنجا هم بیرون شد و به خانه فاطمه (ع) رفت و گفت: ای دختر سید عرب، آیا قریش را پناه می‌دهی و مدت پیمان ایشان را تمدید می‌کنی؟ اگر چنین کنی گرامی‌ترین خانم در همه مردم خواهی بود. فاطمه (ع) فرمود جوار من جوار رسول خدا (ص) است. پرسید: آیا ممکن نیست به دو پسرانت دستور دهی این کار را بکنند؟ فرمود: به خدا سوگند بچه‌های من کودکند و به حدی نرسیده‌اند که بین مردم جوار دهند، علاوه بر این، هیچ مسلمانی نمی‌تواند به دشمن رسول خدا (ص) پناه دهد. آن گاه رو به علی بن ابی طالب (ع) کرد و گفت: ای ابا الحسن چاره‌ام از همه جا قطع شده، از تو می‌خواهم برایم خیر خواهی کنی و راه چاره‌ای پیش پایم بگذاری. علی (ع) فرمود: تو پیر مرد قریشی، برخیز و بر در مسجد بایست و اعلام کن که همه بدانید من قریش را در پناه و جوار خود قرار دادم، این را بگو و به دیار خودت مکه برگرد، ابو سفیان پرسید: این کار دردی از من دوا خواهد کرد؟ فرمود: به خدا سوگند گمان ندارم، و لیکن چاره دیگری برایت سراغ ندارم، ناگزیر ابو سفیان برخاست و در مسجد فریاد زد ایها الناس من قریش را در جوار خود قرار دادم، آن گاه شترش را سوار شد و به طرف مکه رفت. </p> <p>وقتی وارد بر قریش شد، پرسیدند چه خبر آورده‌ای؟ ابو سفیان قصه را برایشان شرح داد. گفتند: به خدا سوگند علی بن ابی طالب کاری برایت انجام نداده، جز اینکه به بازیت گرفته، و اعلامی که در بین مسلمانان کردی هیچ فایده‌ای ندارد، ابو سفیان گفت: نه به خدا سوگند علی منظورش بازی دادن من نبود، ولی چاره دیگری نداشتم. </p> <p>راوی می‌گوید: رسول خدا (ص) دستور داد تا مسلمانان برای جنگ با مردم مکه، مجهز و آماده شوند، و آن گاه عرضه داشت بار الها چشم و گوش قریش را از کار ما بپوشان و از رسیدن اخبار ما به ایشان جلوگیری فرما تا ناگهانی بر سرشان بتازیم و قریش را در شهرشان مکه غافلگیر سازیم، در این هنگام بود که حاطب بن ابی بلتعه نامه‌ای به قریش نوشت و به دست آن زن داد تا به مکه برساند، ولی خبر این خیانتش از آسمان به رسول اللَّه رسید، و علی (ع) و زبیر را فرستاد تا نامه را از آن زن بگیرند، که داستانش در سوره ممتحنه گذشت. </p> <p>رسول خدا (ص) در داستان فتح مکه ابو ذر غفاری را جانشین خود در مدینه کرد و ده روز از ماه رمضان گذشته بود که با ده هزار نفر لشکر از مدینه بیرون آمد، و این در سال هشتم هجرت بود، و از مهاجر و انصار حتی یک نفر تخلف نکرد. </p> <p>از سوی دیگر ابو سفیان بن حارث بن عبد المطلب (پسر عموی رسول خدا ص) <code class="page" rel="20,657"/>، و عبد اللَّه بن امیة بن مغیره، در بین راه در محلی به نام <em>نیق العقاب</em> رسول خدا  (ص) را دیدند، و اجازه ملاقات خواستند، لیکن آن جناب اجازه نداد، ام سلمه همسر رسول خدا (ص) در وساطت و شفاعت آن دو عرضه داشت: یا رسول اللَّه (ص) یکی از این دو پسر عموی تو و دیگری پسر عمه و داماد تو است. فرمود مرا با ایشان کاری نیست، اما پسر عمویم هتک حرمتم کرده، و اما پسر عمه و دامادم همان کسی است که در باره من در مکه آن سخنان را گفته بود، وقتی خبر این گفتگو به ایشان رسید ابو سفیان که پسر خوانده‌ای همراهش بود گفت: به خدا سوگند اگر اجازه ملاقاتم ندهد دست این کودک را می‌گیرم و سر به بیابان می‌گذارم، آن قدر می‌روم تا از گرسنگی و تشنگی بمیریم، این سخن به رسول خدا (ص) رسید، حضرت دلش سوخت و اجازه ملاقاتشان داد، هر دو به دیدار آن جناب شتافته اسلام آوردند. </p> <p>و چون رسول خدا (ص) در مر الظهران بار انداخت، و با اینکه این محل نزدیک مکه است، مردم مکه از حرکت آن جناب بکلی بی‌خبر بودند، در آن شب ابو سفیان بن حرب و حکیم بن حزام و بدیل بن ورقاء از مکه بیرون آمدند تا خبری کسب کنند. </p> <p>از سوی دیگر عباس عموی پیامبر (ص) با خود گفت: پناه به خدا، خدا به داد قریش برسد که دشمنش تا پشت کوه‌های مکه رسیده، و کسی نیست به او خبری بدهد، به خدا اگر رسول خدا (ص) به ناگهانی بر سر قریش بتازد و با شمشیر وارد مکه شود، قریش تا آخر دهر نابود شده، این بی‌قراری وادارش کرد همان شبانه بر استر رسول خدا (ص) سوار شده به راه بیفتد، با خود می‌گفت: بروم بلکه لابلای درخت‌های اراک اقلا به هیزم‌کشی برخورم، و یا دامداری را ببینم، و یا به کسی که از سفر می‌رسد و به طرف مکه می‌رود برخورد نمایم، به او بگویم به قریش خبر دهد که لشکر رسول خدا (ص) تا کجا آمده، بلکه بیایند التماس کنند و امان بخواهند تا آن جناب از ریختن خونشان صرفنظر کند. </p> <p>از اینجا مطلب را از قول عباس می‌خوانیم: به خدا سوگند در لابلای درختان اراک دور می‌زدم تا شاید به کسی برخورم، که ناگهان صدایی شنیدم که چند نفر با هم صحبت می‌کردند، خوب گوش دادم صاحبان صدا را شناختم، ابو سفیان بن حرب و حکیم بن حزام و بدیل بن ورقاء بودند، و شنیدم ابو سفیان می‌گفت به خدا سوگند هیچ شبی در همه عمرم چنین آتشی ندیده‌ام، بدیل در پاسخ گفت: به نظر من این آتش‌ها از قبیله خزاعه باشد، ابو سفیان<code class="page" rel="20,658"/> گفت: خزاعه پست‌تر از اینند که چنین لشکری انبوه فراهم آورندمن او را از صدایش شناختم، و صدا زدم ای أبا حنظله-ابو سفیان-تا صدایم را شنید شناخت، و گفت ابو الفضل تویی؟ گفتم آری، گفت: لبیک پدر و مادرم فدای تو باد، چه خبر آورده‌ای؟ گفتم: اینک رسول خدا  (ص) است با لشکری آمده که شما را تاب مقاومت آن نیست، ده هزار نفر از مسلمین است. </p> <p>پرسید: پس می‌گویی چه کنم؟ گفتم: با من سوار شو تا نزد آن جناب برویم تا از حضرتش برایت امان بخواهم، به خدا قسم اگر آن جناب بر تو دست یابد گردنت را می‌زند، ابو سفیان با من سوار شد، با شتاب استر را به طرف رسول خدا (ص) راندم، از هر اجاق و آتشی رد می‌شدیم می‌گفتند: این عموی رسول خدا (ص) و سوار بر استر آن جناب است، تا به آتش عمر بن خطاب رسیدیم، صدا زد ای ابا سفیان حمد خدای را که وقتی به تو دست یافتیم که هیچ عهد و پیمانی در بین نداریم، آن گاه به عجله به طرف رسول خدا (ص) دوید، من نیز استر را به شتاب رساندم، به طوری که عمر و استر من جلو درب قبه راه را به یکدیگر بستند، و بالأخره عمر زودتر داخل شد، آن طور که یک سواره کندرو، از پیاده کندرو جلو می‌زند. </p> <p>عمر عرضه داشت: یا رسول اللَّه این ابو سفیان دشمن خدا است که خدای تعالی ما را بر او مسلط کرده و اتفاقا عهد و پیمانی هم بین ما و او نیست، اجازه بده تا گردنش را بزنم، من عرضه داشتم: یا رسول اللَّه من او را پناه داده‌ام، و آن گاه بلافاصله نشستم و سر رسول خدا  (ص) را-به رسم التماس-گرفتم، و عرضه داشتم به خدا سوگند کسی غیر از من امروز در باره او سخن نگوید، ولی عمر اصرار می‌ورزید، به او گفتم: ای عمر آرام بگیر، درست است که این مرد چنین و چنان کرده، ولی هر چه باشد از آل عبد مناف است، نه از عدی بن کعب-دودمان تو-اگر از دودمان تو بود من وساطتش را نمی‌کردم. عمر گفت ای عباس، کوتاه بیا، اسلام آوردن تو آن روز که اسلام آوردی محبوب‌تر بود برای من از اینکه پدرم خطاب اسلام بیاورد. می‌خواست بگوید: تعصب دودمانی در کارم نیست، به شهادت اینکه از اسلام تو خوشحال شدم بیش از آنکه پدرم مسلمان می‌شد، اگر می‌شد. در اینجا رسول خدا  (ص) به عمویش عباس فرمود فعلا برو او را امان دادیم، فردا صبح او را نزد من آر. </p> <p>می‌گوید: صبح زود قبل از هر کس دیگر او را نزد رسول خدا (ص) بردم، همین که او را دید فرمود: وای بر تو ای ابا سفیان آیا هنوز وقت آن نشده که بفهمی<code class="page" rel="20,659"/> جز اللَّه معبودی نیست؟ عرضه داشت: پدر و مادرم فدای تو که چقدر پابند رحمی، و چقدر کریم و رحیم و حلیمی، به خدا قسم اگر احتمال می‌دادم که با خدای تعالی خدای دیگری باشد، باید آن خدا در جنگ بدر و روز احد یاریم می‌کرد. رسول خدا (ص) فرمود: وای بر تو ای ابا سفیان آیا وقت آن نشده که بفهمی من فرستاده خدای تعالی هستم؟ عرضه داشت: پدر و مادرم فدایت شود، در این مساله هنوز شکی در دلم است عباس می‌گوید: به او گفتم وای بر تو شهادت بده به حق قبل از اینکه گردنت را بزنند. ابو سفیان بناچار شهادت داد. </p> <p>در این هنگام رسول خدا (ص) فرمود: ای عباس برگرد و او را در تنگه دره نگه دار، تا لشکر خدا از پیش روی او بگذرد، و او قدرت خدای تعالی را ببیند، من او را نزدیک دماغه کوه، تنگترین نقطه دره نگه داشتم، لشکریان اسلام قبیله قبیله رد می‌شدند و او می‌پرسید: اینها کیانند؟ و من پاسخ می‌دادم، و می‌گفتم مثلا این قبیله اسلم است، این جهینه است، این فلان است، تا در آخر خود رسول خدا (ص) در کتیبه خضراء از مهاجرین و انصار عبور کرد، در حالی که نفرات کتیبه آن چنان غرق آهن شده بودند که جز حدقه چشم از ایشان پیدا نبود، ابو سفیان پرسید اینها کیانند: ای ابا الفضل؟ گفتم این رسول خدا (ص) است که با مهاجرین و انصار در حرکت است. ابو سفیان گفت: ای ابا الفضل سلطنت برادرزاده‌ات عظیم شده، گفتم وای بر تو سلطنت و پادشاهی نیست. بلکه نبوت است، گفت: بله حالا که چنین است<span class="footnote" rel="1" title="امروز حمام خون راه می‌اندازیم، و زنان را اسیر می‌کنیم؟">*</span>. </p> <p>حکیم بن حزام و بدیل بن ورقاء نزد رسول خدا (ص) آمدند، و اسلام را پذیرفته با آن جناب بیعت کردند، وقتی مراسم بیعت تمام شد، رسول خدا (ص) آن دو را پیشاپیش خود روانه به سوی قریش کرد تا ایشان را به سوی اسلام دعوت کنند و اعلام بدارند هر کس بر خانه ابو سفیان که بالای مکه است داخل بشود ایمن است، و هر کس داخل خانه حکیم که در پایین مکه است بشود او نیز ایمن خواهد بود، و هر کس هم درب خانه خود را بروی خود ببندد و دست به شمشیر نزند ایمن است. </p> <p>و بعد از آنکه ابو سفیان و حکیم بن حزام از نزد رسول خدا (ص) بیرون آمدند و به طرف مکه روانه شدند، رسول خدا (ص) زبیر بن عوام را   <code class="page" rel="20,660"/> به سرکردگی جمعی از سواره نظام مهاجرین مامور فرمود تا بیرق خود را در بلندترین نقطه مکه که محلی است به نام حجون نصب کند و فرمود از آنجا حرکت نکنید تا من برسم، و وقتی خود آن جناب به مکه رسید، در همین حجون خیمه زد، و سعد بن عباده را به سرکردگی کتیبه انصار در مقدمه‌اش، و خالد بن ولید را با جمعیتی از مسلمانان قضاعه و بنی سلیم را دستور داد تا به پایین مکه بروند، و پرچم خود را در آنجا نرسیده به خانه‌ها نصب کنند. </p> <p>و به ایشان دستور داد که به هیچ وجه متعرض کسی نشوند و با کسی نجنگند، مگر آنکه ابتدا به جنگ کرده باشد، و دستور داد چهار نفر را هر جا دیدند به قتل برسانند:1-عبد اللَّه بن سعد بن ابی سرح 2-حویرث بن نفیل 3-ابن خطل 4-مقبس بن ضبابه، و نیز دستورشان داد که دو نفر مطرب و آوازه‌خوان را هر جا دیدند بکشند، و اینها کسانی بودند که با آوازه خوانیهایشان رسول خدا (ص) را هجومی گفتند. و فرمود حتی اگر دیدند دست به پرده کعبه دارند در همان حال به قتلشان برسانند. طبق این فرمان علی (ع) حویرث بن نفیل و یکی از دو آوازه‌خوانها را کشت، و آن دیگری متواری شد، و نیز مقبس بن ضبابه را در بازار به قتل رسانید، و ابن خطل را در حالی که دست به پرده کعبه داشت پیدا کردند، و دو نفر به وی حمله کردند، یکی سعید بن حریث، و دیگری عمار بن یاسر، سعید از عمار سبقت گرفت و او را به قتل رسانید. </p> <p>ابو سفیان با شتاب خود را به رسول خدا (ص) رسانیده رکاب مرکب آن جناب را گرفت و بدان بوسه زد، آن گاه گفت: پدر و مادرم به قربانت، آیا نشنیدی که سعد گفته: <span class="poem">الیوم یوم الملحمة / الیوم تسبی الحرمة<span class="footnote" rel="1" title="ای فرستاده معبود یکتا، زبان من امروز خطاهای گذشته‌ام را جبران می‌کند، و آنچه در دوران هلاکت و گمراهیم مرتکب شده‌ام، امروز تلافی می‌کنم، آن روز در بحبوحه گمراهی بودم، و به پیروی از شیطان مباهات می‌کردم، ولی امروز فهمیدم هر کس از راه مستقیم منحرف شود انحرافش به هلاکتش منجر می‌شود، امروز گوشت تنم و تک تک استخوانهایم به پروردگارم ایمان آورده، و همچنین جانم گواهی می‌دهد به اینکه تو پیامبری نذیر هستی">*</span> </span> حضرت به علی (ع) دستور داد: به عجله خود را به سعد برسان، و پرچم-که همواره به دست فرمانداران سپرده می‌شد-را از او بگیر، و تو خودت آن را داخل شهر کن، اما با رفق و مدارا، و علی (ع) پرچم انصار را از سعد بن عباده گرفت، و انصار را همانطور که فرموده بود با رفق و مدارا داخل شهر کرد. </p> <h3> <span class="title" rel="110_1 110_2 110_3">خطبه پیامبر (صلی اللَّه علیه و آله و سلم) بعد از فتح مکه</span> </h3> <p> بعد از آنکه خود رسول خدا (ص) وارد مکه شد، صنادید  (بزرگان) قریش داخل کعبه شدند، و به اصطلاح بست نشستند، چون گمان نمی‌کردند-با آن همه جنایات که کرده بودند-جان سالم بدر برند، در این هنگام رسول خدا (ص)   <code class="page" rel="20,661"/> وارد مسجد الحرام شد و تا جلو درب کعبه پیش آمد، در آنجا ایستاده سخن آغاز کرده فرمود: لا اله الا اللَّه وحده وحده أنجز وعده و نصر عبده و هزم الاحزاب وحده معبودی نیست به جز اللَّه، تنها او تنها او که وعده خود به کرسی نشاند و بنده خود را یاری داد، و یک تنه همه حزبهای مخالفش را از میدان بدر برد، هان ای مردم هر مال و هر امتیاز موروثی و طبقاتی، و هر خونی که در جاهلیت محترم بود، زیرا این دو پای من (من امروز همه آنها را لغو اعلام می‌کنم) مگر پرده‌داری کعبه و سقایت حاجیان، که این دو امتیاز را به صاحبانش اگر اهلیت داشته باشند بر می‌گردانم، هان ای مردم، مکه هم چنان بلد الحرام است، چون خدای تعالی آن را از ازل حرمت داده، برای احدی قبل از من و برای خود من کشتار در آن حلال نبوده، تنها برای من پاسی از روز حلیت داده شده، از آن گذشته تا روزی که قیامت بپا شود این بلد، بلد الحرام خواهد بود، گیاه و روئیدنیهایش مادامی که سبز باشد کنده نمی‌شود، و درختانش قطع نمی‌گردد، و شکارش مورد تعرض احدی قرار نمی‌گیرد، گیرد (و با اشاره دست و یا سر و صدا فراری نمی‌شود) و کسی نمی‌تواند گم شده‌ای را بردارد، مگر به منظور اینکه صاحبش را پیدا کند، و گم شده‌اش را بدو بدهد. </p> <p>آن گاه فرمود: هان ای مردم مکه!برای پیامبر خدا همسایگان بسیار بدی بودید، نبوت و دعوتش را تکذیب کردید، و او را از خود راندید، و از وطن مالوفش بیرون کردید و آزارش دادید، و به این اکتفاء نکردید، حتی به محل هجرتم لشکر کشیدید و با من به قتال پرداختید، با همه این جنایات بروید که شما آزاد شدگانید. </p> <p>وقتی این صدا و این خبر به گوش کفار مکه که تا آن ساعت در پستوی خانه‌ها پنهان شده بودند رسید، مثل اینکه سر از قبر برداشته باشند همه به اسلام گرویدند، و چون مکه با لشکرکشی فتح شده بود، و قانونا تمامی مردمش غنیمت و بردگان اسلام بودند، ولی رسول خدا  (ص) همه را آزاد کرد، از این جهت از آنان تعبیر کرد به <em>طلقاء</em> . </p> <p>پس از آن ابن الزبعری شرفیاب حضور رسول خدا (ص) شد، و اسلام آورد و اشعار زیر را انشاء نمود: <span class="poem">یا رسول الاله ان لسانی‌ / راتق ما فتقت اذا أنا بور / اذا اباری الشیطان فی سنن‌ / الغی و من مال میله مثبور / امن اللحم و العظام لربی‌ / ثم نفسی الشهید أنت نذیر<span class="footnote" rel="1" title="مجمع البیان، ج ۱۰، ص ۵۵۴-۵۵۷">*</span>. </span>   <code class="page" rel="20,662"/> مجمع البیان سپس اضافه می‌کند از ابن مسعود روایت شده که گفت: رسول خدا  (ص) در روز فتح داخل مکه شد، در حالی که پیرامون خانه کعبه سیصد و شصت بت کار گذاشته بودند، رسول خدا (ص) با چوبی که در دست شریف داشت به یک یک آن بت‌ها می‌زد و می‌خواند: جاء الحق و ما یبدئ الباطل و ما یعید-حق آمد دیگر باطل را آغاز نمی‌کند و بر نمی‌گرداند و نیز می‌خواند: <span class="aya" rel="17_81" data-words="3-11">جاء الحق و زهق الباطل إن الباطل کان زهوقا</span>. </p> <p>و نیز از ابن عباس روایت شده که گفت: وقتی رسول خدا (ص) وارد مکه شد، حاضر نشد داخل خانه شود، در حالی که معبودهای مشرکین در آنجا باشد و دستور داد قبل از ورود آن جناب بت‌ها را بیرون سازند، و نیز مجسمه‌ای از ابراهیم و اسماعیل (ع) بود که در دستشان چوبه از لام-که وسیله‌ای برای نوعی قمار بود- وجود داشت، رسول خدا (ص) فرمود: خدا بکشد مشرکین را، به خدا سوگند که خودشان هم می‌دانستند که ابراهیم و اسماعیل (ع) هرگز مرتکب قمار از لام نشدند<span class="footnote" rel="1" title="مجمع البیان، ج ۱۰، ص ۵۵۴">*</span>. </p> <p>مؤلف: روایات پیرامون داستان فتح مکه بسیار زیاد است، هر کس بخواهد به همه آنها واقف شود باید به کتب تاریخ و جوامع اخبار مراجعه کند، آنچه ما آوردیم به منزله خلاصه‌ای بود. </p> 
