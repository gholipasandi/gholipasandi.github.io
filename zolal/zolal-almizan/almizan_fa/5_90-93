<h3 class="ayas">سوره المائدة آیه‌های ۹۰ تا ۹۳</h3><code class="section" rel="5_90-93"/><h3>ترجمه آیات</h3> <p> <span class="trans" rel="5_90">ای کسانی که ایمان آورده‌اید، جز این نیست که شراب و قمار و بت‌ها، یا سنگ‌هایی که برای قربانی نصب شده و چوبه‌های قرعه، پلید و از عملیات شیطان است. پس دوری کنید از آنها، شاید که رستگار شوید.  «۹۰» </span><span class="trans" rel="5_91">و جز این نیست که شیطان میخواهد بوسیله شراب و قمار بین شما عداوت و خشم بیندازد و شما را از ذکر خدا و از نماز باز دارد، پس آیا دست بردار از آنها هستید؟ !.  «۹۱» </span><span class="trans" rel="5_92">فرمانبری خدا و اطاعت رسول کنید و دوری کنید از منهیات چه اگر گوش ندهید و اعراض کنید باید بدانید که تنها بر عهده رسول ما بلاغ آشکار است و بس.  «۹۲» </span><span class="trans" rel="5_93">بر کسانی که ایمان آورده‌اند و عمل صالح کرده‌اند گناه و حرجی نیست در آنچه که قبل از این از محرمات خورده‌اند، البته وقتی که پرهیز کرده و ایمان آورند و عمل صالح کنند آن گاه پرهیز کرده و ایمان<code class="page" rel="6,173"/> آورند سپس پرهیز کرده و نیکویی کنند و خداوند دوست میدارد نیکوکاران را «۹۳» </span></p>       <h3>بیان آیات</h3> <p> این آیات به حسب سیاق بی ارتباط به هم نیستند، و مثل این است که پشت سر هم یا یک دفعه نازل شده‌اند، و آیه آخری بمنزله دفع توهمی است که آن توهم را بعدا تفصیل خواهیم داد، به هر حال این آیات همگی در مقام بیان احکام شراب هستند و در بعضی از آنها قمار و در بعضی دیگر انصاب و ازلام هم علاوه شده است، و ما سابقا در ذیل آیه‌ <span class="aya" rel="2_219" data-words="1-17">یسئلونک عن الخمر و المیسر قل فیهما إثم کبیر و منافع للناس و إثمهما أکبر من نفعهما</span><span class="footnote" rel="1" title="از تو از شراب و قمار می‌پرسند، بگو در آن دو گناهی است بزرگ و منافعی است برای مردم و گناه آن دو بزرگتر از سود آنها است سوره بقره آیه ۲۱۹">*</span> در جلد اول و نیز در تفسیر آیه: <span class="aya" rel="4_43" data-words="1-14">یا أیها الذین آمنوا لا تقربوا الصلاة و أنتم سکاری حتی تعلموا ما تقولون</span><span class="footnote" rel="2" title="هان ای کسانی که ایمان آورده‌اید نزدیک نماز نشوید در حالی که مست هستید صبر کنید تا اینکه بحال آمده و بفهمید که چه می‌گویید سوره نساء آیه ۴۳">*</span>، در جلد چهارم از این کتاب گفتیم که این دو آیه با آیه‌ <span class="aya" rel="7_33" data-words="1-13">قل إنما حرم ربی الفواحش ما ظهر منها و ما بطن و الإثم</span><span class="footnote" rel="3" title="بگو جز این نیست که پروردگار من کارهای زشت و گناهان را چه در ظاهر انجام شود و چه خفا، حرام نموده است سوره اعراف آیه ۳۳">*</span> و آیه مورد بحث تا جمله‌ <span class="aya" rel="5_91" data-words="23-24">أنتم منتهون</span> اگر همه به هم منضم و یک جا در نظر گرفته شوند سیاقهای مختلفشان این معنا را می‌رساند که شارع مقدس شراب را بتدریج تحریم فرموده است، نمی‌خواهیم بگوییم نخست نهی تنزیهی سپس نهی اعافه<span class="footnote" rel="4" title="نهی تنزیهی و اعافه و کراهت و تحریم بترتیب هر یک از ما قبل خود در افاده مبغضیت شدیدترند">*</span> و در مرتبه سوم نهی کراهتی و در آخرین مرحله نهی تحریمی کرده تا سر از نسخ در آورد. </p> <p>و نیز نمی‌خواهیم بگوییم بمنظور رعایت سیاست در اجرای احکام دینی نخست نهی را بطور مبهم سپس روشن‌تر یا اول خفی و سپس صریح‌تر بیان فرموده تا کسی بگوید، کلمه  <em>اثم</em> در آیه شریفه‌ <span class="aya" rel="7_33" data-words="1-5">قل إنما حرم ربی الفواحش</span> که آیه‌ایست مکی و واقع در سوره اعراف به ضمیمه‌ <span class="aya" rel="2_219" data-words="6-12">قل فیهما إثم کبیر و منافع للناس</span> که آیه‌ایست مدنی در سوره بقره یعنی اولین         <code class="page" rel="6,174"/> سوره مفصلی که بعد از هجرت نازل شده این نتیجه را می‌دهد که شراب حرام است چون دارای اثم است، و خداوند بطور کلی اثم و فواحش را تحریم فرموده، و این نتیجه قطعی است، و مجالی برای تاویل و جایی برای عذر باقی نمی‌گذارد، بلکه می‌خواهیم بگوییم نهی تحریمی از خصوص شراب را بتدریج بیان فرموده، به این معنا که نخست شراب را در ضمن عنوان گناه که عنوانی است عام تحریم کرده، و فرموده است: بگو پروردگار من فواحش (چه علنی و چه در پنهانی) و همچنین اثم را تحریم نموده<span class="footnote" rel="1" title="سوره اعراف آیه ۳۳">*</span> آن گاه همان را به تحریم خاص و به صورت نصیحت بیان کرده و فرموده است: بگو که گر چه برای مردم در این دو یعنی شراب و قمار منافعی است، الا اینکه گناه آن دو از نفعشان بزرگتر است. و نیز فرمود: مبادا با اینکه مست هستید در صدد نماز خواندن برآیید، بلکه صبر کنید تا آنکه بحال خود آمده و بفهمید چه می‌گویید. البته بنا بر اینکه مراد از این مستی، مستی شراب باشد نه مستی و بیخودی خواب، بار سوم هم او را باز به تحریم خاص و لیکن با تشدید و تاکید هر چه بیشتر بیان کرده و فرموده: <span class="aya" rel="5_90" data-words="5-16">إنما الخمر و المیسر و الأنصاب و الأزلام رجس من عمل الشیطان</span>... <span class="aya" rel="5_91" data-words="22-24">فهل أنتم منتهون</span> چون این چند آیه که آخرین آیاتی است که راجع به تحریم شراب نازل شده از چند جهت مشتمل بر تشدید و تاکید است. </p> <h3> <span class="title" rel="5_93 5_90 5_91 5_92">ده خصوصیت در این آیات که تشدید و تاکید حرمت شراب را می‌رسانند</span> </h3> <p> یکی از جهت اینکه کلمه <em>انما</em> در آن بکار رفته. دوم از اینکه شراب را پلید و رجس خوانده، سوم اینکه آن را عمل شیطان نامیده، چهارم از جهت اینکه مشتمل بر امر صریح است به اجتناب از آن، پنجم از جهت اینکه فرموده است در آن اجتناب انتظار و توقع رستگاری هست، ششم از این جهت که مشتمل است بر بیان مفاسدی که بر آشامیدن شراب مترتب است، هفتم از اینکه می‌پرسد، آیا این مقدار از بیان مرتکبین این عمل را از عمل زشتشان باز می‌دارد یا نه؟ هشتم از اینکه بعد از آن همه تاکید آنان را به اطاعت خدا و رسول امر نموده از مخالفتشان بر حذر می‌دارد، نهم آنکه می‌فرماید خداوند از اینکه شما اطاعتش بکنید یا نکنید بی نیاز است، دهم اینکه در یک آیه بعد می‌فرماید: <span class="aya" rel="5_93" data-words="1-7">لیس علی الذین آمنوا و عملوا الصالحات...</span> چون بنا بر توضیحی که بعدا خواهیم داد این آیه نیز خالی از دلالت بر تشدید نیست. </p> <h3> <span class="title" rel="5_90"><span class="phrase">معنای <em>مسیر</em> و <em rel="fa_5_90_9-9" data-sentence="22:146">انصاب</em> و <em rel="fa_5_90_11-11" data-sentence="80:129">ازلام</em> و نقل یک قول که می‌گوید: <em rel="fa_5_90_11-11" data-sentence="163:89">ازلام</em> نوعی تفال و استخاره است و آیه، دلیل بر تحریم و بطلان تفال و استخاره می‌باشد و رد این قول</span></span> </h3> <p> <span class="aya" rel="5_90" data-words="1-8">یا أیها الذین آمنوا إنما الخمر و المیسر...</span> <span class="phrase">سابقا یعنی در اول همین سوره بحثی در باره <em>خمر</em> و <em>میسر</em> و <em rel="fa_5_90_9-9" data-sentence="72:812">انصاب</em> و  <em rel="fa_5_90_11-11" data-sentence="131:794">ازلام</em> گذشت، و گفتیم که <em>خمر</em> عبارتست از هر مایعی که در اثر تخمیر (ورآمدن)   <code class="page" rel="6,175"/> خاصیت سکر و مستی بخود گرفته باشد، و خوردنش عقل را تیره و بیهوده کند، و <em>میسر</em>  عبارتست از جمیع انحاء قمار، و <em rel="fa_5_90_9-9" data-sentence="422:547">أنصاب</em> عبارتست از همان بت‌ها و یا سنگ‌هایی که برای ذبح قربانیها در اطراف خانه کعبه نصب می‌کرده‌اند، سنگهایی بوده که مردم به آن تبرک می‌جسته و در باره آن عقیده‌هایی داشتند، و <em rel="fa_5_90_11-11" data-sentence="646:365">ازلام</em> عبارتست از چوبهایی که با آن بطرز مخصوصی قمار می‌کرده‌اند، و چه بسا اطلاق بر چوبه تیرهایی می‌شده که در ابتدای هر کار مثلا در موقع عزیمت به سفر و امثال آن با آنها تفال می‌زده‌اند، لیکن این کلمه در اول همین سوره به معنای اول آمده است، زیرا در بین چیزهایی ذکر شده بود که تصرف و خوردنش حرام بود، از این رو بعید نیست که در این آیه هم به همان معنا باشد، نه به معنای تفال.</span> <span class="phrase">خواهید گفت: کلمه <em rel="fa_5_90_11-11" data-sentence="17:368">ازلام</em> در این آیه نمی‌شود به معنای قمار باشد، زیرا کلمه  <em>میسر</em> خود تمامی انحاء قمار حتی قمار با ازلام را شامل هست، و با ذکر <em>میسر</em> حاجت به این نیست که ازلام به معنای قمار ذکر شود، درست است که اگر ذکر شد از قبیل ذکر خاص بعد از عام است، که خود تعبیری است شایع، لیکن ذکر خاص بعد از عام برای افاده نکته‌ایست، و در اینجا هیچ فائده‌ای در ذکر ازلام بعد از میسر نیست.</span> پس ازلام در اینجا متعینا به معنای تیرهای تفال است که خیلی در عرب شایع بوده، در ابتدای هر کار بزرگی با پاره چوب‌هایی بنام ازلام استخاره و فال می‌گرفته‌اند، و به همین معنا است این شعر شاعر که می‌گوید: <span class="poem">فلئن جذیمة قتلت ساداتها / فنساؤها یضربن بالازلام</span> یعنی اگر بزرگان قبیله جذیمه بسیار کشته شدند، باری زنان آنها در عوض برای ما با ازلام فال می‌زنند. </p> <p>و این فال زدن با ازلام بطوری که از روایات استفاده می‌شود اینطور بوده که سه عدد چوب نازک و شبیه به هم نظیر چوبه تیر تهیه کرده و به یکی می‌نوشتند: <em>انجام بده</em> و به دیگری می‌نوشته‌اند: <em>انجام مده</em> ، آن گاه شخص فال‌گیر این دو را با چوبه سومی بدون اینکه چیزی در آن نوشته باشد در امانه‌ای که همراه دارد ریخته کسانی که فال می‌خواسته‌اند به او مراجعه کرده و او یکی از آن سه چوبه را از خریطه بیرون می‌کشید، اگر به آن نوشته بود:  <em>انجام بده</em> آن شخص تصمیم می‌گرفت و در پی انجام آن کار می‌رفت، و اگر نوشته بود:  <em>انجام مده</em> از آن کار صرفنظر می‌کرد، و اگر چیزی بر آن نوشته نبود بار دیگر فال می‌گرفت، و این عمل را اینقدر تکرار میکرد تا یکی از آن چوبه‌ها که نوشته داشت بیرون آید، این عمل را استقسام می‌گفته‌اند، و وجه تسمیه‌اش به این اسم این بوده که با این عمل به خیال خود قسمت و سهم خود را از روزی و خیرات طلب می‌کرده‌اند. <code class="page" rel="6,176"/> و آیه شریفه، خود دلیل بر حرمت این عمل است، چه در حقیقت در پی کسب علم غیب بودن است، و همچنین هر عملی که نظیر این باشد، مانند استخاره با تسبیح یا امثال آن. </p> <p><span class="phrase">جواب این گفتار یکی همان است که گفتیم <em rel="fa_5_90_11-11" data-sentence="37:106">ازلام</em> در اول سوره ظهور در استقسام به  <em>اقداح</em> دارد که خود نوعی قمار بوده، در این جا هم به همان معنا است.</span> </p> <p>و <span class="phrase">به فرض اینکه اول سوره شاهد و قرینه برای اینجا نباشد تازه لفظی است مشترک در دو معنا، که چون در خود آیه قرینه‌ای بر تعیین یکی از آن دو نیست تعیین مراد از آن منوط به دلیل خارج و روایت است، و خوشبختانه روایات زیادی از ناحیه ائمه اهل بیت (ع) داریم که همه دلالت دارند بر اینکه مراد از <em rel="fa_5_90_11-11" data-sentence="279:752">ازلام</em> همان قمار است نه <em>تفال</em> ، و آن روایاتی است که در باب استخاره با تسبیح و غیر آن در مواقع حیرت و سرگردانی وارد شده است، و وقتی <em>تفال</em> جایز شد متعینا <em rel="fa_5_90_11-11" data-sentence="499:576">ازلام</em> به همان معنای قمار خواهد بود، و حقیقت امر این است که انسان وقتی بخواهد به کاری دست بزند ناچار است زیر و روی آن کار را بررسی نموده و تا آنجا که می‌تواند فکر خود را که غریزه و موهبتی است خدادادی بکار بیندازد، و چنانچه از این راه نتوانست صلاح خود را در آن کار تشخیص دهد ناگزیر باید از دیگران کمک فکری گرفته و تصمیم خود را با کسانی که صلاحیت مشورت و قدرت تشخیص صلاح و فساد را دارند در میان بگذارد، تا به کمک فکر آنها خیر خود را در انجام دادن و ترک آن کار تشخیص دهد، و اگر از این راه هم چیزی دستگیرش نشد چاره‌ای جز اینکه متوسل به خدای خود شده و خیر خود را از او مسئلت نماید ندارد.</span> </p> <p>و این همان استخاره است، و نباید این عمل را که عبارتست از اختیار چیزی که با استخاره تعیین شده دعوی علم غیب نامید، و نیز نباید آن را تعرض به شؤون الوهیت پروردگار نام نهاد، کما اینکه مشورت را هم نباید به خیال اینکه تشریک غیر خدای تعالی است در امور خود شرک نامید، و خلاصه هیچ مانع و محذور دینی در استخاره و مشورت نیست، چون استخاره کاری جز تعیین یکی از دو طرف تردید را انجام نمی‌دهد، نه غیر واجبی را واجب و حلالی را حرام و خلاصه حکمی از احکام خدای را تغییر می‌دهد، و نه آدمی را به آنچه در پس پرده غیب است خبردار می‌کند، تنها و تنها می‌گوید: خیر صاحب استخاره در فعل است یا در ترک، و به این وسیله او را از حیرت و تردید نجات می‌دهد، و اما اثر فعل و ترک در آینده چه خواهد بود و چه حوادثی را به بار خواهد آورد از عهده استخاره بیرون است، و استخاره از تعیین این جهت ساکت است، و آینده صاحب استخاره از خیر و شر عینا مانند آینده کسی است که استخاره نکرده، و کار خود را با فکر و مشورت انجام داده است. <code class="page" rel="6,177"/> همین اشکال را ممکن است کسی در استخاره با قرآن کرده و توهم کند که استخاره با قرآن بدست آوردن علم غیب است، چون نفس صاحب استخاره از استخاره با قرآن و تفال به آن و امثال آن نحوست و میمنتی احساس می‌کند، و اگر استخاره‌اش خوب بود انتظار خیر و نفعی را می‌کشد، و اگر بد بود مترصد شر و ضرری می‌شود. لیکن این اشکال نیز توهمی بیش نیست، چون بطریق صحیح هم از شیعه و هم از اهل سنت روایاتی داریم که پیغمبر  (ص) خودش تفال به خیر می‌زد، و مردم را هم به این عمل توصیه می‌فرمود، و از فال بد زدن نهی می‌نمود، و می‌فرمود: هر جا هم که فال بد زده شد توکل به خدا کنید و در پی کار خود روید، بنا بر این هیچ مانعی از تفال زدن با قرآن کریم و امثال آن بنظر نمی‌رسد، چه اگر استخاره خوب بود صاحب استخاره عمل را با طیب نفس و دل پاک انجام می‌دهد، و اگر بد بود توکل به خدا کرده و در پی کار خود می‌رود. </p> <h3> <span class="title" rel="5_90 5_91 5_92 5_93">استخاره و تفال به این صورت که اگر خوب بود با طیب خاطر و اگر بد بود با توکل به خدا اقدام شود بلا مانع است</span> </h3> <p> پس استخاره با قرآن جز همان طیب نفس و رفع تردید و سرگردانی و امید به نفع و سعادت اثر دیگری ندارد، و ما بزودی راجع به خصوص استخاره بحثی مفصل خواهیم کرد  (ان شاء اللَّه تعالی). </p> <p><span class="phrase">از آنچه گفته شد بدست آمد اینکه بعضی از مفسرین <em rel="fa_5_90_11-11" data-sentence="46:166">ازلام</em> را به معنای <em>تفال</em>  حمل نموده، آن گاه حرمت استخاره را از آن استنتاج کرده و آیه را دلیل بر بطلان آن قرار داده‌اند، صحیح نیست، و نمی‌توان آن را به آیه نسبت داد.</span> </p> <p> <span class="aya" rel="5_90" data-words="13-16">رجس من عمل الشیطان</span> <span class="phrase"><em rel="fa_5_90_12-12" data-sentence="0:1433">رجس</em>  (به کسر را) بنا بر آنچه راغب در مفردات خود گفته مانند نجس هر چیز پلیدی را گویند<span class="footnote" rel="1" title="مفردات راغب ص ۱۸۸">*</span>، و اما <em rel="fa_5_90_12-12" data-sentence="209:1265">رجاست</em>  (به فتح را و سکون جیم) به معنای وصف پلیدی است، مانند نجاست و قذارت که عبارتند از پلیدی یعنی حالت و وصفی که طبایع از هر چیزی که دارای آن حالت و وصف است از روی نفرت دوری می‌کنند، و پلید بودن اینهایی که در آیه ذکر شده است از همین جهت است که مشتمل بر وصفی است که فطرت انسانی نزدیکی به آن را برای خاطر آن وصفش جایز نمی‌داند، چون که در آن هیچ خاصیت و اثری که در سعادتش دخیل باشد و احتمال دهد که روزی آن خاصیت از آن پلیدی جدا شود، نمی‌بیند، کما اینکه چه بسا آیه شریفه‌ <span class="aya" rel="2_219" data-words="1-17">یسئلونک عن الخمر و المیسر قل فیهما إثم کبیر و منافع للناس و إثمهما أکبر من نفعهما</span><span class="footnote" rel="2" title="سوره بقره آیه ۲۱۹">*</span> هم اشاره به این معنا داشته باشد، چون     <code class="page" rel="6,178"/> بطور مطلق گناه خمر و میسر را بر نفع آنها غلبه داده، و هیچ زمانی را استثنا نکرده، و شاید از همین جهت پلیدی‌های مذکور را به عمل شیطان نسبت داده، و کسی را با شیطان شریک در آنها نکرده، چه اگر در آنها جهت خیری بود لا بد از ناحیه غیر شیطان بود، و آن غیر شیطان با شیطان شریک می‌شد، و در آیه بعد هم فرمود: <span class="aya" rel="5_91" data-words="1-7">إنما یرید الشیطان أن یوقع بینکم العداوة...</span> یعنی شیطان می‌خواهد بوسیله همین پلیدی‌ها یعنی شراب و قمار بین شما دشمنی و کدورت بوجود آورده و مانع شما از ذکر خدا و نماز شود.</span> </p> <h3> <span class="title" rel="5_91 5_90 5_92 5_93">معنای رجس و شیطانی بودن شراب و دیگر اعمالی که در آیه شریفه ذکر شده است</span> </h3> <p> و نیز در آیات زیادی شیطان را برای انسان دشمن معرفی نموده که هیچگاه خیر آدمی را نمی‌خواهد، و فرموده: <span class="aya" rel="12_5" data-words="12-16">إن الشیطان للإنسان عدو مبین</span><span class="footnote" rel="1" title="شیطان برای انسان دشمنی است آشکار سوره یوسف آیه ۵">*</span> و نیز فرموده: <span class="aya" rel="22_4" data-words="1-7">کتب علیه أنه من تولاه فأنه یضله</span><span class="footnote" rel="2" title="در لوح محفوظ در باره شیطان چنین نوشته شده که هر کس او رای دوست بدارد مسلما او گمراهش می‌کند سوره حج آیه ۴">*</span> و نیز فرموده: <span class="aya" rel="4_117-118" data-words="8-14">إن یدعون إلا شیطانا مریدا، لعنه الله</span><span class="footnote" rel="3" title="نمی‌خوانند مگر شیطان رای که در کفر و عصیان شدید است، خداوند لعنتش کرده سوره نساء آیه ۱۱۸">*</span> پس لعنت خود را بر او ثابت و او را از هر خیری طرد کرده است، و از طرفی هم در آیات زیادی بیان فرموده که اعمال شیطان نظیر اعمال ما نیست بلکه تماسش با انسان و اعمال انسان از راه تسویل و وسوسه و اغواء است یعنی در قلب او القائاتی می‌کند و در نتیجه او را گمراه می‌سازد، از آن جمله در آیه زیر از قول خود شیطان می‌فرماید: <span class="aya" rel="15_39-42" data-words="1-31">قال رب بما أغویتنی لأزینن لهم فی الأرض و لأغوینهم أجمعین، إلا عبادک منهم المخلصین، قال هذا صراط علی مستقیم.، إن عبادی لیس لک علیهم سلطان إلا من اتبعک من الغاوین</span><span class="footnote" rel="4" title="گفت پروردگارا چون مرا از رحمت خود مایوس و بی بهره کردی هر آینه در زمین گناه و باطل را در نظر بندگانت جلوه داده و همه آنها رای گمراه می‌کنم، مگر بندگانی از آنان که تو رای بخلوص عبادت می‌کنند، خداوند متعال فرمود: این امری است که امضا و اجرای آن از من است بندگان من چنانند که برای تو سلطنتی بر آنان نیست مگر کسانی از گمراهان که بمیل و اختیار خود پیروی تو کنند سوره حجر آیه ۴۲">*</span> بندگان خدای را به اغواء و گمراه ساختن تهدید کرده، و خدای تعالی هم در جوابش نفوذ و قدرت وی را از بندگان خالص خود نفی کرده، و فرموده: نفوذ تو تنها در گمراهانی است که تو را پیروی کنند. و نیز پاره‌ای از کلمات او را که روز قیامت در خطاب به مردم می‌زند از او نقل کرده می‌فرماید: <span class="aya" rel="14_22" data-words="16-26">ما کان لی علیکم من سلطان إلا أن دعوتکم فاستجبتم لی</span><span class="footnote" rel="5" title="شیطان گفت: من شما رای مجبور به گناه نکردم و جز این تقصیری ندارم که شما رای به گناه دعوت کردم و شما به میل خود دعوتم رای پذیرفتید سوره ابراهیم آیه ۲۲">*</span> و در باره چگونگی دعوتش می‌فرماید:           <code class="page" rel="6,179"/> <span class="aya" rel="7_27" data-words="1-6">یا بنی آدم لا یفتننکم الشیطان</span> تا آنجا که می‌فرماید: <span class="aya" rel="7_27" data-words="17-25">إنه یراکم هو و قبیله من حیث لا ترونهم</span> یعنی هان ای بنی آدم زنهار که شیطان فریب‌تان ندهد، چه او و نفرات او شما را می‌بینند از جایی که شما آنان را نمی‌بینید، بیان فرموده است که دعوت او نظیر دعوت یک انسانی از دیگری به گفتن او و شنیدن آن دیگری نیست، بلکه بطوریست که داعی (شیطان) مدعو (انسان) را می‌بیند، و لیکن مدعو، داعی را نمی‌بیند، و آیه شریفه‌ <span class="aya" rel="114_4-6" data-words="1-13">من شر الوسواس الخناس، الذی یوسوس فی صدور الناس.، من الجنة و الناس</span><span class="footnote" rel="1" title="و پناه می‌برم به پروردگار مردم از شر شیطانی که دارای وسوسه‌ها است و بمحضی که بندگان خدا از شرش به خدای خود پناه می‌برند می‌گریزد، همان شیطانی که در دلهای مردم وسوسه می‌کند پناه می‌برم از شر شیطانهای انسی و جنی سوره ناس آیه ۶">*</span> در حقیقت تفصیل آن اجمالی است که ما از آن آیات استفاده کردیم، چه صریحا می‌فرماید: اعمال شیطان به تصرف و القا در دلها است، از این راه است که انسان را به ضلالت دعوت می‌کند. </p> <p>پس از آنچه گفته شد این معنا به خوبی روشن گردید که: رجس و شیطانی بودن شراب و سایر مذکورات در آیه از این جهت است که اینها کار آدمی را به ارتکاب اعمال زشتی که مخصوص به شیطانست می‌کشانند، و شیطان هم جز این کاری ندارد که وسوسه‌های خود را در دلها راه داده و دلها را گمراه کند، و از همین جهت در آیه مورد بحث آنها را رجس نامیده، چون در آیات دیگری هم گمراهی را رجس خوانده، از آن جمله فرموده است: <span class="aya" rel="6_125-126" data-words="9-34">و من یرد أن یضله یجعل صدره ضیقا حرجا کأنما یصعد فی السماء کذلک یجعل الله الرجس علی الذین لا یؤمنون، و هذا صراط ربک مستقیما</span><span class="footnote" rel="2" title="و کسی را که خدا بخواهد گمراهش کند سینه‌اش را تنگ نموده و او را نسبت به ایمان و عمل صالح بی میل می‌سازد، تو گویی تکلیف وی به ایمان و عمل صالح تکلیف بپرواز به آسمان است آری خداوند اینطور عذاب گمراهی را کیفر کفر کسانی قرار می‌دهد که ایمان نیاوردند، و این است راه پروردگار تو در حالی که مستقیم است سوره انعام آیه ۱۲۶">*</span> آن گاه در آیه بعدی این معنا را که رجس بودن اینها ناشی از این است که عمل شیطانیست بیان نموده و می‌فرماید: <span class="aya" rel="5_91" data-words="1-21">إنما یرید الشیطان أن یوقع بینکم العداوة و البغضاء فی الخمر و المیسر و یصدکم عن ذکر الله و عن الصلاة</span> - شیطان از دعوت به اینگونه اعمال جز شر شما را نمی‌خواهد، و لذا گفتیم رجس از اعمال شیطانی است. </p> <p>خواهید گفت ملخص این بیان این شد که معنای رجس بودن شراب و امثال آن این     <code class="page" rel="6,180"/> است که ساختن و یا مثلا خوردن آن کار آدمی را به وسوسه‌های شیطانی و گمراهیش می‌کشاند و بس، و حال آنکه از روایات زیادی استفاده می‌شود که شیطان خودش بصورت آدمی مجسم شده و طرز تهیه شراب را به انسانها یاد داده است. در جواب می‌گوییم آری درست است اینکه چنین اخباری داریم، و اینکه گر چه اخبار در باب تجسم شیطان در ساختن شراب بحد تواتر نمی‌رسند و لیکن در ابواب مختلف مانند تجسم او برای انبیا و اولیا و بعضی از افراد انسانی و مانند تجسم ملائکه یا تجسم دنیا و یا اعمال انسانی و امثال آن بسیار بچشم می‌خورند، و نیز درست است که قرآن هم بعضی از این اخبار را تایید می‌کند، مانند آیه <span class="aya" rel="19_17" data-words="5-11">فأرسلنا إلیها روحنا فتمثل لها بشرا سویا</span><span class="footnote" rel="1" title="پس فرستادیم بسوی مریم روح خود جبرئیل را پس مجسم شده در برابرش بصورت آدمی تمام عیار سوره مریم آیه ۱۷">*</span> الا اینکه باید دانست که ورود یک قصه در یک خبری و یا چند خبر باعث نمی‌شود که ما دست از ظهور آیه قرآنی با اینکه مورد تایید آیات دیگری است برداریم‌ </p><h3> <span class="title" rel="5_90 5_91 5_92 5_93">اشاره به اینکه شیطان بر فکر آدمی در بعضی موارد سلطه دارد و مراد از مجسم شدن شیطان، مجسم شدن برای فکر بشر است</span> </h3> <p> خلاصه از آیات بیش از این استفاده نمی‌شود که شیطان تنهادر افکار، آنهم در بعضی از موارد تسلط دارد و بس، و اگر هم در روایتی داشت شیطان مجسم شده و چیزی را ساخته یا ساختن آن را به بشر یاد داده بیش از این دلالت ندارد که برای فکر بشر مجسم شده، و در فکرش تصرف کرده باشد. </p> <p>و ما (ان شاء اللَّه تعالی) بزودی بحثی را راجع به این موضوع یعنی تجسم شیطان و فرشته و امور معنوی دیگر در تفسیر آیه: <span class="aya" rel="17_1" data-words="1-4">سبحان الذی أسری بعبده</span><span class="footnote" rel="2" title="سوره اسراء آیه ۱">*</span> در جای مناسب دیگری عنوان خواهیم کرد، و فعلا به انتظار رسیدن موقع مناسب می‌گذاریم‌ <span class="aya" rel="5_90" data-words="17-19">فاجتنبوه لعلکم تفلحون</span> گفتیم: یکی از وجوهی که نهی را در این آیه تاکید می‌کند-بعد از ذکر مفاسد-امر به اجتناب است، و این امر برای این است که نهی بهتر در دلها جای‌گیر شود، یکی دیگر از وجوه تاکید امید به رستگاری است، برای کسی که اجتناب کند، که خود شدیدترین مراتب تاکید را می‌رساند، زیرا این معنا را که: امید رستگاری نیست برای کسانی که از این عمل اجتناب نمی‌ورزند، تثبیت می‌کند. </p> <p><code class="aya" rel="5_91"/> <span class="aya" rel="5_91" data-words="1-13">إنما یرید الشیطان أن یوقع بینکم العداوة و البغضاء فی الخمر و المیسر...</span> <span class="phrase">راغب در کتاب مفردات خود گفته است، <em rel="fa_5_91_7-7" data-sentence="34:813">عدو</em> به معنای تجاوز ضد التیام است که     <code class="page" rel="6,181"/> اگر نسبت به قلب غیر ملتئم لحاظ شود گفته می‌شود: <em>عداوة و معاداة</em>  <em>دشمنی</em> و اگر نسبت به راه رفتن غیر ملتئم رعایت شود گفته می‌شود <em>عدو-دویدن</em> ، و اگر نسبت به معاشرت غیر ملتئم ملاحظه شود گفته می‌شود <em>عدوان و عدو</em> و از آن باب است قول خدای تعالی که می‌فرماید: <span class="aya" rel="6_108" data-words="9-13">فیسبوا الله عدوا بغیر علم</span> و اگر نسبت به اجزاء محل نشستن غیر ملتئم ملاحظه شود گفته می‌شود: مکان ذو عدواء-محلی ناصاف <em>و</em> عدو به معنای دشمنی را هم در مفرد و هم در جمع <em rel="fa_5_91_7-7" data-sentence="673:215">عدو</em> می‌گویند، هم می‌گویند <em>رجل عدو</em> و <em>قوم عدو</em> و در قرآن است: <span class="aya" rel="41_19" data-words="1-5">و یوم یحشر أعداء الله</span><span class="footnote" rel="1" title="مفردات راغب ص ۱۸۸">*</span>.</span> </p> <p> <span class="phrase"><em>بغض</em> و <em rel="fa_5_91_9-9" data-sentence="15:137">بغضاء</em> ضد محبت است، و <em>صد</em> به معنای گردانیدن راه است بر کسی و یا چیزی <em>انتها</em> هم به معنای پذیرفتن نهی است و هم به معنای ضد ابتدا.</span> معنای لغات آیه بیان شد اینک به تفسیر آن پرداخته و می‌گوییم: همانطوری که سابقا اشاره شد سیاق این آیه بیان جمله‌ <span class="aya" rel="5_90" data-words="14-16">من عمل الشیطان</span> یا  <span class="aya" rel="5_90" data-words="13-16">رجس من عمل الشیطان</span> است، و معنایش این است که اینکه گفته شد این امور از عمل شیطانند یا هم رجس و هم از عمل شیطانند برای این است که شیطان هیچ غرضی از این اعمال خود یعنی خمر و میسر ندارد، مگر ایجاد عداوت و بغضا بین شما، و اینکه به این وسیله شما را به تجاوز از حدود خدا و دشمنی با یکدیگر وادار کند، و در نتیجه بوسیله همین شراب و قمار و انصاب و ازلام شما را از ذکر خدا و نماز باز بدارد، و اینکه عداوت و بغضا را تنها از آثار شراب و قمار دانسته از این جهت است که این اثر در آن دو ظاهرتر است، چون معلوم است که نوشیدن شراب باعث تحریک سلسله اعصاب شده و عقل را تخدیر و عواطف عصبی را به هیجان در می‌آورد، و این هیجان اعصاب اگر در راه خشم و غضب بکار رود معلوم است که چه ثمرات تلخی به بار می‌آورد و بزرگترین جنایت را، حتی جنایاتی را که درندگان هم از ارتکاب آن شرم دارند برای شخص مست تجویز می‌کند، و اگر در مسیر شهوت و بهیمیت قرار گیرد معلوم است که سر به رسوایی در آورده و هر فسق و فجوری را چه در باره مال و عرض خود و چه در باره دیگران در نظرش زینت داده و او را به هتک جمیع مقدسات دینی و اجتماعی وا می‌دارد، دزدی و خیانت و دریدن پرده محارم خود و فاش کردن اسرار و ورود به خطرناک‌ترین ورطه‌های هلاکت و امثال آن را در نظرش ناچیز جلوه می‌دهد، چنان که آمار ممالک مترقی که نوشیدن مشروبات الکلی در بینشان رواج دارد نشان داده که درشت‌ترین ارقام جنایات و   <code class="page" rel="6,182"/> حوادث ناگوار و فسق و فجورهای شرم‌آور و ننگین در اثر نوشیدن این آب آتشین است. </p> <p>اما <em>میسر</em> که همان قمار است آن نیز در ضرر و مفسده دست کمی از شراب ندارد زیرا قمار سعی و کوششی را که شخص در مدتهای طویل در راه جمع مال و بدست آوردن وجهه و آبرو بکار برده در کمترین مدت از بین برده و علاوه بر اینکه مال آدمی را تباه می‌سازد چه بسا عرض و آبرو و بلکه جان آدمی را هم در مخاطره قرار می‌دهد. حال اگر در راه قمار پیروز شد و از این راه مالی بدست آورد تازه همین مال او را به یک انحرافهای دیگر دچار می‌سازد، و آن اینست که چون این مال را به زحمت کسب نکرده در راه صحیح هم خرج نمی‌کند، و سیر معتدلی را که تا کنون در زندگی صحیح و عاقلانه خود اتخاذ کرده بود تباه ساخته و او را مردی ولخرج و تنبل و اهل لهو و فجور می‌سازد، چنین کسی هیچ وقت حوصله اینکه ما یحتاج زندگی خود را از راه مشروع بدست آورد نداشته و همواره در پی راه‌های نامشروع است، و همچنین اگر مغلوب شود و هستی خود را ببازد که همین بی پولی و زیانکاریش او را به کینه‌توزی نسبت به حریف قمار خود واداشته و در نتیجه یک عمر را به حسرت یا خشم و عصبانیت می‌گذارند. </p> <p>این مفاسدی که گفته شد گر چه از آنجایی که کمتر بچشم اشخاص عوام و ساده لوح می‌خورد، و شاید یک یک آنها بیش از یک بار و دو بار مواجه با آنها نشود، از این جهت فسادش خیلی برای آنها روشن نیست، و لیکن همین نادر است که اگر جلوگیری نشود غالب و این یک بار چند بار و این اندک بسیار شده، رفته رفته کار جامعه را بجایی می‌کشاند و بلوایی از وحشیت و همجیت در آن راه می‌اندازد، که هیچ چیز جز عواطف سرکش و وسوسه کشنده در آن حکومت نکند. </p> <p>پس، از آنچه تا کنون گفته شد این معنا روشن شد که حصری که از کلمه <em>انما</em> در آیه: <span class="aya" rel="5_91" data-words="1-21">إنما یرید الشیطان أن یوقع بینکم العداوة و البغضاء فی الخمر و المیسر و یصدکم عن ذکر الله و عن الصلاة</span> استفاده می‌شود راجع به یک یک آن گناهان یعنی خمر و میسر و انصاب و ازلام نیست، بلکه راجع است به مجموع آنها مگر مفسده <em>صد-جلوگیری</em> از ذکر خدا و نماز که از مفاسد همه و یک یک آنها است، نتیجتا عداوت و بغضا مخصوص به شراب و قمار خواهد بود، و از این که در جمله‌ <span class="aya" rel="5_91" data-words="14-21">و یصدکم عن ذکر الله و عن الصلاة</span> نماز را جدای از ذکر خدا اسم برد، با اینکه نماز هم ذکر خداست، استفاده می‌شود که چون نماز فرد کامل از ذکر است، خدای تعالی اهتمام بیشتری به امر آن دارد، و در روایت صحیح از رسول اللَّه وارد است که فرمود: نماز ستون دین است. </p> <p>و همچنین در آیات بسیار زیادی از قرآن کریم به این معنا اشاره شده است، بطوری که<code class="page" rel="6,183"/> جا برای شک و تردید باقی نگذاشته، از آن جمله فرموده است: <span class="aya" rel="23_1-2" data-words="1-8">قد أفلح المؤمنون.، الذین هم فی صلاتهم خاشعون...</span><span class="footnote" rel="1" title="به تحقیق رستگار شدند مردان با ایمان، همان مردانی که در نمازشان خاشع هستند سوره مؤمنون آیه ۲">*</span> و نیز فرموده: <span class="aya" rel="7_170" data-words="1-12">و الذین یمسکون بالکتاب و أقاموا الصلاة إنا لا نضیع أجر المصلحین</span><span class="footnote" rel="2" title="و آنان که به تورات تمسک می‌جویند و آن را تحریف نمی‌کنند و نماز بپا داشتند بدرستی که ما ضایع نمی‌کنیم اجر اصلاح کنندگان را سوره اعراف آیه ۱۷۰">*</span> و نیز فرموده: <span class="aya" rel="70_19-22" data-words="1-15">إن الإنسان خلق هلوعا.، إذا مسه الشر جزوعا.، و إذا مسه الخیر منوعا.، إلا المصلین...</span><span class="footnote" rel="3" title="بدرستی انسان شدید الحرص و کم صبر آفریده شده، وقتی گرفتاری به او می‌رسد بسیار جزع می‌کند و وقتی خیر به او می‌رسد بسیار بخیل است، مگر نمازگزاران سوره معارج آیه ۲۲">*</span> و فرموده: <span class="aya" rel="29_45" data-words="1-20">اتل ما أوحی إلیک من الکتاب و أقم الصلاة إن الصلاة تنهی عن الفحشاء و المنکر و لذکر الله أکبر</span><span class="footnote" rel="4" title="تلاوت کن آنچه رای که بتو وحی شده و نماز بپادار، نماز از عمل زشت و منکر باز میدارد و هر آینه ذکر خدا از هر چیز بزرگتر است سوره عنکبوت آیه ۶۵">*</span> و فرموده: <span class="aya" rel="62_9" data-words="11-14">فاسعوا إلی ذکر الله</span><span class="footnote" rel="5" title="بشتابید برای اقامه نماز سوره جمعه آیه ۹">*</span> و نیز فرموده: <span class="aya" rel="20_14" data-words="9-12">و أقم الصلاة لذکری</span><span class="footnote" rel="6" title="نماز رای برای یاد من بپای دار سوره طه آیه ۱۴">*</span> و همچنین آیات بسیار دیگری. و اینکه در آیه مورد بحث ذکر را از نماز مقدم داشته برای این بوده است که تنها و تنها مقصود از دعوت الهی آن بوده است. </p> <p>آری، ذکر خدا خمیر مایه سعادت دنیا و آخرت، و روح زنده هر پیکره‌ای از عبادات است، کما اینکه در این آیات: <span class="aya" rel="20_123-124" data-words="1-33">قال اهبطا منها جمیعا بعضکم لبعض عدو فإما یأتینکم منی هدی فمن اتبع هدای فلا یضل و لا یشقی.، و من أعرض عن ذکری فإن له معیشة ضنکا. و نحشره یوم القیامة أعمی</span><span class="footnote" rel="7" title="گفت: از بهشت بسوی زمین همگی فرود آیید، شما (آدم و حوا) و ذریه شما و شیطان و ذریه او دشمنان یکدیگرید پس وقتی که هدایت و دین من عرضه بشما میشود هر کس پیروی کند هدایت مرا پس گمراه و بدبخت نمی‌شود و کسی که روی بگرداند از ذکر من پس بدرستی برای اوست زندگی تنگ، و او را در قیامت کور محشور خواهیم نمود سوره طه آیه ۱۲۴">*</span> که مربوط است به اولین روز تشریع دین و خطاب است به آدم ابو البشر و همچنین در این آیات: <span class="aya" rel="25_17-18" data-words="1-43">و یوم یحشرهم و ما یعبدون من دون الله فیقول أ أنتم أضللتم عبادی هؤلاء أم هم ضلوا السبیل.، قالوا سبحانک ما کان ینبغی لنا أن نتخذ من دونک من أولیاء و لکن متعتهم و آباءهم حتی نسوا الذکر و کانوا قوما بورا</span><span class="footnote" rel="8" title="و روزی که آنان رای بآنچه که بغیر خدا می‌پرستند محشور می‌کنیم پس خداوند به معبودهای آنان می‌گوید: آیا شما بودید که این بندگان مرا گمراه کردید یا اینکه آنان خودشان راه رای گم کردند؟ می‌گویند منزهی تو، سزاوار نبود که ما بغیر تو اولیائی بگیریم و لیکن تو ای پروردگار!ایشان رای و پدرانشان را برخوردار از دنیا کردی تا آنجا که یکباره یاد تو رای فراموش کردند و چه مردمی تبه‌روزگار بودند سوره فرقان آیه ۱۸">*</span> و در این آیه                 <code class="page" rel="6,184"/> <span class="aya" rel="53_29-30" data-words="1-16">فأعرض عن من تولی عن ذکرنا و لم یرد إلا الحیاة الدنیا، ذلک مبلغهم من العلم</span><span class="footnote" rel="1" title="پس روی بگردان از کسی که از یاد ما و قرآن ما روی گردانید و جز زندگی مادی دنیا را نخواست آری، آری علم آنان تنها در اطراف مادیات دور می‌زند و از مادیات پا فراتر نگذاشته‌اند سوره نجم آیه ۳۰">*</span> و ذکر خدا در این آیات در مقابل فراموشی او بکار رفته که مستلزم از یاد بردن عبودیت و انجام مراسم دینی است که جز انجام آن راه دیگری برای سعادت نفس نیست، چنان که آیه شریفه‌ <span class="aya" rel="59_19" data-words="1-8">و لا تکونوا کالذین نسوا الله فأنساهم أنفسهم</span><span class="footnote" rel="2" title="و نباشید مانند کسانی که خدا را فراموش کردند و خدا هم چنین کیفرشان داد که خود آنان را از یاد خودشان برد سوره حشر آیه ۱۹">*</span> هم اشاره به همین معنا دارد. </p> <p>اما اینکه فرمود: <span class="aya" rel="5_91" data-words="22-24">فهل أنتم منتهون</span> استفهامی است توبیخی که مختصر دلالتی بر اینکه مسلمین آن روز خیلی گوش به فرمان خدا نبوده‌اند دارد، چون از آن استفاده می‌شود که نواهی دیگری را که قبل از این نهی بگوششان خورده اطاعت نکرده‌اند، این آیه یعنی: <span class="aya" rel="5_91" data-words="1-5">إنما یرید الشیطان أن یوقع...</span> به منزله تفسیری است برای آیه‌ <span class="aya" rel="2_219" data-words="1-17">یسئلونک عن الخمر و المیسر قل فیهما إثم کبیر و منافع للناس و إثمهما أکبر من نفعهما</span> زیرا بیان می‌کند که نفع و گناهی که در آن آیه در خمر و میسر فرض شد طوری نیستند که روزی از هم جدا شده و تنها نفع آن دو بماند، یا نفعش غالب شود، تا در نتیجه حلال گردد، و مانند دروغ مصلحت‌آمیز نیست که در عین اینکه گناه است ممکن است روزی نافع شود، و چه بسا روزی در اصلاح ذات بین و امثال آن نفعش بحدی برسد که بر ضررش غالب و در نتیجه حلال و جایز گردد، و تفسیر بودنش از اینجاست که بعد از اینکه می‌فرماید: <span class="aya" rel="5_90" data-words="13-16">رجس من عمل الشیطان</span> آن گاه رجس بودن آن را بوسیله کلمه <em>انما</em> حصر نموده و فرموده: <span class="aya" rel="5_91" data-words="1-21">إنما یرید الشیطان أن یوقع بینکم العداوة و البغضاء فی الخمر و المیسر و یصدکم عن ذکر الله و عن الصلاة</span> -این اعمال جز این نخواهد بود که هر وقت واقع شوند، رجس و پلید و عمل شیطانند، و شیطان هم جز اینکه بوسیله این‌ها بین شما عداوت و بغضا بیندازد و شما را از نماز و یاد خدا غافل سازد غرض دیگری ندارد و کوتاه سخن اینکه، هیچ امیدی به اینکه روزی نفع این اعمال از گناهش بیشتر و در     <code class="page" rel="6,185"/> نتیجه مباح شوند، نیست.  (دقت بفرمائید). <code class="aya" rel="5_92"/> <span class="aya" rel="5_92" data-words="1-8">و أطیعوا الله و أطیعوا الرسول و احذروا...</span> تاکید امری است که قبلا به اجتناب از این پلیدی‌ها کرده بود، و وجه تاکید نخست این است که امر می‌کند به اطاعت خداوند سبحان که امر تشریع بدست اوست، و در ثانی به اطاعت رسول اللهی که اجرای دستورات شرع محول به اوست، و در ثالث به تحذیر صریح از مخالفت. </p> <p>و در این فقره: <span class="aya" rel="5_92" data-words="9-16">فإن تولیتم فاعلموا أنما علی رسولنا البلاغ المبین</span> تاکیدی است که در آن معنای تهدید است، مخصوصا از جهت اینکه می‌فرماید: <em>فاعلموا</em> زیرا این خود اشاره است به اینکه شما مرتکبین خمر و میسر و غیره و نافرمانیهای خود را یک نوع غلبه بر رسول اللَّه  (ص) پنداشته‌اید، و نفهمیدید، یا فراموش کردید که رسول اللَّه (ص) در این بین سود و زیانی ندارد، و جز رسانیدن پیغام و تبلیغ ماموریت خود وظیفه دیگری ندارد، و این نافرمانیها برگشتش به دشمنی با خدای تعالی است، و ندانستید که شما در حقیقت در مقام معارضه با ربوبیت پروردگار خود بر آمده‌اید. </p> <p>سابقا در اول همین بحث گذشت که این آیات در تحریم خمر و میسر و غیره مشتمل بر فنون مختلفی است از تاکید. یکی ابتدای به جمله‌ <span class="aya" rel="5_90" data-words="1-4">یا أیها الذین آمنوا</span> آن گاه بکار رفتن کلمه حصر <em>انما</em> سپس پلید خواندن آن گناهان، بعد از آن نسبت دادن آنها به عمل شیطان، و امر صریح به اجتناب و امید داشتن به رستگاری در دوری و اجتناب از آنها، بعد از آن بر شمردن مفاسد عمومی آنها یعنی عداوت و بغضا، و انصراف از نماز و ذکر خدا، سپس توبیخ مرتکبین به اینکه از نهی الهی متاثر و منتهی نمی‌شوند، آن گاه امر به اطاعت خدا و رسول و تحذیر از مخالفت، و بعد از همه اینها تهدید به اینکه اگر بار دیگر مرتکب شوند و از دستور خدا سرپیچی کنند بدانند که سرپیچیشان بعد از اتمام حجت و بلاغ مبین بوده است. </p> <h3> <span class="title" rel="5_93">چگونه شیطان با شراب و قمار بین آدمیان دشمنی و کینه ایجاد کرده، آنان را از ذکر خدا و نماز وجوه مختلفی که در بیان مراد آیه: <span class="aya" rel="5_93" data-words="1-10">لیس علی الذین آمنوا و عملوا الصالحات جناح فیما طعموا</span> گفته شده است</span> </h3> <p> <span class="aya" rel="5_93" data-words="1-10">لیس علی الذین آمنوا و عملوا الصالحات جناح فیما طعموا...</span>  <em>طعم</em> و <em>طعام</em> به معنای خوردن است، و تنها در خوردنی‌ها بکار می‌رود، نه خوردنیها و آشامیدنیها، و در لسان اهل مدینه به معنای گندم است، گاهی هم این کلمه به معنای چشیدن مزه طعام می‌آید، در آن صورت هم در معنای آشامیدن و هم در معنای خوردن استعمال می‌شود، کما اینکه در قرآن در آنجا که می‌فرماید: <span class="aya" rel="2_249" data-words="10-20">فمن شرب منه فلیس منی و من لم یطعمه فإنه منی</span><span class="footnote" rel="1" title="سوره بقره آیه ۲۴۹">*</span> به معنای آشامیدن آمده و در بعضی از احادیث که رسول اللَّه   <code class="page" rel="6,186"/> (ص) در توصیف آب زمزم فرموده دارد که هم طعامی است برای خوردن و هم شفا برای مرض، که به معنای غذا استعمال شده است. </p> <p>سیاق این آیه شریفه طوری است که نمی‌توان آن را غیر مربوط به آیات قبلیش گرفت، چنان که بعضی گرفته‌اند و جز برای اینکه آن را متصل به ما قبل دانست صلاحیت ندارد، بنا بر این آیه جواب است از سؤالی که ممکن است بخاطر کسی بیاید. و آن اینست که با این همه گناه که در این عمل است پس مؤمنینی که قبل از حرام شدن آن یا قبل از نزول این آیه مرتکب آن شده‌اند تکلیفشان چیست؟ جواب می‌دهد اگر تقوا پیشه کنند خطری متوجهشان نیست. و اینکه گفتیم سیاق آیه جز این را نمی‌پذیرد، برای این بود که جمله: <span class="aya" rel="5_93" data-words="9-10">فیما طعموا</span> مطلق است و قیدی هم در کلام نیست. و از طرفی، آیه در مقام رفع خطر از این طعام مطلق است، و این مطلق را با این بیان: <span class="aya" rel="5_93" data-words="11-26">إذا ما اتقوا و آمنوا و عملوا الصالحات ثم اتقوا و آمنوا ثم اتقوا و أحسنوا</span> مقید کرد به تقوا، و قدر متیقن از این تقوا که سه بار در آیه ذکر شده است، حق تقوا است، یعنی تقوای شدید. بنا بر این، اینکه گفتیم بعضی مراد از طعام را خوردنیها گرفته آن گاه برای اینکه آیه معنای صحیحی بخود بگیرد توجیهاتی کرده‌اند صحیح نیست، زیرا بنا بر این، معنا یا این است که این آیه می‌خواهد مفهوم خود را ثابت کند، یا آنکه در این مقام نیست، اگر غرض اثبات مفهوم باشد یعنی خوردنیهای حلال را بر غیر مؤمنین با تقوا حرام کند سر به مخالفت صریح امثال آیه: <span class="aya" rel="7_32" data-words="1-22">قل من حرم زینة الله التی أخرج لعباده و الطیبات من الرزق قل هی للذین آمنوا فی الحیاة الدنیا خالصة یوم القیامة</span><span class="footnote" rel="1" title="بگو ای محمد چه کسی حرام کرده است بر مردم لباس‌های زیبا و روزی پاکیزه‌ای را که خداوند برای بندگانش مواد آنها را از زمین رویانیده!بگو این زینت و روزی طیب در دنیا برای کسانی است که ایمان آوردند و همین‌ها خالصش برای آنان است در روز قیامت سوره اعراف آیه ۳۲">*</span> در می‌آورد. </p> <p>زیرا از این آیه و امثالش بلکه از مذاق دین اسلام استفاده می‌شود که احدی را منع از خوردنیهای حلال نکرده چون فطرت انسان ناچار به مباح دانستن آن در حیات انسانی می‌باشد. </p> <p>و یا این است که نمی‌خواهد مفهوم خود را اثبات کند، در این صورت برگشت معنای آیه به این می‌شود: جایز است خوردن برای کسانی که ایمان آورده‌اند و عمل صالح می‌کنند بشرطی که تقوا پیشه خود سازند. و حال آنکه جواز خوردن مختص به پارسایان نیست، بلکه برای مردم بی تقوا هم جایز است، و بفرضی هم که مختص به مردم با تقوا باشد شرط نیست که مرتبه شدید از تقوا را دارا باشند، این اشکال به تمام وجوهی که در توجیه آیه بنا بر حمل‌ <span class="aya" rel="5_93" data-words="9-10">فیما طعموا</span> بر   <code class="page" rel="6,187"/> مطلق طعامهای حلال نه بر شراب ذکر کرده‌اند وارد است، و هیچکدام خالی از این اشکال نیست، زیرا برگشت معنای همه آن وجوه به این معنا است: کسانی که ایمان آورده و عمل صالح می‌کنند اگر از محرمات بپرهیزند حرجی بر آنها نیست که از خوردن حلالها بهره‌مند شوند. و واضح است که این معنا خالی از یکی از آن دو اشکال نیست. </p> <p>بعضی گفته‌اند که در این آیه چیزی حذف شده، و تقدیر آن چنین است: لیس علی الذین آمنوا و عملوا الصالحات جناح فیما طعموا و غیره اذا ما اتقوا المحارم- حرجی نیست بر کسانی که ایمان آورده و عمل صالح انجام می‌دهند در آنچه تا کنون از این گناه و غیر آن مرتکب شده‌اند مادامی که از حرامها بپرهیزند ، و این وجه صحیح نیست، زیرا صرفنظر از اینکه در کلام دلیلی بر این تقدیر نیست اشکال سابق هم در جای خود باقی است. </p> <p>بعضی دیگر گفته‌اند: ایمان و عمل صالح با هم شرط حقیقی نیستند، بلکه شرط، تنها تقوا و پرهیز از محرمات است، و ایمان و عمل صالح را بعنوان دلیل بر وجوب تقوا ذکر فرموده.<span class="footnote" rel="1" title="روح المعانی ج ۷ ص ۱۶">*</span> این وجه نیز صحیح نیست و از ظاهر آیه بسیار بعید است، زیرا ظاهر سیاق آیه اینست که می‌خواهد نفی کند حرج را از شرابخواری‌های گذشته، و این نفی حرج هیچ شرطی ندارد، نه ایمان و نه عمل صالح و نه تقوا و پرهیز از محارم. </p> <p>کسانی دیگر هم در توجیه آیه گفته‌اند: ایمان، عمل صالح و تقوا هر سه شرطند، نه فقط تقوا، بدلیل اینکه نسبت به مؤمن صحیح است گفته شود که حرجی بر او نیست و لیکن نسبت به کافر صحیح نیست، چون او مستحق عقاب است<span class="footnote" rel="2" title="ای کسانی که ایمان آورده‌اید بترسید از خدا و ایمان آورید به رسول او سوره حدید آیه ۲۸">*</span>. </p> <p>این وجه هم باطل است، برای اینکه با این حرفها نمی‌توان آیه را مخصوص به مؤمنین کرد، چون این آیه عینا نظیر آیه‌ <span class="aya" rel="7_32" data-words="1-12">قل من حرم زینة الله التی أخرج لعباده و الطیبات من الرزق</span><span class="footnote" rel="3" title="سوره اعراف آیه ۳۲">*</span> و آیه‌ <span class="aya" rel="6_145" data-words="1-18">قل لا أجد فی ما أوحی إلی محرما علی طاعم یطعمه إلا أن یکون میتة أو دما مسفوحا</span><span class="footnote" rel="4" title="ای محمد به این کفار بگو در آنچه به من وحی شده نمی‌یابم چیزی را از خوردنیها که حرام شده باشد بر خورنده‌اش مگر اینکه مردار باشد یا خونی باشد ریخته شده سوره انعام آیه ۱۴">*</span> است که هیچ اختصاصی به مؤمنین ندارند، و اسمی از مؤمنین در آنها برده نشده، یا نظیر آیه‌ <span class="aya" rel="49_13" data-words="1-9">یا أیها الناس إنا خلقناکم من ذکر و أنثی</span> <em>تا جمله</em> <span class="aya" rel="49_13" data-words="16-20">إن أکرمکم عند الله أتقاکم</span><span class="footnote" rel="5" title="هان ای مردم!ما شما را از نر و ماده‌ای آفریدیم و شما را شاخه شاخه و قبیله قبیله قرار دادیم تا یکدیگر را به قبیله و نسبتش بشناسید، بدرستی پر ثواب‌ترین و بلندمنزلت‌ترین شما با تقواترین شما است">*</span> است که خطاب را متوجه عنوان <em>ناس</em> کرده که هم شامل مؤمن است       </p> <p>سوره حجرات آیه 13.  <code class="page" rel="6,188"/> و هم شامل کافر. </p> <p>بعضی دیگر گفته‌اند: کافر، راه معرفت حلال و حرام را بر خود بسته، از این رو در دو آیه مورد بحث خطاب متوجه خصوص مؤمنین شده<span class="footnote" rel="1" title="این دستوراتی که دادیم دستوراتی است که با آن کسانی که از شما ایمان به خدا و روز جزا دارند موعظه می‌شوند سوره بقره آیه ۲۳۲">*</span>. </p> <p>این نیز فاسد است زیرا هم اشکال وجه قبلی بر آن وارد است، و هم اینکه اشکالی را که ناشی بود از جمله‌ <span class="aya" rel="5_93" data-words="11-13">إذا ما اتقوا...</span> بر طرف نمی‌سازد. </p> <h3> <span class="title" rel="5_93 5_90 5_91 5_92">وجه بدون اشکال در معنای آیه شریفه</span> </h3> <p> پس آنچه بی‌اشکال است این است که بگوییم: آیه مورد بحث از نظر اینکه متصل است به آیات قبلی خود و با آنها در یک سیاق است معنای همانها را هم می‌دهد، بنا بر این، آیه مورد بحث مانند آیات قبلی خود متعرض حال مسلمین است که مبتلای به شرب خمر بوده یا گاهگاهی آن را می‌نوشیده‌اند، و از راه قمار مال بدست آورده یا از گوشت قربانیان انصاب خورده‌اند، گویا زبان حال این گونه اشخاص بعد از نزول آیات تحریم این بوده که تکلیف ما و سایر مسلمین که مثل ما هستند نسبت به گذشته و شراب‌هایی که خورده‌ایم و گناهانی که کرده‌ایم چیست؟ و گویا این آیه جواب است از زبان حال آنها به اینکه حرجی بر آنها نیست، در صورتی که از مردان با ایمان و صالح و با تقوا و نیکوکار باشند، با ایمان باشند، یعنی به خدا و تمامی احکامی که بر رسول خدا  (ص) نازل شده ایمان داشته باشند، صالح باشند، یعنی جز عمل نیک انجام ندهند، با تقوا باشند یعنی خود را در مسیر تقوا قرار دهند، نیکوکار باشند یعنی احسان کنند به عمل کردن بر طبق احکامی که نازل شده. و با این بیان روشن می‌شود که مراد از موصول  <em>ما</em> در جمله‌ <span class="aya" rel="5_93" data-words="9-10">فیما طعموا</span> یا خمر است از جهت خوردن آن و یا خمر و میسر و انصاب و ازلام است از جهت خوردنی که ممکن است به هر یک متعلق شود، و معنای آیه این می‌شود: حرجی نیست بر کسانی که ایمان آورده و عمل صالح کرده‌اند در آنچه که قبل از تحریم از شراب یا آن محرمات دیگر چشیده‌اند. </p> <p><span class="phrase">اما اینکه فرمود: <span class="aya" rel="5_93" data-words="11-26">إذا ما اتقوا و آمنوا و عملوا الصالحات ثم اتقوا و آمنوا ثم اتقوا و أحسنوا</span> ظاهر اینکه فرموده: <em rel="fa_5_93_11-12" data-sentence="164:1786">اذا ما</em> اینست که خواسته است همان موضوعی را که در <span class="aya" rel="5_93" data-words="1-7">لیس علی الذین آمنوا و عملوا الصالحات</span> مذکور شده تکرار کند، تا دلالت کند بر اینکه‌ وصف ایمان و عمل صالح دخالت در حکم <em>نفی جناح</em> دارد، نظیر اینکه در خطاب به مؤمنین   <code class="page" rel="6,189"/> می‌فرماید: <span class="aya" rel="2_232" data-words="16-26">ذلک یوعظ به من کان منکم یؤمن بالله و الیوم الآخر</span><span class="footnote" rel="1" title="و نیکویی کن همانطوری که خداوند به تو نیکی کرد سوره قصص آیه ۷۷">*</span> و اینگونه تعبیرها در لسان عرب بسیار است، و ظاهر اینکه فرمود: <span class="aya" rel="5_93" data-words="19-22">ثم اتقوا و آمنوا</span> اینست که ایمان بعد از ایمان معتبر است، و مراد از آن همان ایمان تفصیلی است، یعنی ایمان به یک یک احکامی که رسول اللَّه (ص) از ناحیه پروردگار خود آورده، بطوری که یکی از آنها را انکار و رد نکند و در حقیقت در برابر اوامر و نواهی رسول اللَّه (ص) تسلیم شود، کما اینکه در سوره حدید می‌فرماید: <span class="aya" rel="57_28" data-words="1-9">یا أیها الذین آمنوا اتقوا الله و آمنوا برسوله</span><span class="footnote" rel="2" title="ای کسانی که ایمان آورده‌اید در صدد نماز گزاردن بر نیایید در حالتی که مست و بی خودید">*</span> و نیز در سوره نساء می‌فرماید: <span class="aya" rel="4_64" data-words="1-9">و ما أرسلنا من رسول إلا لیطاع بإذن الله</span> تا آنجا که می‌فرماید: <span class="aya" rel="4_65" data-words="1-21">فلا و ربک لا یؤمنون حتی یحکموک فیما شجر بینهم ثم لا یجدوا فی أنفسهم حرجا مما قضیت و یسلموا تسلیما</span><span class="footnote" rel="3" title="و نفرستادیم هیچ رسولی رای مگر برای اینکه مردم او رای باذن خدا اطاعت کنند نه اینطور است سوگند به خدای تو، اینان مؤمن نخواهند بود مگر اینکه در اختلافات خود رای حکم قرار دهند و از آنچه حکم فرمودی کمترین دلتنگی پیدا نکنند سوره نساء آیه ۶۵">*</span> و آیات در این معنا بسیار است.</span> و ظاهر اینکه فرمود: <span class="aya" rel="5_93" data-words="23-26">ثم اتقوا و أحسنوا</span> این است که می‌خواهد بحسب اعتبار ایمان بعد از ایمان را احسان بشمارد، و این اعتبار، اعتبار صحیحی است، چون احسان را دو معنا است، یکی همان انجام دادن عمل است به وجه حسن و نیکویش، و بدون اینکه در آن هیچگونه قصد سویی در کار باشد. چنان که در سوره کهف که می‌فرماید: <span class="aya" rel="18_30" data-words="1-13">إن الذین آمنوا و عملوا الصالحات إنا لا نضیع أجر من أحسن عملا</span><span class="footnote" rel="4" title="کسانی که ایمان آوردند و عمل‌های صالح کردند بدرستی ما ضایع نمی‌کنیم اجر کسی رای که احسان عملی کند سوره کهف آیه ۳۰">*</span> و نیز در آل عمران که می‌فرماید: <span class="aya" rel="3_172" data-words="1-17">الذین استجابوا لله و الرسول من بعد ما أصابهم القرح للذین أحسنوا منهم و اتقوا أجر عظیم</span><span class="footnote" rel="5" title="کسانی که پذیرفتند دعوت خدا و رسول رای بعد از آنکه در جنگ احد آسیب دیدند در بین آنان کسانی که احسان کردند و تقوا پیشه ساختند اجر بزرگ است سوره آل عمران آیه ۱۷۳">*</span> احسان به همین معنا استعمال شده است. </p> <p>دوم احسانی است که به دیگران هم می‌رسد، و آن کارهای پسندیده است که چیزی از آن که خوش آیند باشد عاید غیر هم بشود، و در آیه‌ <span class="aya" rel="2_83" data-words="11-13">و بالوالدین إحسانا</span><span class="footnote" rel="6" title="و نیکویی نسبت به پدر و مادر سوره بقره آیه ۸۳">*</span> و نیز در آیه:             <code class="page" rel="6,190"/> <span class="aya" rel="28_77" data-words="14-19">و أحسن کما أحسن الله إلیک</span><span class="footnote" rel="1" title="خداوند چنان نیست که ایمان شما را ضایع کند سوره بقره آیه ۱۴۳">*</span> احسان به همین معنا است، کما اینکه در آیه مورد بحث به معنای اول است، به این بیان که تقوای دینی تنها با ایمان به خدا و تصدیق به حقانیت دین و بدون ایمان تفصیلی به یک یک احکام آن، حقش آن طور که باید ادا نمی‌شود، زیرا رد کردن و نپذیرفتن یکی از احکام دین در حقیقت رد کردن اصل دین است، و این ایمان تفصیلی هم وقتی در ادای حق تقوا کفایت می‌کند که توأم با عمل به آن احکام و به هر چه که از فعل و ترک اقتضا دارند بوده باشد، و این جری عملی هم از راه انقیاد باشد، نه از روی نفاق، پس بر کسی که بخواهد برای آخرت خود توشه تقوا فراهم کند واجب است که ایمان به خدا آورده و عمل صالح کند، و نیز به رسول خدا (ص) در یک یک احکامی که آورده ایمان بیاورد، و علاوه در تمامی این مراحل سلوکش بر سبیل احسان باشد. </p> <h3> <span class="title" rel="5_93 5_90 5_91 5_92">سبب اینکه <em>تقوا</em> در آیه شریفه سه بار تکرار شده است</span> </h3> <p> و اما اینکه سه بار تقوا را تکرار کرد و مراحل سه‌گانه ایمان و عمل صالح و احسان را به آن تقیید نمود برای این بود که تاکید کند در اشاره به لزوم مقارنت این مراحل با تقوای واقعی و اینکه نباید در این مراحل هیچگونه غرض غیر دینی در کار باشد، و ما سابقا در بعضی از مباحث بیان کردیم که تقوا یک مقام خاص دینی و معنوی نیست بلکه حالتی است روحی که شامل تمامی مقامات معنوی می‌شود، به این معنا که برای هر درجه و مقامی از مقامات معنوی، تقوایی است مخصوص به خود آن مقام. </p> <p>پس ملخص آنچه گذشت این شد که مراد از آیه شریفه‌ <span class="aya" rel="5_93" data-words="1-10">لیس علی الذین آمنوا و عملوا الصالحات جناح فیما طعموا...</span> این است که بر کسانی که ایمان آورده و عمل صالح نموده‌اند نسبت به آنچه از شراب نوشیده و یا از سایر محرمات مرتکب شده‌اند حرجی نیست، اما بشرطی که علاوه بر ایمان و عمل صالحشان در جمیع مراحل و اطوار خود ایمان به خدا و رسول و احسان در عمل را دارا باشند، و جمیع واجبات را انجام داده و از جمیع محرمات پرهیزکار باشند. </p> <p>با داشتن چنین فضائلی اگر قبل از نزول آیه تحریم و رسیدنش بگوششان و یا قبل از اینکه معنای آن را فهمیده باشند به یکی از این پلیدی‌ها که عمل شیطان است مبتلا بوده‌اند، حرجی بر آنها نیست و خدای تعالی از گناهان گذشته آنان صرفنظر نموده است، و این آیه نظیر آیه شریفه‌ایست که در بین آیات راجع به تحویل قبله واقع است. در پاسخ سؤال آنان از نمازهای گذشته که رو به بیت المقدس خوانده‌اند می‌فرماید: <span class="aya" rel="2_143" data-words="40-44">و ما کان الله لیضیع</span>   <code class="page" rel="6,191"/> <span class="aya" rel="2_143" data-words="45-45">إیمانکم</span><span class="footnote" rel="1" title="تفسیر عیاشی ج ۱ ص ۳۳۹">*</span>. </p> <p>به هر حال سیاق این کلام خود شاهد دیگری است بر اینکه آیه مورد بحث‌ <span class="aya" rel="5_93" data-words="1-8">لیس علی الذین آمنوا و عملوا الصالحات جناح...</span> متصل است به ما قبل خود، و اینکه نزولش با آنها بوده، و اینکه این آیات آخرین آیاتی هستند که در باب تحریم شراب نازل شده، و نیز -همانطوری که قبلا هم گفتیم-استفاده می‌شود که بعضی از مسلمین در ایام بعد از آیات اول تحریم و قبل از این آیات دست از عمل زشت خود برنداشته بوده‌اند. و نیز به دست می‌آید که بعد از نزول این آیات سؤال شده است از حال کسی که قبل از تحریم شراب به شرب آن مبتلا بوده‌اند، و لا بد کسانی بوده‌اند که ابتلای شان به این عمل قبل از نزول تحریم بوده و کسانی بعد از نزول و قبل از فهمیدن آن و اشخاصی بعد از نزول و بعد از فهمیدن معنای آن بدون هیچ عذری و جواب این چند طایفه طوری داده شده که هر طایفه‌ای حکم مسأله‌اش بحسب خصوص حال خودش معلوم شود، پس کسی که با داشتن ایمان و احسان و در چنین حالی آن را چشیده  (و مسلما کسی است که قبل از تحریم و یا از روی جهل نوشیده) حرجی بر او نیست، و کسی که در غیر این شرایط و بدون عذر مرتکب شده حکمش غیر این است. این بود توجیه ما در باره آیه مورد بحث. و مفسرین دیگر را در این آیه بحث‌هایی است طولانی: یکی راجع به جمله <span class="aya" rel="5_93" data-words="9-10">فیما طعموا</span> که خلاصه آن را در سابق گذراندیم. یکی راجع به ذیل آیه از جهت اینکه تقوا در آن سه بار تکرار شده است، و همچنین عمل صالح را هم تکرار نموده، و در خاتمه احسان را ذکر کرده. </p> <h3> <span class="title" rel="5_93 5_90 5_91 5_92">وجوه متعددی که در توجیه تکرار <em>تقوا</em> در آیه شریفه گفته شده است</span> </h3> <p> بعضی گفته‌اند: مراد از اینکه فرمود: <span class="aya" rel="5_93" data-words="11-18">إذا ما اتقوا و آمنوا و عملوا الصالحات</span> این است که از محرم بپرهیزند، و بر ایمان و عمل صالح ثبات ورزند، و مراد از اینکه فرمود: <span class="aya" rel="5_93" data-words="19-22">ثم اتقوا و آمنوا</span> این است: آن گاه بپرهیزند از چیزهایی که بعدا بر آنها تحریم می‌شود، مانند شراب و امثال آن، و به تحریم آن ایمان آورند. و مراد از اینکه فرمود: <span class="aya" rel="5_93" data-words="23-26">ثم اتقوا و أحسنوا</span> این است که بر این تقوا و پرهیز از معاصی استمرار داشته و به عمل صالح اشتغال بورزند<span class="footnote" rel="2" title="اهل جاهلیت معتقد بودند که روح انسان پس از مردن تبدیل به یکی از دو نوع مرغ می‌شود به نام صدی و هام که در گورستان زندگی می‌کنند">*</span>. </p> <p>بعضی دیگر گفته‌اند: این تکرار به اعتبار حالات سه‌گانه استعمال تقوا است، چون تقوا و ایمان به خدا یک مرتبه بین انسان و خودش ملاحظه می‌شود، یک مرتبه بین او و مردم، و یک مرتبه بین او و خداوند متعال، و احسان بنا بر این، احسان به مردم خواهد بود.<span class="footnote" rel="3" title="ربیع الأبرار">*</span>     <code class="page" rel="6,192"/> بعضی دیگر گفته‌اند: تکرار به اعتبار مراتب سه‌گانه مبدأ و وسط و منتهی است، و همین است حق تقوا<span class="footnote" rel="1" title="مقصود از ابن کبشه، رسول خدا (ص) است">*</span>. </p> <p>بعضی دیگر گفته‌اند: تکرار به اعتبار آن چیزی است که از آن باید پرهیز شود، چون از محرمات باید پرهیز کرد بخاطر محفوظ ماندن از عقاب، و مشتبهات را باید دوری نمود، از جهت وقوع در حرام، و از بعضی از مباحات باید اجتناب نمود از جهت حفظ نفس از پستی و تهذیب آن از آلودگیهای طبیعی<span class="footnote" rel="2" title="ملل و نحل ج ۲ ص ۲۴۲">*</span>. </p> <p>بعضی دیگر گفته‌اند: مراد از تقوای اول، پرهیز از شرب خمر، و مراد از ایمان اول ایمان به خدا است، و مراد از تقوا دوم ادامه تقوای اول و مراد از ایمان دوم ادامه ایمان اول است. و مراد از تقوای سوم، انجام واجبات، و مراد از احسان، عمل به مستحبات است.<span class="footnote" rel="3" title="بگو پروردگار من تنها اعمال زشت را تحریم کرده است، چه آنهایی را که علنی انجام می‌شوند و چه آنهایی که در نهان انجام می‌یابند، و نیز تحریم کرده است گناه (شراب) و ظلم را سوره اعراف آیه ۳۳">*</span> و بعضی دیگر گفته‌اند: تقوای اول پرهیز از معاصی عقلی و ایمان اول همان ایمان به خدا و به زشتی این گناهان است، و تقوای دوم پرهیز از معاصی است که بدلیل نقل تحریم شده و ایمان دوم هم همان ایمان به وجوب اجتناب از این گناهان است، و تقوای سوم مخصوص است به مظالم بندگان خدا، و هر گناهی که ضرر و ظلم و فسادش عاید غیر شود، و مراد از احسان هم احسان به مردم است<span class="footnote" rel="4" title="از تو می‌پرسند از شراب و قمار، بگو در آن دو، گناهی است بس بزرگ و منافعی برای مردم، لیکن گناهشان از نفعشان بزرگ‌تر و بیشتر است سوره بقره آیه ۲۱۹">*</span>. </p> <p>بعضی دیگر گفته‌اند: شرط اولی مخصوص است به گذشته و شرط دومی مربوط است به دوام بر آن و استمرار بر انجام آن در آینده، و شرط سوم مخصوص است به مظالم بندگان<span class="footnote" rel="5" title="تهذیب الاحکام ج ۱ ص ۹۳ ح ۱۷">*</span>. </p> <p>و بر همین قیاس است اقوال دیگری که بر هیچیک از آنها دلیلی نیست، نه لفظی از خود آیه و نه قرینه‌ای از خارج هست که بتوان بخاطر آن آیه را بر یکی از این اقوال حمل کرد، و کمی تامل در سیاق آیه و مطالب گذشته ما، این معنا را روشن می‌سازد. </p> <h3>بحث روایتی</h3> <h3> <span class="title" rel="5_91 5_90 5_93 5_92">روایاتی متضمن داستانهایی که منجر به تحریم شراب در اسلام شده است</span> </h3> <p> در تفسیر عیاشی است که هشام بن سالم می‌گوید: از امام ابی عبد اللَّه (ع) شنیدم که می‌فرمود: در بینی که حمزة بن عبد المطلب و رفقایش در بساط شراب خود که نامش سکر بود نشسته بودند ناگهان صحبت از شریف<span class="footnote" rel="6" title="گویا غذایی بوده که از کوهان شتر می‌پخته‌اند">*</span> به میان آمد. حمزه گفت چطور می‌توانیم تهیه     <code class="page" rel="6,193"/> کنیم؟ گفتند: اینک شتر برادر زاده‌ات علی بن ابی طالب در همین نزدیکی است، حمزه برخاست و شتر علی (ع) را نحر نموده و کوهان و جگرش را برداشته و برای رفقای خود آورد، علی (ع) از جریان با خبر و ناراحت شد و بعنوان شکایت نزد رسول اللَّه  (ص) رفت. رسول اللَّه به اتفاق علی (ع) به راه افتاد تا حمزه را مؤاخذه کند، به حمزه خبر دادند که اینک رسول اللَّه (ص) بیرون خانه است. حمزه خیلی از این ماجرا ناراحت شد و با حالت خشم بیرون آمد. وقتی رسول اللَّه (ص) دید که حمزه خشمگین است برگشت. هشام می‌گوید: در اینجا امام صادق (ع) فرمود که حمزه به رسول اللَّه (ص) عرض کرد پسر ابی طالب چنان در تو نفوذ کرده که هر جا بخواهد تو را می‌کشد و می‌برد، پس حمزه بدرون خانه رفت و رسول اللَّه (ص) هم برگشت. </p> <p>و نیز امام صادق (ع) فرمود: این واقعه قبل از جنگ احد بود، بعد از این واقعه آیات تحریم خمر نازل شد. رسول اللَّه (ص) دستور داد تا تمام ظرفهای شراب را واژگون ساخته و شرابهای موجود را از بین ببرند، سپس برای جنگ احد خیمه بیرون زد و منادیش ندا در داد تا همه مسلمین بسوی احد بیرون شوند. مردم همه بیرون شده و حمزه نیز بیرون شد، و چون قبلا به آن حال به رسول اللَّه (ص) برخورد کرده بود همه جا از آن جناب فاصله می‌گرفت، تا آنکه دو لشکر روبرو شده و صف آراستند، حمزه در بین سپاهیان حمله گرانی افکند، بطوری که در بین صفوف دشمن ناپدید شد، بعد از آنکه به قرارگاه خود برگشت و مردم تحذیرش کردند، و گفتند زنهار، ای عم رسول!مبادا که قبل از عذر خواهی از رسول اللَّه (ص) خود را به کشتن دهی، بیا نخست آن جناب را از خود راضی کن سپس به میدان برو، حمزه هیچ نگفت و حمله دیگری نمود، در این حمله نیز از نظرها ناپدید شد، پس از ساعتی برگشت و مردم بار دیگر تحذیرش کردند، حمزه ناگزیر روی به جانب رسول اللَّه (ص) نهاد، آن جناب وقتی دید که عمویش می‌آید شتابان استقبالش نمود، و او را در بر گرفت، و با او معانقه نمود، و بین دو چشم عمو را را بوسه زد، و سپس فرمود حمله کند بر این مردم، حمزه حمله دیگری نمود و در آن حمله شهید شد، حضرت رسول  (ص) بدن او را با نمره که پارچه‌ایست پشمی و دارای راه راه سفید و سیاه کفن کرد. </p> <p>در اینجا امام صادق (ع) اشاره به پرده در منزل خود کرد و فرمود: نظیر این<code class="page" rel="6,194"/> پارچه که بر در منزل می‌بینی، بعدا فرمود: قامت حمزه آن قدر کشیده بود که وقتی رسول  (ص) نمره را به روی صورت حمزه می‌انداخت پاهایش بیرون می‌افتاد، و اگر پاهایش را می‌پوشانید صورتش بیرون می‌ماند، ناچار نمره را به روی صورتش انداخت و با علف صحرا پاهایش را پوشانید. </p> <p>امام صادق (ع) در اینجا فرمود: بعد از شهادت حمزه شکست فاحشی به لشکر اسلامی وارد آمد، بطوری که همه گریختند، و تنها علی (ع) بجای ماند. رسول خدا  (ص) فرمود: یا علی چکار خواهی کرد؟ عرض کرد جز پایداری کاری نمی‌کنم، فرمود جز این هم از تو توقع نمی‌رفت. باز امام صادق فرمود: سپس رسول خدا (ص) سر بسوی آسمان بلند کرده و عرض کرد: بار الها به وعده‌ای که به من دادی وفا کن چون اگر تو خود نخواهی پرستش نمی‌شوی<span class="footnote" rel="1" title="در المنثور ج ۲ ص ۳۱۵">*</span>. </p> <p>و در ربیع الأبرار زمخشری است که در باره شراب سه آیه نازل شده، یکی آیه <span class="aya" rel="2_219" data-words="1-5">یسئلونک عن الخمر و المیسر</span> است که بعد از نزول آن بعضی از مردم ترک کردند و بعضی نکردند، حتی یک نفر شراب خورد و با حال مستی به نماز ایستاد، و در نماز هذیان گفت. به دنبال آن این آیه نازل شد: <span class="aya" rel="4_43" data-words="1-10">یا أیها الذین آمنوا لا تقربوا الصلاة و أنتم سکاری</span><span class="footnote" rel="2" title="در المنثور ج ۲ ص ۳۱۸">*</span> باز عده زیادی از مسلمین دست از آن بر نداشته و به میگساری خویش ادامه دادند. حتی در این ایام عمر در حال مستی استخوان فک شتری را برداشته و بر فرق عبد الرحمن بن عوف کوفت، و سرش را مجروح نمود و سپس نشست و شروع به خواندن اشعار اسود بن یغفر نمود، و بر کشته شدگان بدر نوحه‌سرایی کرد، و بر آنها گریست، و آن اشعار اینها است: <span class="poem">و کاین بالقلیب قلیب بدر / من القنیات و الشرب الکرام‌ / و کاین بالقلیب قلیب بدر / من السری المکامل بالسنام‌ / ا یوعدنا ابن کبشة ان نحیی‌ / و کیف حیاة اصداء و هام‌ / ا یعجز أن یرد الموت عنی‌ / و ینشرنی اذا بلیت عظامی‌ / الا من مبلغ الرحمن عنی‌ / بانی تارک شهر الصیام‌ / فقل للَّه: یمنعنی شرابی‌ / و قل للَّه: یمنعنی طعام</span> یعنی چه بسا کنیزان نغمه‌سرا و هم پیاله‌ای گرامی در چاه بدر پنهان شدند و چه بسا   </p> <p>سوره نساء آیه 46.  <code class="page" rel="6,195"/> بزرگان که با بزرگترین خود در چاه بدر زیر خاک رفتند و خوابیدند. آیا ابن کبشه<span class="footnote" rel="1" title="حلال شده است برای شما در شب‌های صیام هم‌خوابگی با زنان‌تان، آنها لباس شما و شما لباس برای آنهایید، خدا دانست که چگونه شما به خود خیانت کردید و لذا از جرم و گناه شما در گذشت">*</span> ما را به زنده شدن بعد از مرگ وعده می‌دهد؟ !و چه معنا دارد که انسان پس از آنکه صدی وهام<span class="footnote" rel="2" title="آیا چشم‌های خود را بهم نمی‌نهی در شبی که درد چشم داری؟ و همانطوری که مار گزیده نمی‌خوابد شب را به بیداری بسر می‌بری">*</span> شد دو باره زنده شود؟ او اگر راست می‌گوید مرگ را از من بگرداند، نه اینکه بعد از پوسیدن استخوانهایم بار دیگر زنده‌ام کند، آیا کسی هست پیامی از من بسوی رحمان ببرد و به او بگوید که من روزه رمضان تو را نمی‌گیرم؟ آری به خدا بگویید اگر می‌تواند مرا از نوشیدن منع کند، اگر می‌تواند مرا از خوردن جلوگیری نماید. </p> <p>این داستان به سمع مبارک رسول خدا (ص) رسید، پس رسول اللَّه خارج شد در حالی که چنان به خشم در آمده بود و چنان به سرعت حرکت می‌کرد که ردایش به زمین کشیده می‌شد، وقتی به او رسید دست بلند کرد تا او را با چیزی که در دست مبارکش بود بزند و تادیبش کند. عمر گفت: پناه می‌برم به خدا از غضب خدا و غضب رسول خدا. رسول اللَّه  (ص) از شنیدن این کلام لحظه‌ای آرام گرفت، و این آیه نازل شد: <span class="aya" rel="5_91" data-words="1-3">إنما یرید الشیطان</span>... <span class="aya" rel="5_91" data-words="22-24">فهل أنتم منتهون</span> عمر وقتی آیه را شنید عرض کرد: آری منتهی شدیم، و دست از این عمل برداشتیم.<span class="footnote" rel="3" title="استخوانی است که قمار بازان با آن قمار می‌کنند و در فارسی قاپ نامیده می‌شود">*</span> و در در المنثور است که ابن جریر و ابن منذر و ابن ابی حاتم و ابو الشیخ و ابن مردویه و نحاس در کتاب ناسخ خود همگی از سعد بن ابی وقاص نقل کرده‌اند که گفت: آیه تحریم شراب در باره سرگذشتی از من نازل شده است، و آن سرگذشت این بود که: روزی مردی از انصار طعامی پخت و ما را بر آن مائده دعوت کرد، غیر ما هم عده‌ای آمده بودند، بعد از طعام شراب سیری صرف شد، بطوری که همه سرشار شدند، -البته این داستان قبل از تحریم شراب بود-، بعد از آنکه سرها از نشئه شراب گرم شد شروع کردند به تفاخر، انصار گفتند ما بهتریم از قریش، قریش گفتند ما از انصار بهتریم، مردی از آن میان دست برد و استخوان فکی که در آن میان بود برداشت و به بینی من کوفت، و بینی مرا شکافت،  (بینی سعد تا آخر عمرش شکافدار بود) من با آن حال به شکایت نزد رسول اللَّه (ص) رفته و داستان خود را به عرض آن حضرت رسانیدم، در جواب عرض حال من این آیه نازل شد، و آن جناب تلاوتش فرمود:       <code class="page" rel="6,196"/> <span class="aya" rel="5_90" data-words="1-8">یا أیها الذین آمنوا إنما الخمر و المیسر...</span><span class="footnote" rel="1" title="بگو ای محمد پروردگار من زشتی‌های علنی و نهانی و ظلم بدون حق را تحریم کرده است و این را که به خداوند شرک بورزید چیزی را که خداوند سند و دلیلی بر شریک بودن آن نازل نکرده، و نیز تحریم فرموده این را که به خداوند نسبتهایی بدهید که به آن علم ندارید سوره اعراف آیه ۳۳">*</span> مؤلف: روایات راجع به داستانهایی که منجر به تحریم شراب در اسلام شده است از طریق عامه بسیار است، و بسیار هم از جهت مضمون با هم اختلاف دارند. و اما بحث و گفتگو در باره احوال کسانی که در این روایات از آنها اسم برده شده از اصحاب رسول اللَّه  (ص) و اینکه شراب خورده‌اند چون از غرض ما اجنبی است و به کار ما (تفسیر) ارتباطی ندارند از این جهت متعرض آن نشده و می‌گذریم، و اگر این اخبار را نقل کردیم غرضمان این بود که دانسته شود بر طبق بیان سابق که گفتیم این آیات اشعار و یا دلالت دارند بر اینکه جمعی از مسلمین بعد از نزول آیه بقره هنوز دست از شرب خمر بر نداشتند، تا اینکه این آیات نازل شد. </p> <p>چنان که این روایات هم هست که علی (ع) و عثمان بن مظعون حتی قبل از نزول تحریم هم شراب را بر خود تحریم کرده بودند. </p> <p>در کتاب ملل و نحل رجالی را از عرب اسم می‌برد که در جاهلیت شراب را بر خود تحریم کرده بودند و بعضی از آنان موفق به درک اسلام و تشرف به آن شدند، از آن جمله عامر بن ظرب عدوانی و قیس بن عاصم تمیمی،  (این شخص اسلام را درک کرده) و صفوان بن امیة بن محرث کنانی، و عفیف بن معدی کرب الکندی، و اسلوم الیامی است، که زنا و شراب را با هم ترک گفتند، و بر خود تحریم کردند، البته اینها آحادی از مردم آن روز بوده‌اند که کلمه حق بر زبانشان جاری شده است، و گرنه عامه مردم آن روز البته-غیر از یهود-عادت به شرب خمر داشتند، و آن را مانند آب می‌نوشیدند<span class="footnote" rel="2" title="کافی ج ۶ ص ۳۹۵ ح ۳ تهذیب الاحکام ج ۹ ص ۱۰۲ ح ۱۷۸">*</span> تا اینکه خدای تعالی در قرآن کریم آن را تحریم کرد. </p> <p>چیزی که از آیات راجع به خمر استفاده می‌شود این است که شراب در مکه و قبل از هجرت تحریم شده، چنان که آیه‌ <span class="aya" rel="7_33" data-words="1-15">قل إنما حرم ربی الفواحش ما ظهر منها و ما بطن و الإثم و البغی</span><span class="footnote" rel="3" title="سنن بیهقی ج ۸ ص ۲۸۸">*</span> دلالت بر این معنا دارد، چون این آیه مکی است و اگر ضمیمه شود به آیه <span class="aya" rel="2_219" data-words="1-17">یسئلونک عن الخمر و المیسر قل فیهما إثم کبیر و منافع للناس و إثمهما أکبر من نفعهما</span><span class="footnote" rel="4" title="تفسیر عیاشی ج ۱ ص ۳۴۱ ح ۱۹۰">*</span> که آیه‌ایست مدنی در اوایل هجرت نازل شده است، شکی باقی نمی‌ماند که در         <code class="page" rel="6,197"/> اوایل هجرت، شراب بر مسلمین تحریم بوده است. و اگر سیاق آیات مورد بحث مخصوصا جمله <span class="aya" rel="5_91" data-words="22-24">فهل أنتم منتهون</span> و آیه‌ <span class="aya" rel="5_93" data-words="1-13">لیس علی الذین آمنوا و عملوا الصالحات جناح فیما طعموا إذا ما اتقوا...</span> را مورد دقت قرار دهیم جای هیچ شبهه باقی نمی‌ماند که ابتلای عده‌ای از مسلمین به این عمل در ایامی که آیه سوره بقره نازل شده و هنوز آیات مائده نازل نشده بوده از باب دنباله عادت زشت قبلی بوده است، عینا مانند همخوابگی با زنان بوده است در شبهای ماه رمضان، که چون سابقا عادت بر این عمل داشته‌اند دشوارشان بود که در شبهای ماه رمضان از آن صرفنظر کنند، و مرتکب عصیان می‌شده‌اند، تا اینکه آیه‌ <span class="aya" rel="2_187" data-words="1-22">أحل لکم لیلة الصیام الرفث إلی نسائکم هن لباس لکم و أنتم لباس لهن علم الله أنکم کنتم تختانون أنفسکم فتاب علیکم</span><span class="footnote" rel="1" title="تفسیر مجمع البیان ج ۲ ص ۳۱۶">*</span> نازل شد و حکم قبلی را نسخ کرد. </p> <h3> <span class="title" rel="5_90 5_91 5_92 5_93">با توجه به اینکه قبل از هجرت، خمر تحریم شده بوده و صحابه از آن مطلع بوده‌اند این روایات دارای اشکال هستند</span> </h3> <p> پس بخوبی روشن شد که در این روایات از دو جهت اشکال هست: یکی از جهت اختلافی که در تعیین تاریخ تحریم خمر در آنها هست که در روایت اولی تاریخ تحریم خمر قبل از جنگ احد ذکر شده بود. و در بعضی از روایات مانند روایتی که طبری در تفسیر خود و سیوطی در در المنثور از طبری و ابن منذر و قتاده نقل کرده تاریخ آن بعد از جنگ احزاب ذکر شده است.<span class="footnote" rel="2" title="کافی ج ۶ ص ۴۰۸ ح ۳">*</span> لیکن این اشکال را تا اندازه‌ای می‌توان رفع نمود و گفت: ممکن است مراد از اینکه: تحریم خمر بعد از جنگ احزاب بوده، این باشد که آیات سوره مائده در آن ایام نازل شده است، گر چه این محمل خیلی با لفظ بعضی از روایات موافقت ندارد. </p> <p>دوم از جهت اینکه دلالت دارند بر اینکه شراب قبل از نزول آیات سوره مائده حرام نبوده، و یا اگر حرام بوده حرمتش حتی برای اصحاب هم واضح نبوده است، و حال آنکه آیه شریفه سوره اعراف صراحت دارد در تحریم مطلق <em>اثم</em> ، و آیه سوره بقره هم صراحت دارد در اینکه شرب خمر <em>اثم</em> است، با این حال چطور در این ایام حرمت خمر برای اصحاب واضح نبوده است؟ !و اینکه کسی بگوید: حرمت <em>اثم</em> در مکه و قبل از هجرت در ضمن یک عده از گناهان در آیه </p> <p>سوره بقره آیه 187.    <code class="page" rel="6,198"/> <span class="aya" rel="7_33" data-words="1-34">قل إنما حرم ربی الفواحش ما ظهر منها و ما بطن و الإثم و البغی بغیر الحق و أن تشرکوا بالله ما لم ینزل به سلطانا و أن تقولوا علی الله ما لا تعلمون</span><span class="footnote" rel="1" title="الدر المنثور ج ۲ ص ۲ ح ۱">*</span> نازل شده، و در این مدت مدید، احدی از مؤمنین از معنای آن سؤال نکرده و مشرکین هم با اینکه بزرگترین آرزویشان این بوده که به خیال خود نقض و اعتراضی بر قرآن وارد نمایند و جنجال راه بیندازند، در باره آن توضیحی نخواسته باشند، توجیه غیر قابل قبول و بسیار بعیدی است. بلکه آنچه از تاریخ بدست می‌آید این است که تحریم شراب مانند تحریم شرک و زنا از ناحیه رسول خدا (ص) نزد مشرکین معروف بوده، چنان که ابن هشام در سیره خود از خلاد بن قره و دیگران از مشایخ بکر بن وائل از اهل علم نقل کرده که اعشی بن قیس به قصد مکه و زیارت رسول اللَّه (ص) و تشرف به اسلام بیرون آمد و قصیده‌ای را در مدح رسول اللَّه (ص) سروده بود که مطلعش این بیت بوده: <span class="poem">ا لم تغتمض عیناک لیلة ارمدا / و بت کما بات السلیم مسهدا<span class="footnote" rel="2" title="تفسیر روح المعانی ج ۷ ص ۱۶">*</span> </span> نزدیکی‌های شهر مکه به بعضی از مشرکین قریش برخورد، مردی پرسید، کجا؟ گفت: مکه، پرسید به چه کار به مکه می‌روی؟ گفت می‌روم تا رسول اللَّه (ص) را دیدار نموده و اسلام آورم. مرد مکی گفت زنهار ای ابا بصیر، مبادا چنین کاری کنی که او زنا را تحریم می‌کند. اعشی گفت: و اللَّه قسم من با زنا سر و کاری نداشته و از تحریم آن باکی ندارم. مرد مکی گفت: نه تنها زنا را تحریم می‌کند بلکه شراب را هم تحریم می‌کند، در اینجا اعشی در تصمیم خود قدری سست شد و گفت: داستان تحریم شراب کار مسلمان شدن را به تعویق می‌اندازد، زیرا هنوز در دل من از محبت و علاقه به شراب بقایایی است که نمی‌توانم آن را نادیده بگیرم ناچار بر می‌گردم و خود را یک امسال سیراب می‌کنم و سال دیگر بر می‌گردم، اعشی برگشت به قصد اینکه سال دیگر مسلمان شود لیکن اجل مهلتش نداد. </p> <p>بنا بر این با اینکه همه، حتی مشرکین هم داستان تحریم شراب را اطلاع داشتند دیگر چه معنایی می‌توان برای روایاتی که می‌گوید قبل از نزول سوره مائده شراب حرام نبود و یا حرمتش معلوم نشده بود تصور کرد؟ مگر اینکه آنها را حمل کنیم بر اینکه اصحاب در آیات قرآنی اجتهاد کرده و از آیه سوره اعراف غفلت ورزیده‌اند، مفسرین در باره معنی این روایات     <code class="page" rel="6,199"/> توجیهات عجیب و غریبی کرده‌اند، حتی بعضی از آنان گفته‌اند: صحابه آیه سوره بقره‌ <span class="aya" rel="2_219" data-words="6-12">قل فیهما إثم کبیر و منافع للناس</span> را تاویل می‌کردند، با اینکه قرآن کریم قبل از این، در آیه سوره اعراف تصریح به حرمت <em>اثم</em> کرده و فرموده است که مراد از این اثم، اثم مخصوصی  (خمر) است<span class="footnote" rel="1" title="کافی ج ۵ ص ۱۲۲ ح ۱">*</span>. </p> <p>و کوتاه سخن اینکه، آیات قرآن مجید در باره اینکه شراب در اسلام و قبل از هجرت تحریم شده است تصریح و تنصیص دارد، و آیه سوره مائده جز بمنظور تاکید و تشدید در تحریم قبلی و تحریک مردم در انقیاد و اینکه در انتها از این نهی الهی و اقامه حکم حرمت سهل‌انگاری نکنند، نازل نشده است. </p> <h3> <span class="title" rel="5_90 5_91 5_93 5_92">روایاتی دیگر در مورد تحریم خمر و میسر و انصاب و ازلام</span> </h3> <p> و در تفسیر عیاشی است که هشام از مردی موثق و او بدون ذکر راویان بعدی (مرفوعا) از امام صادق (ع) نقل کرده که شخصی به آن جناب عرض کرد: از شما اهل بیت روایاتی شنیده می‌شود که خمر و انصاب و ازلام کنایه از اشخاصی است. </p> <p>حضرت فرمود: دروغ است، خدای متعال هیچوقت خلق خود را-به چیزی که نفهمند- خطاب نمی‌کند<span class="footnote" rel="2" title="مجمع البیان، ج ۳ ص ۲۴۱">*</span>. </p> <p>و نیز در تفسیر مزبور است که عبد اللَّه بن سنان از امام صادق (ع) نقل کرده که گفت: قدامة بن مظعون را به جرم شرابخواری نزد عمر بن خطاب حاضر کردند، گواهان هم علیه او گواهی داده بودند، عمر از علی (ع) پرسید تکلیف چیست؟ حضرت فرمود هشتاد تازیانه‌اش باید زد، قدامه عرض کرد: یا امیر المؤمنین بر من نباید حد جاری شود، چون من از مشمولین این آیه هستم: <span class="aya" rel="5_93" data-words="1-10">لیس علی الذین آمنوا و عملوا الصالحات جناح فیما طعموا</span> و آیه را تا به آخر خواند، امیر المؤمنین (ع) فرمود: دروغ گفتی، تو مشمول این آیه نیستی، چون مشمولین این آیه هر چه خورده‌اند بر آنان حلال بوده،  (چون قبل از تحریم آن بوده)، و جز حلال نمی‌خوردند و نمی‌آشامند<span class="footnote" rel="3" title="مجمع البیان، ج ۳ ص ۲۴۱">*</span>. </p> <p>مؤلف: عیاشی عین این معنا را از ابی الربیع از امام صادق (ع)<span class="footnote" rel="4" title="تفسیر عیاشی ج ۱ ص ۳۴۰ ح ۱۸۴">*</span> و همچنین شیخ در تهذیب به سند خود از آن جناب نقل کرده‌اند<span class="footnote" rel="5" title="کافی ج ۶ ص ۴۱۲ ح ۱">*</span> و از طرف اهل سنت هم این معنی روایت شده است. </p> <p>         <code class="page" rel="6,200"/> و اینکه فرمود: مشمولین این آیه آنچه خورده‌اند بر آنان حلال بوده است، منطبق است بر بیانی که ما سابقا در باره آیه شریفه کردیم، مراجعه شود. </p> <p>و در تفسیر طبری از شعبی نقل می‌کند که گفت: در باره شراب چهار آیه نازل شده است، نخست آیه‌ <span class="aya" rel="2_219" data-words="1-5">یسئلونک عن الخمر و المیسر...</span> و مردم از شنیدن آن از شرابخواری دست برداشتند، سپس آیه‌ <span class="aya" rel="16_67" data-words="7-12">تتخذون منه سکرا و رزقا حسنا</span> که از شنیدن آن دو باره از سر گرفتند، سپس دو آیه مائده: <span class="aya" rel="5_90" data-words="5-8">إنما الخمر و المیسر</span> تا جمله‌ <span class="aya" rel="5_91" data-words="22-24">فهل أنتم منتهون</span><span class="footnote" rel="1" title="تفسیر روح المعانی ج ۷ ص ۱۶">*</span>. مؤلف: ظاهر گفتار شعبی این است که آیه سوره نحل آیه سوره بقره را نسخ کرده، و دو آیه سوره مائده، آیه سوره نحل را نسخ نموده است، و گمان نمی‌کنیم بطلان این حرف برای خوانندگان عزیز محتاج به بیان زائدی باشد. </p> <h3> <span class="title" rel="5_90 5_91 5_92 5_93">شراب در همه شرایع حرام بوده است</span> </h3> <p> <span class="phrase">در کافی و تهذیب به اسناد خود از امام ابی جعفر (ع) نقل می‌کنند که فرمود: خدای تعالی هیچ پیغمبری را مبعوث نفرمود مگر اینکه در علمش گذشته بود که وقتی دین او کامل شود کمال دین او مستلزم تحریم شراب خواهد بود، و همیشه شراب حرام بوده است، چیزی که هست طرز تحریم در بین مردم در شریعت هر پیغمبری نسبت به اول بعثت و آخر آن مختلف بوده، اول بطور ملایم سپس بطور جزم و قطع، چون اگر از همان بار اول آن را تحریم می‌کردند، و شدت عمل بخرج می‌دادند مردم زیر بار نرفته و بطور کلی رشته را پاره می‌کردند، و نیز حضرت ابی جعفر (ع) فرمود: کسی بقدر خدای تعالی در رفتار خود رعایت رفق و مدارا را نمی‌کند، و این هم از رفق خدای تعالی است که تکلیف را به تدریج و به ملایمت در بین بندگان خود اجرا می‌نماید، چون می‌داند اگر یکباره تکلیف را بدوش آنان بگذارد هلاک و گمراه می‌شوند.<span class="footnote" rel="2" title="مجمع البیان ج ۳ ص ۲۴۱">*</span> و در کافی به سند خود از عمرو بن شمر از ابی جعفر (ع) نقل می‌کند که فرمود: وقتی خدای تعالی آیه‌ <span class="aya" rel="5_90" data-words="5-17">إنما الخمر و المیسر و الأنصاب و الأزلام رجس من عمل الشیطان فاجتنبوه</span> را نازل فرمود، اشخاصی خدمت رسول اللَّه (ص) عرض کردند: یا رسول خدا (ص) <em>میسر</em> چیست؟ حضرت فرمود: هر چیزی که با آن قمار شود حتی کعب‌ها<span class="footnote" rel="3" title="مجمع البیان ج ۳ ص ۲۴۱">*</span>، و گردو پرسیدند <em rel="fa_5_90_9-9" data-sentence="1253:94">انصاب</em> چیست؟ حضرت فرمود: آنچه که برای       <code class="page" rel="6,201"/> بت‌ها قربانی شود.</span> <span class="phrase">پرسیدند <em rel="fa_5_90_11-11" data-sentence="8:708">ازلام</em> چیست؟ حضرت فرمود: همان تیر چوب‌هایی که با آن قرعه می‌انداختند.<span class="footnote" rel="1" title="مجمع البیان ج ۳ ص ۲۴۱">*</span> و در کافی به سند خود از عطاء بن یسار از ابی جعفر (ع) نقل می‌کند که فرمود: رسول اللَّه (ص) فرموده است: هر مسکری حرام و هر مسکری خمر است.<span class="footnote" rel="2" title="تفسیر عیاشی ج ۱ ص ۳۴۱ ح ۱۸۹">*</span> مؤلف: این روایت از طرق اهل سنت از عبد اللَّه بن عمر از رسول اللَّه  (ص) نقل شده، و لفظ آن چنین است: هر مسکری خمر و هر خمری حرام است و بیهقی و دیگران آن را نقل کرده‌اند<span class="footnote" rel="3" title="تفسیر عیاشی ج ۱ ص ۳۴۱ ح ۱۸۹">*</span> و از طریق ائمه اهل بیت (ع) نقل این روایت که: هر مسکری حرام و هر چیزی که با آن قمار شود میسر است، به حد استفاضه رسیده است.</span> </p> <p>و در تفسیر عیاشی از ابی الصباح از امام صادق (ع) نقل شده که فرمود: من از آن جناب از <em>نبیذ</em> و <em>خمر</em> پرسیدم که آیا هر دو به یک منزلت و هر دو حرامند؟ فرمود: نه، نبیذ به منزله خمر نیست، زیرا خدای تعالی خمر را حرام کرده چه کم باشد و چه زیاد، کما اینکه میته و خون و گوشت خوک کم و زیادش را حرام نموده، و رسول اللَّه (ص) از هر مشروبی مسکرش را تحریم کرده، و البته هر چه را که رسول اللَّه (ص) تحریم کند خدا تحریم کرده است<span class="footnote" rel="4" title="مجمع البیان ج ۳ ص ۲۴۱">*</span>. </p> <p>و در کافی و تهذیب به اسناد خود از امام موسی بن جعفر (ع) نقل کرده که فرمود: خدای تعالی شراب را حرام نکرده از جهت اینکه با اسم آن دشمن است، بلکه آن را تحریم فرموده برای خاطر آثار سوء و عاقبت وخیم آن، بنا بر این هر چیزی که در اثر و عاقبت سوء با آن شریک باشد آن هم خمر و حرام است<span class="footnote" rel="5" title="مجمع البیان ج ۳ ص ۲۴۱">*</span><span class="footnote" rel="6" title="تهذیب ج ۹ ص ۱۱۲ ح ۲۲۱">*</span>. </p> <p>و در روایت دیگری است که هر چیزی که کار خمر را بکند خمر است<span class="footnote" rel="7" title="کافی ج ۶ ص ۴۱۲ ح ۲">*</span>. </p> <p>مؤلف: اخبار در حرمت خمر و میسر از طریق شیعه و سنی از حد شمار بیرون است، اگر کسی بخواهد به همه آنها اطلاع پیدا کند باید به کتب حدیث مراجعه نماید. </p> 
