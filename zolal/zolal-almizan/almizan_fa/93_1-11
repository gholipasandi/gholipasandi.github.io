<h2 class="sura">سوره ضحی ، مکی یا مدنی است و یازده آیه دارد </h2><h3 class="ayas">سوره الضحی آیه‌های ۱ تا ۱۱</h3><code class="section" rel="93_1-11"/><h3>ترجمه آیات</h3> <p> <span class="trans" rel="93_0">به نام خداوند بخشنده بخشایشگر.  </span><span class="trans" rel="93_1">سوگند به روز در آن هنگام که نور خورشید گسترده می‌شود.  «۱» </span><span class="trans" rel="93_2">و سوگند به شب هنگام که سکونت و آرامش می‌بخشد.  «۲» </span><span class="trans" rel="93_3">که پروردگارت نور وحی را از تو قطع نکرده و تو را مورد خشم قرار نداده است.  «۳» </span><span class="trans" rel="93_4">و مسلما آخرت برای تو از دنیا بهتر است.  «۴» </span><span class="trans" rel="93_5">و پروردگارت به زودی عطایی می‌کند که راضی شوی.  «۵» </span><span class="trans" rel="93_6">آیا نبود که تو را یتیم یافت و سپس پنا داده؟.  «۶» </span><span class="trans" rel="93_7">و آیا نبود که راه به جایی نمی‌بردی قدم به قدم هدایتت کرد؟.  «۷» </span><span class="trans" rel="93_8">و تهی دستت یافت پس بی‌نیازت نمود.  «۸» </span><span class="trans" rel="93_9">حال که چنین است پس هیچ یتیمی را از روی قهر خوار مشمار.  «۹» </span><span class="trans" rel="93_10">و هیچ سائلی را مرنجان. <code class="page" rel="20,522"/> «۱۰» </span><span class="trans" rel="93_11"> و نعمت پروردگارت را با رفتار و گفتارت بازگو کن.  «۱۱» </span></p>                 <h3>بیان آیات</h3> <p> بعضی<span class="footnote" rel="1" title="مجمع البیان، ج ۱۰، ص ۵۰۴">*</span> گفته‌اند: چند روزی به رسول خدا (ص) وحی نشد، به طوری که مردم گفتند خدا با او وداع کرده، در پاسخشان این سوره نازل شد و خدای تعالی به این وسیله آن حضرت را شاد کرد، و در سوره مورد بحث، هم احتمال مکی بودن هست و هم مدنی بودن. </p> <p><code class="aya" rel="93_1"/><code class="aya" rel="93_2"/> <span class="aya" rel="93_1-2" data-words="1-6">و الضحی، و اللیل إذا سجی</span> <span class="phrase">این دو آیه سوگند به ضحی و به لیل است، و کلمه <em rel="fa_93_1_2-2" data-sentence="45:153">ضحی</em> به طوری که در مفردات آمده به معنای گسترده شدن نور خورشید است<span class="footnote" rel="2" title="مفردات راغب، ماده &lt;em&gt;ضحی&lt;/em&gt; ">*</span>.</span> ولی بعدها آن زمانی را که نور خورشید گسترده می‌شود نیز ضحی نامیدند، و مصدر <em>سجو</em> که فعل سجی مشتق از آن است، وقتی در کلمه لیل استعمال می‌شود، معنای سکونت و آرامش شب را می‌دهد، پس <em>سجو اللیل</em> آن هنگامی است که ظلمت شب همه جا را فرا گیرد. </p> <p><code class="aya" rel="93_3"/> <span class="aya" rel="93_3" data-words="1-6">ما ودعک ربک و ما قلی</span>  <span class="phrase"><em>تودیع</em> که مصدر فعل <em>ودع</em> است به معنای ترک است، و کلمه <em rel="fa_93_3_6-6" data-sentence="69:159">قلی</em> -به کسره قاف-به معنای بغض و یا شدت بغض است، و این آیه جواب دو سوگند اول سوره است، و مناسبت نور روز با مساله وحی، و تاریکی شب با انقطاع وحی بر کسی پوشیده نیست.</span> </p> <p><code class="aya" rel="93_4"/> <span class="aya" rel="93_4" data-words="1-6">و للآخرة خیر لک من الأولی</span> این آیه در معنای ترقی دادن مطلب نسبت به مفاد آیه قبل است، و مفاد آیه قبلی موقف کرامت و عنایت الهی را برای رسول خدا (ص) اثبات می‌کرد، در این آیه می‌فرماید تازه زندگی دنیای تو با آن کرامت و بزرگی که داری، و با آن عنایتی که خدای تعالی به تو دارد در برابر زندگی آخرتت چیزی نیست، و زندگی آخرت تو از دنیایت بهتر است. </p> <p><code class="aya" rel="93_5"/> <span class="aya" rel="93_5" data-words="1-5">و لسوف یعطیک ربک فترضی</span> این آیه شریفه آیه قبل را تثبیت می‌کند و می‌فرماید: در زندگی آخرت خدای تعالی     <code class="page" rel="20,523"/> آن قدر به تو عطا می‌کند تا راضی شوی، هم عطای خدا را مطلق آورده، و هم رضایت رسول خدا (ص) را. </p> <p>ولی بعضی<span class="footnote" rel="1" title="روح المعانی، ج ۳۰، ص ۱۶۰">*</span> از مفسرین گفته‌اند: این آیه ناظر است به هر دو زندگی رسول خدا  (ص)، هم به زندگی دنیایی‌اش، و هم به زندگی آخرتیش. </p> <h3> <span class="title" rel="93_9"><span class="phrase">مقصود از اینکه خطاب به پیامبر (صلی اللَّه علیه و آله و سلم) فرمود خدا تو را <em rel="fa_93_9_2-2" data-sentence="76:21">یتیم</em> و <em>ضال</em> یافت.</span> چند وجه در این باره</span> </h3> <p> <code class="aya" rel="93_6"/> <span class="aya" rel="93_6" data-words="1-5">أ لم یجدک یتیما فآوی</span> این آیه و دو آیه بعدش به بعضی از نعمت‌های بزرگی اشاره می‌کند که خدای تعالی به آن جناب انعام کرده بود، آری رسول خدا (ص) هنوز در شکم مادر بود که پدرش از دنیا رفت، و دو سال بود که مادرش درگذشت، و هشت ساله بود که کفیل و سرپرستش و جدش عبد المطلب از دنیا رفت، که از آن به بعد در تحت تکفل عمویش ابو طالب قرار گرفت. </p> <p>بعضی<span class="footnote" rel="2" title="تفسیر قرطبی، ج ۲۰، ص ۹۶">*</span> گفته‌اند: مراد از یتیم در این آیه پدر مرده نیست، بلکه منظور بی نظیر بودن است هم چنان که در بی نظیر را هم در یتیم می‌گویند، و معنای این آیه این است که: مگر نبود که خدا تو را فردی بی نظیر از بین مردم دانست، و در نتیجه مردم را دور تو جمع کرد؟ <code class="aya" rel="93_7"/> <span class="aya" rel="93_7" data-words="1-4">و وجدک ضالا فهدی</span> مراد از <em>ضلال</em> در اینجا گمراهی نیست بلکه مراد عدم هدایت است، و منظور از هدایت نداشتن رسول خدا (ص)، حال خود آن جناب است، و یا صرفنظر از هدایت الهی می‌خواهد بفرماید اگر هدایت خدا نباشد تو و هیچ انسانی دیگر از پیش خود هدایت ندارید مگر به وسیله خدای سبحان، پس رسول خدا (ص) هم نفس شریفش با قطع نظر از هدایت خدا ضاله و بی راه بود، هر چند که هیچ روزی از هدایت الهی جدا نبوده و از لحظه‌ای که خلق شده بود ملازم با آن بود، در نتیجه آیه شریفه در معنای آیه زیر است، که می‌فرماید: <span class="aya" rel="42_52" data-words="8-15">ما کنت تدری ما الکتاب و لا الإیمان</span><span class="footnote" rel="3" title="تو نمی‌دانستی کتاب چیست و ایمان کدامست سوره شوری، آیه ۵۲">*</span>، و از همین باب است کلام موسی که بنا به حکایت قرآن کریم از آن جناب گفته بود: <span class="aya" rel="26_20" data-words="2-7">فعلتها إذا و أنا من الضالین</span><span class="footnote" rel="4" title="در آن هنگامی که آن مرد قبطی را کشتم از گمراهان بودم سوره شعراء، آیه ۲۰">*</span>، یعنی هنوز به هدایت رسالت اهتداء نشده بودم. </p> <p>         <code class="page" rel="20,524"/> قریب به این معنا گفتار بعضی<span class="footnote" rel="1" title="مجمع البیان، ج ۱۰، ص ۵۰۵">*</span> از مفسرین است که گفته‌اند: مراد از ضلالت، از دست دادن علم است، هم چنان که در آیه‌ <span class="aya" rel="2_282" data-words="74-79">أن تضل إحداهما فتذکر إحداهما الأخری</span><span class="footnote" rel="2" title="(شاهد را دو نفر بگیرید) که اگر یکی فراموش کرد دیگری بیادش بیندازد سوره بقره، آیه ۲۸۲">*</span>، ضلالت به این معنا آمده، و مؤیدش آیه زیر است که می‌فرماید: <span class="aya" rel="12_3" data-words="11-17">و إن کنت من قبله لمن الغافلین</span><span class="footnote" rel="3" title="تو قبل از این از سرگذشت یوسف از بی خبران بودی سوره یوسف، آیه ۳">*</span>. </p> <p>بعضی<span class="footnote" rel="4" title="مجمع البیان، ج ۱۰، ص ۵۰۵ و ۵۰۶">*</span> دیگر گفته‌اند: معنایش این است که خدا تو را در بین مردم گمشده یافت، مردم تو را نمی‌شناختند، و قدرت را نمی‌دانستند، و او مردم را به سوی تو و اینکه چه کسی هستی دلالت و هدایت کرد. </p> <p>بعضی<span class="footnote" rel="5" title="مجمع البیان، ج ۱۰، ص ۵۰۵ و ۵۰۶">*</span> دیگر گفته‌اند: این آیه به گم شدن رسول خدا (ص) در راه هوازن و مکه اشاره دارد، آن زمان که رسول خدا (ص) در دامن حلیمه سعدیه دختر ابی ذؤیب بود، و حلیمه به طوری که در روایت آمده می‌خواست وی را به جدش عبد المطلب برساند، در بین راه متوجه شد که محمد (ص) نیست. </p> <p>بعضی<span class="footnote" rel="6" title="مجمع البیان، ج ۱۰، ص ۵۰۵ و ۵۰۶">*</span> دیگر گفته‌اند: اشاره است به آن واقعه‌ای که در کودکی آن جناب رخ داد، و در دره‌های مکه گم شد. </p> <p>و بعضی<span class="footnote" rel="7" title="مجمع البیان، ج ۱۰، ص ۵۰۵ و ۵۰۶">*</span> آیه را اشاره به داستان گم شدنش در راه شام دانسته‌اند که با عمویش ابو طالب در کاروان میسره غلام خدیجه به شام می‌رفت، و در بین راه ناپدید شد. </p> <p>و بعضی<span class="footnote" rel="8" title="تفسیر قرطبی، ج ۲۰، ص ۹۶ و ۹۷">*</span> دیگر وجوه دیگری ذکر کرده‌اند که ضعفش برای هر خواننده‌ای روشن است. </p> <p><code class="aya" rel="93_8"/> <span class="aya" rel="93_8" data-words="1-4">و وجدک عائلا فأغنی</span> <span class="phrase">کلمه <em rel="fa_93_8_3-3" data-sentence="5:223">عائل</em> به معنای تهی دستی است که از مال دنیا چیزی ندارد، و رسول خدا  (ص) همین طور بود، و خدای تعالی او را بعد از ازدواج با خدیجه دختر خویلد (علیها السلام) بی نیاز کرد، و خدیجه تمامی اموالش را با همه کثرتی که داشت به آن جناب بخشید.</span> </p> <p>           <code class="page" rel="20,525"/> ولی بعضی گفته‌اند: مراد از اغناء، استجابت دعای آن حضرت است. </p> <h3> <span class="title" rel="93_1 93_2 93_3 93_4 93_5 93_6 93_7 93_8 93_9 93_10 93_11">تو یتیم بودی و درد یتیمی کشیده‌ای، پس بر یتیم قهر مکن. تهیدست بوده‌ای و طعم فقر چشیده‌ای، پس سائل را از خود مران و... </span> </h3> <p> <code class="aya" rel="93_9"/> <span class="aya" rel="93_9" data-words="1-4">فأما الیتیم فلا تقهر</span> <span class="phrase">راغب می‌گوید: کلمه <em rel="fa_93_9_4-4" data-sentence="19:220">قهر</em> به معنای غلبه کردن بر کسی است، اما نه تنها غلبه کردن، بلکه غلبه توأم با خوار کردن او، و قهر به یک یک این دو معنا هم گفته می‌شود<span class="footnote" rel="1" title="مفردات راغب، ماده &lt;em&gt;قهر&lt;/em&gt; ">*</span>.</span> </p> <p><code class="aya" rel="93_10"/> <span class="aya" rel="93_10" data-words="1-5">و أما السائل فلا تنهر</span> <span class="phrase">کلمه <em rel="fa_93_10_5-5" data-sentence="5:82">نهر</em> که مصدر فعل نهی <em>لا تنهر</em> است، به معنای زجر و رنجاندن با غلظت و خشونت است.</span> </p> <p><code class="aya" rel="93_11"/> <span class="aya" rel="93_11" data-words="1-5">و أما بنعمة ربک فحدث</span> <span class="phrase">کلمه <em>تحدیث</em> که مصدر فعل امر <em rel="fa_93_11_5-5" data-sentence="36:287">حدث</em> است، وقتی در نعمت بکار رود تحدیث نعمت به معنای ذکر و یاد آوری و نشاندادن آن است، حال یا به زبان و یا به عمل، و این عمل شکر نعمت است، و اوامر و نواهی این چند آیه یعنی خوار نکردن یتیم، و نرنجاندن فقیر، و نشاندادن نعمت، دستور به همه مردم است، هر چند که خطاب متوجه به شخص رسول خدا  (ص) شده.</span> </p> <p>و این آیات سه‌گانه به خاطر اینکه حرف <em>فاء</em> در ابتدای آیه اولی در آمده نتیجه‌گیری از آیه قبل است که عنایات الهی نسبت به رسول خدا (ص) را می‌شمرد، گویا فرموده: تو طعم ذلتی را که یتیم می‌چشد چشیده‌ای، و ذلت و شکسته شدن دل او را احساس کرده‌ای، پس هیچ یتیمی را خوار مشمار، و مال او را هم خوار مدار و در آن تجاوز مکن، و نیز تو تلخی گمراهی و احتیاج به هدایت را، و تلخی فقر و تهی دستی را درک کرده‌ای، پس هیچ سائلی را که از تو می‌خواهد حاجتش را بر آوری از خود مران، حاجتش اگر هدایت است و اگر معاش است برآور، و تو طعم انعام خدا را بعد از فقر و تهی‌دستی چشیده‌ای، و ارزش جود و کرم و رحمت خدا را می‌دانی، پس نعمت او را سپاس گوی، و همه جا نعمتش را یادآور شو، و از مردم پنهانش مدار. </p> <h3>بحث روایتی‌ <span class="title" rel="93_5 93_11">روایاتی در باره نزول آیه: <span class="aya" rel="93_5" data-words="1-5">و لسوف یعطیک ربک فترضی</span>، شفاعت، و معنای آیه: <span class="aya" rel="93_11" data-words="1-5">و أما بنعمة ربک فحدث ...</span> </span> </h3> <p> در تفسیر قمی در ذیل آیه‌ <span class="aya" rel="93_1" data-words="1-2">و الضحی</span> امام فرموده: ضحی به معنای بلند شدن نور   <code class="page" rel="20,526"/> خورشید است، <span class="aya" rel="93_2" data-words="1-4">و اللیل إذا سجی</span> یعنی شب در هنگامی که همه جا را تاریک کند<span class="footnote" rel="1" title="الدر المنثور، ج ۶، ص ۳۶۱">*</span>. </p> <p>و در همان کتاب در معنای جمله‌ <span class="aya" rel="93_3" data-words="4-6">و ما قلی</span> فرموده: یعنی و تو را دشمن نداشت<span class="footnote" rel="2" title="تفسیر برهان، ج ۴، ص ۴۷۳">*</span>. </p> <p>و سیوطی در الدر المنثور در ذیل آیه‌ <span class="aya" rel="93_5" data-words="1-5">و لسوف یعطیک ربک فترضی</span> از ابن ابی شیبه از ابن مسعود روایت آورده که گفت: رسول خدا (ص) فرمود: ما اهل بیتی هستیم که خدای تعالی برای ما آخرت را بر دنیا برگزید و ترجیح داد، و لذا فرمود: <span class="aya" rel="93_5" data-words="1-5">و لسوف یعطیک ربک فترضی</span><span class="footnote" rel="3" title="تفسیر برهان، ج ۴، ص ۴۷۴">*</span>. </p> <p>و در همان کتاب است که عسکری در کتاب <em>المواعظ</em> و ابن لال و ابن نجار، از جابر بن عبد اللَّه روایت کرده‌اند که گفت: روزی رسول خدا (ص) بر علی و فاطمه وارد شد، دید فاطمه مشغول دستاس کردن است، در حالی که به جای لباس، حله شتر بر خود افکنده، همین که چشمش به او افتاد فرمود: یا فاطمه بشتاب و تلخی دنیا را بچش، برای فردا و نعیم آخرتش، دنبال این جریان بود که آیه <span class="aya" rel="93_5" data-words="1-5">و لسوف یعطیک ربک فترضی</span>  نازل شد<span class="footnote" rel="4" title="الدر المنثور، ج ۶، ص ۳۶۱">*</span>. </p> <p>مؤلف: در این روایت دو احتمال وجود دارد: یکی اینکه خواسته باشد بگوید آیه مذکور نخست به تنهایی بعد از آیات قبلش نازل شد، و بعدها بقیه آیات سوره به آن ملحق گردید، دوم اینکه سوره همه‌اش یکباره نازل شد، و در خصوص این داستان آیه مورد بحث دوباره نازل شده باشد. </p> <p>و در همان کتاب است که ابن منذر و ابن مردویه و ابو نعیم-در کتاب الحلیه-از طریق حرب بن شریح روایت کرده‌اند که گفت: من به ابی جعفر محمد بن علی بن الحسین  (امام باقر ع) گفتم: به نظر شما این شفاعتی که اهل عراق بر سر زبانها دارند حق است؟ فرمود: آری به خدا سوگند عمویم محمد بن حنفیه از علی بن ابی طالب نقل کرد که رسول خدا (ص) فرمود: آن قدر از امتم شفاعت می‌کنم که خدای تعالی خطاب می‌کند ای محمد آیا راضی شدی؟ عرضه می‌دارم: بلی، پروردگارا راضی شدم. </p> <p>آن گاه رو به من-حرب ابن شریح-کرد و فرمود: شما به اهل عراق می‌گویید: از تمامی آیات قرآن آیه‌ای که بیش از همه امید بخش است آیه زیر است که می‌فرماید: <span class="aya" rel="39_53" data-words="2-17">یا عبادی الذین أسرفوا علی أنفسهم لا تقنطوا من رحمة الله إن الله یغفر الذنوب جمیعا</span> -ای بندگانم که بر خود ستم روا داشتید، از رحمت خدا مایوس نشوید، که خدا همه گناهان را     <code class="page" rel="20,527"/> می‌آمرزد عرضه داشتم بله، ما اینطور معتقدیم، فرمود: لیکن ما اهل بیت می‌گوییم از همه آیات در کتاب خدا امیدبخش‌تر آیه‌ <span class="aya" rel="93_5" data-words="1-5">و لسوف یعطیک ربک فترضی</span> است، که راجع به شفاعت است<span class="footnote" rel="1" title="تفسیر قمی، ج ۲، ص ۴۲۷">*</span>. </p> <p>و <span class="phrase">در تفسیر برهان از ابن بابویه نقل کرده که وی به سند خود از ابن جهم از حضرت رضا (ع) روایت کرده که در مجلس مامون فرمود: خدای تعالی به پیامبر گرامیش محمد (صلوات اللَّه علیه) فرموده: <span class="aya" rel="93_6" data-words="1-5">أ لم یجدک یتیما فآوی</span>، یعنی تو یتیمی بودی خدای تعالی مردم را دور تو جمع کرد، <span class="aya" rel="93_7" data-words="1-3">و وجدک ضالا</span> یعنی تو نزد قومت گم شده بودی، <em rel="fa_93_7_4-4" data-sentence="402:341">فهدی</em> یعنی قوم تو را به سوی معرفت تو هدایت نمود، <span class="aya" rel="93_8" data-words="1-4">و وجدک عائلا فأغنی</span> یعنی تو را بی نیاز کرد از این راه که دعایت را مستجاب نمود مامون چون این تفسیر را شنید گفت: خدا در تو برکت دهد یا بن رسول اللَّه (و یا خدا در تو برکت نهاده)<span class="footnote" rel="2" title="تفسیر قمی، ج ۲، ص ۴۲۷">*</span>.</span> </p> <p>و در همان کتاب از برقی نقل کرده که او به سند خود از عمرو بن ابی نصر نقل کرده که گفت: مردی از اهل بصره برایم حدیث کرد که من حسین بن علی (علیهما السلام) و عبد اللَّه بن عمر را دیدم در خانه کعبه طواف می‌کردند، از ابن عمر معنای آیه <span class="aya" rel="93_11" data-words="1-5">و أما بنعمة ربک فحدث</span> را پرسیدم، گفت: خدای تعالی به آن جناب دستور داده نعمت‌های خدا را حدیث کند و به مردم بگوید. </p> <p>آن گاه به حسین بن علی عرض کردم منظور از آیه‌ <span class="aya" rel="93_11" data-words="1-5">و أما بنعمة ربک فحدث</span> چیست؟ فرمود به آن جناب دستور داده که نعمت دین را که خدا به او انعام فرموده با مردم در میان بگذارد<span class="footnote" rel="3" title="الدر المنثور، ج ۶، ص ۳۶۱">*</span>. </p> <p>و در الدر المنثور است که بیهقی از حسن بن علی روایت کرده که در معنای آیه‌ <span class="aya" rel="93_11" data-words="1-5">و أما بنعمة ربک فحدث</span> فرمود: هر وقت به چیزی رسیدی به برادران ایمانیت اطلاع بده<span class="footnote" rel="4" title="الدر المنثور، ج ۶، ص ۳۶۲">*</span>. </p> <p>و در همان کتاب است که ابو داوود از جابر بن عبد اللَّه روایت کرده که گفت: رسول خدا (ص) فرمود: هر کس با نعمتی که به او داده شده مورد آزمایش قرار گیرد و آن را به اطلاع مردم برساند شکرش را به جا آورده و هر کس آن را کتمان کند کفرانش نموده، و هر کس در این باب بلوف بزند و خود را به چیزی که ندارد و به او نداده‌اند بیاراید مثل کسی است که جامه دروغ به تن کرده باشد<span class="footnote" rel="5" title="الدر المنثور، ج ۶، ص ۳۶۲">*</span>. </p> 
