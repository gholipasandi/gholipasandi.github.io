<h2 class="sura">سوره صف مدنی است و چهارده آیه دارد </h2><h3 class="ayas">سوره الصف آیه‌های ۱ تا ۹</h3><code class="section" rel="61_1-9"/><h3>ترجمه آیات</h3> <p> <span class="trans" rel="61_0">به نام خدای رحمان رحیم،  </span><span class="trans" rel="61_1">آنچه در آسمانها و آنچه در زمین است برای خدا تسبیح می‌گوید و او خدایی عزیز و حکیم است.  «۱» </span><span class="trans" rel="61_2">هان ای کسانی که ایمان آورده‌اید چرا چیزهایی که خود عمل نمی‌کنید به مردم می‌گویید. <code class="page" rel="19,419"/> «۲» </span><span class="trans" rel="61_3"> خشم بزرگی نزد خدا منتظر شما است اگر بگویید آنچه را که عمل نمی‌کنید.  «۳» </span><span class="trans" rel="61_4">محققا خدا دوست می‌دارد کسانی را که در راه او به صف کارزار می‌ایستند تو گویی بنیانی ساخته شده از قلعند.  «۴» </span><span class="trans" rel="61_5">و چون موسی به قوم خود گفت: هان ای قوم چرا مرا آزار می‌دهید با اینکه می‌دانید که من فرستاده خدا به سوی شمایم پس وقتی مردم از راه حق منحرف شدند خدا دلهایشان را منحرف کرد (انحراف ظاهریشان را به انحراف باطنیشان سرایت داد) و خدا مردم فاسق را هدایت نمی‌کند.  «۵» </span><span class="trans" rel="61_6">و چون عیسی بن مریم به بنی اسرائیل گفت: من فرستاده خدا به سوی شمایم در حالی که کتاب آسمانی قبل از خود یعنی تورات را تصدیق دارم و به آمدن رسولی بعد از خودم که نامش احمد است بشارت می‌دهم ولی همین که آیات روشن برایشان آورد گفتند این سحری است آشکار.  «۶» </span><span class="trans" rel="61_7">و چه کسی ستمکارتر است از کسی که دروغ را بر خدا افتراء ببندد با اینکه به سوی اسلام دعوت می‌شود و خدا مردم ستمکار را هدایت نمی‌کند.  «۷» </span><span class="trans" rel="61_8">می‌خواهند نور خدا را با دهانهایشان خاموش کنند و خدا تمام کننده نور خویش است هر چند که کافران کراهت داشته باشند.  «۸» </span><span class="trans" rel="61_9">او کسی است که رسول خدا را به هدایت و دین حق فرستاد تا آن را بر همه ادیان غلبه دهد هر چند که مشرکین کراهت داشته باشند.  «۹» </span></p>             <h3>بیان آیات‌ <span class="title" rel="61_1 61_2 61_3 61_4 61_5 61_6 61_7 61_8 61_9">اشاره به مطالب این سوره مبارکه</span> </h3> <p> این سوره، مؤمنین را ترغیب و تحریک می‌کند بر اینکه در راه خدا جهاد نموده، با دشمنان دین او کارزار نمایند. و خبر می‌دهد که این دین نوری است درخشان از جانب خدای سبحان که کفار اهل کتاب می‌خواهند آن را با دهان خود خاموش کنند، ولی خدا نور آن را تمام می‌کند، هر چند که کافران کراهت داشته باشند، و دین خود را بر تمامی ادیان غلبه می‌دهد هر چند که مشرکین نخواهند. و این پیغمبری که به وی ایمان آورده‌اند فرستاده‌ای است از طرف خدای سبحان، او را فرستاده تا هدایت باشد، و دین حق را به شما برساند، و این همان است که عیسی بن مریم (ع) بنی اسرائیل را به آمدنش بشارت داد. </p> <p>پس بر مؤمنین است که کمر همت بر اطاعتش ببندند، و آنچه امر می‌کند امتثال کنند، و در راه خدا جهاد نموده، خدا را در دینش یاری کنند، تا خدای تعالی به سعادت آخرتشان رسانیده، یاریشان کند، و در دنیا فتح و پیروزی نصیبشان کند، و بر دشمنانشان غالب و مسلط نماید. <code class="page" rel="19,420"/> و نیز بر مؤمنین است که هرگز آنچه را که خود عمل نمی‌کنند به دیگران نگویند، و در آنچه وعده می‌دهند تخلف ننمایند، که این گونه اعمال ایشان را مستوجب خشمی از خدا نموده، رسول را آزار می‌دهد. و این خطر را هم دارد که خدا دلهایشان را منحرف سازد، همان طور که با قوم موسی (ع) چنین کرد، چون با اینکه می‌دانستند آن جناب رسول خدا به سوی ایشان است، مع ذلک آزارش دادند. و خدا مردم ستمکار را هدایت نمی‌کند. </p> <p>این سوره به شهادت زمینه آیاتش در مدینه نازل شده است. </p> <p><code class="aya" rel="61_1"/> <span class="aya" rel="61_1" data-words="1-13">سبح لله ما فی السماوات و ما فی الأرض و هو العزیز الحکیم</span> تفسیر این آیه در سوره حشر گذشت. و اگر سوره مورد بحث را با تسبیح و تنزیه خدا از هر نقص آغاز کرده برای این است که در این سوره سخن از بدیها و توبیخ مؤمنین به میان آمده که چرا چیزی را می‌گویند که خود عمل نمی‌کنند، و آن گاه تهدیدشان کرده به اینکه اگر به خود نیایند، دچار خشم خدا گشته، و خدا دلهای تبهکاران را منحرف می‌سازد. </p> <h3> <span class="title" rel="61_1 61_2 61_3 61_4 61_5 61_6 61_7 61_8 61_9">مقصود از خطاب توبیخی: چرا می‌گویید آنچه را که عمل نمی‌کنید  با توجه به سیاق و زمینه کلام</span> </h3> <p> <code class="aya" rel="61_2"/> <span class="aya" rel="61_2" data-words="1-9">یا أیها الذین آمنوا لم تقولون ما لا تفعلون</span> کلمه <em>لم</em> مخفف کلمه <em>لما</em> است، و حرف <em>ما</em> در آن استفهامی است، و حرف <em>لام</em> برای تعلیل است. و گفتار آیه در زمینه توبیخ است، می‌خواهد مؤمنین را به خاطر اینکه بدانچه می‌گویند عمل نمی‌کنند توبیخ کند. و اینکه بعضی از مفسرین<span class="footnote" rel="1" title="مجمع البیان، ج ۹، ص ۲۷۸">*</span> گفته‌اند <em>مراد از جمله</em> ای کسانی که ایمان آورده‌اید منافقین هستند و آیه شریفه این طائفه را سرزنش می‌کند، نه مؤمنین را، زیرا مؤمنین از نظر قرآن محترمند درست نیست، و نباید به آن گوش فرا داد، برای اینکه قرآن پر است از آیاتی که مؤمنین را توبیخ و عتاب می‌کند، مخصوصا آیاتی که در باره جنگها و متعلقات آن نازل شده، از قبیل آیات راجع به جنگ احد، احزاب، حنین، صلح حدیبیه و جنگ تبوک، و مساله انفاق در راه خدا و امثال آن. و مؤمنین صالح اگر صالح شدند و جلالت قدر یافتند، به خاطر همین توبیخ‌ها بوده که خدای تعالی از آنان نمود، و به این وسیله به تدریج تربیتشان کرد، و گرنه صلاح نفسانی و جلالت قدر را از پیش خود در نیافتند. </p> <p>و مورد توبیخ در آیه مورد بحث هر چند بر حسب ظاهر لفظ آیه مطلق است، و در خصوص تخلف کردار از گفتار و خلف‌ وعده، و نقض عهد است، و درست هم هست، چون وقتی ظاهر انسان موافق باطنش نشد، همه این اعمال از او سر می‌زند، و لیکن سیاق و زمینه   <code class="page" rel="19,421"/> آیات مورد بحث که آیه‌ <span class="aya" rel="61_4" data-words="1-8">إن الله یحب الذین یقاتلون فی سبیله صفا</span> در آن قرار گرفته، و آیه <span class="aya" rel="61_10" data-words="1-8">یا أیها الذین آمنوا هل أدلکم علی تجارة</span> در آیات بعد از آن واقع شده، و همچنین آیاتی نظیر اینها که در آن است می‌فهماند که گویا بعضی از مؤمنین قبل از جنگ وعده پایداری داده بودند که به هیچ وجه پشت به جنگ نکنند، و پا به فرار نگذارند و یا از بیرون شدن برای جنگ تثاقل نورزند، و یا از انفاق در تهیه ابزار جنگ برای خود و دیگران مضایقه ننمایند، ولی در موقع عمل خلف وعده کرده‌اند. <code class="aya" rel="61_3"/> <span class="aya" rel="61_3" data-words="1-9">کبر مقتا عند الله أن تقولوا ما لا تفعلون</span> کلمه <em>مقت</em> به معنای خشم شدید است. این آیه می‌خواهد مضمون آیه قبلی را تعلیل کند، و بفرماید: خدای تعالی از همه اعمال انسان بیش از همه از این عملش سخت به خشم می‌آید که چیزی را بگوید که بدان عمل نمی‌کند، چون این خود از نشانه‌های نفاق است. </p> <p>البته باید توجه داشت اینکه انسان چیزی را بگوید که بدان عمل نمی‌کند، غیر از آن است که عمل نکند به آنچه که گفته است،  (گاهی می‌شود که انسان موفق نمی‌شود بدانچه قبلا گفته عمل کند، و یا رسما خلف وعده می‌کند، و گاه می‌شود که از اول که وعده می‌دهد، بنای عمل نکردن به آن را دارد، این قسم دوم نفاق است نه اولی) چون قسم اول ناشی از ضعف اراده و سستی همت است که البته خود یکی از رذائل اخلاقی، و منافی با سعادت نفس انسانی است، چون خدای تعالی سعادت نفس بشر را بر این اساس تامین نموده که به اختیار خود اعمال خیر کند و حسناتی کسب نماید، و کلید کسب این حسنات داشتن عزم راسخ و همت بلند است، و اگر دیدیم کسی وعده می‌دهد ولی در مقام عمل سست می‌شود، و خلف وعده می‌کند، می‌فهمیم که مردی سست عنصر و ضعیف الاراده است، و از چنین انسانی امید خیر و سعادت نمی‌رود. </p> <p><code class="aya" rel="61_4"/> <span class="aya" rel="61_4" data-words="1-11">إن الله یحب الذین یقاتلون فی سبیله صفا کأنهم بنیان مرصوص</span> کلمه <em>صف</em> -بنا به گفته راغب-به معنای این است که چند چیز، مثلا چند نفر انسان و یا درخت، در خطی مستقیم قرار بگیرند<span class="footnote" rel="1" title="مفردات راغب، ماده &lt;em&gt;صف&lt;/em&gt; ">*</span>. این کلمه در آیه شریفه و در همه جا مصدری است که معنای اسم فاعل را می‌دهد، و به همین جهت است که جمع بسته نمی‌شود. و <span class="phrase">اگر منصوب آمده برای این است که حال از ضمیر فاعل در جمله <em rel="fa_61_4_5-5" data-sentence="56:10">یقاتلون</em>  می‌باشد.</span> و معنای آیه این است که: خدا دوست می‌دارد کسانی را که در راه او قتال   <code class="page" rel="19,422"/> می‌کنند، در حالی که به صف ایستاده‌اند. </p> <p><span class="phrase">کلمه <em rel="fa_61_4_10-10" data-sentence="5:213">بنیان</em> به معنای بناء، و کلمه <em rel="fa_61_4_11-11" data-sentence="84:176">مرصوص</em> به معنای ساختمانی است که با رصاص<span class="footnote" rel="1" title="رصاص سفید قلع، و رصاص سیاه سرب است">*</span> محکم کاری شده، به طوری که در مقابل عوامل انهدام، مقاوم باشد.</span> </p> <p>این آیه شریفه جنبه تعلیل را دارد-البته با دلالت التزامی-و توبیخ قبلی را تعلیل می‌کند. به این بیان که وقتی خدای تعالی از مقاتلان آن کسانی را دوست می‌دارد که چون کوه ایستادگی کنند، قهرا از مقاتلاتی که وعده پایداری می‌دهند، ولی پایداری نمی‌کنند و پا به فرار می‌گذارند، خشمگین خواهد بود. </p> <h3> <span class="title" rel="61_1 61_2 61_3 61_4 61_5 61_6 61_7 61_8 61_9">مراد از ایذاء بنی اسرائیل پیامبرشان موسی (علیه السلام) را و نهی مسلمانان از اینکه مانند آنها رسول اللَّه (صلی اللَّه علیه و آله و سلم) را بیازارند</span> </h3> <p> <code class="aya" rel="61_5"/> <span class="aya" rel="61_5" data-words="1-16">و إذ قال موسی لقومه یا قوم لم تؤذوننی و قد تعلمون أنی رسول الله إلیکم...</span> این آیه شریفه به طور اشاره می‌فهماند که بنی اسرائیل با لجاجت خود رسول خدا. </p> <p>حضرت موسی را آزار داده بودند، تا جایی که خدای تعالی به کیفر این رفتارشان دلهایشان را منحرف ساخت. و این خود نهیی است برای مؤمنین از این که رسول خدا (ص) را اذیت کنند، و کارشان بدانجا انجامد که کار قوم موسی بدانجا کشید، و دلهایشان منحرف گشت، هم چنان که در آیه زیر به طور صریح روی سخن به امت اسلام نموده، می‌فرماید: <span class="aya" rel="33_57" data-words="1-17">إن الذین یؤذون الله و رسوله لعنهم الله فی الدنیا و الآخرة و أعد لهم عذابا مهینا</span><span class="footnote" rel="2" title="کسانی که خدا و رسول را اذیت می‌کنند، خداوند در دنیا و آخرت لعنتشان کرده، و عذابی خوار کننده برایشان تهیه نموده است سوره احزاب، آیه ۵۷">*</span>. </p> <p>و آیه مورد بحث بدان جهت که نهیی الزامی در آن هست، در معنای آیه‌ <span class="aya" rel="33_69-70" data-words="1-28">یا أیها الذین آمنوا لا تکونوا کالذین آذوا موسی فبرأه الله مما قالوا و کان عند الله وجیها، یا أیها الذین آمنوا اتقوا الله و قولوا قولا سدیدا</span><span class="footnote" rel="3" title="ای کسانی که ایمان آورده‌اید!چون کسانی مباشید که موسی را آزردند و خدا آن جناب را از آن تهمت که به وی زدند تبرئه نمود، و او نزد خدا آبرومند بود ای کسانی که ایمان آورده‌اید از خدا پروا کنید، و سخن سدید و سنجیده بگویید سوره احزاب، آیه ۶۹ و ۷۰">*</span> می‌باشد. </p> <p>این دو آیه از سوره احزاب که در مقام تبرئه موسی (ع) است، دلالت دارد بر اینکه منظور از اذیت آن جناب به عملی که خدا او را از آن عمل تبرئه نموده، نافرمانی خود بنی اسرائیل نسبت به دستورات وی، و بیرون شدن از اطاعت آن جناب نبوده، چون اگر این طور بود معنا نداشت خدا آن جناب را تبرئه کند، پس یقینا بنی اسرائیل به آن جناب نسبت       <code class="page" rel="19,423"/> ناروایی داده بودند، که مایه آبروریزی آن جناب می‌شده، و او از این تهمت آزرده شده، و خدا از آن تبرئه‌اش کرده. آیه بعد هم که فرمود: از خدا پروا کنید، و سخن سنجیده بگویید مؤید این معنا است. </p> <p>باز مؤید این احتمال که بنی اسرائیل به موسی (ع) و امت اسلام به رسول خدا (ص) تهمت زده بودند، و آیه مورد بحث به مسلمانان می‌فرماید مانند بنی اسرائیل نباشید، این است که خدای تعالی در همان سوره به پاره‌ای از مصادیق ایذای زبانی و عملی اشاره نموده، می‌فرماید: <span class="aya" rel="33_53" data-words="1-34">یا أیها الذین آمنوا لا تدخلوا بیوت النبی إلا أن یؤذن لکم إلی طعام غیر ناظرین إناه و لکن إذا دعیتم فادخلوا فإذا طعمتم فانتشروا و لا مستأنسین لحدیث إن ذلکم کان یؤذی النبی</span>... <span class="aya" rel="33_53" data-words="43-50">و إذا سألتموهن متاعا فسئلوهن من وراء حجاب</span>... <span class="aya" rel="33_53" data-words="56-77">و ما کان لکم أن تؤذوا رسول الله و لا أن تنکحوا أزواجه من بعده أبدا إن ذلکم کان عند الله عظیما</span><span class="footnote" rel="1" title="ای کسانی که ایمان آورده‌اید، بدون اجازه داخل خانه‌های رسول اللَّه مشوید، مگر آنکه برای صرف طعامی دعوت شده باشید، در آن صورت هم به ظرف طعام آن جناب خیره مشوید، و لیکن هر وقت دعوت شدید داخل شوید، و به محضی که طعام خوردید پراکنده شوید، و سرگرم سخن گفتن نشوید، که این عملتان رسول خدا را آزار می‌دهد و چون چیزی درخواست می‌کنید، از پشت پرده درخواست کنید و این برای شما شایسته نیست که فرستاده خدا را اذیت کنید، و یا بعد از مرگش با همسرش ازدواج کنید، این عملتان نزد خدا جرمی بزرگ است سوره احزاب، آیه ۵۳">*</span>. </p> <p>پس تا اینجا به دست آمد که در جمله‌ <span class="aya" rel="61_5" data-words="1-5">و إذ قال موسی لقومه</span> اشاره‌ای است به نهی مسلمانان از ایذای رسول خدا (ص)، به زبان و عمل، با علم به اینکه رسول خدا است. هم چنان که ذیل آیه هم که سخن از انحراف قلوب دارد، نوعی تخویف و تهدید مسلمین است به اینکه ایذای رسول خدا (ص) فسقی است که چه بسا به انحراف دلها بینجامد. </p> <h3> <span class="title" rel="61_5">معنای جمله: <span class="aya" rel="61_5" data-words="17-21">فلما زاغوا أزاغ الله قلوبهم...</span> و بیان اینکه مقصود از ازاغه و اضلال خداوند چیست</span> </h3> <p> <span class="aya" rel="61_5" data-words="17-27">فلما زاغوا أزاغ الله قلوبهم و الله لا یهدی القوم الفاسقین</span> <span class="phrase">-ماده <em>زیغ</em> که کلمه  <em>زاغوا</em> ماضی ثلاثی مجرد و کلمه <em rel="fa_61_5_18-18" data-sentence="66:100">أزاغ</em> ماضی باب افعال آن است، به معنای منحرف کردن از استقامت است که لازمه‌اش انحراف از حق به سوی باطل است.</span> </p> <p>و ازاغه کردن خدای تعالی به این است که رحمت خود را از صاحبان چنین دلی دریغ داشته، هدایت خود را از آنان قطع کند، چون از تعلیل، این معنا به خوبی استفاده می‌شود، برای اینکه ازاغه خدا را تعلیل کرده به هدایت نکردن. البته باید توجه داشت که این   <code class="page" rel="19,424"/> ازاغه ابتدایی نیست، بلکه بر سبیل مجازات است، زیغ خود آنان را تثبیت کردن است، چون فسق آنان سبب این مجازات شده، هم چنان که گمراه کردن خدا هم هیچ وقت ابتدایی نیست. و اینکه فرموده: <span class="aya" rel="2_26" data-words="31-43">یضل به کثیرا و یهدی به کثیرا و ما یضل به إلا الفاسقین</span><span class="footnote" rel="1" title="خدا جمع زیادی را با آن گمراه و عده کثیری را هدایت می‌کند ولی تنها فاسقان را با آن گمراه می‌سازد سوره بقره، آیه ۲۶">*</span> به خوبی گویای این حقیقت است که گمراه کردن خدا به وسیله قرآن کریم از باب مجازات فاسقان به خاطر فسقشان است، و گرنه ساحت خدای عز و جل منزه از آن است که ابتدائا و بدون جرم کسی را ازاغه و اضلال کند. </p> <p>از اینجا فساد این گفتار روشن می‌شود که بعضی<span class="footnote" rel="2" title="مجمع البیان، ج ۹، ص ۲۷۹">*</span> گفته‌اند: مراد از جمله‌ <span class="aya" rel="61_5" data-words="19-21">أزاغ الله قلوبهم</span> ازاغه از ایمان نیست، برای اینکه اولا خدای تعالی کسی را از ایمان ازاغه نمی‌کند. </p> <p>و ثانیا اگر منظور از آن را ازاغه از ایمان بدانیم، کلام از فایده ساقط می‌شود، چون اگر مسلمانی از ایمان ازاغه شد، دیگر مسلمان نیست، و معنا ندارد به یک کافر بگویند خدا او را به جرم اینکه کافر شده کافر می‌کند. </p> <p>وجه فسادش این است که دلیل اولش به طور مطلق صحیح نیست، و نمی‌توان گفت به طور کلی هیچ کفری مستند به خدا نیست، آنچه بر خدا جائز نیست این است که بنده‌ای را ابتدائا و بدون هیچ جرمی از نعمت ایمان محروم کند، و یا از راه راست گمراه سازد، و اما به عنوان مجازات چرا جایز نباشد؟ با اینکه برگشت معنای چنین ازاغه و اضلال، در حقیقت به این است که خدا رحمت خود را از چنین کسی دریغ ندارد، و هدایت خود را از او قطع کند، به خاطر اینکه بنده با فسق و اعراض از رحمت او خود را از لیاقت رحمت و هدایت انداخته است، و چنین مجازاتی را نه عقل منع می‌کند و نه نقل. </p> <p>و دلیل دومش که گفت کلام از فایده داشتن ساقط می‌شود به هیچ وجه درست نیست برای اینکه آنچه از زیغ منسوب به خود بنده است آن مقداری است که به خاطر فسقی که دارد در دلش پیدا می‌شود، و سبب حد معینی از کفر می‌گردد، و آنچه که به خدا نسبت داده می‌شود تثبیت و پا بر جا کردن این کفر در قلب بنده است پس زیغ بنده از ایمان به خاطر فسق و پدید آمدن کفر در دلش مطلبی است و تثبیت کفر در دل او بر طریق مجازات مطلبی دیگر است. </p> <h3> <span class="title" rel="61_1 61_2 61_3 61_4 61_5 61_6 61_7 61_8 61_9">دو بخش دعوت و رسالت عیسی (علیه السلام): تصدیق پیامبر پیش از خود، و بشارت به آمدن پیامبر بعد از خود</span> </h3> <p> <code class="aya" rel="61_6"/> <span class="aya" rel="61_6" data-words="1-27">و إذ قال عیسی ابن مریم یا بنی إسرائیل إنی رسول الله إلیکم مصدقا لما بین یدی من التوراة و مبشرا برسول یأتی من بعدی اسمه أحمد</span> در آغاز کلام گفتیم که این آیه و آیه قبلی‌اش و سه آیه بعدش در مقام این است که رسالت و نبوت رسول خدا (ص) را که نزد مردم با ایمان مسلم است، برای سایرین مسجل سازد و بفهماند که آن جناب را با هدایت و دین حق فرستاده تا بر همه ادیان غلبه‌اش دهد، هر چند که کافران از اهل کتاب را خوش نیاید، و نیز دینی که او آورده نوری ساطع از طرف خدای تعالی است، و مشرکین می‌خواهند آن را با دهنهایشان خاموش کنند، در حالی که خدا نور خود را تمام می‌کند، هر چند که مشرکین را خوش نیاید. </p> <p>پس بر مؤمنین است که او را با اینکه می‌دانند فرستاده خدا به سویشان است، آزار ندهند، بلکه یاری‌اش کنند، و در راه پروردگارشان و برای احیای دین او و نشر کلمه توحید جهاد کنند. </p> <p>از اینجا معلوم می‌شود که جمله‌ <span class="aya" rel="61_6" data-words="1-9">و إذ قال عیسی ابن مریم یا بنی إسرائیل...</span> به منزله مقدمه و زمینه‌چینی است برای مطلب بعدی که می‌فرماید: رسول خدا (ص) فرستاده‌ای است مبشر که عیسی (ع) به آمدنش بشارت داده، و او کسی است که خدای تعالی او را به هدایت و دین حق گسیل داشته، و دین او نوری است که مردم با آن راه سعادت را می‌یابند. </p> <p>و این مطلبی که قرآن کریم از عیسی (ع) حکایت کرده، که فرمود ای بنی اسرائیل من فرستاده خدا به سوی شمایم، و تورات را که قبل از من نازل شده تصدیق دارم، و من این بشارت را آورده‌ام، که بعد از من رسولی می‌آید به نام احمد ، خلاصه دعوتی است که آن جناب داشته. نخست با جمله‌ <span class="aya" rel="61_6" data-words="10-13">إنی رسول الله إلیکم</span> اصل دعوت خود را اعلام داشته، اشاره می‌کند به اینکه هیچ شانی و پستی و امتیازی به جز این ندارد، که حامل رسالتی از طرف خدا به سوی ایشان است، و آن گاه متن رسالت خود را شرح می‌دهد تا رسالت خود را ابلاغ کرده باشد، می‌گوید: <span class="aya" rel="61_6" data-words="14-22">مصدقا لما بین یدی من التوراة و مبشرا برسول...</span> ، هم نبوت و کتاب قبل از خودم را تصدیق می‌کنم و هم از نبوت بعد از خود خبر می‌دهم. </p> <p>پس اینکه گفت‌ <span class="aya" rel="61_6" data-words="14-19">مصدقا لما بین یدی من التوراة</span> این معنا را بیان می‌کند که دعوتش مغایر با دین تورات، و مناقض با شریعت آن دین نیست، بلکه آن را تصدیق دارد، و احکامش را نسخ نمی‌کند، مگر اندکی را. و تازه نسخ، معنایش مناقضت نیست، بلکه معنایش این است که از سرآمد عمر منسوخ خبر می‌دهد، و خلاصه می‌گوید فلان حکم تورات<code class="page" rel="19,426"/> از همان روز اول نزول تورات عمرش تا امروز بود، نه اینکه بگوید این حکم همیشگی تورات را من باطل می‌کنم، و به همین جهت بود که در گفتار خود (در سوره آل عمران) هم فرمود: <span class="aya" rel="3_50" data-words="2-14">مصدقا لما بین یدی من التوراة و لأحل لکم بعض الذی حرم علیکم</span><span class="footnote" rel="1" title="تصدیق کننده آنچه پیش روی من است از تورات و تا حلال کنم بعضی چیزهایی را که بر شما حرام شده بود سوره آل عمران، آیه ۵۰">*</span> و به حکم آیه‌ <span class="aya" rel="43_63" data-words="7-20">قد جئتکم بالحکمة و لأبین لکم بعض الذی تختلفون فیه فاتقوا الله و أطیعون</span><span class="footnote" rel="2" title="سوره زخرف، آیه ۶۳">*</span> از میان مسائلی که مورد اختلاف بنی اسرائیل بود تنها پاره‌ای را بیان کرد. </p> <p> <span class="aya" rel="61_6" data-words="20-27">و مبشرا برسول یأتی من بعدی اسمه أحمد</span> -این قسمت از آیه به قسمت دوم از رسالت آن جناب اشاره دارد، هم چنان که جمله‌ <span class="aya" rel="61_6" data-words="14-19">مصدقا لما بین یدی من التوراة</span> به قسمت اول از رسالتش اشاره داشت. </p> <h3> <span class="title" rel="61_6 61_1 61_2 61_3 61_4 61_5 61_7 61_8 61_9">توضیح اینکه مفهوم بشارت دادن عیسی (علیه السلام) به آمدن پیامبر اسلام (صلی اللَّه علیه و آله و سلم) این است که دین اسلام اتم و اکمل است</span> </h3> <p> و این را هم می‌دانیم که بشارت عبارت است از خبری که شنونده از شنیدنش خوشحال گردد، و معلوم است که چنین خبری چیزی جز از خیری که بشنونده برسد و عاید او شود، نمی‌تواند باشد، و خیری که از بعثت پیامبر و دعوت او انتظار می‌رود این است که با بعثتش باب رحمت الهی به روی انسانها باز شود، و در نتیجه سعادت دنیا و عقبایشان به وسیله عقائد حقه، و یا اعمال صالح، و یا هر دو تامین گردد. و بشارت به آمدن پیامبری بعد از پیامبری دیگر-با در نظر گرفتن اینکه پیغمبر سابق دعوتش پذیرفته شده، و جا افتاده، و با در نظر داشتن وحدت دعوت دینی در همه انبیاء-وقتی تصور دارد و دارای خاصیت بشارت است که پیامبر دوم دعوتی پیشرفته‌تر، و دینی کامل‌تر آورده باشد، دینی که مشتمل بر عقائد حقه بیشتر، و شرایع عادلانه‌تر برای جامعه، و نسبت به سعادت بشر در دنیا و آخرت فراگیرتر باشد، و گرنه انسانها از آمدن پیامبر دوم چیز زائدی عایدشان نمی‌شود، و از بشارت آمدنش خرسند نمی‌گردند. </p> <p>با این بیان روشن گردید که جمله‌ <span class="aya" rel="61_6" data-words="20-25">و مبشرا برسول یأتی من بعدی</span> هر چند از این نکته خبری نداده، اما معنایش می‌فهماند که آنچه پیامبر احمد ( ص) می‌آورد پیشرفته‌تر و کاملتر از دینی است که تورات متضمن آن است، و آنچه عیسی  (ع) بدان مبعوث شده در حقیقت واسطه‌ای است بین دو دعوت. </p> <p>در نتیجه کلام عیسی بن مریم را این طور باید معنا کرد: <span class="aya" rel="61_6" data-words="10-14">إنی رسول الله إلیکم مصدقا...</span>، من فرستاده‌ای هستم از ناحیه خدای تعالی به سوی شما تا شما را به سوی     <code class="page" rel="19,427"/> شریعت تورات و منهاج آن دعوت کنم‌ <span class="aya" rel="3_50" data-words="8-14">و لأحل لکم بعض الذی حرم علیکم</span> : و بعضی از آنچه را که بر شما حرام شده برایتان حلال کنم، و این همان شریعتی است که خدای تعالی به دست من برایتان آورده، و به زودی آن را با بعثت پیامبری به نام احمد ( ص) که بعد از من خواهد آمد تکمیل می‌کند. </p> <p>از نظر اعتبار عقلی هم مطلب از این قرار است، چون اگر در معارف الهی که اسلام بدان دعوت می‌کند، دقت کنیم خواهیم دید که از شریعت‌های آسمانی دیگر که قبل از اسلام بوده دقیق‌تر و کاملتر است، مخصوصا توحیدی که اسلام بدان می‌خواند-و یکی از اصول عقائد اسلام است، و همه احکام اسلام بر آن اساس تشریع شده، و بازگشت همه معارف حقیقی بدانست-توحیدی است بسیار دقیق که ما در مباحث سابق این کتاب پاره‌ای مطالب در باره آن گذراندیم. </p> <p>و همچنین شرایع و قوانین عملی اسلام که در دقت آن همین بس که از کوچکترین حرکات و سکنات‌ فردی و اجتماعی انسان گرفته تا بزرگترین آن را در نظر گرفته، و همه را تعدیل نموده، و از افراط و تفریط در یک یک آنها جلوگیری نموده، و برای هر یک حدی معین فرموده، و در عین حال تمامی اعمال بشر را بر اساس سعادت پایه‌ریزی کرده و بر اساس توحید تنظیم فرموده است. </p> <p>آیه شریفه‌ <span class="aya" rel="7_157" data-words="1-36">الذین یتبعون الرسول النبی الأمی الذی یجدونه مکتوبا عندهم فی التوراة و الإنجیل یأمرهم بالمعروف و ینهاهم عن المنکر و یحل لهم الطیبات و یحرم علیهم الخبائث و یضع عنهم إصرهم و الأغلال التی کانت علیهم</span><span class="footnote" rel="1" title="آنهایی که پیروی می‌کنند از پیامبری درس نخوانده که قبل از آمدنش نام او را در تورات و انجیل خود یافته بودند، و او ایشان را به همه نیکی‌ها امر می‌کند، و از همه بدیها نهی می‌کند، و همه پاکیزه‌ها را برایشان حلال، و همه پلیدیها را بر آنان حرام می‌سازد، و بارهای سنگین دوششان را می‌اندازد، و آن زنجیرهایی را که بر دست و پا دارند باز می‌کند سوره اعراف، آیه ۱۵۷">*</span> نیز به همین نکته اشاره نموده است و نظیر این آیه آیات دیگری است که در توصیف قرآن آمده. </p> <p>و این جمله، یعنی‌ <span class="aya" rel="61_6" data-words="20-25">و مبشرا برسول یأتی من بعدی</span> هر چند تصریح به بشارت کرده، الا اینکه دلالت ندارد بر اینکه در کتاب عیسی (ع) وجود داشته، اما آیه سوره اعراف که در چند سطر قبل نقل و ترجمه شد، از این ابهام پرده برداشت، و فرمود <span class="aya" rel="7_157" data-words="7-13">یجدونه مکتوبا عندهم فی التوراة و الإنجیل</span>. و همچنین آیه 39 سوره فتح که در وصف رسول خدا فرموده <span class="aya" rel="48_29" data-words="27-34">ذلک مثلهم فی التوراة و مثلهم فی الإنجیل</span> بر این معنا دلالت دارد. </p> <h3> <span class="title" rel="61_6 61_1 61_2 61_3 61_4 61_5 61_7 61_8 61_9">معروف بودن پیامبر (صلی اللَّه علیه و آله و سلم) به نام احمد</span> </h3> <p> <span class="phrase">جمله <em rel="fa_61_6_25-26" data-sentence="5:77">اسمه احمد</em> با کمک سیاق دلالت دارد بر اینکه این تعبیر را عیسی  (ع) از رسول خدا (ص) کرده.</span> و <span class="phrase">نیز دلالت دارد بر اینکه اهل تورات و انجیل آن جناب را به این نام و نیز به نام <em rel="fa_61_6_26-26" data-sentence="77:54">محمد</em> می‌شناختند، و این دلالت روشن است، و خفایی در آن نیست.</span> </p> <p>حسان بن ثابت هم که گفته است: <span class="poem">صلی الاله و من یحف بعرشه‌ / و الطیبون علی المبارک احمد<span class="footnote" rel="1" title="درود خدای معبود و فرشتگان پیرامون عرشش، و همه پاکان بر احمد مبارک باد">*</span> </span> نیز مؤید این معنا است. </p> <p>و همچنین شعر ابو طالب که می‌گوید: <span class="poem">و قالوا لاحمد أنت امرء / خلوف اللسان ضعیف السبب‌ / ألا ان أحمد قد جاءهم‌ / بحق و لم یاتهم بالکذب<span class="footnote" rel="2" title="مردم در باره احمد گفتند تو مردی خلاف‌گو هستی که حرفهایت بی‌پایه و اساس است ولی بدانند که احمد دین حق را برایشان آورده، نه دروغ را">*</span> </span> دلالت دارد بر این که در آن روز آن جناب را به نام احمد می‌شناختند. </p> <p>و نیز در هنگامی که می‌خواست از دنیا برود، به برادرانش عباس، و حمزه، و فرزندانش جعفر، و علی چنین وصیت کرد: <span class="poem">کونوا فدی لکم امی و ما ولدت‌ / فی نصر أحمد دون الناس أتراسا<span class="footnote" rel="3" title="مادرم و همه فرزندانی که به دنیا آورده فدایتان باد، در نصرت احمد و دفع دشمن از وی سپر او باشید">*</span> </span> و نیز شعر دیگر ابو طالب که در آن رسول خدا (ص) را به نام محمد نام برده: <span class="poem">أ لم تعلموا أنا وجدنا محمدا / نبیا کموسی خط فی أول الکتب<span class="footnote" rel="4" title="مگر نمی‌دانید که ما محمد را پیامبری چون موسی یافتیم که در کتب آسمانی گذشته نامش و نبوتش نوشته شده بود">*</span> </span> و از این یک بیت شعر استفاده می‌شود که مردم مکه نیز بشارت آمدن آن جناب را در کتب آسمانی که در آن ایام نزد اهل کتاب بوده دیده‌اند. </p> <p>و نیز مؤید دیگر گفتار ما این است که جمعی از اهل کتاب از یهود و نصاری و در بین آنان علمایی از ایشان مانند عبد اللَّه بن سلام و غیر او به آن جناب ایمان آوردند، چون آیات         <code class="page" rel="19,429"/> قرآنی را که متعرض بشارت به آمدن رسول اسلام است شنیده بودند، و شنیده بودند که قرآن می‌گوید نام این پیامبر در تورات و انجیل آمده، در نتیجه آن آیات را قبول نموده، در مقام تکذیبش برنیامدند، چون شکی برایشان باقی نماند، به دلیل اینکه سخنی که حاکی از شک و تردیدشان باشد نگفته‌اند. و اما اینکه انجیل‌های امروز خالی از بشارت عیسی است، و اثری از آنچه قرآن صریحا بیان داشته در آنها نمی‌بینیم، هیچ ضرری به حال ما ندارد، برای اینکه وضع قرآن-که معجزه‌ای است باقی-روشن، و وضع انجیل‌ها هم روشن است، و ما در باره سند این انجیل‌ها و اعتبارش در جلد سوم این کتاب بحث کردیم. </p> <p> <span class="aya" rel="61_6" data-words="28-34">فلما جاءهم بالبینات قالوا هذا سحر مبین</span> <span class="phrase">-ضمیر در کلمه <em rel="fa_61_6_28-28" data-sentence="14:34">جاء</em> به کلمه  <em rel="fa_61_6_26-26" data-sentence="78:11">احمد</em> برمی‌گردد.</span> و ضمیر <em>هم</em> به بنی اسرائیل، و یا به ایشان و غیر ایشان برمی‌گردد. و مراد از کلمه <em>بینات</em> بشارت و معجزه قرآن و سایر معجزات نبوت است. </p> <p>و معنای جمله این است که: چون احمد که کتب آسمانی بشارت آمدنش را داده بود مبعوث شد، و برای بنی اسرائیل و یا برای آنان و سایرین معجزاتی روشن آورد که یکی از آنها همان بشارت عیسی (ع) بود، گفتند: این سحری است آشکار. البته جمله <span class="aya" rel="61_6" data-words="31-34">قالوا هذا سحر مبین</span> <em>به صورت</em> هذا ساحر مبین نیز قرائت شده. </p> <p><span class="phrase">بعضی از مفسرین<span class="footnote" rel="1" title="روح المعانی، ج ۲۸، ص ۸۷">*</span> گفته‌اند: ضمیر در <em rel="fa_61_6_28-28" data-sentence="104:23">جاء</em> به عیسی (ع) برمی‌گردد.</span> و لیکن این معنا با سیاق آیه سازگار نیست. </p> <h3> <span class="title" rel="61_1 61_2 61_3 61_4 61_5 61_6 61_7 61_8 61_9">وجه اینکه رد کننده دعوت به اسلام <em>ظالمترین</em> است</span> </h3> <p> <code class="aya" rel="61_7"/> <span class="aya" rel="61_7" data-words="1-13">و من أظلم ممن افتری علی الله الکذب و هو یدعی إلی الإسلام...</span> استفهام در این آیه شریفه انکاری است، می‌خواهد سخن کفار را که می‌گفتند <span class="aya" rel="61_6" data-words="32-34">هذا سحر مبین</span> رد کند، چون معنای آن این بود که محمد رسول نیست، و دینی که به عنوان دین خدا تبلیغ می‌کند، دین خدای تعالی نیست. </p> <p>و <span class="phrase">مراد از <em rel="fa_61_7_13-13" data-sentence="8:155">اسلام</em> آن دینی است که رسول اسلام بشر را به سویش دعوت می‌فرمود، چون اساس این دین تسلیم شدن در برابر فرامینی است که او می‌خواهد و امر می‌کند از قبیل عقاید و اعمال.</span> و بدون تردید مقتضای ربوبیت و الوهیت خدای تعالی هم همین است که بندگانش در برابر فرامینش تسلیم مطلق باشند، پس در نتیجه دینی که اساسش این تسلیم است، بدون شک دین حق است که عقل بر هر انسانی تدین بدان را واجب می‌داند، پس   <code class="page" rel="19,430"/> گفتن اینکه این دین سحری است آشکار، گفتاری است باطل، و افترایی است بر خدا. </p> <p>و از همین جا روشن می‌شود که جمله‌ <span class="aya" rel="61_7" data-words="9-13">و هو یدعی إلی الإسلام</span> در حقیقت استدلالی است بر بطلان سخن کفار، و اینکه سخن مزبور افترایی است بر خدای عز و جل. </p> <p>و افتراء هم ظلمی است که عقل در ظلم بودن آن هیچ تردیدی ندارد، و شرع هم از آن نهی کرده است، و معلوم است که ظلم در مورد اشخاصی که به ایشان ظلم می‌شود از نظر اهمیت مختلف می‌شود، یک ظلم را اگر نسبت به یک فرد معمولی تصور کنیم، زشتی‌اش به مقدار آن نیست که همان ظلم در باره خدای تعالی واقع شده باشد، بنا بر این ظالم‌تر از کسی که بر خدا افتراء ببندد وجود ندارد. </p> <p>و معنای آیه این است که: هیچ شخصی ظالم‌تر از آن کس که بر خدا دروغ می‌بندد آن گاه که دعوت می‌شود به اینکه دین اسلام را بپذیرد و در پاسخ دین اسلام را از خدا نفی می‌کند، نیست، با اینکه دین اسلام جز این که بندگان تسلیم خدا شوند چیزی نمی‌گوید، و حتی چنین دینی بدون شک دین خدا است، و خدا این ستمکاران را و هیچ ستمکار دیگری را هدایت نمی‌کند. </p> <p><code class="aya" rel="61_8"/> <span class="aya" rel="61_8" data-words="1-5">یریدون لیطفؤا نور الله بأفواههم...</span> کلمه <em>اطفاء</em> که مصدر فعل <em>یطفئوا</em> است، به معنای خاموش کردن نور، و از بین بردن تابش آن است. و خاموش کردن نور با دهان به این است که آن را با فوت خاموش کنند. </p> <p>این آیه در سوره توبه نیز آمده، در آنجا می‌فرماید: <span class="aya" rel="9_32" data-words="1-6">یریدون أن یطفؤا نور الله بأفواههم</span><span class="footnote" rel="1" title="سوره توبه، آیه ۳۲">*</span>. راغب در باره فرقی که آیه مورد بحث با آیه سوره توبه دارد گفته: معنای آیه <span class="aya" rel="9_32" data-words="1-3">یریدون أن یطفؤا</span> این است که قصد خاموش کردن نور خدا را دارند، و در آیه‌ <span class="aya" rel="61_8" data-words="2-2">لیطفؤا</span> این است که قصد دارند کاری بکنند که به وسیله آن کار نور خدا را خاموش کنند<span class="footnote" rel="2" title="مفردات راغب، ماده &lt;em&gt;طفئ&lt;/em&gt; ">*</span>. و حاصل گفتارش این است که: متعلق اراده در جمله‌ <span class="aya" rel="9_32" data-words="1-5">یریدون أن یطفؤا نور الله</span> خود اطفاء است، و در آیه‌ <span class="aya" rel="61_8" data-words="1-4">یریدون لیطفؤا نور الله</span> متعلق اراده سببی است که نتیجه‌اش خاموشی نور خداست، و آن عبارت است از پف کردن و خاموشی که غرض و غایت است، نه متعلق اراده. </p> <p>این آیه و آیه بعدی‌اش به منزله شارحی است که معنای آیه قبلی را که ظلم کفار و نسبت سحر دادن به دعوت اسلامی را حکایت می‌کرد شرح می‌دهند، و حاصل این دو آیه این     <code class="page" rel="19,431"/> است که: کفار با این سخنان خود که باد دهان ایشان است، می‌خواهند نور خدا را خاموش کنند، و لیکن خدا ایشان را به مقصدشان هدایت نمی‌کند، بلکه نور خود را تمام و دین خود را بر همه ادیان غلبه می‌دهد. </p> <p>پس معنای اینکه فرمود: <span class="aya" rel="61_8" data-words="1-5">یریدون لیطفؤا نور الله بأفواههم</span> این است که کفار پنداشته‌اند نور خدا مانند نور شمع است که با یک پف خاموش گردد، و همین که آن را سحر بخوانند نورش خاموش گشته، رابطه‌اش با خدا قطع می‌شود. </p> <p>ولی در پندار خود خطا کردند، چون دین، نور خدا است که به هیچ وجه خاموشی نمی‌پذیرد، نه تنها خاموش نمی‌شود که خدا تمامیت آن را اراده کرده، هر چند که کافران کراهت داشته باشند. </p> <h3> <span class="title" rel="61_1 61_2 61_3 61_4 61_5 61_6 61_7 61_8 61_9">معنای اظهار دین حق بر همه ادیان</span> </h3> <p> <code class="aya" rel="61_9"/> <span class="aya" rel="61_9" data-words="1-16">هو الذی أرسل رسوله بالهدی و دین الحق لیظهره علی الدین کله و لو کره المشرکون</span> اضافه کلمه <em>دین</em> به کلمه <em>حق</em> به طوری که گفته‌اند اضافه‌ای است بیانی، ولی ظاهرا این اضافه در اصل اضافه لامیه بوده، و عنایت لطیفی در آن به کار رفته، و آن این است که هر یک از حق و باطل برای خود دینی دارند که مطابق اقتضای خاص آنها است، و خدای تعالی از بین آن دو، دین حق را پسندیده، برای اینکه خودش حق است و بدین جهت رسول خود را به ابلاغ دین حق گسیل داشته. </p> <p>کلمه <em>اظهار</em> وقتی در مورد چیزی علیه چیز دیگر استعمال می‌شود، معنای غلبه را می‌دهد، وقتی می‌گوییم دین اسلام را بر سایر ادیان اظهار داد، معنایش این است که آن را بر سایر ادیان غلبه داد. و منظور از همه ادیان، همه روش‌های غیر خدایی است که در بین بشر سلوک می‌شود. و این آیه در مقام تعلیل جمله‌ <span class="aya" rel="61_8" data-words="6-9">و الله متم نوره</span> در آیه قبلی است، و معنایش این است که: خدا نور خود را تمام می‌کند، برای اینکه خدا آن کسی است که رسول خود را با نورش گسیل داشت، نوری که همان هدایت و دین حق است، تا آن را بر همه ادیان غلبه دهد، هر چند که مشرکین بت‌پرست نخواهند. </p> <p>از این دو آیه استفاده می‌شود که دین حق نور خدا در زمین است، هم چنان که این معنا از جمله‌ <span class="aya" rel="24_35" data-words="6-10">مثل نوره کمشکاة فیها مصباح...</span><span class="footnote" rel="1" title="سوره نور، آیه ۳۵">*</span> نیز استفاده می‌شود، که تفسیرش در سوره نور گذشت. </p> <h3>بحث روایتی‌ <span class="title" rel="61_5 61_4 61_6 61_8 61_9 61_1 61_2 61_3 61_7"> (روایاتی در باره نام‌های پیامبر اکرم (صلی اللَّه علیه و آله و سلم)، بشارت عیسی ، فاصله بین عیسی و پیامبر اسلام (صلی اللَّه علیه و آله و سلم) </span> </h3> <p> در تفسیر قمی در ذیل آیه‌ <span class="aya" rel="61_4" data-words="1-11">إن الله یحب الذین یقاتلون فی سبیله صفا کأنهم بنیان مرصوص</span> گفته است: یعنی چنان صف می‌بندند که گویی بنیانی استوار و انهدام‌ناپذیرند<span class="footnote" rel="1" title="تفسیر قمی، ج ۲، ص ۳۶۵">*</span>. </p> <p>و در مجمع البیان در ذیل آیه‌ <span class="aya" rel="61_5" data-words="1-16">و إذ قال موسی لقومه یا قوم لم تؤذوننی و قد تعلمون أنی رسول الله إلیکم</span> گفته: در قصه قارون روایت شده که توطئه‌ای علیه موسی (ع) چید، و آن این بود که زنی را وادار کرد که بگوید موسی با من زنا کرده. و نیز جمعی را وادار کرد که بگویند موسی برادرش هارون را به قتل رسانده<span class="footnote" rel="2" title="مجمع البیان، ج ۹، ص ۲۷۹">*</span>. </p> <p>و در تفسیر قمی در ذیل جمله‌ <span class="aya" rel="61_6" data-words="20-27">و مبشرا برسول یأتی من بعدی اسمه أحمد...</span>، آمده که امام (ع) فرموده: بعضی از یهودیان-خدا لعنتشان کند-از رسول خدا (ص) پرسیدند: چرا به نام احمد و محمد و بشیر و نذیر نامیده شدی. فرمود: اما محمد نامیده شدم، بدین جهت که من در زمین محمود (و از نظر دوست و دشمن ستوده‌ام). و اما أحمد نامیده شدم بدین جهت که من در آسمان احمد (و ستوده‌تر از ستودگیم در زمینم). و اما بشیر خوانده شدم به خاطر این که هر کس مرا اطاعت کند به بهشت بشارت دارد. و نذیر خوانده شدم چون خدا هر کسی را که نافرمانیم کند از آتش انذار کرده<span class="footnote" rel="3" title="تفسیر قمی، ج ۲، ص ۳۶۵">*</span>. </p> <p>و در الدر المنثور است که ابن مردویه از عرباض بن ساریه روایت کرده که در باره همان آیه گفته است: من از رسول خدا (ص) شنیدم که فرمود: من در ام الکتاب، عبد اللَّه و خاتم النبیین بودم در حالی که آدم در بین آب و گل خود بود، و به زودی تاویل این سخن را می‌گویم: من دعای ابراهیم، و بشارت عیسی و رؤیای مادرم هستم. </p> <p>ابراهیم دعا کرد که نبوت را در ذریه‌اش قرار دهد، و عیسی به آمدنم بشارت داد، و مادرم در خواب دید که نوری از او خارج شد، که با آن کاخهای شام را برایش روشن کرد<span class="footnote" rel="4" title="الدر المنثور، ج ۶، ص ۲۱۳">*</span>. </p> <p>و در عیون الاخبار به سند خود از صفوان بن یحیی صاحب السابری روایت کرده که گفت: ابو قره دوست جاثلیق از من درخواست کرد وسیله دیدارش با امام رضا (ع) را         <code class="page" rel="19,433"/> فراهم سازم. از آن جناب اجازه خواستم فرمود: بگو در آید. همین که بر آن جناب وارد شد، فرش منزل آن جناب را بوسید، و گفت: در دین ما این عمل در برابر اشراف و بزرگان اهل زمانمان واجب است. </p> <p>آن گاه عرضه داشت: خدا اصلاحت کند، چه می‌فرمایی در باره فرقه‌ای که ادعایی کرده‌اند، و فرقه‌ای دیگر که همه عادلند به نفع ایشان شهادت دادند. فرمود: چنین ادعایی پذیرفته است. آن گاه گفت: چه می‌گویی در باره فرقه‌ای دیگر که ادعایی می‌کند، و فرقه‌های دیگر به نفع ایشان شهادت نمی‌دهند؟ فرمود دعویشان پذیرفته نیست. </p> <p>آن گاه گفت: ما مسیحیان ادعاء داریم که عیسی روح اللَّه و کلمه او است، مسلمانان هم دعوی ما را پذیرفتند، و بر صدق دعوی ما شهادت دادند. از سوی دیگر مسلمانان ادعاء کردند: محمد پیغمبر است، و ما پیرو آنان نشدیم، بنا بر این کیش مسیحیت را هر دو قبول داریم، و اسلام را یکی از ما، و آن دینی که مورد اتفاق هر دو است بهتر است. </p> <p>امام ابو الحسن رضا (ع) پرسید: نام تو چیست؟ عرضه داشت: یوحنا. فرمود: ای یوحنا ما مسلمانان که عیسی را روح اللَّه و کلمه خدا می‌دانیم هر عیسی نامی را، به این سمت نمی‌شناسیم. آن عیسایی را به این عنوان قبول داریم که به نبوت محمد ایمان داشته، و به آمدنش بشارت داده، و در باره شخص خودش هم اعتراف کرده، که بنده خدا و مربوب او است. حال اگر عیسایی که به نظر تو روح اللَّه، و کلمه او است، آن عیسایی نیست که به محمد ایمان داشته، و به آمدنش بشارت داده، و در باره خودش اعتراف کرده به اینکه خدا یکی است، و او بنده خداست، ما از چنین عیسایی بیزاریم و دیگر هر دو طائفه بر سر یک کیش اتفاق نداریم. یوحنا برخاست و به صفوان بن یحیی گفت: بلند شو که این مجلس به درد ما نمی‌خورد<span class="footnote" rel="1" title="عیون اخبار الرضا، ج ۲، ص ۲۳۲، باب ۵۶">*</span>. </p> <p>مؤلف: گویا منظورش از اینکه گفت برخیز این مجلس به درد ما نمی‌خورد این بوده که آن فایده‌ای که انتظار داشتم نداشت، برای اینکه حجتی که وی برای امام آورد کارگر نیفتاد. </p> <p>و در کمال الدین به سند خود از یعقوب بن شعیب از امام صادق (ع) روایت آورده که فرمود: بین عیسی و محمد (صلی اللَّه علیهما) پانصد سال فاصله بود که در مدت دویست و پنجاه سال آن نه پیامبری بود، و نه عالمی معروف و ظاهر. عرضه داشتم: پس مردم   <code class="page" rel="19,434"/> در این مدت چه وضعی داشتند؟ فرمود به دین عیسی تمسک داشتند، پرسیدم: آیا این مردم در این تمسکشان مؤمن به شمار می‌رفتند؟ فرمود: بله مؤمن بودند. آن گاه فرمود: هیچ گروهی از آنان بدون عالم نبودند<span class="footnote" rel="1" title="کمال الدین، ص ۱۶۱، ج ۲۰">*</span>. </p> <p><span class="phrase">مؤلف: منظور آن جناب از <em rel="fa_61_5_11-11" data-sentence="23:474">عالم</em> امامی است که حجت است، و در این میان روایاتی<span class="footnote" rel="2" title="تفسیر برهان، ج ۴، ص ۳۲۹">*</span> در تفسیر آیه‌ <span class="aya" rel="61_8" data-words="1-5">یریدون لیطفؤا نور الله بأفواههم</span> و آیه‌ <span class="aya" rel="61_9" data-words="1-8">هو الذی أرسل رسوله بالهدی و دین الحق</span> وارد شده که منظور از نور و هدی و دین حق، ولایت امیر المؤمنین است، که البته این قسم تفسیر یا از باب ذکر مصداق است، و یا از باب ذکر باطن قرآن است، نه تفسیر اصطلاحی.</span> و اما اینکه در این حدیث فاصله بین عیسی و محمد ( ع) را پانصد سال دانسته، مطلبی است که با تاریخ مشهور مخالفت دارد، ولی محققین گفته‌اند که تاریخ میلادی تاریخ معتبری نیست، و در آن اختلالی هست که ما در جلد سوم این کتاب در این خصوص بحث کردیم. </p> 
