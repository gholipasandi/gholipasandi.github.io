<h3 class="ayas">سوره النجم آیه‌های ۱۹ تا ۳۲</h3><code class="section" rel="53_19-32"/><h3>ترجمه آیات</h3> <p> <span class="trans" rel="53_19">و با اینکه دعوت او حق و نبوتش صدق است آیا هنوز هم معتقدید که لات و عزی. <code class="page" rel="19,59"/> «۱۹» </span><span class="trans" rel="53_20"> و سومی یعنی منات (به گمان شما دختران خدایند).  «۲۰» </span><span class="trans" rel="53_21">آیا پسران مال شما و برای خدا دختران است؟.  «۲۱» </span><span class="trans" rel="53_22">چه تقسیم جائرانه و غیر عادلانه‌ای.  «۲۲» </span><span class="trans" rel="53_23">این بت‌ها هیچ حقیقتی به جز این ندارند که نام‌هایی از طرف شما و پدرانتان بر آنها نهاده شده، و خدای تعالی هیچ مدرکی بر الوهیت آنها نازل نکرده، ای پیامبر اینان به جز خیال و پنداری دلخواه را پیروی نمی‌کنند. با اینکه از ناحیه پروردگارشان هدایت برایشان آمده.  «۲۳» </span><span class="trans" rel="53_24">راستی انسانها چنین قدرتی دارند که هر چه را آرزو کنند به صرف آرزو مالک شوند؟.  «۲۴» </span><span class="trans" rel="53_25">نه، دنیا و آخرت تنها ملک خدا است.  «۲۵» </span><span class="trans" rel="53_26">و چه بسیار فرشته در آسمان که شفاعتشان هیچ دردی را دوا نمی‌کند، مگر بعد از آنکه خدا اذن دهد، و برای هر کس که بخواهد و بپسندد اجازه دهد.  «۲۶» </span><span class="trans" rel="53_27">کسانی که به آخرت ایمان نمی‌آورند برای ملائکه نامهای زنان می‌گذارند و آنان را زن می‌پندارند.  «۲۷» </span><span class="trans" rel="53_28">با اینکه هیچ دلیلی علمی بر گفته خود ندارند، و جز خیال و گمان دنبال نمی‌کنند، در حالی که خیال و گمان هیچ دردی را دوا ننموده، در تشخیص حق جای علم را نمی‌گیرد.  «۲۸» </span><span class="trans" rel="53_29">پس تو ای پیامبر از هر کسی که از یاد ما روگردان است و جز زندگی دنیا نمی‌خواهد روی بگردان «۲۹» </span><span class="trans" rel="53_30">علمشان تا همین جا کارگر است، و تحقیقا پروردگار تو بهتر می‌داند که چه کسی از راه او گمراه شده، و چه کسی راه یافته است.  «۳۰» </span><span class="trans" rel="53_31">و برای خدا است آنچه در آسمانها و آنچه در زمین هست (آن وقت چگونه ممکن است حال این دو طایفه را نداند، و اینکه گفتیم از آنان روی بگردان برای این بود که) تا خدا آنهایی را که با اعمال خود بدی کردند، و آنهایی را که با نیکی‌های خود نیکی نمودند، جزا بدهد.  «۳۱» </span><span class="trans" rel="53_32">و اما کسانی که از گناهان کبیره و خیلی زشت پروا کرده‌اند، و گناهانی کوچک مرتکب شده‌اند، پروردگار تو مغفرتی وسیع دارد، او به وضع شما آگاه است، چه آن زمانی که شما را از زمین پدید می‌آورد، و چه آن زمانی که در شکم مادرانتان چنین بودید، پس بیهوده خویشتن را نستایید که او بهتر می‌داند چه کسی با تقوا است.  «۳۲» </span></p>                     <h3>بیان آیات‌ <span class="title" rel="53_19 53_20 53_21 53_22 53_23 53_24 53_25 53_26 53_27 53_28 53_29 53_30 53_31 53_32">احتجاج علیه بت پرستی و اعتقاد به اینکه ملائکه دختران خدا و شفعایند </span> </h3> <p> این آیات قسمتی از آیات فصل دوم سوره است، که گفتیم در سه فصل خلاصه<code class="page" rel="19,60"/> می‌شود، خدای تعالی در این آیات به مساله بت‌ها و بت‌پرستی‌ها پرداخته به شدیدترین وجه ریشه این ادعا را می‌زند که بت‌ها به زودی ایشان را شفاعت می‌کنند، و در این آیات اشاره‌ای هم به مساله معاد که از مطالب فصل سوم سوره است دارد. </p> <p> <span class="aya" rel="53_19-20" data-words="1-9">أ فرأیتم اللات و العزی، و مناة الثالثة الأخری</span> <span class="phrase">بعد از آنکه در آیات قبلی راستگویی رسول خدا (ص) را مسجل کرد، و ثابت نمود که سخنان او حقایقی است آسمانی که به وی وحی می‌شود، و از آن حقانیت نبوتش را نتیجه گرفت، نبوتی که بر اساس توحید و نفی شرکاء پی‌ریزی شده به عنوان تفریع و نتیجه‌گیری به مساله بت‌ها پرداخت <em rel="fa_53_19_2-2" data-sentence="256:463">لات</em> و <em rel="fa_53_19_4-4" data-sentence="314:448">عزی</em> و <em>منات</em> که بت‌های مشرکین بودند، و مشرکین آنها را تمثالی از ملائکه می‌پنداشتند، و ادعا می‌کردند که ملائکه به طور کلی از جنس زنانند، و بعضی از مشرکین بعضی از بت‌ها را تمثال ملائکه بعضی دیگر را تمثالی از انسانها می‌دانستند، چون بت‌پرستان قائل به الوهیت و ربوبیت خود بت‌ها بودند، بلکه ارباب آنها را که همان ملائکه باشد مستقل در الوهیت و ربوبیت و انوثیت و شفاعت می‌دانستند، آیات مورد بحث اشاره به حقایقی دیگر که منتج معاد و جزای اعمال است دارد.</span> </p> <p>و <span class="phrase">کلمات <em rel="fa_53_19_2-2" data-sentence="6:387">لات</em> و <em rel="fa_53_19_4-4" data-sentence="62:372">عزی</em> و <em>منات</em> نام سه بت است که معبود عرب جاهلیت بودند، و در اینکه این سه بت چه شکلهایی داشتند و در کجا منصوب بودند و هر یک معبود کدام طایفه از عرب بود و در اینکه چه چیز باعث شد که آن بتها مورد پرستش قرار گیرند؟ اقوال علماء مختلف و متناقض است، به طوری که به هیچ یک از آن اقوال نمی‌توان اعتماد کرد، تنها چیزی که در باره این بت‌ها اتفاق کلمه هست همینهایی است که ما آوردیم.</span> </p> <p>و معنای آیه این است که: وقتی مطلب بدین قرار بود که گفتیم، یعنی دعوت پیامبر حق، و گفتارش که همه وحی و رسالت و از ناحیه خدای سبحان است صدق بود، پس، از لات و عزی و منات که سومی آن دو بت است و از سایر بتها به من خبر دهید، همان بت‌هایی که آنها را صنم‌ها و تمثالهای ملائکه می‌خوانید، ملائکه‌ای که می‌گویید دختران خدایند. </p> <p><code class="aya" rel="53_21"/><code class="aya" rel="53_22"/> <span class="aya" rel="53_21-22" data-words="1-10">أ لکم الذکر و له الأنثی، تلک إذا قسمة ضیزی</span>  <span class="phrase">(آیا راستی پسران از شما و دختران از خدایند، در این صورت چه تقسیمی ظالمانه دارید) استفهام در آیه انکاری و آمیخته با استهزاء است، و <em rel="fa_53_22_3-4" data-sentence="130:41">قسمة ضیزی</em> به معنای قسمت جائرانه و غیر عادلانه است.</span> <code class="page" rel="19,61"/> و معنای آیه این است که: وقتی مطلب از این قرار باشد، و ارباب این بت‌ها یعنی ملائکه دختران خدا باشند، با اینکه خود شما دختر را برای خود نمی‌پسندید و جز به پسر رضایت نمی‌دهید، آیا این قسمت درست است که پسران مال شما و دختران مال خدا باشد؟ چه قسمتی جائرانه و غیر عادلانه (البته فراموش نشود که گفتیم اساس این استفهام استهزاء است، و گرنه خدا نه پسر دارد و نه دختر). <code class="aya" rel="53_23"/> <span class="aya" rel="53_23" data-words="1-14">إن هی إلا أسماء سمیتموها أنتم و آباؤکم ما أنزل الله بها من سلطان...</span> <span class="phrase"><em> ضمیر</em> هی به بت‌های مذکور یعنی لات و عزی و منات برمی‌گردد، و یا به آنها از این جهت که اصنامند،  (تا شامل همه بت‌ها شود) و ضمیر در <em rel="fa_53_23_5-5" data-sentence="138:123">سمیتموها</em> به اسماء بر می‌گردد، و <em>تسمیه أسماء</em> به معنای اسم قرار دادن آنها است، و منظور از <em rel="fa_53_23_14-14" data-sentence="287:20">سلطان</em> ، برهان و دلیل است.</span> </p> <p>و معنی آیه این است که: این اصنام که شما الهه خود گرفته‌اید چیزی به جز مشتی اسماء نیستند، که شما و پدرانتان آن سنگ و چوب‌ها را به آن اسماء نامگذاری کرده‌اید، و ما ورای این أسماء مصادیق و مسمیات واقعی که خدای تعالی برهانی بر اله بودن و ربوبیت آنها نازل کرده باشد ندارند. </p> <p>و حاصل آیه این است که: می‌خواهد گفتار مشرکین را به این دلیل که مدرکی بر الوهیت آلهه خود ندارند رد کند. و کلمه <em>ما</em> در جمله‌ <span class="aya" rel="53_23" data-words="15-22">إن یتبعون إلا الظن و ما تهوی الأنفس</span> موصول است، و ضمیری که باید از جمله به آن برگردد حذف شده، تقدیرش و ما تهواه الانفس-و آنچه نفسها هوسش را می‌کنند است. </p> <p>ولی بعضی<span class="footnote" rel="1" title="تفسیر فخر رازی، ج ۲۸، ص ۳۰۱">*</span> از مفسرین گفته‌اند: ما مصدریه است، که جمله بعد را به صورت مصدر در می‌آورد، و تقدیر کلام: ان یتبعون الا الظن و هوی الانفس-پیروی نمی‌کنند مگر پندار و خواسته نفس را <em>می‌باشد، و کلمه</em> هوی به معنای خواهش‌های شهوانی نفس است و جمله مورد بحث هم در مقام مذمت مشرکین است که باطل را پیروی می‌کنند، و هم تاکید مطالب قبل است که می‌فرمود: برهانی بر عقاید خود ندارند. </p> <p>و جمله‌ <span class="aya" rel="53_23" data-words="23-28">و لقد جاءهم من ربهم الهدی</span> هم که جمله‌ای است حالیه، آن مطالب را تاکید می‌کند، و معنایش این است که: این مشرکین در امر خدایان خود به جز باطل متابعتی ندارند تنها پیرو باطل و هواهای شهوی نفس هستند، آری اینها را پیروی می‌کنند در حالی که   <code class="page" rel="19,62"/> از ناحیه خدا که پروردگارشان است هدایتی به سویشان آمد و آن عبارت بود از دعوت حقه پیامبر و یا قرآنی که به سوی حق هدایت می‌کند. </p> <p>در این آیه التفاتی از خطاب قبلی به کار رفته تا به این نکته اشاره کرده باشد که مردمی که چنین هستند کوتاه‌فهم‌تر از آنند که مخاطب به این کلام قرار گیرند، علاوه بر این استعداد آن را ندارند که در کلامی برهانی مخاطب قرار گیرند، و کسانی که پیروان ظن و هوی هستند چه می‌فهمند که برهان چیست. </p> <p><code class="aya" rel="53_24"/> <span class="aya" rel="53_24" data-words="1-4">أم للإنسان ما تمنی</span> کلمه <em>أم</em> منقطعه است، و استفهام در جمله انکاری است، و سیاق گفتار سیاق نفی این معنا است که انسان مالک آرزوهایش باشد، می‌فرماید صرف اینکه انسان آرزویی در سر بپروراند مالک آن آرزو نمی‌شود، تا مشرکین هم به صرف اینکه آرزوی شفاعت ملائکه را داشته باشند مالک شفاعت آنها بشوند ملائکه‌ای که به گمان آنها ارباب اصنام و دختران خدا هستند. و یا به صرف اینکه آرزوی الوهیت آلهه خود کنند به آرزوهایشان برسند. </p> <p>البته در این کلام اشاره‌ای هم به این نکته هست که مشرکین به جز این آرزو هیچ دلیل قابل قبولی بر الوهیت آلهه خود و شفاعت آنها ندارند، و با آرزو هم کسی مالک چیزی نمی‌شود. </p> <p><code class="aya" rel="53_25"/> <span class="aya" rel="53_25" data-words="1-4">فلله الآخرة و الأولی</span> حرف فاء که بر سر جمله آمده جمله را فرع جمله سابقش می‌کند و آن را علت همان معلول می‌سازد تا بفهماند بین دو جمله ارتباط مستقیم هست. و این جمله علت مضمون جمله قبل است، و می‌فهماند که انسان به صرف آرزو مالک آرزویش نمی‌شود، به خاطر اینکه دنیا و آخرت تنها و تنها از آن خدای سبحان است، و او هیچ شریکی در ملک خود ندارد تا آرزوهای خام شما هم یکی از آن شرکاء باشد. </p> <h3> <span class="title" rel="53_19 53_20 53_21 53_22 53_23 53_24 53_25 53_26 53_27 53_28 53_29 53_30 53_31 53_32">شفاعت ملائکه مشروط به اذن و رضای خدای سبحان است</span> </h3> <p> <code class="aya" rel="53_26"/> <span class="aya" rel="53_26" data-words="1-20">و کم من ملک فی السماوات لا تغنی شفاعتهم شیئا إلا من بعد أن یأذن الله لمن یشاء و یرضی</span> فرق میان <em>اذن</em> و <em>رضا</em> این است که رضا امری است باطنی، و عبارت است از حالت ملایمت نفس راضی، با آنچه از آن راضی است، ولی اذن أمر ظاهری است و اعلام صاحب اذن است، صاحب اذن می‌خواهد اعلام کند از قبل من هیچ مانعی نیست که تو فلان کار را بکنی، و این، هم با داشتن رضای باطنی می‌سازد و هم با نبودن آن، ولی رضا بدون اذن نمی‌سازد، حال چه رضای بالقوه و چه بالفعل. <code class="page" rel="19,63"/> و این آیه در صدد این است که بفرماید: ملائکه از ناحیه خود مالک هیچ شفاعتی نیستند، به طوری که در شفاعت کردن بی‌نیاز از خدای سبحان باشند، آن طور که بت‌پرستان معتقدند، چون تمامی امور به دست خداست، پس اگر هم شفاعتی برای فرشته‌ای باشد، بعد از آن است که خدا به شفاعتش راضی باشد و اذنش داده باشد. </p> <p>و <span class="phrase">بنا بر این مراد از جمله <em rel="fa_53_26_17-18" data-sentence="24:183">لمن یشاء</em> ملائکه است، و معنای آیه این است که: چه بسیار از فرشته‌ در آسمانها هستند که شفاعتشان هیچ اثری ندارد، مگر بعد از آنکه خدا به هر یک از ایشان که بخواهد و راضی باشد اجازه شفاعت داده باشد.</span> </p> <p>ولی بعضی<span class="footnote" rel="1" title="روح المعانی، ج ۲۷، ص ۵۸">*</span> از مفسرین گفته‌اند: مراد از جمله مذکور انسان است، و معنای آیه این است که: ملائکه شفاعت نمی‌کنند مگر انسانی را که خدا خواسته باشد شفاعت شود، و به آن راضی باشد چگونه راضی می‌شود و اجازه شفاعت به ملائکه می‌دهد در باره کسانی که به وی کفر می‌ورزند و غیر او را می‌پرستند؟ و به هر حال از این آیه این معنا به طور مسلم بر می‌آید که برای ملائکه شفاعتی قائل است، چیزی که هست شفاعت ملائکه را مقید به اذن و رضایت خدای سبحان کرده است. </p> <p><code class="aya" rel="53_27"/> <span class="aya" rel="53_27" data-words="1-9">إن الذین لا یؤمنون بالآخرة لیسمون الملائکة تسمیة الأنثی</span> این آیه عقیده مشرکین را بر اینکه ملائکه از جنس زنانند رد می‌کند، همانطور که در آیه قبلی اعتقاد به شفاعت ملائکه به طور مطلق را رد می‌کرد، و مراد از تسمیه مشرکین ملائکه را تسمیه انثی همین است که می‌گفتند: ملائکه دختران خدایند، پس مراد از کلمه انثی جنس زن است که اعم از یکی و بیشتر است. </p> <p><span class="phrase">بعضی<span class="footnote" rel="2" title="مفردات راغب، ماده &lt;em&gt;ظن&lt;/em&gt; ">*</span> از مفسرین گفته‌اند: کلمه <em rel="fa_53_27_7-7" data-sentence="120:288">ملائکه</em> در معنای استغراق مفرد است، در نتیجه تقدیر کلام لیسمون کل واحد من الملائکة تسمیة الانثی است، یعنی مشرکین تک تک ملائکه را به نام زن نامگذاری می‌کنند، یعنی آنها را دختر می‌نامند، پس این کلام بر وزن این جمله است که می‌گوییم: کسانا الامیر حلة-امیر به ما خلعت پوشانید یعنی به یک یک ما پوشانید.</span> </p> <p>بعضی<span class="footnote" rel="3" title="چیزی را که علم بدان نداری پیروی مکن سوره اسری، آیه ۳۶">*</span> از مفسرین گفته‌اند: اینکه نامگذاری مشرکین را وابسته به نداشتن ایمان به آخرت دانسته و فرموده: آنهایی که ایمان به آخرت ندارند چنین نامگذاریها دارند، خود اشاره‌ای است به شناعت و زشتی این عمل، و اینکه چنین عملی مستتبع عقوبت است، و   <code class="page" rel="19,64"/> کسی مرتکب آن نمی‌شود مگر آنکه از بیخ و بن ایمانی به آخرت و عقوبت در آن نداشته باشد. </p> <h3> <span class="title" rel="53_19 53_20 53_21 53_22 53_23 53_24 53_25 53_26 53_27 53_28 53_29 53_30 53_31 53_32">مقصود از اینکه فرمود مشرکین بدانچه می‌گویند علم ندارند و جز <em>ظن</em> را پیروی نمی‌کنند...  <p/></span> </h3> <p> <code class="aya" rel="53_28"/> <span class="aya" rel="53_28" data-words="1-18">و ما لهم به من علم إن یتبعون إلا الظن و إن الظن لا یغنی من الحق شیئا</span> کلمه <em>علم</em> به معنای تصدیقی است صد در صد که مانع از تصدیق به ضدش باشد، به خلاف کلمه <em>ظن</em> که به معنای تصدیق مثلا شصت درصد است، که چهل درصد احتمال خلاف آن نیز هست، که این چهل درصد و یا کمتر را وهم می‌گویند (و اما احتمالی که با احتمال مخالفش پنجاه، پنجاه باشد شک و تردید است)، و اعتقاد به زن بودن فرشتگان همانطور که برای مشرکین معلوم و تصدیقی صد در صد نیست، همچنین مظنون و شصت درصد هم نیست، زیرا ده درصد اضافی دلیل می‌خواهد، که نداشتند، ولی از آنجایی که این اعتقاد موافق با هوای نفسشان بوده همین هوای نفس آن را در دلهایشان رسوخ داده، و زینت داده بود و همین باعث شد که متوجه خلاف آن نشوند و هر قدر احتمال خلاف آن به ایشان گوشزد شود از آن اعراض کنند و به همان چیزی که دوست می‌داشتند بچسبند، و به همین جهت قرآن کریم آن را ظن نامیده و گرنه (اگر به واقع مطلب بنگری اعتقاد به شرک اصلا اعتقاد نیست، نه تنها علم و احتمال صد در صد نیست، و نه تنها مظنه و احتمال شصت درصد و بالاتر نیست، و نه تنها احتمال مساوی یعنی شک نیست، و نه تنها احتمال مرجوح یعنی وهم و چهل درصد و پائین‌تر نیست، بلکه فقط و فقط) تصوری است بدون تصدیق. </p> <p>با این بیان درستی گفتار آن مفسر<span class="footnote" rel="1" title="روح المعانی، ج ۲۷، ص ۵۹">*</span> که گفته: ظن در این آیه و در آیه سابق که می‌فرمود: <span class="aya" rel="53_23" data-words="15-22">إن یتبعون إلا الظن و ما تهوی الأنفس</span> به معنای توهم است نه اعتقاد راجح، روشن می‌شود. و گفتار خود را به آنچه از کلام راغب به دست می‌آید تایید کرده است، چون راغب گفته: بسیار می‌شود که کلمه <em>ظن</em> بر توهم هم اطلاق می‌شود<span class="footnote" rel="2" title="ثواب الاعمال، ص ۲۷۷، ح ۲">*</span>. </p> <p> <span class="aya" rel="53_28" data-words="12-18">إن الظن لا یغنی من الحق شیئا</span> -کلمه <em>حق</em> به معنی واقعیت هر چیز است، و همه می‌دانیم که واقعیت هر چیزی جز به علم یعنی اعتقاد مانع از نقیض، و یا به عبارت دیگر احتمال‌ صد در صد درک نمی‌شود، و غیر علم که یا ظن است و یا شک و یا وهم، واقعیت چیزی را نشان نمی‌دهد، پس هیچ مجوزی نیست که انسان در درک حقایق به آن اعتماد کند، خدای تعالی هم فرموده: <span class="aya" rel="17_36" data-words="1-8">و لا تقف ما لیس لک به علم</span><span class="footnote" rel="3" title="سوره نساء، آیه ۳۱">*</span>. </p> <p>و اما اینکه در احکام عملی دینی به مظنه عمل می‌کنیم، از این جهت است که در       <code class="page" rel="19,65"/> خصوص این مورد دلیلی از ناحیه شارع رسیده، که اطلاق آیه شریفه را مقید کرده، از خصوص این یک مورد گذشته در هیچ یک از امور اعتقادی نمی‌توانیم ظن را پیروی کنیم، چون اطلاق آیه در آن باره محفوظ است. </p> <p>بعضی<span class="footnote" rel="1" title="مفردات راغب، ماده &lt;em&gt;اثم&lt;/em&gt; ">*</span> از مفسرین گفته‌اند: اینکه در آیه مورد بحث به جای اکتفاء به ضمیر، اسم ظاهر را آورده، و با اینکه می‌توانست بفرماید: انه لا یغنی من الحق شیئا <em>دو باره کلمه</em> ظن  را آورده برای این بود که جمله مذکور به عنوان مثلی آورده شود. </p> <p><code class="aya" rel="53_29"/> <span class="aya" rel="53_29" data-words="1-12">فأعرض عن من تولی عن ذکرنا و لم یرد إلا الحیاة الدنیا</span> این جمله بخاطر حرف فاء که بر سر دارد، تفریع و نتیجه‌گیری از پیروی مشرکین از ظن و از هوای نفس می‌باشد، پس اینکه دستور می‌دهد از آنان اعراض کن نتیجه همانست که مشرکین تابع و پیرو حق و علم نبوده‌اند، و اگر نفرمود: فاعرض عنهم-از ایشان اعراض کن ، و بجای آن فرمود: <span class="aya" rel="53_29" data-words="1-6">فأعرض عن من تولی عن ذکرنا</span> -از کسی که از ذکر ما رویگردان است اعراض کن برای این بوده که بفهماند علت این دستور چیست، پس گویا فرموده: این مشرکین علم را رها کرده دنبال ظن را گرفته‌اند، و تابع هوای نفس خویشند و اگر چنینند برای این است که از ذکر ما رویگردان هستند، و تنها هم‌شان زندگی دنیا است و بس، بنا بر این، بهره‌شان از علم منحصر به مسائل مادی دنیوی است، و چون چنین است تو نیز از آنان اعراض کن، برای اینکه ایشان گمراهند. </p> <p>و مراد از <em>ذکر</em> در این آیه، یا قرآن است که پیروان حق را به سوی حق صریح هدایت نموده و با حجت‌های قاطع و براهین روشن که جای تردید در آنها نیست به سوی سعادت خانه آخرت که ورای دنیا است ارشاد می‌نماید. </p> <p>و یا مراد از آن یاد خدا است که در مقابل غفلت از او به کار می‌رود، و از کسی که از چنین ذکری رویگردان است نیز باید اعراض کرد، برای اینکه یاد خدا به نحوی که لایق به ذات متعالیه او باشد، یعنی یاد خدا به اسماء و صفات خدا، بشر را به سوی حقایقی علمی در باره مبدأ و معاد هدایت می‌کند، هدایتی علمی که باز جای تردید باقی نمی‌گذارد. </p> <p><code class="aya" rel="53_30"/> <span class="aya" rel="53_30" data-words="1-17">ذلک مبلغهم من العلم إن ربک هو أعلم بمن ضل عن سبیله و هو أعلم بمن اهتدی</span> <span class="phrase">اشاره با کلمه <em rel="fa_53_30_1-1" data-sentence="14:569">ذلک</em> به امر دنیا است که هر چند کلمه امر دنیا در آیه سابق نیامده   <code class="page" rel="19,66"/> بود، بلکه کلمه <em rel="fa_53_29_11-12" data-sentence="184:433">حیاة الدنیا</em> آمده بود، ولی امر دنیا از آن آیه استفاده می‌شد، و تعبیر به اینکه این است مقدار رسایی علم آنان تعبیری است استعاره‌ای، گویا علم به سوی معلوم می‌رود تا به آن برسد، و علم مشرکین در مسیر خود به دنیا می‌رسد، و همانجا از حرکت باز می‌ماند، و دیگر از آنجا به طرف آخرت نمی‌رود، و لازمه این توقف علم، آن است که تنها دنیا هدف نهایی اراده و طلب آنان باشد، و توسن هم‌شان تا همانجا پیش برود، و دیگر دل بغیر دنیا نبندند، و جز به سوی آن روی نیاورند.</span> </p> <p> <span class="aya" rel="53_30" data-words="5-8">إن ربک هو أعلم...</span> -این جمله مضمون جمله قبلی را تاکید می‌کند، و شهادتی است از خدای تعالی بر صحت آن. </p> <h3> <span class="title" rel="53_19 53_20 53_21 53_22 53_23 53_24 53_25 53_26 53_27 53_28 53_29 53_30 53_31 53_32">وجه تفریع جزاء بد کاران و نکو کاران بر مالکیت خدای سبحان </span> </h3> <p> <code class="aya" rel="53_31"/> <span class="aya" rel="53_31" data-words="1-19">و لله ما فی السماوات و ما فی الأرض لیجزی الذین أساؤا بما عملوا و یجزی الذین أحسنوا بالحسنی</span> ممکن است بگوییم: صدر آیه شریفه حال باشد از جمله <em>أعلم</em> که در آیه قبلی بود، و کلمه <em>واو</em> در ابتدای آن واو حالیه و معنا چنین باشد: به درستی پروردگار تو أعلم و داناتر به حال دو طایفه ضالین و مهتدین است، در حالی داناتر است که مالک همه چیزهایی است که در آسمان و زمین است، دیگر چگونه ممکن است که أعلم به حال آن دو طایفه نباشد، با اینکه مالک ایشان است . </p> <p>و بنا بر این احتمال، ظاهر چنین به نظر می‌رسد که: جمله لیجزی... متعلق به جمله سابق باشد که می‌فرمود: <span class="aya" rel="53_29" data-words="1-4">فأعرض عن من تولی...</span> آن وقت معنای مجموع دو جمله چنین می‌شود که از ایشان اعراض کن و امرشان را به خدا واگذار نما تا جزایی چنین و چنانشان داده و تو را و نیکوکاران را چنین و چنان پاداش دهد. </p> <p>ممکن هم هست بگوییم جمله‌ <span class="aya" rel="53_31" data-words="1-5">و لله ما فی السماوات...</span> کلامی استینافی باشد و بخواهد بفهماند دستوری که به تو دادیم که از ایشان اعراض کن، برای این نبود که ما دست از ایشان برداشته‌ایم و رهایشان کرده‌ایم، بلکه برای این بود که خواستیم هر طایفه را در برابر عملش جزا دهیم، اگر عملش بد بوده جزای بد، و اگر خوب بوده جزای خوب دهیم. و اگر با اینکه می‌توانست بفرماید: و له ما فی السماوات... به جای ضمیر دوباره اسم جلاله <em>اللَّه</em>  را آورد، برای این بود که از کمال عظمت خدای سبحان خبر داده باشد. </p> <p> <span class="aya" rel="53_31" data-words="1-9">و لله ما فی السماوات و ما فی الأرض</span> -این جمله به مالکیت خدای تعالی نسبت به تمامی عالم اشاره می‌کند، و معنایش این است که: هستی تمامی موجودات قائم به خدای تعالی است، چون خدا خالق و پدید آورنده آنها است، پس ملکیت ناشی از خلقت او خود<code class="page" rel="19,67"/> علاوه بر این، منشا تدبیر هم هست. بنا بر این جمله مورد بحث بر خلقت و تدبیر دلالت دارد، گویا فرموده: خلقت و تدبیر عالم از خداست. </p> <p>جمله لیجزی... هم که لامش لام غایت است متعلق به همین مطلب است، و معنایش این است که خلقت و تدبیر عالم از آن خداست، غایت و نتیجه‌اش هم این است که کسانی را که بد می‌کنند جزا دهد...، و مراد از جزا همان شؤون و خصوصیات قیامت است، که قرآن کریم از آن خبر داده، و مراد از اسائه و احسان، معصیت و طاعت است و تقدیر جمله  <em>ما عملوا</em> جمله <em>جزاء ما عملوا</em> است، ممکن هم هست خود <em>ما عملوا</em> باشد، و معنا چنین باشد که جزای اعمالشان را خود همان اعمال را می‌دهد، و مراد از حسنی هم همین طور، یعنی (یا) مثوبت حسنی است (و یا خود حسنی). </p> <p>و معنای آیه این است که: تا خدا کسانی را که معصیت کرده‌اند به معصیتشان، و یا به جزای معصیتشان کیفر دهد، و کسانی را که اطاعت کردند به مثوبتی حسنی (و یا به خود حسنی) پاداش دهد، مفسرین در این آیه احتمالات دیگری داده‌اند که احتمال ما از همه بهتر به ذهن می‌رسد و روشن‌تر است. </p> <h3> <span class="title" rel="53_32"><span class="phrase">مقصود از استثنای <em rel="fa_53_32_7-8" data-sentence="17:111">الا اللمم</em> در آیه: <span class="aya" rel="53_32" data-words="1-8">الذین یجتنبون کبائر الإثم و الفواحش إلا اللمم...</span></span> </span> </h3> <p> <code class="aya" rel="53_32"/> <span class="aya" rel="53_32" data-words="1-12">الذین یجتنبون کبائر الإثم و الفواحش إلا اللمم إن ربک واسع المغفرة...</span> <span class="phrase">کلمه <em rel="fa_53_32_4-4" data-sentence="5:188">اثم</em> به معنای گناه است، و اصل آن-به طوری که راغب<span class="footnote" rel="1" title="مفردات راغب، ماده &lt;em&gt;نشا&lt;/em&gt; ">*</span> گفته-به معنای عملی بوده که دیر به نتیجه و ثواب برسد.</span> </p> <p>و منظور از <span class="aya" rel="53_32" data-words="3-4">کبائر الإثم</span>، گناهان کبیره است که به طوری که در روایات ثواب الاعمال از عباد بن کثیر النوا از امام ابی جعفر (ع) آمده، عبارت از هر گناهی است که قرآن مرتکبش را تهدید به آتش دوزخ کرده باشد<span class="footnote" rel="2" title="روح المعانی، ج ۲۷، ص ۵۹">*</span>. و در تفسیر آیه شریفه‌ <span class="aya" rel="4_31" data-words="1-9">إن تجتنبوا کبائر ما تنهون عنه نکفر عنکم سیئاتکم...</span><span class="footnote" rel="3" title="مجمع البیان، ج ۹، ص ۱۷۹">*</span> بحثی پیرامون آن کرده‌ایم. </p> <p>و <span class="phrase">کلمه <em rel="fa_53_32_6-6" data-sentence="5:159">فواحش</em> به معنای گناهانی است که خیلی شنیع و رسوا باشد، از آن جمله خدای تعالی زنا و لواط را دانسته، ولی بعید نیست از ظاهر آیه برآید که در اینجا فواحش و کبائر یکی باشد.</span> </p> <p>و <span class="phrase">اما در باره معنای کلمه <em rel="fa_53_32_8-8" data-sentence="23:178">لمم</em> اختلاف کرده‌اند:       <code class="page" rel="19,68"/> بعضی<span class="footnote" rel="1" title="روح المعانی، ج ۲۷، ص ۵۹">*</span> گفته‌اند: منظور از آن گناهان صغیره است.</span> و اگر منظور این باشد باید گفت: استثناء در آیه منقطع و نظیر استثنای همه پسرانم آمدند مگر پسر همسایه است. </p> <p><span class="phrase">بعضی<span class="footnote" rel="2" title="روح المعانی، ج ۲۷، ص ۶۱">*</span> گفته‌اند: <em rel="fa_53_32_8-8" data-sentence="86:60">لمم</em> عبارت از این است که کسی تصمیم بر گناه بگیرد ولی انجام ندهد.</span> که در این صورت نیز استثناء منقطع خواهد بود. </p> <p>بعضی<span class="footnote" rel="3" title="روح المعانی، ج ۲۷، ص ۵۹">*</span> گفته‌اند: لمم، گناهی است که گهگاه ارتکاب شود، و مرتکب آن عادت بر آن نکرده باشد. که در این صورت لمم هم شامل گناهان کبیره می‌شود و هم صغیره، و مضمون آیه با مضمون آیه شریفه‌ <span class="aya" rel="3_135" data-words="1-27">و الذین إذا فعلوا فاحشة أو ظلموا أنفسهم ذکروا الله فاستغفروا لذنوبهم و من یغفر الذنوب إلا الله و لم یصروا علی ما فعلوا و هم یعلمون</span><span class="footnote" rel="4" title="سوره آل عمران، آیه ۱۳۵">*</span> که در وصف متقین و محسنین است منطبق می‌شود، و مضمون همان را می‌گوید، چون این آیه می‌فرماید: متقین و نیکوکاران کسانی هستند که اگر عمل زشتی می‌کنند، و یا به خود ستمی روا می‌دارند، بسیار به یاد خدا می‌افتند، و برای گناهان خود طلب مغفرت می‌کنند، چون می‌دانند غیر از خدا کسی نیست که گناهان را بیامرزد، و کسانی هستند که هرگز بر آنچه کرده‌اند عالما عامدا اصرار نورزیده‌اند . </p> <p>و در روایات اهل بیت (ع) به معنای سوم تفسیر شده، مثلا در اصول کافی از ابن عمار از امام صادق (ع) روایت آمده که فرمود: لمم این است که کسی بر گناهی تصمیم بگیرد و بعد استغفار کند<span class="footnote" rel="5" title="اصول کافی، ج ۲، ص ۴۴۲، ح ۳">*</span>. </p> <p>و نیز به سند خود از محمد بن مسلم از امام صادق (ع) روایت کرده که فرمود: لمم این است که انسان گاهی گناهی را مرتکب شود، و دیگر تا مدتی پیرامون آن نگردد، و باز بار دیگر مرتکبش شود<span class="footnote" rel="6" title="اصول کافی، ج ۲، ص ۴۴۱، ح ۱">*</span>. </p> <p>و باز به سند خود از ابن عمار از امام صادق (ع) روایت کرده که فرمود: لمام آن بنده‌ای است که پشت سر هم گناه می‌کند، اما طبعش خواهان آن نیست<span class="footnote" rel="7" title="اصول کافی، ج ۲، ص ۴۴۲، ح ۵">*</span> (در هیچ یک از این سه روایت کلمه لمم به گناه صغیره معنا نشده). </p> <p>             <code class="page" rel="19,69"/> و آیه شریفه مطلب آیه قبلی را که می‌فرمود: <span class="aya" rel="53_31" data-words="17-18">الذین أحسنوا</span> تفسیر می‌کند و می‌فرماید: همینها هستند که از گناهان کبیره اجتناب دارند و از فواحش دوری می‌کنند، و در عین حال ممکن هم هست از ایشان سر بزند. </p> <p>و جمله‌ <span class="aya" rel="53_32" data-words="9-12">إن ربک واسع المغفرة</span> ایشان را تطمیع می‌کند تا به امید آمرزش خدا توبه کنند. </p> <p> <span class="aya" rel="53_32" data-words="13-19">هو أعلم بکم إذ أنشأکم من الأرض</span> -راغب می‌گوید: ماده <em>نشا</em> و <em>نشاة</em> به معنای احداث چیزی و تربیت آن است<span class="footnote" rel="1" title="روح المعانی، ج ۲۷، ص ۶۱">*</span>. پس بنا بر این، اینکه فرمود: او شما را از زمین انشاء کرد، معنایش این است که: او بود که شما را در آغاز خلقتتان به حالهای گوناگون متحول کرد، از مواد عنصری زمینتان بگرفت و در آخر به صورت نطفه‌تان در آورده، در داخل رحم‌ها وارد کرد. </p> <p> <span class="aya" rel="53_32" data-words="20-26">و إذ أنتم أجنة فی بطون أمهاتکم</span> <em>-کلمه</em> أجنة <em>جمع</em> جنین است، و این جمله عطف است بر جمله قبلی، چون بر سر هر دو کلمه <em>اذ</em> آمده، و معنایش این است که او داناتر به شما است، آن زمان که چه و چه بودید و این زمان که شما جنین‌هایی در رحم مادرانتان هستید، او می‌داند حقیقت شما چیست، و چه حال و وضعی دارید، و چه اسراری در نهانتان هست، و مال کارتان به کجا می‌انجامد. و جمله‌ <span class="aya" rel="53_32" data-words="27-29">فلا تزکوا أنفسکم</span> تفریع بر همان علم خداست، می‌فرماید: وقتی که خدای تعالی شما را بهتر از هر کس می‌شناسد، و از آغاز خلقتتان و سرانجام آن با خبر است، پس دیگر بیهوده خود را به پاکی نستایید، و او بهتر می‌داند پاک و با تقوا کیست. </p> 
