<h2 class="sura">سوره نبا مکی است و چهل آیه دارد </h2><h3 class="ayas">سوره النبإ آیه‌های ۱ تا ۱۶</h3><code class="section" rel="78_1-16"/><h3>ترجمه آیات</h3> <p> <span class="trans" rel="78_0">به نام خدای رحمان و رحیم.  </span><span class="trans" rel="78_1">مردم از چه خبر مهمی پرسش و گفتگو می‌کنند؟.  «۱» </span><span class="trans" rel="78_2">از خبر بزرگ قیامت.  «۲» </span><span class="trans" rel="78_3">که در آن با هم به جدل و اختلاف کلمه برخاستند (چون پیغمبر (ص) به نزول قرآن سخن از خدا و قیامت آغاز فرمود مؤمن و کافر در صدق و کذبش به مجادله پرداختند این آیات نازل شد).  «۳» </span><span class="trans" rel="78_4">چنین نیست که منکران پنداشته‌اند به زودی (وقت مرگ را) خواهند دانست.  «۴» </span><span class="trans" rel="78_5">و البته (بر خطای خود) به زودی آگاه می‌شوند.  «۵» </span><span class="trans" rel="78_6">آیا ما زمین را مهد آسایش خلق نگردانیدیم؟.  «۶» </span><span class="trans" rel="78_7">و کوه‌ها را میخ‌هایی در آن نساختیم؟. <code class="page" rel="20,256"/> «۷» </span><span class="trans" rel="78_8"> و شما را جفت (زن و مرد) آفریدیم (تا انس و نشاط و فرزند صالح و بقای نوع بازیابید).  «۸» </span><span class="trans" rel="78_9">و خواب را برای شما مایه قوام حیات و استراحت قرار دادیم.  «۹» </span><span class="trans" rel="78_10">و پرده سیاه شب را ساتر (احوال خلق) گردانیدیم.  «۱۰» </span><span class="trans" rel="78_11">و روز روشن را برای تحصیل معاش آنان مقرر داشتیم.  «۱۱» </span><span class="trans" rel="78_12">و بر فراز آنها هفت آسمان محکم بنا کردیم.  «۱۲» </span><span class="trans" rel="78_13">و چراغی (چون خورشید) رخشان بر افروختیم.  «۱۳» </span><span class="trans" rel="78_14">و از فشار و تراکم ابرها آب باران فرو ریختیم.  «۱۴» </span><span class="trans" rel="78_15">تا بدان آب و دانه و گیاه برویانیم.  «۱۵» </span><span class="trans" rel="78_16">و باغهای پر درخت (و انواع میوه‌ها) پدید آوردیم.  «۱۶» </span></p>                           <h3>بیان آیات</h3> <p> این سوره متضمن خبر از آمدن یوم الفصل و صفات آن و استدلال بر حقیقت آن، و تردیدناپذیری آن است، و از اینجا آغاز می‌شود که مردم از یکدیگر از خبر قیامت می‌پرسند، آن گاه در سیاق جواب و با لحنی تهدیدآمیز می‌فرماید: به زودی از آن آگاه خواهند شد، و سپس برای ثبوت آن به این دلیل استدلال می‌کند که نظام مشهود در عالم با تدبیر حکیمانه‌ای که در آن است، بهترین و روشن‌ترین دلالت را دارد بر اینکه بعد از این نشاه دنیای متغیر و فنا پذیر، نشاه ثابت و باقی هست، و به دنبال این خانه‌ای که در آن عمل هست و جزا نیست، خانه‌ای هست که در آن جزا هست و عمل نیست، پس در این میان روزی هست که نظام جاری در این عالم از آن خبر می‌دهد. </p> <p>سپس آن روز را با ذکر حوادثش توصیف می‌کند که مردم همگی در آن احضار می‌شوند، و همه یک جا جمع می‌گردند، طاغیان به سوی عذابی دردناک و متقین به سوی نعیمی مقیم منتقل می‌شوند، و در آخر، کلام را با یک جمله تهدیدآمیز ختم می‌کند. و این سوره به شهادت سیاق آیاتش در مکه نازل شده. </p> <p> <span class="phrase"><em rel="fa_78_1_1-2" data-sentence="0:840">عم یتساءلون</em>  کلمه <em>عم</em> مخفف <em>عن ما-از چه</em> است، و حرف الف از کلمه <em>ما</em> ی استفهامیه حذف شده، و این اختصاص به این مورد ندارد، هر جا که حرف جر بر سر <em>ما</em> ی استفهامیه در آید، الف آن حذف می‌شود، مثلا گفته می‌شود: <em>لم</em> ، <em>مم</em> ، <em>علی م</em> و<code class="page" rel="20,257"/> <em>الی م</em> که مخفف لما و مما و علی ما و الی ما است، و مصدر تساؤل به معنای این است که مردمی از یکدیگر از مطلبی سؤال کنند، یا بعضی بعد از بعضی دیگر از مطلبی سؤال کنند، هر چند که مسئول از خود آنان نباشد، در مورد ما نیز یا چنین بوده که مردمی از یکدیگر از مساله معاد می‌پرسیدند، و یا یکی پس از دیگری از رسول خدا (ص) می‌پرسیدند، و چون سیاق سوره سیاق جواب است و در این جواب هم جانب تهدید و انذار چربیده، این نظریه را تایید می‌کند که متسائلان، کفار مکه بودند، همان مشرکینی که منکر نبوت و معاد بودند، نه مؤمنین، و نه کفار و مؤمنین هر دو.</span> </p> <p>پس تساؤل در میان مشرکین بوده، و اگر قرآن کریم خبر از آن را به صورت استفهام آورده برای این است که به پوچی و حقارت آن اشاره کند، و بفهماند پاسخ این تساؤل آن قدر روشن است که اصلا جایی برای این تساؤل نیست. </p> <h3> <span class="title" rel="78_1 78_2"><span class="phrase">بیان اینکه مقصود از <em rel="fa_78_2_2-3" data-sentence="20:122">نبا عظیم</em> قیامت و <em>تسائل</em> از آن در بین مشرکین بوده است (<span class="aya" rel="78_1" data-words="1-2">عم یتساءلون...</span>)</span> </span> </h3> <p> <code class="aya" rel="78_2"/> <span class="aya" rel="78_2-3" data-words="1-7">عن النبإ العظیم، الذی هم فیه مختلفون</span> این آیه پاسخ از استفهامی است که خود خدای تعالی کرده بود خودش پرسید از چه تساؤل می‌کنند؟ پاسخ می‌دهد از خبری بس عظیم. و این توصیفی که از خبر مذکور کرده توصیفی است که تعظیم آن خبر از آن هویدا است. </p> <p>و مراد از <em>خبر عظیم</em> خبر بعث و قیامت است، که قرآن عظیم در سوره‌های مکی و مخصوصا در سوره‌هایی که در اوائل بعثت نازل شده کمال اهتمام را درباره اثبات آن دارد، مؤید این معنا سیاق آیات این سوره است که در آنها جز به مساله قیامت، و صفات یوم الفصل، و استدلال بر حقیت و واقعیت آن پرداخته نشده. </p> <p>ولی بعضی<span class="footnote" rel="1" title="آیا شما را رهنمایی بکنم به مردی که به شما خبر آورده که بعد از آنکه به کلی متلاشی شدید دوباره با خلقتی جدید موجود می‌شوید سوره سبأ، آیه ۷">*</span> گفته‌اند: مراد از آن نبا قرآن عظیم است. لیکن سیاق این احتمال را رد می‌کند، چون هر چند که گفتار سوره خالی از اشاره به قرآن نیست، و لیکن سیاق اجنبی از آن است. </p> <p>بعضی<span class="footnote" rel="2" title="آیا به شما وعده می‌دهد که وقتی مردید و خاک و استخوان گشتید دوباره از خاک خارج می‌شوید؟ هیهات، هیهات که چه وعده‌ای دور و بعید به شما می‌دهد سوره مؤمنون، آیه ۳۵ و ۳۶">*</span> دیگر گفته‌اند: نبا عظیم عبارت است از عقایدی چون اثبات صانع، و صفات او و ملائکه و رسل او، و مساله بعث، بهشت، دوزخ و غیر آن که مورد اختلافشان بوده. </p> <p>به نظر می‌رسد صاحب این قول بدان جهت که در این سوره به حقیت همه این مطالب اشاره شده، چنین گفته است. لیکن این طرز استفاده درست نیست چون اشاره به حقیت معارف اسلامی از لوازم مساله قیامت است، که خود از لوازم جزا و تکلیف است، جزای   <code class="page" rel="20,258"/> اعتقادات حق و اعمال صالح، و جزای کفر و جرائم عملی، و اگر در سوره به صفات یوم الفصل پرداخته تبعی و به قصد ثانوی بوده، و غرض اولی بدان متعلق نشده. </p> <p>علاوه بر این، مراد از افرادی که از یکدیگر تساؤل می‌کرده‌اند-به بیانی که گذشت-مشرکین بوده‌اند، که صانع و ملائکه را قبول داشتند، و ما ورای آن را یعنی رسالت و قیامت و بهشت و دوزخ را منکر بودند. </p> <h3> <span class="title" rel="78_1 78_2 78_3 78_4 78_5 78_6 78_7 78_8 78_9 78_10 78_11 78_12 78_13 78_14 78_15 78_16">مراد از اختلاف مشرکین در باره معاد</span> </h3> <p> <code class="aya" rel="78_3"/> <span class="aya" rel="78_3" data-words="1-4">الذی هم فیه مختلفون</span> -مشرکین در اصل انکار معاد متفق بودند، اختلافشان تنها در طرز انکار آن بوده، بعضی آن را محال می‌دانستند و به خاطر محال بودنش منکر بودند، هم چنان که از سخنی که قرآن کریم از ایشان حکایت کرده این معنا استفاده می‌شود، و آن سخن این است: <span class="aya" rel="34_7" data-words="5-17">هل ندلکم علی رجل ینبئکم إذا مزقتم کل ممزق إنکم لفی خلق جدید</span><span class="footnote" rel="1" title="سوره ملک، آیه ۲۵">*</span>، بعضی دیگر آن را محال نمی‌دانستند، بلکه تنها به نظرشان بعید می‌رسیده، از این جهت انکارش نموده، به حکایت قرآن می‌گفتند: <span class="aya" rel="23_35-36" data-words="1-16">أ یعدکم أنکم إذا متم و کنتم ترابا و عظاما أنکم مخرجون، هیهات هیهات لما توعدون</span><span class="footnote" rel="2" title="و به زودی آنها که ستم کردند می‌دانند که بازگشتشان به کجا است سوره شعراء، آیه ۲۲۷">*</span>، بعضی هم نه آن را محال می‌دانستند، و نه بعید می‌شمردند، بلکه انکارشان از این جهت بود که در آن شک داشتند، هم چنان که آیه زیر که می‌فرماید: <span class="aya" rel="27_66" data-words="1-10">بل ادارک علمهم فی الآخرة بل هم فی شک منها</span><span class="footnote" rel="3" title="نکند علم ایشان به آخرت کامل است، نه، بلکه در مورد آن در شک هستند سوره نمل، آیه ۶۶">*</span>، با وضع آنان تطبیق می‌کند. بعضی هم یقین بدان داشتند، و لیکن از در عناد منکر آن می‌شدند که جمله‌ <span class="aya" rel="67_21" data-words="8-13">بل لجوا فی عتو و نفور</span><span class="footnote" rel="4" title="ولی آنها در سرکشی و فرار از حقیقت لجاجت می‌ورزند سوره ملک، آیه ۲۱">*</span> حکایت حال ایشان است. </p> <p>و آنچه از آیات سه‌گانه اول سوره و بعد آن به دست می‌آید این است که وقتی از قرآن شنیدند که در انذار و تهدید ایشان سخن از روز قیامت و جزا و یوم الفصل می‌آورد، برایشان گران آمده، شروع کرده‌اند از یکدیگر بپرسند که این چه خبر عجیبی است، که تا کنون به گوش ما نخورده؟ و چه بسا به خود رسول خدا (ص) رجوع کرده و یا از مؤمنین می‌پرسیدند که روز قیامت چیست و چه خصایصی دارد، و چه وقت واقع می‌شود؟         <code class="page" rel="20,259"/> <span class="aya" rel="10_48" data-words="3-8">متی هذا الوعد إن کنتم صادقین</span><span class="footnote" rel="1" title="ما آسمان و زمین و آنچه بین آن دو است به باطل نیافریدیم این پندار کسانی است که کافر شدند، پس ویل از آتش برای کسانی که کافر شدند، آیا پنداشته‌اند که ما مردم با ایمان و با عمل صالح را چون مفسدین در زمین قرار می‌دهیم؟ و یا پنداشته‌اند که با متقین و فجار یک جور معامله می‌کنیم؟ سوره ص، آیه ۲۸">*</span> و چه بسا در مورد بعضی از حقایق قرآنی و معارفی جدید که اسلام متضمن آن بود به اهل کتاب و مخصوصا به یهود مراجعه نموده، در فهم آن معارف از آنان کمک می‌گرفتند. </p> <p>و خدای تعالی در این سوره تساؤل آنان را به صورت سؤال و جوابی حکایت نموده، می‌فرماید: از چه تساؤل می‌کنند؟ آن گاه خودش پاسخ خود را می‌دهد که از خبری عظیم تساؤل می‌کنند، خبر عظیمی که در باره آن دیدی مختلف دارند ، و آن گاه از تساؤل آنان پاسخ می‌دهد که‌ <span class="aya" rel="78_4" data-words="1-2">کلا سیعلمون...</span> نه، بیهوده از یکدیگر نپرسند که به زودی خواهند دانست... </p> <p>مفسرین درباره مفردات آیات سه‌گانه، و تقریب معانی آن وجوهی بسیار گفته‌اند، که چون هیچ یک از آنها با سیاق سازگار نبود، از ایرادش خودداری نمودیم، و آنچه آوردیم مطلبی است که سیاق، آن را افاده می‌کند. </p> <p><code class="aya" rel="78_4"/> <span class="aya" rel="78_4-5" data-words="1-5">کلا سیعلمون، ثم کلا سیعلمون</span> این جمله جلو ایشان را از تساؤل از قیامت می‌گیرد، تساؤلی که گفتیم منشا آن مختلف بوده. و معنای آیه این است که باید دست از این پرس و جوی‌ها بردارند، برای اینکه حقیقت امر به زودی برایشان کشف می‌شود، و این خبر-قیامت-واقع می‌شود، آن وقت آنچه امروز نمی‌دانند خواهند دانست، و در این تعبیر تهدیدی هم هست همان تهدیدی که در آیه‌ <span class="aya" rel="26_227" data-words="17-23">و سیعلم الذین ظلموا أی منقلب ینقلبون</span><span class="footnote" rel="2" title="تفسیر قرطبی، ج ۱۹، ص ۱۷۱">*</span>، به چشم می‌خورد، <code class="aya" rel="78_5"/>و جمله‌ <span class="aya" rel="78_5" data-words="1-3">ثم کلا سیعلمون</span> تاکید همان ردع و تهدید سابق است، و لحن تهدید خود قرینه است بر اینکه پرس و جوی کنندگان مشرکین بوده‌اند، که منکر معاد و جزایند، نه مؤمنین، و نه مشرکین و مؤمنین جمیعا. </p> <p><code class="aya" rel="78_6"/> <span class="aya" rel="78_6" data-words="1-5">أ لم نجعل الأرض مهادا</span> این آیه تا یازده آیه بعدش در مقام احتجاج و استدلال بر ثبوت بعث و جزا و تحقق این خبر عظیم است، و لازمه ثبوت آن صحت جمله قبلی است که می‌فرمود: <span class="aya" rel="78_4" data-words="1-2">کلا سیعلمون</span> و اینکه به زودی مشاهده می‌کنند و می‌دانند. </p> <h3> <span class="title" rel="78_6">بیان احتجاج و استدلال بر ثبوت بعث و جزا، مستفاد از آیات: <span class="aya" rel="78_6" data-words="1-5">أ لم نجعل الأرض مهادا...</span> </span> </h3> <p> بیان آن حجت این است که عالم محسوس با زمین و آسمانش و شب و روزش و انسانهایش که نسلا بعد نسل می‌آیند و می‌روند، و نظام جاری در سراپایش، و تدبیر متقن و     <code class="page" rel="20,260"/> دقیقی که در همه امورش جریان دارد، ممکن نیست صرفا به خاطر بازی و سرگرمی پدید آمده باشد، و هیچ هدف و غرضی در نظر پدید آورنده‌اش نباشد، پس به طور مسلم و بدیهی باید در پی این نظام متحول و متغیر و گردنده، عالمی باشد که نظام در آن ثابت و باقی باشد، و در آن عالم اثر صلاح و فساد این عالم، ظهور پیدا کند، صلاحی که فطرت بشر بدان دعوت می‌کرد، و فسادی که از آن نهی می‌نمود، و ما می‌بینیم که اثر صلاح و فساد، که همانا سعادت متقین و شقاوت مفسدین است در این عالم محسوس ظاهر نشده، و این از محالات است که خدای تعالی در فطرت بشر آن دعوت غریزی را و این ردع و منع غریزی را به ودیعه بسپارد، در حالی که نه آن دعوت اثری در خارج داشته باشد و نه آن منع، پس به طور یقین در این میان روزی وجود دارد که در آن روز انسان صالح اثر صلاح خود را، و انسان فاسد اثر فساد خود را می‌بیند. </p> <p>پس این آیات در معنای آیه زیر است که می‌فرماید: <span class="aya" rel="38_27-28" data-words="1-33">و ما خلقنا السماء و الأرض و ما بینهما باطلا ذلک ظن الذین کفروا فویل للذین کفروا من النار، أم نجعل الذین آمنوا و عملوا الصالحات کالمفسدین فی الأرض أم نجعل المتقین کالفجار</span><span class="footnote" rel="1" title="مجمع البیان، ج ۱۰، ص ۴۲۰">*</span> با این بیان و این استدلال ثابت می‌شود که در این میان روزی هست که انسان آن را دیدار خواهد کرد، و در آن روز به جزای آنچه کرده چه خیر و چه شر می‌رسد، پس مشرکین نمی‌توانند در آن اختلاف نموده، و یا شک کنند، و یا بعضی دیگرشان آن را بعید بشمارند، و یا بعضی دیگرشان محال بدانند، و یا بعضی دیگرشان با علم به آن از در عناد و لجاج منکرش شوند، پس آمدن چنین روزی بدیهی، و وقوعش ضروری است، و جزای در آن جای شک نیست. </p> <p>از بعضی<span class="footnote" rel="2" title="روح المعانی، ج ۳۰، ص ۶">*</span> از مفسرین چنین بر می‌آید که خواسته‌اند بگویند: این آیات در مقام اثبات قدرت است، و اینکه عود-در قیامت-نظیر بدء-آغاز-خلقت است، آن خدایی که توانست عالم را ابتداء خلق کند، قادر است که آن را دوباره اعاده دهد. این استدلال هر چند که در جای خودش تمام و صحیح است، و در کلام خدای تعالی هم به آن تمسک شده و لیکن استدلالی است بر امکان اعاده، نه بر وقوع آن، و سیاق آیات مورد بحث می‌خواهد وقوع آن را     <code class="page" rel="20,261"/> اثبات کند نه امکانش را، پس بیان مناسب‌تر همان بیانی است که ما ذکر کردیم. </p> <p>و به هر حال اینکه فرمود: <span class="aya" rel="78_6" data-words="1-5">أ لم نجعل الأرض مهادا</span> استفهامی است انکاری، و کلمه <em>مهاد</em> به معنای بستر و قراری است که در آن تصرف می‌شود، و بر فرشی که روی آن می‌نشینند نیز اطلاق می‌گردد. و معنای جمله این است که مگر ما نبودیم که زمین را برای شما قرارگاه کردیم، تا بتوانید در آن قرار گیرید، و در آن تصرف کنید. </p> <h3> <span class="title" rel="78_1 78_2 78_3 78_4 78_5 78_6 78_7 78_8 78_9 78_10 78_11 78_12 78_13 78_14 78_15 78_16">معنای اینکه فرمود: کوه‌ها را میخ‌ها قرار دادیم  <em>و</em> ازواج خلقتان کردیم <em>، و</em> خوابتان را سبات قرار دادیم و... </span> </h3> <p> <code class="aya" rel="78_7"/> <span class="aya" rel="78_7" data-words="1-3">و الجبال أوتادا</span> <span class="phrase">کلمه <em rel="fa_78_7_3-3" data-sentence="5:218">أوتاد</em> جمع وتد است، و <em>وتد</em> به معنای میخ است، البته بنا به گفته صاحب مجمع میخ بزرگ را <em>وتد</em> گویند (نه میخهای معمولی را)<span class="footnote" rel="1" title="مفردات راغب ماده &lt;em&gt;عیش&lt;/em&gt; ">*</span>.</span> و اگر کوه‌ها را میخ خوانده شاید از این جهت بوده که پیدایش عمده کوه‌هایی که در روی زمین است از عمل آتشفشان‌های تحت الارضی است، که یک نقطه از زمین را می‌شکافد و مواد مذاب زمینی از آن فوران می‌کند، و به اطراف آن نقطه می‌ریزد، و به تدریج اطراف آن نقطه بالا می‌آید و می‌آید تا به صورت میخی که روی زمین کوبیده باشند، در آید، و باعث سکون و آرامش فوران آتشفشان زیر زمین گردد، و اضطراب و نوسان زمین از بین برود. </p> <p>و از بعضی<span class="footnote" rel="2" title="مجمع البیان، ج ۱۰، ص ۴۲۲">*</span> از مفسرین حکایت شده که گفته است: مراد از میخ بودن کوه‌ها این است که معاش اهل زمین به وسیله این کوه‌ها و منافعی که خدا در آنها به ودیعت سپرده تامین می‌شود، چون اگر کوه‌ها نبودند زمین دائما در زیر پای اهلش در حال نوسان بود، نه کشت و زرعی می‌گذاشت، و نه خانه‌ای. ولی این سخن در حقیقت لفظ را بدون جهت از ظاهرش برگرداندن است. </p> <p><code class="aya" rel="78_8"/> <span class="aya" rel="78_8" data-words="1-3">و خلقناکم أزواجا</span> یعنی ما شما را جفت جفت از نر و ماده آفریدیم، تا سنت ازدواج و تناسل در بینتان جریان یابد، در نتیجه نوع بشر تا روزی که خدا خواسته باشد باقی بماند. </p> <p>بعضی<span class="footnote" rel="3" title="مجمع البیان، ج ۱۰، ص ۴۲۱">*</span> گفته‌اند: مراد از ازواج، اشکال است، یعنی ما شما را شکل هم خلق کردیم. </p> <p>بعضی<span class="footnote" rel="4" title="روح المعانی، ج ۳۰، ص ۷">*</span> دیگر گفته‌اند: یعنی ما شما را اصناف مختلف سفید و سیاه و سرخ و زرد خلق کردیم. </p> <p>       <code class="page" rel="20,262"/> بعضی<span class="footnote" rel="1" title="روح المعانی، ج ۳۰، ص ۱۱">*</span> دیگر گفته‌اند: معنایش این است که خلقت هر یک نفر از شما از دو منی یعنی منی مرد و منی زن بوده. ولی این وجوه ضعیفند. </p> <p>و بعضی<span class="footnote" rel="2" title="اصول کافی، ج ۱، ص ۱۶۱">*</span> گفته‌اند: التفاتی که در آیه از غیبت-سیعلمون-به خطاب-خلقناکم-به کار رفته، به منظور مبالغه در الزام و اسکات خصم بوده. </p> <p><code class="aya" rel="78_9"/> <span class="aya" rel="78_9" data-words="1-4">و جعلنا نومکم سباتا</span> <span class="phrase">کلمه <em rel="fa_78_9_4-4" data-sentence="5:144">سبات</em> به معنای راحتی و فراغت است، چون خوابیدن باعث آرامش و تجدید قوای حیوانی و بدنی می‌شود، و خستگی ناشی از بیداری و تصرفات نفس در بدن از بین می‌رود.</span> </p> <p><span class="phrase">بعضی<span class="footnote" rel="3" title="روح المعانی، ج ۳۰، ص ۱۰">*</span> گفته‌اند: کلمه <em rel="fa_78_9_4-4" data-sentence="91:99">سبات</em> به معنای قطع است، و اگر خواب را قطع خوانده، بدین جهت بوده که در خواب تصرفات نفس در بدن قطع می‌شود.</span> این وجه هم نزدیک به همان وجه قبلی است. </p> <p><span class="phrase">بعضی<span class="footnote" rel="4" title="تفسیر قمی، ج ۲، ص ۴۰۱">*</span> دیگر گفته‌اند: <em rel="fa_78_9_4-4" data-sentence="89:716">سبات</em> به معنای مرگ است، و اگر خدای سبحان خواب را جزو مرگ دانسته، تنها در این آیه نبوده، در آیه دیگر نیز آن را مرگ خوانده و فرموده: <span class="aya" rel="6_60" data-words="2-5">هو الذی یتوفاکم باللیل</span><span class="footnote" rel="5" title="او کسی است که شما را در شب می‌میراند سوره انعام، آیه ۶۰">*</span>، لیکن این معنا بعید است، و آیه‌ای که شاهد آورده، خدای تعالی در آن خوابیدن را توفی-تحویل گرفتن-خوانده، نه میراندن، بلکه قرآن کریم تصریح دارد بر اینکه خوابیدن مردن نیست، و فرموده: <span class="aya" rel="39_42" data-words="1-11">الله یتوفی الأنفس حین موتها و التی لم تمت فی منامها</span><span class="footnote" rel="6" title="خدا جانها را در حین مرگ می‌گیرد، و آن را هم که در خواب است و نمرده نیز می‌گیرد">*</span>.</span> </p> <p><code class="aya" rel="78_10"/> <span class="aya" rel="78_10" data-words="1-4">و جعلنا اللیل لباسا</span> یعنی ما شب را چون لباس ساتری قرار دادیم که با ظلمتش همه چیز و همه دیدنی‌ها را می‌پوشاند، همانطور که لباس بدن را می‌پوشاند، و این خود سببی است الهی که مردم را به دست کشیدن از کار و حرکت می‌خواند، و متمایل به سکونت و فراغت و برگشتن به خانه و خانواده می‌سازد. </p> <p>و از بعضی<span class="footnote" rel="7" title="روح المعانی، ج ۳۰، ص ۷">*</span> حکایت شده که گفته‌اند: مراد از لباس بودن شب این است که چون         </p> <p>سوره زمر، آیه 42.    <code class="page" rel="20,263"/> لباس است برای روز، که روز به آسانی از آن بیرون می‌شود. ولی انصافا این وجه وجه درستی نیست. </p> <p><code class="aya" rel="78_11"/> <span class="aya" rel="78_11" data-words="1-4">و جعلنا النهار معاشا</span> کلمه عیش-به طوری که راغب<span class="footnote" rel="1" title="تفسیر قمی، ج ۲، ص ۴۰۱">*</span> گفته- به معنای زندگی است، چیزی که هست کلمه <em>عیش</em> مختص به زندگی حیوان است، به این معنا که به زندگی خدای تعالی و ملائکه عیش گفته نمی‌شود، ولی حیات خدا و حیات ملائکه گفته می‌شود، و کلمه  <em>معاش</em> مصدر میمی و هم اسم زمان و مکان از عیش است، و در آیه مورد بحث به یکی از دو معنای اخیر است، یعنی زمان و یا مکان عیش. </p> <p>و معنای آیه این است که: ما روز را زمان زندگی شما و یا محل زندگی شما قرار دادیم، تا در آن از فضل پروردگارتان طلب کنید. </p> <p>و بعضی<span class="footnote" rel="2" title="تفسیر عیاشی، ج ۲، ص ۱۸۰، روایت ۳۵">*</span> گفته‌اند: مراد از آن همان معنای مصدری است، چیزی که هست مضافی از آن حذف شده، و تقدیر کلام و جعلنا النهار طلب معاش است، یعنی ما روز را طلب معاش قرار دادیم. </p> <p><code class="aya" rel="78_12"/> <span class="aya" rel="78_12" data-words="1-5">و بنینا فوقکم سبعا شدادا</span> یعنی بر بالای سرتان هفت آسمان سخت بنیاد، قرار دادیم. </p> <p><code class="aya" rel="78_13"/> <span class="aya" rel="78_13" data-words="1-4">و جعلنا سراجا وهاجا</span> <span class="phrase">کلمه <em rel="fa_78_13_4-4" data-sentence="5:94">وهاج</em> به معنای چیزی است که نور و حرارت شدیدی داشته باشد، و منظور از  <em>چراغ وهاج</em> خورشید است.</span> </p> <p><code class="aya" rel="78_14"/> <span class="aya" rel="78_14" data-words="1-6">و أنزلنا من المعصرات ماء ثجاجا</span> <span class="phrase">کلمه <em rel="fa_78_14_4-4" data-sentence="5:28">معصرات</em> به معنای ابرهای بارنده است.</span> و <span class="phrase">بعضی<span class="footnote" rel="3" title="خصال، ج ۱، ص ۱۹۹">*</span> گفته‌اند: به معنای بادهایی است که ابرها را می‌فشارد تا ببارد، و کلمه <em rel="fa_78_14_6-6" data-sentence="138:37">ثجاج</em> به معنای ابری است که بسیار آب بریزد.</span> و بنا بر این، بهتر آن است که کلمه <em>من</em> را به معنای باء بگیریم، و معنا چنین شود  ما به وسیله بادهای فشار آورنده آبی ریزان نازل کردیم . </p> <p><code class="aya" rel="78_15"/> <span class="aya" rel="78_15" data-words="1-5">لنخرج به حبا و نباتا</span> یعنی این کار را کردیم تا دانه‌ها و نباتاتی که مایه قوت آدمیان و حیوانات است       <code class="page" rel="20,264"/> بیرون آوریم. </p> <p><code class="aya" rel="78_16"/> <span class="aya" rel="78_16" data-words="1-3">و جنات ألفافا</span> <span class="phrase">این جمله عطف است بر کلمه <em rel="fa_78_15_3-3" data-sentence="25:59">حبا</em> ، و جنات الفاف به معنای درختان انبوه و در هم فرو رفته است.</span> </p> <p>بعضی<span class="footnote" rel="1" title="مجمع البیان، ج ۱۰، ص ۴۲۱">*</span> گفته‌اند: کلمه <em>الفاف</em> جمعی است که از ماده خودش مفرد ندارد. </p> <h3>بحث روایتی‌ <span class="title" rel="78_14 78_6 78_7 78_10 78_13 78_2 78_1 78_3 78_4 78_5 78_8 78_9 78_11 78_12 78_15 78_16"> (روایاتی در بیان برخی آیات گذشته) </span> </h3> <p> <span class="phrase">در بعضی از روایات آمده که منظور از <em rel="fa_78_2_2-3" data-sentence="35:13">نبا عظیم</em> علی (ع) است.</span> ولی این از باب بطن قرآن است، نه تفسیر لفظ آیه<span class="footnote" rel="2" title="مجمع البیان، ج ۱۰، ص ۴۲۱">*</span>. </p> <p>و از خصال از عکرمه از ابن عباس روایت شده که گفت:  (روزی) ابو بکر به رسول خدا (ص) عرضه داشت یا رسول اللَّه!چقدر زود مویت سپید شد؟ فرمود: موی مرا سوره هود و واقعه و مرسلات و عم یتساءلون سپید کرد<span class="footnote" rel="3" title="تفسیر عیاشی، ج ۲، ص ۱۸۰، روایت ۳۶">*</span>. </p> <p>و در تفسیر قمی در ذیل آیه‌ <span class="aya" rel="78_6" data-words="1-5">أ لم نجعل الأرض مهادا</span> آمده که: زمین گهواره‌ای است که بشریت در آن پرورش می‌یابد، <span class="aya" rel="78_7" data-words="1-3">و الجبال أوتادا</span> یعنی میخ‌های زمین<span class="footnote" rel="4" title="تفسیر قمی، ج ۱، ص ۳۴۶">*</span>. </p> <p>و در نهج البلاغه فرموده: وتد بالصخور میدان أرضه<span class="footnote" rel="5" title="با صخره‌های کوه پیکر، زمین را میخکوب کرد، تا نوسان نکند نهج البلاغه صبحی صالح، خطبه ۱، ص ۳۹">*</span>. </p> <p>و در تفسیر قمی در ذیل آیه‌ <span class="aya" rel="78_10" data-words="1-4">و جعلنا اللیل لباسا</span> آمده که شب جامه‌ای است بر روی روز<span class="footnote" rel="6" title="تفسیر قمی، ج ۲، ص ۴۰۱">*</span>. </p> <p>مؤلف: شاید مراد این باشد که شب جامه‌ای است بر روی آنچه در روز پیدا است و آن را می‌پوشاند. </p> <p>و باز در همان کتاب است که در معنای آیه‌ <span class="aya" rel="78_13" data-words="1-4">و جعلنا سراجا وهاجا</span> فرموده: منظور             <code class="page" rel="20,265"/> خورشید نورانی است‌ <span class="aya" rel="78_14" data-words="1-4">و أنزلنا من المعصرات</span> فرمود: یعنی از ابرها <span class="aya" rel="78_14" data-words="5-6">ماء ثجاجا</span> فرمود: یعنی با ریزشی پی در پی<span class="footnote" rel="1" title="روح المعانی، ج ۳۰، ص ۷">*</span>. </p> <p>و تفسیر عیاشی از امام صادق (ع) روایت کرده که فرمود: کلمه <em>یعصرون</em>  در آیه‌ <span class="aya" rel="12_49" data-words="6-12">عام فیه یغاث الناس و فیه یعصرون</span> با یاء به معنای یمطرون است، یعنی باران به ایشان می‌بارد، آن گاه به عنوان استشهاد فرمود مگر نشنیده‌ای که در سوره نبا فرموده: <span class="aya" rel="78_14" data-words="1-6">و أنزلنا من المعصرات ماء ثجاجا</span><span class="footnote" rel="2" title="روح المعانی، ج ۳۰، ص ۷">*</span>. </p> <p><span class="phrase">مؤلف: مراد این است که کلمه‌ <span class="aya" rel="12_49" data-words="12-12">یعصرون</span> باید با ضمه یاء و به صیغه مجهول خوانده شود، چون معنایش این است که مردم در آن سال یمطرون- باران داده می‌شوند ، به شهادت اینکه در سوره نبا اسم فاعل همین فعل بکار رفته ابرها را معصرات و مردم را <em rel="fa_78_14_4-4" data-sentence="282:87">معصر</em>  -باران داده شده-خوانده است، پس <em>سحاب معصر</em> -با کسره صاد-به معنای ابر ممطر است.</span> </p> <p>و عیاشی مثل این حدیث را از علی بن معمر از پدرش از امام صادق (ع) نقل کرده<span class="footnote" rel="3" title="مجمع البیان، ج ۱۰، ص ۴۲۱">*</span>. </p> <p>و قمی در تفسیر خود نظیر آن را از امیر المؤمنین (ع) روایت کرده است<span class="footnote" rel="4" title="مجمع البیان، ج ۱۰، ص ۴۲۱">*</span>. </p> 
