<h3 class="ayas">سوره الكهف آیه ۱۱۰</h3><code class="section" rel="18_110-110"/><h3>ترجمه آیه</h3> <p> <code class="aya" rel="18_110"/> <span class="trans" rel="18_110">بگو من فقط بشری هستم همانند شما، که به من وحی می‌شود، حق این است که خدای شما یگانه است پس هر که امید دارد که به پیشگاه پروردگار خویش رود باید عمل شایسته کند و هیچکس را در عبادت پروردگارش شریک نکند.  «۱۱۰» </span></p><h3>بیان آیه‌ <span class="title" rel="18_110">بیان آخرین آیه سوره، که به سه اصل: توحید، نبوت و معاد اشاره دارد</span> </h3> <p> این آیه آخرین آیه سوره است که غرض از بیان سوره را خلاصه می‌کند، و در آن اصول سه‌گانه دین را که توحید و نبوت و معاد است جمع کرده. جمله‌ <span class="aya" rel="18_110" data-words="8-11">أنما إلهکم إله واحد</span> مساله توحید را، و جمله‌ <span class="aya" rel="18_110" data-words="2-7">إنما أنا بشر مثلکم یوحی إلی</span> و جمله‌ <span class="aya" rel="18_110" data-words="17-19">فلیعمل عملا صالحا...</span> مساله نبوت را، و جمله‌ <span class="aya" rel="18_110" data-words="12-16">فمن کان یرجوا لقاء ربه</span> مساله معاد را متعرض است. </p> <p> <span class="aya" rel="18_110" data-words="1-11">قل إنما أنا بشر مثلکم یوحی إلی أنما إلهکم إله واحد</span>. </p> <p>کلمه <em>انما</em> ی اولی رسول خدا (ص) را منحصر در بشریت و در مانندی سایر بشرها می‌سازد، به طوری که هیچ چیزی زائد بر آنچه آنان دارند ندارد و هیچ زیادتی برای خود ادعا نمی‌کند. و این در حقیقت رد پندار مردم است که خیال می‌کنند هر<code class="page" rel="13,557"/> که ادعای نبوت کرد ادعای الوهیت و قدرت غیبی کرده است، و بر اساس همین پندار است که از انبیاء توقع‌هایی دارند که جز خدا کسی علم و قدرت بر آنها را ندارد. در انحصار اول به امر خدا همه اینها را از خود نفی می‌کند، و برای خود اثبات نمی‌کند مگر تنها و تنها مساله وحی را. </p> <p>و انحصار دوم معبود را که معبود ایشان هم هست منحصر در یکی می‌کند، و این همان توحید است که می‌گوید اله تمامی عالم یک اله است. </p> <p>جمله‌ <span class="aya" rel="18_110" data-words="12-17">فمن کان یرجوا لقاء ربه فلیعمل...</span> مشتمل بر اجمال دعوت دینی است‌ که همان عمل صالح برای رضای خدای واحد بی شریک است، و آن گاه این معنا را متفرع کرده بر رجاء لقاء پروردگار متعال و بازگشت به سوی او چون اگر حساب و جزائی در کار نباشد هیچ داعی و ملزمی نیست که افراد را به پیروی از دین و به دست آوردن اعتقاد و عمل صحیح وادار سازد هم چنان که خود خدای تعالی فرموده: <span class="aya" rel="38_26" data-words="20-32">إن الذین یضلون عن سبیل الله لهم عذاب شدید بما نسوا یوم الحساب</span><span class="footnote" rel="1" title="کسانی که از راه خدا گمراه می‌شوند عذابی شدید دارند به خاطر اینکه روز حساب رای از یاد بردند سوره ص، آیه ۲۶">*</span>. </p> <p>و اگر عمل صالح و شرک نورزیدن در عبادت رب را متفرع بر اعتقاد به معاد نموده بدین جهت است که اعتقاد به وحدانیت خدا با شرک در عمل جمع نمی‌شوند، و با هم متناقضند. پس اگر اله واحد باشد در همه صفاتش که یکی هم معبودیت است واحد است، و در آن نیز شریک ندارد. </p> <p>و اگر پیروی از دین را متفرع بر رجاء معاد کرد نه بر یقین به معاد بدین جهت بوده که تنها احتمال بودن معاد کافی است که آدمی را به پیروی از دین وادار سازد چون دفع ضرر محتمل واجب است، هر چند بعضی‌ها گفته‌اند: که مراد از لقاء، لقاء کرامت و ثواب است و این تنها مورد رجاء است نه مورد قطع. </p> <p>و اگر رجاء لقای خدای را متفرع بر جمله‌ <span class="aya" rel="18_110" data-words="8-11">أنما إلهکم إله واحد</span> کرد بدین جهت بود که بازگشت بندگان به سوی خدای سبحان از تمامیت معنای الوهیت است، زیرا خدای تعالی هر کمال مطلوب و هر وصف جمیلی را دارد که یکی از آنها فعل حق و حکم به عدل است و این دو اقتضاء می‌کند که دوباره بندگان را به سوی خود بازگرداند و میان آنان حکم کند هم چنان که خودش فرموده:   <code class="page" rel="13,558"/> <span class="aya" rel="38_27-28" data-words="1-33">و ما خلقنا السماء و الأرض و ما بینهما باطلا ذلک ظن الذین کفروا فویل للذین کفروا من النار، أم نجعل الذین آمنوا و عملوا الصالحات کالمفسدین فی الأرض أم نجعل المتقین کالفجار</span><span class="footnote" rel="1" title="ما آسمان و زمین و آنچه بین آن دو است باطل نیافریدیم، این پندار کسانی است که کافر شدند پس وای بر آنان که کافر شدند از آتش آیا ما کسانی که ایمان آورده و عملهای صالح می‌کنند، مثل مفسدین در ارض قرار می‌دهیم و یا مردم با تقوی را مانند فجار قرار می‌دهیم سوره ص، آیات ۲۷ و ۲۸">*</span>. </p> <h3>بحث روایتی‌ <span class="title" rel="18_110"> (روایاتی در باره اخلاص در عمل و پرهیز از ریا کاری) </span> </h3> <p> در الدر المنثور است که ابن منذر و ابو نعیم-در کتاب صحابه-و ابن عساکر از طریق سدی صغیر از کلبی از ابو صالح از ابن عباس روایت کرده‌اند که گفت: جندب بن زهیر را عادت چنین بود که وقتی نماز می‌خواند یا روزه می‌گرفت یا تصدق می‌داد، و مردم تعریفش می‌کردند خیلی خوشحال می‌شد و به همین جهت این کارها را بیشتر می‌کرد تا مردم بیشتر تعریفش کنند. خدای تعالی در مذمتش این آیه را فرستاد: <span class="aya" rel="18_110" data-words="12-25">فمن کان یرجوا لقاء ربه فلیعمل عملا صالحا و لا یشرک بعبادة ربه أحدا</span><span class="footnote" rel="2" title="الدر المنثور، ج ۴، ص ۲۵۵">*</span>. </p> <p>مؤلف: نظیر این روایت روایات دیگری بدون ذکر اسم شخص معینی وارد شده، و جا دارد که همه آنها حمل بر انطباق آیه بر مورد شود نه اینکه نزول آیه را در خصوص مورد بدانیم، زیرا بعید به نظر می‌رسد که خاتمه یک سوره از سوره‌های قرآنی به خاطر سبب خاصی نازل شده باشد. </p> <p>و در همان کتاب از ابن ابی حاتم از سعید بن جبیر روایت شده که در تفسیر آیه مورد بحث گفته است: رسول خدا (ص) فرمود پروردگار شما می‌فرماید: من‌ بهترین شریکم، پس هر کس در عمل خودش احدی از خلق مرا شریک من قرار دهد من همه عمل او را به شریکم واگذار می‌کنم تا همه‌اش مال او باشد و هیچ عملی را از بنده‌ام قبول نمی‌کنم مگر آنچه را که خالص برای من بیاورد، آن گاه این آیه را خواندند: <span class="aya" rel="18_110" data-words="12-25">فمن کان یرجوا لقاء ربه فلیعمل عملا صالحا و لا یشرک بعبادة ربه أحدا</span><span class="footnote" rel="3" title="الدر المنثور، ج ۴، ص ۲۵۵">*</span>. </p> <p>و در تفسیر عیاشی از علی بن سالم از امام صادق (ع) روایت کرده که فرمود:       <code class="page" rel="13,559"/> خدای تبارک و تعالی فرموده: من بهترین شریکم، هر کس در عمل خویش کسی را شریک من کند من آن را قبول نمی‌کنم، مگر آنچه را که خالص برای من آورده باشد<span class="footnote" rel="1" title="تفسیر عیاشی، ج ۲، ص ۳۵۳">*</span>. </p> <p>عیاشی می‌گوید: در روایت دیگری از آن جناب آمده، که خدای تعالی فرموده: من بهترین شریکم، هر کس عملی را هم برای من و هم برای غیر من بجا آورد آن عمل مال آن کسی است که وی با من شریکش کرده<span class="footnote" rel="2" title="تفسیر عیاشی، ج ۲، ص ۳۵۳">*</span>. </p> <p>و در الدر المنثور است که احمد و ابن ابی الدنیا و ابن مردویه و حاکم (وی حدیث را صحیح دانسته) و بیهقی از شداد بن اوس روایت کرده‌اند که گفت: من از رسول خدا (ص) شنیدم که فرمود: هر کس نماز بخواند و ریاء کند شرک کرده و هر که روزه بگیرد و ریاء کند شرک ورزیده و هر که صدقه دهد و ریاء کند شرک ورزیده آن گاه این آیه را خواند: <span class="aya" rel="18_110" data-words="12-16">فمن کان یرجوا لقاء ربه...</span><span class="footnote" rel="3" title="الدر المنثور، ج ۴، ص ۲۵۶">*</span>. </p> <p>و در تفسیر عیاشی<span class="footnote" rel="4" title="تفسیر عیاشی، ج ۲، ص ۳۵۳">*</span> از زراره و حمران از امام باقر و امام صادق (ع) روایت کرده که فرمودند: اگر بنده‌ای عملی کند که با آن رحمت خدا و خانه آخرت را طلب کند آن گاه رضای احدی از مردم را هم در آن دخالت دهد مشرک است. </p> <p>مؤلف: روایات در این باب از طرق شیعه و اهل سنت آن قدر زیاد است که نمی‌توان شمرد. و البته مراد از شرک در آنها شرک خفی است که با اصل ایمان منافات ندارد بلکه با کمال آن منافی است هم چنان که خدای تعالی فرموده: <span class="aya" rel="12_106" data-words="1-9">و ما یؤمن أکثرهم بالله إلا و هم مشرکون</span><span class="footnote" rel="5" title="ایمان به خدا نمی‌آورند مگر آنکه بیشترشان مشرکند سوره یوسف، آیه ۱۰۶">*</span> پس آیه شریفه با باطن خود شامل شرک خفی می‌شود نه به ظاهرش. </p> <p>و در الدر المنثور است که طبرانی و ابن مردویه از ابی حکیم روایت کرده‌اند که گفت: رسول خدا (ص) فرمود: اگر از قرآن غیر از آیه آخر سوره کهف بر من نازل نشده بود همان یک آیه برای امت من کافی بود<span class="footnote" rel="6" title="الدر المنثور، ج ۴، ص ۲۵۷">*</span>. </p> <p>مؤلف: وجه این روایت در سابق گذشت. </p>   ﻿<code class="book" rel="&#x62C; 14"/><code class="page" rel="14,3"/> <h3>جلد چهاردهم</h3> 
