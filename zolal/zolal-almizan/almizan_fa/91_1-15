<h2 class="sura">سوره شمس مکی است و شانزده آیه دارد </h2><h3 class="ayas">سوره الشمس آیه‌های ۱ تا ۱۵</h3><code class="section" rel="91_1-15"/><h3>ترجمه آیات</h3> <p> <span class="trans" rel="91_0">بنام خدای رحمان و رحیم </span><span class="trans" rel="91_1"> سوگند به خورشید و گسترش نور آن.  «۱» </span><span class="trans" rel="91_2">سوگند به ماه وقتی که دنبال خورشید می‌رود.  «۲» </span><span class="trans" rel="91_3">و به روز سوگند وقتی که همه جا را روشن می‌سازد.  «۳» </span><span class="trans" rel="91_4">و به شب سوگند وقتی که روی روز را می‌پوشاند.  «۴» </span><span class="trans" rel="91_5">و سوگند به آسمان و کسی که آن را بنا کرده.  «۵» </span><span class="trans" rel="91_6">و سوگند به زمین و آنکه آن را بگسترد.  «۶» </span><span class="trans" rel="91_7">و سوگند به جان آدمی و آن کس که آن را با چنان نظام کامل بیافرید.  «۷» </span><span class="trans" rel="91_8">و در اثر داشتن چنان نظامی خیر و شر آن را به آن الهام کرد. <code class="page" rel="20,496"/> «۸» </span><span class="trans" rel="91_9"> (سوگند به این آیات) که هر کس جان خود را از گناه پاک سازد رستگار می‌شود.  «۹» </span><span class="trans" rel="91_10">و هر کس آلوده‌اش سازد زیانکار خواهد گشت.  «۱۰» </span><span class="trans" rel="91_11">طایفه ثمود از غرور و سرکشی دعوت پیامبر خود صالح را تکذیب کردند.  «۱۱» </span><span class="trans" rel="91_12">هنگامی که شقی‌ترین آنها برانگیخته شد.  «۱۲» </span><span class="trans" rel="91_13">و رسول خدا (صالح) گفت: این ناقه آیت خداست از خدا بترسید و آن را سیراب کنید.  «۱۳» </span><span class="trans" rel="91_14">آن قوم رسول را تکذیب و ناقه را پی کردند.  «۱۴» </span><span class="trans" rel="91_15">و از عاقبت هلاکتشان پروایی نکرد.  «۱۵» </span></p>                         <p>خدا هم آنان را به کیفر ظلم و گناهشان هلاک ساخت و شهرشان را با خاک یکسان نمود (14). </p> <h3>بیان آیات</h3> <p> حاصل مضمون این سوره این است که: انسان-که با الهام خدایی تقوا را از فجور و کار نیک را از کار زشت تمیز می‌دهد-، اگر بخواهد رستگار شود باید باطن خود را تزکیه کند، و آن را با پرورشی صالح بپروراند و رشد دهد، با تقوا بیاراید، و از زشتی‌ها پاک کند، و گر نه از سعادت و رستگاری محروم می‌ماند، هر قدر بیشتر آلوده‌اش کند، و کمتر بیاراید محرومیتش بیشتر می‌شود، و آن گاه به عنوان شاهد داستان ثمود را ذکر می‌کند که به جرم اینکه پیامبرشان حضرت صالح را تکذیب کرده، ناقه‌ای را که مامور به حمایت از آن بودند بکشتند، به عذاب استیصال و انقراض مبتلا شدند، و با نقل این داستان به اهل مکه تعریض و توبیخ می‌کند، و سوره مورد بحث به شهادت زمینه‌ای که دارد در مکه نازل شده. </p> <p><code class="aya" rel="91_1"/> <span class="aya" rel="91_1" data-words="1-4">و الشمس و ضحاها</span> راغب در مفردات گفته: کلمه <em>ضحی</em> به معنای گستردگی نور آفتاب است، ولی بعدها به معنای آن هنگامی استعمال شد که آفتاب بعد از طلوع خورشید گسترده می‌شود، و روز بالا می‌آید<span class="footnote" rel="1" title="مفردات راغب، ماده &lt;em&gt;ضحی&lt;/em&gt; ">*</span>. </p> <p>و <span class="phrase">ضمیر در <em>ضحیها</em> به کلمه <em rel="fa_91_1_2-2" data-sentence="31:71">شمس</em> بر می‌گردد، در این آیه به خورشید و گستردگی نورش در زمین سوگند یاد شده.</span> </p> <p><code class="aya" rel="91_2"/> <span class="aya" rel="91_2" data-words="1-4">و القمر إذا تلاها</span> <span class="phrase">کلمه <em rel="fa_91_2_2-2" data-sentence="5:542">قمر</em> عطف است به کلمه <em rel="fa_91_1_2-2" data-sentence="74:511">الشمس</em> ، و ضمیر در این آیه نیز به شمس بر   <code class="page" rel="20,497"/> می‌گردد، و در این آیه به قمر سوگند یاد شده، در حالی که دنبال شمس در حرکت است، و مراد از دنبال روی قمر دو چیز می‌تواند باشد: یکی اینکه از خورشید کسب نور می‌کند، که در این صورت حال <em>اذا تلیها</em> حالی دائمی است، چون قمر دائما از شمس کسب نور می‌کند، و یکی اینکه طلوع قمر بعد از غروب خورشید باشد، که در این صورت سوگند دائمی نیست، بلکه در دو حال قمر است، یکی ایامی که قمر به صورت هلال در می‌آید، و یکی ایامی که تمام قرص آن روشن می‌شود.</span> </p> <h3> <span class="title" rel="91_3">چند وجه در باره مرجع ضمیر در <span class="aya" rel="91_3" data-words="1-4">و النهار إذا جلاها</span> </span> </h3> <p> <code class="aya" rel="91_3"/> <span class="aya" rel="91_3" data-words="1-4">و النهار إذا جلاها</span> کلمه <em>جلی</em> از مصدر تجلیه است، که به معنای اظهار و بر ملا کردن است، و ضمیر مؤنث <em>ها</em> به ارض بر می‌گردد (البته کلمه ارض قبلا ذکر نشده بود، ولی از فحوای کلام معلوم است که روز زمین را ظاهر و آشکار می‌کند). </p> <p>ولی <span class="phrase">بعضی<span class="footnote" rel="1" title="و لیکن این جواب به نظر تمام نمی‌رسد چون اگر فرموده بود و اللیل اذا غشیها نیز رعایت فواصل شده بود، و بلکه بهتر رعایت شده بود، چون آیه قبلی هم با فعل ماضی &lt;em&gt;جلاها&lt;/em&gt; ضم شده،  &lt;em&gt;مترجم&lt;/em&gt; ">*</span> از مفسرین گفته‌اند: ضمیر فاعل در <em>جلی</em> به کلمه <em rel="fa_91_3_2-2" data-sentence="323:168">نهار</em> و ضمیر مفعول <em>ها</em> به کلمه <em rel="fa_91_1_2-2" data-sentence="412:122">شمس</em> برمی‌گردد، و معنایش این است که: سوگند می‌خورم به روز که خورشید را نمایان می‌کند، چون با بر آمدن روز خورشید نمایان می‌شود.</span> ولی این سخن با آیه قبل نمی‌سازد، چون در آیه قبل می‌فرمود: خورشید روز را روشن می‌کند، و واقع هم همین است، نه اینکه روز خورشید را روشن کند. </p> <p>بعضی<span class="footnote" rel="2" title="روح المعانی، ج ۳۰، ص ۱۴۲">*</span> دیگر گفته‌اند: ضمیر <em>ها</em> به دنیا بر می‌گردد، و معنایش این است که: قسم به خورشید که دنیا را روشن می‌کند. </p> <p>بعضی<span class="footnote" rel="3" title="و قرآن گمراه نمی‌کند مگر فاسقان را سوره بقره، آیه ۲۶">*</span> دیگر گفته‌اند: به ظلمت بر می‌گردد. </p> <p><span class="phrase">بعضی<span class="footnote" rel="4" title="مفردات راغب، ماده &lt;em&gt;فجر&lt;/em&gt; ">*</span> دیگر گفته‌اند: فاعل فعل <em>جلی</em> خدای سبحان و ضمیر <em>ها</em> به کلمه  <em rel="fa_91_1_2-2" data-sentence="172:126">شمس</em> بر می‌گردد، و معنایش این است که: سوگند می‌خورم به روز، آن هنگامی که خدا خورشید را ظاهر می‌سازد، و لیکن همه این وجوه بعید است.</span> </p> <p><code class="aya" rel="91_4"/> <span class="aya" rel="91_4" data-words="1-4">و اللیل إذا یغشاها</span> <span class="phrase">یعنی به شب سوگند در آن هنگام که زمین را فرا می‌گیرد، پس ضمیر <em>ها</em> به ارض بر می‌گردد، هم چنان که در <em rel="fa_91_3_4-4" data-sentence="106:28">جلاها</em> نیز گفتیم به آن بر می‌گردد.</span> </p> <p>و <span class="phrase">بعضی<span class="footnote" rel="5" title="مفردات راغب، ماده &lt;em&gt;قوی&lt;/em&gt; ">*</span> گفته‌اند به کلمه <em rel="fa_91_1_2-2" data-sentence="113:210">شمس</em> بر می‌گردد، و معنایش این است که: به شب سوگند که بر خورشید احاطه می‌یابد ، و این معنا بعید است، چون شب به خورشید احاطه   <code class="page" rel="20,498"/> ندارد، بلکه زمین و موجودات روی آن را فرا می‌گیرد.</span> </p> <p><span class="phrase">در اینجا سؤالی پیش می‌آید، که چرا در آیه قبل روشن شدن زمین را با صیغه ماضی تعبیر کرد، و فرمود: <em rel="fa_91_3_4-4" data-sentence="95:342">جلاها</em> و در این آیه مساله فرا گرفتن شب در روی زمین را با صیغه مضارع تعبیر کرده، آنجا فرموده: <span class="aya" rel="91_3" data-words="1-4">و النهار إذا جلاها</span>، و اینجا می‌فرماید: <span class="aya" rel="91_4" data-words="1-4">و اللیل إذا یغشاها</span>، با اینکه ممکن بود بفرماید و اللیل اذا غشیها ، و یا در آنجا بفرماید: و النهار اذا یجلیها ؟.</span> </p> <p>پاسخ این سؤال این است که: با این تعبیر خواست بر حال حاضر دلالت کند، و اشاره کند به اینکه در ایام نزول آیه که آغاز ظهور دعوت اسلامی بوده، تاریکی فجور زمین را پوشانده بود، قبلا هم گفتیم که باید بین قسم و مطلبی که برایش قسم می‌خورند نوعی تناسب و ارتباط باشد، و اگر فرموده بود: و اللیل اذا غشیها سخن از تاریکی رانده بود، ولی به تاریکی جهل و فسق حال حاضر اشاره نشده بود، جواب دیگری که می‌توان داد این است که به منظور رعایت فواصل فرمود: <em>یغشیها</em><span class="footnote" rel="1" title="وجهه عبادی خود را متوجه دین حنیف کن، دینی که مطابق فطرت است، فطرتی که خدای تعالی همه انسانها را بر آن اساس آفریده، در خلقت خدا تبدیلی نیست، و دین پایدار هم همین است سوره روم، آیه ۳۰">*</span>. </p> <h3> <span class="title" rel="91_5">وجه اینکه در آیه: <span class="aya" rel="91_5" data-words="1-5">و السماء و ما بناها</span> از بانی آسمانی تعبیر به <em>ما</em> شده است</span> </h3> <p> <code class="aya" rel="91_5"/><code class="aya" rel="91_6"/> <span class="aya" rel="91_5-6" data-words="1-10">و السماء و ما بناها، و الأرض و ما طحاها</span> کلمه <em>طحو</em> که مصدر فعل <em>طحی</em> است به معنای گستردن است، و کلمه <em>ما</em> در جمله‌ <span class="aya" rel="91_5" data-words="3-5">و ما بناها</span>، و در جمله‌ <span class="aya" rel="91_6" data-words="3-5">و ما طحاها</span> موصوله است، و فاعل <em>بنیها</em> و <em>طحیها</em> خدای سبحان است، و اگر از حضرتش تعبیر به <em>ما-چیزی که</em> کرد با اینکه باید تعبیر به <em>من- کسی که</em> کرده باشد، برای این بود که نکته‌ای مهم‌تر را افاده کند، و آن بزرگ جلوه دادن و شگفتی انگیختن است، و معنایش این است که سوگند می‌خورم به آسمان و آن چیز قوی عجیبی که آن را بنا کرده و سوگند می‌خورم به زمین و آن چیز نیرومند و شگفت‌آور که آن را گسترده. </p> <p>ولی بعضی<span class="footnote" rel="2" title="الدر المنثور، ج ۶، ص ۳۵۷">*</span> از مفسرین کلمه <em>ما</em> را مصدریه گرفته، آیه را چنین معنا کرده‌اند. </p> <p>سوگند به آسمان و بنای آن، و سوگند به زمین و گستردگیش. لیکن سیاق آیات-با در نظر گرفتن اینکه آیه‌ <span class="aya" rel="91_7-8" data-words="1-6">و نفس و ما سواها، فألهمها</span> در آن قرار دارد-با این نظریه سازگار نیست. </p> <p><code class="aya" rel="91_7"/> <span class="aya" rel="91_7" data-words="1-5">و نفس و ما سواها</span> <span class="phrase">یعنی سوگند می‌خورم به نفس، و آن چیز نیرومند و دانا و حکیمی که آن را این چنین     <code class="page" rel="20,499"/> مرتب خلق کرد و اعضایش را منظم و قوایش را تعدیل کرد، و اگر کلمه <em rel="fa_91_7_2-2" data-sentence="184:495">نفس</em> را نکره آورد به نظر بعضی<span class="footnote" rel="1" title="و توشه آماده کنید پس به درستی که بهترین زاد و توشه تقوا است و تقوا پیشه کنید ای صاحبان عقل سوره بقره، آیه ۱۹۷">*</span> برای این بود که به نفس شخص معینی نظر نداشت، و به قول بعضی<span class="footnote" rel="2" title="روح المعانی، ج ۳۰، ص ۱۴۱">*</span> دیگر برای بزرگ جلوه دادن آن بود، ولی به نظر ما بعید نیست برای این بوده باشد که اشاره کند به اینکه آن قدر این خلقت اهمیت دارد که قابل تعریف و توصیف نیست، و اینکه این خلقت را خبری هست.</span> </p> <p>و <span class="phrase">مراد از <em rel="fa_91_7_2-2" data-sentence="8:37">نفس</em> ، نفس انسانیت و جان همه انسانها است.</span> </p> <p>ولی <span class="phrase">بعضی<span class="footnote" rel="3" title="روح المعانی، ج ۳۰، ص ۱۴۱">*</span> گفته‌اند: مراد از آن جان آدم ابو البشر (ع) است، ولی این سخن با سیاق آیات و مخصوصا با آیات‌ <span class="aya" rel="91_9-10" data-words="1-9">قد أفلح من زکاها، و قد خاب من دساها</span> نمی‌سازد، چون معنا ندارد که کسی نفس آدم ابو البشر را تزکیه کند و یا آلوده سازد، مگر آنکه بگوییم در دو آیه مذکور استخدام شده علاوه بر این، هیچ علتی تصور نمی‌شود که ما را وادار سازد کلمه  <em rel="fa_91_7_2-2" data-sentence="446:31">نفس</em> را به نفس آدم (ع) اختصاص دهیم.</span> </p> <h3> <span class="title" rel="91_8"><span class="phrase">معنای <em rel="fa_91_8_2-2" data-sentence="6:76">فجور</em> و <em>تقوی</em> و مراد از اینکه خداوند فجور و تقوای نفس را به او الهام کرده</span></span> </h3> <p> <code class="aya" rel="91_8"/> <span class="aya" rel="91_8" data-words="1-4">فألهمها فجورها و تقواها</span> <span class="phrase">کلمه <em rel="fa_91_8_2-2" data-sentence="5:125">فجور</em> -به طوری که راغب<span class="footnote" rel="4" title="تفسیر قمی، ج ۲، ص ۴۲۴">*</span> گفته-به معنای دریدن پرده حرمت دین است.</span> در حقیقت وقتی شریعت الهی از عمل و یا از ترک عملی نهی می‌کند، این نهی پرده‌ای است که بین آن عمل و ترک عمل و بین انسان زده شده، و ارتکاب آن عمل و ترک این عمل دریدن آن پرده است. </p> <p>و کلمه <em>تقوی</em> -به طوری که راغب<span class="footnote" rel="5" title="مجمع البیان، ج ۱۰، ص ۴۹۸">*</span> گفته-به معنای آن است که انسان خود را از آنچه می‌ترسد در محفظه‌ای قرار دهد. و منظور از این محفظه و تقوا به قرینه اینکه در مقابل فجور قرار گرفته اجتناب از فجور و دوری از هر عملی است که با کمال نفس منافات داشته باشد، و در روایت هم تفسیر شده به ورع و پرهیز از محرمات الهی. </p> <p><span class="phrase">کلمه <em>الهام</em> که مصدر <em rel="fa_91_13_2-2" data-sentence="28:984">الهم</em> است، به معنای آن است که تصمیم و آگهی و علمی از خبری در دل آدمی بیفتد، و این خود افاضه‌ای است الهی، و صور علمیه‌ای است یا تصوری و یا تصدیقی که خدای تعالی به دل هر کس که بخواهد می‌اندازد، و اگر در آیه شریفه هم تقوای نفس را الهام خوانده، و هم فجور آن را، برای این بود که بفهماند مراد از این الهام       <code class="page" rel="20,500"/> این است که خدای تعالی صفات عمل انسان را به انسان شناسانده، و به او فهمانده عملی که انجام می‌دهد تقوی است و یا فجور است، علاوه بر تعریفی که نسبت به متن عمل و عنوان اولی آن کرده، عنوانی که مشترک بین تقوا و فجور است، مثلا تصرف مال را که مشترک بین تصرف در مال یتیم و تصرف در مال خویش است، و همخوابگی را که مشترک بین زنا و نکاح است، به او شناسانده، علاوه بر آن این را هم به او الهام کرده که تصرف در مال یتیم و همخوابگی با زن اجنبی فجور است، و آن دوی دیگر تقوا است، و خلاصه کلام اینکه منظور از الهام این است که خدای تعالی به انسانها شناسانده که فعلی که انجام می‌دهند فجور است یا تقوا، و برایش مشخص کرده که تقوا چگونه اعمالی، و فجور چگونه اعمالی است.</span> </p> <p>در آیه شریفه با آوردن حرف <em>فاء</em> بر سر آن، مساله الهام را نتیجه تسویه قرار داده، و فرموده: <span class="aya" rel="91_7" data-words="1-5">و نفس و ما سواها</span>، و چون نفس را تسویه کرد <span class="aya" rel="91_8" data-words="1-1">فألهمها...</span> پس به او الهام کرد... ، و این برای آن بود که اشاره کند به اینکه الهام فجور و تقوا همان عقل عملی است، که از نتایج تسویه نفس است، پس الهام مذکور از صفات و خصوصیات خلقت آدمی است، هم چنان که در جای دیگر فرمود: <span class="aya" rel="30_30" data-words="1-17">فأقم وجهک للدین حنیفا فطرت الله التی فطر الناس علیها لا تبدیل لخلق الله ذلک الدین القیم</span><span class="footnote" rel="1" title="روح المعانی، ج ۳۰، ص ۱۴۶">*</span>. </p> <p>و اضافه فجور و تقوا به ضمیری که به نفس بر می‌گردد، برای آن بوده که اشاره کند به اینکه مراد از فجور و تقوای الهام شده، فجور و تقوای مختص به نفسی است که در آیه آمده، یعنی نفس انسانی و نفس جن، چون بر اساس آنچه از کتاب عزیز استفاده می‌شود طایفه جن نیز مکلف به ایمان و عمل صالح هستند. </p> <h3> <span class="title" rel="91_9 91_10">معنای اینکه در جواب قسم‌ها فرمود: <span class="aya" rel="91_9-10" data-words="1-9">قد أفلح من زکاها، و قد خاب من دساها</span> </span> </h3> <p> <code class="aya" rel="91_9"/><code class="aya" rel="91_10"/> <span class="aya" rel="91_9-10" data-words="1-9">قد أفلح من زکاها، و قد خاب من دساها</span> <span class="phrase">کلمه <em rel="fa_91_9_2-2" data-sentence="5:931">فلاح</em> که مصدر ثلاثی مجرد <em rel="fa_91_9_2-2" data-sentence="78:898">افلح</em> است، و <em rel="fa_91_9_2-2" data-sentence="140:877">افلح</em> ماضی از باب افعال آن است، به معنای ظفر یافتن به مطلوب و رسیدن به هدف است، بر خلاف <em>خیبت</em> که به معنای ظفر نیافتن و نرسیدن به هدف است، و کلمه <em>زکاة</em> که مصدر ثلاثی مجرد <em>زکی</em>  است و فعل <em>زکی</em> ماضی از باب تفعیل آن است، به معنای روییدن و رشد گیاه است به رشدی صالح و پربرکت و ثمربخش، و کلمه <em>تزکیه</em> که مصدر باب تفعیل آن است به معنای رویاندن آن است به همان روش و کلمه <em>دسی</em> از ماده <em>دس</em> بوده است چیزی که هست   <code class="page" rel="20,501"/> یکی از دو سین آن قلب به یاء شده، و به صورت <em>دسی</em> در آمده، که ماضی باب تفعیلش  <em>دسی</em> می‌شود، و این ماده به معنای آن است که چیزی را پنهانی داخل در چیز دیگر کنیم، و مراد از این کلمه در آیه مورد بحث به قرینه اینکه در مقابل تزکیه ذکر شده، این است که انسان نفس خود را به غیر آن جهتی که طبع نفس مقتضی آن است سوق دهد، و آن را بغیر آن تربیتی که مایه کمال نفس است تربیت و نمو دهد.</span> </p> <p>و آیه شریفه یعنی‌ <span class="aya" rel="91_9" data-words="1-2">قد أفلح</span> جواب هشت سوگندی است که قبلا یاد شد، و جمله‌ <span class="aya" rel="91_10" data-words="1-3">و قد خاب...</span> عطف بر آن و جواب دوم است. </p> <p>و تعبیر از اصلاح نفس و افساد آن به تزکیه و تدسی مبتنی بر نکته‌ای است که آیه <span class="aya" rel="91_8" data-words="1-4">فألهمها فجورها و تقواها</span> بر آن دلالت دارد، و آن این است که: کمال نفس انسانی در این است که به حسب فطرت تشخیص دهنده فجور از تقوی باشد، و خلاصه آیه شریفه می‌فهماند که دین، یعنی تسلیم خدا شدن در آنچه از ما می‌خواهد که فطری نفس خود ما است، پس آراستن نفس به تقوا، تزکیه نفس و تربیت آن به تربیتی صالح است، که مایه زیادتر شدن آن، و بقای آن است، هم چنان که در جای دیگر به این نکته تصریح نموده می‌فرماید: <span class="aya" rel="2_197" data-words="25-35">و تزودوا فإن خیر الزاد التقوی و اتقون یا أولی الألباب</span><span class="footnote" rel="1" title="هیچ کس بر کار او نمی‌تواند خرده بگیرد ولی در کارهای آنها جای سؤال و ایراد است سوره انبیاء، آیه ۲۳">*</span> و وضع نفس در فسق و فجور بر خلاف وضعی است که در صورت تقوا دارد. </p> <h3> <span class="title" rel="91_10">طغیان قوم ثمود و پی کردن ناقه صالح (علیه السلام)، نمونه‌ای از <span class="aya" rel="91_10" data-words="1-5">و قد خاب من دساها</span> </span> </h3> <p> <code class="aya" rel="91_11"/> <span class="aya" rel="91_11" data-words="1-3">کذبت ثمود بطغواها</span> کلمه <em>طغوی</em> مانند کلمه <em>طغیان</em> مصدر است، و حرف <em>باء</em> که بر سر آن در آمده بای سببیت است، و آیه شریفه و آیات بعدش تا آخر سوره جنبه استشهاد دارد، و می‌خواهد برای آیه‌ <span class="aya" rel="91_9" data-words="1-4">قد أفلح من زکاها...</span> نمونه‌ای ذکر کند. </p> <p><code class="aya" rel="91_12"/> <span class="aya" rel="91_12" data-words="1-3">إذ انبعث أشقاها</span> <span class="phrase">کلمه <em>اذ</em> ظرف است برای جمله <em rel="fa_91_11_1-1" data-sentence="35:278">کذبت</em> ، و یا برای جمله <em>بطغویها</em> ، و مراد از  <em>اشقای ثمود</em> آن کسی است که ناقه را پی کرد، و به طوری که در روایات آمده نامش  <em>قدار بن سالف</em> بوده، که مردم ثمود او را به این کار واداشتند، چون در آیات بعدی همه ضمیرها را ضمیر جمع آورده، و همه مردم ثمود را مذمت می‌کند.</span> </p> <p><code class="aya" rel="91_13"/> <span class="aya" rel="91_13" data-words="1-8">فقال لهم رسول الله ناقة الله و سقیاها</span> <span class="phrase">مراد از <em rel="fa_91_13_3-4" data-sentence="8:252">رسول اللَّه</em> حضرت صالح پیغمبر است، که پیامبر قوم ثمود بود، و کلمه   <code class="page" rel="20,502"/> <em rel="fa_91_13_5-5" data-sentence="165:143">ناقه</em> در جمله <em rel="fa_91_13_5-6" data-sentence="230:114">ناقة اللَّه</em> با فعلی از قبیل <em>احذرکم</em> به صدای بالا قرائت شده، تا مفعول آن باشد، و کلمه <em rel="fa_91_13_8-8" data-sentence="375:17">سقیاها</em> عطف بر ناقه است.</span> </p> <p>و معنای آیه این است که: صالح پیغمبر با رسالتی از ناحیه خدا به ایشان گفت: از ناقه خدا و نیز از آبشخور آن پروا کنید و متعرض او نشوید، نه به قتلش اقدام کنید و نه نوبت آب او را از او بگیرید، و خدای تعالی داستان این ناقه را در سوره هود و سوره‌های دیگر به طور مفصل آورده. </p> <p><code class="aya" rel="91_14"/> <span class="aya" rel="91_14" data-words="1-7">فکذبوه فعقروها فدمدم علیهم ربهم بذنبهم فسواها</span> <span class="phrase">کلمه <em>عقر</em> به معنای ریشه کن کردن چیزی است که به سر بریدن شتر و مطلق کشتن نیز اطلاق می‌شود، و کلمه <em rel="fa_91_14_3-3" data-sentence="105:262">دمدمه</em> به معنای خراب کردن بنا بر روی کسی است، وقتی می‌گویند: <em>دمدم علیه القبر</em> ، معنایش این است که خاک قبر را بر سرش فرو ریخت، و منظور از این عبارت این است که عذاب الهی به خاطر گناهانی که کردند همه آنان را فرا گرفت، و نسلشان را قطع و آثارشان را محو و نابود کرد.</span> </p> <p>و در جمله <em>فسویها</em> ظاهرا ضمیر به ثمود بر می‌گردد و مؤنث بودنش به اعتبار قبیله بودن این قوم است، و قبیله مؤنث است. و <span class="phrase">معنای جمله این است که خدای تعالی این قبیله را با خاک یکسان کرد، ممکن هم هست ضمیر مذکور به کلمه <em rel="fa_91_6_2-2" data-sentence="95:103">ارض</em> که از مفاد استفاده می‌شود بر گردد، و تسویه ارض به معنای تسطیح آن و از بین بردن پستی و بلندیهای آن است.</span> </p> <p><span class="phrase">بعضی<span class="footnote" rel="1" title="الدر المنثور، ج ۶، ص ۳۵۶">*</span> ضمیر را به <em rel="fa_91_14_3-3" data-sentence="88:173">دمدمه</em> برگردانده‌اند، دمدمه‌ای که از فعل <em rel="fa_91_14_3-3" data-sentence="179:124">فدمدم</em> استفاده می‌شود، و معنای جمله این است که دمدمه آنان را تسویه کرد، یعنی همه را دمدمه کرد، و هیچ صغیر و کبیری را استثناء نکرد.</span> </p> <p><code class="aya" rel="91_15"/> <span class="aya" rel="91_15" data-words="1-4">و لا یخاف عقباها</span> <span class="phrase">ضمیر در این آیه یا به <em rel="fa_91_14_3-3" data-sentence="22:727">دمدمه</em> بر می‌گردد، و یا به <em>تسویه</em> و <em>واو</em> برای استیناف است، و یا واو حالیه است، و معنایش این است که: پروردگار ثمود از عاقبت دمدمه آنان و یا تسویه ایشان پروایی نکرد، آن چنان که پادشاهان و مستکبرین از عاقبت وخیم عقاب دشمنان خود و آثار سوء آن پروا و دلواپسی می‌کنند، برای اینکه پادشاهان نمی‌دانند عاقبت این عقابشان چیست، و چه آثاری بجای می‌گذارد، ولی خدای تعالی می‌داند عاقبت عقابش چیست، همان است که خودش اراده کرده، و مطابق با فرمان و اذن خود او است، بنا بر این   <code class="page" rel="20,503"/> آیه مورد بحث قریب المعنای با آیه زیر است که می‌فرماید: <span class="aya" rel="21_23" data-words="1-7">لا یسئل عما یفعل و هم یسئلون</span><span class="footnote" rel="1" title="تفسیر البرهان، ج ۴، ص ۴۶۸، ح ۶">*</span>.</span> </p> <p>بعضی<span class="footnote" rel="2" title="روح المعانی، ج ۳۰، ص ۱۴۲">*</span> گفته‌اند: ضمیر در لا یخاف-نمی‌ترسد به همان فرد اشقای ثمود-قدار بن سالف-بر می‌گردد، و معنایش این است که کشنده ناقه از عاقبت وخیم عمل خود نمی‌ترسد. </p> <p><span class="phrase">بعضی<span class="footnote" rel="3" title="روح المعانی، ج ۳۰، ص ۱۴۲">*</span> دیگر گفته‌اند: ضمیر در <em rel="fa_91_15_2-3" data-sentence="100:186">لا یخاف</em> به صالح (ع) و ضمیر در  <em>عقبیها</em> به دمدمه بر می‌گردد، و معنایش این است که صالح از عاقبت دمدمه آن قوم نمی‌ترسید، برای اینکه به نجات خود اطمینان داشت، و وجه ضعف این دو قول روشن است.</span> </p> <h3>بحث روایتی‌ <span class="title" rel="91_7 91_8 91_9 91_10 91_1 91_2 91_3 91_4 91_5 91_6 91_11 91_12 91_13 91_14 91_15"> (روایاتی در باره الهام فجور و تقوی، جبر و اختیار، اشقای اولین و اشقای آخرین) </span> </h3> <p> در تفسیر قمی در ذیل آیه‌ <span class="aya" rel="91_7" data-words="1-5">و نفس و ما سواها</span> آمده که: یعنی آن را بیافرید و صورتگری کرد<span class="footnote" rel="4" title="روح المعانی، ج ۳۰، ص ۱۴۱">*</span>. </p> <p>و در مجمع البیان آمده: از زراره و محمد بن مسلم و حمران روایت شده که از امام باقر و امام صادق (علیهما السلام) نقل کرده‌اند که در تفسیر آیه‌ <span class="aya" rel="91_8" data-words="1-4">فألهمها فجورها و تقواها</span> فرموده‌اند: یعنی برای او بیان کرده که چه کارهایی می‌کند و چه کارهایی نمی‌کند، و در تفسیر آیه‌ <span class="aya" rel="91_9" data-words="1-4">قد أفلح من زکاها</span> فرمودند: یعنی رستگار شد هر کس اطاعت کرد <span class="aya" rel="91_10" data-words="1-5">و قد خاب من دساها</span>، و نومید و زیانکار شد هر کس که معصیت کرد<span class="footnote" rel="5" title="روح المعانی، ج ۳۰، ص ۱۴۱">*</span>. </p> <p>و در الدر المنثور است که احمد، مسلم، ابن جریر، ابن منذر، و ابن مردویه از عمران بن حصین روایت کرده‌اند که گفت: مردی به رسول خدا (ص) عرضه داشت: یا رسول اللَّه آیا به نظر شما آنچه امروز مردم می‌کنند و در باره آن رنج می‌کشند چیزی است که خدای تعالی قبلا قضایش را رانده، و از پیش مقدرش کرده؟ و همچنین آنچه بعدا برای مردم پیش می‌آید و رفتاری که با پیامبر خود می‌کنند، و با همان رفتار حجت بر آنان تمام می‌شود، همه اینها از پیش مقدر شده؟ فرمود: بله سرنوشتی است که از پیش تعیین شده. مرد         <code class="page" rel="20,504"/> پرسید پس حال که وضع چنین است دیگر این همه تلاش برای چیست؟ فرمود خدای تعالی وقتی کسی را برای یکی از دو سرنوشت فجور و تقوا خلق کرده، راه رسیدن به آن را هم برایش فراهم می‌سازد و او را آماده می‌کند تا برای رسیدن به آن هدف عمل کند، و این معنا را قرآن کریم تصدیق نموده، می‌فرماید: <span class="aya" rel="91_7-8" data-words="1-9">و نفس و ما سواها، فألهمها فجورها و تقواها</span><span class="footnote" rel="1" title="روح المعانی، ج ۳۰، ص ۱۴۱">*</span>. </p> <p>مؤلف: اینکه سائل پرسید: و همچنین آنچه بعدا برای مردم پیش می‌آید... ، معنایش این است که: وجوب صدور فعل چه حسنه و چه سیئه از نظر قضاء و قدری که قبلا رانده شده منافات ندارد، با اینکه از نظر صدورش از انسان اختیاری و ممکن باشد و ما این معنا را مکرر در بحثهای گذشته این کتاب ذکر نموده و توضیح دادیم. </p> <p>و در همان کتاب است که ابن ابی حاتم، ابو الشیخ، ابن مردویه، و دیلمی، از جویبر از ضحاک از ابن عباس روایت کرده‌اند که گفت: از رسول خدا (ص) شنیدم می‌خواند: <span class="aya" rel="91_9" data-words="1-4">قد أفلح من زکاها...</span> و می‌فرمود: رستگار شد نفسی که خدا آن را تزکیه کرده باشد، و زیانکار شد آن نفسی که خدا از هر چیزی محرومش کرده باشد<span class="footnote" rel="2" title="مجمع البیان، ج ۱۰، ص ۴۹۹">*</span>. </p> <p>مؤلف: اینکه در این حدیث تزکیه و محروم کردن را به خدای تعالی نسبت داده به وجهی درست است، و با انتساب اولی به اطاعت خود انسان، و دومی به معصیت خود آدمی منافات ندارد، چون مکرر خاطرنشان کرده‌ایم که محرومیت از هدایت، و به عبارت دیگر اضلال تنها به عنوان مجازات منسوب به خدا می‌شود، و خدای تعالی هرگز ابتداء کسی را اضلال نمی‌کند، هم چنان که خودش فرمود: <span class="aya" rel="2_26" data-words="38-43">و ما یضل به إلا الفاسقین</span><span class="footnote" rel="3" title="مجمع البیان، ج ۱۰، ص ۴۹۹">*</span>. </p> <p>و در مجمع البیان آمده که روایت صحیح از عثمان بن صهیب از پدرش رسیده که گفت: رسول خدا (ص) به علی بن ابی طالب فرمود: شقی‌ترین اولین چه کسی بود؟ عرضه داشت کشنده ناقه صالح. فرمود درست گفتی، حال بگو ببینم شقی‌ترین آخرین کیست؟ علی (ع) می‌گوید: عرضه داشتم نمی‌دانم یا رسول اللَّه، فرمود آن کسی است که تو را بر اینجایت (اشاره کرد به فرق سرش) ضربت می‌زند<span class="footnote" rel="4" title="مجمع البیان، ج ۱۰، ص ۴۹۹">*</span>. </p> <p>مؤلف: این معنا را از عمار یاسر نیز روایت کرده<span class="footnote" rel="5" title="مجمع البیان، ج ۱۰، ص ۴۹۹">*</span>. </p> <p>و در تفسیر برهان است که ثعلبی و واحدی، هر دو به سند خود از عمار و از عثمان بن         <code class="page" rel="20,505"/> صهیب، و از ضحاک و ابن مردویه به سند خود از جابر بن سمرة، و از عمار و از ابن عدی و یا از ضحاک، و خطیب بغدادی در تاریخ خود از جابر بن سمرة، و طبرانی و موصلی و احمد از ضحاک از عمار، روایت کرده‌اند که رسول خدا (ص) فرمود: ای علی اشقای اولین کشنده ناقه صالح بود، و اشقای آخرین قاتل تو است. و در روایتی آمده که اشقای آخرین کسی است که این-محاسنت-را با این-خون سرت-خضاب می‌کند<span class="footnote" rel="1" title="روح المعانی، ج ۳۰، ص ۱۴۲">*</span>. </p> 
