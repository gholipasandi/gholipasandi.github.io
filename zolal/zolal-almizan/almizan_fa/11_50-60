<h3 class="ayas">سوره هود آیه‌های ۵۰ تا ۶۰</h3><code class="section" rel="11_50-60"/><h3>ترجمه آیات</h3> <p> <span class="trans" rel="11_50">و نیز (ما) به سوی قوم عاد برادرشان هود را فرستادیم و او به قوم خود گفت: ای قوم!خدا را بپرستید<code class="page" rel="10,441"/> که هیچ معبودی غیر او ندارید و به جز افتراء هیچ دلیلی بر خدایی خدایانتان وجود ندارد.  «۵۰» </span><span class="trans" rel="11_51">ای مردم من از شما در برابر دعوتم مزدی نمی‌خواهم، پاداش من جز به عهده خدایی که مرا آفریده نیست آخر چرا تعقل نمی‌کنید.  «۵۱» </span><span class="trans" rel="11_52"> (و نیز گفت) ای مردم از پروردگارتان طلب مغفرت نموده، سپس برگردید تا باران سودمند آسمان را پی در پی به سویتان بفرستد و نیرویی بر نیرویتان بیفزاید و زنهار، به ناکاری و عصیان روی از خدای رحمان مگردانید.  «۵۲» </span><span class="trans" rel="11_53">گفتند: ای هود تو بر نبوت خود شاهدی برای ما نیاوردی و ما هرگز به خاطر گفتار تو از خدایانمان دست بر نداشته و به تو ایمان نخواهیم آورد.  «۵۳» </span><span class="trans" rel="11_54">و جز این در باره تو نظر نمی‌دهیم که به نفرین بعضی از خدایان ما دچار بیماری روانی شده‌ای، هود گفت: من اللَّه را شاهد دارم و خود شما نیز شاهد باشید که من از شرک ورزیدنتان بیزارم.  «۵۴» </span><span class="trans" rel="11_55">شما همه دست به دست هم داده، با من هر نیرنگی که می‌خواهید بزنید و بعد از اخذ تصمیم مرا مهلتی ندهید.  «۵۵» </span><span class="trans" rel="11_56">من بر خدا، پروردگار خود و پروردگار شما توکل و اعتماد دارم پروردگاری که هیچ جنبنده‌ای نیست مگر آنکه زمام اختیارش به دست او است چون سنت او در همه مخلوقات واحد و صراط او مستقیم است.  «۵۶» </span><span class="trans" rel="11_57">و در صورتی که از پذیرفتن دعوتم اعتراض کنید من رسالت خود را به شما رساندم و آنچه برای ابلاغ آن به سوی شما گسیل شده بودم ابلاغ نمودم (شما اگر نپذیرید) پروردگارم قومی غیر شما را می‌آفریند تا آن را بپذیرند و شما به خدا ضرری نمی‌زنید چون پروردگار من نگهدار هر موجودی است-او چگونه از ناحیه شما متضرر می‌شود؟.  «۵۷» </span><span class="trans" rel="11_58">همین که فرمان عذاب ما صادر شد و عذابمان نازل گردید هود و گروندگان به وی را مشمول رحمت خود نموده ما نجات دادیم و به راستی از عذابی غلیظ و دشوار نجات دادیم.  «۵۸» </span><span class="trans" rel="11_59">و این قوم عاد که اثری بجای نگذاشتند آیات پروردگارشان را انکار نموده، فرستادگان او را نافرمانی کردند و گوش به فرمان هر جباری عناد پیشه دادند-و در نتیجه از پروردگار خود غافل شدند.  «۵۹» </span><span class="trans" rel="11_60">نتیجه‌اش این شد که برای خود لعنتی در دنیا و آخرت بجای گذاشتند و خلاصه این سرگذشت این شد که قوم عاد به پروردگار خود کفر ورزیدند و گرفتار این فرمان الهی شدند که مردم عاد قوم و معاصر هود پیامبر از رحمت من دور باشند «۶۰» </span></p>                     <h3>بیان آیات</h3> <p> این آیات، داستان هود پیغمبر (ع) و قوم او یعنی قوم عاد اول را بیان می‌کند و آن جناب اولین پیغمبر بعد از نوح (ع) است که خدای تعالی در کتاب مجیدش نام می‌برد و از کوشش او در اقامه دعوت حقه و قیامش بر علیه بت‌پرستی تشکر می‌کند و در چند جا<code class="page" rel="10,442"/> از کلام مجیدش بعد از شرح داستان قوم نوح، داستان قوم هود که همان قوم عاد است (و نیز) قوم ثمود را ذکر می‌کند. </p> <p> <span class="aya" rel="11_50" data-words="1-5">و إلی عاد أخاهم هودا</span> اگر (قرآن) جناب هود را برادر قوم عاد دانسته از این باب بوده که آن جناب برادر نسبی آنان بوده، چون از افراد همان قبیله بوده که همه افرادش به پدر قبیله منتهی می‌شدند، نه برادر تنی آنان، و جمله مورد بحث عطف است بر آیه قبلش که می‌فرمود: <span class="aya" rel="7_59" data-words="3-5">نوحا إلی قومه</span> که تقدیرش چنین می‌شود: و لقد ارسلنا الی عاد اخاهم هودا-و همانا ما هود، برادر قوم عاد را برایشان فرستادیم. و <span class="phrase">شاید حذف شدن فعل <em>ارسلنا</em> باعث شده باشد که در جمله معطوف، ظرف <em rel="fa_11_50_2-3" data-sentence="69:294">الی عاد</em> جلوتر از مفعول (یعنی اخاهم) ذکر شود بر خلاف جمله معطوف علیه یعنی جمله: <em>نوحا الی قومه</em> ، و گرنه می‌بایست فرموده بود مثلا: <em>و هودا الی عاد</em> و این بدان جهت است که دلالت ظرف یعنی جمله <em rel="fa_11_50_2-3" data-sentence="323:82">الی عاد</em> روشن‌تر و واضح‌تر از عطف دلالت می‌کند بر اینکه فعل: <em>ارسلنا</em> در تقدیر هست.</span> </p> <h3> <span class="title" rel="11_50 11_51 11_52 11_53 11_54 11_55 11_56 11_57 11_58 11_59 11_60">سخنان جناب هود (علیه السلام) به قوم خود (قوم عاد) </span> </h3> <p> <span class="aya" rel="11_50" data-words="6-19">قال یا قوم اعبدوا الله ما لکم من إله غیره إن أنتم إلا مفترون</span> این جمله در مورد جواب از سؤالی مقدر وارد شده گویا شنونده وقتی جمله‌ <span class="aya" rel="7_65" data-words="1-5">و إلی عاد أخاهم هودا</span> را شنیده پرسیده: خوب، هود به آنان چه گفت؟ می‌فرماید: گفت: ای قوم من خدا را بندگی کنید... و به همین جهت جمله مورد بحث بدون واو عاطفه و به اصطلاح ادبی به فصل آمده است. </p> <p>و جمله‌ <span class="aya" rel="11_50" data-words="9-10">اعبدوا الله</span> در مقام حصر است یعنی می‌خواهد بفرماید: تنها او را بپرستید و خدایان دیگر را که به جای خدا ارباب خود گرفته‌اید به خیال اینکه شفیعان شما نزد خدا باشند، و آن وقت عبادت خود خدا را رها کردید نپرستید، دلیل گفتار ما که جمله مورد بحث در مقام افاده حصر است جمله بعد می‌باشد که می‌فرماید: <span class="aya" rel="11_50" data-words="11-19">ما لکم من إله غیره إن أنتم إلا مفترون</span> -شما غیر از او هیچ معبود و جز افتراء هیچ دلیل دیگری ندارید که این جمله دلالت دارد بر اینکه مشرکین اگر خدایانی برای خود گرفتند و آنها را به عنوان شریک خدا و شفیع درگاه او عبادت کردند بجز افتراء، دلیلی نداشتند. </p> <p><code class="aya" rel="11_51"/> <span class="aya" rel="11_51" data-words="1-6">یا قوم لا أسئلکم علیه أجرا...</span> صاحب مجمع البیان گفته است: کلمه <em>فطر</em> به معنای شکفته شدن از امر خدا است، آن چنان که برگ از داخل درخت سر در می‌آورد و شکفته می‌شود، این هم که آفرینش خلق را فطر خدا خوانده‌اند برای این است که خلق شدن عالم به منزله شکفته شدن آن از ناحیه خدا و ظاهر<code class="page" rel="10,443"/> شدن آن است<span class="footnote" rel="1" title="مجمع البیان، ج ۳، جزء ۱۱، ص ۱۶۸، ط بیروت">*</span>. و اما راغب گفته است: اصل ماده <em>فطر</em> به معنای شکافتن چیزی از ناحیه طول است، وقتی می‌گویند: فلان فطر کذا فطرا <em>و یا می‌گویند: </em> افطر فطورا و یا می‌گویند: فلان چیز <em>انفطر انفطارا</em> همه به معنای این است که فلان چیز را از طرف طول شکافت و یا فلان چیز از جهت طول شکافته شد... و اما فطر کردن خدا خلق رابه معنای ایجاد و ابداع آن است، ایجاد بر هیات و وصفی که فعلی از افعال ترشح کند،  (و خاصیت اثری از آثار داشته باشد، و در خصوص انسان ایجاد آن است بطوری که مسائلی را بدون تعلیم درک کند) پس اینکه در قرآن کریمش می‌فرماید: <span class="aya" rel="30_30" data-words="5-10">فطرت الله التی فطر الناس علیها</span> اشاره‌ای است از آن جناب به آن درک و ارتکازی که انسانها به آن درک آفریده شده‌اند و آن ارتکاز شناختن خدا است، و <em>فطرة اللَّه</em> عبارت است از آن نیرویی که در انسان قرار داده شده تا با آن نیرو ایمان به خدا را تشخیص دهد، که به همین معنا در آیه شریفه‌ <span class="aya" rel="43_87" data-words="1-7">و لئن سألتهم من خلقهم لیقولن الله</span> اشاره شده و همین درک فطری است.<span class="footnote" rel="2" title="مفردات راغب، ماده فطر">*</span> </p><h3> <span class="title" rel="11_50 11_51 11_52 11_53 11_54 11_55 11_56 11_57 11_58 11_59 11_60">معنای <em>فطر</em> و <em>فطرة اللَّه</em> و فرق بین <em>فطرت</em> و <em>خلق</em> </span> </h3> <p> ولی به نظر چنین می‌رسد که ماده <em>فطر</em> به معنای پدید آوردن از عدم محض است (به خلاف خلقت، که بر پدید آوردن ساختمان از آجر و آهن نیز صادق است) و آن خصوصیتی که از <em>فطر الناس</em> فهمیده می‌شود از بنا و صیغه <em>فعلة</em> فهمیده می‌شود چون این صیغه را در جایی بکار می‌برند که بخواهند بنا و ساختمان نوع را برسانند. پس در جمله‌ <span class="aya" rel="30_30" data-words="5-10">فطرت الله التی فطر الناس علیها</span><span class="footnote" rel="3" title="(از دین خدا که) فطرت خلق را بر آن آفریده است (پیروی کن) سوره روم، آیه ۳۰&quot;">*</span> درک فطری بشر، از کلمه <em>فطرة</em> فهمیده می‌شود نه از ماده <em>فطر</em> و بنا بر این که گفتیم فطرت به معنای خلقت از عدم محض است پس اینکه بعضی‌ها<span class="footnote" rel="4" title="تفسیر الدر المنثور، ج ۳، ص ۳۳۷">*</span> فطرت را به معنای خلقت گرفته‌اند از راه صواب دور شده‌اند برای اینکه ماده <em>خلق</em> به معنای ایجاد صورت از ماده است به این صورت که چند ماده را با هم جمع کنیم و چیزی جدید و نو بسازیم، و اگر خلقت به معنای فطرت و ایجاد از عدم محض بود خدا آن را به عیسی بن مریم (ع) نسبت نمی‌داد و نمی‌فرمود: <span class="aya" rel="5_110" data-words="34-40">و إذ تخلق من الطین کهیئة الطیر</span><span class="footnote" rel="5" title="آن زمان را که از گل چیزی به شکل مرغ درست کردی و در آن دمیدی و به اذن من مرغی زنده شد سوره مائده، آیه ۱۱۰&quot;">*</span>. </p> <p>زمینه کلام در آیه مورد بحث رفع تهمت و نفی لغویت از کار خودش (یعنی هود           <code class="page" rel="10,444"/> (ع) است و معنایش این است که ای قوم من!بدانید که من از کار دعوتم، از شما مزد و پاداشی نمی‌خواهم تا مرا متهم کنید به اینکه دعوت خود را بهانه کرده تا با آن وسیله ما را بدوشد، او فکر منافع خودش است هر چند که نفعش مایه ضرر ما باشد و در عین حال کارم بدون اجر هم نیست تا بگویید بیهوده خود را به زحمت افکنده بلکه کارم پاداش دارد و پاداش آن نزد خدایی است که مرا پدید آورده و از عدم محض ایجاد کرده، آیا باز هم به عقل خود بر نمی‌گردید و آن را برای درک گفتار من به کار نمی‌زنید تا برای شما معلوم شود که من در دعوتم خیر خواه شما هستم و جز این هدفی ندارم که شما را به حق وادار می‌کنم؟ </p><h3> <span class="title" rel="11_52">معنای اینکه هود (ع) فرمود: استغفار کنید و ایمان بیاورید تا اینکه خداوند <span class="aya" rel="11_52" data-words="9-17">یرسل السماء علیکم مدرارا و یزدکم قوة إلی قوتکم</span> </span> </h3> <p> <code class="aya" rel="11_52"/> <span class="aya" rel="11_52" data-words="1-12">و یا قوم استغفروا ربکم ثم توبوا إلیه یرسل السماء علیکم مدرارا...</span> در سابق یعنی در اول سوره پیرامون معنای جمله‌ <span class="aya" rel="11_52" data-words="4-8">استغفروا ربکم ثم توبوا إلیه</span> بحث کردیم. </p> <p>و جمله‌ <span class="aya" rel="11_52" data-words="9-12">یرسل السماء علیکم مدرارا</span> موقعیت جزاء فعل شرط سابق را دارد چون جمله سابق که می‌فرماید: استغفروا... هر چند به صورت امر است و لیکن در معنای جمله شرطیه است و می‌خواهد بفرماید: ان تستغفروا... یعنی اگر از خدای تعالی طلب مغفرت کنید و به سوی او برگردید او از آسمان برای شما رحمت فراوان می‌فرستد. و <span class="phrase">مراد از کلمه <em rel="fa_11_52_9-9" data-sentence="13:162">سماء</em> ابر آسمان است نه خود آن، و اگر ابر را آسمان خوانده از این بابت است که کلمه <em rel="fa_11_52_9-9" data-sentence="144:73">سماء</em> به معنای هر چیزی است که بالای سر ما قرار گرفته و بر ما سایه افکنده باشد.</span> <span class="phrase">بعضی<span class="footnote" rel="1" title="مجمع البیان، ج ۳، جزء ۱۱، ص ۱۷۰، تفسیر المنار، ج ۱۲، ص ۱۱۵">*</span> هم گفته‌اند: تقدیر آیه: <em>مطر السماء</em> است و یا مراد از کلمه <em rel="fa_11_52_9-9" data-sentence="177:51">سماء</em> ، مطر (باران) است و این تعبیر در استعمال شایع است.</span> و <span class="phrase">کلمه <em rel="fa_11_52_11-11" data-sentence="5:381">مدرارا</em> مبالغه از مصدر <em>در-ریزش</em> است و مورد استعمال اصلی در خصوص شیر پستان بود بعدها در مورد باران نیز به عنوان استعاره استعمال شده، چون هر دو، یعنی هم شیر و هم باران نفع و فایده دارد پس ارسال سماء مدرارا به معنای فرستادن ابری است که چون پستان حیوانات، بارانهای پی در پی و مفید ببارد بارانی که زمین به وسیله آن زنده شود و زراعت‌ها و گیاهان برویند و باغها و بستانها سبز و خرم گردند.</span> </p> <p> <span class="aya" rel="11_52" data-words="13-17">و یزدکم قوة إلی قوتکم</span> -بعضی<span class="footnote" rel="2" title="تفسیر روح المعانی، ج ۱۲، ص ۸۱">*</span> از مفسرین گفته‌اند: مراد از این زیاد کردن قوت، زیادتی در نیروی ایمان بر نیروی بدنها است یعنی اگر چنین کنید ما نیروی شما را دو چندان می‌کنیم یکی نیروی بدن و یکی هم نیروی ایمانتان را چون مردم قوم هود نیروی بدنی     <code class="page" rel="10,445"/> داشتند و بدنهایشان قوی و محکم بود اگر ایمان می‌آوردندنیروی ایمانشان نیز به نیروی بدنهایشان اضافه می‌شد. </p> <p>بعضی<span class="footnote" rel="1" title="تفسیر فخر رازی، ج ۱۸، ص ۸۱">*</span> دیگر گفته‌اند: مراد همان نیروی بدنیشان است هم چنان که می‌بینیم نوح  (ع) آنجا که همین وعده را به قوم خود می‌دهد می‌فرماید: <span class="aya" rel="71_10-12" data-words="2-15">استغفروا ربکم إنه کان غفارا، یرسل السماء علیکم مدرارا، و یمددکم بأموال و بنین</span><span class="footnote" rel="2" title="از پروردگار خود طلب مغفرت کنید، که او بسیار آمرزنده است و اگر چنین کنید ابر آسمان را به سوی شما می‌فرستد و فرمان می‌دهد تا بر شما بسیار ببارد و نیز شما را با دادن اموال و فرزندان مدد می‌کند">*</span> ولی بعید نیست که بگوییم: هر دو جور زیادتی را شامل شود بهتر است. </p> <p> <span class="aya" rel="11_52" data-words="18-21">و لا تتولوا مجرمین</span> -این جمله به منزله تفسیر برای جمله: <span class="aya" rel="11_52" data-words="4-8">استغفروا ربکم ثم توبوا إلیه</span> است و چنین معنا می‌دهد که عبادت کردنتان در برابر آلهه‌ای که به جای خدای تعالی اتخاذ کرده‌اید جرمی است از شما، و معصیتی است که شما را مستوجب آن می‌کند که سخط الهی و عذابش بر شما نازل گردد و چون چنین است پس باید هر چه زودتر از جرمی که کرده‌اید استغفار نموده و با ایمان آوردنتان به سوی خدا برگردید تا او شما را رحم کند و ابرهای بارنده را با بارانهای مفید برایتان بفرستد و نیرویی بر نیروی شما بیفزاید. </p> <p>از این آیه دو نکته استفاده می‌شود: یکی اینکه آیه شریفه اشعار و بلکه دلالت می‌کند بر اینکه قوم هود گرفتار خشکسالی بوده‌اند و آسمان از باریدن بر آنان دریغ می‌ورزیده و در نتیجه گرانی و قحطی در بین آنان پدید آمده بوده، که این معنا هم از جمله‌ <span class="aya" rel="11_52" data-words="9-10">یرسل السماء</span> استفاده می‌شود و هم از آیه شریفه زیر که می‌فرماید: <span class="aya" rel="46_24" data-words="1-18">فلما رأوه عارضا مستقبل أودیتهم قالوا هذا عارض ممطرنا بل هو ما استعجلتم به ریح فیها عذاب ألیم</span><span class="footnote" rel="3" title="همین که ابری را دیدند که در کرانه افق پیدا شده و به سرزمین آنان می‌آید شادمانه گفتند: ابری است که ما را سیراب خواهد کرد ولی چنین نیست بلکه این همان عذابی است که در آمدنش عجله می‌کردید این ابر بادی است که در آن عذابی دردناک هست سوره احقاف، آیه ۲۴&quot;">*</span>. </p> <h3> <span class="title" rel="11_50 11_51 11_52 11_53 11_54 11_55 11_56 11_57 11_58 11_59 11_60">اعمال صالح باعث ازدیاد خیرات و نعمتها است و اعمال زشت بلا و محنت و بدبختی در پی دارد</span> </h3> <p> نکته دوم اینکه می‌فهماند ارتباطی کامل بین اعمال انسانها با حوادث عالم برقرار است، حوادثی که با زندگی انسانها تماس دارد، اعمال صالح باعث می‌شود که خیرات عالم زیاد شود و برکات نازل گردد، و اعمال زشت باعث می‌شود بلاها و محنت‌ها پشت سر هم بر سر انسانها فرود آید و نقمت و بدبختی و هلاکت به سوی او جلب شود، و این نکته از آیات دیگر   </p> <p> سوره نوح، آیات 10-12"   <code class="page" rel="10,446"/> قرآنی نیز استفاده می‌شود از آن جمله آیه زیر همین مطلب را بطور صریح خاطرنشان نموده، می‌فرماید: <span class="aya" rel="7_96" data-words="1-15">و لو أن أهل القری آمنوا و اتقوا لفتحنا علیهم برکات من السماء و الأرض</span><span class="footnote" rel="1" title="و اگر اهل بلاد ایمان آورده، تقوا (را) شعار خود کنند، ما برکاتی از آسمان و زمین به رویشان باز می‌کنیم سوره اعراف، آیه ۹۶&quot;">*</span> که ما در تفسیر آیات 94-102 سوره اعراف در جلد هشتم این کتاب و نیز در تحت عنوان احکام اعمال در جلد دوم این کتاب پیرامون این مطلب بطور مفصل بحث کردیم. </p> <h3> <span class="title" rel="11_50 11_51 11_52 11_53 11_54 11_55 11_56 11_57 11_58 11_59 11_60">جواب رد قوم هود به آن حضرت</span> </h3> <p> <code class="aya" rel="11_53"/> <span class="aya" rel="11_53" data-words="1-18">قالوا یا هود ما جئتنا ببینة و ما نحن بتارکی آلهتنا عن قولک و ما نحن لک بمؤمنین</span> هود (ع) در آیه‌ <span class="aya" rel="11_50" data-words="7-15">یا قوم اعبدوا الله ما لکم من إله غیره...</span> از مردمش دو چیز خواسته بود: یکی اینکه خدایان دروغین را ترک نموده و به عبادت خدای تعالی برگردند و یکتاپرست شوند،، و دوم اینکه به او ایمان بیاورند و اطاعتش کنند و خیرخواهی‌هایش را بپذیرند. مردم در پاسخ آن جناب هر دو پیشنهادش را رد کردند، هم بطور اجمال و هم بطور تفصیلش را. </p> <p>اما بیانگر رد اجمالی آنان جمله کوتاه‌ <span class="aya" rel="11_53" data-words="4-6">ما جئتنا ببینة</span> است که گفته‌اند: تو دلیل و معجزه‌ای بر دعوت خود نداری تا ما ناگزیر باشیم دعوت تو را بپذیریم و هیچ موجبی نیست که گوش دادن به سخنی را که چنین وصفی دارد بر ما واجب کند. </p> <p>و اما بیانگر رد تفصیلی آنان جمله‌ <span class="aya" rel="11_53" data-words="7-13">و مانحن بتارکی آلهتنا عن قولک</span> است که گفته‌اند: ما دعوت تو را مبنی بر اینکه شرکا و خدایان خود را به صرف دعوت تو رها کنیم نخواهیم پذیرفت، و دعوت دوم آن جناب را مبنی بر اینکه به وی ایمان آورند و اطاعتش کنند اینطور رد کردند که: <span class="aya" rel="11_53" data-words="14-18">و ما نحن لک بمؤمنین</span> و با این جمله آن جناب را از قبول هر دو خواسته‌اش نومید کردند. </p> <p><code class="aya" rel="11_54"/><code class="aya" rel="11_55"/>آن گاه برای اینکه آن جناب بطور کلی از اجابت آنان مایوس شود نظریه خود را برایش شرح داده و گفتند: <span class="aya" rel="11_54" data-words="1-7">إن نقول إلا اعتراک بعض آلهتنا بسوء</span> که کلمه <em>اعتراء</em> به معنای برخورد و اصابه است یعنی گفتند: فکر ما در باره تو جز به این نرسیده که بعضی از خدایان ما تو را آسیب رسانده‌اند و به خاطر اینکه تو به آنها توهین و بدگویی کرده‌ای بلایی از قبیل نقصان عقل یا دیوانگی بر سرت آورده‌اند و در نتیجه عقلت را از دست داده‌ای، پس دیگر اعتنایی به سخنان دعوت‌گونه تو نیست. </p> <h3> <span class="title" rel="11_55 11_54 11_53 11_50 11_51 11_52 11_56 11_57 11_58 11_59 11_60">تحدی هود (ع) به اینکه گفت: در باره من هر نیرنگی می‌توانید بکنید و به من مهلت ندهید معجزه و بینه آن جناب بود و منظور از آن، تعجیز قوم خود و آلهه آنان بود</span> </h3> <p> <span class="aya" rel="11_54-55" data-words="8-24">قال إنی أشهد الله و اشهدوا أنی بریء مما تشرکون، من دونه فکیدونی جمیعا ثم لا تنظرون</span> این آیه پاسخ هود (ع) را حکایت می‌کند که آن جناب در پاسخ، از شرکاء آنان بیزاری جسته پس تحدی می‌کند که اگر راست می‌گویید که شما صاحب نظر و من بی عقلم پس همه فکرهایتان را جمع کنید و مرا از بین ببرید و مهلتم ندهید. </p> <p>پس اینکه در آغاز پاسخ فرمود: <span class="aya" rel="11_54-55" data-words="14-19">أنی بریء مما تشرکون، من دونه</span> انشاء بیزاری است، نه اینکه خواسته باشد از بیزاری خود خبر دهد چون در مقام بیزاری مناسب آن است که بیزاری را انشاء کند و این منافات ندارد که آن جناب از سابق یعنی از اول امر نیز بیزار باشد چون به رخ کشیدن بیزاری منافات ندارد که آن جناب در تمامی عمر گذشته‌اش نیز بیزار بوده باشد و اینکه فرمود: <span class="aya" rel="11_55" data-words="3-7">فکیدونی جمیعا ثم لا تنظرون</span> دو امر و نهی هستند که در هر دوی آنها تعجیز است یعنی می‌خواهد بفرماید: آیا توانایی آن را دارید که با من کید کنید و در از بین بردنم شتاب نمایید. </p> <p>و اگر هود (ع) اینطور پاسخ داد برای این بود که مردم، نخست به بت‌های خود امید ببندند که با این تحدی که آن جناب کرده زودتر بلایی بر سر او آورند و بعدا که ببینند بت‌ها هیچ کاری در حق آن جناب نکردند به خود بیایند و بفهمند که بت‌ها کمترین اثری ندارند و اگر آن طور که آنها معتقد بودند آلهه نامبرده قدرت و علمی می‌داشتند حتما با هود که آن طور صریح و پوست کنده از آنها بیزاری جست انتقام می‌گرفتند آن هم در چنین زمینه و زمانی که مریدان آنها به آن جناب گفتند بعضی از خدایان ما به تو آسیب رسانده و این خود حجتی است روشن بر اینکه آن سنگ و چوبها معبود نیستند و نیز دلیلی است قاطع بر اینکه بت‌ها به آن جناب آسیب نرسانده‌اند و مردم بیهوده چنین خیالی کرده‌اند. </p> <p>از سوی دیگر در باره خود که مردمی قهرمان، و جنگ‌آورانی نامدار بودند بیندیشند که ما با اینکه این قدر نیرومند هستیم چرا نتوانستیم به آن جناب صدمه‌ای وارد آوریم و اگر او پیغمبری از ناحیه خدای تعالی نبوده و در ادعایش صادق نبود و خدای تعالی او را از ناحیه خودش مصونیت نداده بود، ما باید می‌توانستیم به آسانترین وجه و با سخت‌ترین شکنجه او را از بین برده و شرش را از خود دفع کنیم. </p> <p>از این بیان وجه شاهدگیری نوح (ع) بر بیزاریش از بت‌ها روشن می‌شود، اما اینکه خدا را شاهد گرفت برای این بود که اظهار بیزاریش از صمیم دل و بر وجه حقیقت باشد نه تزویق و نفاق، و اما اینکه خود کفار را شاهد گرفت برای این بود که کاملا یقین به آن پیدا<code class="page" rel="10,448"/> کنند و سپس ببینند آن جناب چه وضعی پیدا می‌کند و چگونه خدایانشان سکوت می‌کنند خودشان هم هیچ انتقامی از او نمی‌توانند بگیرند و از آزارش عاجز می‌مانند. </p> <p>و نیز روشن گردید که آن احتمالی که بعضی<span class="footnote" rel="1" title="تفسیر فخر رازی، ج ۱۸، ص ۱۳">*</span> از مفسرین داده و گفته‌اند این سخن هود  (ع) معجزه‌ای بوده، احتمال درستی است چون از ظاهر جواب بر می‌آید که آن جناب خواسته است دلیل مشرکین را رد کند، آنها گفتند: <span class="aya" rel="11_53" data-words="4-6">ما جئتنا ببینة</span> تو هیچ دلیلی و معجزه‌ای بر دوستی دعوت خود نداری و این بعید است که هود پیغمبر (ع) در مقام دعوت و اثبات حجیت دعوتش، متعرض پاسخ به دلیل آنان نشود، با اینکه همین تحدی و تعجیز، خودش فی نفسه می‌توانسته آیت و نشانه‌ای معجزه‌آسا باشد، هم چنان که بیزاری از خدایان دروغین می‌توانسته کشف کند از اینکه آنها خدا نیستند و از اینکه آنها هیچ آسیبی به آن جناب نرسانده‌اند. </p> <p>پس حق مطلب این است که جمله‌ <span class="aya" rel="11_54" data-words="9-13">إنی أشهد الله و اشهدوا...</span> هم مشتمل است بر یک حجت عقلی و دلیل قاطعی بر بطلان الوهیت شرکاء و هم آیتی است معجزه‌آسا برای صحت رسالت هود (ع). </p> <p>و <span class="phrase">در اینکه فرمود: <em rel="fa_11_55_4-4" data-sentence="16:152">جمیعا</em> اشاره است به اینکه منظور آن جناب تعجیز آنها به تنهایی نبوده بلکه تعجیز آنها و بت‌ها هر دو بوده تا دلالتش بر حقانیت خود و بطلان عقاید آنان قاطع‌تر باشد.</span> </p> <p><code class="aya" rel="11_56"/> <span class="aya" rel="11_56" data-words="1-7">إنی توکلت علی الله ربی و ربکم...</span> <span class="phrase">از آنجا که در امر <em rel="fa_11_55_3-3" data-sentence="18:713">کیدونی</em> و نهی <em rel="fa_11_55_6-7" data-sentence="82:688">لا تنظرون</em> دو احتمال می‌رفته و کفار در باره آن، دو احتمال می‌داده‌اند: یکی اینکه آیتی باشد معجزه بر درستی رسالت آن جناب و اینکه کفار هیچ کاری به او نمی‌توانند بکنند، و دیگر اینکه آن جناب از ایشان ترسی ندارد هر چند که آنها قادر باشند به اینکه او را طبق دستور خودش از بین ببرند و مهلتش ندهند ولی این قدرتشان او را نمی‌ترساند و نمی‌تواند او را تسلیم کند و خلاصه خواسته باشد همان پیشنهادی را بکند که ساحران زمان فرعون کرده و به فرعون گفتند: <span class="aya" rel="20_72" data-words="12-20">فاقض ما أنت قاض إنما تقضی هذه الحیاة الدنیا</span><span class="footnote" rel="2" title="هر کاری که می‌خواهی بکن که تو جز به زندگی دنیای ما دسترسی نداری، تنها می‌توانی آن را از ما بگیری سوره طه، آیه ۷۲&quot;">*</span>.</span> </p> <p>لذا هود (ع) برای اینکه احتمال دوم را نفی کند دنبال جمله فکیدونی و لا     <code class="page" rel="10,449"/> تنظرون اضافه کرد که: <span class="aya" rel="11_56" data-words="1-7">إنی توکلت علی الله ربی و ربکم</span> من در کار خودم بر خدا توکل کرده‌ام که مدبر امر من و شما است و برای اینکه بفهماند شما هیچ کاری نمی‌توانید به من بکنید-نه اینکه می‌توانید ولی من نمی‌ترسم-اضافه کرد: <span class="aya" rel="11_56" data-words="8-19">ما من دابة إلا هو آخذ بناصیتها إن ربی علی صراط مستقیم</span> و فهمانید که من در توکل کردنم به خدا، پیروزم، چون خدای تعالی محیط بر کار من و شما است و او شما را هلاک می‌کند نه مرا زیرا او بر صراط مستقیم است یعنی در برخورد حق با باطل همواره سنتش یک سنت بوده و آن عبارت بوده از یاری کردن حق و غلبه دادن آن بر باطل. </p> <p>پس بیزاری آن جناب از بت‌های مشرکین و تعجیزشان با جمله فکیدونی و لا تنظرون در حالی که آنان مردمی نیرومند بودند و اینکه با این تعجیز مع ذلک در کمال عافیت و سلامت در بین آنان رفت و آمد می‌کرده نه از ناحیه آنان آسیبی دیده و نه از ناحیه خدایان آنان، خود آیتی بوده معجزه و حجتی بوده آسمانی بر اینکه آن جناب رسول و فرستاده‌ای از ناحیه خدای تعالی به سوی آنان بوده است. </p> <p> <span class="aya" rel="11_56" data-words="8-19">ما من دابة إلا هو آخذ بناصیتها إن ربی علی صراط مستقیم</span> <span class="phrase">-کلمه <em rel="fa_11_56_10-10" data-sentence="6:447">دابه</em> به معنای هر جنبنده و جانداری است که روی زمین حرکت و جنبشی دارد، و شامل تمامی حیوانات می‌شود، و گرفتن به ناصیه  (سوی جلوی سر) کنایه است از کمال‌تسلط و نهایت قدرت، و بر صراط مستقیم بودن خدای تعالی به معنای این است که او سنتش در میان مخلوقات یک سنت ثابت است و هرگز، تغییر نمی‌کند و آن این است که امور را بر یک منوال یعنی بر منوال عدل و حکمت تدبیر کند و چون چنین است پس او همواره حق را به کرسی می‌نشاند و باطل را هر جا که با حق در بیفتد رسوا می‌سازد.</span> </p> <p>پس معنای آیه این شد که: من بر اللَّه توکل می‌کنم که رب من و رب شما است، او است که می‌تواند حجتی را که به شما القاء کردم (و آن حجت این بود که علنا از آلهه شما بیزاری جستم و اعلام کردم که نه شما با همه زور و قلدریتان می‌توانید به من آسیبی برسانید و نه آلهه شما) به ثمر برساند چون او است تنها مالک و صاحب سلطنت بر من و بر شما و بر هر جنبنده، و سنت او عادله و تغییر ناپذیر است پس به زودی دین خود را یاری نموده و مرا از شر شما حفظ می‌کند. </p> <p>هود (ع) در این گفتار خود گفت: پروردگار من بر صراط مستقیم است <em>و نگفت</em> پروردگار من و شما با اینکه قبلا گفته بود: توکل من بر پروردگار من و شما است ، علت این آن است که مقام آن سخن و این سخن دو مقام است در اینجا هود (ع) در<code class="page" rel="10,450"/> مقام دعا به جان خود و علیه قوم خویش است، در مقامی است که توقع دارد خدای تعالی او را از شر آنان حفظ کند و لازم است خدای تعالی را به عنوان رب و مدبر امور خود یاد کند به خلاف قومش که خدا را رب خود نمی‌دانستند، پس مناسب همین بود که خدای تعالی را رب خود بشمارد و به رابطه عبودیتی که بین خود و ربش برقرار است تمسک بجوید تا توقعش برآورده شود به خلاف آن مقامی که در آن مقام می‌گفت: <span class="aya" rel="11_56" data-words="2-7">توکلت علی الله ربی و ربکم</span> که در آنجا می‌خواست عمومیت سلطنت الهی و احاطه قدرتش را برساند. <code class="aya" rel="11_57"/> <span class="aya" rel="11_57" data-words="1-8">فإن تولوا فقد أبلغتکم ما أرسلت به إلیکم</span> این قسمت از کلام هود (ع) به آخر جدال کفار نظر دارد که گفتند: <span class="aya" rel="11_54" data-words="1-7">إن نقول إلا اعتراک بعض آلهتنا بسوء</span> که از آن به دست می‌آید قوم هود خواسته‌اند بطور قطع بگویند که ایمان نخواهند آورد و بر انکار خود دوام و استمرار خواهند داد، و معنای جمله این است که اگر از ایمان آوردن به من اعراض می‌کنید و به هیچ وجه حاضر نیستید امر مرا اطاعت کنید، ضرری به من نمی‌زنید زیرا من وظیفه الهی خود را انجام داده و رسالت پروردگارم را ابلاغ نمودم، و حجت بر شما تمام شده و نزول بلا بر شما حتمی گشت. </p> <h3> <span class="title" rel="11_57">معنای این سخن هود (ع) به قوم خود که گفت: <span class="aya" rel="11_57" data-words="9-17">و یستخلف ربی قوما غیرکم و لا تضرونه شیئا</span> </span> </h3> <p> <span class="aya" rel="11_57" data-words="9-23">و یستخلف ربی قوما غیرکم و لا تضرونه شیئا إن ربی علی کل شیء حفیظ</span> این قسمت از کلام هود (ع) تهدید قوم و اعلام به آثار سویی است که جرم آنان به دنبال دارد، چون آن جناب قبلا به آنان وعده داده بود که اگر از خدای تعالی طلب مغفرت کرده و به سوی او برگردند، ابر آسمان را مامور می‌کند تا بر آنان ببارد و نیرویی بر نیروی آنان می‌افزاید، و نهیشان کرده بود از اینکه از قبول دعوتش سر برتابند و به جرم شرک خود ادامه دهند که در این کار عذابی شدید هست. </p> <p>اینک در این جمله مورد بحث می‌فرماید: اگر روی برتابید علاوه بر آنچه گفته شد، خدای تعالی شما را از بین می‌برد و قومی دیگر خلق می‌کند که جای شما را بگیرند و مانند شما نباشند و خلفای خدا در زمین باشند چون انسان خلیفه خدا در زمین است هم چنان که خودش فرمود: <span class="aya" rel="2_30" data-words="6-10">إنی جاعل فی الأرض خلیفة</span><span class="footnote" rel="1" title="همانا من در زمین خلیفه خواهم گماشت سوره بقره، آیه ۳۰&quot;">*</span>، خود هود (ع) نیز برای قومش بیان کرده بود که آنان خلفای روی زمین بعد از قوم نوح‌اند و خدای تعالی در کلام مجیدش این بیان آن جناب را آورده و فرموده است: <span class="aya" rel="7_69" data-words="13-26">و اذکروا إذ جعلکم خلفاء من بعد قومنوح و زادکم فی الخلق بصطة...</span>   <code class="page" rel="10,451"/><span class="footnote" rel="1" title="به یاد آورید که خدای تعالی شما را بعد از قوم نوح خلفا قرار داد و نیروی جسمانی و طول قامتتان را بیشتر کرد سوره اعراف، آیه ۶۹&quot;">*</span>. </p> <p>و از ظاهر سیاق و زمینه کلام برمی‌آید که جمله خبریه‌ <span class="aya" rel="11_57" data-words="9-11">و یستخلف ربی...</span> عطف باشد به جمله‌ای مقدر و تقدیر کلام چنین باشد: و سیذهب بکم ربی و یستخلف قوما غیرکم -بزودی پروردگار من، شما را از بین می‌برد و قومی دیگر را غیر شما جانشین می‌سازد ، هم چنان که در آیه زیر که در چنین زمینه‌ای قرار دارد جمله تقدیری در اینجا را ظاهر ساخته، فرموده: <span class="aya" rel="6_133" data-words="6-14">إن یشأ یذهبکم و یستخلف من بعدکم ما یشاء</span><span class="footnote" rel="2" title="اگر بخواهد شما را از بین می‌برد و جای شما هر جور مردمی که بخواهد جایگزین و جانشین می‌کند سوره انعام، آیه ۱۳۳&quot;">*</span>. </p> <p> <span class="aya" rel="11_57" data-words="14-17">و لا تضرونه شیئا</span> -از ظاهر سیاق برمی‌آید که این جمله تتمه جمله قبل باشد و معنای مجموع دو جمله چنین باشد که: شما نمی‌توانید به خدای تعالی هیچگونه ضرری از قبیل فوت کردن چیزی از او و یا غیر آن برسانید، اگر او اراده کرده باشد که شما را هلاک کند نه هلاکت شما چیزی از خواسته‌های او را از او فوت می‌کند و نه عذابتان‌ <span class="aya" rel="11_57" data-words="18-23">إن ربی علی کل شیء حفیظ</span> برای اینکه پروردگار من مسلط بر هر چیز و حافظ آن است نه چیزی از علم او پنهان می‌ماند و نه چیزی از حیطه قدرت او بیرون گشته، از او فوت می‌شود. این بود نظر ما در تفسیر این آیه ولی مفسرین دیگر وجوهی دیگر ذکر کرده‌اند که چون بعید از صواب بود از نقل آن وجوه صرف نظر کردیم. </p> <p><code class="aya" rel="11_58"/> <span class="aya" rel="11_58" data-words="1-17">و لما جاء أمرنا نجینا هودا و الذین آمنوا معه برحمة منا و نجیناهم من عذاب غلیظ</span> منظور از آمدن امر، در جمله همین که امر ما آمد نازل شدن عذاب است و به وجهی دقیق‌تر صدور امر الهی است که به دنبال آن قضاء فصل و حکم نهایی برای جدا سازی بین یک رسول و قومش صادر می‌گردد هم چنان که در آیه زیر در باره قضاء فصل فرموده‌ <span class="aya" rel="40_78" data-words="17-36">و ما کان لرسول أن یأتی بآیة إلا بإذن الله فإذا جاء أمر الله قضی بالحق و خسر هنالک المبطلون</span><span class="footnote" rel="3" title="هیچ رسولی نمی‌تواند معجزه‌ای بیاورد مگر به اذن خدای تعالی، پس وقتی امر خدا آمد بین آن رسول و قومش حکم به حق می‌شود و معلوم است که در آن هنگام اهل باطل زیانکار می‌گردند سوره مؤمن، آیه ۷۸&quot;">*</span>. </p> <p> <span class="aya" rel="11_58" data-words="11-12">برحمة منا</span> -ظاهرا مراد از این رحمت، آن رحمت عمومی که کل جهان را فرا گرفته       <code class="page" rel="10,452"/> نباشد بلکه مراد رحمت خاصه الهی باشد که مخصوص بندگان مؤمن او است، بندگانی که موجب شده‌اند تا خدا آنان را در دینشان یاری دهد و از شمول غضب الهی و عذاب ریشه کن کننده نجاتشان بخشد هم چنان که در آیه زیر در باره این رحمت فرموده: <span class="aya" rel="40_51" data-words="1-13">إنا لننصر رسلنا و الذین آمنوا فی الحیاة الدنیا و یوم یقوم الأشهاد</span><span class="footnote" rel="1" title="ما بطور حتم رسولان خود و آن افرادی را که ایمان آوردند، هم در زندگی دنیا و هم در روزی که گواهان بپاخیزند یاری می‌کنیم سوره مؤمن، آیه ۵۱&quot;">*</span>. </p> <p> <span class="aya" rel="11_58" data-words="13-17">و نجیناهم من عذاب غلیظ</span> -از ظاهر سیاق بر می‌آید که منظور از این عذاب غلیظ، همان عذابی است که کفار قوم هود (ع) را به کام خود کشید، در نتیجه جمله مورد بحث از قبیل عطف تفسیر است نسبت به جمله قبلش. ولی بعضی<span class="footnote" rel="2" title="تفسیر مجمع البیان، ج ۳، جزء ۱۱، ص ۱۷۲">*</span> از مفسرین گفته‌اند: مراد از آن، عذاب آخرت است، لیکن این نظریه خیلی قابل اعتنا نیست. </p> <p><code class="aya" rel="11_59"/> <span class="aya" rel="11_59" data-words="1-15">و تلک عاد جحدوا بآیات ربهم و عصوا رسله و اتبعوا أمر کل جبار عنید...</span> و در این دو آیه دو بار از داستان قوم عاد خلاصه‌گیری شده، بار اول خلاصه گیری کرده و فرمود: <span class="aya" rel="11_59" data-words="1-9">و تلک عاد جحدوا بآیات ربهم و عصوا رسله</span>... <span class="aya" rel="11_60" data-words="7-9">و یوم القیامة</span> قوم عاد، آیات پروردگار خود را که همه حکمت و موعظت بود انکار کردند و نیز معجزه‌ای که راه رشد را بر ایشان روشن ساخته و حق را از باطل برایشان مشخص می‌کرد حاشا نمودند با اینکه علم به حقانیت آن پیدا کردند و تلخیص بار دوم از کلمه‌ <span class="aya" rel="11_60" data-words="10-12">ألا إن عادا</span> شروع می‌شود که ان شاء اللَّه به آن می‌رسیم. </p> <h3> <span class="title" rel="11_50 11_51 11_52 11_53 11_54 11_55 11_56 11_57 11_58 11_59 11_60">اشاره به اینکه عصیان و نافرمانی در برابر یک پیغمبر، عصیان در برابر همه پیامبران بشمار می‌رود</span> </h3> <p> قوم عاد علاوه بر انکار آیات مشتمل بر حکمت و موعظت و انکار معجزه‌ای که-گفتیم -راه رشد را بر ایشان روشن می‌ساخت، رسولان پروردگار خود که عبارت بودند از هود و انبیاء قبل از آن جناب را نیز عصیان نمودند، خواهید پرسید که قوم هود همزمان با انبیاء قبل از خود نبودند چطور آنان را عصیان کردند؟ در پاسخ می‌گوییم: عصیان یک پیغمبر، عصیان همه پیغمبران است برای اینکه دعوت همه انبیاء به یک دین است، پس قوم هود اگر شخص هود پیغمبر (ع) را عصیان کردند با عصیان کردن او سایر انبیاء را نیز عصیان کرده‌اند و این مطلب از ظاهر کلام خدای تعالی در مواضعی دیگر نیز استفاده می‌شود، مانند آیه شریفه <span class="aya" rel="26_123-124" data-words="1-11">کذبت عاد المرسلین، إذ قال لهم أخوهم هود أ لا تتقون</span><span class="footnote" rel="3" title="قوم عاد رسولان خدا را تکذیب کردند، آن زمان که برادرشان هود به آنان گفت: چرا از خدا نمی‌ترسید سوره شعراء، آیه ۱۲۳ و ۱۲۴&quot;">*</span> که صریحا می‌فرماید:       <code class="page" rel="10,453"/> عصیانشان نسبت به هود، عصیان همه مرسلین بود. و آیه زیر نیز اگر به صراحت آیه قبل دلالت ندارد، لیکن اشعار بر مطلب ما دارد، که می‌فرماید: <span class="aya" rel="46_21" data-words="1-18">و اذکر أخا عاد إذ أنذر قومه بالأحقاف و قد خلت النذر من بین یدیه و من خلفه</span><span class="footnote" rel="1" title="ای پیامبر اسلام بیاد آر برادر عاد را آن زمان که او در احقاف، قوم خود را انذار کرد با اینکه در عصر او و قبل از او نیز پیامبرانی آنان را انذار کرده بودند سوره احقاف، آیه ۲۱&quot;">*</span>. </p> <p>البته احتمال هم دارد که قوم عاد غیر از جناب هود (ع)، پیغمبران دیگری نیز داشته‌اند که قبل از هود و بعد از جناب نوح (ع) در بین آنان مبعوث شده باشد ولی قرآن کریم نام آنان را نبرده باشد و لیکن سیاق آیات با این احتمال مساعد نیست. </p> <h3> <span class="title" rel="11_59 11_50 11_51 11_52 11_53 11_54 11_55 11_56 11_57 11_58 11_60">سه خصلت قوم هود که به خاطر آن ملعون دنیا و آخرت شدند: انکار آیات الهی، نافرمانی انبیاء و اطاعت از جباران</span> </h3> <p> <span class="aya" rel="11_59" data-words="10-15">و اتبعوا أمر کل جبار عنید</span> <span class="phrase">-، دستورات هر جبار و زورگوی عنیدی را که داشتند پیروی کردند و همین گوش به فرمان جباران بودن، آنان را از پیروی هود (ع) و پذیرفتن دعوتش باز داشت، و کلمه <em rel="fa_11_59_14-14" data-sentence="150:425">جبار</em> به معنای گردن‌کلفتی است که با اراده خود بر مردم غالب گشته و آنان را اجبار می‌کند تا مطابق دلخواه او عمل کنند، و کلمه <em rel="fa_11_59_15-15" data-sentence="326:294">عنید</em> به معنای کسی است که عناد و زیر بار حق نرفتنش شدید و بسیار باشد، پس این قسمت از آیه آن خلاصه گیری نوبت اول بوده که گفتیم در دو آیه مورد بحث از سرگذشت هود (ع) و قومش شده و حاصلش این است که قوم هود گرفتار سه خصلت نکوهیده بودند، یکی انکار آیات الهی، دوم نافرمانی انبیاء و سوم اطاعت کردن از جباران.</span> </p> <p>خدای تعالی سپس وبال امر آنان را بیان کرده، می‌فرماید: <code class="aya" rel="11_60"/> <span class="aya" rel="11_60" data-words="1-9">و أتبعوا فی هذه الدنیا لعنة و یوم القیامة</span> یعنی به خاطر آن سه خصلت نکوهیده، لعنت در همین دنیا و در قیامت دنبالشان کرد و از رحمت خدا دور شدند، مصداق این لعن همان عذابی بود که آن قدر تعقیبشان کرد تا به آنها رسید و از بینشان برد، ممکن هم هست مصداقش آن گناهان و سیئاتی باشد که تا روز قیامت علیه آنان در نامه اعمالشان نوشته می‌شود و تا قیامت هر مشرکی پیدا شود و هر شرکی بورزد، گناهش به حساب آنان نیز نوشته می‌شود چون سنت‌گذار کفر بودند، هم چنان که قرآن کریم در باره همه سنت‌گذاران فرموده: <span class="aya" rel="36_12" data-words="5-10">و نکتب ما قدموا و آثارهم .</span><span class="footnote" rel="2" title="تفسیر المنار، ج ۱۲، ص ۱۲۰">*</span> بعضی از مفسرین جمله مورد بحث را اینطور معنا کرده‌اند که: نتیجه آن خصلت‌های نکوهیده‌شان این شد که هر انسانی که بعد از آن قوم آمد و از سرگذشت آنان خبردار شد و آثار آنها را دید و یا پیامبران بعد، سرگذشت آنان را برایش بازگو کردند لعنتشان کرد. </p> <p>     <code class="page" rel="10,454"/> این معنای لعنتشان در دنیا بود و اما لعنتشان در روز قیامت مصداقش عذاب جاودانه‌ای است که در آن روز گریبانشان را می‌گیرد چون روز قیامت روز جزا است نه جز آن. </p> <p>و در اینکه بعد از جمله و اتبعوا-پیروی کردند <em>تعبیر</em> و اتبعوا-دنبال شدند را آورد لطفی است که بر کسی پوشیده نیست. </p> <p> <span class="aya" rel="11_60" data-words="10-19">ألا إن عادا کفروا ربهم ألا بعدا لعاد قوم هود</span> یعنی آگاه باشید که قوم عاد به پروردگار خود کافر شدند، بنا بر این، منصوب شدن کلمه <em>ربهم</em> در آیه به خاطر این است که حرف جر <em>با</em> از آن حذف شده، و به اصطلاح اهل ادب، منصوب به خاطر نزع خافض است، و این جمله خلاصه‌گیری نوبت دوم است. که قبلا به آن اشاره نمودیم چون با این جمله‌خلاصه‌گیری نوبت اول مجددا خلاصه‌گیری می‌شود و جمله‌ <span class="aya" rel="11_60" data-words="10-14">ألا إن عادا کفروا ربهم</span> خلاصه جمله‌ <span class="aya" rel="11_59" data-words="1-15">و تلک عاد جحدوا بآیات ربهم و عصوا رسله و اتبعوا أمر کل جبار عنید</span> است، و جمله‌ <span class="aya" rel="11_60" data-words="15-19">ألا بعدا لعاد قوم هود</span> خلاصه جمله <span class="aya" rel="11_60" data-words="1-9">و أتبعوا فی هذه الدنیا لعنة و یوم القیامة</span> است. </p> <p>و با این جمله، نظریه‌ای که در باره لعنت در جمله سابق هست تایید می‌شود و آن نظریه‌ای است که مراد از لعنت، لعنت الهی و دوری از رحمت خدا است نه لعنت مردم (به شهادت اینکه در جمله مورد بحث که خلاصه‌گیری جمله سابق است که در مقابل کلمه لعنت فرموده: <span class="aya" rel="11_60" data-words="15-19">ألا بعدا لعاد قوم هود</span> -آگاه باشید که دوری از رحمت خدا نصیب عاد، قوم هود شد ، پس اینکه بعضی<span class="footnote" rel="1" title="تفسیر المنار، ج ۱۲، ص ۱۲۰">*</span> گفتند مراد از لعنت، لعنت آیندگان از بشر است، درست نیست) و مناسب با این بیان هم یا وجه اول است که مصداق لعنت را عبارت می‌دانست از عذاب الهی و یا وجه دوم است که عبارت می‌دانست از آثاری که شرک آنان در بشریت باقی گذاشت و مخصوصا وجه دوم مناسب‌تر است، اما وجه سوم که مراد لعنت مردم باشد هیچ تناسبی با آن ندارد. </p> <h3>بحث روایتی‌ <span class="title" rel="11_56"> (روایتی در تفسیر جمله: <span class="aya" rel="11_56" data-words="15-19">إن ربی علی صراط مستقیم</span> و اشاره به روایات راجع به قوم هود) </span> </h3> <p> در تفسیر عیاشی از ابی عمرو سعدی روایت آورده که گفت: علی بن ابی طالب  (ع) در تفسیر جمله‌ <span class="aya" rel="11_56" data-words="15-19">إن ربی علی صراط مستقیم</span> فرمود: یعنی پروردگار من بر حق است به این معنا که احسان را با احسان جزاء می‌دهد و عمل بد را با کیفر، و از هر کس که   <code class="page" rel="10,455"/> بخواهد عفو می‌کند و می‌آمرزد، به راستی که خدای تعالی منزه و متعالی است. </p> <p>مؤلف: توضیح این حدیث در سابق گذشت و در روایات وارده از ائمه اهل بیت  (ع) نیز آمده که خانه‌ها و بلاد قوم عاد در بیابان بود و دارای زراعتی گسترده و باغهای خرما بودند، عمرهایی طولانی و هیکل‌هایی بلند داشتند و بتان را می‌پرستیدند، خدای تعالی جناب هود (ع) را به سوی آنان مبعوث کرد تا به اسلام و خلع شرکائی که برای خدا درست کرده بودند دعوتشان کند، مردم زیر بار نرفته و به آن جناب ایمان نیاوردند، در نتیجه خدای تعالی آسمان را از باریدن باران بر آنان بازداشت، هفت سال باران بر آنان نبارید تا دچار قحطی شدند...<span class="footnote" rel="1" title="تفسیر برهان، ج ۲، ص ۲۲۳">*</span>. </p> <p>مساله نیامدن باران برای قوم عاد از طرق اهل سنت از ضحاک نیز روایت شده که او گفته است: سه سال باران نبارید، هود به مردم فرمود: <span class="aya" rel="11_52" data-words="4-12">استغفروا ربکم ثم توبوا إلیه یرسل السماء علیکم مدرارا</span> -از پروردگارتان طلب مغفرت نموده پس از شرک ورزیدن توبه کنید تا خدا باران را به سوی شما گسیل دارد اما آنها زیر بار نرفتند و هم چنان به شرک خود ادامه دادند.<span class="footnote" rel="2" title="الدر المنثور، ج ۳، ص ۳۳۷">*</span> و در سابق خود نیز گفتیم که آیات مورد بحث خالی از اشاره به چنین وضعی نیست. </p> <p>این را هم باید دانست که روایات در باره داستان هود و عاد بسیار وارد شده اما مشتمل بر اموری است که به هیچ راهی نمی‌توان اصلاحش کرد، نه از طریق قرآن کریم و نه از طریق عقل و اعتبار، و به همین جهت از ذکر آن روایات صرفنظر کردیم. </p> <p>و نیز اخباری دیگر از طرق شیعه و اهل سنت آمده که بیانگر وضع باغی است که در این قوم بوده و مردی به نام <em>شداد</em> پادشاه آنان آن را پدید آورده بودند و این روایات همان است که در تفسیر آیه شریفه‌ <span class="aya" rel="89_7-8" data-words="1-9">إرم ذات العماد، التی لم یخلق مثلها فی البلاد</span><span class="footnote" rel="3" title="به اهل ارم که صاحب قدرت و عظمت بودند چگونه کیفر داد، در صورتی که مانند آن شهر در استحکام و بزرگی و نعمت در عالم نبود؟ سوره فجر، آیه ۷ و ۸&quot;">*</span> وارد شده و به زودی در تفسیر سوره فجر در باره بی اعتبار بودن آن روایات بحث خواهیم کرد. ان شاء اللَّه تعالی. </p> <h3>گفتاری پیرامون داستان هود (ع) </h3> <h3>1-عاد، قوم هود <span class="title" rel="11_50 11_51 11_52 11_53 11_54 11_55 11_56 11_57 11_58 11_59 11_60">قوم عاد، تکذیب هود و نزول عذاب</span> </h3> <p>: اما قوم او مردمی عرب از انسانهای ما قبل تاریخ بوده و در جزیره       <code class="page" rel="10,456"/> زندگی می‌کرده‌اند، و آن چنان منقرض شده‌اند که نه خبری از آنها باقی مانده و نه اثری، و تاریخ از زندگی آنان جز قصه‌هایی که اطمینانی به آنها نیست ضبط نکرده و در تورات موجود نیز نامی از آن قوم برده نشده است. </p> <p>و آنچه قرآن کریم از سرگذشت این قوم آورده چند کلمه است: یکی اینکه قوم عاد،  (که چه بسا از آنان به تعبیر عاد اولی نیز تعبیر شده،<span class="footnote" rel="1" title="سوره نجم، آیه ۵۰">*</span> و از آن به دست می‌آید که عاد دومی نیز بوده) مردمی بوده‌اند که در <em>احقاف</em> زندگی می‌کردند و احقاف که جمع <em>حقف</em>  (شنزار و ناهموار) است و در کتاب عزیز خدا نامش آمده، بیابانی بوده بین عمان و سرزمین مهره (واقع در یمن<span class="footnote" rel="2" title="معجم البلدان، ج ۱، ص ۱۵۳ و ۱۵۴">*</span> و بعضی گفته‌اند: بیابان شنزار ساحلی بوده بین عمان و حضرموت و مجاور سرزمین ساحلی شجر<span class="footnote" rel="3" title="معجم البلدان، ج ۱، ص ۱۵۴">*</span>. و ضحاک گفته: احقاف نام کوهی است در شام<span class="footnote" rel="4" title="مراصد الاطلاع، ج ۱، ص ۳۸">*</span>. و این نام در سوره احقاف، آیه 21 آمده و از آیه شریفه 69 از سوره اعراف و آیه 46 سوره ذاریات برمی‌آید که این قوم بعد از قوم نوح بوده‌اند. </p> <p>و از آیه 20 سوره قمر، آیه 7 سوره الحاقه استفاده می‌شود که: آنها مردمی بوده‌اند بلند قامت چون درخت خرما، و از آیه 69 سوره اعراف برمی‌آید که: مردمی بوده‌اند بسیار فربه و درشت هیکل، و از آیه 15 سوره سجده و آیه 130 سوره شعراء برمی‌آید: مردمی بوده‌اند سخت نیرومند و قهرمان، و از آیات سوره شعراء و سوره‌هایی غیر آن بر می‌آید که: این قوم برای خود تمدنی داشته و مردمی مترقی بوده‌اند دارای شهرهایی آباد و سرزمینی حاصلخیز و پوشیده از باغ‌ها و نخلستانها و زراعت‌ها بوده‌اند و در آن عصر مقامی برجسته داشته‌اند و در پیشرفتگی و عظمت تمدن آنان همین بس که در سوره فجر در باره آنان فرموده: <span class="aya" rel="89_6-8" data-words="1-16">أ لم تر کیف فعل ربک بعاد، إرم ذات العماد، التی لم یخلق مثلها فی البلاد</span><span class="footnote" rel="5" title="(ای رسول ما) آیا ندیدی (خبردار نشدی) که پروردگارت با قوم عاد ارم چه کرد؟ قومی که صاحب ستونها بودند، قومی که در هیچ سرزمینی مثل آنان آفریده نشده بودند سوره فجر، آیه ۸&quot;">*</span>. </p> <p>و این قوم بطور دوام، غرق در نعمت خدا و متنعم به نعم او بودند تا اینکه وضع خود را تغییر دادند و مسلک بت‌پرستی در بینشان ریشه دوانیده و در هر مرحله‌ای برای خود بتی به عنوان سرگرمی ساختند و در زیر زمین مخزن‌های آب درست کردند به امید اینکه جاودانه خواهند بود،           <code class="page" rel="10,457"/> و طاغیان مستکبر خود را اطاعت می‌کردند، خدای تعالی به خاطر همین انحرافهایشان برادرشان هود (ع) را مبعوث کرد تا به سوی حق دعوتشان نموده، و ارشادشان کند به اینکه: خدای تعالی را بپرستند و بت‌ها را ترک گویند و از استکبار و طغیان دست برداشته به عدل و رحمت در بین خود رفتار کنند<span class="footnote" rel="1" title="سوره شعراء، آیه ۱۳۰">*</span>. </p> <p>هود (ع) در پند و اندرز آنان نهایت سعی را کرد و خیرخواهی خود را به همه نشان داد، راه را برایشان روشن و از بیراهه مشخص کرد و هیچ عذری برای آنان باقی نگذاشت، با این حال مردم خیرخواهی آن جناب را با اباء و امتناع مقابله کردند و با انکار و لجبازی با او روبرو شدند، و بجز عده کمی ایمان نیاوردند و اکثریت جمعیت بر دشمنی و لجبازیهای خود اصرار ورزیدند و نسبت سفاهت و دیوانگی به آن حضرت دادند، و اصرار و پافشاری کردندکه آن عذابی که ما را از آن می‌ترسانی و به آن تهدید می‌کنی بیاور، آن جناب در پاسخ این اصرار و شتابزدگی آنان می‌فرمود: <span class="aya" rel="46_23" data-words="2-15">إنما العلم عند الله و أبلغکم ما أرسلت به و لکنی أراکم قوما تجهلون</span><span class="footnote" rel="2" title="علم به اینکه عذاب چه وقت می‌رسد تنها نزد خدا است، ماموریت من فقط ابلاغ رسالت او است که رساندم، اما شما را مردمی یافتم که سخت گرفتار جهلید سوره احقاف، آیه ۲۳&quot;">*</span>. </p> <p>چیزی نگذشت که خدای تعالی عذاب را بر آنان نازل کرد به این صورت که بادی عقیم از باران (باد بدون باران) به سوی آنها گسیل داشت، بادی که در سر راه خود هیچ چیزی بر جای نگذاشت، همه را مانند استخوان پوسیده کرد<span class="footnote" rel="3" title="سوره ذاریات، آیه ۴۲">*</span>، بادی صرصر (دارای صدایی مهیب)<span class="footnote" rel="4" title="سوره ذاریات، آیه ۴۲">*</span> و در ایامی نحس به مدت هفت شب و هشت روز پشت سر هم وزید که اگر آنجا بودی، می‌دیدی که مردم به حال غش افتاده‌اند، گویی تنه‌های خرمای سرنگون شده‌اند<span class="footnote" rel="5" title="سوره الحاقة، آیه ۷">*</span>، بادی که مردم بلند بالای آن قوم را مانند نخل منقعر (کنده شده) از جای می‌کند.<span class="footnote" rel="6" title="سوره قمر، آیه ۲۰">*</span> قوم عاد در آغاز آنچه از این باد دیدند خیال کردند ابری است که برای باریدن به سویشان می‌آید لذا به یکدیگر بشارت و مژده داده و می‌گفتند: عارض ممطرنا-ابری است که ما را سیراب خواهد کرد ولی اشتباه کرده بودند بلکه این همان عذابی بود که در آمدنش شتاب می‌کردند، بادی بود که عذابی الیم با خود می‌آورد عذابی که به امر پروردگارش           <code class="page" rel="10,458"/> هر چیزی را نابود می‌ساخت و آن چنان نابود می‌ساخت که کمترین اثری از خانه‌های آنان باقی نگذاشت<span class="footnote" rel="1" title="سوره احقاف، آیه ۲۵">*</span>، در نتیجه خدای تعالی تا آخرین نفر آن قوم را هلاک کرد و به رحمت خود هود و مؤمنین به وی را نجات داد<span class="footnote" rel="2" title="سوره هود، آیه ۵۸">*</span>. </p> <h3>2-شخصیت معنوی هود: </h3> <p>هود (ع) خودش از قوم عاد دومین پیغمبری بود که برای دفاع از حق و سرکوبی و ابطال کیش وثنیت قیام کرده، البته دومین نفری که قرآن کریم سرگذشتش را نقل کرده و محنت‌ها و آزاری که در راه خدای سبحان دیده حکایت نموده است، آری قرآن کریم آن جناب را به همان ستایش که انبیاء گرام خود را ستوده، ستایش کرده و در همه ذکر خیرهای خود از آن حضرات، وی را شرکت داده است، سلام خدا بر او باد. </p> 
