<h3 class="ayas">سوره یونس آیه‌های ۴۶ تا ۵۶</h3><code class="section" rel="10_46-56"/><h3>ترجمه آیات</h3> <p> <span class="trans" rel="10_46">و چه اینکه (تا تو در حیاتی) بعضی از آن عذابها که به مشرکین وعده داده‌ایم در پیش چشمت به ایشان بچشانیم، و چه اینکه قبل از فرستادن آن عذاب تو را بمیرانیم و قبض روح کنیم، به هر حال بازگشت<code class="page" rel="10,100"/> این مشرکین به سوی ما است، آن گاه خدا بر آنچه فعلا می‌کنند گواه خواهد بود.  «۴۶» </span><span class="trans" rel="10_47">و (این بگومگوها تازگی ندارد) برای هر امتی رسولی است همین که رسولشان بیامد و رسالت خود را ابلاغ نمود، امت در باره او دو دسته شدند، آن وقت خدا در بینشان به حق و عدالت قضاوت نمود، و در آخرت نیز ستم نخواهند شد.  «۴۷» </span><span class="trans" rel="10_48">می‌گویند: اگر شما راست می‌گویید این وعده آخرت کی انجام می‌شود.  «۴۸» </span><span class="trans" rel="10_49">تو در پاسخشان بگو (اختیار انجام آن به دست من نیست) من برای خودم مالک نفع و ضرری نیستم، مگر آنچه خدا بخواهد تا چه رسد به نفع و ضرر دیگران، برای هر امتی عمر معینی است، همین که آن عمر و آن اجل سرآمد دیگر نمی‌توانند تاخیرش اندازند، و نه سر رسیدش را جلو اندازند.  «۴۹» </span><span class="trans" rel="10_50">بگو به من خبر دهید که اگر شب که در خوابید یا روز که به کسب و کارید عذاب خدا رسد (چه راه مفری دارید) چرا گناهکاران (به جای توبه) عذاب را به تعجیل می‌طلبند.  «۵۰» </span><span class="trans" rel="10_51">و آیا بعد از آنکه واقع شد، شما که از در استهزاء عمری در باره آن عجله می‌کردید به آن ایمان می‌آورید؟ و آیا آن لحظه وقت ایمان آوردن است؟.  «۵۱» </span><span class="trans" rel="10_52"> (نه، هرگز) در آن هنگام به کسانی که ستم کرده‌اند گفته می‌شود بچشید عذاب همیشگی را، و مگر این کیفری که می‌بینید جز به خاطر اعمالی است که کرده‌اید.  «۵۲» </span><span class="trans" rel="10_53">از تو خبر می‌گیرند که این وعده عذابی که خدا داده حق است؟ بگو: آری به پروردگارم سوگند که حق است، و شما به هیچ وجه نمی‌توانید خدا را از فرستادن آن جلوگیری کنید.  «۵۳» </span><span class="trans" rel="10_54">همه آن انسانها که ستم می‌کنند وضعشان چنین است که اگر فرضا تمامی اموال موجود در زمین مال آنان باشد، حاضرند همه را بدهند، و عذاب را نچشند، و چون عذاب را ببینند پشیمانی خود را پنهان می‌سازند، ولی بدانند که آن روز در بینشان به عدالت داوری می‌شود، و ستم نخواهند شد.  «۵۴» </span><span class="trans" rel="10_55">آگاه باشند که ملک آسمانها و زمین (از ایشان نیست تا آن را فدیه دهند بلکه) از آن خدا است، و آگاه باشند که وعده خدا حق است، و لیکن اکثرشان نمی‌دانند.  «۵۵» </span><span class="trans" rel="10_56">او است که زنده می‌کند و می‌میراند و همه به سوی او بازگشت می‌کنید «۵۶» </span></p>                     <h3>بیان آیات</h3> <p> این آیات از سنتی الهی خبر می‌دهند که همواره در میان خلقش جاری است، و آن این است که خدای سبحان، با قضایی حق قضاء رانده و تقدیری کرده که نه رد می‌شود و نه تبدیل، و آن این است که به سوی هر امتی رسولی گسیل بدارد تا رسالت‌ها و پیامهایش را به آن امت برساند، آن گاه خودش بین آن رسول و آن امت حکم فصل کند، یعنی آن پیامبر و گروندگان به او را حفظ نموده منکرین را که نبوت آن پیامبر را تکذیب می‌کنند هلاک فرماید. </p> <p>در این آیات بعد از بیان آن سنت، رسول گرامی خود ( ص) را دستور داده<code class="page" rel="10,101"/> که به امتش خبر دهد که آنچه در امت‌های گذشته جاری شده بود در این امت نیز جاری خواهد شد و این امت هیچگونه امتیاز و استثنایی از این کلیت ندارد. چیزی که هست رسول خدا  (ص) در آنچه که خدای تعالی تلقینش کرده چیزی برای پاسخ از سؤال مشرکین که پرسیده بودند <em>وقت عذاب کی است</em> بیان نفرموده و تنها این را فرموده که قضای الهی حتمی است و این امت (نیز مانند سایر امت‌ها) عمر و اجلی دارد ، همانطور که یک فرد از انسان عمری دارد و بعد از تمام شدن عمرش اجلش فرا می‌رسد. و اما اینکه زمان نزول آن اجل کی است بطور عجیبی مبهم گذاشت. و هیچ اشاره‌ای به آن نفرمود. و ما در سابق در تفسیر آیه‌ <span class="aya" rel="8_33" data-words="1-16">و ما کان الله لیعذبهم و أنت فیهم و ما کان الله معذبهم و هم یستغفرون</span><span class="footnote" rel="1" title="سوره انفال، آیه ۳۳&quot;">*</span> گفتیم که این آیه خالی از اشعار و اشاره به این معنا نیست که امت اسلام بعد از رحلت رسول خدا چیزی نمی‌گذرد که نعمت استغفار از آنان گرفته می‌شود و آن وقت است که عذاب بر آنان نازل می‌شود. و باز در سابق گفتیم که‌شواهد همه دلالت دارد بر اینکه این آیه (یعنی آیه سوره انفال) مثل همه سوره انفال در مدینه نازل شده، پس آیات مورد بحث که در مکه نازل شده قبل از آن بوده، و آن آیات نسبت به این آیات جنبه شرح و توضیح را دارد. در سوره انفال آنچه در اینجا مبهم ذکر شده توضیح داده، و این خبر که امت اسلام چنین و چنان می‌شود یکی از اخبار غیبی قرآن کریم است. </p> <p>ولی بعضی از مفسرین<span class="footnote" rel="2" title="تفسیر ابن کثیر، ج ۳، ص ۵۰۶">*</span> داستان عذابی که خدای تعالی در این آیات ذکر فرموده حمل بر عذاب آخرت کرده‌اند، در حالی که زمینه این آیات با چنین حملی مساعدت ندارد. </p> <p> <span class="aya" rel="10_46" data-words="1-16">و إما نرینک بعض الذی نعدهم أو نتوفینک فإلینا مرجعهم ثم الله شهید علی ما یفعلون</span> اصل کلمه‌ <span class="aya" rel="10_46" data-words="2-3">إما نرینک</span> ان نرک-اگر نشانت دهیم ، بوده دو چیز بر آن اضافه شده یکی حرف <em>ما</em> ، و دیگری نون تاکید ثقلیه.<span class="footnote" rel="3" title="در اینجا ممکن است این سؤال به ذهن خواننده برسد که در زمینه تردید، نون تاکید ثقیله که خاصیتش تاکید مضمون کلمه است چه معنا دارد؟ پاسخ این سؤال به نظر من این است که آیه شریفه می‌خواهد بفرماید: حتی در حال حیات تو نیز قسمتی از آن عذاب را که بعد از وفات تو بر امتت نازل خواهیم کرد بر آنان نازل می‌کنیم، و حتما و بطور یقین نازل می‌کنیم و همین طور هم شد، زیرا عذابی که خدای تعالی بعد از رحلت رسول گرامیش بر امت اسلام نازل فرمود نطفه‌اش در حال حیات آن جناب منعقد شد، آن زمان که حادثه عقبه را در مراجعت رسول خدا (ص) از حجة الوداع بوجود آوردند، و آن زمان که نگذاشتند رسول خدا (ص) آنچه را که می‌خواست برای امت بنویسد، منشا همه انحرافها و گمراهی‌ها و محرومیت‌ها آن روز آغاز شد اللهم العن اول ظالم ظلم حق محمد و آل محمد و آخر تابع له علی ذلک اللهم العنهم جمیعا پس، آوردن نون تاکید ثقیله برای افاده این نکته بوده هم چنان که در داستان آدم (ع) آنجا که به وی فرمود: &lt;span class=&quot;aya&quot; rel=&quot;۲_۳۸&quot; data-words=&quot;۲-۴&quot;&gt;اِهْبِطُوا مِنْها جَمِیعاً&lt;/span&gt; &lt;em&gt;دنبالش فرمود: &lt;/em&gt; &lt;span class=&quot;aya&quot; rel=&quot;۲_۳۸&quot; data-words=&quot;۵-۸&quot;&gt;فَإِمَّا یَأْتِیَنَّکُمْ مِنِّی هُدیً&lt;/span&gt; اگر از ناحیه من برای شما هدایتی و دینی آمد که حتما و قطعا خواهد آمد چنین و چنان کنید">*</span> و تردید، بین نشان دادن، و بین توفی و قبض     </p> <p> <em>مترجم</em>  <code class="page" rel="10,102"/> روح کردن برای این است که یکسان بودن آن دو را برساند، و بفهماند مطلب در هر دو فرض جریان دارد. و معنایش این است که: بازگشت خلق و این امت به هر حال به سوی ما است، چه اینکه در حال حیات تو عذاب بر آنان نازل کنیم، و چه بعد از وفات تو. و کلمه <em>ثم</em> برای افاده تاخیر به حسب ترتیب کلام است، نه افاده تاخیر زمانی، نمی‌خواهد بفرماید: خدای تعالی بعد از آنکه امت تو به سویش برگشتند شاهد بر اعمال آنها است، خیر، خدا امروز هم شاهد بر آنان است. و غرض از این آیه دلگرم کردن رسول خدا (ص) است، و هم این است که زمینه‌ای باشد برای آیات بعد که مساله قضای عذاب را بیان می‌کنند. </p> <p>و معنای آیه این است که: ای رسول گرامی من!خوشحال و دلگرم باش که ما آنچه به امت تو وعده دادیم واقع خواهیم ساخت، چه اینکه بعضی از آن را در حال حیاتت به تو نشان بدهیم، و چه اینکه تو را قبل از نشان دادن آن قبض روح کنیم، چون به هر حال زمام آنان به دست ماست، و ما شاهد و ناظر هستیم بر آنچه که می‌کنند، بر آن اعمالی که به خاطر آن اعمال مستوجب عذاب می‌شوند، رفتار آنان نه از نظر ما غایب و پنهان می‌ماند، و نه ما فراموششان می‌کنیم. </p> <p>در این آیه التفاتی از متکلم مع الغیر (نشانت بدهیم) به غایب (و خدا شاهد بر اعمال ایشان است) بکار رفته تا دلالت کند بر اینکه چرا خدای تعالی شاهد بر اعمال امت اسلام است، و بفهماند علتش این است که اللَّه است و اللَّه شاهد بر هر عملی می‌باشد و مقتضای الوهیتش این است که شاهد بر اعمال هر کسی باشد. </p> <h3> <span class="title" rel="10_46 10_47 10_48 10_49 10_50 10_51 10_52 10_53 10_54 10_55 10_56">سنت الهی مبنی بر فرستادن رسول برای همه امم و قضاء به حق و عدل در بین مصدقین و مکذبین و نجات دادن گروه اول و عذاب و هلاک کردن گروه دوم</span> </h3> <p> <code class="aya" rel="10_47"/> <span class="aya" rel="10_47" data-words="1-14">و لکل أمة رسول فإذا جاء رسولهم قضی بینهم بالقسط و هم لا یظلمون</span> این آیه شریفه از قضایی الهی خبر می‌دهد که به دو قضاء تقسیم می‌شود: یکی اینکه هر امتی از امت‌ها رسولی دارد، که حامل رسالت و پیامهای خدای تعالی به سوی ایشان است، و مامور است آن پیامها را به آنان ابلاغ نماید. و قضاء دوم این است که وقتی پیامبر هر امتی به<code class="page" rel="10,103"/> سوی آن امت آمد و رسالت الهی را به آنان ابلاغ نمود، قهرا اختلاف راه انداخته گروهی تصدیقش و گروه دیگر تکذیبش کردند در آن زمان خدای تعالی بین آنان قضاء به حق و عدل. </p> <p>می‌راند، بدون اینکه به آنان ستم روا بدارد. این آن معنایی است که از آیه شریفه با کمک سیاق و زمینه گفتار استفاده می‌شود. </p> <p>و از آن برمی‌آید که در جمله‌ <span class="aya" rel="10_47" data-words="5-7">فإذا جاء رسولهم</span> کوتاه گویی و حذف بکار رفته و نیز به جای اسم ظاهر ضمیر بکار رفته، و تقدیر کلام چنین است: فاذا جاء رسولهم الیهم و بلغ الرسالة فاختلف قومه بالتکذیب و التصدیق قضی بینهم بالقسط-همین که رسولشان به سوی آنان آمد و رسالت خود را ابلاغ نمود، مردم در تکذیب او و تصدیقش دو دسته شدند، پس خدای تعالی به عدالت بین آن دو حکم کرد . دلیل بر اینکه آیه شریفه چنین تقدیری دارد، جمله‌ <span class="aya" rel="10_47" data-words="8-14">قضی بینهم بالقسط و هم لا یظلمون</span> است، چون قضاوت در جایی درست است که پای اختلافی در میان باشد، و چون در جایی که قضاوت و داوری به نفع یک طرف و قهرا به ضرر طرف دیگر است، و قهرا آن ضرر، یا حق‌کشی است و یا عذاب، هر جا که سخن از قضاوت به میان آید این سؤال به ذهن شنونده وارد می‌شود که آیا این قضاوت به عدالت است یا حق‌کشی؟ و آیا در این قضاوت به آن کسی که علیه او حکم شده ظلم شده است یا نه، لذا در جمله مورد بحث فرمود: خدای تعالی به عدالت داوری می‌کرده، و به هیچ قومی ستم نمی‌کرده. </p> <p>و اما اینکه چرا نفرمود: <em>لکل امة نبی</em> ؟ در پاسخ می‌گوئیم: ما قبلا در مباحثی که در جلد دوم این کتاب پیرامون نبوت داشتیم فرق میان رسول و نبی را بیان کردیم، و قضاوتی که در آیه مورد بحث سخن از آن رفته از خواص رسالت است، نه نبوت. </p> <p><code class="aya" rel="10_48"/> <span class="aya" rel="10_48" data-words="1-8">و یقولون متی هذا الوعد إن کنتم صادقین</span> این جمله حکایت سؤالی است از ناحیه مشرکین از رسول خدا (ص)، که زمان این قضاوتی که خدا وعده‌اش را داده کی است، و به دلیل اینکه خدای تعالی به رسول گرامی‌اش دستور داده که در پاسخ آنان بفرماید: بگو من برای خودم مالک هیچ ضرر و نفعی نیستم مگر آنچه که خدا خواسته باشد، و برای هر امتی أجل معینی است ، منظور از آن قضاء، قضاء دنیوی است. و نیز سؤال کنندگان بعضی از مشرکین معاصر رسول خدا (ص) بوده‌اند، چون از جمله برای هر امتی اجل معینی است می‌فهمیم که خدای تعالی به خاطر نافرمانی یک امت آن امت را قبل از فرا رسیدن اجلش در دنیا هلاک نمی‌کند. و نیز از جمله بگو من مالک نفع و ضرر خویش نیستم... می‌فهمیم سؤال کنندگان بعضی از مشرکین معاصر رسول خدا (ص) بوده‌اند. <code class="page" rel="10,104"/> پس، اینکه بعضی از مفسرین<span class="footnote" rel="1" title="تفسیر الکشاف، ج ۲، ص ۳۵۰">*</span> گفته‌اند: منظور از قضاء، عذاب روز قیامت، و درخواست کنندگان بعضی از مشرکین امت‌های قبل از اسلام بوده‌اند گفتاری است که نباید به آن اعتناء شود. </p> <p><code class="aya" rel="10_49"/> <span class="aya" rel="10_49" data-words="1-15">قل لا أملک لنفسی ضرا و لا نفعا إلا ما شاء الله لکل أمة أجل...</span> جمله سؤالی‌ <span class="aya" rel="10_48" data-words="3-8">متی هذا الوعد إن کنتم صادقین ،</span> در معنای این است که: چه زمانی پروردگار تو به این وعده‌ای که به تو و تهدیدی که به ما داده وفا می‌کند؟ چه زمانی است که خدا بین ما و بین تو قضاء می‌راند، و ما را هلاک و تو و ایمان آورندگان به تو را نجات می‌دهد؟ و جو زندگی را برای تو صاف و هموار می‌سازد، تا زمین یکسره در اختیار شما قرار بگیرد، و شما از شر ما راحت شوید، و چرا پروردگار تو در این قضایش عجله نمی‌کند؟ چون کلام مشرکین کلامی بوده که جنبه تعجیز و استهزاء داشته، در حقیقت خواسته‌اند بگویند پروردگار تو هیچ کاری نمی‌تواند بکند، و این تهدیدهای تو، بیهوده‌ای بیش نیست، و گرنه چرا عجله نمی‌کنی و آن را عملی نمی‌سازی؟ شاهد بر اینکه مشرکین چنین منظوری داشته‌اند اینست که در آیات بعد که سخن از استعجال مشرکین به میان می‌آورد از آنان حکایت می‌کند که گفتند: <span class="aya" rel="15_7" data-words="1-8">لو ما تأتینا بالملائکة إن کنت من الصادقین</span><span class="footnote" rel="2" title="چرا ملائکه را نمی‌آوری اگر جزو راستگویان هستی سوره حجر، آیه ۷&quot;">*</span>. </p> <p>آری، گفتار مشرکین اگر شکافته شود چنین معنایی را می‌رساند، و چون در چنین معنایی بود خدای سبحان پیامبر خود را تلقین کرد تا در پاسخشان این حقیقت را بیان کند که خود آن جناب مالک نفع و ضرر خودش نیست، نه می‌تواند ضرری را از خودش دفع کند و نه می‌تواند منافعش را به سوی خود جلب نماید، و نه در جلب آن عجله کند، مگر آن ضررهایی را که خدا خواسته باشد از آن جناب دفع شود، و آن منافعی که خدا خواسته باشد به سوی آن جناب جلب شود. وقتی آن جناب مالک نفع و ضرر خود نیست چگونه می‌تواند پیشنهاد آنان را عملی ساخته، در قضاء و عذاب آوردن عجله کند، پس این استعجال مشرکین از جهالت آنان است. </p> <p>و آن گاه از اصل سؤال که تعیین زمان نزول عذاب بود پاسخی اجمالی داده و از تعیین وقت اعراض نموده و به بیان ضرورت و حتمیت وقوع پرداخته. و علت اینکه از تعیین وقت اعراض نمود این است که وقت مذکور جزء غیب عالم است، که به جز خدای تعالی هیچ کس به آن     <code class="page" rel="10,105"/> آگاهی ندارد، و از عالم امر است، که خدای تعالی احدی را بر آن مسلط نفرموده، و همین معنا در تفسیر آیات این سوره گذشت آنجا که فرمود: <span class="aya" rel="10_20" data-words="1-18">و یقولون لو لا أنزل علیه آیة من ربه فقل إنما الغیب لله فانتظروا إنی معکم من المنتظرین...</span><span class="footnote" rel="1" title="سوره یونس، آیه ۲۰&quot;">*</span> </p><h3> <span class="title" rel="10_49 10_46 10_47 10_48 10_50 10_51 10_52 10_53 10_54 10_55 10_56">امت‌ها-همچون افراد-اجل و پایانی دارند و امم پیشین بعد از ارسال رسل و پیدایش اختلاف در میان مردم، با قضاء الهی معذب و منقرض شده‌اند</span> </h3> <p> و اما اینکه چرا در پاسخ، حتمیت وقوع آن را ذکر کرد؟ برای این بود که حتمیت وقوع آن عذاب مصداقی بود از یک حقیقت، که خود از نوامیس عامه و سنت‌های جاری در عالم است، در نتیجه با ذکر حتمیت وقوع هم پاسخ را داده و هم به حقیقتی اشاره کرده تا در نتیجه عقده‌ای که موجب این سؤال شده حل و شبهه دفع گردد، و آن حقیقت این است که در عالم کون برای هر امتی أجلی است که به هیچ وجه از آن أجل تخطی نمی‌کند، و آن أجل هم از آن امت تخطی نمی‌کند، و خواه ناخواه آن أجل خواهد رسید و هنگام رسیدن نه در واقع شدنش در موقعی که معین شده اشتباه می‌کند، و نه در لحظه وقوع، ساعتی جلوتر و یا عقب‌تر واقع می‌گردد. </p> <p>بیانگر این حقیقت جمله‌ <span class="aya" rel="10_49" data-words="13-24">لکل أمة أجل إذا جاء أجلهم فلا یستأخرون ساعة و لا یستقدمون</span> است، یعنی و شما مسلمین نیز امتی هستید از امم، و خواه ناخواه شما نیز مانند سایر امتها اجلی دارید، وقتی اجلتان رسید نمی‌توانید آن را پس و پیش کنید. مشرکین وقتی این کلام را بشنوند، و در آن تدبر کنند قهرا برایشان روشن می‌گردد که درخواست بیجایی کرده‌اند، چون هر امتی حیاتی اجتماعی و وراء حیات فردی که مخصوص تک تک افراد است دارد، و حیات اجتماعی هر امتی از بقاء و عمر آن مقداری را دارد که خدای سبحان برایش مقدر کرده. و همچنین از سعادت و شقاوت و تکلیف و رشد و ضد رشد و ثواب و عقاب سهمی را دارد، که خدای تعالی برایش معین فرموده و این حقیقت از چیزهایی است که تدبیر الهی عنایتی به آن دارد، هم چنان که در تک تک انسانها طابق النعل بالنعل چنین تقدیراتی را مقدر فرموده. </p> <p>بعد از تدبر و درک این حقیقت آن وقت به یاد شواهد تاریخی می‌افتند که آثار باستانی و خرابه‌های عهد کهن و کاخهای خالی از سکنه با زبان بی زبانی برایشان شرح می‌دهد، هم چنان که قرآن کریم اخبار بعضی از این امت‌ها از قبیل: قوم نوح و عاد، قوم هود و ثمود قوم صالح و کلده و قوم ابراهیم (ع) و اهل سدوم، و سائر مؤتفکات (قوم لوط) و قبطیان (قوم فرعون) و اقوامی دیگر را برای آن مشرکین آورده. </p> <p>پس، این همه اقوام که منقرض شدند، و سر و صدا و آوازه‌شان به خاموشی گرائید جز در   <code class="page" rel="10,106"/> اثر عذاب الهی و هلاکت دسته جمعی منقرض نشدند، و معذب نگشتند مگر بعد از آنکه پیامبرانشان با آیات و معجزاتی روشن بیامد، و هیچ رسولی به سوی آنان گسیل نشد مگر آنکه در باره دین حقی که او آورده بود اختلاف کردند، بعضی ایمان آوردند و جمعی که همیشه اکثر مردم بوده‌اند دعوت او را تکذیب کردند. </p> <p>این داستانها، مؤمنین را نیز راهنمایی می‌کند به اینکه امت معاصر پیامبر اسلام نیز-که در باره دین حقی که آن جناب آورده بود اختلاف کردند-بزودی دچار همان سرنوشتی خواهند شد که آن امت‌ها دچار شدند، و آن این است که بزودی خدای تعالی بین آنان و بین فرستاده خودش قضاوت عملی خواهد کرد، یعنی به همان علتی که آن امت‌ها را عذاب کرد، اینان را نیز عذاب خواهد فرمود، و خدای تعالی در کمین آنان است. </p> <p>در اینجا به عهده دانشمندان است که به یک نکته توجه کنند و آن اینست که هر چند خدای تعالی سخن را در باره خصوص مشرکین آغاز کرد، ولی در بین این سخن، مجرمین از این امت را نیز تهدید فرمود. پس، همه آن تهدیدها شامل مجرمین این امت نیز می‌شود، و چون در میان اهل قبله مجرمین بسیارند، پس این امت نیز باید منتظر عذاب الهی باشد، عذابی لازم و برقرار که خدای تعالی با آوردن آن بین آنان و پیامبرشان حکم فصل خواهد کرد. </p> <h3> <span class="title" rel="10_46 10_47 10_48 10_49 10_50 10_51 10_52 10_53 10_54 10_55 10_56">این پندار غلط و خرافی که عذاب دنیوی از امت اسلام برداشته شده با منطق اسلام سازگار نیست</span> </h3> <p> و آنچه را که شیطان تلقینشان کرده و به دلهایشان افکنده که این امت، امتی مورد رحمت است‌و خدا به احترام پیامبر آنان که نبی رحمت است عذاب دنیایی را از آنان برداشته، و از چنین عذابی آنها را در امان کرده، هر چند که در همه اقسام گناهان و خطاها غرق شوند، و هر پرده‌ای از حیا را پاره سازند باید فراموش کنند و متوجه باشند که هیچ مسلمانی نمی‌تواند به چنین خرافه‌ای معتقد باشد و چگونه ممکن است چنین چیزی را به اسلام نسبت داد، با اینکه در منطق اسلام احدی نزد خدا احترامی ندارد مگر به تقوا؟ و چگونه چنین چیزی از معارف اسلام است با اینکه قرآن مؤمنین را به امثال آیه زیر خطاب کرده و فرموده: <span class="aya" rel="4_123" data-words="1-12">لیس بأمانیکم و لا أمانی أهل الکتاب من یعمل سوءا یجز به</span>؟ !<span class="footnote" rel="1" title="نظام عالم به دلخواه شما و یا دلخواه اهل کتاب نمی‌چرخد، چه شما و چه آنان هر کس عمل زشت مرتکب شود کیفر خواهد دید سوره نساء، آیه ۱۲۳&quot;">*</span> و ای بسا از تجاوزگرانی که از این مقدار هم تجاوز کرده عذاب آخرت را نیز عطف بر عذاب دنیا کرده و گفته‌اند که امت اسلام نه در دنیا عذاب می‌بیند و نه در آخرت، هم نیکوکارش آمرزیده است و هم گنهکارش، و برای این امت در دنیا باقی نمی‌ماند مگر این   <code class="page" rel="10,107"/> کرامت که هر چه دلش خواست بکند، برای اینکه خدای عز و جل پرده امنیت به روی این امت کشیده، و اما در آخرت برایش باقی نمی‌ماند مگر مغفرت و بهشت . </p> <p>و معلوم است که بنا به گفته اینان برای این ملت و شریعت باقی نمی‌ماند مگر یک مشت احکام و تکالیف گزافی که-العیاذ باللَّه-خدای تعالی، رب العالمین آنها را بازیچه و سرگرمی خود قرار داده، نه از مخالفین آن احکام بازخواست می‌کند که چرا مخالفت کردید؟ و نه برای امتثال کنندگان فرقی با مخالفین می‌گذارد، بلکه هم امتثال کنندگان را به بهشت می‌برد و هم مخالفین و عاصیان را،  (و اگر از آنان بپرسی آخر فایده این احکام و تکالیف چه بود؟ که این همه انبیاء و اولیاء به خاطر آن کشته شدند و رنج‌ها تحمل کردند؟ در پاسخ خواهند گفت: کارهای خدا چون و چرا ندارد! <span class="aya" rel="21_23" data-words="1-7">لا یسئل عما یفعل و هم یسئلون</span><span class="footnote" rel="1" title="این بندگان خدا هستند که باید پاسخگوی اعمال خود باشند، و اما خدای تعالی در آنچه می‌کند بازخواست نمی‌شود، چون کسی نیست که خدا را به محاکمه بکشد سوره انبیاء، آیه ۲۳&quot;">*</span> و <span class="aya" rel="17_43" data-words="1-7">سبحانه و تعالی عما یقولون علوا کبیرا</span><span class="footnote" rel="2" title="خدا از آنچه می‌گویند بسیار برتر و منزه‌تر است سوره اسراء، آیه ۴۳&quot;">*</span>. </p> <p>همه این نظریه‌های باطل ناشی از اعراض از ذکر خدا و دوری از کتاب او است، که به گفته قرآن کریم رسول خدا (ص) در قیامت خواهد گفت: پروردگارا امت من از این قرآن قهر کردند، و آن را مهجور و متروک گذاشتند . </p> <h3> <span class="title" rel="10_46 10_47 10_48 10_49 10_50 10_51 10_52 10_53 10_54 10_55 10_56">سرزنش آنهایی که از روی استهزاء شتاب در نزول عذاب را درخواست کردند</span> </h3> <p> <code class="aya" rel="10_50"/><code class="aya" rel="10_51"/> <span class="aya" rel="10_50" data-words="1-14">قل أ رأیتم إن أتاکم عذابه بیاتا أو نهارا ما ذا یستعجل منه المجرمون</span>... <span class="phrase"><span class="aya" rel="10_51" data-words="9-13">و قد کنتم به تستعجلون</span> کلمه <em rel="fa_10_50_6-6" data-sentence="82:129">بیات</em> و کلمه <em>تبییت</em> به معنای آمدن در شب است، و غالبا در مورد شر استعمال می‌شود، مثل اینکه بخواهند از آمدن دشمن در شب خبر دهند.</span> </p> <p>و <span class="phrase">از آنجا که جمله‌ <span class="aya" rel="10_48" data-words="3-8">متی هذا الوعد إن کنتم صادقین</span> در دو آیه قبل در معنای این بود که درخواست کرده باشند خدای تعالی در فرستادن آن عذابی که آنان را ناگزیر از ایمان آوردن بسازد عجله کند، لذا بعد از آنکه در پاسخ آنان فرمود که این عذاب محقق الوقوع است، اینک در این آیه دوباره به توبیخ و مذمت آنان پرداخته، توبیخ از دو جهت، اول از این جهت که در آمدن آن عذاب درخواست تعجیل کردند، با اینکه آن عذاب اگر بیاید ناگهانی خواهد آمد، و این برای یک انسان عاقل از حزم و احتیاط به دور است که از چنین عذابی بر حذر نباشد و در آمدن آن درخواست، عجله کند، لذا برای افاده این توبیخ به رسول گرامی‌اش تلقین کرد که:     <code class="page" rel="10,108"/> <span class="aya" rel="10_50" data-words="1-3">قل أ رأیتم</span>، بگو به من خبر دهید <span class="aya" rel="10_50" data-words="4-7">إن أتاکم عذابه بیاتا</span>، اگر عذاب خدا شبانه بیاید <em rel="fa_10_50_7-8" data-sentence="868:571">او نهارا</em> ، و یا در روز فرا رسد، با اینکه عذابی است که جز به ناگهانی نمی‌آید چون شما از لحظه آمدنش خبر ندارید <span class="aya" rel="10_50" data-words="10-13">ما ذا یستعجل منه</span> دیگر مجرمین در آمدن چه چیز عجله و شتاب را درخواست می‌کنند، آیا در آمدن عذاب درخواست عجله می‌کنند با اینکه مجرم خودشان هستند و اگر عذاب بیاید گریبان غیر آنان را نمی‌گیرد؟ بنا بر این، در جمله <span class="aya" rel="10_50" data-words="10-14">ما ذا یستعجل منه المجرمون</span> التفاتی از خطاب (ا رایتم-به من خبر دهید) به غیبت (یستعجل) بکار رفته، و گرنه باید می‌فرمود: ما ذا تستعجلون منه و انتم مجرمون .</span> و گویا نکته این التفات این باشد که خواسته است رعایت حال مجرمین را کرده رو در رو به آنان نفرموده باشد که شما مجرمید و چنین عذابی در پی دارید چون ملاک و علت عذاب در شما هست و آن ارتکاب جرم است. </p> <p>و توبیخ از جهت دوم این است که ایمان آوردن را تاخیر انداخته‌اند برای روزی که دیگر ایمان سودی به حالشان نداشته باشد، و آن روز نزول عذاب است، چون در آن روز پدیدار شدن نشانه‌های عذاب بطور قطع ناگزیرشان می‌کند به اینکه ایمان بیاورند. آری، این معنا تجربه شده که آدمی وقتی مشرف به هلاکت می‌شود ایمان می‌آورد. <span class="phrase">از سوی دیگر ایمان، خود توبه‌ای است، و توبه در هنگام پدیدار شدن نشانه‌های عذاب و لحظه‌ای که آدمی مشرف به مرگ می‌شود قبول نمی‌شود، لذا فرمود: <span class="aya" rel="10_51" data-words="1-5">أ ثم إذا ما وقع</span> العذاب <em rel="fa_10_51_5-6" data-sentence="217:426">آمنتم به</em> آیا گذاشتید وقتی که عذاب واقع شد به آن (به قرآن و یا به خدای تعالی) ایمان آوردید؟ <em>أ لن</em> یعنی آیا در این لحظه ایمان آوردید؟ در حالی که: <span class="aya" rel="10_51" data-words="9-13">و قد کنتم به تستعجلون</span> قبلا خود شما درخواست می‌کردید زودتر آن عذاب بیاید، و معنای این استعجالتان این بود که بفهمانید ما اعتنایی به این عذاب نداریم، در حقیقت با این درخواست خود می‌خواستید تهدید خدای تعالی را تحقیر و استهزاء کنید.</span> </p> <p><code class="aya" rel="10_52"/> <span class="aya" rel="10_52" data-words="1-13">ثم قیل للذین ظلموا ذوقوا عذاب الخلد هل تجزون إلا بما کنتم تکسبون</span> این معنا به ذهن نزدیکتر است که آیه شریفه متصل باشد به آیه‌ <span class="aya" rel="10_49" data-words="13-15">لکل أمة أجل</span>، که در این صورت آیه اول حتمی بودن وقوع عذاب بر مشرکین و نابود کردن آنان را بیان می‌کند، و آیه دوم این نکته را می‌رساند که بعد از وقوع عذاب به آنان گفته می‌شود: حال بچشید عذاب جاودانه را که همان عذاب آخرت است، و شما در این روز کیفر نمی‌شوید مگر به عمل خودتان، همان اعمالی که می‌کردید و همان گناهانی که مرتکب می‌شدید و این است سزای شما. و این خطاب (ذوقوا: بچشید) خطاب زبانی نیست، بلکه خطاب تکوینی است، <code class="page" rel="10,109"/> می‌خواهد بفرماید: هر عملی عکس العمل و اثری دارد و ممکن نیست که عذاب کفر و گناه به کافر و گنهکار نرسد. و <span class="phrase">بنا بر این معنا این دو آیه، یعنی آیه: <span class="aya" rel="10_50" data-words="1-3">قل أ رأیتم</span> تا جمله <em rel="fa_10_51_12-12" data-sentence="111:43">تستعجلون</em>  دارای زمینه اعتراض، و وارد در این موردند.</span> </p> <p><code class="aya" rel="10_53"/> <span class="aya" rel="10_53" data-words="1-15">و یستنبئونک أ حق هو قل إی و ربی إنه لحق و ما أنتم بمعجزین</span> <span class="phrase">کلمه <em rel="fa_10_53_2-2" data-sentence="5:59">یستنبئونک</em> به معنای <em>یستخبرونک</em> است، یعنی از تو خبر می‌خواهند.</span> </p> <p>و <span class="phrase">جمله: <em rel="fa_10_53_3-4" data-sentence="6:467">احق هو</em> بیان همان خبری است که از آن سؤال کرده‌اند، و ضمیر <em>هو</em> بطوری که از زمینه کلام بر می‌آید به قضاء و یا به عذاب بر می‌گردد، و به هر کدام برگردد برگشت عبارت به یک معنا است، می‌فرماید: از تو خبرگیری می‌کنند که آیا آن قضاء و یا آن عذاب حق است؟ در اینجا خدای سبحان به پیامبرش دستور داده پاسخ را که عبارت است از اثبات آن عذاب به جمیع جهات تاکید مؤکد نموده در جواب آنان با سوگند بگوید: این عذاب حتما و قطعا حق و ثابت است، برای اینکه مقتضی آن موجود و مانع آن مفقود است.</span> </p> <p>پس، اینکه فرمود: <span class="aya" rel="10_53" data-words="6-11">قل إی و ربی إنه لحق</span> (برای اثبات حقیت کلام از چند جهت تاکید شده) یکی از جهت سوگند، دوم آوردن کلمه <em>ان</em> و سوم آوردن حرف <em>لام</em> ، و چهارم آوردن جمله به صورت جمله اسمیه (آن عذاب حق است)، چون ممکن بود بفرماید: قل ای و ربی یحق العذاب و یا یقطع العذاب . و جمله‌ <span class="aya" rel="10_53" data-words="12-15">و ما أنتم بمعجزین</span> بیان عدم مانع است-هم چنان که جمله قبلی وجود مقتضی را اثبات می‌کرد-و می‌فرماید: شما نمی‌توانید خدا را از فرستادن عذاب عاجز سازید، و از رسیدن عذاب بر خود مانع شوید. </p> <p><code class="aya" rel="10_54"/> <span class="aya" rel="10_54" data-words="1-11">و لو أن لکل نفس ظلمت ما فی الأرض لافتدت به...</span> این آیه به شدت عذاب و اهمیت خلاصی از آن در نزد آنان اشاره می‌کند. و جمله‌ <span class="aya" rel="10_54" data-words="12-14">و أسروا الندامة</span> به معنای این است که ندامت و پشیمانی خود را پنهان‌و کتمان می‌کنند تا گرفتار شماتت و امثال آن نشوند. و ظاهرا منظور از قضاء و عذابی که در آیه شریفه آمده عذاب و قضاء دنیوی است نه غیر دنیوی. </p> <h3> <span class="title" rel="10_46 10_47 10_48 10_49 10_50 10_51 10_52 10_53 10_54 10_55 10_56">سلطنت و مالکیت خدای تعالی قابل مقایسه با سلطنت‌های اعتباری ظاهری افراد انسان نیست و وجود مانع و رادع از تحقق اراده حق متعال، معقول نیست</span> </h3> <p> <code class="aya" rel="10_55"/> <span class="aya" rel="10_55" data-words="1-18">ألا إن لله ما فی السماوات و الأرض ألا إن وعد الله حق و لکن أکثرهم لا یعلمون</span> این آیه شریفه و آیه بعدش برهانی است بر حق بودن مطلبی که قبلا فرموده بود، و آن این بود که عذاب مورد تهدید حق است و واقع خواهد شد، و هیچ مانعی نیست که بتواند از وقوع آن منع کند. و صورت برهان چنین است: آنچه در آسمانها و زمین است از آنجا که مملوک خدای یگانه بی شریک است خدای تعالی می‌تواند هر نوع تصرفی که فرض شود در آن بنماید و هر<code class="page" rel="10,110"/> تصرفی در آنها به خدای تعالی منتهی می‌شود، و غیر از خدا هیچ کسی سهمی از این مالکیت ندارد، و در نتیجه هیچ تصرفی در آن نمی‌توان کرد مگر به اذن او، پس اگر غیر از خدای تعالی کسی تصرف در چیزی کرد تصرف او فقط مستند به اراده خدای تعالی است و به هیچ مقتضی دیگر و خارجی‌ای مستند نیست، یعنی هیچ مقتضی دیگری که خارج از ذات مقدس او باشد نمی‌تواند در ذات و اراده او تصرف و از اراده و فعل او جلوگیری نماید. پس، خدای تعالی آنچه می‌کند از جانب خود می‌کند، نه اینکه مقتضایی از خارج ذاتش و یا مانعی از خارج در کار او ارتباط و دخالت داشته باشد. پس، هر گاه خدای سبحان اراده‌ای کند آن را به کرسی می‌نشاند و انجام می‌دهد، بدون اینکه مددکاری او را کمک کند و یا مانعی از کارش و انفاذ اراده‌اش جلوگیری کند، و چون وعده‌ای دهد وعده‌اش حق است و تخلف ندارد، و هیچ منصرف کننده‌ای نیست که او را وادار سازد به اینکه وعده‌اش را تغییر دهد. </p> <p>پس، اگر با نظری دقیق در ملک مطلق و حقیقی خدای تعالی نظر کنیم به این حقیقت هدایت می‌شویم و علم پیدا می‌کنیم که وعده خدای تعالی وعده حق است، یعنی آمیخته با باطل نیست، اما چه باید کرد که اکثر مردم-یعنی عوام الناس-این نظر دقیق را ندارند و در نتیجه از درک آن عاجزند، و یا اگر توانایی درک آن را دارند به فهم ساده و عوامانه خود اکتفاء نموده. و به آن علاقه ورزیده، حاضر نمی‌شوند از آن دست بردارند، در نتیجه این اکثریت، ملک خدای تعالی را به ملک و سلطنت پادشاهان و انسانهایی که بر سایر انسانها سروری و استکبار دارند قیاس نموده، فکر می‌کنند که خدای تعالی نیز مانند یک پادشاه دارای سلطنت و قدرت و سایر چیزهایی است که دیگران در باره‌اش سر و دست می‌شکنند. و او را دارای قدرت مطلقه‌ای می‌دانند که هر کاری بخواهد می‌تواند بکند و هر حکمی بخواهد می‌تواند براند در عین حال گاه می‌شود که آنچه می‌خواهد واقع نمی‌شود و یا وعده‌ای که می‌دهد عملی نمی‌گردد، چون مصلحت خود و یا دیگران را در وفای به آن وعده نمی‌یابد، و یا مانع دیگری او را از وفای به وعده‌اش باز می‌دارد. آن گاه ملک و سلطنت خدای تعالی را به چنین سلطنتی قیاس نموده می‌پندارند که خدای تعالی هم ممکن است در اهدافی که دارد به موانعی برخورد نموده آنچه می‌خواهد واقع شود واقع نشود، و آنچه وعده داده به موانعی برخورد کند و نتواند به آن وفا کند. </p> <p>علاوه بر این خیال می‌کنند وعده الهی هم مانند وعده انسانها از مقوله گفتار است که گاهی با خارج منطبق می‌شود و گاهی نمی‌شود. </p> <p>و حال آنکه حقیقت ملک و سلطنت یک سلطان و سعه قدرت و نفوذ اراده او این است<code class="page" rel="10,111"/> که مردم او را به این اعتبار می‌شناسند و چنین اعتقادی در باره او دارند، نه اینکه او در واقع چنین باشد (واقعیت او همین است که یک انسانی است مانند سایر انسانهای سراپا حاجت و نقص، به شهادت اینکه) وقتی گردش گردون فلک او را زیر فشار بلاها و گرفتاریها خرد کرد و در آخر هلاکش ساخت‌و یا به خاطر عواملی عقائد مردم در باره او دگرگون شد، دیگر نه ملکی برایش باقی می‌ماند و نه قدرت و نفوذ اراده‌ای. </p> <p>و معنای اینکه در باره‌اش می‌گویند هر کاری بخواهد می‌کند و هر چه دوست بدارد برایش فراهم می‌شود، این است که اسباب ظاهری عالم مساعد با خواست او و موافق با دلخواه او است، به شهادت اینکه اگر آن اسباب و عوامل مساعدت ننماید و روی خوش نشان ندهد، همین آقای پادشاه نیرومند چاره‌ای به جز تسلیم ندارد و نمی‌تواند با آن قدرت موهومی که برای خود فرض کرده بود اسباب و عوامل جهان را تسلیم و خاضع در برابر خود بسازد، هم چنان که نمی‌تواند در مرگ و حیات و جوانی و پیری و سلامت و بیماری و امور بسیاری دیگر دخل و تصرفی بکند. </p> <p>پس، روشن گردید که چنین افرادی نه مالکند و نه ملک، و نه قادرند و نه نافذ الارادة و نه هیچ چیز دیگر. به خلاف خدای تعالی و ملک و سلطنت و اراده او که او مالک حقیقی خلق خویش است، به این معنا که هستی هر موجودی قائم به وجود او و تکون یافته به امر او و تحول پذیر به اذن او است، و هر تصرفی که او در خلق خود می‌کند تصرفی است که از پیش خود می‌کند نه به خاطر اقتضای امری خارج از ذات خود، چون هیچ موجود دارای اقتضایی که خارج از ذات خدای تعالی باشد و خدا را وادار به تصرفی کند وجود ندارد، هم چنان که چیزی که او را از کارش باز بدارد و مانع شود وجود ندارد، پس هر چیزی و هر اثری بطور مستقیم و بطور استقلال منسوب به خود خدای تعالی است، و اگر به غیر خدا هم نسبت بدهیم باز به اذن او است، و به مقدار اذنی است که او به غیر خود داده، با این حال چگونه ممکن است چیزی از مشیت او تخلف کند و به غیر او برگشت نماید با اینکه در این میان غیری نیست تا چیزی به سوی او رجوع داشته باشد و به آن غیر منسوب شود؟ </p><h3> <span class="title" rel="10_55">قول خدای تعالی و وعده او همان فعل محقق او است و قابل تخلف و تردید نمی‌باشد <span class="aya" rel="10_55" data-words="10-13">إن وعد الله حق</span> </span> </h3> <p> و قول خدای تعالی همان فعل او است، به این معنا که او کاری را که می‌کند آن کار به خودی خود بر مقصود او دلالت می‌کند. خوب، با اینکه معنای قول خدا این است دیگر چگونه ممکن است که در قول او دروغ راه یابد، با اینکه قول او متن عالم خارج است و عین خارجی است، قول او منم و تویی و سراسر این عالم است که هیچ جای آن دروغ نیست، دروغ و خطا مختص به مفاهیم ذهنی است، هر مفهوم ذهنی که با خارج منطبق باشد حقیقت است و خبر دادن از آن خبری است راست، و هر مفهوم ذهنی که با خارج منطبق نباشد خلاف حقیقت است و خبر<code class="page" rel="10,112"/> دادن از آن خبری است دروغ. و همچنین چگونه ممکن است وعده او باطل باشد با اینکه وعده او عبارت است از همان عملی که او با ما خواهد کرد و فعلا برای ما غایب است و جنبه آینده را دارد که احتمال دارد تحقق بیابد و یا تحقق نیابد، ولی برای خدای تعالی که کلیه اسباب را به سوی آن وعده متوجه ساخته غایب نیست و ردخور ندارد. </p> <p>پس، دقت نظر در این حقایق معنای ملک خدای تعالی نسبت به آسمانها و زمین را برای دانش‌پژوه متدبر روشن می‌سازد و نیز روشن می‌سازد که لازمه این چنین مالکیت این است که وعده او حق و غیر قابل تردید باشد، و تردید آن به جز جهل به مقام خدای تعالی هیچ انگیزه‌ای نداشته باشد. </p> <p>و به همین جهت خدای تعالی در آیه مورد بحث نخست فرموده: <span class="aya" rel="10_55" data-words="9-13">ألا إن وعد الله حق</span> و آن گاه اضافه کرده که: <span class="aya" rel="10_55" data-words="14-18">و لکن أکثرهم لا یعلمون</span> و در آخر، یعنی در یک آیه دیگر در بیان مالکیت خود و ذکر نمونه‌ای از آن فرموده: <span class="aya" rel="10_56" data-words="1-4">هو یحیی و یمیت</span> -او زنده می‌کند و می‌میراند . </p> <p><code class="aya" rel="10_56"/> <span class="aya" rel="10_56" data-words="1-7">هو یحیی و یمیت و إلیه ترجعون</span> در این جمله بر مطلب آیه قبلی که راجع به مالکیت خدای تعالی نسبت به نوع انسان بود احتجاج و استدلال شده است. گویا می‌فرماید: تمامی امور شما انسانها از زندگی، مرگ و برگشتتان به سوی خدای تعالی به خدا مربوط است و با این حال چگونه می‌توانید بگوئید: ملک خدای تعالی نیستند؟ </p><h3>بحث روایتی‌ <span class="title" rel="10_50 10_54 10_46 10_47 10_48 10_49 10_51 10_52 10_53 10_55 10_56"> (دو روایت در ذیل آیات گذشته مربوط به عذاب) </span> </h3> <p> در تفسیر قمی است که در روایت ابی الجارود از امام باقر (ع) آمده که در معنای آیه‌ <span class="aya" rel="10_50" data-words="1-7">قل أ رأیتم إن أتاکم عذابه بیاتا</span> فرموده: یعنی عذاب او در شب و یا در روز بر شما نازل شود <span class="aya" rel="10_50" data-words="10-14">ما ذا یستعجل منه المجرمون</span> پس این عذابی است که در آخر الزمان بر فاسقان اهل قبله که منکر نزول عذاب بر خود هستند نازل خواهد شد.<span class="footnote" rel="1" title="تفسیر قمی، ط نجف، ج ۱، ص ۳۱۲">*</span> مؤلف: این روایت با آیات مورد بحث تایید می‌شود، و بیان قبلی ما را تایید می‌کند. </p> <p>و در همان کتاب به سند خود از حسن بن موسی الخشاب از مردی، از حماد بن عیسی از کسی که برای او روایت کرده از امام صادق (ع) روایت آورده که گفت: شخصی از   <code class="page" rel="10,113"/> آن جناب از معنای کلام خدای تبارک و تعالی که فرموده: <span class="aya" rel="10_54" data-words="12-17">و أسروا الندامة لما رأوا العذاب</span> سؤال کرد، و گفت: بعد از اینکه اینها داخل عذاب شدند دیگر پنهان کردن ندامت چه سودی به حالشان خواهد داشت؟ امام فرمود: سودش این است که از شماتت دشمنان ایمنند.<span class="footnote" rel="1" title="تفسیر قمی، ط نجف، ج ۱، ص ۳۱۳">*</span>   <code class="page" rel="10,114"/> </p>
