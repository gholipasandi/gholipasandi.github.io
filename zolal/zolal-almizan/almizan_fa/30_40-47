<h3 class="ayas">سوره الروم آیه‌های ۴۰ تا ۴۷</h3><code class="section" rel="30_40-47"/><h3>ترجمه آیات</h3> <p> <span class="trans" rel="30_40">خدا است آن کسی که شما را خلق کرد و سپس روزی داد آن گاه همو است که شما را می‌میراند و سپس زنده می‌کند آیا کسی از خدایان شما هست که چنین کارها کند، منزه و متعالی است خدا از شرکی که به وی می‌ورزند. <code class="page" rel="16,291"/> «۴۰» </span><span class="trans" rel="30_41"> در دریا و خشکی فساد ظاهر گشت به خاطر کارهای بد مردم، ظاهر گشت تا خدا به این وسیله بعضی از آثار کار بد را به ایشان بچشاند.  «۴۱» </span><span class="trans" rel="30_42">بگو در زمین سیر کنید و ببینید عاقبت کسانی که قبل از شما بودند چه شد و چگونه شد، بیشتر آنان مشرک بودند.  «۴۲» </span><span class="trans" rel="30_43">پس رو به سوی دین مستقیم کن قبل از آنکه روزی برسد که دیگر خدا اجازه برگشت ندهد در آن روز مردم از هم جدا شوند.  «۴۳» </span><span class="trans" rel="30_44">آنهایی که کافر شدند کفرشان به ضرر خودشان است و آنها که عمل صالح کردند برای خود ذخیره نمودند.  «۴۴» </span><span class="trans" rel="30_45">تا خدا کسانی را که ایمان آورده و عمل صالح کردند از فضل خود پاداش دهد که او کافران را دوست نمی‌دارد.  «۴۵» </span><span class="trans" rel="30_46">و یکی از آیات او این است که بادها را می‌فرستد تا مژده باران دهند و تا شما را از رحمت خود بچشاند و تا کشتی‌ها به امر او به حرکت در آیند و تا شما به طلب فضل او برخیزید و تا شاید شکر او بگزارید.  «۴۶» </span><span class="trans" rel="30_47">و به تحقیق قبل از تو رسولانی به سوی قومشان فرستادیم معجزه‌های روشن برای آنها آوردند و ما از کسانی که جرم کردند انتقام گرفتیم، و از ازل یاری مؤمنین حقی بود بر ما.  «۴۷» </span></p>           <h3>بیان آیات</h3> <p> این آیات فصل دوم از فصول چهارگانه‌ای است که گفتیم سوره مشتمل بر آن است، در این آیات با افعال خاص به خدا، و به عبارتی با اسمای افعال خدا استدلال کرده بر بطلان شرکاء، و نفی ربوبیت و الوهیت آنها، و نیز استدلال کرده است بر مساله معاد. </p> <p> <span class="aya" rel="30_40" data-words="1-18">الله الذی خلقکم ثم رزقکم ثم یمیتکم ثم یحییکم هل من شرکائکم من یفعل من ذلکم من شیء...</span> اسم جلاله <em>اللَّه</em> در آیه شریفه مبتداء، و جمله‌ <span class="aya" rel="30_40" data-words="2-3">الذی خلقکم</span> خبر آن است، و همچنین جمله‌ <span class="aya" rel="30_40" data-words="13-14">من یفعل</span> مبتداء است، و خبرش جمله‌ <span class="aya" rel="30_40" data-words="11-12">من شرکائکم</span> می‌باشد که از مبتداء جلو افتاده است، و استفهام در آیه انکاری است این نظریه ما بود، البته دیگران در ترکیب آیه احتمالات دیگری دارند. </p> <h3> <span class="title" rel="30_40 30_41 30_42 30_43 30_44 30_45 30_46 30_47">هیچ شانی از شؤون عالم از <em>خلقت</em> جدا نیست و لذا خالق عالم را شریکی نیست </span> </h3> <p> و معنای آیه این است که: خدای سبحان کسی است که متصف به اوصافی چنین و<code class="page" rel="16,292"/> چنان از اوصاف الوهیت و ربوبیت است، پس آیا از بین آلهه‌ای، که شما می‌گویید اله‌اند، کسی هست که چنین اوصافی داشته باشد؟ و چنین کارهایی کند؟ یعنی خلق کند، رزق دهد، بمیراند، و زنده کند؟ و چون هیچ یک آنها چنین نیستند، پس خدای سبحان تنها <em>اله</em>  شما، و رب شما است-لا اله الا هو-معبودی جز او نیست. </p> <p>و شاید وجه اینکه در بین همه کارهای خدا، خلقت و رزق دادن و احیاء و اماته را اختصاص به ذکر داد، با اینکه مکرر نام آنها در ضمن احتجاجهای سابق گذشت، اشاره به این باشد که رزق منفک از خلقت نیست، به این معنا که رزق دادن نیز خود خلقت است، چیزی که هست به قیاس با خلقتی دیگر آن را رزق او می‌نامیم، چون هستی او را دوام می‌بخشد، مثلا انسان مخلوقی است و نان و آب نیز مخلوقی دیگر. ولی چون حیات انسان بستگی به نان و آب دارد، ما آب و نان را رزق انسان می‌نامیم، پس رزق هم خلق است، و کسی که خلق را می‌آفریند رازق نیز هست. </p> <p>پس مشرکین نمی‌توانند بگویند رازق و زنده کننده و میراننده بعضی از خدایان ماست، که چه بسا بعضی از آنان ادعاء هم کرده باشند، و گفته باشند که به طور کلی مدبر عالم انسانی، بعضی از آلهه است، و مدبر تمامی شؤون عالم از خیرات و شرور بعضی دیگر از آلهه‌اند، و لیکن هیچ یک از مشرکین اختلاف ندارند در اینکه خلقت و ایجاد تنها از خدای تعالی است، و کسی و چیزی شریک او در این کار نیست، وقتی این معنا مسلم شد، پس رزق و همچنین هر چیزی که از خلقت جدا نیست، مانند خود خلقت راجع به خدا است، در نتیجه برای خدایان و ارباب آنان شانی از عالم نمی‌ماند، که بگویند این کار را الهه ما می‌کنند، چون هیچ شانی از شؤون عالم جدای از مساله خلقت نیست. </p> <p>آن گاه خدای سبحان خود را تنزیه نموده، می‌فرماید: <span class="aya" rel="30_40" data-words="19-23">سبحانه و تعالی عما یشرکون</span> - منزه و متعالی است از شرکی که به وی می‌ورزند . <code class="aya" rel="30_41"/> <span class="aya" rel="30_41" data-words="1-16">ظهر الفساد فی البر و البحر بما کسبت أیدی الناس لیذیقهم بعض الذی عملوا لعلهم یرجعون</span> این آیه به ظاهر لفظش عام است، و مخصوص به یک زمان و یا به یک مکان و یا به یک واقعه نیست و در نتیجه مراد از <em>بر و بحر</em> همان معنای معروف است که شامل همه روی زمین می‌شود. </p> <p>و مراد از فساد در زمین، مصایب و بلاهایی عمومی است که یکی از منطقه‌ها را گرفته و مردم را نابود می‌کند، مانند زلزله، نیامدن باران، قحطی، مرضهای مسری، جنگها، <code class="page" rel="16,293"/> غارتها، و سلب امنیت، و کوتاه سخن هر بلایی که نظام آراسته و صالح جاری در عالم را بر هم می‌زند، چه اینکه‌مستند به اختیار بعضی از مردم باشد، و یا نباشد، چون همه آنها فسادی است که در دریا و خشکی عالم پدید می‌آید، و خوشی و طیب عیش انسانها را از بین می‌برد. </p> <h3> <span class="title" rel="30_41">اشاره به وجود رابطه مستقیم بین اعمال مردم و حوادث عالم و توضیح مفاد آیه: <span class="aya" rel="30_41" data-words="1-10">ظهر الفساد فی البر و البحر بما کسبت أیدی الناس...</span> </span> </h3> <p> <span class="aya" rel="30_41" data-words="7-10">بما کسبت أیدی الناس</span> -یعنی این فساد ظاهر در زمین، بر اثر اعمال مردم است، یعنی به خاطر شرکی است که می‌ورزند، و گناهانی است که می‌کنند، و ما در تفسیر آیه‌ <span class="aya" rel="7_96" data-words="1-15">و لو أن أهل القری آمنوا و اتقوا لفتحنا علیهم برکات من السماء و الأرض</span><span class="footnote" rel="1" title="و اگر اهل شهرها ایمان آورند و بپرهیزند هر آینه باز می‌کنیم برای آنان برکتهایی از آسمان و زمین سوره اعراف، آیه ۹۶">*</span>، و نیز در مباحث نبوت در جلد دوم این کتاب، اثبات کردیم که بین اعمال مردم و حوادث عالم رابطه مستقیم هست، که هر یک متاثر از صلاح و فساد دیگری است. </p> <p> <span class="aya" rel="30_41" data-words="11-14">لیذیقهم بعض الذی عملوا</span> -لام در این جمله، لام غایت است، و آیه چنین معنا می‌دهد: آنچه در زمین ظاهر شد، به خاطر این بود که خدا و بال پاره‌ای از آنچه می‌کردند به ایشان بچشاند، بلکه برای این بود که خود اعمالشان را به ایشان بچشاند، که به صورت و بال به سوی‌شان بر می‌گشت. </p> <p>و اما اینکه چرا فرمود: بعض اعمالشان را، برای اینکه خدا از بیشتر اعمال آنان صرف نظر کرد، هم چنان که فرمود: <span class="aya" rel="42_30" data-words="1-12">و ما أصابکم من مصیبة فبما کسبت أیدیکم و یعفوا عن کثیر</span><span class="footnote" rel="2" title="آنچه از مصائب به شما می‌رسد به خاطر کارهایی است که خودتان کردید، و خدا از بسیاری از کارهایتان عفو می‌کند سوره شوری، آیه ۳۰">*</span>. </p> <p>این آیه شریفه ناظر است به وبال دنیوی گناهان، و چشاندن و بال بعضی از آنها، نه همه آنها، و اما عذاب و وبال اخروی گناهان، آیه از آن ساکت است. پس اینکه بعضی‌ها<span class="footnote" rel="3" title="تفسیر شریف لاهیجی، ج ۳، ص ۵۶۲">*</span> گفته‌اند: مراد این است که وبال دنیوی را می‌چشانیم، و اخروی آن را تا رسیدن قیامت تاخیر می‌اندازیم تفسیری است بدون دلیل. </p> <p>و بعید نیست که تقدیر کلام را لیذیقهم بعض جزاء ما عملوا-تا بچشاند به ایشان بعضی از کیفر آنچه کرده‌اند گرفته‌اند و حال آنکه تقدیر آن به عکس این است، یعنی تقدیرش لیذیقهم جزاء بعض ما عملوا-تا بچشاند به ایشان جزاء بعضی از کارهای ایشان را  است برای اینکه: آنچه که ما را ناگزیر می‌کند از اینکه چیزی تقدیر بگیریم، -البته اگر ناگزیر باشیم-این است که آنچه به صورت فساد به آنان بر می‌گردد، جزای اعمالشان است نه خود       <code class="page" rel="16,294"/> اعمال، پس آنچه می‌چشند جزای پاره‌ای از اعمال است، نه پاره‌ای از جزاء اعمال. </p> <p>و اینکه فرمود: <span class="aya" rel="30_41" data-words="15-16">لعلهم یرجعون</span> معنایش این است که: خداوند می‌چشاند به آنان آنچه را می‌چشاند، برای اینکه شاید از شرکشان و گناهانشان دست برداشته، به سوی توحید و اطاعت برگردند. </p> <p>و اما در پاسخ این سؤال که وجه اتصال آیه مورد بحث به ما قبلش چیست؟ می‌گوییم: وجهش این است که: در آیه قبل استدلال می‌کرد بر توحید، و نزاهت خدا از شرکی که برایش قائل شده‌اند، اینک در این آیه به آثار شرک اشاره می‌کند، و آن عبارت است از: گناه و فساد در زمین، و چشیدن و بال گناهان، چیزی که هست در این آیه نامی از شرک نبرده، و مطلب را به گناهان ناشی از شرک اختصاص نداده، بلکه به طور کلی راجع به گناه صحبت کرده است. </p> <p><span class="phrase">مفسرین در تفسیر این آیه سخنان مختلف و عجیب و غریبی زده‌اند، مثلا بعضی<span class="footnote" rel="1" title="مجمع البیان، ج ۸، ص ۳۰۷">*</span> گفته‌اند: <em>مراد از</em> ارض <em>سرزمین مکه است</em> بعضی<span class="footnote" rel="2" title="هیچ پدری کفایت از فرزند خود نکند، و هیچ فرزندی کفایت از والدش نکند سوره لقمان، آیه ۳۳">*</span> گفته‌اند: <em>مراد از</em> بر-خشکی  بیابانهایی خشک است که نهری از آن نمی‌گذرد، و مراد از <em rel="fa_30_41_6-6" data-sentence="423:58">بحر</em> هر شهر و قریه‌ای است که بر لب نهری بزرگ قرار داشته باشد .</span> <span class="phrase">بعضی<span class="footnote" rel="3" title="مجمع البیان، ج ۸، ص ۳۰۹">*</span> دیگر گفته‌اند: <em>مراد از</em> بر صحراها و محل قبایل است، و مراد از <em rel="fa_30_41_6-6" data-sentence="145:40">بحر</em> سواحل، و شهرهای ساحل‌دریا و نهرها است .</span> <span class="phrase">بعضی<span class="footnote" rel="4" title="روزی که مردم چون پروانه‌ای که پراکنده‌اش کنند می‌باشند سوره قارعه، آیه ۴">*</span> دیگر گفته‌اند: <em>مقصود از</em> بر بیابانهای لم یزرع و خشک است، و مراد از <em rel="fa_30_41_6-6" data-sentence="200:24">بحر</em> صحراهای سبز و خرم است .</span> بعضی<span class="footnote" rel="5" title="مجمع البیان، ج ۸، ص ۲۰۷">*</span> گفته‌اند: در اینجا مضافی در تقدیر است، و تقدیر ظهر الفساد فی البر و مدن البحر است، یعنی فساد در زمین و شهرهای دریا ظاهر شد . </p> <p>شاید داعی آقایان بر این حرف‌ها این بوده که فکر کرده‌اند آیه شریفه-بر حسب روایتی که رسیده-ناظر به قحطسالی مکه به دنبال نفرین رسول خدا به قریش است، چون قریش در کفر خود لجاجت کرده، و بر عناد خود ادامه دادند، و رسول خدا (ص) نفرینشان کرد، در نتیجه شهر مکه دچار قحطی شد، لذا خواسته‌اند با این اقاویل آیه را به آن روایت تطبیق دهند، در نتیجه این طور به زحمت افتاده‌اند. </p> <p>و نیز بعضی<span class="footnote" rel="6" title="روح المعانی، ج ۲۱، ص ۴۷">*</span> گفته‌اند: مراد از فساد در خشکی کشتن یکی از پسران آدم برادر         <code class="page" rel="16,295"/> خودش را می‌باشد، و مراد از فساد در دریا غضب کردن آن پادشاه است که کشتی‌های مردم را می‌گرفت . ولی خود خواننده به سستی این سخن واقف است، زیرا در آیه شریفه دلیلی بر آن نیست علاوه بر اینکه آیه عام است. </p> <p><code class="aya" rel="30_42"/> <span class="aya" rel="30_42" data-words="1-14">قل سیروا فی الأرض فانظروا کیف کان عاقبة الذین من قبل کان أکثرهم مشرکین</span> در این آیه شریفه رسول خدا (ص) را مامور می‌کند به اینکه به مردم دستور دهد در زمین سیر کنند، و سرانجام و آثار باقیمانده اقوام گذشته را ببینند، که چگونه خانه‌هایشان خراب گشته، و آثارشان محو شد، و تا آخرین نفر منقرض شدند، و نسلشان قطع گشت، و دچار انواع گرفتاریها و بلاها شدند، به خاطر اینکه بیشترشان مشرک بودند، پس خدا جزای بعض کرده‌هایشان را به ایشان چشانید، تا شاید عبرت گیرندگان عبرت گیرند، و در نتیجه به سوی توحید برگردند. پس آیه شریفه در مقام استشهاد برای مضمون آیه قبل است. </p> <p><code class="aya" rel="30_43"/> <span class="aya" rel="30_43" data-words="1-16">فأقم وجهک للدین القیم من قبل أن یأتی یوم لا مرد له من الله یومئذ یصدعون</span> این آیه تفریع بر ما قبل است، و معنایش این است که: وقتی شرک و کفر به حق چنین سرانجامی داشت، و وبالش گردنگیر مرتکبش می‌شود، پس رو به سوی دین مستقیم کن. </p> <p> <span class="aya" rel="30_43" data-words="5-14">من قبل أن یأتی یوم لا مرد له من الله</span> <span class="phrase">ظرف <em>من قبل</em> متعلق است به جمله <em rel="fa_30_43_1-1" data-sentence="38:2">فاقم</em> .</span> و <span class="phrase">کلمه <em rel="fa_30_43_11-11" data-sentence="5:155">مرد</em> مصدر میمی از رد و به معنای <em>راد، برگرداننده</em> است، و مراد از روزی که برگرداننده‌ای برای آن نیست، و کسی نیست که آن را از خدا برگرداند، روز قیامت است.</span> </p> <h3> <span class="title" rel="30_43 30_40 30_41 30_42 30_44 30_45 30_46 30_47">دو دسته شدن مردم در روز قیامت، کافران به سوی جهنم و نکو کرداران به سوی بهشت </span> </h3> <p> <span class="aya" rel="30_43" data-words="15-16">یومئذ یصدعون</span> -اصل این کلمه <em>یتصدعون</em> بوده، و تصدع در اصل به معنای تفرق اجزاء ظروف بوده، و-به طوری که گفته‌اند<span class="footnote" rel="1" title="روز قیامت کسی کس دیگر را بی نیاز نمی‌کند سوره بقره، آیه ۴۸-۱۱۷">*</span> -بعدها در مطلق تفرق استعمال شده، و-باز به طوری که گفته‌اند<span class="footnote" rel="2" title="بگو اگر خدا را دوست می‌دارید، مرا پیروی کنید، تا خدا هم شما را دوست بدارد سوره آل عمران، آیه ۳۱">*</span> -مراد از آن در آیه این است که: روز قیامت مردم به دو طرف بهشت و جهنم متفرق می‌شوند. </p> <p>بعضی<span class="footnote" rel="3" title="منهج الصادقین، ج ۷، ص ۲۱۱">*</span> دیگر گفته‌اند: مراد تفرقه اشخاص مردم است، هم چنان که آیه‌ <span class="aya" rel="101_4" data-words="1-5">یوم یکون الناس کالفراش المبثوث</span><span class="footnote" rel="4" title="الدر المنثور، ج ۵، ص ۱۵۷">*</span> بدان اشاره می‌کند، و برای هر یک از این دو معنی وجهی است، ولی ظاهر آن است که-همان طور که بعدا نیز خواهد آمد-بگوییم مراد همان وجه اول است. </p> <p>     <code class="page" rel="16,296"/><code class="aya" rel="30_44"/> <span class="aya" rel="30_44" data-words="1-10">من کفر فعلیه کفره و من عمل صالحا فلأنفسهم یمهدون</span> ظاهرا این آیه می‌خواهد <span class="aya" rel="30_14" data-words="6-6">یتفرقون</span> را که در آیه قبل بود تفسیر کند، و در جمله‌ <span class="aya" rel="30_44" data-words="3-4">فعلیه کفره</span> ممکن هست مضاف حذف شده باشد، و تقدیر آن فعلیه و بال کفره باشد، یعنی هر کس کفر بورزد وبال کفرش بر خودش می‌باشدو ممکن هم هست مضافی در تقدیر نباشد و معنایش هر که کفر بورزد کفرش علیه خودش است باشد، چون همان عمل و یا اعتقادی که در این نشاه کفر نام دارد، در نشاه دیگر به آتش جاودانه منقلب می‌شود. این آیه بیان یکی از دو فریق است، و فریق دیگر را آیه بعدی بیان می‌کند. </p> <p> <span class="aya" rel="30_44" data-words="5-10">و من عمل صالحا فلأنفسهم یمهدون</span> <span class="phrase">-کلمه <em rel="fa_30_44_10-10" data-sentence="6:515">یمهدون</em> از مهد است، که به معنای گستردن بستر و استفاده از آن است، و فریق دوم که ایمان آورده و عمل صالح کردند، بستری برای خود گسترده‌اند، و اگر فرموده: <em rel="fa_30_44_9-9" data-sentence="207:355">فلانفسهم</em> با اینکه هر یک از ایشان یک نفرند، و باید فرموده باشد هر کس عمل صالح کند برای خود...، نه برای خودشان، این بدان جهت است که نظر به معنای <em>من</em> دارد، که جمع است، نه به لفظ آن که مفرد است، هم چنان که در جمله شرطیه سابق که می‌فرمود: <span class="aya" rel="30_44" data-words="1-4">من کفر فعلیه کفره</span> نظر به لفظ <em>من</em> داشت، و ضمیر را مفرد آورد.</span> </p> <p>نکته دیگر اینکه در جمله مورد بحث در شرط کردن اکتفاء کرد به عمل صالح، و نامی از ایمان نیاورد، و این بدان جهت است که عمل بدون ایمان صالح نمی‌شود، علاوه بر این چون در آیه قبلی شرط ایمان را آورده بود، دیگر حاجت به تکرار نداشت. </p> <p>و معنای آیه این است که: کسانی که-بعد از ایمان-اعمالی صالح را کردند برای خود تهیه دیده‌اند، سرمایه‌ای را که با آن زندگی کنند، و به زودی بر آنچه برای خود گسترده‌اند قرار می‌گیرند. </p> <p><code class="aya" rel="30_45"/> <span class="aya" rel="30_45" data-words="1-12">لیجزی الذین آمنوا و عملوا الصالحات من فضله إنه لا یحب الکافرین</span> راغب گفته: <em>کلمه</em> جزاء به معنای بی نیازی و کفایت است، چنان که خدای تعالی فرموده: <span class="aya" rel="2_48" data-words="4-9">لا تجزی نفس عن نفس شیئا</span><span class="footnote" rel="1" title="مفردات راغب، ماده &lt;em&gt;جزاء&lt;/em&gt; ">*</span> و نیز فرموده: <span class="aya" rel="31_33" data-words="9-21">لا یجزی والد عن ولده و لا مولود هو جاز عن والده شیئا</span><span class="footnote" rel="2" title="تفسیر قمی، ج ۲، ص ۱۶۰">*</span>، و نیز به معنای آن مقابلی که کفایت کند، و در ازاء مقابل خود قرار گیرد، آمده، می‌گویی: جزیته کذا-من او را این طور جزاء دادم، و یا جزیته بکذا-من     <code class="page" rel="16,297"/> او را به فلان چیز جزاء دادم، حال این چیز خیر باشد، جزایش هم خیر می‌شود، شر باشد جزایش شر می‌شود<span class="footnote" rel="1" title="مفردات راغب، ماده &lt;em&gt;جرم&lt;/em&gt; ">*</span>. </p> <h3> <span class="title" rel="30_45 30_40 30_41 30_42 30_43 30_44 30_46 30_47">پاداشی که خدا به مؤمنان صالح العمل می‌دهد فضل او است که ناشی از محبت خدا به بندگان خود می‌باشد </span> </h3> <p> <span class="phrase">در آیه مورد بحث لام در <em rel="fa_30_45_1-1" data-sentence="23:528">لیجزی</em> لام غایت است، و منافات نیست ما بین اینکه آنچه را در قیامت به صالحان می‌دهد جزاء خوانده، که معنای مقابله را می‌دهد، و اینکه در عین حال آن را فضل خود خوانده، که در معنایش مقابله‌ای نیست، برای اینکه درست است که ثواب آخرت را جزاء، و مقابل اعمال صالح آنان خوانده، ولی این را هم نباید فراموش کرد که صاحبان اعمال صالح خودشان و اعمالشان ملک طلق خدای سبحانند، پس چیزی از خود ندارند، تا به خدا بدهند، و مستحق جزاء شوند، عبودیت کجا، و مالکیت استحقاق کجا؟ پس هر جزایی هم که به ایشان داده شود فضلی است که بدون استحقاق به ایشان داده شده است.</span> </p> <p>چیزی که هست خدای تعالی باز از شدت فضل و رحمتی که به بندگان خود دارد، آنان را مالک اعمالشان اعتبار کرده، و در عین اینکه خودش مالک ایشان، و مالک اعمال ایشان است، در برابر اعمالشان حقی برایشان قائل شده و آنان را مستحق آن حق خوانده، و بهشت و مقام قربی که به ایشان می‌دهد پاداشی در مقابل اعمالشان دانسته، و این حق اعتباری، خود فضل دیگری است از خدای سبحان. </p> <p>منشا این فضل محبتی است که خدا به بندگان خود دارد، چون آنان پروردگار خود را دوست می‌دارند، و رو به سوی او می‌کنند، و دین او را به پا می‌دارند، و فرستادگان او را به آنچه دعوت می‌کنند پیروی می‌کنند، لذا خدا هم ایشان را دوست می‌دارد، هم چنان که خودش فرموده: <span class="aya" rel="3_31" data-words="1-8">قل إن کنتم تحبون الله فاتبعونی یحببکم الله</span><span class="footnote" rel="2" title="مجمع البیان، ج ۸، ص ۳۰۷">*</span>. </p> <p>بدین جهت است که آیه مورد بحث آنچه را که خدا از ثواب به بندگان می‌دهد اجر و پاداش آنان نامیده، با اینکه در معنای این کلمه چه در عربی (اجر) و چه فارسی (پاداش) معنای مقابله و مبادله هست، و در عین حال آن را فضل هم خوانده، برای اینکه گفتیم خود آن مقابله و مبادله نیز از فضل خدا است، و منشاش محبتی است که به بندگان خویش دارد، لذا در آخر آیه به همین نکته اشاره نموده و می‌فرماید: <span class="aya" rel="30_45" data-words="9-12">إنه لا یحب الکافرین</span> -چون او کفار را دوست نمی‌دارد . </p> <p>     <code class="page" rel="16,298"/> پس از اینجا معلوم شد که جمله‌ <span class="aya" rel="30_45" data-words="9-12">إنه لا یحب الکافرین</span> هم طرف اثبات را تعلیل می‌کند، و هم طرف نفی را، و می‌فرماید: خدا مؤمنین اهل عمل را به این فضل اختصاص داده، و کفار را از آن محروم کرده، برای اینکه مؤمنین را دوست می‌دارد، و کفار را دوست نمی‌دارد. </p> <h3> <span class="title" rel="30_40 30_41 30_42 30_43 30_44 30_45 30_46 30_47">یاد آوری آیت <em>باد</em> و آثار آن</span> </h3> <p> <code class="aya" rel="30_46"/> <span class="aya" rel="30_46" data-words="1-22">و من آیاته أن یرسل الریاح مبشرات و لیذیقکم من رحمته و لتجری الفلک بأمره و لتبتغوا من فضله و لعلکم تشکرون</span> منظور از اینکه بادها را مبشر خوانده، این است که: بادها مژده باران می‌دهند، چون قبل از آمدن باران باد می‌وزد. </p> <p> <span class="aya" rel="30_46" data-words="8-11">و لیذیقکم من رحمته</span> <span class="phrase">-این جمله عطف است بر محل <em rel="fa_30_46_7-7" data-sentence="25:450">مبشرات</em> نه بر ظاهرش، چون در آن معنای تعلیل است، و تقدیر کلام این است که: یرسل الریاح لتبشرکم و لیذیقکم من رحمته بادها را می‌فرستد برای اینکه شما را مژده دهد، و برای اینکه از رحمت خود به شما بچشاند، و مراد از <em>اذاقه رحمت</em> رساندن انواع نعمت‌ها است که بر وزیدن باد مترتب می‌شود، چون وقتی باد می‌وزد عمل تلقیح در گلها و میوه‌ها انجام می‌شود، و عفونت‌ها از بین می‌رود، و جو زمین تصفیه می‌شود، و نعمتهایی دیگر از این قبیل که اطلاق جمله، همه را شامل می‌شود.</span> </p> <p> <span class="aya" rel="30_46" data-words="12-15">و لتجری الفلک بأمره</span> -یعنی بادها را می‌فرستد تا چنین و چنان شود، و نیز کشتیها به امر او به حرکت در آیند <span class="aya" rel="30_46" data-words="16-19">و لتبتغوا من فضله</span>، یعنی و تا رزق او را که از فضل اوست بطلبید. </p> <p> <span class="aya" rel="30_46" data-words="20-22">و لعلکم تشکرون</span> -و تا شاید شکر بگزارید، این جمله هدف و نتیجه معنوی فرستادن باد است، هم چنان که بشارت باد، و چشاندن رحمت، و جریان کشتی‌ها، و به دست آوردن فضل خدا، نتایج صوری و مادی آن بود. </p> <p><span class="phrase">کلمه <em rel="fa_30_46_22-22" data-sentence="5:433">شکر</em> به معنای آن است که نعمت ولی نعمت را طوری به کار بزنی که از انعام منعم آن خبر دهد، و یا ثنای او بگویی که چه نعمتها به تو ارزانی داشته است، و هر کدام باشد منطبق با عبادت او می‌شود، و به همین جهت تعبیر کرد به <em rel="fa_30_41_15-15" data-sentence="267:214">لعل</em> ، که امید را می‌رساند، چون نتایج معنوی تخلف پذیر است، یعنی ممکن است مردم شکر او را بجا نیاورند، و لذا فرمود تا شاید شکر بگزارید، به خلاف نتایج مادی مذکور که تخلف پذیر نیست، باد وقتی وزید نتایج مذکور را در پی دارد.</span> <code class="page" rel="16,299"/><code class="aya" rel="30_47"/> <span class="aya" rel="30_47" data-words="1-20">و لقد أرسلنا من قبلک رسلا إلی قومهم فجاؤهم بالبینات فانتقمنا من الذین أجرموا و کان حقا علینا نصر المؤمنین</span> راغب می‌گوید: <em>اصل</em> جرم به فتح جیم و سکون راء، به معنای کندن میوه از درخت است، -تا آنجا که می‌گوید-و <em>أجرم</em> به معنای این است که: فلانی صاحب جرم شد، مانند أثمر و أتمر و البن که به معنای این است که: صاحب میوه و خرما و شیر شد. این معنای لغوی ثلاثی و باب افعال کلمه است، و لیکن به عنوان استعاره در ارتکاب هر عمل زشتی استعمال می‌شود، و در سراسر کلام عرب دیده نشده که این کلمه در حق اشخاص دانا و پسندیده استعمال شود<span class="footnote" rel="1" title="روضه کافی، ج ۸، ص ۲۰۸">*</span>. </p> <p>و این آیه شریفه نظیر جمله معترضه است، و گویا بدین منظور آمده که بیان کند برای مؤمنین حقی بر پروردگارشان هست، و آن این است که: در دنیا و آخرت یاریشان کند، که یکی از مصادیق یاری او از ایشان این است که از مجرمین انتقام بگیرد. </p> <p>این حقی است که از ناحیه خود خدای تعالی برای مؤمنین جعل شده، پس دیگر جا ندارد کسی بر آن اشکال کند که: خدا هیچ وقت مقهور و محکوم غیر خود نمی‌شود. </p> <p> <span class="aya" rel="30_47" data-words="11-14">فانتقمنا من الذین أجرموا</span> - <em>فاء</em> بر سر این جمله فای فصیحه است، و معنایش این است که: پس بعضی از ایشان ایمان آورده، و بعضی دیگر جرم کردند، در نتیجه ما از مجرمین انتقام گرفتیم، و این همواره حقی است به عهده ما که مؤمنین را یاری کنیم، یعنی از عذاب نجات داده و مخالفینشان را هلاک کنیم، و در این آیه تا حدی اشعار به این معنا است که انتقام از مجرمین به خاطر مؤمنین است، چون یکی از مصادیق نصرت آنان است. </p> <h3>بحث روایتی‌ <span class="title" rel="30_41"> (روایاتی در ذیل آیه: <span class="aya" rel="30_41" data-words="1-2">ظهر الفساد...</span> و برخی دیگر از آیات گذشته) </span> </h3> <p> در تفسیر قمی در ذیل آیه‌ <span class="aya" rel="30_41" data-words="1-10">ظهر الفساد فی البر و البحر بما کسبت أیدی الناس</span>، نقل کرده که فرمودند: فساد خشکی به نیامدن باران است، که باعث تباهی حیوانات می‌شود، و همچنین فساد در دریا که آنهم با نیامدن باران و هلاک جنبندگان دریاست، و نیز امام صادق  (ع) فرمود: زندگی جنبندگان دریا به باران بستگی دارد، پس اگر باران نیاید، هم خشکی فاسد می‌شود، هم دریا، و این وقتی است که گناهان بسیار شود<span class="footnote" rel="2" title="منهج الصادقین، ج ۷، ص ۲۱۱">*</span>. </p> <p>     <code class="page" rel="16,300"/> مؤلف: این دو روایت از باب تطبیق کلی بر مصداق است، نه اینکه آیه در خصوص نیامدن باران نازل شده باشد. </p> <p>و در روضه کافی به سند خود از ابی الربیع شامی، روایت کرده که گفت: از امام صادق (ع) پرسیدم معنای آیه‌ <span class="aya" rel="30_42" data-words="1-11">قل سیروا فی الأرض فانظروا کیف کان عاقبة الذین من قبل</span>، چیست؟ فرمود: منظور از آن این است که: در قرآن نظر بیفکنید، تا ببینید عاقبت مردم قبل از شما چه بود<span class="footnote" rel="1" title="روح المعانی، ج ۲۱، ص ۴۹ و مجمع البیان، ج ۸، ص ۳۰۷">*</span>. </p> <p>و در مجمع البیان ذیل جمله‌ <span class="aya" rel="30_44" data-words="5-10">و من عمل صالحا فلأنفسهم یمهدون</span> می‌گوید: منصور بن حازم، از امام صادق (ع) روایت کرده که فرمود: عمل صالح قبل از صاحبش به سرعت به سوی بهشت می‌رود، تا آنجا را برای ورود وی آماده کند، همان طور که خادم شما برای شما آب و جارو می‌کند<span class="footnote" rel="2" title="روح المعانی، ج ۲۱، ص ۴۹ و مجمع البیان، ج ۸، ص ۳۰۷">*</span>. </p> <p>و نیز در همان کتاب است که روایت آمده از ام درداء، که گفت: من از رسول خدا  (ص) شنیدم می‌فرمود: هیچ مردی از ناموس برادرش دفاع نمی‌کند مگر آنکه حقی بر خدا ثابت می‌شود، که در قیامت آتش جهنم را از او رد کند، آن گاه این آیه را تلاوت فرمود: <span class="aya" rel="30_47" data-words="15-20">و کان حقا علینا نصر المؤمنین</span><span class="footnote" rel="3" title="روح المعانی، ج ۲۱، ص ۴۹ و مجمع البیان، ج ۸، ص ۳۰۷">*</span>. </p> <p>مؤلف: این روایت را الدر المنثور هم از ابن ابی حاتم، و نیز طبرانی، و ابن مردویه، از ابی الدرداء، نقل کرده‌اند<span class="footnote" rel="4" title="منهج الصادقین، ج ۷، ص ۲۱۱">*</span>. </p> 
