<h3 class="ayas">سوره الأعراف آیه‌های ۱۸۹ تا ۱۹۸</h3><code class="section" rel="7_189-198"/><h3>ترجمه آیات</h3> <p> <span class="trans" rel="7_189">اوست که شما را از یک تن آفرید و همسر او را از او آفرید تا بدو آرام گیرد و چون وی را فرا پوشاند باری سبک گرفت و با آن مدتی سر کرد و چون سنگین شد، خدا، پروردگار خویش را بخواندند که اگر فرزند شایسته‌ای به ما دهی سپاسگزار خواهیم بود. <code class="page" rel="8,487"/> «۱۸۹» </span><span class="trans" rel="7_190"> و چون فرزندی شایسته به آنها داد برای خدا در عطیه وی شریکان انگاشتند اما خدا از آن چیزها که با او شریک می‌انگارند برتر است.  «۱۹۰» </span><span class="trans" rel="7_191">چرا این بتان را که چیزی خلق نمی‌کنند و خودشان ساخته شده‌اند با خدا شریک می‌کنید.  «۱۹۱» </span><span class="trans" rel="7_192">بتانی که نمی‌توانند آنها را نصرت دهند و نه خودشان را نصرت می‌دهند.  «۱۹۲» </span><span class="trans" rel="7_193">اگر ایشان را به هدایت دعوت کنید شما را پیروی نمی‌کنند چه آنان را بخوانید و چه ساکت بمانید نتیجه یکسان است.  «۱۹۳» </span><span class="trans" rel="7_194">آن کسان که سوای خدا می‌خوانید بندگانی چون شمایند اگر راست می‌گویید آنها را بخوانید که شما را اجابت کنند.  «۱۹۴» </span><span class="trans" rel="7_195">مگر پاهایی دارند که با آن راه روند یا دست‌هایی دارند که با آن به قوت گرفتن توانند یا چشم‌هایی دارند که با آن ببینند یا گوش‌هایی دارند که با آن بشنوند، بگو شرکای خویش را بخوانید و در باره من نیرنگ کنید و مهلت ندهید.  «۱۹۵» </span><span class="trans" rel="7_196">سرپرست من خدایی است که این کتاب را نازل کرده و او شایستگان را سرپرستی می‌کند.  «۱۹۶» </span><span class="trans" rel="7_197">و جز خدا کسانی را که می‌خوانید نمی‌توانند شما را نصرت دهند و نه خودشان را نصرت می‌دهند.  «۱۹۷» </span><span class="trans" rel="7_198">اگر ایشان را به هدایت دعوت کنی نمی‌شنوند می‌بینیشان که سوی تو می‌نگرند ولی نمی‌بینند «۱۹۸» </span></p>                 <h3>بیان آیات</h3> <h3> <span class="title" rel="7_189 7_190 7_191 7_192 7_193 7_194 7_195 7_196 7_197 7_198">شرح آیات مربوط به خلقت انسان از نفس واحدة و نقض عهد والدین بعد از فرزند دار شدن</span> </h3> <p> زمینه کلام در این آیات همان زمینه‌ای است که در سایر آیات این سوره بود، و آن عبارت بود از بیان میثاق‌های نوع انسانی و اینکه اغلب و اکثر افراد این نوع آن میثاقها را شکستند. </p> <p> <span class="aya" rel="7_189" data-words="1-6">هو الذی خلقکم من نفس واحدة...</span> این دو آیه مثلی است که برای بنی آدم در رفتارشان و اینکه عهد ازلی خود را شکسته و به آیات خدا ظلم کردند زده شده است. </p> <p>و <span class="phrase">معنای آن این است که: <span class="aya" rel="7_189" data-words="1-3">هو الذی خلقکم</span> ای گروه بنی آدم خدای تعالی آن کسی است که شما را آفرید <span class="aya" rel="7_189" data-words="4-6">من نفس واحدة</span> از تن واحدی که پدرتان بود <span class="aya" rel="7_189" data-words="7-9">و جعل منها</span> و از آن یعنی از نوع آن‌ <span class="aya" rel="7_189" data-words="10-12">زوجها لیسکن إلیها</span> همسرش را آفرید تا آن مرد به داشتن آن همسر آرامش دل یابد <span class="aya" rel="7_189" data-words="13-14">فلما تغشاها</span> پس وقتی با او در آمیخت-تغشی به معنای جماع است- <span class="aya" rel="7_189" data-words="15-17">حملت حملا خفیفا</span> بار سبکی که عبارت بود از نطفه برداشت <em rel="fa_7_189_18-19" data-sentence="679:886">فمرت به</em> و هم چنان این بار را داشت و با آن آمد و شد و نشست و برخاست می‌کرد تا آنکه نطفه در رحمش رشد نموده به حد<code class="page" rel="8,488"/> جنین رسید و سنگین شد، و همسر آدم احساس سنگینی آن را می‌کرد <span class="aya" rel="7_189" data-words="20-24">فلما أثقلت دعوا الله ربهما</span> پس وقتی سنگین شد اللَّه را که پروردگارشان باشد بخواندند و با او عهد و پیمان بستند که‌ <span class="aya" rel="7_189" data-words="25-26">لئن آتیتنا</span> اگر روزی کنی ما را فرزندی <em>صالحا</em> صالح برای زندگی و بقاء به اینکه فرزندی تام الخلقة و بی‌عیب و آفت باشد-چون در هنگام فرزنددار شدن و روزهای ولادت فرزند آرزوی انسان این است-نه اینکه صالح دینی باشد <span class="aya" rel="7_189" data-words="28-30">لنکونن من الشاکرین</span> در این صورت از شکرگزارانت خواهیم بود، نعمتت را اظهار می‌کنیم، و در امور خود از هر چیز به سویت منقطع می‌شویم، و به هیچ سببی جز تو نگرائیده و به هیچ چیز جز تو دست نمی‌آویزیم.</span> </p> <p><code class="aya" rel="7_190"/> <span class="aya" rel="7_190" data-words="1-3">فلما آتاهما صالحا</span> پس وقتی خداوند آن فرزند دلخواهشان را به ایشان داد، و او را انسانی تام الخلقة و صالح برای بقاء قرار داد و به وسیله او چشم آن دو را روشن کرد، پدر و مادر <span class="aya" rel="7_190" data-words="4-8">جعلا له شرکاء فیما آتاهما</span> در فرزنددار شدن خود برای خدا شریک قرار دادند، و جهتش این بود که علاقه و شفقت به آن فرزند ایشان را وادار کردتا به هر سببی غیر خدا دست آویخته، و در برابر هر چیزی غیر خدا خاضع شوند، با اینکه با خدا شرط کرده بودند که از شاکرین او باشند، و نعمت او و ربوبیتش را کفران نکنند، لیکن عهد خود را شکستند، و شرط خود را نادیده گرفتند. </p> <p>و جز آن کسانی که خداوند به ایشان رحم کرده همه مردم اینطورند، یعنی همه همت و نیروی خود را صرف نقض عهد و خلف وعده و شکستن عهدی می‌کنند که با خدا بسته‌اند <span class="aya" rel="7_190" data-words="9-12">فتعالی الله عما یشرکون</span>. </p> <p>در این قصه چند احتمال است، اول اینکه منظور بیان حال ابوین از نوع بشر در موقع فرزنددار شدن و بیان هم، بیان عام نوعی باشد، چون تمامی انسان‌هایی که می‌آیند و میروند همه مولود پدر و مادری هستند، پس می‌توان گفت که کثرت این نوع، نتیجه توالد پدر و مادر است، هم چنان که فرموده: <span class="aya" rel="49_13" data-words="1-14">یا أیها الناس إنا خلقناکم من ذکر و أنثی و جعلناکم شعوبا و قبائل</span><span class="footnote" rel="1" title="هان ای مردم ما شما را از نر و ماده‌ای آفریدیم و اینطور به صورت نژادها و قبائل مختلف در آوردیم سوره حجرات آیه ۱۳">*</span>. </p> <h3> <span class="title" rel="7_190 7_189 7_191 7_192 7_193 7_194 7_195 7_196 7_197 7_198">داستان شریک قائل شدن برای خدا بعد از فرزند دار شدن، مربوط به آدم و حوا نیست بلکه شرح حال نوع بشر است</span> </h3> <p> و غالبا حال پدر و مادر مخصوصا با در نظر گرفتن اینکه نسبت به فرزندشان محبت و شفقت دارند اینطور است که طبعا در امر فرزندشان متوجه و منقطع بسوی خدا می‌شوند، هر چند خودشان به تفصیل توجه و انقطاع خود التفات نداشته باشند، عینا نظیر دریانوردی هستند که در   <code class="page" rel="8,489"/> هنگام طوفان و تلاطم دریا و آنجا که امواج با سرنوشت او بازی می‌کند تمام توجهش معطوف به پروردگارش می‌شود، هر چند تا آن روز پروردگاری را بندگی نکرده باشد، و خودش هم نفهمد که الآن دلش به کجا تکیه دارد، چون این حالت یک حالت قلبی و درونی است که خواه ناخواه با توجه و بی‌توجه به انسان دست می‌دهد. </p> <p>پدر و مادر نیز نسبت به فرزند همین حال را دارند، و از سویدای دل منقطع به سوی پروردگارشان هستند، و چنین زبانحالی دارند که پروردگارا اگر به ما فرزندی صالح و مطابق دلخواهمان روزی کنی البته از شکرگزارانت خواهیم شد و وقتی خداوند این خواسته درونی ایشان را مستجاب می‌کند و فرزند صالحی به ایشان ارزانی می‌دارد همین پدر و مادر در امر این فرزند برای خدا شریک قائل شده و در حفظ و تربیت او به هر دست آویزی دست زده و به هر پناهگاهی پناهنده می‌شوند. </p> <p>مؤید این معنایی که برای آیه کردیم ذیل خود آیه است که می‌فرماید: <span class="aya" rel="7_190" data-words="9-12">فتعالی الله عما یشرکون</span> چون اگر مقصود از <em>نفس</em> و <em>زوج آن</em> -که در صدر آیه بود-دو نفر معین از افراد انسان مثلا از قبیل آدم و حوا باشد حق کلام این بود که در ذیل آیه بفرماید: فتعالی اللَّه عما اشرکا-و یا بفرماید: عن شرکهما پس بزرگتر است خدا از آن چیزی که آن دو برای خدا شریک گرفتند و یا بزرگتر است از شرکی که آن دو ورزیدند  (و چون به صیغه جمع آورد معلوم می‌شود آیه راجع به سرگذشت آدم و حوا نیست بلکه راجع به شرح حال نوع انسانی است). </p> <p>علاوه بر این، خدای تعالی بعد از آیه مورد بحث آیات دیگری قرار داده که همه شرک را مذمت و مشرکین را توبیخ می‌کند، و مخصوصا ظاهر از آنها این است که منظور از شرک در آنها پرستیدن غیر خدا است، و حاشا که آدم صفی اللَّه غیر خدا را پرستیده باشد، با اینکه خداوند خودش تصریح کرده به اینکه آدم را برگزیده و هدایت فرموده، و نیز خودش تصریح کرده به اینکه هر که را که او هدایت کند دیگر گمراهی در او راه ندارد، و چه گمراهی بالاتر از پرستیدن غیر خدا است؟ خداوند متعال یک جا فرموده: <span class="aya" rel="20_122" data-words="1-7">ثم اجتباه ربه فتاب علیه و هدی</span><span class="footnote" rel="1" title="پس پروردگارش او را برگزید، و بازگشتش را بپذیرفت و او را هدایت کرد سوره طه آیه ۱۲۲">*</span> و جای دیگری می‌فرماید: <span class="aya" rel="17_97" data-words="1-6">و من یهد الله فهو المهتد</span><span class="footnote" rel="2" title="و کسی که خدا او را هدایت کند پس او است هدایت یافته سوره اسری آیه ۹۷">*</span> و یک جا هم می‌فرماید: <span class="aya" rel="46_5" data-words="1-15">و من أضل ممن یدعوا من دون الله من لا یستجیب له إلی یوم القیامة</span><span class="footnote" rel="3" title="کیست گمراه‌تر از کسی که غیر خدا کسی را می‌خواند که تا روز قیامت هر چه از او بخواهد او برآورده نمی‌کند سوره احقاف آیه ۵">*</span>. </p> <p>       <code class="page" rel="8,490"/> از این آیات به خوبی استفاده می‌شود که به هیچ وجه ضلالت و پرستیدن غیر خدا را نمی‌شود به آدم نسبت داد هر چند آدم را پیغمبر هم ندانیم و یا در باره پیغمبران قائل به عصمت نباشیم. </p> <p>تا اینجا گفتگوی ما در این بود که آیه راجع به داستان دو فرد از افراد بشر بنام آدم و حوا نبوده بلکه راجع به شرح حال نوع بشر است، حالا می‌گوییم ممکن هم هست آیه را مربوط به داستان شخصی آن دو گرفت و لیکن به این بیان که مقصود از اینکه فرمود: برای خدا شرکاء گرفتند این است که سرگرم تربیت فرزند خود شده و در باره او به تدبیر اسباب و عوامل پرداخته، و همین معنا ایشان را از خلوص در بعضی از توجهات که به پروردگار خود داشتند باز داشت. </p> <h3> <span class="title" rel="7_189 7_190 7_191 7_192 7_193 7_194 7_195 7_196 7_197 7_198">بررسی این احتمال که آیات مذکوره در باره آدم و حوا باشد و اشکال وارد بر آن</span> </h3> <p> و <span class="phrase">این احتمال را جمله‌ <span class="aya" rel="7_189" data-words="28-30">لنکونن من الشاکرین</span> هم که حکایت کلام آن دو است تایید می‌کند، توضیح اینکه در تفسیر اوائل این سوره در ذیل جمله‌ <span class="aya" rel="7_17" data-words="15-19">و لا تجد أکثرهم شاکرین...</span>، گفته شد که <em rel="fa_7_189_30-30" data-sentence="278:321">شاکرین</em> در عرف قرآن <em>مخلصون</em> -به فتح لام-هستند که ابلیس راهی برای اغوای ایشان نداشته و غفلت در دل ایشان رخنه نمی‌کند، پس عتابی که در جمله‌ <span class="aya" rel="7_190" data-words="9-12">فتعالی الله عما یشرکون</span> به آن دو شده بخاطر شرک یعنی اشتغال بغیر خدا از قبیل اسباب هستی، و باز ماندن از اخلاص در توجه به خدا است.</span> لیکن یک اشکال در این احتمال باقی می‌ماند، و آن این است که اگر مقصود این بود چرا جمله فوق را بصورت جمع آورده و علاوه، بعد از آیه مورد بحث هم صحبت را کشانید به توبیخ از شرکی که ظاهرش پرستش غیر خدا است. </p> <p>این دو اشکال را بعضی از مفسرین چنین جواب داده‌اند. این آیه در اینکه اول در باره خصوص آدم صحبت کرده و در آخر بیان را عمومی کرده است عکس آیه‌ <span class="aya" rel="10_22" data-words="1-17">هو الذی یسیرکم فی البر و البحر حتی إذا کنتم فی الفلک و جرین بهم بریح طیبة</span><span class="footnote" rel="1" title="او آن کسی است که شما را در خشکی و دریا می‌گرداند، تا آنجا که در کشتی قرار می‌گیرید، و کشتی‌ها با وزش بادهای مطبوع، ایشان را به راه می‌اندازد سوره یونس آیه ۲۲">*</span> می‌باشد، زیرا اول، خطاب را به عامه مردم متوجه نموده و در باره گرداندن ایشان در خشکی و تری صحبت کرده و در آخر خطاب را مختص دریانوردان کرده است. </p> <p>آیه مورد بحث هم اول خصوص داستان آدم و همسرش را ذکر کرده و مقصودش از جمله‌ <span class="aya" rel="7_189" data-words="1-10">هو الذی خلقکم من نفس واحدة و جعل منها زوجها</span> تنها آن دو بوده و لیکن بعد از   <code class="page" rel="8,491"/> تمام شدن داستان آن دو خصوص مشرکین از بنی آدم را که از خدا فرزند خواسته و سپس به وی شرک ورزیده‌اند منظور کرده است تا بفهماند هر دو نفری از بنی آدم که فرزنددار می‌شوند حالشان چنین است که عهد می‌بندند و سپس آن را نقض می‌کنند. </p> <p>و لیکن این تشبیه صحیح نیست، برای اینکه اگر بیان در آیه‌ <span class="aya" rel="10_22" data-words="1-3">هو الذی یسیرکم...</span> نخست عام بوده و در آخر خاص شده قرینه قطعیه‌ای در آن بوده که دلالت بر مقصود نموده و از اشتباه جلوگیری می‌نماید، بخلاف عمومی شدن تدریجی بیان خاص در آیه مورد بحث که چون باعث اشتباه است نمی‌توان کلام بلیغی آنهم مانند قرآن را حمل بر آن کرد، مگر اینکه بگوییم در این آیه نیز قرینه هست، و آن جمله‌ <span class="aya" rel="7_190" data-words="9-12">فتعالی الله عما یشرکون</span> و سایر آیات بعد از آن است. </p> <p>و بهر حال این وجه در حقیقت مثل این است که از دو وجه اول استفاده شده و مفسر مزبور صدر آیه را حمل بر وجه ثانی کرده و ذیل آن را حمل بر وجه اول نموده است (و یک وجه جداگانه‌ای نیست). </p> <p>و چه بسا اعتراض سابق ما (عمومی شدن تدریجی بیان خاص بدون قرینه) بدین صورت دفع شود که در آیه شریفه حذف و ایصال و تقدیر بکار رفته و تقدیر آن چنین بوده: فلما آتاهما جعل اولادهما له شرکاء پس وقتی خداوند به آدم و حوا فرزند داد اولاد آن دو برای خدا شریک قرار دادند سپس مضاف (اولاد) حذف شده‌و مضاف الیه که همان ضمیر تثنیه مستفاد از کلمه  <em>جعلا</em> باشد بجای مضاف قرار گرفته، و لیکن دلیلی بر این حذف و ایصال و تقدیر نیست. </p> <p>و چه بسا بعضی از مفسرین که ملتزم به اشکال شده و تسلیم شده‌اند به اینکه منظور همان آدم و حوا هستند که به خدا شرک ورزیدند، و این التزامشان بخاطر این است که خواسته‌اند به روایاتی که از بعضیها نقل شده عمل کرده باشند، غافل از اینکه این روایات جعلی و مخالف با قرآن است، و به همین جهت نمی‌توان به امثال آنها عمل کرد. </p> <p><code class="aya" rel="7_191"/> <span class="aya" rel="7_191" data-words="1-9">أ یشرکون ما لا یخلق شیئا و هم یخلقون...</span> هر چند صدر آیات احتمال دارد که شرک در آن، عبارت از پرستش بت‌ها و یا غیر خدا چیزهای دیگری باشد که اعتماد بر آنها نوعی شرک است، و لیکن ذیل آن ظاهر در این است که منظور شرک به صنم و آلهه متخذه از جمادات است، چون می‌فرماید: این بت‌ها قدرت ندارند که خودشان را و پرستش کنندگان خود را یاری کنند، و دعا کردن و نکردن ایشان را نمی‌فهمند. </p> <p><code class="aya" rel="7_194"/> <span class="aya" rel="7_194" data-words="1-8">إن الذین تدعون من دون الله عباد أمثالکم</span>... <span class="phrase"><span class="aya" rel="7_195" data-words="19-20">یسمعون بها...</span> در این آیه به مضمون آیات سه‌گانه قبل احتجاج نموده و معنایش این است که اگر<code class="page" rel="8,492"/> گفتیم: این بت‌ها مخلوقند و قدرت بر هیچ کاری ندارند، چون خودشان مثل شما بندگانی هستند، همانطور که شما مخلوقید و تدبیر امورتان به دست غیر است همچنین آن بت‌ها دلیلش این است که اگر شما آنها را بخوانید دعایتان را مستجاب نمی‌کنند، بخوانید آنها را اگر راست می‌گویید که بت‌ها علم و قدرت دارند، گر چه مشرکین صریحا ادعای علم و قدرت برای بت‌ها نکرده‌اند، و لیکن ادعاهای دیگر کرده‌اند که دلالت می‌کند بر چنین اعتقادی در ایشان و چطور مستجاب می‌کنند و حال آنکه دست و پایی که شما برای آنها تراشیده‌اید حرکت نداشته نه آن از خود قدرتی نشان می‌دهد و نه این راه می‌رود، و نه چشمی که برایشان درست کرده‌اید می‌بیند، و نه گوشی که برای آنها ساخته‌اید می‌شنود، البته این را هم باید تذکر دهیم که در این آیات به جماد هم اطلاق <em rel="fa_7_194_7-7" data-sentence="882:9">عبد</em> شده است.</span> </p> <p><code class="aya" rel="7_195"/> <span class="aya" rel="7_195" data-words="21-27">قل ادعوا شرکاءکم ثم کیدون فلا تنظرون...</span> سپس دستور می‌دهد تا به منظور تحدی و واداشتن به اظهار عجز، ایشان را تحریک کند به اینکه از خدایان خود یاری بطلبند، تا بدین وسیله راه و روش خودش را از راه آنان جدا و متمایز سازد، و بفهماند که پروردگار او آن خدایی است که تمام علم و قدرت از او است و خدایان ایشان دارای هیچ علمی نیستند تا بوسیله آن راه به جایی ببرند، و هیچ قدرتی ندارند تا آن را در یاری ایشان اعمال کنند. </p> <p>لذا فرمود: به ایشان بگو خدایان خود را بخوانید تا شما را یاری کنند آن گاه با کمک آنها با من کید و دشمنی نموده و به هیچ وجه مرا مهلت ندهید، زیرا پروردگارم مرا یاری نموده و کید شما را از من دفع می‌کند، چون او کسی است که کتاب نازل کرده تا بشر را هدایت کند، و او خودش کار مردم صالح را می‌کند و نصرتشان می‌دهد، او همان کسی است که فرموده: <span class="aya" rel="21_105" data-words="9-13">أن الأرض یرثها عبادی الصالحون</span><span class="footnote" rel="1" title="زمین را سرانجام مردم صالح مالک می‌شوند سوره انبیاء آیه ۱۰۵">*</span> و من از همان مردمم پس قطعا مرا یاری خواهد کرد، بخلاف خدایان شما که هیچ قدرتی بر یاری شما و حتی بر یاری خود نداشته، نه می‌شنوند و نه می‌بینند، پس آنها علم و قدرتی ندارند. </p> <p>و در این آیات به رسول خدا دستور می‌دهد به آنها خبر دهد که وی از صالحین است، و در هیچ موردی که قرآن از صالح بودن پیغمبری خبر می‌دهد سابقه ندارد که چنین بیانی را در صلاح پیغمبری غیر از رسول خدا (ص) بکار برده باشد. </p> <p>در این آیات علیه اصنام و پرستش کنندگان آنها تحدی شده هم چنان که غیر آن جناب از   <code class="page" rel="8,493"/> سایر انبیاء (ع) نیز این تحدی را کرده‌اند. </p> <h3>بحث روایتی</h3> <p> در کتاب عیون به سند خود از ابی الصلت هروی از حضرت رضا (ع) روایت کرده که در ضمن حدیثی مامون از حضرتش سؤال کرد که معنای آیه‌ <span class="aya" rel="7_190" data-words="1-8">فلما آتاهما صالحا جعلا له شرکاء فیما آتاهما</span> چیست؟ حضرت در جوابش فرمود: حوا برای آدم پانصد شکم فرزند آورد و در هر شکم یک پسر زائید و یک دختر، و آدم و حوا با خدا عهد کرده و از او درخواست کرده بودند که: <span class="aya" rel="7_189" data-words="25-30">لئن آتیتنا صالحا لنکونن من الشاکرین</span> اگر فرزند صالحی به ما ارزانی بداری البته از شکرگزاران خواهیم بود، <span class="aya" rel="7_190" data-words="1-3">فلما آتاهما صالحا</span> و وقتی که فرزندانی صحیح الخلقة و سالم از آفت و مرض به ایشان ارزانی داشت این فرزندان در هر شکم دو صنف یعنی پسر و دختر به دنیا می‌آمدند، و <span class="aya" rel="7_190" data-words="7-8">فیما آتاهما</span> در میان این فرزندانی که خدا به آن دو می‌داد دو صنف از ایشان‌ <span class="aya" rel="7_190" data-words="4-6">جعلا له شرکاء</span> برای خدا شریک قائل شدند، و مانند پدر و مادرشان شکر خدا را نکردند: <span class="aya" rel="7_190" data-words="9-12">فتعالی الله عما یشرکون</span> پس بزرگتر است خدا از آنچه که ایشان برای او شریک گرفتند. </p> <p>مامون وقتی این بیان را شنید گفت: من شهادت می‌دهم که تو حقا فرزند رسول خدایی<span class="footnote" rel="1" title="عیون ج ۱ ص ۱۵۶ ط تهران">*</span>. </p> <p>مؤلف: برگشت این روایت به یکی از وجوهی است که قبلا در دفع اشکال وارد بر آیه ایراد شد، و البته تعدادی روایت در تفسیر این آیه از سمرة بن جندب و ابی و زید و ابن عباس نقل شده، و در آنها دارد آدم و حوا هر چه فرزند برایشان متولد می‌شد نمی‌ماند، شیطان به ایشان و یا تنها به حوا گفت: این دفعه اسم فرزندت را <em>عبد الحارث</em> نام بگذار تا برایت بماند-و حارث اسم شیطان بود در آن موقعی که در آسمان زندگی می‌کرد-و در بعضی از این روایات دارد که گفت: اسمش را <em>عبد الشمس</em> -بنده آفتاب-بگذار، و در بعضی دیگر دارد که وی حوا را تهدید کرد که اگر اسم او را عبد الحارث و یا عبد الشمس نگذارد در شکم بعدی بچه شتر و یا گوساله و یا چارپای دیگری خواهد زائید، و با او شرط کرد که اگر این اسامی را انتخاب کند بچه در شکمش انسانی تام الخلقه خواهد بود، و لیکن این احادیث همه جعلی و از دسیسه‌هایی است که اسرائیلی‌ها در روایات ما کرده‌اند. </p> <p>   <code class="page" rel="8,494"/> و در مجمع البیان<span class="footnote" rel="1" title="مجمع البیان ج ۴ ص ۵۱۰">*</span> از تفسیر عیاشی<span class="footnote" rel="2" title="تفسیر عیاشی ج ۲ ص ۴۳">*</span> از معصومین (ع) روایت شده که فرموده‌اند: شرک ایشان ترک در اطاعت بود نه شرک در معصیت و ظاهر این روایت این است که جاری مجرای همان احادیث موضوعه است و حال این هم حال همانها است، برای اینکه مگر اطاعت با عبادت فرق دارد، آنهم اطاعت و عبادت ابلیس که خدای تعالی در باره‌اش فرموده: <span class="aya" rel="36_60-61" data-words="1-18">أ لم أعهد إلیکم یا بنی آدم أن لا تعبدوا الشیطان إنه لکم عدو مبین، و أن اعبدونی</span>. </p> <p>و با همه این احوال بعضی از مفسرین این احادیث را قبول کرده و گفته‌اند روایات مزبور بیشتر از این دلالت ندارد که آدم و حوا در صرف اسم شرک ورزیده‌اند و این نه کفر است و نه معصیت، و این وجه را طبری هم قبول کرده. </p> 
