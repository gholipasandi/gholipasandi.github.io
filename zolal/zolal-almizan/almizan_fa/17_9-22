<h3 class="ayas">سوره الإسراء آیه‌های ۹ تا ۲۲</h3><code class="section" rel="17_9-22"/><h3>ترجمه آیات</h3> <p> <span class="trans" rel="17_9">همانا این قرآن خلق را به راست‌تر و استوارترین طریقه هدایت می‌کند و اهل ایمان را که نیکوکار باشند به اجر و ثواب عظیم بشارت می‌دهد.  «۹» </span><span class="trans" rel="17_10">و بر آنان که به عالم آخرت ایمان نمی‌آورند البته عذاب دردناک مهیا ساخته‌ایم.  «۱۰» </span><span class="trans" rel="17_11">انسان با شوق و پرتجملی که خیر و منفعت خود را می‌جوید چه بسا به نادانی شر و زیان خود را می‌طلبد و انسان بسیار شتاب کار است.  «۱۱» </span><span class="trans" rel="17_12">و ما شب و روز را دو آیت و نشانه قدرت خود قرار دادیم آن گاه از آیت شب و روشنی آن کاستیم و آیت روز را تابان ساختیم تا شما در روز روزی حلال از فضل خدا طلب کنید و تا آنکه شماره سالها و حساب اوقات را بدانید و هر چیز را مفصل بیان کردیم.  «۱۲» </span><span class="trans" rel="17_13">و ما مقدرات و نتیجه اعمال نیک و بد هر انسانی را طوق گردن او ساختیم که ملازم و قرین همیشگی او باشد و روز قیامت کتابی که نامه اعمال اوست بر او بیرون آریم در حالی که آن نامه چنان باز باشد که همه اوراق آن را یک مرتبه ملاحظه کند.  «۱۳» </span><span class="trans" rel="17_14">و به او خطاب رسد که تو خود کتاب اعمالت را بخوان و بنگر تا در دنیا چه کرده‌ای که تو خود تنها برای رسیدگی بحساب خویش کافی هستی.  «۱۴» </span><span class="trans" rel="17_15">هر کس راه هدایت یافت تنها بنفع و سعادت خود یافته و هر کس به گمراهی شتافت آنهم به زیان و شقاوت خود شتافته و هیچ کسی بار عمل دیگری را به دوش نگیرد و ما تا رسول نفرستیم هرگز کسی را عذاب نخواهیم کرد.  «۱۵» </span><span class="trans" rel="17_16">و ما چون اهل دیاری را بخواهیم به کیفر گناه هلاک سازیم پیشوایان و منعمان آن شهر را امر کنیم راه فسق و تبه‌کاری و ظلم در آن دیار پیش گیرند و آنجا تنبیه و عقاب لزوم خواهد یافت آن گاه همه را بجرم بدکاری هلاک می‌سازیم.  «۱۶» </span><span class="trans" rel="17_17">چه بسیاری از ملل و اقوامی را بعد از نوح به جرم کفر و عصیان هلاک کردیم و تنها خدای تو که بر گناهان بندگانش آگاه و با خبر است کفایت می‌کند که به مصلحت هر که را خواهد عفو و هر که را خواهد عقاب کند.  «۱۷» </span><span class="trans" rel="17_18">هر که دنیای نقد و زودگذر را بخواهد ما هم برایش در آن عجله می‌کنیم. البته برای هر که بخواهیم و هر قدر که بخواهیم، آن گاه جهنم را برایش معین می‌کنیم که ملامت زده و رانده شده در آن شود. <code class="page" rel="13,62"/> «۱۸» </span><span class="trans" rel="17_19"> و هر که آخرت را بخواهد و کوشش خود را همه برای رسیدن به آن قرار دهد آنان سعیشان قبول شده و صاحب اجر خواهند بود.  «۱۹» </span><span class="trans" rel="17_20">هر یک را از عطاء پروردگارت مدد می‌کنیم، اینها را و آنها را، و از عطاء پروردگار تو جلوگیری نمی‌شود.  «۲۰» </span><span class="trans" rel="17_21">ببین چگونه بعضی را بر بعضی برتری دادیم، تازه این برتریها دنیویست برتری آخرت بیشتر و بزرگتر است.  «۲۱» </span><span class="trans" rel="17_22">با خدا معبودی دیگر شریک مگیر تا در نتیجه ملامت زده و تنها و بی یار نشوی.  «۲۲» </span></p>                       <h3>بیان آیات</h3> <p> آیات سابق از سوره مورد بحث، جریان سنت الهی را در هدایت انسان به سوی حق و دین توحید خاطرنشان می‌کرد و خلاصه آن سنت این بود که خداوند هر کس را که دعوت حق را اجابت کند در دنیا و آخرت سعادتمند گرداند و هر که را که به حق کفر ورزیده و از امر او سرپیچی نماید در دنیا و آخرت عقاب کند. </p> <p>و اگر نزول تورات و حوادثی را که بعد از آن، برای بنی اسرائیل پیش آمده، ذکر فرمود از باب تطبیق حکم کل این سنت بر افراد و مصادیق آن بود. </p> <p>و این دسته از آیات جریان همان سنت را در این امت خاطر نشان می‌سازد، و می‌فرماید که به همان نحو که در امت موسی (ع) جریان یافت در این امت نیز جریان می‌یابد، آن گاه نتیجه می‌گیرد که پس باید از شرک اجتناب ورزیده و همواره ملازم طریق توحید باشند، و در آخر می‌فرماید: <span class="aya" rel="17_22" data-words="1-9">لا تجعل مع الله إلها آخر فتقعد مذموما مخذولا</span>. </p> <h3> <span class="title" rel="17_9 17_13"><span class="phrase">توضیح در مورد اینکه قرآن بدانچه <em rel="fa_17_9_7-7" data-sentence="32:52">اقوم</em> است هدایت می‌کند و اینکه اسلام دین <em rel="fa_17_13_12-12" data-sentence="121:4">قیم</em> است</span></span> </h3> <p> <span class="aya" rel="17_9" data-words="1-7">إن هذا القرآن یهدی للتی هی أقوم</span> یعنی این قرآن هدایت می‌کند بسوی دینی که اقوم از هر دین و مسلطتر بر اداره امور بشر است هم چنان که در جای دیگر فرموده: <span class="aya" rel="6_161-162" data-words="1-12">قل إننی هدانی ربی إلی صراط مستقیم دینا قیما ملة إبراهیم حنیفا</span><span class="footnote" rel="1" title="بگو ای پیامبر محققا مرا خدا براه راست هدایت کرده است به دین استوار و آیین پاک ابراهیم">*</span>. </p> <p>و اقوم افعل تفضیل از قیام است و معنای اصلی قیام، ضد قعود است که این خود یکی </p> <p>سوره انعام، آیه 161 و 162.  <code class="page" rel="13,63"/> از معتدل‌ترین حالات آدمی است و انسان در این حال از هر حالت دیگری نسبت به کارهایش مسلطتر است به خلاف قعود و یا طاقباز و یا دمر و امثال آن، ولی این کلمه را در نیکو انجام دادن هر کار استعمال کرده‌اند و به کسی که به خوبی متصدی کاری شود، و بدون عجز و خستگی و با حسن اداره آن را از آب در آورد می‌گویند فلانی قائم به فلان امر است یعنی آن امر را مراقب و نگهدارست، و حال آن را آن طور که مناسب آنست رعایت می‌نماید. در آیه مورد بحث خدای تعالی این ملت حنیف را ملتی قائم نامیده و در جای دیگر در باره آن فرموده: <span class="aya" rel="30_30" data-words="1-17">فأقم وجهک للدین حنیفا فطرت الله التی فطر الناس علیها لا تبدیل لخلق الله ذلک الدین القیم</span><span class="footnote" rel="1" title="پس تو ای رسول مستقیم روی بجانب آیین پاک اسلام آور و پیوسته از طریق دین خدا که فطرت خلق را بر آن آفریده است پیروی کن که هیچ تغییری در خلقت خدا نباید داد این است آیین استوار">*</span> و نیز فرموده: <span class="aya" rel="30_43" data-words="1-4">فأقم وجهک للدین القیم</span><span class="footnote" rel="2" title="سوره روم، آیه ۴۳">*</span>. </p> <p>و این بدان جهت است که این دین خیر دنیا و آخرت ملت خود را تامین و تضمین نموده و قائم بر اصلاح حال معاش و معاد ایشان است. و این نیز نیست مگر بخاطر اینکه این دین موافق با مقتضیات فطرت انسانی و ناموسی است که خداوند بر اساس آن ناموس او را خلق کرده و او را به حسب آن ناموس مجهز به ابزاری فرموده که او را به سوی غایت و هدف از خلقتش و سعادتی که برایش در نظر گرفته شده راهنمایی می‌کند. </p> <p>و <span class="phrase">بنا بر این، توصیف این ملت در آیه مورد بحث به وصف <em rel="fa_17_9_7-7" data-sentence="49:591">اقوم</em>  (قائم‌تر) یا در مقایسه با سایر ملتها است و یا در مقایسه با سایر شریعتها، این را می‌دانیم که برای هر ملتی سنتی است که آن را برای خود برگزیده‌اند تا سودشان برساند و به درد زندگیشان بخورد، و لیکن این سنتها اگر در بعضی از امور ایشان را سود ببخشد در پاره‌ای دیگر به ضررشان تمام می‌شود، و اگر پاره‌ای از هواها و امیالشان را تامین می‌کند قسمت عظیمی از خیرات را از ایشان سلب می‌کند، همانا در میان همه سنتها این تنها اسلام است که قائم به مصالح حیات و تمامی اهداف دنیایی و آخرتی جامعه است، بدون اینکه خیری از ایشان سلب کرده و از بین برده باشد بنا بر این ملت حنیف اقوم است بر حیات انسانی تا دیگر ملل.</span> </p> <p>و اگر در مقایسه با سایر شرایع الهی قبل مانند شریعت نوح و موسی و عیسی (ع) باشد (هم چنان که ظاهرش هم همین است چون در مقابل این آیه، آیه دیگری هست که تورات را وسیله هدایت بنی اسرائیل می‌خواند، لذا فرمود: همانا قرآن کریم خلق را به چیزی </p> <p>سوره روم، آیه 30.    <code class="page" rel="13,64"/> هدایت می‌کند که قویم‌تر و استوارتر است)، در این صورت دلیلش این است که دین حنیف از ادیان سابق خود که کتب انبیاء سلف متضمن آنها بودند کامل‌تر است، زیرا تمامی معارف الهی تا آنجا که بنیه بشری طاقتش را دارد و همچنین تمامی شرایعی که بشر در زندگی خود بدان نیازمند است در این دین آمده، و حتی یک عمل از اعمال فردی و اجتماعی بشر را بدون حکم نگذاشته، هم چنان که فرموده: <span class="aya" rel="5_48" data-words="1-14">و أنزلنا إلیک الکتاب بالحق مصدقا لما بین یدیه من الکتاب و مهیمنا علیه</span><span class="footnote" rel="1" title="و ما این کتاب (قرآن عظیم) را بحق بر تو فرستادیم که تصدیق بدرستی و راستی همه کتب که در برابر اوست نموده و بر حقیقت کتب آسمانی پیشین گواهی دهد سوره مائده، آیه ۴۸">*</span>. پس آنچه قرآن به سوی آن هدایت می‌کند قویم‌تر از آن چیزیست که سایر کتب و شرایع بدان هدایت می‌کنند. </p> <h3> <span class="title" rel="17_9">خداوند برای مؤمنان صالح العمل بر خود حق قرار داده است <span class="aya" rel="17_9" data-words="14-17">أن لهم أجرا کبیرا</span> </span> </h3> <p> <span class="aya" rel="17_9" data-words="8-17">و یبشر المؤمنین الذین یعملون الصالحات أن لهم أجرا کبیرا</span>. </p> <p><span class="phrase">کلمه <em rel="fa_17_9_13-13" data-sentence="5:91">صالحات</em> صفتی است برای موصوفی که به منظور اختصار حذف شده، و تقدیر آن: و عملوا الأعمال الصالحات است.</span> </p> <p><span class="phrase">در این آیه حقی برای مؤمنین بر خدا اثبات شده، و اینکه آن را <em rel="fa_17_9_16-16" data-sentence="59:298">اجر</em> نامیده مؤید این معنا است، و همچنین آیه‌ <span class="aya" rel="41_8" data-words="1-10">إن الذین آمنوا و عملوا الصالحات لهم أجر غیر ممنون</span><span class="footnote" rel="2" title="آنان که به خدا ایمان آورده و نیکوکار شدند البته پاداش بی‌پایان خواهند یافت سوره فصلت، آیه ۸">*</span> نیز مؤید آنست.</span> </p> <p>و هیچ محذور و اشکالی هم در آن نیست، زیرا زمانی اشکال پیش می‌آمد که شخص دیگری خدای را بدهکار اجر بندگان کند، اما وقتی که خودش حقی را برای بندگان بر خود واجب بسازد اشکالی پیش نمی‌آید و نظیر این مطلب که خداوند خود را بدهکار مؤمنین می‌شمارد آیه شریفه: <span class="aya" rel="10_103" data-words="1-11">ثم ننجی رسلنا و الذین آمنوا کذلک حقا علینا ننج المؤمنین</span><span class="footnote" rel="3" title="و ما رسولان خود و مؤمنان را نجات می‌دهیم چنان که ما بر خود فرض کردیم که اهل ایمان را نجات بخشیم سوره یونس، آیه ۱۰۳">*</span> می‌باشد. </p> <p>در این آیه عنایت دارد پاداش منجز و تثبیت شده نیکوکاران را بیان کند، هم چنان که در آیه بعدی عنایتش به بیان کیفری است که منجز شده است، و آن عبارت از عذاب کسانی است که نسبت به آخرت و معاد کفر ورزیده باشند و اما خداوند در این دو آیه متعرض حال کسانی که ایمان آورده ولی عمل صالح نکرده باشند نشده، پس چنین کسی از هیچ طرف وعده منجز ندارد، نه پاداش و نه کیفر، بلکه وضع او منوط به توبه و یا شفاعت است، تا به       <code class="page" rel="13,65"/> وسیله یکی از این دو به گروه صالحان از مؤمنین ملحق شود، و در جای دیگر در حق این طایفه فرموده: <span class="aya" rel="9_102" data-words="1-15">و آخرون اعترفوا بذنوبهم خلطوا عملا صالحا و آخر سیئا عسی الله أن یتوب علیهم</span><span class="footnote" rel="1" title="و بعضی دیگر آنها به گناه نفاق خود اعتراف کردند که عمل صالح و فعل قبیح را هر دو بجای آوردند، امید باشد که خدا توبه آنان را بپذیرد سوره توبه، آیه ۱۰۲">*</span> و نیز فرموده: <span class="aya" rel="9_106" data-words="1-11">و آخرون مرجون لأمر الله إما یعذبهم و إما یتوب علیهم</span><span class="footnote" rel="2" title="برخی دیگر از گناهکاران آنهایی هستند که کارشان بر مشیت خدا موقوف است، یا به عدل آنان را عذاب کند و یا به لطف و کرم از گناهشان درگذرد سوره توبه، آیه ۱۰۶">*</span>. </p> <p>آری، این طایفه با طایفه‌ای که هم ایمان دارند و هم عمل صالح، در این جهت شرکت دارند که خدا به پاداش اینکه ایمان آوردند ایشان را بر حق پایدار می‌نماید، هم چنان که فرمود: <span class="aya" rel="10_2" data-words="13-22">و بشر الذین آمنوا أن لهم قدم صدق عند ربهم</span><span class="footnote" rel="3" title="و مؤمنان را به رحمت خدا بشارت ده که به راستی مقامشان نزد خدا رفیع است سوره یونس، آیه ۲">*</span> و نیز فرمود <span class="aya" rel="14_27" data-words="1-12">یثبت الله الذین آمنوا بالقول الثابت فی الحیاة الدنیا و فی الآخرة</span><span class="footnote" rel="4" title="خدا اهل ایمان را با عقیده ثابت در دنیا و آخرت پایدار می‌دارد سوره ابراهیم، آیه ۲۷">*</span>. </p> <p><code class="aya" rel="17_10"/> <span class="aya" rel="17_10" data-words="1-10">و أن الذین لا یؤمنون بالآخرة أعتدنا لهم عذابا ألیما</span>. </p> <p> <em>اعتاد</em> به معنای اعداد و تهیه کردن <em>است که از</em> عتاد  (به بفتح عین) گرفته شده است، و به طوری که راغب می‌گوید به معنای ذخیره کردن چیزی است قبل از رسیدن وقت حاجت و نیاز به آن<span class="footnote" rel="5" title="مفردات راغب، ماده &lt;em&gt;عتد&lt;/em&gt; ">*</span>. </p> <p>از سیاق آیه چنین برمی‌آید که جمله مورد بحث، عطف باشد به جمله ان لهم...  که در آیه قبل بود و تقدیرش چنین است: قرآن بشارت می‌دهد کسانی را که عمل صالح کردند به اینکه همانا برای آنان است اجری بزرگ و برای کسانی که ایمان به آخرت نیاورند عذابی دردناک ذخیره کرده‌ایم اگر عذاب کفار را برای مؤمنین بشارت داده از این جهت است که عذاب ایشان انتقامی است که خدا از دشمنان دین می‌گیرد و باعث روشنی دیدگان مؤمنین می‌شود. </p> <p>حال چرا از اوصاف این طایفه، تنها ایمان نیاوردن به آخرت را ذکر کرده با اینکه کفر، با انکار غیر آخرت-مثل انکار توحید یا نبوت-نیز تحقق می‌یابد؟ جوابش این است که چون سیاق کلام در بیان اثری است که دین قیم به دنبال دارد و با انکار معاد دیگر خاصیت و           <code class="page" rel="13,66"/> اثری برای دین قیم باقی نمی‌ماند، هر چند منکر معاد قائل به وحدانیت خداوند وسایر معارف حق باشد، و به همین جهت است که می‌بینیم خدای تعالی فراموش کردن قیامت را ریشه تمامی گمراهیها نامیده و فرمود: <span class="aya" rel="38_26" data-words="20-32">إن الذین یضلون عن سبیل الله لهم عذاب شدید بما نسوا یوم الحساب</span><span class="footnote" rel="1" title="آنان که از راه خدا گمراه شوند چون روز حساب (و قیامت را) فراموش کرده‌اند به عذاب سخت معذب خواهند شد سوره ص، آیه ۲۶">*</span>. </p> <h3> <span class="title" rel="17_11">بیان اینکه انسان عجول بوده و آن سان که در طلب خیرات است در پی شر نیز می‌باشد <span class="aya" rel="17_11" data-words="1-6">و یدع الإنسان بالشر دعاءه بالخیر</span> </span> </h3> <p> <code class="aya" rel="17_11"/> <span class="aya" rel="17_11" data-words="1-10">و یدع الإنسان بالشر دعاءه بالخیر و کان الإنسان عجولا</span>. </p> <p>مراد از <em>دعا</em> بطوری که از سیاق آیه استفاده می‌شود مطلق طلب است، چه به لفظ دعا باشد مثل خدایا مال و اولاد بر من روزی کن و... و چه بدون لفظ صورت گیرد و به صورت سعی و عمل بوده باشد، همه اینها دعا و درخواست از خداست، حتی اگر این درخواست از کسی صادر شود که به خدا معتقد نبوده و توجهی به درخواست از خدا ندارد، چون در حقیقت غیر از خدا معطی و مانعی وجود ندارد هم چنان که فرمود: <span class="aya" rel="55_29" data-words="1-6">یسئله من فی السماوات و الأرض</span><span class="footnote" rel="2" title="از او درخواست می‌کند هر آن کس که در آسمانها و زمین است سوره رحمن، آیه ۳۰">*</span> و نیز فرموده: <span class="aya" rel="14_34" data-words="1-6">و آتاکم من کل ما سألتموه</span><span class="footnote" rel="3" title="و بشما داده از هر نعمتی که خواستید سوره ابراهیم، آیه ۳۴">*</span>. </p> <p><span class="phrase">پس به شهادت این دو آیه، دعا به معنای مطلق طلب است، و حرف <em>باء</em> در دو کلمه: <em rel="fa_17_11_4-4" data-sentence="82:145">بالشر</em> و <em rel="fa_17_11_6-6" data-sentence="141:127">بالخیر</em> برای چسباندن فعل به مفعول آن است و مقصود این است که انسان به همان نحو شر را می‌خواند و آن را درخواست می‌کند که خیر را می‌طلبد.</span> </p> <p>بنا بر این مقصود از اینکه فرمود: <em>انسان عجول است</em> این خواهد بود که او وقتی چیزی را طلب می‌کند صبر و حوصله به خرج نمی‌دهد، در جهات صلاح و فساد خود نمی‌اندیشد تا در آنچه طلب می‌کند راه خیر برایش مشخص گردد، و از آن راه به طلبش اقدام کند بلکه به محض اینکه چیزی را برایش تعریف کردند و مطابق میلش دید با عجله و شتابزدگی به سویش می‌رود و در نتیجه گاهی آن امر، شری از آب در می‌آید که مایه خسارت و زحمتش می‌شود، و گاهی هم خیری بوده که از آن نفع می‌برد. </p> <p>این آیه و آیات بعدیش در سیاق توبیخ و سرزنشی است که ناشی از منت نهادن خدای تعالی در آیات قبل است که مساله <em>هدایت اقوم</em> را به رخ بندگانش می‌کشد، گویی که فرموده است: ما کتابی نازل کردیم که شما را به سوی ملتی اقوم هدایت می‌کند و گروندگان به آن ملت و کیش را به سعادت و بهشت می‌رساند و به سوی اجری عظیم و خیری       <code class="page" rel="13,67"/> کثیر ارشاد می‌کند، و لیکن جنس بشر عجول است و به خاطر همین عجله‌اش میان خیر و شر فرق نمی‌گذارد، بلکه هر چه برایش پیش بیاید همان را می‌خواهد و در طلبش برمی‌خیزد، بدون اینکه خیر و شر را از هم جدا نموده و حق را از باطل تشخیص دهد، در نتیجه به همان نحوی که عاشق خیر است، شر را نیز به همان وجه طلب می‌کند، و همانطور که باید بر سر حق سر و سینه بشکند بر سر باطل هم می‌شکند. </p> <p>سزاوار نیست که انسان دستخوش عجله گشته و هر چه را که دلش خواست و اشتهایش طلب کرد دنبال کند و هر عملی که ارتکابش برایش ممکن بود مرتکب شود، و تا آنجا که تیغش برید ببرد، و آن گاه این معنا را بهانه کند که خدا برایم فراهم کرد و اگر او نمی‌خواست نمی‌گذاشت من اینکار را بکنم!درست است که شب و روز دو آیت الهی‌اند، و هیچ وقت در یک حال نمی‌مانند، بلکه خدا با آیت شب آثار روز را از بین برده و حرکات موجودات را متوقف و دیدگان را به خواب می‌برد، و بر عکس با آیت روز قوا را بار دیگر بیدار نموده و مردم به طلب فضل پروردگارشان به جنب و جوش در می‌آیند، و با این شب و روز عدد سالها و حسابها را در دست دارند. </p> <p>و درست است که اعمال خیر و شر همه به اذن خدا در عالم وجود تحقق می‌یابند و همه آنها با قدرتی برای آدمی مقدور است که خدا به آدمی داده است و لیکن این معنی باعث نمی‌شود که اعمال خیر و شر، هر دو برای آدمی جایز شوند، و انسان هر چه را که هوس کرد با عجله و سراسیمه دنبال نماید، و بدون هیچ احساس مسئولیتی مرتکب هر عملی-چه خیر و چه شر-بشود و همان طور که در اطاعت خدا آزاد است معصیت خدا را هم آزادانه مرتکب شود. </p> <p>بلکه واجب است اعمال شر را مانند شب تاریک کننده دانسته و نزدیکش نشود و عمل خیر را مانند روز بینا کننده دانسته انجامش دهد، و با انجام آن فضل پروردگار خود را جستجو نماید، امیدوار باشد که خدا به پاداش آن سعادت آخرت و رزق کریمش مرحمت فرماید آری عمل آدمی گریبانگیر آدمی است و تا او را به سعادت و یا شقاوتش نکشاند دست بردار نیست و آنچه می‌کند آثارش به خود برگشته و به غیر خود نمی‌رسد، و کسی را به جای خود نمی‌گیرد. </p> <p>این آن معنائیست که از سیاق آیه استفاده می‌شود و با در نظر گرفتن آن، چند نکته روشن می‌گردد: اول اینکه: این آیه و آیات بعدیش در مقام توبیخ و ملامتند و همانطور که قبلا اشاره<code class="page" rel="13,68"/> کردیم همین معنی وجه اتصال آنها به ما قبلند که فرمود: <span class="aya" rel="17_9" data-words="1-7">إن هذا القرآن یهدی للتی هی أقوم...</span>. </p> <p>بنا بر این خدای سبحان می‌خواهد بفرماید که انسان به خاطر آن قریحه استعجالی که دارد آن طور که باید قدر نعمت هدایت الهی را نمی‌داند، و ملت اقوم و ملت دیگر در نظرش یکسان است، و به همین جهت همانطور و به همان عشق و علاقه که خیر را می‌طلبد در طلب شر می‌رود، و به همان عجله که به دنبال سعادت می‌رود در پی شقاوت می‌دود. </p> <p>نکته دوم اینکه: مراد از <em>انسان</em> جنس آدمی است نه افراد معینی از انسانها، از قبیل کفار و مشرکین، چنان که بعضی<span class="footnote" rel="1" title="تفسیر فخر رازی، ج ۲۰، ص ۱۶۲">*</span> گفته‌اند و مراد از <em>دعا</em> هم مطلق طلب است نه دعای اصطلاحی که بعضی<span class="footnote" rel="2" title="مجمع البیان، ج ۲، ص ۴۰۲">*</span> خیال کرده‌اند، و مقصود از خیر و شر هر آن چیزی است که در حقیقت مایه سعادت و یا شقاوت آدمی است، نه مطلق هر چیزی که مضر یا نافع باشد، مانند درخواست فلاح و رستگاری برای کسی که مورد علاقه او است و درخواست خسران و نومیدی برای کسی که مورد انزجار و خشم او است و... </p> <p>و مراد از <em>عجله</em> علاقه آدمی است به اینکه آنچه میل دارد به زودی تحقق یابد، نه لجاجت و درخواست عذاب. </p> <p>و ما از این نظر مفردات آیه را معنا کردیم که مفسرین در معانی آنها اختلاف عجیبی به راه انداخته‌اند و در وجه اتصال آیه به آیات قبل و بعدش حرفهایی مضطرب و گوناگون زده‌اند، که چون فایده‌ای در نقل آنها ندیدیم از ایراد آنها و غور و بحث در پیرامونش صرفنظر نمودیم، کسانی که مایلند همه آنها را ببینند باید به کتب تفسیر مراجعه نمایند. </p> <p><code class="aya" rel="17_12"/> <span class="aya" rel="17_12" data-words="1-14">و جعلنا اللیل و النهار آیتین فمحونا آیة اللیل و جعلنا آیة النهار مبصرة...</span>. </p> <p><span class="phrase">در مجمع البیان آمده: کلمه <em rel="fa_17_12_14-14" data-sentence="26:403">مبصرة</em> به معنای <em>مضیئة: روشنگر</em> و <em>منیرة: نور دهنده</em> و <em>نیرة: درخشنده</em> است ابو عمرو گفته: مقصود از این کلمه اینست که مردم به وسیله قرآن بینا می‌شوند، همانطور که گفته می‌شود <em>لیل نائم</em> و <em>سر کاتم</em> ، کسایی گفته: عرب وقتی می‌گوید: <em>ابصر النهار</em> یعنی بینا کرد روز، مقصود این است که روشن شد<span class="footnote" rel="3" title="تفسیر ابو الفتوح رازی، ج ۷، ص ۲۱۵">*</span>.</span> </p> <p>و دو کلمه <em>لیل</em> و <em>نهار</em> به معنای ظلمت و نوری است که متعاقب هم و به خاطر مواجه بودن زمین با طلوع و غروب آفتاب در زمین پدید می‌آیند، و این دو مانند سایر موجودات     <code class="page" rel="13,69"/> عالم و همچنین احوال آن موجودات دو آیت از آیات خدای سبحان است که بالذات دلالت بر یکتایی خدا در ربوبیت می‌کند. ! </p><h3> <span class="title" rel="17_12 17_9 17_10 17_11 17_13 17_14 17_15 17_16 17_17 17_18 17_19 17_20 17_21 17_22">مراد از آیت بودن شب و روز و محو آیت لیل و مبصره بودن آیات نهار</span> </h3> <p> و از همین جا روشن می‌شود اینکه فرمود: شب و روز را دو آیت قرار داد مقصود این است که آنها را دو آیت خلق کرد، نه اینکه در آغاز خلقتشان آیت نبودند و بعدا آنها را آیت خود قرار داد و آنها را به عنوان دلیل مقرر داشت، زیرا تمامی موجودات از همان اصل وجود، آیاتی هستند که بر مکون خود دلالت دارند. </p> <p>بنا بر این به خوبی روشن می‌شود که مراد از آیت شب و آیت روز خود شب و روز است، و در حقیقت اضافه آیت به لیل و نهار در عبارت آیة اللیل و آیة النهار اضافه بیانیه است نه اضافه لامیه و مقصود از محو لیل تاریک کردن و پنهان کردن آن از چشمها است، که به خلاف روز باشد. </p> <p>پس اینکه بعضی‌ها<span class="footnote" rel="1" title="کشاف، ج ۲، ص ۶۵۲">*</span> گفته‌اند: مراد از <em>آیت لیل</em> ماه و مراد از محو آن، لکه‌هایی است که در آن دو دیده می‌شود، و مراد از <em>آیت نهار</em> خود آفتاب، و مبصر بودن آن، نداشتن آن لکه‌ها است به هیچ وجه صحیح نیست. </p> <p>زیرا گفتگو در خود دو <em>آیت</em>  (لیل و نهار) است، نه در آیت آن دو آیت، علاوه بر این، تفریعی که بر جمله مورد بحث کرده و فرموده: <span class="aya" rel="17_12" data-words="15-18">لتبتغوا فضلا من ربکم...</span> متفرع بر روشنی دادن روز و ظلمت شب است نه بر لکه داشتن ماه و نداشتن آفتاب. </p> <p>و نظیر این حرف بی اساس را بعضی<span class="footnote" rel="2" title="اگر خدا می‌خواست ما و پدران ما بغیر او چیزی را نمی‌پرستیدیم سوره نحل، آیه ۳۵">*</span> دیگر نیز گفته‌اند که: مراد از آیت شب، ظلمت آن و از آیت روز نور آن و مراد از محو آیت شب، بردن ظلمت آن با نور روز است، و اگر در آیه از بردن نور روز، به وسیله شب سخنی نرفته برای این بوده که همین یکی بر آن دیگری دلالت می‌کرده. </p> <p>و اگر خواننده محترم کلام سابق ما را به یاد داشته باشد قطعا وجه سقوط این گفتار بر او پوشیده نخواهد ماند، زیرا ما گفتیم که آیه شریفه در مقام بیان فرقی است که میان این دو آیت است، و بنا به گفتار مفسر مزبور دیگر فرقی میان این دو آیت باقی نمی‌ماند، این یکی آن دیگری را و آن دیگری این را از بین می‌برد. </p> <p>جمله: <span class="aya" rel="17_12" data-words="15-18">لتبتغوا فضلا من ربکم</span> متفرع است بر جمله‌ <span class="aya" rel="17_12" data-words="10-14">و جعلنا آیة النهار مبصرة</span> و     <code class="page" rel="13,70"/> معنایش این است که اگر ما آیت روز را روشن قرار دادیم برای این است که شما بتوانید در آن موقع رزق پروردگار خود را طلب کنید، چون <em>رزق</em> فضل و عطای خدای تعالی است. </p> <p>بعضی<span class="footnote" rel="1" title="مجمع البیان، ج ۲، ص ۴۰۲">*</span> دیگر گفته‌اند که: تقدیر جمله مورد بحث چنین است: لتسکنوا باللیل و لتبتغوا فضلا من ربکم بالنهار-تا در شب آرام گیرید و در روز به جستجوی فضل خدا برخیزید منتهی جمله اولی حذف شد، چون مساله سکونت در شب را در چند جای دیگر خاطرنشان کرده بود، و لیکن این حرف صحیح نیست، زیرا چنین تقدیری با سیاق کلام منافات دارد، چون سیاق اینست که می‌خواهد آثار یکی از دو آیت را در عین اینکه هر دو آیتند باقی گذارده و آثار آیت دیگری را محو نماید. </p> <p>و اینکه فرمود: <span class="aya" rel="17_12" data-words="19-24">و لتعلموا عدد السنین و الحساب</span> یعنی تا اینکه با محو شب و روشنگری روز، سالها را بدانید، یکی از روزهای آن را واحد قرار داده و بقیه ایام را بر آن گره بزنید، و بدینوسیله حساب وقتها و موعدها را بدانید. </p> <p>و <span class="phrase">کلمه: <em rel="fa_17_12_23-24" data-sentence="6:575">و الحساب</em> هم متفرع بر مبصر بودن نهار است، نظیر همان متفرع بودن طلب رزق بر آن، و جهتش اینست که ما به هیچ عدم و فقدانی برنمی‌خوریم مگر از ناحیه وجودی که مقابل آنست، ولی به عکس نیست، یعنی از ناحیه عدمها به وجود متوجه نمی‌شویم، و ظلمت امری است عدمی به معنای نبود نور، و اگر نور نبود نه به نوری منتقل می‌شدیم و نه به ظلمتی، و ما هر چند که هم با شب حسابها را نگه می‌داریم و هم با روز و آن دو را ظاهرا از هم جدا می‌شماریم، لیکن احساس، اول به امر وجودی (یعنی روز) متعلق می‌شود، و سپس به نوعی قیاس متوجه امر عدمی (یعنی شب) می‌شویم، و هر امر وجودی و عدمی که با آن مقایسه شود وضع بدین منوال است.</span> </p> <p>فخر رازی در تفسیر خود می‌گوید بهتر این است که بگوییم: مراد از <em>محو آیت شب</em> بنا بر اینکه مقصود از آن ماه باشد، اختلاف شکلی است که در گردش از محاق به محاق بخود گرفته و نورش با سپری شدن شبها کم و زیاد می‌شود، زیرا همین اختلاف نور آثار عظیم و بسیاری در دریاها و بیابانها و مزاجهای مردم دارد، و لازمه این همانطور که خودش اشاره کرده این است که جمله: <span class="aya" rel="17_12" data-words="15-18">لتبتغوا فضلا من ربکم</span> و جمله: <span class="aya" rel="17_12" data-words="20-24">لتعلموا عدد السنین و الحساب</span> متفرع بر محو آیت شب و مبصر کردن آیت نهار (هر دو) باشد، و معنایش چنین باشد: دو آیت شب و روز را چنین کردیم تا شما با نور خورشید و اختلاف نور ماه رزق خود را به دست آورید   <code class="page" rel="13,71"/> و تا اینکه بدین وسیله سالها و حسابها را بدانید، چون آفتاب شب و روز را از هم متمایز نموده، و ماه با اختلاف شکلهایش ماههای قمری را ترسیم نموده و ماهها سالها را تشکیل می‌دهد، و بنا بر این معنا، لام در: <em>لتبتغوا</em> و در: <em>لتعلموا</em> متعلق به دو فعل: <em>محونا و جعلنا</em>  (هر دو) خواهد بود<span class="footnote" rel="1" title="تفسیر فخر رازی، ج ۲۰، ص ۱۶۴">*</span>. </p> <p>و لیکن این معنا صحیح نیست و آیه شریفه در سیاقی است که با آن نمی‌سازد، و نمی‌توان گفت غرضی که در آن ذکر شده غرض واحدی است که مترتب بر هر دو آیه (آیه محو و آیه اثبات) شده است. </p> <p>زیرا قبلا هم گفتیم که آیات مورد بحث در سیاق توبیخ و ملامت است، و آیه مورد بحث یعنی آیه: <span class="aya" rel="17_12" data-words="1-6">و جعلنا اللیل و النهار آیتین</span> به منزله جواب از احتجاجی است تقدیری که ممکن است کسی درخواست شر بکند. </p> <h3> <span class="title" rel="17_12 17_9 17_10 17_11 17_13 17_14 17_15 17_16 17_17 17_18 17_19 17_20 17_21 17_22">وجود قدرت و آزادی، دلیل و مجوز ارتکاب هر عملی نیست</span> </h3> <p> و خلاصه آن احتجاج این است که آدمی به خاطر عجله‌ای که دارد در طلب مقاصدش سراسیمه می‌شتابد، و بدون اینکه اعتنا و توجهی نسبت به کتاب و هدایت الهی که به سوی ملت فرستاده شده و اقوم است، بنماید، در این راه تفاوتی میان خیر و شر نگذاشته و از هیچ عملی به منظور بررسی صلاح و فساد آن بازنمی‌ایستد، بلکه به مجرد اینکه عملی را مورد علاقه و مطابق میلش یافت، و قدرتش بر انجام آن نیز مساعدت نمود انجامش می‌دهد، و در این باره بحریت طبیعی خود اعتماد نموده با زبان حال چنین استدلال می‌کند که با اینکه خداوند قدرت اینگونه اعمال را به من داده و مرا از آن جلوگیری نکرده، چرا نکنم؟ هم چنان که قرآن کریم این زبان حال را به عنوان زبان حال از مشرکین نقل کرده که رسما می‌گفتند: <span class="aya" rel="16_35" data-words="5-17">لو شاء الله ما عبدنا من دونه من شیء نحن و لا آباؤنا</span><span class="footnote" rel="2" title="مجمع البیان، ج ۶، ص ۴۰۳">*</span>، و چون جای چنین استدلالی بوده خداوند در آیه مورد بحث بعد از آنکه کلام را با لحن توبیخ و ملامت بیان فرمود چنین جواب داد که صرف قدرت داشتن بر عمل و صحیح انجام دادن آن، دلیل بر جواز آن نمی‌شود، و صرف اینکه خداوند ایشان را هم بر انجام خیرها قدرت داده و هم بر انجام شرها دلیل بر این نیست که ارتکاب شر هم جائز باشد، مگر نمی‌بینید که خداوند شب و روز را دو آیت از آیات خود قرار داده که انسان‌ها در آن شب و روز زندگی کنند، و در عین حال آیت شب را محو نموده، و موجودات را محکوم کرده که در آن به آسایش و خمود بپردازند و آیت روز را مبصر و وسیله درک و بینایی قرار داده تا در آن رزق خود را طلب کنند و به وسیله آن عدد سنین و     <code class="page" rel="13,72"/> حساب را در دست داشته باشند. </p> <p>پس همانطور که مشترک بودن شب و روز در آیت بودن باعث نمی‌شود که در حرکات و تقلبات هم مشترک باشند، بلکه حرکات و تقلبات مخصوص روز است، همچنین اشتراک اعمال خیر و شر در اینکه هر دو به اذن خدا صورت می‌گیرند، و خداوند قدرت انجام آنها را به آدمی داده باعث نمی‌شود که بگوییم ارتکاب هر دو جایز است، بلکه جواز انجام و ارتکاب از خواص عمل خیر است، و عمل شر از آن سهمی ندارد، پس آدمی نباید هر چه که برایش پیش آمد بکند، و یا هر چه که دلش خواست انجام دهد، و به این معنا اعتماد و استدلال کند که هم آزادی طبیعی دارم، و هم خداوند قدرت انجام آن را به من داده است. </p> <p>از آنچه گفته شد فساد گفتار بعضی<span class="footnote" rel="1" title="تفسیر فخر رازی، ج ۲۰، ص ۱۶۴">*</span> روشن می‌شود که گفته‌اند آیه مورد بحث در مقام استدلال و اثبات توحید است، به این بیان که شب و روز و اختلافاتی که بر آن دو عارض می‌شود و برکاتی که از ناحیه آن اختلافات پیدا می‌کنند از نشانه‌های توحید است. </p> <p>زیرا دلالت شب و روز بر توحید دلیل بر این نمی‌شود که آیه هم بخواهد همان را افاده کند، و در هر سیاقی که قرار داشته باشد دلیل بر توحید به حساب آید. </p> <p>و اینکه در ذیل آیه فرمود: <span class="aya" rel="17_12" data-words="25-29">و کل شیء فصلناه تفصیلا</span> اشاره است به تمیز موجودات، و اینکه در خلقت هیچ گونه ابهام و اجمالی نیست. </p> <h3> <span class="title" rel="17_13"><span class="phrase">معنای <em rel="fa_17_13_5-5" data-sentence="6:103">طائر</em> و مراد از جمله: <span class="aya" rel="17_13" data-words="1-7">و کل إنسان ألزمناه طائره فی عنقه</span></span> </span> </h3> <p> <code class="aya" rel="17_13"/> <span class="aya" rel="17_13" data-words="1-7">و کل إنسان ألزمناه طائره فی عنقه</span>. </p> <p><span class="phrase">در مجمع البیان گفته: <em rel="fa_17_13_5-5" data-sentence="21:496">طائر</em> در اینجا عمل انسان است، و عمل آدمی را به طائری تشبیه کرده است که از چپ به راست پرواز می‌کند که عربها آن را به فال نیک می‌گیرند، و یا از راست به چپ می‌پرد و آن را به فال بد می‌گیرند، آری مرغان در عرب دو حال داشتند یا از طرف چپ مسافر به طرف راست وی پرواز می‌کردند که آن را سانح می‌نامیدند، و یا طرف چپ خود را در برابر طرف راست ایشان قرار می‌دادند، و آن را بارح می‌خواندند و اصل این نامگذاری این بود که مرغ اگر سانح بود تیرانداز به سهولت می‌توانست صیدش کند، ولی اگر بارح بود نمی‌توانست نشانه بگیرد.</span> </p> <p>ابو زید می‌گوید: هر حیوانی (اعم از مرغ، آهو و یا غیر آن) در حال حرکت دیده می‌شد آن را طائر می‌نامیدند<span class="footnote" rel="2" title="مفردات راغب، ماده &lt;em&gt;طیر&lt;/em&gt; ">*</span>. </p> <p>     <code class="page" rel="13,73"/> و در کشاف آمده است که: عرب به مرغان فال می‌زدند، و آن را <em>زجر</em> می‌نامیدند، و چون به سفر می‌رفتند، و در راه به آن برمی‌خوردند، کاری می‌کردند که آن را از خود دور کنند، اگر از طرف چپ ایشان به طرف راستشان پرواز می‌کرد آن را به فال نیک می‌گرفتند، و اگر از طرف راست ایشان به سوی چپ‌شان می‌پرید آن را شوم دانسته و به فال بد می‌گرفتند، و به همین جهت فال بد را تطیر نامیدند<span class="footnote" rel="1" title="کشاف، ج ۳، ص ۳۷۱">*</span>. </p> <p>و در مفردات آمده: تطیر اصلش تفال به طیر است، ولی بعدها هر فال زدنی را تطیر نامیدند، چه فال نیک و چه فال بد، چه با طیر باشد و چه با غیر آن، و در قرآن آمده: <span class="aya" rel="36_18" data-words="1-4">قالوا إنا تطیرنا بکم</span> گفتند که ما شما را نحس می‌دانیم و به همین مناسبت گفته‌اند: لا طیر الا طیرک-هیچ فال بدی نیست مگر فال بد تو و نیز در قرآن آمده: <span class="aya" rel="7_131" data-words="8-11">إن تصبهم سیئة یطیروا</span> بموسی-اگر بدی به ایشان برسد به موسی فال بد می‌زنند <em>و نیز آمده: </em> <span class="aya" rel="7_131" data-words="16-20">ألا إنما طائرهم عند الله</span> -آگاه باش که فال بدشان نزد خداست یعنی آن شوم و پیش آمد بدی که در پیش دارند نزد خداست، که خدا به خاطر اعمال زشتشان برایشان آماده کرده. </p> <p>در آیات زیر که می‌فرماید: <span class="aya" rel="27_47" data-words="1-6">قالوا اطیرنا بک و بمن معک</span> و <span class="aya" rel="27_47" data-words="7-10">قال طائرکم عند الله</span> و <span class="aya" rel="36_19" data-words="1-3">قالوا طائرکم معکم</span> و <span class="aya" rel="17_13" data-words="2-7">کل إنسان ألزمناه طائره فی عنقه</span> نیز همه به این معنا است، و وقتی گفته می‌شود: <em>تطایروا</em> معنایش این است که <em>سرعت گرفتند</em> ، و به معنای <em>متفرق شدند</em> نیز استعمال می‌شود<span class="footnote" rel="2" title="سوره حجر، آیه ۴۵">*</span>. </p> <p>و <span class="phrase">خلاصه اینکه از سیاق ما قبل آیه و ما بعد آن و مخصوصا از جمله: <span class="aya" rel="17_15" data-words="1-5">من اهتدی فإنما یهتدی لنفسه...</span> به خوبی برمی‌آید که مراد از کلمه <em rel="fa_17_13_5-5" data-sentence="178:211">طائر</em> هر چیزی است که با آن بر میمنت و نحوست استدلال شود، و حسن عاقبت و یا سوء آن کشف و آشکار گردد، زیرا برای هر انسانی چیزی که مربوط به عاقبت امر بوده و بتوان به وسیله آن به کیفیت عاقبتش از خیر و شر پی برد وجود دارد.</span> </p> <p>و اینکه فرمود: ما طائر هر کسی را در گردنش الزام کرده‌ایم معنایش اینست که آن را لازم لا ینفک و جدایی ناپذیر او قرار داده‌ایم که به هیچ وجه از او جدا نگردد. و اگر فرمود طائر او را در گردنش... ، برای این بود که تنها عضوی که از آدمی جدا نمی‌شود و انسان از آن جدا نمی‌گردد گردن است. به خلاف اعضای دیگر از قبیل دست و پا که زندگی     <code class="page" rel="13,74"/> انسان بدون داشتن آنها امکان دارد، ولی با قطع شدن گردن، کسی زنده نمی‌ماند، چون گردن است که سر را به سینه وصل می‌کند، و گردن عضوی است که هر چه بر آن آویخته باشد چه زیور و چه غل اولین چیزی خواهد بود که در مواجهه به چشم بیننده می‌خورد. </p> <p>و بنا بر این مقصود از جمله‌ <span class="aya" rel="17_13" data-words="1-7">و کل إنسان ألزمناه طائره فی عنقه</span> این خواهد بود که خواست خدا بر این مطلب استوار است که آن چیزی که سعادت و شقاوت را به دنبال خود برای آدمی خواهد آورد همواره در گردن او باشد، و این خداست که سرنوشت آدمی را چنین لازم لا ینفک او کرده است، و این سرنوشت همان عمل آدمی است، چون خدای تعالی می‌فرماید: <span class="aya" rel="53_39-41" data-words="1-16">و أن لیس للإنسان إلا ما سعی، و أن سعیه سوف یری، ثم یجزاه الجزاء الأوفی</span><span class="footnote" rel="1" title="و اینکه آدمی آینده‌ای جز کرده‌های خویش ندارد، و اینکه به زودی کرده‌های خود را می‌بیند، سپس پاداش و کیفر آن را به سنگ تمام‌تری می‌چشد سوره نجم، آیه ۴۱">*</span>. </p> <p>پس آن طائر و آینده‌ای که خداوند لازم لا ینفک آدمی کرده همان عمل اوست، و معنای الزام کردن آن اینست که خداوند چنین مقرر فرموده است که هر عملی قائم به عاملش بوده و خیر و شر آن، به خود او برگردد، نه آنکه او را رها کرده به غیر او گلاویز شود. </p> <p>و از آیه: <span class="aya" rel="15_43" data-words="1-5">و إن جهنم لموعدهم أجمعین</span> -تا آیه- <span class="aya" rel="15_43-45" data-words="14-19">إن المتقین فی جنات و عیون</span><span class="footnote" rel="2" title="تو در دنیا از این حقایق اعمالت غافل بودی امروز پرده‌ات را کنار زدیم اینک دیدگانت تیزبین شده سوره ق، آیه ۲۲">*</span> استفاده می‌شود که خداوند چنین مقرر فرموده است که عاقبت خیر، با داشتن ایمان و تقوی محقق می‌شود، و عاقبت بد در پیروی از کفر و معصیت است. </p> <p>و لازمه این قضاء این است که در عمل هر انسانی شواهدی باشد که به طور قطع و بدون خطا و اشتباه عاقبت او را تعیین و مشخص کند، چون گفتیم که چنین مقرر شده که هر عملی به صاحبش برگردد، و هر کسی جز عملش سرمایه دیگری نداشته باشد و سرانجام کار  <em>اطاعت</em> به بهشت و کار <em>گناه</em> به آتش بیانجامد. </p> <h3> <span class="title" rel="17_9 17_10 17_11 17_12 17_13 17_14 17_15 17_16 17_17 17_18 17_19 17_20 17_21 17_22">عاقبت و سرنوشت انسان با اعمال ارادی و اختیاری او لزوم و حتمیت پیدا می‌کند</span> </h3> <p> در این بیان، روشن می‌شود که آیه شریفه سعادت و شقاوت را اگر بطور لزوم و حتم برای انسان اثبات می‌کند از راه اعمال نیک و بدش می‌باشد که خود به اختیار خویش کسب کرده است نه اینکه بخواهد بگوید لزوم یکی از این دو جبری است و عمل افراد هیچگونه اثری در سعادت و شقاوت آنان ندارد، خلاصه اینکه معنای آیه شریفه آن طور نیست که بعضی<span class="footnote" rel="3" title="روزی که هر کسی می‌یابد آنچه را که از کار نیک کرده و آنچه را که از بدی کرده است">*</span> خیال کرده‌اند که آیه شریفه سعادت و شقاوت هر کس را اثر قضاء حتمی و ازلی دانسته، چه اینکه عملی انجام دهد و یا ندهد، و چه اطاعت کند یا معصیت نماید. </p> <h3> <span class="title" rel="17_13">مقصود از کتابی که در قیامت برای افراد انسان بیرون آورده می‌شود <span class="aya" rel="17_13" data-words="8-15">و نخرج له یوم القیامة کتابا یلقاه منشورا</span> حقایق اعمال هر کس است که به او نمایانده می‌شود</span> </h3> <p> <span class="aya" rel="17_13" data-words="8-15">و نخرج له یوم القیامة کتابا یلقاه منشورا</span>. </p> <p>وضع این کتاب را که در این جمله گفته شده، جمله بعدی یعنی‌ <span class="aya" rel="17_14" data-words="1-7">اقرأ کتابک کفی بنفسک الیوم علیک حسیبا</span> روشن می‌کند، چون دلالت دارد بر اینکه: اولا آن کتابی که روز قیامت برای انسان بیرون می‌کشند کتاب خود او است، و هیچ ربطی به غیر او ندارد. </p> <p>و ثانیا این کتاب حقایق تمامی اعمال آدمی را دارد، بدون اینکه کوچک‌ترین عمل او را از قلم انداخته باشد، هم چنان که در آیه دیگری همین معنا را آورده و فرموده است: <span class="aya" rel="18_49" data-words="9-23">و یقولون یا ویلتنا ما لهذا الکتاب لا یغادر صغیرة و لا کبیرة إلا أحصاها</span><span class="footnote" rel="1" title="و می‌گویند وای بر ما این چه کتابی است که از هیچ کوچک و بزرگی چشم‌پوشی نکرده مگر آنکه همه را آمارگیری کرده است سوره کهف، آیه ۴۹">*</span>. </p> <p>و سوم اینکه: حقیقت اعمال را آمارگیری نموده سعادت باشد یا شقاوت، نفع باشد یا ضرر جلوه‌گر می‌سازد، جلوه‌ای که هیچ ابهامی نداشته و جای هیچگونه عذری باقی نمی‌گذارد، هم چنان که فرموده: <span class="aya" rel="50_22" data-words="1-12">لقد کنت فی غفلة من هذا فکشفنا عنک غطاءک فبصرک الیوم حدید</span><span class="footnote" rel="2" title="عذر نیاورید زیرا کیفرتان چیزی جز عمل خودتان نیست سوره تحریم، آیه ۷">*</span>. </p> <p>و از آیه‌ <span class="aya" rel="3_30" data-words="1-14">یوم تجد کل نفس ما عملت من خیر محضرا و ما عملت من سوء</span><span class="footnote" rel="3" title="دیواری یافتند که می‌خواست خراب شود سوره کهف، آیه ۷۷">*</span> برمی‌آید که کتاب مزبور دربردارنده حقیقت اعمال و نتایج خیر و شر آنها است، نه اینکه مانند کتابهای معمولی عبارت از خطوط و رسمها بوده باشد، پس آن کتاب عبارتست از همان اعمالی که خداوند آن را به انسان نشان می‌دهد که دیگر جای حاشا و تکذیب نماند، چون هیچ دلیلی محکمتر از مشاهده و دیدن نیست. </p> <p>و <span class="phrase">از همین جا معلوم می‌شود که مراد از <em rel="fa_17_13_5-5" data-sentence="35:438">طائر</em> و <em rel="fa_17_13_13-13" data-sentence="93:422">کتاب</em> که در آیه مورد بحث آمده، یک چیز است و آن عبارت از اعمال آدمی است، و اگر فرمود: <span class="aya" rel="17_13" data-words="8-13">و نخرج له یوم القیامة کتابا</span> و نفرمود <em rel="fa_17_13_8-9" data-sentence="322:234">و نخرجه</em> با اینکه یکی بودن آن دو، اقتضاء می‌کرد که به صورت دوم تعبیر کند، به خاطر این نیست که <em rel="fa_17_13_13-13" data-sentence="467:135">کتاب</em> غیر از <em rel="fa_17_13_5-5" data-sentence="533:114">طائر</em> است، بلکه برای این بوده که کسی توهم نکند که عمل قبلا طائر بوده و کتاب نبوده و در قیامت کتاب شده و دیگر طائر نیست.</span> </p>   <p>سوره آل عمران، آیه 30.  <code class="page" rel="13,76"/> و خلاصه اینکه در جمله‌ <span class="aya" rel="17_13" data-words="8-10">و نخرج له</span> اشاره‌ای است به اینکه حقایق کتاب اعمال‌ از ادراک انسان پوشیده شده و در پس پرده غفلت است، و خداوند در روز قیامت آن را از پس پرده بیرون می‌کشد و آدمی را از جزئیات آن با خبر می‌سازد، و مقصود از جمله‌ <span class="aya" rel="17_13" data-words="14-15">یلقاه منشورا</span> هم همین است و این خود دلیل بر این است که این کتاب برای هر کس آماده و زیر سر است، و نسبت به احدی در آن غفلت نمی‌شود، بنا بر این، جمله مذکور تاکید جمله قبلی است که می‌فرمود: <span class="aya" rel="17_13" data-words="1-7">و کل إنسان ألزمناه طائره فی عنقه</span> چون حاصل معنای این جمله نیز همین بود که هر انسانی به زودی آثار اعمالش را خواهد یافت، اولا برای اینکه آثار اعمال، لازم لا ینفک و جدایی ناپذیر او است و ثانیا برای اینکه به صورت کتابی در آمده که به زودی آن را پخش و منتشر خواهد دید. </p> <p><code class="aya" rel="17_14"/> <span class="aya" rel="17_14" data-words="1-7">اقرأ کتابک کفی بنفسک الیوم علیک حسیبا</span>. </p> <p>در این آیه چیزی در تقدیر است، و تقدیر آن چنین است: یقال له اقرء کتابک... . </p> <p><span class="phrase">حرف <em>باء</em> در جمله‌ <span class="aya" rel="17_14" data-words="3-4">کفی بنفسک</span> زائده است، و اصل آن کفت نفسک- نفس تو کافی است بوده و اگر به جای <em>کفت</em>  <em>کفی</em> آورده و با اینکه کلمه <em rel="fa_17_15_5-5" data-sentence="203:410">نفس</em>  مؤنث است فعل آن را مذکر آورده، از این جهت بوده است که نفس مؤنث مجازی است و در هر فاعلی که مؤنث مجازی باشد هم می‌توان فعلش را مذکر آورد و هم مؤنث، و چه بسا که بعضی<span class="footnote" rel="1" title="روح المعانی، ج ۱۵، ص ۳۳">*</span> در توجیه مذکر آوردن <em>کفی</em> گفته باشند که باء در <em rel="fa_17_14_4-4" data-sentence="548:106">بنفسک</em> زائده نیست، و این کلمه مجموعا اسم فعل است به معنای <em>اکتف-بس کن</em> و بسا توجیهات دیگری نیز وجود دارد.</span> </p> <p>این آیه دلالت می‌کند بر اینکه حجت کتاب مذکور حجتی است قاطع به طوری که خواننده آن هیچ تردیدی در آن نمی‌کند، هر چند که خواننده خود گنهکار باشد، و چطور چنین نباشد و حال آنکه در کتاب به جای خط و نقش، خود عمل دیده می‌شود و پاداش و کیفر هم خود عمل است، هم چنان که فرموده‌ <span class="aya" rel="66_7" data-words="5-12">لا تعتذروا الیوم إنما تجزون ما کنتم تعملون</span><span class="footnote" rel="2" title="مجمع البیان، ج ۵، ص ۲۹">*</span>. </p> <p><span class="phrase">از آن بیانی که ما قبلا در وجه اتصال آیه‌ <span class="aya" rel="17_11" data-words="1-4">و یدع الإنسان بالشر</span> به ما قبلش ذکر کردیم وجه اتصال دو آیه مورد بحث یعنی آیه‌ <span class="aya" rel="17_13" data-words="1-5">و کل إنسان ألزمناه طائره</span> تا کلمه <em rel="fa_17_14_7-7" data-sentence="259:41">حسیبا</em>  به ما قبل خود نیز معلوم و روشن می‌گردد.</span> </p> <p>     <code class="page" rel="13,77"/> و خلاصه معنای آیات با در نظر گرفتن اینکه سیاق آنها سیاق توبیخ و ملامت است این می‌شود که: خدای سبحان قرآن را نازل کرده و آن را راهنمای ملتی قرار داد که اقوم است و این کار بر طبق سنت الهی جریان یافته چرا که سنت او در هدایت مردم به سوی توحید و بندگی و به سعادت رساندن راه یافتگان و بدبخت کردن گمراهان در همه اعصار اینچنین بوده است و لیکن انسان خیر را از شر و نفع دهنده را از ضرر زننده تشخیص نداده است، نسبت به آنچه که مطابق هوی و هوس باشد عجله می‌کند، و در نتیجه شر را به عین حرص و ولعی که در خیر از خود نشان می‌دهد جستجو و طلب می‌کند و حال آنکه عمل چه خیر و چه شر همچون سایه دنبال آدمی است، و از یکدیگر جدا شدنی نیستند بلکه در کتابی محفوظ شده تا به زودی در روز قیامت برایش بیرون آورند و در پیش رویش بگسترند، و بر سر آن بازخواستش کنند، و چون چنین است بر آدمی لازم است که به هر چه که دلش خواست مبادرت نورزد و در ارتکاب آن عجله نکند، بلکه در امورش قدری توقف و تفکر نماید تا خیر و شر آن را از هم تشخیص داده و خیر را برگزیده و شر را رها سازد. </p> <p><code class="aya" rel="17_15"/> <span class="aya" rel="17_15" data-words="1-17">من اهتدی فإنما یهتدی لنفسه و من ضل فإنما یضل علیها و لا تزر وازرة وزر أخری</span> در مفردات می‌گوید: کلمه <em>وزر</em> به معنای سنگینی است که در اصل از وزر  <em>کوه</em> گرفته شده است، و گناه را هم به <em>وزر</em> تعبیر می‌کنند و هم به <em>ثقل</em> و در قرآن هر دو تعبیر آمده است، یک جا فرموده: <span class="aya" rel="16_25" data-words="1-3">لیحملوا أوزارهم کاملة</span> و در جای دیگر فرموده: <span class="aya" rel="29_13" data-words="1-7">و لیحملن أثقالهم و أثقالا مع أثقالهم</span> و نیز فرموده: <span class="aya" rel="17_15" data-words="12-17">و لا تزر وازرة وزر أخری</span> یعنی حمل نمی‌کند احدی سنگینی دیگری را به طوری که صاحبش به کلی از وزر فارغ شود<span class="footnote" rel="1" title="مفردات راغب، ماده &lt;em&gt;وزر&lt;/em&gt; ">*</span>. </p> <p>این آیه به منزله نتیجه، برای آیه‌ <span class="aya" rel="17_13" data-words="1-5">و کل إنسان ألزمناه طائره...</span> می‌باشد، و جمله سومی یعنی‌ <span class="aya" rel="17_15" data-words="12-17">و لا تزر وازرة وزر أخری</span> تاکید جمله دوم است که می‌فرماید: <span class="aya" rel="17_15" data-words="6-11">و من ضل فإنما یضل علیها</span>. </p> <h3> <span class="title" rel="17_15">هدایت هر کس به سود خود و ضلالتش علیه خود است‌ <span class="aya" rel="17_15" data-words="12-17">و لا تزر وازرة وزر أخری</span> </span> </h3> <p> و معنایش این است که عمل چه نیک باشد و چه بد، ملازم و دنبال صاحبش بوده و علیه او بایگانی می‌شود و در هنگام حساب، خود را در برابر صاحبش آفتابی می‌کند، بنا بر این هر کس در راه و به سوی راه قدم نهد برای خود و به نفع خود قدم نهاده و نفع هدایتش عاید خودش می‌شود نه غیر خود، و کسی هم که در بیراهه و به سوی بیراهه قدم نهد ضرر گمراهیش به خودش برمی‌گردد و دودش به چشم خودش می‌رود، بدون اینکه به غیر خود کمترین   <code class="page" rel="13,78"/> ضرری برساند، و هیچ نفسی بار گناه نفس دیگر را نمی‌کشد، و آن طور که بعضی از اهل ضلالت می‌پندارند که اگر گمراهی کنند وزر گمراهیشان به گردن پیشوایانشان است، و یا مقلدین می‌پندارند که مسئولیت گمراهیشان به گردن پدران و نیاکان ایشان است، و خود مسئولیتی ندارند، سخت در اشتباهند. </p> <p>آری آن روزی را که مجرمین دارند، پیشوایانشان نیز دارند، چرا که هر کس که سنت بدی را باب کند تا زمانی که در دنیا عاملی به آن سنت زشت وجود دارد صاحب سنت نیز همه آن وزر را خواهد داشت، همانها که در دنیا می‌گفتند اینکار را بکن مسئولیتش به گردن من!، باید در قیامت گناه ایشان را به گردن بگیرند. </p> <p>اما همه اینها وزر امامت و پیشوایی باطل و رواج دادن سنتهای بد است نه عین آن وزری را که مرتکب گناه دارد، تا لازمه به گردن گرفتن سنت‌گذاران این باشد که خود مرتکبین سنت باطل وزری نداشته باشند، و به فرض هم که عین آن باشد، معنایش این است که در یک گناه دو کس معذب شود. </p> <h3> <span class="title" rel="17_15">توضیح اینکه فرمود: <span class="aya" rel="17_15" data-words="18-24">و ما کنا معذبین حتی نبعث رسولا</span> </span> </h3> <p> <span class="aya" rel="17_15" data-words="18-24">و ما کنا معذبین حتی نبعث رسولا</span>. </p> <p>از ظاهر سیاقی که در این آیه و آیات قبل و بعد دارد بر می‌آید که مراد از <em>تعذیب</em>  تعذیب دنیوی و عقوبت استیصال باشد، و مؤید این احتمال سیاق نفی در <span class="aya" rel="17_15" data-words="19-21">ما کنا معذبین</span> است، زیرا فرق است در اینکه گفته شود: <em>لسنا معذبین</em> یا <em>لا نعذب</em> یا <em>لن نعذب</em> و یا اینکه گفته شود: <span class="aya" rel="17_15" data-words="19-21">ما کنا معذبین</span> که در سه تعبیر اول، تنها نفی عذاب را می‌رساند، و در تعبیر چهارم استمرار نفی آن در گذشته را افاده می‌کند، و می‌فهماند که سنت الهی جاری در امتهای گذشته بر این بوده است که هیچ امتی را عذاب نمی‌کرد مگر بعد از آنکه رسولی به سویشان می‌فرستاد و ایشان را از عذاب خدا می‌ترساند. </p> <p><span class="phrase">کلمه: <em rel="fa_17_15_24-24" data-sentence="6:1172">رسول</em> نیز مؤید این احتمال است، چون می‌توانست از آن مبعوث به <em>نبی</em>  تعبیر کند، و بفرماید: <em>حتی نبعث نبیا</em> و اگر در نظر خواننده مانده باشد که در جلد دوم این کتاب در فرق میان <em rel="fa_17_15_24-24" data-sentence="244:978">رسول</em> و <em>نبی</em> گفتیم که <em rel="fa_17_15_24-24" data-sentence="327:939">رسالت</em> منصب خاصی است الهی که مستلزم حکم فصل در امت است، و گفتیم که حکم فصل عبارتست از عذاب استیصال و یا تمتع و بهره‌مندی از زندگی تا مدتی معین، هم چنان که قرآن فرموده: <span class="aya" rel="10_47" data-words="1-14">و لکل أمة رسول فإذا جاء رسولهم قضی بینهم بالقسط و هم لا یظلمون</span><span class="footnote" rel="1" title="برای هر قومی رسولی است پس چون آمد رسول آنها قضاوت کند بین آنان و به آنان ظلم نمی‌شود، سوره یونس، آیه ۴۷">*</span> و نیز فرموده:   <code class="page" rel="13,79"/> <span class="aya" rel="14_10" data-words="1-20">قالت رسلهم أ فی الله شک فاطر السماوات و الأرض یدعوکم لیغفر لکم من ذنوبکم و یؤخرکم إلی أجل مسمی</span><span class="footnote" rel="1" title="گفتند پیامبران آنها آیا در خدا شکی است پدید آورنده آسمانها و زمین است می‌خواند شما را به چیزی که مغفرت است برای شما از گناهانتان و به تاخیر اندازد شما را تا روز نامبرده شده سوره ابراهیم، آیه ۱۰">*</span> به خلاف نبوت، زیرا نبوت منصبی نیست که مستلزم چنین لوازمی باشد.</span> </p> <p>پس اینکه در آیه مورد بحث تعبیر به رسول کرده، خود مؤید این است که مراد از تعذیب تعذیب دنیوی است نه اخروی و مطلق تعذیب. </p> <p>پس اینکه فرمود: <span class="aya" rel="17_15" data-words="18-24">و ما کنا معذبین حتی نبعث رسولا</span> به منزله دفع توهمی است که ممکن است از کسی سر بزند، و از آیات سابق که می‌فرمود: اثر اعمال به صاحبش برمی‌گردد، و صالحین را به اجر کبیر و طالحین را به عذاب الیم نوید می‌داد چنین برداشت کند که آثار گناهان (چه آثار سوء دنیوی آنها و چه اخرویشان) به هیچ وجه از صاحبانش جدا شدنی نبوده و هیچ قید و شرطی در لحوق آنها به صاحبانشان نیست. </p> <p>در این آیه خداوند از چنین احتمالی پاسخ داده که خدا به رحمت واسعه و عنایت کامله‌اش یک عذاب را که همان عذاب استیصال دنیوی باشد مقید به قیدی کرده، و آن این است که بعد از بعث رسول و انذار او باشد، هر چند می‌توانست این قید را نیاورد، و لیکن به خاطر رحمت و رأفتش به زبان پیامبر بندگانش را تا نهایت درجه، موعظه نموده و حجت را بعد از تمام شدنش کاملتر می‌کند آن وقت اگر باز هم به گمراهی خود ادامه دادند عذاب را می‌فرستد، و بنا بر این جمله‌ <span class="aya" rel="17_15" data-words="19-21">ما کنا معذبین</span> معنایش <em>واقع نشدن</em> آن است، نه <em>جایز نبودن</em> آن. </p> <p>بنا بر این آیه شریفه همانطور که ملاحظه می‌شود در مقام این نیست که حکم عقل را که می‌گوید: عقاب بدون بیان جایز نیست امضاء کند، بلکه کاشف از اقتضایی است که عنایت و رحمت خداوندی دارد، و آن این است که هیچ قومی را (هر چند مستحق عذاب باشند) به عذاب استیصال دچار نکند مگر بعد از آنکه رسولی به سویشان گسیل دارد تا حجت را بر ایشان مؤکد و تمامتر نموده و با بیانهایی پی در پی گوشزدشان کند. </p> <p>و اما <em>نبوت</em> ، مقامی است که به وسیله آن تکالیف بر بندگان ابلاغ می‌شود و شرایع دین بیان می‌گردد به همین جهت مؤاخذه الهی و یا مغفرتش در حق افراد استقرار می‌یابد و مشخص می‌گردد که چه کسی مستحق ثواب و چه کسی مستوجب عقاب اخروی است. </p> <p>   <code class="page" rel="13,80"/> البته این هم تنها در مسائلی است که (مانند فروع دین) حق و باطل آن، جز از طریق نبوت به دست نمی‌آید و اما اصولی که عقل آدمی آن را درک می‌کند، و مسائلی که (مانند توحید و نبوت و معاد) که از ضروریات عقل است در آنها هیچ حاجتی به نبوت و رسالت نیست، بلکه عقل خودش به تنهایی پذیرندگان آنها را مستحق ثواب و منکرین آنها را مستوجب عقاب می‌داند. </p> <p>و خلاصه اینکه اصول دین آن مسائلی است که عقل بطور مستقل آنها را بیان می‌کند و قبول فروع دین که دعوت پیامبران متضمن آنست فرع بر اصول دین است، و تمامیت حجت الهی در باره آنها، منوط به بیان نبی و رسول نیست، چون حجیت بیان نبی و رسول خود از همان مسائل عقلی است، و اگر حجت الهی هم منوط بر آن باشد دور لازم می‌آید که خلاصه‌اش موقوف بودن حجیت مسائل عقلی بر حجیت بیان نبی و رسول و موقوف بودن حجیت بیان نبی و رسول بر حجیت مسائل عقلی است بلکه در اینگونه مسائل همین که عقل دلیلی قاطع یافت حجت تمام شده، و مؤاخذه الهی صحیح خواهد شد. </p> <p>آری در فروع دین احتیاجی به بیان نبی هست، و حجت خدا تمام نمی‌شود و مؤاخذه‌اش در آخرت استقرار نمی‌یابد، مگر به بیان نبی، و صرف حکم عقل در آن کافی نبوده و حجت را تمام نمی‌کند. </p> <p>و ما در مباحث نبوت در جلد دوم این کتاب و در ذیل داستانهای نوح در جلد دهم آن و در مواردی دیگر بطور مفصل در این مساله بحث کردیم. </p> <p>این راجع به مؤاخذه اخروی، و اما در باره مؤاخذه دنیوی و عذاب استیصال، اینکه ما گفتیم: خداوند نخست رسولی را برای مردم گسیل می‌دارد تا مردم را انذار کند و در صورتی که زیر بار نرفتند برایشان عذاب می‌فرستد، نه از این نظر که حکم عقل چنین است، و عقل عذاب قبل از بعث رسول را محال می‌داند، بلکه صرفا بدین جهت است که خداوند سبحان چنین عنایت کرده است که قبل از بعث رسول، عذاب نفرستد. </p> <p>مفسرین در معنای آیه مشاجره‌های طولانی دارند، که چون بیشتر آنها از غرض بحث تفسیری بدور است لذا به ایرادش نپرداختیم، و شاید هم آنچه ما گفتیم با گفته آنان وفق ندهد، به هر حال حق برای پیروی و اطاعت سزاوارتر است تا گفته این و آن. </p> <p><code class="aya" rel="17_16"/> <span class="aya" rel="17_16" data-words="1-15">و إذا أردنا أن نهلک قریة أمرنا مترفیها ففسقوا فیها فحق علیها القول فدمرناها تدمیرا</span>. </p> <p><span class="phrase">راغب در مفردات گفته است که: کلمه <em>ترفه</em> به معنای توسعه دادن در نعمت<code class="page" rel="13,81"/> است، وقتی گفته می‌شود: اترف فلان-فلانی مترف است معنایش این است که فلانی نعمتش از حد گذشته است-تا آنجا که می‌گوید-مراد از <em rel="fa_17_16_8-8" data-sentence="234:374">مترفین</em> در جمله‌ <span class="aya" rel="17_16" data-words="7-8">أمرنا مترفیها</span> همان کسانیند که آیه: <span class="aya" rel="89_15" data-words="1-9">فأما الإنسان إذا ما ابتلاه ربه فأکرمه و نعمه</span> 3-خدا وقتی انسان را آزمایش کند او را اکرام نموده غرق در نعمتش می‌سازد وصفشان می‌کند<span class="footnote" rel="1" title="مفردات راغب، ماده &lt;em&gt;ترفه&lt;/em&gt; ">*</span>.</span> </p> <p>و صاحب مجمع البیان گفته است: <em>ترفه</em> به معنای نعمت است. </p> <p><span class="phrase">ابن عرفه در معنای آن گفته: <em>مترف</em> کسی را گویند که افسارش را رها کرده باشند و هر چه دلش خواست بکند و جلویش را نگیرند، و نیز در معنای <em rel="fa_17_16_15-15" data-sentence="139:189">تدمیر</em> گفته است: این کلمه به معنای هلاک کردن است و مشتق از <em rel="fa_17_16_14-14" data-sentence="251:123">دمار</em> می‌باشد<span class="footnote" rel="2" title="و چون چیزی را اراده کند بگوید باش بی درنگ خواهد شد سوره یس، آیه ۸۲">*</span>.</span> </p> <h3> <span class="title" rel="17_16">مقصود از اراده هلاک قریه در جمله: <span class="aya" rel="17_16" data-words="1-6">و إذا أردنا أن نهلک قریة</span> </span> </h3> <p> و معنای جمله: <span class="aya" rel="17_16" data-words="1-6">و إذا أردنا أن نهلک قریة</span> این است که وقتی زمان هلاک کردن قومی نزدیک شد چنین و چنان می‌کنیم، و این تعبیر از قبیل این است که می‌گویند: وقتی فلانی می‌خواست بمیرد چنین و چنان گفت، و آسمان وقتی می‌خواست ببارد فلان جور شد، که در همه اینها معنا این است که وقتی نزدیک شد بمیرد و یا ببارد ، چون پر واضح است که هیچکس به حقیقت معنای اراده، اراده مردن نمی‌کند، و آسمان هم اراده باریدن ندارد، در قرآن هم آمده: <span class="aya" rel="18_77" data-words="12-17">فوجدا فیها جدارا یرید أن ینقض</span><span class="footnote" rel="3" title="مفردات راغب، ماده &lt;em&gt;قرن&lt;/em&gt; ">*</span> پس در همه این موارد، اراده به معنای نزدیک شدن وقت عمل است. </p> <p>ممکن هم هست مراد از آن، اراده فعلیه باشد، چون حقیقت اراده عبارت است از توافق اسبابی که مقتضی مراد و مساعد با وقوع آنست و این معنا نزدیک به همان معنایی است که خاطرنشان ساختیم، چون برگشت آن به تحقق اسبابی است که اقتضای هلاکت ایشان را دارد، و آن عبارت از کفران ایشان به نعمت و طغیان به معصیت است، هم چنان که فرموده: <span class="aya" rel="14_7" data-words="5-13">لئن شکرتم لأزیدنکم و لئن کفرتم إن عذابی لشدید</span><span class="footnote" rel="4" title="اگر شکر بگزارید قطعا نعمتهایتان را زیادتر می‌کنم و اگر کفران کنید مسلمان عذاب من شدید است سوره ابراهیم، آیه ۷">*</span>، و نیز فرموده: <span class="aya" rel="89_11-14" data-words="1-15">الذین طغوا فی البلاد، فأکثروا فیها الفساد، فصب علیهم ربک سوط عذاب، إن ربک لبالمرصاد</span><span class="footnote" rel="5" title="کسانی که در بلاد طغیان ورزیده در آنها فساد را زیاد کردند، پس پروردگارت تازیانه عذاب را بر ایشان فرود آورد که پروردگار تو در کمین‌گاه است سوره فجر، آیه ۱۱-۱۴">*</span>           <code class="page" rel="13,82"/> </p><h3> <span class="title" rel="17_16">وجوه مختلفی که در توضیح و توجیه جمله: <span class="aya" rel="17_16" data-words="7-10">أمرنا مترفیها ففسقوا فیها...</span> با توجه به اینکه خداوند امر به فحشاء نمی‌کند، گفته شده است</span> </h3> <p> و اینکه فرمود: ما به مترفین آن قوم دستور دادیم تا در آن قریه‌ها فسق و فجور کنند  با اینکه از کلام خدای تعالی این معنا را می‌دانیم که هرگز امر تشریعی به فسق و فجور نکرده و بلکه صریحا فرموده: <span class="aya" rel="7_28" data-words="13-18">قل إن الله لا یأمر بالفحشاء</span><span class="footnote" rel="1" title="بگو خداوند امر به فحشاء نمی‌کند سوره اعراف، آیه ۲۸">*</span>، لذا می‌فهمیم که این امر، امر تشریعی نبوده. </p> <p>و اما تعلق نگرفتن امر تکوینی، به معصیت، از آن جهت که معصیت است نیز واضح است بلکه واضح‌تر از امر تشریعی است، زیرا اگر خداوند امر تکوینی به عملی کند، آن عمل، ضروری شده و دیگر متعلق به اختیار کسی نمی‌شود، و وقتی عملی اختیاری انسان نشد انجامش معصیت نیست، هم چنان که قرآن کریم در معنای امر تکوینی خداوند فرموده است: <span class="aya" rel="36_82" data-words="3-10">إذا أراد شیئا أن یقول له کن فیکون</span><span class="footnote" rel="2" title="روح المعانی، ج ۱۵، ص ۴۴">*</span>. </p> <p><span class="phrase">بنا بر این اگر متعلق امر، در جمله <em rel="fa_17_16_7-7" data-sentence="34:274">امرنا</em> اطاعت باشد، امر به معنای حقیقی یعنی امر تشریعی خواهد بود، یعنی امری که با زبان پیغمبرشان به ایشان ابلاغ شده، پیامبری که مبعوث شدنش برای انذار ایشان به عذاب خدا در صورت مخالفت امر او بوده است، و قبلا هم اشاره کردیم که اصولا این شان یعنی انذار مردم از مختصات فرستادگان خداست.</span> </p> <p>پس قوم هر پیغمبری اگر مخالفت کنند و از امر پروردگارشان فسق بورزند، قول عذاب برایشان محقق می‌شود، یعنی مبتلا به عذاب و هلاکت می‌گردند. </p> <p>و اگر متعلق امر در جمله مورد بحث، فسق و معصیت باشد، مقصود از امر این خواهد بود که ما نعمت را برایشان افاضه نموده و بر سبیل املاء و استدراج فراوانش کردیم تا بدین وسیله دسترسیشان به فسق بیشتر گشته و فسق را از حد بگذرانند و قول بر آنان محقق گردد تا عذاب نازل شود. </p> <p>این دو وجه بود که با هر یک از آنها جمله امرنا... را می‌توان توجیه نمود. </p> <p>اما وجه اول از دو جهت بعید است، یکی اینکه خلاف ظاهر است، چون ظاهر اینکه می‌گوئیم: دستورش دادم و او چنین و چنان کرد این است که دستور به عین همان عملی که او کرده صادر شده است، و در آیه مورد بحث هم ظاهر این است که امر به خود فسق تعلق گرفته باشد، نه به طاعت. </p> <p>دوم اینکه تا همه اهل یک شهر فسق نورزند بلای عمومی نازل نمی‌شود، و با این حال وجهی نیست که امر تنها متوجه مترفین شود. </p> <p>     <code class="page" rel="13,83"/> زمخشری در توجیه این امر گفته است: امر در اینجا حتما امری است مجازی، زیرا وقتی امر حقیقی می‌بود که به ایشان فرموده باشد: افسقوا-فسق بورزید و چون چنین امری معقول و ممکن نیست، لا جرم امر مجازی خواهد بود، و اما وجه مجازیت آن این است که از آنجایی که خداوند نعمت را بر آنان بسیار کرده‌ و وسیله پیروی شهوات را بر ایشان فراهم نموده پس گویی که ایشان ماموریت داشته‌اند که نعمت‌های خدا را در اینکار صرف کنند. </p> <p>ولی <span class="phrase">حقیقتش این است که خداوند نعمت را برای این ارزانیشان داشت که شکرگزاری نموده و در راه خیر صرف کنند، و متمکن از احسان و نیکی باشند، هم چنان که ایشان را صحیح و سالم و نیرومند آفرید و متمکن در خیر و شرشان کرد، و از ایشان خواست تا خیر را بر شر و اطاعت را بر معصیت مقدم بدارند، ولی ایشان فسق و فجور را مقدم داشتند، و چون دست و دامن بدان بیالودند <em rel="fa_17_16_13-13" data-sentence="339:61">قول</em> که همان کلمه عذاب باشد برایشان استقرار یافت، و نابودشان کرد.</span> </p> <p>و اگر بگویی که چرا آیه را چنین معنا نکنیم که ما ایشان را به اطاعت امر کردیم و ایشان فسق ورزیدند ؟ در جواب می‌گوئیم بدین جهت نمی‌توانیم که چنین معنا کردن مستلزم حذف چیزی است که در آیه دلیل و قرینه‌ای بر آن نیست و چنین حذفی جایز نمی‌باشد چه رسد به حذف چیزی که دلیل بر خلاف آن هست. </p> <p>به خلاف اینکه مامور به که حذف شده همان فسق باشد که کلمه <em>فسقوا</em> بر آن دلالت دارد، و اینگونه تعبیر بسیار است، مثلا گفته می‌شود: امرش کردم پس ایستاد، یا دستورش دادم خواند، که غیر از این از آن فهمیده نمی‌شود که مامور به حذف شده در اولی ایستادن و در دومی همان قرائت است، و اگر چیز دیگری در تقدیر بگیریم در حقیقت از شنونده خود علم غیب توقع کرده‌ایم. </p> <p>البته این معنا را در مثل او را دستور دادم نافرمانیم کرد <em>و یا</em> او را امر کردم امرم را امتثال نکرد نمی‌گوئیم، زیرا هیچ عاقلی مامور خود را امر به نافرمانی نمی‌کند، و چون محال است چنین معنایی مورد نظر گوینده باشد از این جهت کلام گوینده هم دلالت بر آن ندارد، بلکه صاحب چنین کلامی منظورش این است که من اصلا مامور ندارم و خطم را نمی‌خوانند، من فلانی را امر کردم ولی او اطاعتم نکرد، مثل اینکه بعضی از سفیهان و دیوانگان بدون اینکه ماموری داشته باشند امر و نهی می‌کنند. </p> <p>خواهی گفت: با اینکه می‌دانیم خداوند امر به فحشاء نمی‌کند و همواره به خیر و عدالت امر می‌کند چرا همین معنا قرینه بر این نباشد که مقصود از جمله امرنا... ، این باشد<code class="page" rel="13,84"/> که ما مترفین آن قریه‌ها را امر به خیر کردیم ولی ایشان عصیان ورزیدند؟. </p> <p><span class="phrase">در جواب می‌گوییم: این حرف صحیح نیست، زیرا تقدیر گرفتن کلمه <em rel="fa_17_11_6-6" data-sentence="59:217">بخیر</em> تقدیر گرفتن چیزیست که ظاهر عبارت <em>فسقوا</em> مخالف آنست، بنا بر این جز همان راه که گفتیم که باید کلام مورد بحث را، حمل بر مجاز کرد چاره دیگری نداریم<span class="footnote" rel="1" title="کشاف، ج ۲، ص ۶۵۴">*</span>.</span> </p> <p>و این کلام در توجیه جمله مورد بحث و اینکه چگونه فسق مامور به شده است حرف خوبی است، و لیکن آن طور که ایشان ادعا کرده‌اند که آیه شریفه صریح در این معنا است و احتمال دیگری وجود ندارد، صحیح نیست. </p> <p><span class="phrase">همانطور که آن وجه محتمل است بیان ما نیز محتمل است، چرا صحیح نباشد که بگوئیم در جمله امرش کردم پس نافرمانی کرد <em>به قرینه اینکه</em> عصیان <em>منافی با</em> امر <em> است، مامور به</em> اطاعت بوده و تقدیر چنین باشد که من او را به اطاعت امر کردم ولی او فسق ورزید چون فسق همان عصیان و خروج از زی بندگی است، و یا چرا صحیح نباشد بگوئیم که فعل <em rel="fa_17_16_7-7" data-sentence="339:118">امرنا</em> در آیه شریفه در لازمه معنای خود استعمال شده، و معنای آن این است که امر ما متوجه مترفین شد، و ایشان در آن فسق ورزیدند.</span> </p> <p>بنا بر این انصاف این است که هم توجیه ما متحمل است، و هم توجیه زمخشری، و هیچیک هم اشکالی ندارد، جز اینکه توجیه ما صرف احتمال نیست، بلکه بهره‌ای از ظهور نیز دارد. </p> <p>بعضی<span class="footnote" rel="2" title="روح المعانی، ج ۱۵، ص ۴۶">*</span> دیگر از این سؤال که چرا امر فقط متوجه مترفین شده، چنین پاسخ داده‌اند که چون ایشان رؤسا و زمامداران قوم بوده‌اند، و دیگران از ایشان پیروی می‌کردند، و معلوم است که حکم تابع حکم متبوع او است، ولی این جواب بی اشکال نیست. </p> <p><span class="phrase">بعضی<span class="footnote" rel="3" title="مفردات راغب، ماده &lt;em&gt;صلا&lt;/em&gt; ">*</span> دیگر گفته‌اند: جمله: امرنا... صفت قریه است، نه جواب کلمه <em rel="fa_17_16_2-2" data-sentence="153:233">اذا</em> و جواب کلمه مزبور حذف شده است، هم چنان که در آیه‌ <span class="aya" rel="39_73" data-words="9-18">حتی إذا جاؤها و فتحت أبوابها و قال لهم خزنتها</span> حذف شده، و جهت حذف آن این بوده که حاجتی به ذکرش نبوده، و کلام بر آن دلالت می‌کرد.</span> </p> <p>عده‌ای<span class="footnote" rel="4" title="مردم امت واحده‌ای بودند خداوند پیغمبران را مبعوث کرد سوره بقره، آیه ۲۱۳">*</span> دیگر گفته‌اند که در آیه، تقدیم و تاخیر به کار رفته و تقدیرش چنین است و اذا امرنا مترفی قریة ففسقوا فیها اردنا ان نهلکها-و چون مترفین هر شهری را امر کنیم و ایشان     <code class="page" rel="13,85"/> در امر ما فسق بورزند اراده می‌کنیم هلاکشان سازیم چون اراده هلاکت قبل از آنکه جهتش محقق شود معنا ندارد، این وجه مانند وجه قبلیش سخیف و بی اساس است. </p> <p><span class="phrase">همه این توجیهات بر تقدیریست که آیه را به قرائت معروف که جمله <em rel="fa_17_16_7-7" data-sentence="61:272">امرنا</em> را با همزه و بعد از آن میم بدون تشدید قرائت نموده‌اند قرائت کنیم و آن را از ماده <em rel="fa_17_16_7-7" data-sentence="199:178">امر</em> که به معنای طلبیدن است بدانیم، ولی چه بسا که آن را به معنای اکثار دانسته‌اند، و گفته‌اند معنایش این است که مال و اولاد مترفین را زیاد کردیم، و ایشان در آن شهر فساد راه انداختند.</span> </p> <p>و <span class="phrase">بعضی<span class="footnote" rel="1" title="روح المعانی، ج ۱۵، ص ۴۴ و ۴۵">*</span> دیگر آن را به صورت <em rel="fa_17_16_7-7" data-sentence="100:418">امرنا</em> قرائت کرده و به علی (ع) و به عاصم و ابن کثیر و نافع و غیر ایشان نسبتش داده‌اند که از ماده <em>ایمار</em> و به معنای زیاد کردن مال و نسل است، بعضی<span class="footnote" rel="2" title="روح المعانی، ج ۱۵، ص ۴۶">*</span> دیگر آن را به صورت <em rel="fa_17_16_7-7" data-sentence="394:167">أمرنا</em> با تشدید میم از مصدر تامیر به معنای تولیت و عهده‌داری امارت قرائت کرده و به امام علی و امام حسن و امام باقر (ع) و به ابن عباس و زید بن علی و غیر ایشان نسبتش داده‌اند.</span> </p> <p><code class="aya" rel="17_17"/> <span class="aya" rel="17_17" data-words="1-15">و کم أهلکنا من القرون من بعد نوح و کفی بربک بذنوب عباده خبیرا بصیرا</span>. </p> <p><span class="phrase">در مفردات گفته است: کلمه <em rel="fa_17_17_5-5" data-sentence="25:732">قرن</em> به معنای مردمی است که در یک زمان زندگی کنند و از جهت عصر و زمان مشترک باشند، و جمع آن قرون می‌آید، هم چنان که در قرآن فرمود: <span class="aya" rel="10_13" data-words="1-4">و لقد أهلکنا القرون</span> و نیز فرموده: <span class="aya" rel="17_17" data-words="2-5">کم أهلکنا من القرون</span><span class="footnote" rel="3" title="کسانی که طالب تعیش مادی و زینت و شهوات دنیوی هستند، ما مزد سعی آنها را در کار دنیا، کاملا می‌دهیم و هیچ از اجر عملشان کم نخواهد شد  (ولی) هم اینان هستند که دیگر در آخرت نصیبی جز آتش دوزخ ندارند سوره هود، آیه ۱۵ و ۱۶">*</span> و معنای آیه روشن است که می‌خواهد مطلب گذشته در آیه قبل را تثبیت نموده و با اشاره به قرون گذشته هلاک شده، بفهماند که هلاک ساختن اهل قریه‌ها و دیارها یکی از سنت‌های جاریه خداوندی است.</span> </p> <p>و این آیه خالی از اشعار به این معنا نیست که سنت هلاک ساختن از زمان نوح در میان قرون بشری شروع شده است، و همین طور هم هست قبلا هم در تفسیر آیه: <span class="aya" rel="2_213" data-words="1-7">کان الناس أمة واحدة فبعث الله النبیین</span><span class="footnote" rel="4" title="مجمع البیان، ج ۶، ص ۴۰۶">*</span>، در جلد دوم این کتاب گفتیم که جامعه انسانی، قبل از زمان نوح  (ع) یک جامعه ساده فطری بوده است و بشر جز آنچه را که به فطرت خود می‌یافته درک نمی‌کرده است و بعد از آمدن نوح بود که اختلافات در میان بشر پیدا شد. </p> <p>         <code class="page" rel="13,86"/><code class="aya" rel="17_18"/> <span class="aya" rel="17_18" data-words="1-18">من کان یرید العاجلة عجلنا له فیها ما نشاء لمن نرید ثم جعلنا له جهنم یصلاها مذموما مدحورا</span>. </p> <p>کلمه <em>عاجلة</em> صفت است برای موصوفی که حذف شده و بعید نیست که موصوفش حیات (زندگی) باشد، به قرینه اینکه مقابل آن را در آیه بعد، آخرت آورده است. </p> <p>بعضی<span class="footnote" rel="1" title="مجمع البیان، ج ۶، ص ۴۰۷">*</span> هم گفته‌اند که مراد از <em>عاجلة</em> نعمت‌های عاجله است، بعضی<span class="footnote" rel="2" title="روح المعانی، ج ۱۵، ص ۴۷">*</span> نیز گفته‌اند که متاع دنیای عاجل است. </p> <p>و مفردات در معنای <em>یصلیها</em> گفته است که اصل این کلمه <em>صلی</em> و به معنای گیراندن آتش است، آن گاه از خلیل نقل کرده که گفته است: معنای صلی الکافر النار این است که کافر حرارت آتش را چشید. و به همین معنا است جمله‌ <span class="aya" rel="58_8" data-words="43-45">یصلونها فبئس المصیر</span> و بعضی گفته‌اند <em>صلی النار</em> به معنای <em>داخل آتش گشت</em> می‌باشد و <em>اصلی النار</em> یعنی:  دیگری را در آتش انداخت هم چنان که در قرآن کریم آمده است: <span class="aya" rel="4_30" data-words="8-10">فسوف نصلیه نارا</span><span class="footnote" rel="3" title="مفردات راغب، ماده &lt;em&gt;خذل&lt;/em&gt; ">*</span>. </p> <p>و <span class="phrase">در مجمع البیان گفته: <em rel="fa_17_18_18-18" data-sentence="21:74">مدحور</em> از ماده <em rel="fa_17_18_18-18" data-sentence="87:53">دحر</em> به معنای دور کردن است: و مدحور یعنی مطرود و دور شده.</span> اینکه گفته می‌شود اللهم ادحر عنا الشیطان-یعنی خدایا شیطان را از ما دور کن<span class="footnote" rel="4" title="برهان، ج ۲، ص ۴۰۹، ح ۲">*</span>. </p> <p>خداوند متعال بعد از آنکه سنت خود را در تعذیب دنیوی، پس از دعوت رسالت، بیان نمود و متذکر شد که همواره امتهای انسانی را به سوی ایمان و عمل صالح راهنمایی می‌کند، و در آخر اگر به فساد و افساد پرداختند رسولی می‌فرستد، و اگر باز هم طغیان و فسق ورزیدند به عذاب دسته جمعیشان مبتلا می‌سازد، اینک در این آیه به بیان سنتش در عذاب اخروی و ثواب آن می‌پردازد، در یک آیه بعد، عذاب اخروی را و در آیه بعد از آن، ملاک ثواب اخروی را و در آیه‌ای دیگر خلاصه گفتار و اصل کلی در این باب را بیان می‌فرماید. </p> <h3> <span class="title" rel="17_18">مراد از عاجله در ایه‌ <span class="aya" rel="17_18" data-words="1-4">من کان یرید العاجلة</span> </span> </h3> <p> پس اینکه فرمود: <span class="aya" rel="17_18" data-words="1-4">من کان یرید العاجلة</span> معنایش این است که هر کس حیات عاجله یعنی زندگی دنیا را بخواهد یعنی متاعی را از دنیا طلب کند که نفس از آن ملتذذ و قلب بدان علاقمند است، و تعلق قلب به حیات عاجله و طلب آن، وقتی تعلق و دنیاطلبی است که فقط حیات عاجله را بخواهد، اما اگر دنیا را از این نظر بخواهد که وسیله نیل به         <code class="page" rel="13,87"/> سعادت اخروی است، این در حقیقت دنیاطلبی نیست، بلکه اراده آخرت و عقبی‌طلبی است. </p> <p>از آنجا که به آخرت نمی‌توان رسید مگر از راه دنیا، لذا به هر انسانی که این راه را طی کند نمی‌شود گفت دنیا طلب مگر آنکه از آخرت اعراض نموده و به کلی آن را فراموش کند و در نتیجه اراده و حواسش خالص برای دنیا شود، هم چنان که کلمه <em>کان</em> در جمله <span class="aya" rel="17_18" data-words="1-3">من کان یرید</span> که استمرار را افاده می‌کند نیز این معنا را می‌رساند. </p> <p>آری طالب دنیا کسی است که معتقد به زندگی دیگری غیر این زندگی دنیا نباشد، و در نتیجه اعتقاد به نبوت و توحید را لغو بپندارد، زیرا که اگر اعتقاد به معاد نباشد، دیگر ایمان به خدا و فرستادگان او و تدین به دین اثری نخواهد داشت. </p> <p>هم چنان که خدای تعالی فرمود: <span class="aya" rel="53_29-30" data-words="1-24">فأعرض عن من تولی عن ذکرنا و لم یرد إلا الحیاة الدنیا، ذلک مبلغهم من العلم إن ربک هو أعلم بمن ضل عن سبیله</span><span class="footnote" rel="1" title="تو هم ای رسول از هر کس که از یاد ما روی گردانید و جز زندگانی دنیا را نخواست به کلی اعراض کن منتهای علم و فهم این مردم تا همین حد است خدا بحال آن کس که از راه حق گمراه شد آگاه است سوره نجم، آیه ۲۹ و ۳۰">*</span>. </p> <p>و اینکه فرمود <span class="aya" rel="17_18" data-words="5-11">عجلنا له فیها ما نشاء لمن نرید</span> معنایش این است که ما هم آنچه را که او می‌خواهد فورا به او می‌دهیم، البته نه هر قدر که او می‌خواهد، بلکه هر قدر که ما بخواهیم، پس امر به دست ما است نه به اختیار او، و اثر هر چه هست در اراده ما است نه در اراده او، تازه این روش را در باره همه دنیاطلبان اعمال نمی‌کنیم، بلکه در حق هر کس که خواستیم به کار می‌بندیم، پس اراده اشخاص از هیچ جهت حاکم بر اراده ما نیست، و این تنها اراده ما است که در ایشان حکومت می‌کند. </p> <p>و چون اراده فعلی خدای عز و جل نسبت به هر چیز عبارتست از فراهم شدن اسباب خارجی و رسیدن آن به حد علیت تامه، لذا باید گفت که آیه شریفه دلالت بر این دارد که هر انسان دنیا طلب از دنیا آن مقداری که اسباب اقتضاء کند، و عواملی که خداوند در عالم به جریان انداخته و به تقدیر خود هر کدام را اثری داده، مساعدت نماید رزق می‌خورد، پس دنیا طلب جز به قسمتی از خواسته‌هایش نمی‌رسد و فقط به پاره‌ای از آنچه که می‌خواهد و به زبان تکوین مسئلت می‌نماید نائل می‌شود، لیکن جز آن مقدار که خداوند اسباب را به سویش جریان بیندازد نائل نمی‌گردد. <span class="aya" rel="85_20" data-words="1-5">و الله من ورائهم محیط</span>. </p> <p>خدای سبحان این حقیقت را در آیه‌ای دیگر به زبانی دیگر بیان کرده و فرمود: <span class="aya" rel="43_33" data-words="1-2">و لو</span>   <code class="page" rel="13,88"/> <span class="aya" rel="43_33-35" data-words="3-37">لا أن یکون الناس أمة واحدة لجعلنا لمن یکفر بالرحمن لبیوتهم سقفا من فضة و معارج علیها یظهرون، و لبیوتهم أبوابا و سررا علیها یتکؤن، و زخرفا و إن کل ذلک لما متاع الحیاة الدنیا</span><span class="footnote" rel="1" title="و اگر نه این بود که مردم همه نوع و یک امتند ما آنان که کافر به خدا می‌شوند (به مال فراوان) سقف خانه‌هایشان را از نقره خام قرار می‌دادیم و (چندین طبقه که بر سقف با) نردبان بالا روند و نیز بر منزلهایشان (از بزرگی و وسعت) درهای بسیار و تختهای زرنگار که بر آن تکیه زنند قرار می‌دادیم و  (عماراتشان را) به زر و زیور می‌آراستیم و اینها همه متاع (پست فانی) دنیاست سوره زخرف، آیه ۳۳-۳۵">*</span> یعنی اگر نبود یک نواخت زندگی کردن مردم، و اینکه همه محکوم به قانون اسباب و عللند، و در این قانون فرقی میان مؤمن و کافر نیست و هر یک از این دو فریق به عوامل غنی و ثروت مصادف شود ثروتمند گشته و هر یک به عوامل مخالف آن برخورد کند فقیر می‌شود، چه مؤمن و چه کافر، ما کفار را به مزید نعمتهای دنیوی اختصاص می‌دادیم، چون نعمتهای دنیوی در نزد ما و در بازار آخرت ارج و قیمتی ندارد. </p> <p>این بود معنایی که ما برای <em>اراده عاجله</em> کردیم، بعضی دیگر<span class="footnote" rel="2" title="روزی که مال و فرزندان سودی نبخشد مگر کسی که با دل سالم نزد خدا آید سوره شعراء، آیه ۸۹">*</span> گفته‌اند: مقصود از خواستن عاجله، این است که انسان هر چه می‌کند مقصودش طلب دنیا باشد نه آخرت، چنین کسی در آخرت از پاداش نیک اعمالش بی‌بهره است، و لیکن این قیدی است که آیه را بدون دلیل، مقید بدان کرده‌اند و بعید نیست این معنی را از آیه: <span class="aya" rel="11_15-16" data-words="1-24">من کان یرید الحیاة الدنیا و زینتها نوف إلیهم أعمالهم فیها و هم فیها لا یبخسون، أولئک الذین لیس لهم فی الآخرة إلا النار</span><span class="footnote" rel="3" title="تفسیر عیاشی، ج ۲، ص ۲۸۳، ح ۲۵">*</span> گرفته باشد، غافل از اینکه این آیه با آیه مورد بحث، دو غرض مختلف را دنبال می‌کنند، به این صورت که آیه مورد بحث در مقام بیان این معنا است که طالب دنیا از سعی و کوشش جز همان دنیا بهره نمی‌برد و آیه سوره‌ هود در این مقام است که بفهماند  انسان جز عملش بهره دیگری ندارد ، یعنی اگر طالب دنیا باشد همان دنیا را به او می‌رسانند، و فرق میان این دو غرض روشن و واضح است (دقت بفرمائید). </p> <p>و معنای جمله‌ <span class="aya" rel="17_18" data-words="12-18">ثم جعلنا له جهنم یصلاها مذموما مدحورا</span> این است که ما جهنم را جزای او در آخرت قرار دادیم تا حرارت آن را بچشد آنهم در حالی که مذموم و دور از رحمت باشد، و این دو قید، یعنی قید مذموم و دوری از رحمت می‌فهماند که وی <em>مخصوص به جهنم</em> و محروم از مغفرت و رحمت است. </p> <p>       <code class="page" rel="13,89"/> و این آیه هر چند که وضعیت دنیاطلبان و غافلان از آخرت را بیان می‌کند، و لیکن باید بدانیم که مراتب دنیاطلبی و انکار آخرت مختلف است، یکی هم از ناحیه زبان چنین است و هم از ناحیه عمل، و دیگری در مرحله عمل چنین است هر چند لسانا به نشاه آخرت گواهی می‌دهد، جمله‌ <span class="aya" rel="17_21" data-words="7-10">و للآخرة أکبر درجات...</span> که به زودی می‌آید نیز این اختلاف را تصدیق می‌کند. </p> <p><code class="aya" rel="17_19"/> <span class="aya" rel="17_19" data-words="1-15">و من أراد الآخرة و سعی لها سعیها و هو مؤمن فأولئک کان سعیهم مشکورا</span>. </p> <p>راغب می‌گوید: <em>سعی</em> به معنای راه رفتن به سرعت است، البته نه به آن حدی که دویدن شمرده شود، و در حدیث در هر کار (چه خیر و چه شر) استعمال می‌شود<span class="footnote" rel="1" title="مفردات راغب، ماده &lt;em&gt;سعی&lt;/em&gt; ">*</span>. </p> <p>در باره جمله‌ <span class="aya" rel="17_19" data-words="1-4">و من أراد الآخرة</span> بیان ما همان است که در جمله‌ <span class="aya" rel="17_18" data-words="1-4">من کان یرید العاجلة</span> گذشت، اشکال ما هم به کلام مفسری که<span class="footnote" rel="2" title="فروع کافی، ج ۵، ص ۱۳، ح ۱">*</span> گفته است: معنای اینکه فرموده: <span class="aya" rel="17_19" data-words="1-4">و من أراد الآخرة</span> این است که آن کس که با عمل خود آخرت را طالب باشد . همان اشکالی است که در گفتار مفسر در معنای جمله‌ <span class="aya" rel="17_18" data-words="1-4">من کان یرید العاجلة</span> گذشت. </p> <p>حرف <em>لام</em> در جمله‌ <span class="aya" rel="17_19" data-words="5-8">و سعی لها سعیها</span> برای اختصاص است و همچنین اضافه  <em>سعی</em> به <em>ضمیر آخرت</em> اختصاص را می‌رساند و چنین معنا می‌دهد که هر که کوشش کند و مجدانه کوشش کند و کوششی کند که مختص به آخرت است و از این معنا چنین استفاده می‌شود که سعی برای آخرت باید طوری باشد که لایق به آن باشد، مثل اینکه کمال جدیت را در حسن عمل به خرج دهد و حسن عمل را هم از عقل قطعی و یا حجت شرعی گرفته باشد، و معنای جمله‌ <span class="aya" rel="17_19" data-words="9-11">و هو مؤمن</span> این است که این سعی را در حالی کند که ایمان به خدا داشته باشد، و این خود مستلزم توحید و ایمان به نبوت و معاد است، زیرا کسی که اعتراف به یکی از این سه اصل نداشته باشد خدای سبحان او را در کلام مجیدش مؤمن به خود نمی‌داند، و آیات قرآنی در این باره بسیار است. </p> <p>به فرض اینکه از آیات مذکور هم که چشم‌پوشی کنیم تقیید به جمله‌ <span class="aya" rel="17_19" data-words="9-11">و هو مؤمن</span> برای رساندن این معنا کافی است، زیرا کسی که‌ آخرت بخواهد و کارهای مخصوص به آن را مجدانه انجام دهد قطعا ایمان به خدا و به ورای دنیا دارد. </p> <p>و اگر تقیید مذکور به منظور رساندن صحت ایمان، که خود مستلزم اعتقاد به توحید و     <code class="page" rel="13,90"/> نبوت است نبود، هیچ وجه دیگری برای آن متصور نمی‌شد، پس تنها تقیید به <em>ایمان</em> ، به سایر آیات قرآنی در این باره کمک می‌کند. </p> <p>و معنای جمله‌ <span class="aya" rel="17_19" data-words="12-15">فأولئک کان سعیهم مشکورا</span> این است که خداوند عمل چنین کسانی را به بهترین وجه قبول نموده و کوشش آنان را می‌ستاید و ستایش خدا در برابر عمل بنده، عبارت است از تفضل او بر بنده‌اش. </p> <p>آری همین که خداوند پاداش نیک به بنده‌اش می‌دهد، تفضلی است بر بنده‌اش و گرنه وظیفه بنده، بندگی مولای خویش است، و نباید خود را طلبکار مولایش بداند، پس ثواب دادن، تفضل مولا است، و ثنا خواندنش بر بنده، تفضلی است دیگر (<span class="aya" rel="2_105" data-words="24-28">و الله ذو الفضل العظیم</span>). </p> <h3> <span class="title" rel="17_18 17_19 17_9 17_10 17_11 17_12 17_13 17_14 17_15 17_16 17_17 17_20 17_21 17_22">اعمال آدمی اسباب اخروی هستند و بر خلاف اسباب دنیوی تخلف ناپذیرند</span> </h3> <p> این دو آیه دلالت بر این دارند که اسباب اخروی عبارتند از اعمال و بس، و اعمال سببهایی هستند که هرگز از غایات و نتایج خود تخلف ندارند، به خلاف اسباب دنیوی که تخلف پذیرند زیرا در باره اسباب اخروی فرموده است: <span class="aya" rel="17_19" data-words="12-15">فأولئک کان سعیهم مشکورا</span> و در باره اسباب دنیوی فرموده‌ <span class="aya" rel="17_18" data-words="5-11">عجلنا له فیها ما نشاء لمن نرید</span> پس هر قدر می‌خواهیم و برای هر کس که بخواهیم. </p> <p><code class="aya" rel="17_20"/> <span class="aya" rel="17_20" data-words="1-14">کلا نمد هؤلاء و هؤلاء من عطاء ربک و ما کان عطاء ربک محظورا</span>. </p> <p>راغب در مفردات می‌گوید: کلمه <em>مد</em> در اصل بمعنای کشیدن است، و به همین جهت است که زمان ممتد را مدت گویند، طولانی بودن زخم را <em>مدت الجرح</em> و کشیدن نهر را <em>مد النهر</em> و پیوستن نهری به نهری دیگر را <em>مد النهر بالنهر</em> گویند، و چشم به چیزی دوختن را <em>مد</em> گویند، و قرآن کریم فرموده: <span class="aya" rel="15_88" data-words="1-3">لا تمدن عینیک</span> -چشم‌های خود را ندوز...  و نیز می‌گویند: مددته فی غیه-او را در گمراهیش امتداد دادم و لشگر را با مدد امداد کردم، و فلان شخص را با غذا مدد دادم، و کلمه <em>امداد</em> بیشتر در <em>محبوب و نیکی‌ها</em> و کلمه <em>مد</em> در <em>مکروه و بدی‌ها</em> استعمال می‌شوند، لذا در قرآن کریم آمده: <span class="aya" rel="52_22" data-words="1-7">و أمددناهم بفاکهة و لحم مما یشتهون</span> -ایشان را به میوه و گوشت از هر قسمش که میل داشتند امداد کردیم و در مکروه مد را به کار برده فرموده: <span class="aya" rel="19_79" data-words="5-10">و نمد له من العذاب مدا</span> و نیز فرموده: <span class="aya" rel="2_15" data-words="4-7">و یمدهم فی طغیانهم</span> -ایشان را در طغیانشان مدد می‌کنیم <em>و نیز فرموده: </em> <span class="aya" rel="7_202" data-words="1-5">و إخوانهم یمدونهم فی الغی</span> -و برادرانشان ایشان را در گمراهی نگه می‌داشتند این بود گفتار راغب، البته با تلخیصی از ما<span class="footnote" rel="1" title="مفردات راغب، ماده &lt;em&gt;مد&lt;/em&gt; ">*</span>. </p> <p>   <code class="page" rel="13,91"/> پس می‌توان گفت که امداد و مد هر چیز به این است که از نوع خودش بدان اضافه کنیم تا بدین وسیله وجود و بقایش امتداد یابد، که اگر این اضافه را نکنیم وجودش قطع می‌شود، مانند چشمه آب که از منبع زیر زمینی خود مدد گرفته و لحظه به لحظه به آن اضافه می‌شود، و در نتیجه جریانش امتداد می‌یابد. </p> <p>خدای سبحان هم که انسان را در عملش (چه دنیوی چه اخروی) امداد می‌کند در حقیقت به همین معنا است، زیرا تمامی وسائل عمل و آنچه که عملش در تحققش محتاج بدان است از قبیل علم و اراده و ابزار بدنی و قوای فعاله و مواد خارجی که عمل روی آنها واقع می‌شود، و عامل با عمل خود در آنها تصرف می‌کند، و همچنین اسباب و شرائط مربوط به عمل و به مواد، همه و همه اموری تکوینی هستند که آدمی خودش در خلقت و فراهم نمودن آنها دخالت ندارد، و اگر یکی و یا همه آنها نباشد، عمل انسان هم تحقق نخواهد یافت، این خدای سبحان است که به فضل خود آنها را افاضه فرموده و وجود و بقاء آدمی را امتداد می‌دهد، آری اگر عطای او منقطع شود عمل هر عاملی از او منقطع می‌گردد. </p> <h3> <span class="title" rel="17_20 17_9 17_10 17_11 17_12 17_13 17_14 17_15 17_16 17_17 17_18 17_19 17_21 17_22">بیان اینکه دنیا طلبان در اعمال دنیوی، و عقبی طلبان در اعمال اخروی مستمد از عطای خداوندند</span> </h3> <p> پس اهل دنیا در دنیای خود و اهل آخرت در آخرت خود از عطای خدا استمداد می‌کنند، و در این عطا کردن چیزی جز حمد عاید خدای سبحان نمی‌شود، آری هر چه او عطا می‌کند انعامی است بر آدمی که آن را در موضع نیکو و موردی که پروردگارش راضی باشد استعمال کند، و اما اگر فسق بورزد و آن نعمت را در آن مورد نیکو استعمال نکند در حقیقت کلمه خدا را از جای خود تحریف کرده و نباید جز خود کسی را ملامت کند، به هر حال خداوند مستحق ثنای جمیل می‌باشد و حجت بالغه او تمام است. </p> <p><span class="phrase">پس اینکه فرمود: <em rel="fa_17_20_1-2" data-sentence="16:330">کلا نمد</em> معنایش این است که ما هر دو فریق را (چه آنها که برایشان عجله می‌کنیم و چه آنها که شکر سعیشان را می‌گذاریم) امداد می‌نماییم و اگر مفعول <em rel="fa_17_20_2-2" data-sentence="209:183">نمد</em> که کلمه <em rel="fa_17_20_1-1" data-sentence="273:162">کلا</em> باشد (با اینکه باید بعد از فعل بیاید) قبل از فعل آورده شده، بدین جهت بوده است که بفهماند نسبت به آن عنایتی است، و مقصود بیان عمومیت امداد نسبت به هر دو فریق است.</span> </p> <p>و اینکه به یک یک آن دو گروه اشاره کرد و فرمود: <span class="aya" rel="17_20" data-words="3-5">هؤلاء و هؤلاء</span> یعنی این دسته که برایشان عجله می‌شود و این دسته که سعیشان شکرگزاری می‌گردد، برای این بود که بفهماند هر کدام از آنها وضعی مخصوص بخود دارند، و نتیجه معنا چنین می‌شود که هر یک از این دو فریق در تحت تربیت الهی قرار داشته و از عطاء خدا برایشان افاضه می‌شود، بدون هیچ تفاوت، جز اینکه یکی از این دو دسته نعمت اللَّه را در طلب آخرت مصرف نموده و خدا<code class="page" rel="13,92"/> هم سعیش را شکرگزاری می‌کند و دیگری آن را در طلب دنیای عاجله مصرف نموده و آخرت. </p> <p>را فراموش می‌نماید، و از سعیش جز بدبختی و خسران برایش نمی‌ماند. </p> <p>و اگر مدد به هر دو را از عطاء پروردگار خواند و فرمود: <span class="aya" rel="17_20" data-words="6-8">من عطاء ربک</span> برای این بود که گفتیم هر دو گروه در تمامی آنچه که در عمل خود از آنها استفاده می‌کنند از عطاء پروردگار برخوردارند، و از خود آنان نیست، آری نه خود آنان در وجود آنها دخالت دارند و نه مخلوقی دیگر، بلکه تنها خدای سبحان است که مالک و ایجاد کننده آنها است، پس همه آنها از عطای او است. </p> <p>از این قید، وجه آن پاداشی هم که برای هر یک از دو گروه ذکر فرمود استفاده می‌شود، زیرا وقتی بنا شد که اعمال هر دو گروه به امداد خدای عز و جل و فقط از عطاء او باشد پس جا دارد و سزاوار است که هر کس نعمت او را در کفر و فسق مصرف کند به آتش افتاده و مذموم و مدحور باشد، و هر کس که آنها را در ایمان و اطاعت خدا مصرف کند سعیش مشکور باشد. </p> <p><span class="phrase">در اینکه سیاق را از تکلم با غیر (نمد) به غیبت تغییر داده و فرمود <em>عطاء ربک</em> و نفرمود: <em rel="fa_17_20_6-7" data-sentence="93:275">من عطاءنا</em> و کلمه <em>ربک</em> را هم تکرار نمود، این نکته استفاده می‌شود که امداد ایشان از شؤون ربوبیت است، و هر چند جز خدای سبحان برای کسی ربی نیست و لیکن از آنجایی که بت‌پرستان برای بتهای خود ربوبیت قائل بودند لذا ربوبیت خدای سبحان را به پیغمبر گرامیش نسبت داده فرمود: <em>ربک</em> .</span> </p> <p>و <span class="phrase">معنای جمله: <span class="aya" rel="17_20" data-words="9-14">و ما کان عطاء ربک محظورا</span> این است که عطاء پروردگار تو ممنوع نیست، چون کلمه: <em rel="fa_17_20_14-14" data-sentence="142:121">حظر</em> به معنای منع است، پس اهل دنیا و اهل آخرت هر دو از عطای او استمداد می‌کنند، و جیره‌خوار نعمت او و ممنون به منت‌های اویند.</span> </p> <p>در این آیه شریفه دلالتی است بر این حقیقت که بخششهای الهی مطلق و غیر محدود است، چون <em>عطاء</em> و همچنین <em>نبودن منع</em> را مطلق آورد، پس هر جا که محدودیت و یا تقدیر و یا منعی (به اختلاف موارد) وجود داشته باشد، همه از ناحیه شخصی است که به او بخشش می‌شود و بستگی به داشتن یا نداشتن استعداد او دارد و آن محدودیت از ناحیه خود خداوند که مفیض است ناشی نمی‌شود. </p> <p>این بود آن مطالبی که از آیه شریفه به نظر ما رسید، و از جمله حرفهای عجیبی که در تفسیر این آیه گفته‌اند<span class="footnote" rel="1" title="مجمع البیان، ج ۶، ص ۴۰۷">*</span> و آن را به حسن و قتاده نسبت داده‌اند این است که: منظور از عطاء و   <code class="page" rel="13,93"/> بخشش عطاء دنیوی است، که مشترک بین مؤمن و کافر است، نه عطاء اخروی، چون عطای اخروی مخصوص مؤمنین است و بنا بر این معنای آیه چنین می‌شود: ما هر دو فریق و گروه را با عطایای دنیوی خود مدد می‌کنیم، چه آن فریق که عاجله را می‌خواهند و چه آن فریق که آخرت را، و عطایای دنیوی ما از هیچیک از ایشان محظور و ممنوع نیست. </p> <p>و لیکن این تفسیر صحیح نیست زیرا مقید کردن <em>عطاء</em> به <em>عطاء دنیوی</em> بدون دلیل و مقید است، آن هم با اینکه این مورد، صلاحیت اطلاق را دارد، و اما این دلیلی که آورده‌اند که عطاء اخروی مخصوص مؤمنین است، و کفار در آن شرکت ندارند اصلا از محل بحث خارج و نسبت به زمینه گفتار اجنبی و بی ربط است، چون زمینه گفتار در آیه شریفه عبارتست از امدادی که اعمال (که منتهی به جزاء و پاداش می‌شوند) منتهی و مستند به آن امدادند، نه خود پاداش، و مساله عطایای مؤمنین در آخرت، از قبیل جزا و پاداش است، نه از قبیل اعمال. </p> <p>علاوه بر این، چه کسی به شما گفته است که عطایای اخروی مخصوص به مؤمنین و ممنوع از کفار است، آن عطایا نیز هم چنان که قبلا هم گفتیم از احدی ممنوع نیست، و منع هر چه هست از ناحیه خود کفار است، نه از ناحیه خداوند، مانند عطایای دنیوی که گفتیم هر چه محدودیت در آنها هست از ناحیه محدود بودن استعداد مستفیض است نه از ناحیه مفیض. </p> <p>آلوسی در روح المعانی گفته: تقسیمی که در این آیه شده است، حاصر (جامع افراد) و مانع اغیار نیست، و حاصر نبودنش ضرری به معنا نمی‌زند، اما اینکه گفتیم حاصر نیست، برای اینکه وقتی حاصر بود که هر صاحب عملی، از عمل خود یا عاجله تنها را بخواهد و یا آخرت تنها را و یا هر دو را و یا هیچ یک را، و آیه شریفه تنها متعرض دو قسم اول از این چهار قسم شده است، پس جامع افراد نیست و تازه قسم سوم به تنهایی سه قسم می‌شود، زیرا آن کس که از عمل خود هم دنیا را می‌خواهد و هم آخرت را یا آخرت در نظرش رجحان دارد و یا دنیا، و یا نظرش نسبت به هر دو مساوی است. </p> <p>آن گاه بحث را در آن قسم که اراده آخرت ارجح باشد طول داده و اختلاف علما را در اینکه آیا چنین عملی قبول است یا نه، نقل کرده، در باره قبول نشدن عمل آن کس که دنیا در نظرش ارجح و یا مساوی باشد از علماء نقل کرده که متفقا گفته‌اند عملش قبول نیست. </p> <p>و در باره قسم چهارم که نه دنیا را بخواهد و نه آخرت را گفته است چنین فرضی به نظر کسانی که معتقدند صدور فعل از قادر متوقف بر وجود داعی است محال است ولی کسانی که عمل را متوقف بر داعی نمی‌دانند چنین فرضی را ممکن دانسته و گفته‌اند عملی<code class="page" rel="13,94"/> که نه داعی دنیوی در آن باشد و نه اخروی، اثری در باطن ندارد و در ظاهر حرام است،<span class="footnote" rel="1" title="روح المعانی، ج ۱۵، ص ۴۹">*</span> این بود گفتار آلوسی که البته قبل از او دیگران هم این تقسیم را کرده‌اند. </p> <p>ولی خواننده عزیز توجه دارد که آیه شریفه در مقام بیان حکم قبول شدن و نشدن اعمال و اینکه از چه عاملی قبول و از چه عاملی مردود است نمی‌باشد، بلکه آیه شریفه در باره هدف و غایت انسان و تعیین غایت او به حسب نشانه زندگیش نظر دارد که یا متعلق به زندگی دنیایی است، و از آنچه می‌کند جز مزایای زندگی مادی دنیا منظوری ندارد و به کلی از آخرت اعراض دارد، و یا آنکه غایت و هدفش زندگی آخرت است، که لازمه‌اش آنست که برای خود یک زندگی جاودانه و همیشگی سراغ داشته باشد که این زندگی دائم یک طرفش مقدمه طرف دیگر است، ابتدای آن، که زندگی دنیا است مقدمه زندگی آخرت است و مقصود از زندگی دنیا همان سعادت اخروی است. </p> <p>و با این حال معلوم است که آیه شریفه از آن اقسامی که وی تصور کرده جز دو قسمش را نتیجه نمی‌دهد، البته این هست که هر یک از این دو قسم، برای خود چند قسم دارد، چون کسی که آخرت را می‌خواهد یک وقت برای آن عمل هم می‌کند و یک وقت نمی‌کند مانند گنهکاران و اهل بدعت، تازه این دو طایفه یک وقت ایمان هم دارند و یک وقت ندارند و لیکن آیات قرآنی متعرض احکام یک یک آن اقسام نیست، چون مقصود بیان آن احکام نبوده بلکه مقصود تشخیص ملاک سعادت از ملاک شقاوت بوده است. </p> <h3> <span class="title" rel="17_9 17_10 17_11 17_12 17_13 17_14 17_15 17_16 17_17 17_18 17_19 17_20 17_21 17_22">توضیح اینکه درجات اخروی بزرگتر از درجات دنیوی است</span> </h3> <p> <code class="aya" rel="17_21"/> <span class="aya" rel="17_21" data-words="1-13">انظر کیف فضلنا بعضهم علی بعض و للآخرة أکبر درجات و أکبر تفضیلا</span>. </p> <p>این جمله اشاره است به تفاوت درجات که از سعی و کوشش انسان ناشی می‌شود. </p> <p>تا کسی توهم نکند که سعی بسیار و سعی اندک هر دو یکی است، و در آخرت فرقی با هم ندارند، آری اگر خداوند فرقی میان عمل کم و عمل بسیار و عمل خوب و خوبتر نگذارد در حقیقت آن ما زاد را که بیشتر و خوبتر است، شکرگزاری نکرده و مورد قبول درگاهش ننموده است. </p> <p>بنا بر این، معنای <em>بعضهم</em> ، <em>بعض الناس</em> خواهد بود، و از قرینه‌ <span class="aya" rel="17_21" data-words="7-9">و للآخرة أکبر</span> می‌فهمیم که تفضیل بعض الناس در دنیا می‌باشد یعنی ما بعضی از مردم را در دنیا بر بعضی دیگر برتری دادیم و برتری در دنیا به این است که مال و متاع و جاه و فرزند و نیرو و شهرت و ریاست و آقایی و مقبولیت در بین مردم که متاعهای دنیایند در بعضی بیشتر از بعضی دیگر باشد. </p> <p>   <code class="page" rel="13,95"/> و معنای اینکه فرمود: <span class="aya" rel="17_21" data-words="7-13">و للآخرة أکبر درجات و أکبر تفضیلا</span> این است که هم خود آخرت بزرگتر از دنیا است، و هم برتریها و امتیازاتش بزرگتر از برتریها و امتیازات دنیا است، پس کسی خیال نکند که اهل آخرت در زندگی یکسانند و نیز توهم نکند که تفاوت زندگی اهل آخرت مانند تفاوت در زندگی دنیا است، بلکه آخرت خانه‌ایست وسیع‌تر از دنیا، وسعتی که نمی‌شود آن را به چیزی قیاس کرد. </p> <p>آری برتریهای دنیایی به خاطر اختلافی است که در اسباب مادی دنیا است، و چون این اسباب محدود است و دنیا دار تزاحم است در نتیجه برتریهای دنیا هم محدود است، به خلاف برتریهای آخرت که به خاطر اختلاف اسباب کونیه نیست، بلکه به خاطر اختلافی است که جانها و دلها در ایمان و اخلاص که از احوال قلب است، دارند و اختلاف احوال قلب وسیع‌تر از اختلاف احوال جسم است، وسعتی که نتوان با چیزی مقایسه کرد، هم چنان که فرمود: <span class="aya" rel="2_284" data-words="10-19">إن تبدوا ما فی أنفسکم أو تخفوه یحاسبکم به الله</span><span class="footnote" rel="1" title="اگر اظهار کنید آنچه در دلها دارید و یا پنهانش کنید خداوند با آن محاسبه‌تان می‌کند سوره بقره، آیه ۲۸۴">*</span>، و نیز فرموده: <span class="aya" rel="26_88-89" data-words="1-13">یوم لا ینفع مال و لا بنون، إلا من أتی الله بقلب سلیم</span><span class="footnote" rel="2" title="تفسیر عیاشی، ج ۲، ص ۲۸۴، ح ۳۳">*</span>. </p> <p>بنا بر این نتیجه این می‌شود که خدای سبحان رسول گرامی خود را دستور می‌دهد که فضیلتها و برتریهای اعتباری را که در میان اهل دنیا هست وسیله قرار داده و از آن برتریها به برتریهای درجات آخرت پی ببرد، چون برتریها باعث اختلاف ادراکات باطنی و نیات و اعمال می‌شود، آری هر چه قدرت بیشتر شد عملهای بیشتری برای انسان مقدور می‌شود، و هر چه آن کم شد این نیز کم می‌گردد، و همین اختلاف باعث اختلاف درجات آخرت خواهد شد. </p> <p><code class="aya" rel="17_22"/> <span class="aya" rel="17_22" data-words="1-9">لا تجعل مع الله إلها آخر فتقعد مذموما مخذولا</span>. </p> <p><span class="phrase">در مفردات می‌گوید: <em rel="fa_17_22_9-9" data-sentence="19:164">خذلان</em> بدین معنا است که آن کس که آدمی احتمال می‌دهد او را یاری کند در هنگام احتیاج یاری نکند<span class="footnote" rel="3" title="تفسیر عیاشی، ج ۲، ص ۲۸۴، ح ۳۴">*</span>.</span> </p> <p>و این آیه به منزله نتیجه‌ای برای آیات قبل است که سنت خدا در بندگانش را یادآور بود، و به این معنا خاتمه یافت که هر کس از بندگان خدا دنیای عاجل را بطلبد همین طلبش او را در آخر به آتش و مذمومیت و مدحوریت منتهی می‌کند، و هر کس از ایشان که آخرت       <code class="page" rel="13,96"/> بخواهد خداوند سعیش را و کار نیکش را شکر می‌گزارد . </p> <p>پس معنا چنین می‌شود به خدای سبحان شرک مورز، تا کارت را بدینجا نکشاند که زمین‌گیر شوی و از سیر به درجات قرب بمانی و خود را مذموم کنی و خدا هم که یاوری جز او نیست یاریت نکند . </p> <p>بعضی<span class="footnote" rel="1" title="روح المعانی، ج ۱۵، ص ۵۳">*</span> از مفسرین گفته‌اند: قعود نه به معنای بازماندن از سیر است، بلکه به معنای مذلت و عجز می‌باشد. </p> <h3>بحث روایتی‌ <span class="title" rel="17_9 17_13 17_16 17_11 17_12 17_14 17_10 17_15 17_17 17_18 17_19 17_20 17_21 17_22"> (روایاتی در ذیل برخی آیات گذشته) </span> </h3> <p> <span class="phrase">در کافی به سند خود از ابی عمرو زبیری از امام صادق (ع) روایت کرده که در تفسیر جمله: <span class="aya" rel="17_9" data-words="1-7">إن هذا القرآن یهدی للتی هی أقوم</span> فرموده است: کلمه <em rel="fa_17_9_4-4" data-sentence="185:123">یهدی</em> به معنای <em>یدعو</em> است، یعنی این قرآن دعوت می‌کند<span class="footnote" rel="2" title="سوره حم سجده، آیه ۱۲">*</span>.</span> </p> <p>و در تفسیر عیاشی از فضیل بن یسار از ابی جعفر (ع) روایت کرده که در ذیل آیه‌ <span class="aya" rel="17_9" data-words="1-3">إن هذا القرآن...</span>، فرموده: مقصود از <span class="aya" rel="17_9" data-words="5-7">للتی هی أقوم</span> ولایت است و به آن دعوت می‌کند<span class="footnote" rel="3" title="سوره یوسف، آیه ۴۱">*</span>. </p> <p>مؤلف: این روایت از باب جری و تطبیق کلی بر مصداق است، ممکن هم هست که مقصود از آن، کمال معارف دینی باشد که نزد امام است، و بخواهد بفرماید: قرآن به سوی آن دین کامل و معارف کامله دینی که نزد امام است دعوت می‌کند، مؤید این احتمال این است که در بعضی از روایات دارد: قرآن به سوی امام هدایت می‌کند<span class="footnote" rel="4" title="برهان، ج ۲، ص ۴۱۲، ح ۲">*</span>. </p> <p>در روایت ابی الجارود از ابی جعفر (ع) نقل کرده که در ذیل آیه <span class="aya" rel="17_13" data-words="1-7">و کل إنسان ألزمناه طائره فی عنقه</span> می‌فرمود: چه خیرش و چه شرش با او است، هر جا که باشد و به هیچ وجه نمی‌تواند از آن جدا شود، تا روزی که کتابش را که همان اعمال و کرده‌های او است به دستش بدهند<span class="footnote" rel="5" title="نور الثقلین، ج ۳، ص ۱۴۴، ح ۱۰۵">*</span>. </p> <p>           <code class="page" rel="13,97"/> و در همان کتاب از زرارة و حمران و محمد بن مسلم از امام ابی جعفر و امام صادق  (ع) از معنای این آیه سؤال شد، فرمودند: مقصود از کتابی که در قیامت به گردن هر کسی است، همان مقدراتی است که برایش تقدیر کرده‌اند<span class="footnote" rel="1" title="تفسیر عیاشی، ج ۲، ص ۲۸۴، ح ۳۲">*</span>. </p> <p>و نیز در همان کتاب از خالد بن یحیی از امام صادق (ع) نقل کرده که در تفسیر جمله: <span class="aya" rel="17_14" data-words="1-2">اقرأ کتابک...</span> فرمود: بنده تمامی آنچه را که کرده بیاد می‌آورد، و با آنچه که در آن کتاب ضبط شده مطابق می‌بیند، آن چنان که گویی همین الآن آن عمل را انجام داده است، آن گاه می‌گوید: <span class="aya" rel="18_49" data-words="11-23">یا ویلتنا ما لهذا الکتاب لا یغادر صغیرة و لا کبیرة إلا أحصاها</span> -وای بر ما این چه کتابیست که از هیچ کوچک و بزرگی (از اعمال ما) چشم‌پوشی نکرده، و همه را برشمرده<span class="footnote" rel="2" title="خداست که حکم می‌کند و حکمش را جلوگیری نیست سوره رعد، آیه ۴۱">*</span>. </p> <p><span class="phrase">باز در همان کتاب از حمران از ابی جعفر (ع) نقل کرده که جمله‌ <span class="aya" rel="17_16" data-words="7-8">أمرنا مترفیها</span> را  <em rel="fa_17_16_7-7" data-sentence="132:185">امرنا</em> با تشدید قرائت کرد، که به معنای <em>کثرنا</em> می‌باشد و فرمود: من آن را بدون تشدید نخوانده‌ام<span class="footnote" rel="3" title="نزد من قول دگرگونه نمی‌شود سوره ق، آیه ۲۹">*</span>.</span> </p> <p>مؤلف: و در حدیثی دیگر از حمران از آن جناب آمده که جمله مزبور را به معنای  بزرگانشان را دستور دادیم تفسیر فرموده<span class="footnote" rel="4" title="سوره اسری، آیه ۴">*</span>. </p> <p>و در جمله: <span class="aya" rel="17_11" data-words="1-4">و یدع الإنسان بالشر...</span> و در آیه: <span class="aya" rel="17_12" data-words="1-6">و جعلنا اللیل و النهار آیتین...</span> در تفسیر آیه‌ <span class="aya" rel="17_13" data-words="1-5">و کل إنسان ألزمناه طائره...</span> از طرق شیعه و سنی از رسول خدا (ص) و علی (ع) و سلمان و غیر سلمان روایاتی آمده که چون مورد تایید کتاب و سنت نبود و دلیل عقل هم آن را تایید نمی‌کرد و سند معتبری هم نداشت لذا از مطرح کردن آنها خودداری نمودیم. </p> <h3>گفتاری در چند فصل پیرامون قضاء</h3> <h3>فصل 1-در معنا و حدود آن: <span class="title" rel="17_9 17_10 17_11 17_12 17_13 17_14 17_15 17_16 17_17 17_18 17_19 17_20 17_21 17_22">1-معنا و حدود قضای تکوینی و تشریعی</span> </h3> <p> هیچ حادثه‌ای از حوادث نیست مگر آنکه وقتی با علت و سببهای مقتضای خود         <code class="page" rel="13,98"/> مقایسه کنیم می‌بینیم که یکی از دو حالت را دارد: حالتی که قبل از تمامیت علل و شرائط و همچنین قبل از ارتفاع موانع می‌باشد، و حالتی که بعد از آن بوقوع می‌پیوندد، اما حالت قبل از آن این است که نه تحقق و ثبوت برایش متعین و حتمی است و نه عدم محقق و ثبوت، بلکه نسبتش به <em>وجود</em> و <em>عدم</em> یکسان است، ممکن است موجود شود و ممکن است هم چنان در عدم بماند. </p> <p>و اما حالت بعد از تمامیت علل و اسباب و فقدان همه موانع، این است که دیگر به حالت ابهام و تردد باقی نمانده، بلکه تحقق و وجود برایش حتمی و متعین است و در صورت فقدان یکی از آن دو شرط، عدم برایش متعین می‌شود، و تعیین وجود از خود وجود انفکاک ناپذیر است. </p> <p>در افعال خارجی خود ما نیز همین حساب جریان دارد، و ما دام که اقدام به کاری نکرده‌ایم آن کار هم چنان در حال امکان و تردد بین <em>وقوع</em> و <em>لا وقوع</em> باقی است، و لیکن وقتی اسباب و شرائط و اوضاع مقتضی فراهم گشت و اراده و تصمیم ما هم تمام شد و دیگر حالت انتظاری باقی نماند، قهرا یکی از دو طرف <em>امکان</em> و <em>تردد</em> واقع می‌شود یعنی آن عمل را انجام می‌دهیم. </p> <p>و همچنین حساب مذکور در حوادث و افعال خارجی، در اعمال اعتباری ما نیز جریان دارد، مثلا وقتی بر سر مالی بین دو نفر نزاع واقع می‌شود و هر کدام ادعای ملکیت آن را می‌کنند، مملوکیت آن مال، برای یکی از آن دو طرف امری است ممکن و مردد، ولی وقتی قرار گذاشتند که به داوری یک قاضی و حکم تن در دهند و آن قاضی حکم کرد به اینکه مال مزبور از آن فلانی است، و آن دیگری در آن حقی ندارد، قهرا حالت <em>امکان</em> و <em>تردد</em> از میان رفته و یکی از آن دو نفر به عنوان مالک معین گشته و رابطه‌اش با طرف دیگر قطع می‌شود. </p> <p>بنا بر این می‌توان گفت که در جریان حساب مزبور در اینگونه موارد، یک قسم توسع و مجاز به کار رفته است، زیرا تعیین <em>قولی</em>  (که به همان حکم حاکم و داوری او است) مانند تعیین <em>عملی</em> ، فصل خصومت خارجی شمرده شده است، و این همان است که ما آن را  <em>قضاء</em> و داوری می‌نامیم. </p> <p>و از آنجایی که حوادث این عالم در وجود و تحققش مستند به خدای سبحان و در حقیقت فعل او است، لذا این دو اعتبار یعنی <em>امکان</em> و <em>تعیین</em> عینا در آنها نیز جریان می‌یابد، به این معنا که هر موجودی و حادثی را که خدای عز و جل نخواهد تحقق و وجود بدهد<code class="page" rel="13,99"/> و علل و شرائطش موجود نشده باشد به همان حالت امکان و تردد میان <em>وقوع و لا وقوع</em> و  <em>وجود و عدم</em> باقی می‌ماند، و به محض اینکه بخواهد تحقق دهد و علل و تمامی شرایطش را فراهم سازد به طوری که جز موجود شدن حالت انتظاری برایش نماند، به آن وجود می‌دهد و موجودش می‌کند و این مشیت حق و فراهم کردن علل و شرائط، همان تعیین یکی از دو طرف است که قضای الهی نامیده می‌شود. </p> <p>نظیر این دو اعتبار، در مرحله تشریع نیز جریان دارد، یعنی حکم قطعی خدا در باره مسائل شرعی را نیز <em>قضای الهی</em> می‌گوئیم و لذا در هر جا که در کلام مجیدش، اسمی از قضاء برده شده، این حقیقت به چشم می‌خورد، چه قضاء تکوینی مانند آیه شریفه‌ <span class="aya" rel="2_117" data-words="5-13">و إذا قضی أمرا فإنما یقول له کن فیکون</span><span class="footnote" rel="1" title="سوره بقره، آیه ۱۱۷">*</span> و یا آیه‌ <span class="aya" rel="41_12" data-words="1-3">فقضاهن سبع سماوات</span><span class="footnote" rel="2" title="محاسن، ص ۲۴۴، ح ۲۳۸">*</span> و یا آیه‌ <span class="aya" rel="12_41" data-words="17-21">قضی الأمر الذی فیه تستفتیان</span><span class="footnote" rel="3" title="توحید صدوق، ص ۳۶۹، ح ۸">*</span>، و یا آیه شریفه‌ <span class="aya" rel="17_4" data-words="1-11">و قضینا إلی بنی إسرائیل فی الکتاب لتفسدن فی الأرض مرتین</span><span class="footnote" rel="4" title="حق را می‌گویم سوره ص، آیه ۸۴">*</span>، و همچنین آیات دیگر که متعرض مساله قضای تکوینی خداست. </p> <p>و چه آیاتی که متعرض قضای تشریعی او است مانند آیه‌ <span class="aya" rel="17_23" data-words="1-7">و قضی ربک ألا تعبدوا إلا إیاه</span><span class="footnote" rel="5" title="سوره اسری، آیه ۲۳">*</span>، و آیه‌ <span class="aya" rel="10_93" data-words="17-26">إن ربک یقضی بینهم یوم القیامة فیما کانوا فیه یختلفون</span><span class="footnote" rel="6" title="سوره یونس، آیه ۹۳">*</span> و آیه‌ <span class="aya" rel="39_75" data-words="11-20">و قضی بینهم بالحق و قیل الحمد لله رب العالمین</span><span class="footnote" rel="7" title="سوره زمر، آیه ۷۵">*</span>، البته قضای در این آیه و همچنین آیه قبلی‌اش به نوعی قضای تشریعی است و به نوع دیگر قضای تکوینی. </p> <p>بنا بر این آیات کریمه مزبور-به طوری که ملاحظه می‌کنید صحت این دو اعتبار عقلی را امضاء نموده و موجودات خارجی را از جهت اینکه افعال خدایند قضاء و داوری خدا می‌داند، و همچنین احکام شرعی را از جهت اینکه افعال تشریعی خدا است و نیز هر حکم فصلی را که منسوب به اوست قضای او نامیده و این دو اعتبار عقلی را امضا نموده است. </p> <p>و چه بسا مواردی که از آن به حکم و قول تعبیر کرده که البته عنایت دیگری باعث               <code class="page" rel="13,100"/> شده است، مانند آیه‌ <span class="aya" rel="6_62" data-words="7-9">ألا له الحکم</span><span class="footnote" rel="1" title="سوره انعام، آیه ۶۲">*</span>، و آیه‌ <span class="aya" rel="13_41" data-words="11-16">و الله یحکم لا معقب لحکمه</span><span class="footnote" rel="2" title="توحید صدوق، ص ۳۳۴، ح ۹">*</span>، و آیه‌ <span class="aya" rel="50_29" data-words="1-4">ما یبدل القول لدی</span><span class="footnote" rel="3" title="مجمع البیان، ج ۶، ص ۴۰۱">*</span>، و آیه، <span class="aya" rel="38_84" data-words="3-5">و الحق أقول</span><span class="footnote" rel="4" title="روح المعانی، ج ۱۵، ص ۴۴ و ۴۵">*</span>. </p> <h3>فصل 2-نظری فلسفی در معنای قضاء: </h3> <p> شکی نیست در این که قانون علیت و معلولیت قانونی است ثابت و غیر قابل انکار و هر موجود ممکنی، معلول خدای سبحان است، منتهی یا بدون واسطه و یا با چند واسطه و نیز شکی نیست در اینکه وقتی معلول به‌ علت تامه‌اش نسبت داده شود از ناحیه آن علت، دارای ضرورت و وجوب خواهد بود (هر چند که از ناحیه خودش نسبت امکان را داراست) چون هیچ موجودی تا واجب نشود موجود نمی‌گردد، و اما اگر معلول را به علتش نسبت ندهیم و با آن مقایسه نکنیم جز امکان نسبت دیگری ندارد، حال چه اینکه خودش فی نفسه و بدون مقایسه به چیزی لحاظ شود، مانند ماهیت‌های ممکنه، و یا آنکه با بعضی از اجزای علتش هم مقایسه شود، در هر حال ممکن است، زیرا ما دام که همه اجزای علتش تمام نشده وجودش واجب نمی‌گردد، و اگر فرضا موجود شود قطعا اجزای علتش تمام و خلاصه علتش علت تامه شده و این خلاف فرض است. </p> <p>و از آنجا که ضرورت و وجوب، عبارت از متعین شدن یکی از دو طرف امکان است، ناگزیر ضرورت و وجوبی که بر سراسر ممکنات گسترده شده خود قضایی است عمومی از خدای تعالی، چون ممکنات این ضرورت را از ناحیه انتساب به خدای تعالی به خود گرفته‌اند که به خاطر آن انتساب هر یک در طرف خود وجود پیدا کرده‌اند، پس سایه افکندن ضرورت بر روی سلسله ممکنات، یک قضای عمومی الهی است، و ضرورت مخصوص به یک یک موجودات قضای خصوصی او است، چون گفتیم مقصود از قضاء تعیین یکی از دو طرف  <em>امکان</em> و <em>ابهام</em> است. </p> <p>و از همین جا معلوم می‌شود که صفت قضاء که خود یکی از صفات خداوندی است یکی از صفات فعلی او است نه ذاتیش، چون گفتیم از افعال او (موجودات) و به لحاظ انتسابش به او-که علت تامه است-انتزاع می‌گردد. </p> <h3>فصل 3-روایات هم این نظریه را تایید می‌کنند <span class="title" rel="17_9 17_10 17_11 17_12 17_13 17_14 17_15 17_16 17_17 17_18 17_19 17_20 17_21 17_22">3-قضاء در روایات آخرین مرحله از مراحل: علم، مشیت، اراده، تقدیر و قضا می‌باشد</span> </h3> <p>: روایاتی که مؤید این معنا است بسیار است، از آن جمله روایتی است که برقی (در محاسن خود) از پدرش و او از ابن ابی عمیر و او از هشام بن سالم نقل کرده که گفت: امام صادق (ع) فرمود: خداوند هر چیز را که بخواهد ایجاد کند اول تقدیرش می‌کند و وقتی تقدیرش کرد قضایش را می‌راند، و وقتی قضایش را راند امضایش می‌فرماید<span class="footnote" rel="1" title="محاسن، ص ۲۴۳، ح ۲۳۵">*</span>. </p> <p>و همچنین برقی (در کتاب خود) از پدرش و او از ابن ابی عمیر، و ابن ابی عمیر از محمد بن اسحاق روایت کرده که گفت: امام ابو الحسن (ع) به یونس (آزاد کرده علی بن یقطین) فرمود: ای یونس به مساله قدر نپرداز عرض کرد: من به مساله قدر زیاد نپرداخته‌ام، لیکن همین را می‌گویم که: تنها چیزی موجود می‌شود که خدا اراده‌اش کرده باشد و مشیتش هم تعلق گرفته باشد، و نیز قضای آن را رانده و تقدیرش کرده باشد، فرمود ولی من اینطور نمی‌گویم، من می‌گویم: هیچ چیز تحقق نمی‌یابد مگر آنکه اول مورد مشیت خدا و سپس مورد اراده او و آن گاه قدر او و در مرحله چهارم قضای او قرار گرفته باشد، آن گاه فرمود: هیچ می‌دانی مشیت چیست؟ عرض کرد: نه، فرمود: تصمیم به کاری گرفتن، هیچ می‌دانی اراده کردنش به چه معنا است؟ عرض کرد: نه، فرمود: به اینکه آن چیز را بر طبق مشیت خود تمام کند، آن گاه فرمود: هیچ می‌دانی قدرش چه معنا دارد؟ عرض کرد: نه، فرمود: قدر خدا هندسه و ابعاد دادن به موجود و تعیین مدت بقای آنست، سپس فرمود: خدا وقتی چیزی را بخواهد اول اراده می‌کند، و بعد تقدیرش نموده سپس قضایش را می‌راند، و وضعش را مشخص می‌کند، و وقتی کارش را یک طرفی کرد امضا و اجرایش می‌سازد<span class="footnote" rel="2" title="مجمع البیان، ج ۶، ص ۴۰۱">*</span>. </p> <p>و در روایت دیگر از یونس از همان جناب آمده که فرمود: هیچ چیزی صورت خارجی به خود نمی‌گیرد مگر آنکه مورد مشیت و اراده و قدر و قضای خدا قرار گرفته باشد عرض کردم: پس معنای مشیت چیست؟ فرمود: آغاز و شروع هر فعلی، عرض کردم اراده به چه معنا است؟ فرمود: اثبات و تحقق دادن آن، پرسیدم معنای قدر چیست؟ فرمود: اندازه‌گیری آن از طول و عرض، عرض کردم: پس معنای قضاء چیست؟ فرمود: اگر بعد از مشیت و اراده و قدر، قضای آن را براند امضایش نموده و آن چیز وجود به خود می‌گیرد، و دیگر جلوگیری برایش نخواهد     <code class="page" rel="13,102"/> بود<span class="footnote" rel="1" title="محاسن، ص ۲۴۴، ح ۲۳۷">*</span>. </p> <p>و در توحید صدوق از دقاق و او از کلینی و او از ابن عامر و او از معلی روایت کرده که گفت: از عالم (ع) سؤال کردند که علم خدا چگونه است؟ فرمود: اول می‌داند بعد مشیتش تعلق می‌گیرد آن گاه اراده می‌کند و در مرحله چهارم تقدیر نموده و سپس قضاء می‌راند، و در آخر امضاء می‌کند، پس خدای سبحان چیزی را امضاء و اجراء می‌کند که قضایش را رانده باشد و قضای چیزی را می‌راند که تقدیرش کرده باشد، و چیزی را مقدر می‌سازد که اراده کرده باشد، پس مشیت او به علم او، و اراده‌اش با مشیتش و تقدیرش با اراده‌اش و قضایش با تقدیرش و امضایش با قضایش صورت می‌گیرد، در نتیجه رتبه علم او، مقدم بر مشیت و مشیت در مرتبه دوم مقدم بر اراده و اراده در مرتبه سوم و مقدم بر تقدیر است و تقدیر به وسیله امضاء، قضا را می‌راند<span class="footnote" rel="2" title="روح المعانی، ج ۱۵، ص ۴۴ و ۴۵">*</span>. </p> <p>پس ما دام که قضای خدا به وسیله امضا رانده نشده در مراحل قبلی بداء هست و ممکن است از ایجاد آنچه که مورد علم و مشیت و اراده و تقدیرش تعلق گرفته صرفنظر کند، و آن را ایجاد ننماید، ولی اگر با امضاء به مرحله قضاء رسید دیگر بداء نیست. </p> <p>این ترتیب که در روایت آمده و مشیت را مترتب بر علم و اراده را مترتب بر مشیت و همچنین هر یک را مترتب بر ما قبل خود دانسته ترتبی است عقلی چون عقل انتزاع به غیر این ترتیب را صحیح نمی‌داند. </p> <p>و در همان کتاب به سند خود از ابن نباته روایت کرده که گفت: امیر المؤمنین (ع) از زیر دیواری که مشرف به خرابی بود برخاست و به دیواری دیگر تکیه داد، شخصی پرسید یا امیر المؤمنین آیا از قضای خدا فرار می‌کنی؟ فرمود: آری از قضای خدا به قدر او می‌گریزم<span class="footnote" rel="3" title="روح المعانی، ج ۱۵، ص ۴۴ و ۴۵">*</span>. </p> <p>مؤلف: آری چون قدر خدا مقدرش را حتمی نکرده و امید آن هست که آنچه تقدیر کرده واقع نشود اما قضای خدا مقتضی خود را حتمی کرده است، دیگر گریزی از آن نیست، و روایات وارد در این باب از طرق ائمه اهل بیت (ع) بسیار زیاد است. </p> <h3>بحث فلسفی‌ <span class="title" rel="17_20 17_9 17_10 17_11 17_12 17_13 17_14 17_15 17_16 17_17 17_18 17_19 17_21 17_22"> (در بیان اینکه فیض خداوند مطلق و نامحدود است و منشا اختلاف انواع و افراد اختلاف قابلیت‌ها است) </span> </h3> <p> در اینکه <em>فیض</em> مطلق و غیر محدود است بطوری که از آیه شریفه: <span class="aya" rel="17_20" data-words="9-14">و ما کان عطاء ربک محظورا</span> چنین استفاده می‌شود. </p> <p>همه براهین اتفاق دارند بر اینکه وجود واجب تعالی به خاطر اینکه لذاته واجب است، مطلق است و به هیچ حدی محدود و به هیچ قیدی مقید و به هیچ شرطی مشروط نیست، و گرنه اگر محدود به چیزی می‌شد در پشت حد و بیرون آن وجود نمی‌داشت و به فرض نبودن قید و یا شرطش به طور کلی معدوم و باطل می‌گشت، حال که وجودش واجب فرض شد بنا بر این باید گفت: خدای تعالی واحدی است که برای وحدتش دومی نیست و مطلقی است‌ که به هیچ قیدی مقید نمی‌باشد. </p> <p>این معنا نیز به اثبات رسید که وجود ما سوای او هر چه که هست اثر مجعول او است، و هیچ فعلی نیست که میان آن فعل و فاعلش سنخیت نباشد، به همین جهت باید گفت از آنجایی که خدای تعالی واحد است اثر صادر از او هم واحد حقیقی است و از آنجایی که او مطلق است اثر او هم به حکم سنخیت مطلق و غیر محدود می‌باشد، و گرنه اگر مقید و محدود می‌بود لازم می‌آمد که ذاتش مرکب باشد از <em>محدود</em> و <em>حد</em> و یا به عبارت دیگر از وجود  (در داخل حد) و عدم (در خارج آن) و به حکم سنخیت، این مناقضت ذاتی، به ذات فاعل و آفریدگارش سرایت می‌کرد و او هم مرکب می‌شد، با اینکه فرض کردیم که او واحد است و مطلق، پس وجود هم که اثر و فعل او است واحد است و مطلق، و مطلوب هم همین است. </p> <p>پس این جهات اختلاف که موجودات از نظر <em>نقص و کمال</em> و <em>وجود و فقدان</em>  دارند مربوط به خود آنهاست، نه به وجود آورنده و آفریدگارشان، برای اینکه این اختلافات یا: اختلافهایی است که در اصل نوعی و یا لوازم نوعیه با هم دارند، به این معنی که نوعی چنین است و نوعی چنان یعنی در واقع منشا این اختلافات ماهیات است که قابلیت گرفتن وجود، در آنها مختلف است، مانند انسان و اسب، که هم در اصل نوع و هم در لوازم نوع با هم اختلاف دارند، یکی به اندازه معینی از وجود گرفته و دیگری بیش از آن را. </p> <p>و یا اختلافی است که افراد یک نوع، در کمال و نقص با هم دارند، یکی از میان سایر افراد واجد کمالاتی می‌گردد، در حالی که دیگران فاقد آنند، و آنها هم که واجدند بعضی حد کامل آن را دارند، و بعضی ناقصش را، و منشا اینگونه اختلافات، به جهت اختلافی<code class="page" rel="13,104"/> است که در استعدادهای مادی آنها است که آن هم ناشی از اختلاف علل نهفته‌ای است که افاضه را از ناحیه علت و استفاضه را از ناحیه معلول فراهم می‌سازند. </p> <p>پس آنچه را که علت مفیضه افاضه می‌کند اثر واحد و مطلق است، لیکن این گیرنده‌های فیضند که به خاطر اختلاف در قابلیت گرفتن آن فیض، فیض مذکور را بسیار می‌کنند، مثلا یکی بطور کلی آن فیض را نمی‌پذیرد، و در پی تحصیل چیزی نقیض آن فیض است، یکی دیگر قبول می‌کند ولی اندکی از آن را و آن دیگری همه آن را، مانند اجسام نسبت به نور آفتاب که او یک نور را که تمامی اجزایش نظیر همند افاضه می‌کند ولی اجسام در گرفتن و استفاده از آن مختلفند، و هر یک بر حسب قوه و استعدادی که دارد در آن نور دخل و تصرف می‌نماید. </p> <p>حال اگر بگویی که این اختلافات یک سلسله امور واقعی و خارجی‌ای هستند مانند سایر موجودات و واقعیات، اگر منشای که برای آن ذکر کردی و آن را با ماهیات دانستی و یا استعدادها اگر امور وهمی بوده باشند دیگر معنا ندارد اختلاف مذکور را (که گفتیم از امور واقعی است) مستند به امور وهمی و خیالی بکنیم، و آن گاه برگشت حرف به این می‌شود که تنها وجود، اثر فیض حق باشد و حال آنکه شما قبلا گفتید فیض حق مطلق است، و اگر منشا آن از امور واقعی باشد نه امور وهمی، قهرا از سنخ وجود خواهند بود، و خود اصالت خواهند داشت، و باز محذور به جای خود باقی خواهد ماند زیرا منشا اختلاف هم از سنخ وجود و خود مخلوق خداست و این خلاف مدعای شما است. </p> <p>در پاسخ می‌گوئیم: همین نظر، همه موجودات را به یک سنخ وجود برمی‌گرداند و دیگر اثری از اختلاف باقی نمی‌گذارد، آری در این نظر چیزی دیده نمی‌شود جز یک وجود ظلی که قائم است به وجودی واحد و اصلی، و دیگر محلی برای این بحث باقی نمی‌ماند. </p> <p>و به عبارت دیگر تقسیم کردن موجود مطلق را به <em>ماهیت</em> و <em>وجود</em> یا به <em>ما بالقوه</em>  و <em>ما بالفعل</em> باعث شده است که سلب‌هایی که در واقع و نفس الأمر است جلوه‌گر شود، و موجودات را بدو قسم <em>واجد و فاقد</em> ، <em>مستکمل و محروم</em> و <em>قابل و مقبول</em> تقسیم نماید که منشاش تحلیل عقل است که اشیاء را به <em>ماهیت قابل وجود</em> و وجود مقبول ماهیت <em>و همچنین</em> قوه فاقد فعلیت <em>و</em> فعلیت قابل قوه تقسیم می‌نماید و گرنه اگر این تقسیم‌ها در بین نیاید برگشت همه به موجودات که آن خود یک حقیقت است خواهد بود، و دیگر جایی برای بحث از سبب اختلاف باقی نمی‌ماند، و اثر جاعل و فیض او همان واحد و مطلق خواهد بود، بدون هیچ کثرت و تعددی.  (دقت فرمائید). <code class="page" rel="13,105"/> </p>
