<h3 class="ayas">سوره طه آیه‌های ۸۰ تا ۹۸</h3><code class="section" rel="20_80-98"/><h3>ترجمه آیات</h3> <p> <span class="trans" rel="20_80">ای بنی اسرائیل!همانا ما شما را از دشمنان نجات دادیم و طرف راست طور را با شما وعده‌گاه کردیم، و من و سلوی برای شما فرود آوردیم.  «۸۰» </span><span class="trans" rel="20_81">از چیزهای پاکیزه که روزیتان کرده‌ایم بخورید و در مورد آن طغیان مکنید که غضب من به شما می‌رسد و به هر کس که غضب من برسد سقوط کرده است.  «۸۱» </span><span class="trans" rel="20_82">و من آمرزگار همه آن کسانم که توبه آورده و کار شایسته کرده و بر هدایت استوار بوده‌اند.  «۸۲» </span><span class="trans" rel="20_83">ای موسی!برای چه با شتاب از قوم خود جلو افتادی؟.  «۸۳» </span><span class="trans" rel="20_84">عرض کرد: اینک آنها دنبال منند و من که به شتاب آمدم بدین جهت بود که تو ای پروردگار خوشنود شوی.  «۸۴» </span><span class="trans" rel="20_85">فرمود: ما از پی تو قومت را امتحان کردیم و سامری گمراهشان کرد.  «۸۵» </span><span class="trans" rel="20_86">موسی خشمگین و اندوهگین سوی قوم خود بازگشت و گفت: ای قوم!مگر پروردگارتان شما را وعده نیکو نداده بود آیا این مدت به نظرتان طولانی نمود، یا خواستید غضب خدا شما را بگیرد که از وعده من تخلف کردید؟.  «۸۶» </span><span class="trans" rel="20_87">گفتند: ما به اراده خویش از وعده تو تخلف نکرده‌ایم اما محموله‌هایی از زیور فرعونیان با خود برداشته بودیم که در آتش افکندیم و همچنین سامری نیز بیفکند.  «۸۷» </span><span class="trans" rel="20_88">و برای آنها مجسمه گوساله‌ای را ساخت که صدای گوساله داشت گفت: این خدای شما و خدای موسی است، و ایمان را رها کرد.  «۸۸» </span><span class="trans" rel="20_89">آیا نمی‌دیدند که گوساله سخنی به آنها باز نمی‌گوید و برای ایشان سود و زیانی ندارد؟.  «۸۹» </span><span class="trans" rel="20_90">هارون از پیش به آنها گفته بود: ای قوم!گوساله‌پرستی فریبتان داده است، پروردگارتان فقط خدای رحمان است، مرا پیروی کنید و مطیع فرمانم شوید.  «۹۰» </span><span class="trans" rel="20_91">گفتند: ما هم چنان او را عبادت می‌کنیم تا موسی به نزد ما برگردد.  «۹۱» </span><span class="trans" rel="20_92">گفت: ای هارون وقتی دیدی که ایشان گمراه شدند مانع تو چه بود؟.  «۹۲» </span><span class="trans" rel="20_93">که از من متابعت کنی؟ چرا فرمان مرا عصیان کردی؟. <code class="page" rel="14,260"/> «۹۳» </span><span class="trans" rel="20_94"> گفت: ای پسر مادرم!ریش و سر مرا مگیر، من بیم داشتم بگویی میان پسران اسرائیل تفرقه انداختی و رعایت گفتار من نکردی.  «۹۴» </span><span class="trans" rel="20_95">گفت: ای سامری قصه تو چیست؟.  «۹۵» </span><span class="trans" rel="20_96">گفت: چیزی را که آنها ندیدند بدیدم و از جای پای فرشته مرسل کفی بر گرفتم و آن را در قالب گوساله انداختم که ضمیرم برای من چنین جلوه‌گر ساخت.  «۹۶» </span><span class="trans" rel="20_97">گفت: برو که نصیب تو در زندگی این است که (هر کس به تو نزدیک شود) مرتب بگویی با من تماس نگیر، و موعدی داری که هرگز از آن تخلف نکنند، خدایت را که پیوسته به خدمتش کمر بسته بودی بنگر که آن را بسوزانیم و به دریا بریزیم و پراکنده‌اش کنیم پراکندگی کامل.  «۹۷» </span><span class="trans" rel="20_98">خدای شما فقط خدای یکتا است که جز او خدایی نیست و علم او به همه چیز می‌رسد.  «۹۸» </span></p>                                 <h3>بیان آیات‌ <span class="title" rel="20_80 20_81 20_82 20_83 20_84 20_85 20_86 20_87 20_88 20_89 20_90 20_91 20_92 20_93 20_94 20_95 20_96 20_97 20_98">بیان آیات مربوط به آخرین فصل از داستان موسی (علیه السلام) در این سوره</span> </h3> <p> در این آیات آخرین فصل از آنچه از سرگذشت موسی (ع) در این سوره آمده ایراد شده است، و در آن خدای تعالی جمله‌ای از منت‌های خود را بر بنی اسرائیل می‌شمارد، مانند اینکه از قبطیان نجاتشان داد، و در طرف راست طور میعادی برایشان معین کرد، و من و سلوی برایشان نازل فرمود، آن گاه این فصل را با داستان سامری و گمراه کردنش مردم را به وسیله گوساله‌پرستی، خاتمه داده است، و این قصه متصل است به داستان میعاد در طور. البته منظور اصلی از این فصل بیان تعرض بنی اسرائیل است نسبت به غضب خدا که با گوساله پرستی خود متعرض غضب الهی شدند، و به همین جهت داستان را با حرف عطف <em>واو</em>  نیاورد، و مانند بقیه مسائل به اشاره برگزار نکرد، بلکه این قصه را مفصل بیان نمود. </p> <p> <span class="aya" rel="20_80" data-words="1-7">یا بنی إسرائیل قد أنجیناکم من عدوکم...</span>. </p> <p>به نظر می‌رسد که قولی در تقدیر باشد، یعنی گفتیم ای بنی اسرائیل <em>باشد و مراد از</em> عدوکم-دشمنتان فرعون باشد، که خدا غرقش کرد، و بنی اسرائیل را بعد از سالها محنت از شر او نجات داد. </p> <p> <span class="aya" rel="20_80" data-words="8-12">و واعدناکم جانب الطور الأیمن</span> -کلمه ایمن منصوب است تا صفت جانب باشد،  (طرف راست طور) و بعید نیست مراد از این مواعده همان مواعده‌ای باشد که خدای عز و جل با موسی کرد، که سی روز در میقات بماند، تا تورات را بر او نازل کند، که داستانش در سوره بقره و غیر آن گذشت و همچنین داستان انزال من و سلوی، که دیگر به شرح آن نمی‌پردازیم. <code class="page" rel="14,261"/><code class="aya" rel="20_81"/> <span class="aya" rel="20_81" data-words="1-5">کلوا من طیبات ما رزقناکم</span> <span class="phrase">-گو اینکه کلمه <em>کلوا</em> امر است و معنایش این است که باید بخورید، ولی منظور اباحه است، یعنی می‌توانید بخورید و اضافه کلمه  <em rel="fa_20_81_3-3" data-sentence="127:431">طیبات</em> بر جمله‌ <span class="aya" rel="20_81" data-words="4-5">ما رزقناکم</span> از باب اضافه صفت به موصوف است،  (یعنی آنچه روزیتان کردیم که این صفت دارد طیب است) چون معنا ندارد رزق را به خود نسبت دهد، و آن گاه آن را دو قسم کند طیب و غیر طیب، آری خدا غیر طیب روزی نکرده، هم چنان که خود فرموده: <span class="aya" rel="45_16" data-words="11-14">و رزقناهم من الطیبات</span><span class="footnote" rel="1" title="سوره جاثیه، آیه ۱۶">*</span>.</span> </p> <p> <span class="aya" rel="20_81" data-words="6-12">و لا تطغوا فیه فیحل علیکم غضبی</span> <span class="phrase">-ضمیر در <em rel="fa_20_81_9-9" data-sentence="9:574">فیه</em> به اکل بر می‌گردد، آنجا که فرمود: <span class="aya" rel="20_81" data-words="1-3">کلوا من طیبات</span> و طغیان در خوردن به این است که نعمت خدا کفران شود و شکرش به جای نیاید، هم چنان که به جا نیاوردند و گفتند: <span class="aya" rel="2_61" data-words="4-28">یا موسی لن نصبر علی طعام واحد فادع لنا ربک یخرج لنا مما تنبت الأرض من بقلها و قثائها و فومها و عدسها و بصلها</span><span class="footnote" rel="2" title="ما نمی‌توانیم با یک نوع غذا بسازیم، از پروردگارت درخواست کن برای ما از روییدنیهای زمین از سبزی‌ها، و خیارها، و سیر و عدس و پیازش برویاند سوره بقره، آیه ۶۱">*</span>.</span> </p> <p>جمله‌ <span class="aya" rel="20_81" data-words="10-12">فیحل علیکم غضبی</span> هر چند به ظاهر خبر از آینده است ولی معنایش این است که غضب من بر شما واجب و لازم شود، و کلمه <em>یحل</em> از حلول دین،  (سر رسیدن مدت قرض) است، و <em>حل-یحل</em> از باب ضرب یضرب است، و <em>غضب</em> یکی از صفات خدای تعالی است که البته صفت فعل او و مصداق اراده او است، اراده اینکه مکروهی به بنده‌اش برساند، به اینکه اسباب رسیدن آن را که ناشی از معصیت عبد است فراهم سازد. </p> <p> <span class="aya" rel="20_81" data-words="13-19">و من یحلل علیه غضبی فقد هوی</span> -یعنی هر که غضب من متوجه او شود سقوط می‌کند و این سقوط به هلاکت تفسیر شده است. </p> <h3> <span class="title" rel="20_82">معنای آیه: <span class="aya" rel="20_82" data-words="1-12">و إنی لغفار لمن تاب و آمن و عمل صالحا ثم اهتدی</span> و بیان مراد از اضافه کردن قید <span class="aya" rel="20_82" data-words="11-12">ثم اهتدی</span> بر ایمان به خدا و عمل صالح</span> </h3> <p> <code class="aya" rel="20_82"/> <span class="aya" rel="20_82" data-words="1-12">و إنی لغفار لمن تاب و آمن و عمل صالحا ثم اهتدی</span> در این آیه وعده رحمت مؤکد دنبال وعید سخت آمده، و لذا خود را به کثرت مغفرت توصیف کرده و فرموده: من بسیار آمرزنده‌ام <em>و نفرمود: </em> من آمرزنده‌ام <em>و یا</em> من به زودی می‌آمرزم . </p> <p><span class="phrase">کلمه <em rel="fa_20_82_5-5" data-sentence="5:431">تاب</em> ماضی از توبه است و توبه به معنای برگشتن است، همانطور که برگشتن از معصیت خدا به اطاعت او توبه است و همچنین برگشتن از شرک به توحید نیز توبه است، ایمان هم هم چنان که به خدا ایمان است، به آیات خدا که یاانبیاء و رسل او است و یا احکامی است که ایشان آورده‌اند نیز ایمان است، و در قرآن کریم استعمال ایمان در هر     <code class="page" rel="14,262"/> دو معنا بسیار آمده، هم چنان که استعمال توبه در هر دو معنایی که گفتیم زیاد آمده است.</span> </p> <p>و بنی اسرائیل هم چنان که آلوده به گناهان شدند و بدین وسیله فاسق گردیدند، همچنین آلوده به شرک و مثلا پرستش گوساله شدند، با این حال دیگر وجهی نیست که کلام را از ظاهر اطلاقش که هم توبه از شرک را می‌گیرد و هم توبه از معصیت را، هم ایمان به خدا را شامل است و هم ایمان به آیات او را، و نیز ظاهر اطلاقش که هم تائبین و مؤمنین از بنی اسرائیل را شامل است و هم غیر بنی اسرائیل را، -هر چند بنی اسرائیل مورد خطابند- برگردانیم، چون صفات الهی از قبیل مغفرت و غیر آن، اختصاص به قوم معینی ندارد. </p> <p>پس معنای آیه-و خدا داناتر است-این است که من بر هر انسانی که توبه کند و ایمان آورد چه اینکه از شرک توبه کند و چه از معصیت و چه اینکه به من ایمان آورد و چه به آیات من از پیغمبرانم و احکامی که می‌آورند، و از آنچه تا کنون کرده پشیمان گشته عمل صالح کند، و مخالفت و تمرد را در گناهانی که کرده مبدل به اطاعت در آن نماید، من نسبت به او بسیار آمرزنده‌ام، و اینکه گفتیم مخالفت و تمرد را در گناهانی که کرده مبدل به اطاعت در آن نماید، بدین جهت بود که اصل معنای برگشتن تحقق یابد، که تفصیل آن در تفسیر آیه <span class="aya" rel="4_17" data-words="1-4">إنما التوبة علی الله</span><span class="footnote" rel="1" title="سوره نساء، آیه ۱۷">*</span> در جلد چهارم این کتاب گذشت. </p> <p>و اما در جمله‌ <span class="aya" rel="20_82" data-words="11-12">ثم اهتدی</span>، کلمه <em>اهتداء</em> در مقابل ضلالت است، هم چنان که آیه شریفه‌ <span class="aya" rel="17_15" data-words="1-11">من اهتدی فإنما یهتدی لنفسه و من ضل فإنما یضل علیها</span><span class="footnote" rel="2" title="هر که پذیرای هدایت شود و آن را بیابد، به نفع خود هدایت می‌شود، و هر که گمراه گردد به ضرر خویش گشته سوره اسری، آیه ۱۵">*</span> و آیه‌ <span class="aya" rel="5_105" data-words="7-12">لا یضرکم من ضل إذا اهتدیتم</span><span class="footnote" rel="3" title="هر که گمراه شود به شما ضرری نمی‌زند اگر شما هدایت بیابید سوره مائده، آیه ۱۰۵">*</span> شاهد آن است. </p> <p>در این معنا که گفتیم حرفی نیست، بحث در این است که مراد از آن چیست؟  (چگونه می‌شود که شخصی توبه کند و ایمان هم بیاورد و عمل صالح نیز انجام دهد، و در عین حال در مقام هدایت هم بر آید) ؟ آیا مراد این است که در خود آن چیزی که از آن توبه کرده گمراه نشود، یعنی دو باره مرتکب آن نگردد؟ که اگر مراد این باشد آیه شریفه می‌فهماند:  توبه از گناه نسبت به آنچه که قبل از توبه کرده مفید است و نسبت به آنچه بعد از توبه مرتکب شود فائده‌ای ندارد . </p> <p>و یا این است که در غیر آن چیزی که از آن توبه کرده گمراه نشود که در این صورت       <code class="page" rel="14,263"/> آیه شریفه می‌فهماند آمرزش خدا تنها نسبت به گناهانی که از آن توبه کرده مفید است نه سایر گناهان، و به عبارت دیگر وقتی به طور تام و کامل مفید است که در غیر آن گناه نیز گمراه نشود؟ و یا هر دو معنا مراد است؟. </p> <p>از ظاهر عطف به حرف <em>ثم</em> چنین استفاده می‌شود که معنای اول است، پس افاده می‌کند ثبات و استقامت بر توبه را، و در نتیجه برگشت آیه به اشتراط اصلاح است که در آیاتی دیگر صریحا ذکر شده مانند آیه‌ <span class="aya" rel="3_89" data-words="1-12">إلا الذین تابوا من بعد ذلک و أصلحوا فإن الله غفور رحیم</span><span class="footnote" rel="1" title="مگر کسانی که توبه کنند و اصلاح نمایند، که خدا آمرزگار و رحیم است سوره آل عمران، آیه ۸۹ و سوره نور، آیه ۵">*</span>. </p> <p>لیکن اگر معنای آیه این باشد دو اشکال باقی می‌ماند: اول اینکه: نکته تعبیر <em>به غفار</em> که صیغه مبالغه و دال بر کثرت است، چیست و چه معنا دارد که خدای تعالی نسبت به کسی که یک گناه کرده، و توبه هم نموده بسیار آمرزنده باشد؟. </p> <p>دوم اینکه: لازمه این معنا این می‌شود که هر کس حکمی از احکام خدای را مخالفت کند کافر به آن باشد هر چند که صریحا اعتراف کند که این حکم‌از ناحیه خدا است، و اگر در آن مخالفت هم کرده تنها به خاطر غلبه هوی و پیروی آن بوده، نه اینکه خواسته باشد حکم خدای را رد کند و حال آنکه چنین کسی کافر نیست، مگر اینکه کسی بگوید: آیه شریفه از آنجایی که مشتمل بر جمله‌ <span class="aya" rel="20_82" data-words="5-7">تاب و آمن</span> می‌باشد، تنها مشرک و رد کننده حکمی از احکام خدای را شامل می‌گردد، ولی این، اشکال را رفع نمی‌کند. </p> <p>در حل این دو اشکال ممکن است کسی بگوید: مراد از توبه و ایمان، توبه از شرک، و ایمان به خدا است، هم چنان که در اغلب مواردی که در کلام خدای تعالی ذکر توبه و ایمان هر دو شده، همین معنا مراد است، و بنا بر این، مراد از جمله‌ <span class="aya" rel="20_82" data-words="8-10">و عمل صالحا</span> اطاعت احکام خدای تعالی باشد به اینکه از اوامرش مؤتمر و از نواهیش منتهی گردد، و معنای آیه چنین می‌شود: هر کسی از شرک توبه کند و به خدا ایمان آورد، و آنچه را که خدا تکلیفش کرده است انجام دهد، من برای گناهانش بسیار آمرزنده‌ام، لغزش‌هایش را یکی پس از دیگری می‌آمرزم ، و بدیهی است که وقتی موارد لغزش او و آمرزش خدا بسیار شد او بسیار آمرزنده خواهد بود. </p> <p>   <code class="page" rel="14,264"/> خدای تعالی نظیر این معنا را که همان آمرزش گناهان باشد در جای دیگر بیان کرده و فرموده: <span class="aya" rel="4_31" data-words="1-9">إن تجتنبوا کبائر ما تنهون عنه نکفر عنکم سیئاتکم</span><span class="footnote" rel="1" title="اگر از گناهان کبیره‌ای که از آن نهی شده‌اید اجتناب کنید گناهان کوچک شما را می‌پوشانیم سوره نساء، آیه ۳۱">*</span>. </p> <p>پس اینکه فرمود: <span class="aya" rel="20_82" data-words="1-10">و إنی لغفار لمن تاب و آمن و عمل صالحا</span> درست منطبق بر آیه سوره نساء می‌شود، تنها فرق میان آن دو، شرطی است که در آیه مورد بحث اضافه شده، و آن قید <span class="aya" rel="20_82" data-words="11-12">ثم اهتدی</span> است که حکم مغفرت را تقیید می‌کند و از آن که به معنای اهتداء به سوی طریق است بر می‌آید: حکم مغفرت وقتی شامل حال مؤمن عامل به اعمال صالح می‌شود که اعمال صالح را از طریقش انجام دهد، و از باب آن وارد شود. </p> <p>در کلام خدای تعالی قید و شرطی که ایمان به خدا و عمل صالح را در تاثیر و قبولش نزد خدا مقید و مشروط کند نمی‌بینیم مگر همین قید که شخص، به رسول هم ایمان داشته باشد، به این معنا که تسلیم رسول باشد و او را در هر کار و امری چه بزرگ و چه کوچک اطاعت کند و دین خود را از او بگیرد، و راهی را که او پیش پایش گذاشته سیر نماید، و بدون هیچ استبداد او را پیروی کند، از خود بدعت درست نکند که پیروی بدعت پیروی خطوات شیطان است. </p> <p>و کوتاه سخن اینکه ولایت رسول بر مؤمنین در دین و دنیایشان قیدی است که ایمان به خدا و عمل صالح را در تاثیرش مقید کرده، زیرا خدای تعالی ولایت رسول را تشریع و اطاعتش را واجب فرموده، مردم باید از او اخذ کنند، و به او تاسی جویند و این مطلب در آیات بسیار زیادی تذکر داده شده، که نه حاجتی به ایراد بسیاری از آنها است و نه مجالی برای شمردن یک یک آنها، پس بنا بر این، به فرموده قرآن: <span class="aya" rel="33_6" data-words="1-5">النبی أولی بالمؤمنین من أنفسهم</span><span class="footnote" rel="2" title="رسول خدا ولایتش بر مؤمنین بیش از ولایتی است که خود آنان در امور خود دارند سوره احزاب، آیه ۶">*</span>. </p> <p>از صریح عموم داستانهای بنی اسرائیل که قرآن کریم آنها را نقل کرده بر می‌آید که بنی اسرائیل با اینکه به خدای سبحان ایمان داشتند و رسالت موسی و هارون (ع) را تصدیق کرده بودند، ولی در باره ولایت آن دو بزرگوار یا متوقف بوده‌اند و یا نظیر متوقف، و شاید همین توقف آنان باعث بوده که در آیات مورد بحث بعد از نهی بنی اسرائیل از طغیان، و تخویف آنان از غضب خدا فرموده است‌ <span class="aya" rel="20_82" data-words="1-12">و إنی لغفار لمن تاب و آمن و عمل صالحا ثم اهتدی</span> خلاصه بدان جهت بوده که قید <span class="aya" rel="20_82" data-words="11-12">ثم اهتدی</span> را بر ایمان به خدا و عمل صالح اضافه     <code class="page" rel="14,265"/> کرده است. </p> <p>پس معلوم شد که مراد از <em>اهتداء</em> در آیه شریفه همان شرطی است که سایر آیات قرآنی نیز بدان راهنمایی فرموده و آن عبارت است‌از پیروی پیغمبر در امر دین و دنیا، و به عبارت دیگر اهتداء به ولایت رسول خدا (ص) است. </p> <p>این را گفتیم تا حال آنچه در تفسیر جمله‌ <span class="aya" rel="20_82" data-words="11-12">ثم اهتدی</span> گفته‌اند روشن شود و معلوم گردد که هیچ یک صحیح نیست، مثلا بعضی<span class="footnote" rel="1" title="بعد از من خیلی بد جانشینیم کردید">*</span> گفته‌اند: معنای اهتداء این است که شخص ملازم ایمان باشد، یعنی در ایمانش استمرار داشته باشد، و ما دام الحیاة بر آن پایدار باشد. </p> <p>بعضی<span class="footnote" rel="2" title="(خداوند به او) فرمود: چه چیز تو را مانع شد که سجده کنی در آن هنگام که به تو فرمان دادم؟ سوره اعراف، آیه ۱۲">*</span> دیگر گفته‌اند که: معنایش این است که در ایمان خودش شک نکند. بعضی<span class="footnote" rel="3" title="مجمع البیان، ج ۷، ص ۲۳">*</span> دیگر گفته‌اند: یعنی به سنت رسول خدا (ص) عمل کند، و راه بدعت را نرود، بعضی<span class="footnote" rel="4" title="روح المعانی، ج ۱۶، ص ۲۵۳">*</span> دیگر گفته‌اند: اهتداء این است که بداند برای عملش ثوابی است که با آن پاداش داده می‌شود. بعضی<span class="footnote" rel="5" title="روح المعانی، ج ۱۶، ص ۲۴۱">*</span> دیگر گفته‌اند اهتداء عبارت است از پاک کردن دل از اخلاق ذمیمه و زشت. بعضی<span class="footnote" rel="6" title="روح المعانی، ج ۱۶، ص ۲۴۱">*</span> دیگر گفته‌اند: عبارت است از اینکه عقیده خود را از اینکه دچار خرافات گردد حفظ کند و نگذارد از هیچ جهت اعتقاد باطل و مخالف حق با آن آمیخته گردد. چون اهتداء به این معنا چیزی است زائد بر ایمان و عمل صالح، و منظور همه این مفسرین هم این است که برای اهتداء معنایی بیاورند که غیر از ایمان به خدا و عمل صالح، و چیزی زائد بر آن باشد، ولی برای هیچ یک از آنها دلیلی نیست. </p> <h3> <span class="title" rel="20_80"><span class="phrase">بیان آیات راجع به رفتن موسی (علیه السلام) به <em rel="fa_20_80_10-10" data-sentence="45:93">طور</em>  و گمراه شدن بنی اسرائیل با پرستش گوساله سامری و باز گشت موسی (علیه السلام) به سوی آنان و...</span> </span> </h3> <p> <code class="aya" rel="20_83"/><code class="aya" rel="20_84"/> <span class="aya" rel="20_83" data-words="1-7">و ما أعجلک عن قومک یا موسی</span>... <span class="aya" rel="20_84" data-words="10-10">لترضی</span>. </p> <p>این آیه حکایت گفتگویی است که میان خدای سبحان و موسی در باره میعاد طور واقع شده که آن هنگامی که تورات در طور نازل می‌شد، و داستانش در سوره اعراف مفصلا آمده. </p> <p>ظاهر سیاق می‌رساند که پرسش خدای تعالی پرسش از علت جلو افتادن موسی از بنی اسرائیل در رفتن به طور است، گویا جا داشت موسی بایستد تا قوم خود را هم همراه ببرد یعنی با هم بروند، چرا او عجله کرد و جلو افتاد؟ <span class="aya" rel="20_83" data-words="1-7">و ما أعجلک عن قومک یا موسی</span> -ای موسی!چه چیزی تو را بر آن وا داشت که از قومت جلو بیفتی؟ در پاسخ عرضه داشت: <span class="aya" rel="20_84" data-words="2-5">هم أولاء علی أثری</span> یعنی قوم من این است، دارند دنبالم می‌آیند، و به زودی به من ملحق می‌شوند،       <code class="page" rel="14,266"/> <span class="aya" rel="20_84" data-words="6-10">و عجلت إلیک رب لترضی</span> -و من برای رضای تو عجله کردم  (یعنی علت عجله‌ام تحصیل رضای تو بود). </p> <p>ظاهرا مراد از <em>قوم</em> که فرموده: دنبال سر موسی بودند، آن هفتاد نفری باشد که برای میقات پروردگارش انتخاب کرده بود، چون از ظاهر اینکه هارون را خلیفه خود در بنی اسرائیل کرد، و نیز از سایر جهات داستان، و اینکه در آیات بعد به قومش می‌فرماید: <span class="aya" rel="20_86" data-words="16-19">أ فطال علیکم العهد</span> -آیا برای اینکه دیر برگشتم چنین کردید؟ بر می‌آید که منظور این نبوده که تمامی بنی اسرائیل را در طور حاضر کند، و با همه آنان حرکت نماید. </p> <p>و اما اینکه این سؤال خدای تعالی چه وقت صورت گرفته در ابتدای حضور موسی در میعاد طور یا در اواخر آن؟ آیه شریفه با هر دو می‌سازد، چون سؤال از اینکه چرا عجله کردی غیر از خود عجله است که مقارن با سیر و ملاقات است، و همین که احتمال دادیم سؤال در ابتدای ورود موسی به طور نبوده باشد این احتمال هم موجه می‌شود که با در نظر گرفتن اینکه گمراه شدن بنی اسرائیل به وسیله سامری به خاطر دیر کردن موسی بوده، جمله‌ <span class="aya" rel="20_85" data-words="2-7">فإنا قد فتنا قومک من بعدک</span> در اواخر روزهای میقات به موسی ابلاغ شده است، و دیگر حاجتی به آن چاره جوییهایی که مفسرین در توجیه آیات ذکر کرده‌اند نیست. </p> <p><code class="aya" rel="20_85"/> <span class="aya" rel="20_85" data-words="1-10">قال فإنا قد فتنا قومک من بعدک و أضلهم السامری</span> کلمه <em>فتنه</em> به معنای امتحان و اختبار است و اگر اضلال را به سامری-که گوساله را درست کرده و بنی اسرائیل را به عبادت آن وا داشت-نسبت داده، به خاطر این بوده که سامری یکی از عوامل ضلالت آنان بوده. </p> <p>و حرف <em>فاء</em> در جمله‌ <span class="aya" rel="20_85" data-words="2-5">فإنا قد فتنا قومک</span> برای تعلیل است و مطلبی را که از مفهوم سیاق بر می‌آید تعلیل می‌کند، زیرا از قول موسی که گفت: <span class="aya" rel="20_84" data-words="2-5">هم أولاء علی أثری</span> فهمیده می‌شود که مردمش در هنگام بیرون آمدنش وضع خوبی داشته‌اند، و پیش آمدی که مایه دلواپسی موسی در غیبتش باشد پیش نیامده بود، و چون از ناحیه آنان خاطرش جمع بوده خطاب شده که خیلی خاطر جمع نباش ما بعد از آمدنت آنان را آزمودیم، درست از امتحان در نیامدند و گمراه شدند. </p> <p>و کلمه <em>قومک</em> با اینکه ممکن بود بفرماید: <em>فانا قد فتناهم</em> از باب به کار بردن اسم ظاهر در جای ضمیر است، و شاید مراد از آن غیر قوم در آیه قبلی باشد، یعنی مراد از آن در این آیه عموم مردم باشد، و مراد از قوم در آیه قبلی آن هفتاد نفری باشد که برای بردن میقات انتخاب نموده بود. <code class="page" rel="14,267"/><code class="aya" rel="20_86"/> <span class="aya" rel="20_86" data-words="1-6">فرجع موسی إلی قومه غضبان أسفا</span>... <span class="aya" rel="20_86" data-words="28-29">فأخلفتم موعدی</span>. </p> <p><span class="phrase">کلمه <em>غضبان</em> صفت مشبهه از ماده غضب است، و همچنین کلمه <em rel="fa_20_86_6-6" data-sentence="61:525">اسفا</em> که از اسف با دو فتحه و به معنای اندوه و شدت غضب است، و کلمه <em>موعد</em> به معنای وعده، و  <em>اخلاف موعد</em> به معنای خلف وعده است، موسی (ع) وقتی از میقات برگشت و آن وضع را دید سخت در خشم شد و پس از چند جمله گفت: چرا وعده‌ای که دادید که بعد از من نیکو جانشینیم کنید تا من برگردم خلف کرده عهد مرا شکستید؟ مؤید این معنا آیه دیگری است که همین معنا را می‌رساند و می‌فرماید: <span class="aya" rel="7_150" data-words="10-13">بئسما خلفتمونی من بعدی</span><span class="footnote" rel="1" title="روح المعانی، ج ۱۶، ص ۲۴۵">*</span>.</span> </p> <p>و معنای آیه مورد بحث این است که موسی به قوم خود برگشت در حالی که غضبناک و سخت خشمگین-و یا اندوهناک-بود و شروع کرد به ملامت ایشان بر کاری که کرده بودند و گفت: ای قوم مگر پروردگارتان وعده نیکو نداد و آن این بود که تورات را بر ایشان نازل کند که در آن حکم خدا است و عمل به آن مایه سعادت دنیا و آخرت ایشان است و یا این بود که ایشان را از شر دشمن نجات داده، در زمین مکنتشان دهد، و به نعمتهایی بزرگ اختصاصشان بدهد <span class="aya" rel="20_86" data-words="16-19">أ فطال علیکم العهد</span> -آیا من دیر کردم ؟ که مقصود دیر شدن، دیر شدن مدت مفارقت موسی از ایشان است، به طوری که از برگشتن وی مایوس شده، نظامشان مختل شده است <span class="aya" rel="20_86" data-words="20-27">أم أردتم أن یحل علیکم غضب من ربکم</span> -و یا خواستید غضبی از پروردگارتان به شما برسد ؟ پس به این منظور با کفر به خدا راه طغیان پیش گرفتید، و بعد از ایمان به خدا به پرستش گوساله پرداختید، <span class="aya" rel="20_86" data-words="28-29">فأخلفتم موعدی</span>، و وعده‌ای که به من دادید که بعد از رفتنم نیکو جانشینیم کنید تخلف کردید. </p> <p>و چه بسا در معنای جمله‌ <span class="aya" rel="20_86" data-words="28-29">فأخلفتم موعدی</span> معانی دیگری گفته شده: مثلا بعضی<span class="footnote" rel="2" title="مفردات راغب، ماده &lt;em&gt;بصر&lt;/em&gt; ">*</span> گفته‌اند که: خلف کردن بنی اسرائیل وعده موسی را، این بوده که موسی دستور داده بود دنبال او به میقات بروند و ایشان نرفتند. و بعضی<span class="footnote" rel="3" title="سر برادر را گرفت و به طرف خود کشید سوره اعراف، آیه ۱۵۰">*</span> دیگر گفته‌اند که: موسی دستور داده بود هارون را اطاعت کنند، تا او برگردد، ولی خلف وعده کردند. و از این قبیل اقوال دیگر. </p> <p><code class="aya" rel="20_87"/> <span class="aya" rel="20_87" data-words="1-5">قالوا ما أخلفنا موعدک بملکنا...</span> <span class="phrase">کلمه <em rel="fa_20_87_5-5" data-sentence="5:712">ملک</em> -به فتح میم و سکون لام-مصدر از <em>ملک-یملک</em> است، و گویا مراد     <code class="page" rel="14,268"/> از جمله، <span class="aya" rel="20_87" data-words="2-5">ما أخلفنا موعدک بملکنا</span> این باشد که ما با اختیار خود تو را مخالفت و وعده‌ات را خلف نکردیم، -هم چنان که بعضی<span class="footnote" rel="1" title="تو در میان قوم من جانشین من باش و اصلاح کن و از راه مفسدان پیروی مکن، سوره اعراف، آیه ۱۴۲">*</span> اینطور معنا کرده‌اند-و ممکن هم هست مراد این باشد که ما از اموال و ملک خود چیزی برای ساختن گوساله مصرف نکردیم، تا در این امر قصد عمدی داشته باشیم و لیکن ما اموال و اثقال و زیور آلات قوم را حمل می‌کردیم،  (چون خسته شدیم) آن را انداختیم سامری برداشت و در کوره ریخت، و با آن این گوساله را درست کرد.</span> </p> <p><span class="phrase">کلمه <em rel="fa_20_87_9-9" data-sentence="5:227">اوزار</em> جمع <em rel="fa_20_87_9-9" data-sentence="65:210">وزر</em> ، به معنای ثقل و سنگینی است و کلمه <em rel="fa_20_87_11-11" data-sentence="155:161">زینت</em> به معنای زیور است، مانند گردن بند و گوشواره و دستبند، و کلمه <em rel="fa_20_87_13-13" data-sentence="275:87">قذف</em> و <em>القاء</em> و <em rel="fa_20_96_12-12" data-sentence="351:55">نبذ</em>  هر سه به یک معنا است و آن عبارت است از طرح و انداختن.</span> </p> <p>و معنای اینکه گفتند: <span class="aya" rel="20_87" data-words="6-9">و لکنا حملنا أوزارا...</span>، این است که لیکن بارهایی از زیور آلات قوم با ما بود و بعید نیست که مقصود قوم فرعون باشد-و ما آنها را انداختیم و این چنین سامری آنها را بینداخت-یعنی در آتش بینداخت و یا او نیز هر چه در دست داشت مانند ما بینداخت و آن گاه گوساله را بیرون آورد. </p> <p><code class="aya" rel="20_88"/> <span class="aya" rel="20_88" data-words="1-13">فأخرج لهم عجلا جسدا له خوار فقالوا هذا إلهکم و إله موسی فنسی</span> <span class="phrase">در کلمه <em rel="fa_20_88_1-1" data-sentence="8:359">اخرج</em> دلالتی است بر اینکه کیفیت ساختن گوساله پنهانی و دور از مردم بوده، چون فرموده گوساله‌ای برایشان بیرون آورد، و کلمه <em rel="fa_20_88_4-4" data-sentence="177:232">جسد</em> به معنای جثه‌ای است که جان نداشته باشد، و به هیچ وجه بر بدن جاندار اطلاق نمی‌شود، این نیز دلالت دارد بر اینکه گوساله مذکور بی‌جان بوده، و در آن هیچ اثری از آثار حیات نبوده، و کلمه <em rel="fa_20_88_6-6" data-sentence="413:38">خوار</em> -به ضمه خاء-به معنای آواز گوساله است.</span> </p> <p>و چه بسا مفسرین جمله‌ <span class="aya" rel="20_87-88" data-words="14-18">فکذلک ألقی السامری، فأخرج لهم...</span> را کلامی مستقل گرفته‌اند که یا کلام خدای سبحان و بعد از خاتمه کلام قوم است که گفتند <span class="aya" rel="20_87" data-words="13-13">فقذفناها</span> و یا از کلام خود قوم است، و بنا بر نظریه این مفسرین ضمیر در کلمه <em>قالوا</em> به بعض قوم بر می‌گردد، و ضمیر در <span class="aya" rel="20_88" data-words="1-2">فأخرج لهم</span> به بعض دیگر قوم، هم چنان که ظاهر هم همین است. </p> <p>و <span class="phrase">ضمیر در <em rel="fa_20_88_13-13" data-sentence="8:298">نسی</em> به قول بعضی<span class="footnote" rel="2" title="که قرآن به حقیقت کلام رسول بزرگواری است سوره حاقه، آیه ۴۰">*</span> از مفسرین به موسی بر می‌گردد، و معنا این است که گفتند: این است معبود شما و معبود موسی، ولی موسی این معبود خود را فراموش کرده و با اینکه اینجا است او به جستجوی آن به (کوه) طور رفته.</span> بعضی<span class="footnote" rel="3" title="تفسیر فخر رازی، ج ۲۲، ص ۱۱۰">*</span> دیگر گفته‌اند ضمیر آن به     <code class="page" rel="14,269"/> سامری بر می‌گردد و مراد از آن فراموش کردن خدای تعالی است بعد از آنکه به یاد او بود، چون به او ایمان آورده بود و معنایش این است که سامری بعد از آنکه به پروردگارش ایمان آورده بود او را فراموش کرده، عملی انجام داد که قوم را گمراه نمود. </p> <p>و ظاهر جمله‌ <span class="aya" rel="20_88" data-words="7-12">فقالوا هذا إلهکم و إله موسی</span> از آنجا که نسبت گفتن را به جمع داده و فرمود: <em>گفتند</em> این است که در قضیه ساختن گوساله، افراد دیگری همدست سامری بوده‌اند. </p> <p><code class="aya" rel="20_89"/> <span class="aya" rel="20_89" data-words="1-15">أ فلا یرون ألا یرجع إلیهم قولا و لا یملک لهم ضرا و لا نفعا</span>. </p> <p>این فقره از آیات مورد بحث، پرستندگان گوساله را توبیخ می‌فرماید به اینکه: چیزی را پرستیدند که می‌دانند جوابگوی ایشان نیست و دعایشان را مستجاب نمی‌کند، و مالک نفع و ضرری از ایشان نیست تا ضرری را از آنان دفع و نفعی را به سویشان جلب کند و از ضروریات عقل‌های خود ایشان است که رب و معبود باید دعای پرستنده خود را مستجاب کند و ضرر او را دفع نموده منافع را به سویش جلب نماید و خلاصه مالک نفع و ضرر معبود و مربوبش باشد. </p> <p><code class="aya" rel="20_90"/><code class="aya" rel="20_91"/> <span class="aya" rel="20_90-91" data-words="1-20">و لقد قال لهم هارون من قبل یا قوم إنما فتنتم به و إن ربکم الرحمن فاتبعونی و أطیعوا أمری</span>. </p> <p>در این فقره توبیخ و سرزنش ایشان را تاکید نموده و تقریر جرم آنان را بیشتر می‌کند، و معنایش این است که ایشان علاوه بر اینکه به احکام ضروری عقولشان و تذکرات آن متذکر نگشته از پرستش گوساله دست بر نمی‌دارند، و به چشم خود نمی‌بینند، و به عقل خود تعقل نمی‌کنند، از طریق گوش نیز متذکر نگشته و به آنچه که به گوششان می‌رسد اعتناء نمی‌نمایند، چون پیامبرشان هارون به ایشان گفت که این گوساله فتنه‌ای است که بدان مبتلا شده‌اند، و پروردگارشان خدای رحمان عز و جل است و واجب است او را که پیامبرشان است پیروی و اطاعت کنند. </p> <p>ولی سخن او را رد کرده و گفتند: <span class="aya" rel="20_91" data-words="2-9">لن نبرح علیه عاکفین حتی یرجع إلینا موسی</span> این گوساله را می‌پرستیم تا آنکه موسی نزد ما برگردد و ببینیم او در باره گوساله چه می‌گوید و چه دستور می‌دهد. </p> <p><code class="aya" rel="20_92"/><code class="aya" rel="20_93"/> <span class="aya" rel="20_92-93" data-words="1-13">قال یا هارون ما منعک إذ رأیتهم ضلوا، ألا تتبعن أ فعصیت أمری</span>. </p> <p>موسی (ع) به میان قوم برگشته و با آنان در باره گوساله صحبت کرد و سپس رو به برادرش کرده با او صحبت نمود، چون او یکی از مسئولین سه‌گانه در این آزمایش و<code class="page" rel="14,270"/> محنت بوده، و موسی او را خلیفه خود در میان آنان کرده، سفارش کرده بود که‌ <span class="aya" rel="7_142" data-words="19-28">اخلفنی فی قومی و أصلح و لا تتبع سبیل المفسدین</span><span class="footnote" rel="1" title="پروردگارا مرا و برادرم را بیامرز و ما را مشمول رحمت خود گردان که تو ارحم الراحمینی">*</span>. </p> <p>و گویا اینکه فرمود: <span class="aya" rel="20_92" data-words="4-5">ما منعک</span> متضمن این معنا است که: چه چیز تو را بر آن وا- داشت یعنی چه چیز تو را واداشت که از من پیروی نکنی و چه چیز مانع پیروی تو از من شد؟ و یا چه چیز تو را با دعوت به سوی خود از پیروی من منع کرد؟ پس این تعبیر نظیر آیه <span class="aya" rel="7_12" data-words="1-7">قال ما منعک ألا تسجد إذ أمرتک</span><span class="footnote" rel="2" title="منهج الصادقین، ج ۶، ص ۲۲">*</span> است. </p> <p>و معنای آن این است که موسی در عتاب به هارون گفت: چه چیز تو را از پیروی طریقه و روش من که جلوگیری قوم از ضلالت و غیرت به خرج دادن در راه خدا است باز داشت، آیا دستور مرا عصیان کردی که گفته بودم سبیل مفسدان را پیروی مکن؟ . </p> <p><code class="aya" rel="20_94"/> <span class="aya" rel="20_94" data-words="1-10">قال یا بن أم لا تأخذ بلحیتی و لا برأسی...</span> کلمه‌ <span class="aya" rel="20_94" data-words="2-4">یا بن أم</span> در اصل <em>یا بن امی</em> بوده و این تعبیری است که برای به رحم آوردن طرف برای تحریک کردن و رأفت او آورده می‌شود، هارون آن را گفت تا شاید غضب موسی را فرو بنشاند، و از اینکه گفت: سر و ریش مرا مگیر معلوم می‌شود که موسی از شدت غضب موسی سر و ریش هارون را گرفت تا او را بزند، هم چنان که قرآن کریم در جای دیگر نیز فرموده: <span class="aya" rel="7_150" data-words="21-26">و أخذ برأس أخیه یجره إلیه</span><span class="footnote" rel="3" title="بله (می‌شنویم) و فرستادگان ما نزد ایشان می‌نویسند سوره زخرف، آیه ۲">*</span>. </p> <p> <span class="aya" rel="20_94" data-words="11-22">إنی خشیت أن تقول فرقت بین بنی إسرائیل و لم ترقب قولی</span> -این جمله، تعلیل مطلبی است که حذف شده، چون کلام دلالت بر آن داشته، و حاصل آن مطلب این است که اگر می‌خواستم از پرستش گوساله جلوگیرشان شوم و مقاومت کنم هر چند به هر جا که خواست منجر شود، مرا جز عده مختصری اطاعت نمی‌کردند، و این باعث می‌شد بنی اسرائیل دو دسته شوند، یکی مؤمن و مطیع و دیگری مشرک و نافرمان و این دودستگی باعث می‌شد که وحدت کلمه‌شان از بین برود و اتفاق ظاهری‌شان جای خود را به تفرقه و اختلاف بسپارد و چه بسا کار به کشتار هم می‌انجامید لذا به یاد سفارش تو افتادم که مرا دستور به اصلاح دادی و فرمودی: <span class="aya" rel="7_142" data-words="23-28">أصلح و لا تتبع سبیل المفسدین</span> و لذا ترسیدم وقتی که بر می‌گردی تفرقه و دو دستگی قوم را ببینی اعتراض کنی که: <span class="aya" rel="20_94" data-words="15-22">فرقت بین بنی إسرائیل و لم ترقب قولی</span> -رعایت       <code class="page" rel="14,271"/> سفارش مرا نکردی و میان بنی اسرائیل تفرقه افکندی . </p> <p>این آن عذری است که هارون به آن تمسک جست، و موسی (ع) عذرش را پذیرفت، هم او را و هم خود را دعا کرد که دعایش در سوره اعراف چنین آمده: <span class="aya" rel="7_151" data-words="2-14">رب اغفر لی و لأخی و أدخلنا فی رحمتک و أنت أرحم الراحمین</span><span class="footnote" rel="1" title="روح المعانی، ج ۱۶، ص ۲۵۳">*</span> <code class="aya" rel="20_95"/> <span class="aya" rel="20_95" data-words="1-5">قال فما خطبک یا سامری</span> در این جمله موسی (ع) بعد از فراغت از باز خواست برادر، روی سخن را متوجه سامری-که یکی از مسئولین سه‌گانه است و کسی است که مردم را گمراه کرده- نموده است. </p> <p>و کلمه <em>خطب</em> به معنای امر عظیم و کار بس بزرگی است و از او می‌پرسید: کار بزرگی کردی؟. </p> <p><code class="aya" rel="20_96"/> <span class="aya" rel="20_96" data-words="1-17">قال بصرت بما لم یبصروا به فقبضت قبضة من أثر الرسول فنبذتها و کذلک سولت لی نفسی</span> <span class="phrase">راغب در مفردات می‌گوید: <em rel="fa_20_96_2-2" data-sentence="24:957">بصر</em> نام عضوی است که می‌بیند و در قرآن در مواردی استعمال شده مانند <span class="aya" rel="16_77" data-words="12-13">کلمح البصر</span> <em>و</em> <span class="aya" rel="33_10" data-words="10-12">إذ زاغت الأبصار</span> و در نیرویی که در باصره هست، و نیز در نیروی دراکه قلب استعمال می‌شود، مانند آیه شریفه‌ <span class="aya" rel="50_22" data-words="7-12">فکشفنا عنک غطاءک فبصرک الیوم حدید</span> و نیز آیه شریفه‌ <span class="aya" rel="53_17" data-words="1-6">ما زاغ البصر و ما طغی</span> و جمع <em rel="fa_20_96_2-2" data-sentence="566:457">بصر</em> ، <em rel="fa_20_96_2-2" data-sentence="624:438">الأبصار</em> و جمع  <em>بصیرة</em> ، <em rel="fa_20_96_2-2" data-sentence="708:399">بصائر</em> می‌آید، مانند آیه شریفه‌ <span class="aya" rel="46_26" data-words="16-22">فما أغنی عنهم سمعهم و لا أبصارهم</span> و هرگز به عضو بینایی، بصیرت نمی‌گویند، در مورد بصر می‌گویند <em rel="fa_20_96_2-2" data-sentence="940:210">ابصرت</em> و در مورد بصیرت  ابصرته و بصرت به و کم می‌شود که در مورد حس بینایی کلمه <em rel="fa_20_96_2-2" data-sentence="1070:124">بصرت</em> را به کار ببرند مگر اینکه بصیرت را هم با آن جمع کنند<span class="footnote" rel="2" title="توحید صدوق، ص ۱۶۸، ح ۱">*</span>.</span> </p> <p>و <span class="phrase">در معنای <em rel="fa_20_96_7-8" data-sentence="9:367">قبضت قبضة</em> بعضی<span class="footnote" rel="3" title="مجمع البیان، ج ۷، ص ۲۸">*</span> گفته‌اند کلمه <em>قبضه</em> مصدر به معنای اسم مفعول است ولی به آن اشکال کرده‌اند و گفته‌اند<span class="footnote" rel="4" title="فرشتگان را رسولانی بالدار کرد سوره فاطر، آیه ۱">*</span> که هر گاه مصدر به معنای اسم مفعول باشد حرف تاء در آخرش در نمی‌آید، می‌گویند: این حله نسج (بافت) یمن است و</span> </p> <p>سوره اعراف، آیه 151.        <code class="page" rel="14,272"/> نمی‌گویند: نسجه یمن است، پس متعین آن است که قبضه را در آیه حمل بر مفعول مطلق کنیم. شخصی<span class="footnote" rel="1" title="تفسیر فخر رازی، ج ۲۲، ص ۱۱۱">*</span> دیگر به او ایراد کرده که در جایی حرف تاء در آخر مصدر به معنای مفعول در نمی‌آید که بخواهد بر تحدید و دفعه دلالت کند، نه بر صرف مؤنث بودن مثل کلمه مورد بحث، ولی این اشکال وارد نیست زیرا: اینکه تاء قبضه برای صرف تانیث باشد اول حرف است و خود عین مدعا است، نه دلیل. </p> <p><span class="phrase">کلمه <em rel="fa_20_96_10-10" data-sentence="5:433">اثر</em> در جمله‌ <span class="aya" rel="20_96" data-words="9-11">من أثر الرسول</span> شکلی است که از پای آدمی در هنگام راه رفتن بر زمین می‌افتد و در آن نقش می‌بندد، و اصل در معنای آن، هر نشانه و علامتی است که از هر چیزی بعد از رفتن آن به جای می‌ماند، به طوری که هر کس ببیند به آن چیز پی می‌برد، مانند ساختمانی که اثر بنا است، و مصنوع که اثر صانع است، و علم که اثر عالم است و... و از این جهت جای پا را که بر زمین نقش می‌بندد اثر اقدام گویند.</span> </p> <p><span class="phrase">کلمه <em rel="fa_20_96_11-11" data-sentence="5:690">رسول</em> به معنای کسی است که حامل پیامی باشد و در قرآن کریم، هم بر رسول بشری که حامل رسالت خدا به سوی خلق است اطلاق می‌شود و هم بر جبرئیل که حامل وحی الهی است، هم چنان که فرموده: <span class="aya" rel="69_40" data-words="1-4">إنه لقول رسول کریم</span><span class="footnote" rel="2" title="سوره مائده، آیه ۲۷">*</span> و هم همه ملائکه، رسل خوانده شده‌اند مانند آیه‌ <span class="aya" rel="43_80" data-words="9-13">بلی و رسلنا لدیهم یکتبون</span><span class="footnote" rel="3" title="مجمع البیان، ج ۷، ص ۲۳">*</span> و نیز مانند: <span class="aya" rel="35_1" data-words="7-11">جاعل الملائکة رسلا أولی أجنحة</span><span class="footnote" rel="4" title="تفسیر برهان، ج ۳، ص ۴۰ به نقل از عیاشی">*</span>.</span> </p> <h3> <span class="title" rel="20_96">معنای آیه: <span class="aya" rel="20_96" data-words="1-6">قال بصرت بما لم یبصروا به...</span> که کلام سامری در جواب باز خواست موسی (علیه السلام) را حکایت می‌کند و وجوه مختلفی که در معنای آن گفته شده است</span> </h3> <p> آیه مورد بحث، جواب سامری از باز خواست موسی (ع) را حکایت می‌کند که پرسید: <span class="aya" rel="20_95" data-words="2-5">فما خطبک یا سامری</span> و چون این سؤال به دو سؤال تجزیه می‌شود: یکی اینکه: حقیقت این عملی که کردی چیست؟ و دوم اینکه: چه چیز تو را وادار به این عمل نمود؟ و به طوری که از سیاق بر می‌آید جمله‌ <span class="aya" rel="20_96" data-words="13-17">و کذلک سولت لی نفسی</span> پاسخ از سؤال دوم است و حاصلش این است که تسویل نفسانی من باعث شد به اینکه من بکنم آنچه را که کردم، و اما پاسخ سؤال اول به اینکه حقیقت این عمل چه بوده؟ مطلبی است که جمله‌ <span class="aya" rel="20_96" data-words="2-11">بصرت بما لم یبصروا به فقبضت قبضة من أثر الرسول</span> بدان اشاره می‌کند، و در هیچ جای قرآن کریم نه در موارد نقل این داستان و نه در هیچ موردی که ارتباطی با آن داشته باشد بیانی که جمله مذکور را توضیح دهد نیست، و به همین جهت مفسرین در معنای آن اختلاف کرده‌اند. </p> <p>         <code class="page" rel="14,273"/> بیشتر مفسرین بر طبق روایات وارده در این داستان گفته‌اند: سامری جبرئیل را در هنگامی که به موسی (ع) نازل می‌شد، تا به او وحی برساند دید و یا دید که بر اسبی بهشتی سوار است و نازل شد تا فرعون و لشکریانش را برای غرق شدن به دریا راهنمایی کند، در آن موقع مشتی از خاک زیر پای اسب او یا زیر پای خود جبرئیل برداشته، با خود نگه داشت. </p> <p>و از خاصیت‌های این خاک این بوده که به هر چیز می‌ریختند جان می‌گرفت و زنده می‌شد، سامری خاک را هم چنان داشت، تا روزی که آن گوساله را ساخت و خاک را در آن ریخت و در دم جان گرفت و حرکت کرد و به صدا در آمد. </p> <p><span class="phrase">پس مراد از اینکه فرمود: <span class="aya" rel="20_96" data-words="2-5">بصرت بما لم یبصروا</span> به-من چیزی دیدم که مردم ندیدند دیدن جبرئیل است در هنگامی که یا پیاده و یاسواره نازل می‌شد، خلاصه مفادش این است که من او را شناختم و مردم نشناختند و مراد از اینکه گفت: <span class="aya" rel="20_96" data-words="7-12">فقبضت قبضة من أثر الرسول فنبذتها</span> این است که من مشتی از خاک زیر پای جبرئیل و یا خاک زیر پای اسب جبرئیل گرفتم، و مقصود از <em rel="fa_20_96_11-11" data-sentence="439:146">رسول</em> جبرئیل است، و مراد از <em rel="fa_20_96_12-12" data-sentence="520:108">نبذتها</em> این است که آن را بر طلاهایی که آب کرده و به صورت گوساله در آورده بودم ریختم، زنده شد و صدای گوساله در آورد.</span> </p> <p>و بزرگترین اشکالی که به این روایات وارد می‌شود این است که به طوری که در بحث روایتی خواهید دید مخالف با ظاهر کتاب است، برای اینکه کلام خدای تعالی تصریح دارد بر اینکه گوساله مذکور جسدی بوده که صدای گوساله داشته و کلمه جسد به معنای جثه‌ای است که روح نداشته باشد. و بر جسم جاندار و زنده اطلاق نمی‌شود. </p> <p>علاوه بر این، اشکالات دیگری بر آن روایات وارد شده که در همان بحث روایتی آینده نقل خواهد شد. </p> <p>و <span class="phrase">از ابو مسلم<span class="footnote" rel="1" title="ای کسی که ذکر بر او نازل شده!تو دیوانه‌ای سوره حجر، آیه ۶">*</span> نقل شده که در تفسیر آیه گفته است: در قرآن تصریحی به این معنا-که مفسرین گفته‌اند-نشده و در اینجا وجه دیگری است، و آن این است که مراد از <em rel="fa_20_96_11-11" data-sentence="252:218">رسول</em> ، موسی  (ع) و مراد از <em rel="fa_20_96_10-11" data-sentence="333:178">اثر رسول</em> ، سنت و رسم او باشد که بدان امر شده بود و بر آن روش عمل می‌کرد، زیرا گاهی گفته می‌شود: فلان یقفو اثر فلان و تفیض اثره یعنی فلانی امر فلان کس را امتثال و مرام او را پیروی می‌کند.</span> </p> <p>   <code class="page" rel="14,274"/> و بیان آن در آیه شریفه این می‌شود که وقتی موسی روی به سامری آورد، و شروع به ملامت و باز خواست کردن وی نمود در برابر عملی که کرد و مردم را گمراه نمود، سامری گفت: <span class="aya" rel="20_96" data-words="2-6">بصرت بما لم یبصروا به</span> یعنی من به دست آوردم که آنچه مردم بر آن شده‌اند حق نیست و من چیزی را که از دین تو گرفته بودم آن را طرح کردم و بدان تمسک ننمودم، و اگر به جای تعبیر از لفظ موسی، به غایب تعبیر کرد، از باب سخن گفتن رعیت در برابر سلطان است که با اینکه در برابر او قرار دارد می‌گوید: فرمایش امیر در این باره چنین و چنان است و اگر از ناحیه سامری به موسی اطلاق رسول کرده برای این بوده که نوعی استهزاء را برساند، چون مردی کافر بوده و رسالت موسی را قبول نداشته، هم چنان که قرآن کریم از کفار حکایت کرده که به رسول خدا (ص) گفتند: <span class="aya" rel="15_6" data-words="3-10">یا أیها الذی نزل علیه الذکر إنک لمجنون</span><span class="footnote" rel="1" title="منهج الصادقین، ج ۶، ص ۲۲">*</span> این بود کلام ابو مسلم. و معلوم است که بنا بر این وجه، صدای گوساله تصنعی و ساختگی بوده، نه اینکه گوساله مزبور جان پیدا کرده باشد. </p> <p>و اشکال آن این است که اولا: سیاق آیه شهادت می‌دهد بر اینکه ریختن متفرع بر گرفتن بوده و گرفتن هم متفرع بر دیدن بوده، خلاصه چون چیزی دیدم که دیگران ندیدند، قبضه‌ای از آن برداشتم، و چون برداشتم آن را ریختم و لازمه وجه مزبور این می‌شود که ریختن متفرع بر دیدن و دیدن متفرع بر قبض بوده (یعنی چون دیدم آن را ریختم، و چون ریختم آن را گرفتم) و اگر کلام مذکور صحیح بود جا داشت بگوید: بصرت بما لم یبصروا به فنبذت ما قبضته من اثر الرسول-چون به رازی بر خوردم که دیگران ندیده بودند آنچه را که از دین رسول گرفته بودم رها کردم <em>و یا بگوید: </em> قبضت قبضة من اثر الرسول فبصرت بما لم یبصروا به فنبذتها-اثری از دین رسول گرفته بودم ولی چون چیزی دیدم که دیگران ندیده بودند آن را رها کردم . </p> <p>و ثانیا: لازمه توجیه آن این است که جمله‌ <span class="aya" rel="20_96" data-words="13-17">و کذلک سولت لی نفسی</span> اشاره باشد به علت ساختن گوساله، و جواب باشد از پرسش موسی که پرسید: <span class="aya" rel="20_95" data-words="2-3">فما خطبک</span> و حاصل آن این باشد که اگر گوساله را ساخته تنها از این جهت بوده که نفسش او را تسویل کرد تا مردم را گمراه کند، پس مدلول صدر آیه این است که او موحد نبوده، و مدلول ذیلش این می‌شود که او وثنی هم نبوده، نه موحد بوده و نه بت‌پرست، با اینکه کلام موسی (ع) به حکایت قرآن که می‌فرماید: <span class="aya" rel="20_97" data-words="17-25">و انظر إلی إلهک الذی ظلت علیه عاکفا لنحرقنه-</span> معبودت نگاه کن   <code class="page" rel="14,275"/> که او را می‌پرستیدی که چگونه آتشش می‌زنیم دلالت دارد بر اینکه سامری وثنی بوده. </p> <p>و ثالثا: تعبیر از موسی به رسول با اینکه با خود او حرف می‌زد بعید است. </p> <p>ممکن است برای آیه معنایی دیگر تصور کرد-که دیگران هم احتمالش را داده‌اند- و آن اینکه: مقصود از (أوزاری از زینت قوم) زیورهایی از طلا که از قبطیان بوده باشد و موسی دستور داده بوده که آنها را جمع آوری نموده و با خود حمل کنند و چون طلاهای مذکور مال موسی (ع) و یا منسوب به او بوده، لذا مراد از اثر رسول، همانها باشد پس سامری در جمله‌ <span class="aya" rel="20_96" data-words="7-11">فقبضت قبضة من أثر الرسول</span> می‌خواهد بگوید من در کار ریخته‌گری و مجسمه‌سازی ماهرم مقداری از اموال رسول را گرفته ریخته‌گری کردم و اطلاعاتی دارم که مردم ندارند، پس وسوسه مرا گرفت که خوب است با طلاهای رسول مجسمه‌ای بسازم، پس مشتی از اثر رسول را-که همان زیورهای طلایی باشد-گرفتم و در آتش انداختم، و برای مردم گوساله‌ای در آوردم که صدا می‌کرد، طوری ساختم که هر وقت هوا در جوف آن وارد می‌شد و با فشار از دهانش بیرون می‌آمد صدای گوساله در می‌آورد. </p> <p>تا اینجا معنا رو به راه است، باقی می‌ماند اینکه چرا از موسی با اینکه با خود او صحبت می‌کرد تعبیر به رسول نمود؟ و چرا طلاهای مردم را اثر رسول خواند؟ و چرا با اینکه خودش به گوساله ارادت می‌ورزید ساختن آن را وسوسه نفسانی نامید؟. <code class="aya" rel="20_97"/> <span class="aya" rel="20_97" data-words="1-16">قال فاذهب فإن لک فی الحیاة أن تقول لا مساس و إن لک موعدا لن تخلفه</span>. </p> <p>این آیه مجازات موسی سامری را بیان می‌کند که موسی بعد از آنکه جرم او ثابت شد چگونه مجازاتش کرد. </p> <p>جمله‌ <span class="aya" rel="20_97" data-words="1-2">قال فاذهب</span> حکم به طرد او از میان اجتماع است، او را از اینکه با کسی تماس بگیرد و یا کسی با او تماس بگیرد ممنوع کرد و قدغن نمود از اینکه کسی به او منزل دهد و با او همکلام شود، و با او بنشیند و به طور کلی آنچه از مظاهر اجتماع انسانی است از وی قدغن نمود، و این خود یکی از سخت‌ترین انواع شکنجه‌ها است. </p> <p>و در جمله‌ <span class="aya" rel="20_97" data-words="3-10">فإن لک فی الحیاة أن تقول لا مساس</span> حاصل کلام این است که موسی چنین مقرر کرد که تا زنده است تنها و تک زندگی کند و این تعبیر کنایه است از حسرت دائمی و تنهایی و وحشت بی سر انجام. </p> <p>بعضی<span class="footnote" rel="1" title="روح المعانی، ج ۱۶، ص ۲۵۶">*</span> گفته‌اند: جمله مذکور حکم خود موسی (ع) نیست بلکه نفرین او به جان سامری است، و اثر این نفرین این شد که وی به مرض عقام (درد بی‌درمان) مبتلا شد،   <code class="page" rel="14,276"/> که احدی نزدیکش نمی‌شد مگر آنکه دچار تبی شدید می‌گردید و ناگزیر هر کس می‌خواست نزدیکش شود فریاد می‌زد با من تماس مگیر و نزدیک من میا. </p> <p>بعضی<span class="footnote" rel="1" title="مجمع البیان، ج ۷، ص ۲۹">*</span> دیگر گفته‌اند: مبتلا به مرض وسواس شد، به طوری که از مردم وحشت می‌کرد و می‌گریخت و فریاد می‌زد: <em>لامساس لامساس</em> . و این وجه خوبی است اگر روایتش صحیح باشد. </p> <p>و در جمله‌ <span class="aya" rel="20_97" data-words="11-16">و إن لک موعدا لن تخلفه</span> ظاهرش این است که از هلاکت وی و سرآمدی که خدای تعالی برایش معین و حتمی نموده خبر می‌دهد، البته احتمال هم دارد که این نیز نفرین باشد. </p> <p>بعضی<span class="footnote" rel="2" title="الدر المنثور، ج ۴، ص ۲۹۹">*</span> گفته‌اند: مراد از آن عذاب آخرت است. </p> <p> <span class="aya" rel="20_97" data-words="17-30">و انظر إلی إلهک الذی ظلت علیه عاکفا لنحرقنه ثم لننسفنه فی الیم نسفا</span>. </p> <p>در مجمع البیان می‌گوید: وقتی گفته می‌شود: فلانی گندم را نسف کرد، معنایش این است که آن را با منسف بالا انداخت تا پوستهایش بپرد،  (خلاصه همان کاری را که با غربال انجام می‌دهند، و گندم را به طرف بالا پرتاب می‌کنند تا کاه و سبوسش بپرد)<span class="footnote" rel="3" title="الدر المنثور، ج ۴، ص ۳۰۴">*</span>. </p> <p>و معنای جمله‌ <span class="aya" rel="20_97" data-words="17-24">و انظر إلی إلهک الذی ظلت علیه عاکفا</span> این است که دائما برای آن اله خود عبادت می‌کردی و ملازم آن بودی، و این جمله دلالت دارد بر اینکه سامری گوساله را برای آن ساخت تا او را معبود خود بگیرد و عبادتش کند. </p> <p>و معنای اینکه فرمود <span class="aya" rel="20_97" data-words="25-30">لنحرقنه ثم لننسفنه فی الیم نسفا</span> این است که سوگند که ما آن را می‌سوزانیم و او را در دریا می‌ریزیم. </p> <p>بعضی‌ها<span class="footnote" rel="4" title="مجمع البیان، ج ۴، ص ۲۹">*</span> به این سخن که فرمود: آن را می‌سوزانیم استدلال کرده‌اند بر اینکه گوساله مزبور حیوانی دارای گوشت و خون بوده، چون که اگر طلا بود سوزاندن آن معنا نداشت و این خود مؤید تفسیریست که گفتیم بیشتر مفسرین کرده‌اند که با ریختن آن خاک، گوساله مزبور حیوانی جاندار شده، و لیکن حق مطلب این است که اینقدر دلالت دارد که طلای خالص نبوده و اما اینکه خون و گوشت داشته باشد، نه. </p> <p><span class="phrase">بعضی<span class="footnote" rel="5" title="منهج الصادقین، ج ۶، ص ۲۲">*</span> از مفسرین هم احتمال داده‌اند که جمله <em rel="fa_20_97_25-25" data-sentence="114:236">لنحرقنه</em> از باب حرق الحدید         <code class="page" rel="14,277"/> باشد و حرق الحدید به این معنا است که آهن را با سوهان براده کنند و در آیه شریفه به این معنا است که ما گوساله را با سوهان براده می‌کنیم و سپس براده آن را در دریا می‌پاشیم.</span> و این احتمال مناسب‌تر است. </p> <p><code class="aya" rel="20_98"/> <span class="aya" rel="20_98" data-words="1-12">إنما إلهکم الله الذی لا إله إلا هو وسع کل شیء علما</span>. </p> <p>ظاهر چنین می‌نماید که این آیه تتمه کلام موسی (ع) در خطاب به سامری و بنی اسرائیل باشد، و با این جمله از کلام خود، خدای را در الوهیت یکتا دانسته می‌فهماند که هیچ چیز نه گوساله و نه چیزی دیگر شریک او نیست، و این طرز سخن در چنین سیاقی لطیف‌ترین استدلال است، چون (در کوتاهترین بیان) بر دو مساله استدلال کرده است، یکی بر اینکه معبودی جز خدا نیست، به این دلیل که چون او اللَّه است، و دوم بر اینکه معبودی غیر خدا برای ایشان نیست، به این دلیل که جز او معبودی نیست چون اللَّه است. </p> <p>بعضی<span class="footnote" rel="1" title="احتجاج، ج ۲، ص ۵۵">*</span> از مفسرین گفته‌اند جمله‌ <span class="aya" rel="20_98" data-words="9-12">وسع کل شیء علما</span> دلالت می‌کند بر اینکه معدوم، نیز شی‌ء نامیده می‌شود، چون معدوم هم معلوم خدا است. ولی این سخن مغالطه است، چون آیه بیش از این دلالت ندارد که هر چیزی که شی‌ء نامیده شود معلوم خدا است و مشمول علم او است، و اما اینکه هر چیزی که علم او شامل شود شی‌ء است، مطلبی است که هیچ ربطی به مدلول آیه و هیچ سودی برای مستدل ندارد. </p> <h3>بحث روایتی</h3> <p> در کتاب توحید به سند خود از حمزة بن ربیع از کسی که او نام برد روایت کرده که گفته است: در مجلس ابی جعفر (ع) بودم که عمرو بن عبید بر او وارد شد و گفت: فدایت شوم اینکه در قرآن آمده‌ <span class="aya" rel="20_81" data-words="13-19">و من یحلل علیه غضبی فقد هوی</span> چگونه غضبی است؟ فرمود: غضب او عقاب است، ای عمرو هر که بپندارد که خدای عز و جل از حالی به حالی دیگر منتقل می‌شود و حال قبلی را از دست می‌دهد، او را به صفت مخلوق توصیف کرده است، چون خدای عز و جل دستخوش و تحت تاثیر هیچ عاملی قرار نمی‌گیرد و چیزی او را دگرگون نمی‌سازد<span class="footnote" rel="2" title="خدا جمع زیادی را با آن گمراه و عده کثیری را هدایت می‌کند ولی تنها فاسقان را به وسیله آن گمراه می‌سازد، سوره بقره، آیه ۲۶">*</span>. </p> <p>     <code class="page" rel="14,278"/> مؤلف: طبرسی در احتجاج روایتی بدون سند در معنای این حدیث آورده است<span class="footnote" rel="1" title="روح المعانی، ج ۱۶، ص ۲۴۱">*</span>. </p> <p>و در کافی به سند خود از عبد الرحمن بن ابی لیلی، از ابی عبد اللَّه امام صادق  (ع) روایت آورده که فرمود: خدای تعالی قبول نمی‌کند مگر عمل صالح را و نیز قبول نمی‌کند مگر وفای به شرط و عهد را، پس هر کس به شرط خدا وفا کند و آنچه را که او در عهد خود قید کرده به کار بندد، به آنچه نزد وی است می‌رسد و وعده خود را تکمیل کرده، زیرا خدای تعالی بندگان خود را به راه هدایت خبر داده و برای آنان در آن راه هدایت، علامتها نصب کرده و بیان کرده که چگونه آن راه را سلوک کنند، و فرموده‌ <span class="aya" rel="20_82" data-words="1-12">و إنی لغفار لمن تاب و آمن و عمل صالحا ثم اهتدی</span> و نیز فرموده: <span class="aya" rel="5_27" data-words="22-26">إنما یتقبل الله من المتقین</span> پس هر کس از خدا در آنچه دستور داده بترسد خدای را مؤمن ملاقات می‌کند مؤمن به آنچه رسول خدا آورده<span class="footnote" rel="2" title="مجمع البیان، ج ۷، ص ۲۳">*</span>. </p> <p>و در مجمع البیان گفته است: امام ابی جعفر (ع) فرموده: مقصود از جمله <span class="aya" rel="20_82" data-words="11-12">ثم اهتدی</span> اهتداء به ولایت اهل بیت است، زیرا به خدا سوگند اگر کسی خدا را در تمام عمرش در بین رکن و مقام عبادت کند، آن گاه بدون ولایت ما بمیرد به صورت، در آتشش می‌کند<span class="footnote" rel="3" title="مجمع البیان، ج ۷، ص ۲۴">*</span> و این روایت را حاکم ابو القاسم حسکانی به سند خود نقل نموده و عیاشی هم در تفسیر خود به چند طریق نقل کرده است<span class="footnote" rel="4" title="روح المعانی، ج ۱۶، ص ۲۴۱">*</span>. </p> <h3> <span class="title" rel="20_82">روایتی که بنا بر آن مقصود از جمله: <span class="aya" rel="20_82" data-words="11-12">ثم اهتدی</span> در آیه: <span class="aya" rel="20_82" data-words="1-5">و إنی لغفار لمن تاب...</span> ولایت اهل بیت (علیهم السلام) است</span> </h3> <p> مؤلف: کافی هم آن را به سند خود از سدیر از آن جناب آورده و قمی در تفسیرش به سند خود از حارث بن عمر از آن جناب و نیز ابن شهر آشوب در مناقب از ابی الجارود و ابی الصباح کناسی از امام صادق و از ابی حمزه از امام سجاد نظیر آن را روایت کرده‌اند، چیزی که هست در این چند روایت به جای کلمه اهتداء به ولایت اهل بیت <em>، </em> اهتداء به ما اهل بیت آمده است. </p> <p>و مراد از ولایت در آن حدیث ولایت امور مردم در دین و دنیا است که معنایش همان مرجعیت است در اخذ معارف دین و شرایع آن و در اداره امور مجتمع. </p> <p>هم چنان که رسول خدا به نص قرآن کریم دارای چنین ولایتی بود، و در امثال آیه <span class="aya" rel="33_6" data-words="1-5">النبی أولی بالمؤمنین من أنفسهم</span> بدان تصریح شده. سپس این مقام بعد از پیغمبر برای عترت او قرار داده شد. آیه ولایت در قرآن کریم و احادیث متواتری که از رسول خدا (ص)         <code class="page" rel="14,279"/> رسیده از قبیل حدیث <em>ثقلین</em> و حدیث <em>منزلت</em> و نظائر آن دو، بر این مساله دلالت دارند. </p> <h3> <span class="title" rel="20_82 20_80 20_81 20_83 20_84 20_85 20_86 20_87 20_88 20_89 20_90 20_91 20_92 20_93 20_94 20_95 20_96 20_97 20_98">بیان عدم اختصاص آیه به بنی اسرائیل و اشاره به سه معنای <em>ولایت</em> و اینکه مراد از ولایت اهل بیت (علیهم السلام) کدامین است</span> </h3> <p> آیه مذکور هر چند در بین آیاتی قرار دارد که روی سخن در آنها با بنی اسرائیل است، و ظاهرش همین است، و لیکن مقید به هیچ خصوصیتی که مختص به آنان باشد و نگذارد شامل دیگران گردد نیست، بلکه در غیر بنی اسرائیل نیز جاری است، همانطور که در ایشان جاری است، اما اینکه در بنی اسرائیل جاری است، برای این است که موسی (ع) نیز از جهت اینکه امام در امت خود بود چنین ولایتی داشته، آن مقدار که سایر انبیاء در امت خود داشته‌اند، چون امت موسی نیز مامور بوده‌اند به وسیله آن جناب اهتداء یابند و در تحت ولایت او قرار گیرند. </p> <p>و اما اینکه گفتیم مختص به بنی اسرائیل نبوده شامل حال دیگران نیز می‌شود، برای این است که آیه شریفه عام است و مختص به یک قوم و دو قوم نیست، مقام ولایت در زمان رسول خدا مردم را به ولایت او و بعد از آن جناب به ولایت ائمه هدی راه نمایی می‌کند، پس ولایت، یک ولایت است و به هر کس می‌خواهد منسوب باشد یک معنا دارد. </p> <p>حال که این معنا معلوم شد، به خوبی برایت روشن گردید که کلام آلوسی در تفسیر روح المعانی از درجه اعتبار ساقط است، وی بعد از نقل روایت سابق که ما از مجمع از امام ابی جعفر آوردیم می‌گوید: ولایت ائمه اهل بیت و محبت ایشان مطلبی است که نزد ما اهل سنت جای هیچ اشکال نیست، و ما نیز به وجوب آن معتقدیم، و لیکن حمل کلمه <em>اهتداء</em> در آیه مورد بحث در این مساله، با اینکه این کلمه در آیه‌ای قرار دارد که خطاب در آن به بنی اسرائیل معاصر موسی (ع) است صحیح نیست، و مستلزم این است که بگوئیم: خدای تعالی ائمه اهل بیت را برای بنی اسرائیل نیز معرفی نموده و ولایت آن حضرات را بر آنان نیز واجب کرده است و این مطلب در اخبار صحیح نرسیده است، این بود آن مقدار حاجت از کلام آلوسی<span class="footnote" rel="1" title="اسب رمکه، اسبی است که برای تولید نسل نگه‌داری می‌شود">*</span>. </p> <p>و چیزی که او را در اشتباه انداخته این است که او ولایت را به معنای محبت گرفته است و آن گاه آیه را مخصوص به بنی اسرائیل دانسته و چنین نتیجه گرفته که جمله‌ <span class="aya" rel="20_82" data-words="11-12">ثم اهتدی</span> نمی‌تواند ناظر به اهل بیت باشد، غافل از اینکه ولایت در هیچ یک از آیاتی که در باره آن هست مخصوص به معنای محبت نیست، بلکه به معنای مالکیت تدبیر و صاحب اختیار   <code class="page" rel="14,280"/> و تصرف قانونی در اموری است که تصرف در آنها مستلزم پیروی و تبعیت دیگران و وجوب طاعت او بر دیگران باشد، و این همان معنایی است که ائمه اهل بیت آن را برای خود ادعاء می‌کنند و اما صرف محبت معنایی است که اگر واژه ولایت را توسعه دهیم شامل آن می‌شود، چون بیرون از معنای حقیقی کلمه است، بلکه از لوازم عادیه معنای حقیقی است که ادله مودت ذی القربی از آیه و روایت به مطابقه بر آن دلالت دارد. </p> <p>برای <em>ولایت اهل بیت</em> غیر از این دو معنایی که گفتیم-یکی حقیقی و دیگری از لوازم آن-معنای دیگری نیز هست که معنای سوم آن می‌شود، و آن این است که خداوند اداره امور بندگان خود را به دارنده آن مقام واگذار کند و از آن پس او مدبر امور بندگان و متصرف در شؤون ایشان باشد، خداوند این مقام را به او به خاطر اخلاصش در عبودیت بدهد و این ولایت در اصل و بالأصاله از خدا است و او است ولی و بس و غیر از او کسی ولی نیست و اگر اهل بیت به چنین ولایتی منسوب شوند به خاطر این است که ایشان از سابقین و از اولین امتند، و ایشان این باب را گشوده‌اند. این معنا نیز به معنای دوم از لوازم معنای حقیقی است و از باب توسع در نسبت، لفظ را در آن استعمال می‌کنیم همانطور که صراط مستقیم در کلام خدای تعالی بالأصاله منسوب به خدا است و به نوعی توسع به کسانی که مورد انعام خدا قرار گرفته‌اند خدا از قبیل نبیین و صدیقین و شهداء و صالحین منسوب می‌شود. </p> <p>پس خلاصه کلام این شد که ولایت در حدیث مجمع به معنای مالکیت تدبیر است و آیه شریفه عمومی است، در غیر بنی اسرائیل هم جریان دارد همانطور که در خود آنان جریان دارد و امام ابی جعفر (ع) هم که کلمه <em>اهتداء</em> در آیه شریفه را به ولایت تفسیر کرده‌اند به همین جهت بوده‌و معنای متعین هم همان است. </p> <h3> <span class="title" rel="20_85 20_87 20_90 20_91 20_80 20_81 20_82 20_83 20_84 20_86 20_88 20_89 20_92 20_93 20_94 20_95 20_96 20_97 20_98">بررسی چند روایت در اطراف داستان گوساله پرستی بنی اسرائیل</span> </h3> <p> و در تفسیر قمی در ذیل آیه‌ <span class="aya" rel="20_85" data-words="2-7">فإنا قد فتنا قومک من بعدک</span> از امام نقل کرده که فرمود: <em>فتنه</em> به معنای آزمایش است، یعنی ما قوم تو را بعد از تو امتحان کردیم و سامری ایشان را گمراه کرد فرمود: یعنی به وسیله گوساله‌ای که پرستیدند گمراه کرد. </p> <p>و سبب آن این بود که وقتی خدای تعالی به موسی وعده داد که تورات و الواح را تا سی روز دیگر بر او نازل می‌کند، به بنی اسرائیل مژده داد و گفت که برای گرفتن تورات سی روز به میقات می‌روم، برادر خود هارون را جانشین خود کرد، سی روز تمام شد و موسی نیامد بنی اسرائیل سر به طغیان نهاده و از فرمان هارون بیرون شدند و خواستند تا او را بکشند، می‌گفتند: موسی دروغ گفته و از ما فرار کرده، در این میان ابلیس به صورت مردی نزد ایشان آمد و گفت: موسی از شما فرار کرده و دیگر تا ابد بر نمی‌گردد، برای اینکه بدون خدا نمانید<code class="page" rel="14,281"/> زیورهاتان را جمع کنید تا برایتان معبودی بسازم که عبادتش کنید. </p> <p>آن روزی که لشگر موسی به دریا زدند و دنبال سر آنان فرعون و یارانش هم به دریا زدند و غرق شدند سامری پیشاپیش لشگر موسی بود، و جبرئیل را دید که در حیوانی به صورت اسب رمکه<span class="footnote" rel="1" title="تفسیر قمی، ج ۲، ص ۶۱">*</span> سوار بود، و دید که آن اسب پای خود را به هر نقطه زمین می‌گذارد خاک زیر پایش حرکت می‌کند، سامری که از نیکان اصحاب موسی بود، مقداری از خاک زیر پای اسب جبرئیل را برداشت و چون حرکت می‌کرد آن را در انبانی ریخت و به عنوان افتخار بر بنی اسرائیل نزد خود نگاه می‌داشت تا آن روزی که گفتیم ابلیس آمد و پیشنهاد ساختن معبودی کرد، آن روز بعد از آنکه گوساله ساخته شد، ابلیس گفت حالا آن خاک را بیاور، سامری خاک را آورد، ابلیس آن را در جوف گوساله ریخت، به محض اینکه در جوف آن قرار گرفت، گوساله به حرکت در آمده و صدای گوساله معمولی در آورد، پشم و موی بر بدنش رویید، بنی اسرائیل در برابر آن به سجده افتادند، و عدد آنهایی که به سجده افتادند هفتاد هزار نفر بود. </p> <p>هارون-بنا به حکایت قرآن-به ایشان فرمود: <span class="aya" rel="20_90-91" data-words="8-29">یا قوم إنما فتنتم به و إن ربکم الرحمن فاتبعونی و أطیعوا أمری، قالوا لن نبرح علیه عاکفین حتی یرجع إلینا موسی</span> بعد از این گفت و شنود مردم تصمیم گرفتند هارون را به قتل برسانند که هارون از میان ایشان بگریخت، در همین هنگام بود که میقات موسی (چهل روزش) تمام شد. </p> <p>روز دهم ذی الحجه خدای تعالی الواح را که تورات در آن قرار داشت و مشتمل بر احکام اخلاقی و داستانها بود نازل کرد، و در آن به موسی وحی فرستاد که ما قوم تو را بعد از آمدنت آزمودیم و سامری آنان را گمراه کرد، گوساله‌ای که صدای گوساله داشت پرستیدند، موسی پرسید: پروردگارا گوساله را سامری ساخت، صدا را چه کسی به آن داد، فرمود: من دادم ای موسی، چون دیدم مرا با یک گوساله عوض کردند خواستم به عنوان مجازات آزمایششان را دشوارتر کنم. </p> <p>موسی-به حکایت قرآن کریم-با خشم و تاسف به میان قوم خود برگشت و به ایشان فرمود: مگر پروردگارتان وعده‌ای نیکو به شما ندادآیا صرفا به خاطر اینکه (ده روز) عهد من طول کشید از راه خدا منحرف شدید یا آنکه می‌خواستید عذابی از پروردگارتان بر شما نازل گردد و بدین جهت وعده مرا تخلف کردید؟ آن گاه الواح را از شدت خشم به زمین زد و   <code class="page" rel="14,282"/> ریش و سر برادرش را گرفته کشید، و گفت: چرا وقتی دیدی گمراه می‌شوند مرا متابعت نکردی آیا تو هم از دستور من سر برتافتی ؟ هارون-به حکایت قرآن کریم-گفت: ای پسر مادرم ریش و سر مرا مگیر، من ترسیدم بگویی تو میان بنی اسرائیل تفرقه افکندی و رعایت فرمان مرا نکردی. بنی اسرائیل در پاسخ وی گفتند: ما به اختیار خودمان از وعده تو تخلف نکردیم، و لیکن زیور آلات قبطیان را با خود حمل می‌کردیم، پس آنها را انداختیم و آن خاکی که سامری با خود داشت در جوف آن ریختیم، آن گاه سامری گوساله‌ای ساخت که دارای صدا بود، موسی گفت: ای سامری تو چرا اینکار را کردی و چنین امری بزرگ پدید آوردی؟ سامری گفت: من چیزی دیدم که آنان ندیدند، ناگزیر مشتی از اثر رسول گرفتم، یعنی از زیر پای اسب جبرئیل خاکی بر داشتم، و آن را در گوساله فلزی که درست کرده بودم ریختم، یعنی در آن نگهداری کردم (و این تسویلی بود که نفسم برایم کرد) یعنی نفسم این عمل را در نظرم جلوه داد. </p> <p>پس موسی گوساله را بیرون آورده با آتش سوزاند و به دریا بیفکند، آن گاه به سامری فرمود: برو که بهره‌ات از زندگی این باشد که به مردم بگویی نزدیکم نشوید، یعنی مادامی که زنده هستی چنین باشی، و این علامت در اعقاب تو نیز باشد، تا بدین وسیله همه مردم تو و خاندانت را به عنوان سامری بشناسند، و دیگر کسی فریب شما را نخورد، دودمان سامری تا به امروز در مصر و شام، معروف به <em>لامساس</em> هستند. </p> <p>آن گاه موسی (ع) تصمیم گرفت سامری را بکشد، لیکن خدای تعالی به او وحی فرستاد که او را مکش چون مردی با سخاوت است، پس موسی بدو گفت: نگاه کن به معبودت که همواره عبادتش می‌کردی، چگونه آن را براده می‌کنیم و خاکش را به دریا می‌پاشیم، جز این نیست که معبود شما آن خدایی است که معبودی به غیر آن نیست، و علمش همه چیز را فرا گرفته<span class="footnote" rel="1" title="الدر المنثور، ج ۴، ص ۳۰۵">*</span>. </p> <p>مؤلف: ظاهر آنچه را که ما نقل کردیم این است که جمله و السبب فی ذلک... - و سبب آن این بود که... ذیل روایت قمی نیست، که داشت: یعنی به وسیله گوساله‌ای که پرستیدند گمراه کرد ، بلکه از جمله مورد بحث به بعد کلام از خود قمی است که از اخباری دیگر اقتباس کرده، هم چنان که عادت او در اغلب مطالبی که در تفسیرش آورده، و به عنوان   <code class="page" rel="14,283"/> شان نزول آیات ذکر کرده همین است، که کلام ائمه را نقل به معنا می‌کند و ما برای این مدعای خود شواهدی در خلال داستانی که وی آورده داریم، بله چند جمله زیر مضمون روایتی است که از امام صادق (ع) آورده، بقیه هر چه هست کلام خود او است، یکی جمله ما به اختیار خود مخالفت نکردیم است که در معنای‌ <span class="aya" rel="20_87" data-words="2-4">ما أخلفنا موعدک</span> فرموده، دوم جمله آن خاکی که سامری با خود داشت در جوف آن ریختیم <em>است سوم جمله </em> آن گاه موسی تصمیم گرفت سامری را بکشد می‌باشد. </p> <p>و به فرض هم که همه مطالب آن روایت باشد، یعنی تتمه روایت قبلی باشد، تازه به خاطر اینکه روایتی مرسل و بدون سند است، و نام امامی را که از او نقل کرده نبرده، قابل اعتماد نیست. </p> <p>و در الدر المنثور است که: فاریابی، عبد بن حمید، ابن منذر، ابن ابی حاتم و حاکم  (وی حدیث را صحیح دانسته) از علی (ع) روایت کرده‌اند که فرمود: وقتی موسی در رفتن به طور از قوم خود جلو افتاد، سامری سایه او را دور دید و به کاری که می‌خواست بکند مشغول شد، یعنی آنچه توانست از حلی و زیورهای بنی اسرائیل جمع کرده و در قالب گوساله شکل بریخت، آن گاه آن قبضه‌ای (خاکی) که با خود داشت در جوف آن ریخت، ناگهان جسد گوساله‌ای شد که صدای گوساله داشت، سامری به بنی اسرائیل گفت: معبود شما و موسی همین است. هارون گفت: ای مردم مگر پروردگارتان وعده نیکو به شما نداده...<span class="footnote" rel="1" title="الدر المنثور، ج ۴، ص ۳۰۵">*</span>؟. </p> <p>مؤلف: این کلامی که در این روایت به هارون نسبت داده شده در قرآن از موسی  (ع) حکایت کرده. </p> <p>و نیز در همان کتاب از ابن جریر، از ابن عباس روایت آورده که گفت: وقتی فرعون و یارانش به سوی دریا هجوم آوردند فرعون بر اسبی ادهم سوار بود و آن اسب می‌ترسید که وارد دریا شود لذا جبرئیل به صورت انسانی سوار بر مادیان ممثل شد و به راه افتاد، اسب فرعون هم دنبالش به راه افتاد، در آنجا سامری جبرئیل را شناخت، چون قبلا نیز او را دیده بود، در کودکی مادرش از ترس اینکه فرعونیان او را بکشند به غاری برده و در غار را به روی او بسته بود، جبرئیل همه روزه می‌آمد با سر انگشت خود او را غذا می‌داد، از یک سر انگشتش شیر، و از سر انگشت دیگرش عسل، و از سومی روغن تا آنکه بزرگ شد، لذا در داستان دریا او را شناخت، و قبضه‌ای از اثر اسب او بر داشت، راوی می‌گوید همین که داشت بر می‌داشت، به   <code class="page" rel="14,284"/> دلش خطور کرد که این قبضه را به هر چیزی بریزی و بگویی فلان چیز باش همان چیز می‌شود. </p> <p>قبضه مذکور هم چنان در دست سامری بود تا از آب گذشتند، وقتی همه بنی اسرائیل عبور کردند، و خدا آل فرعون را غرق کرد، موسی به برادرش هارون گفت: تو در میان قوم من جانشین من باش و به اصلاح امور ایشان بپرداز و مفسدان را پیروی مکن، آن گاه به میقات پروردگارش برفت. </p> <p>بنی اسرائیل زیور آلات فرعونیان را با خود داشتند و گویا این کار را گناه می‌پنداشتند ناگزیر هر کس هر چه از آن داشت یک جا جمع کردند تا آتش نازل شده آنها را بسوزاند، همین که یک جا جمع شد، سامری آن قبضه را بر آنها ریخت، در حالی که می‌گفت گوساله‌ای با صدا شو پس طلاها به صورت گوساله‌ای شد و صدا بر آورد، باد از عقب آن داخل جوفش شده از دهانش در می‌آمد و صدای گوساله از آن شنیده می‌شد، سامری گفت: این است معبود شما و موسی، پس بنی اسرائیل سرگرم پرستش آن شدند، هر چه هارون گفت: ای مردم این امتحانی است که شما به آن مبتلا شده‌اید، پروردگار شما رحمان است، مرا پیروی کنید، امرم را اطاعت کنید، اثر نکرد، گفتند: ما از عبادت آن دست بر نمی‌داریم تا موسی نزد ما برگردد<span class="footnote" rel="1" title="الدر المنثور، ج ۴، ص ۳۰۶">*</span>. </p> <p>مؤلف: در این خبر-همانطور که ملاحظه می‌فرمایید-نیامده که خاک پای اسب جبرئیل خاصیت زنده کردن داشته ، و لیکن از آن بالاترش را دارد و آن این است که در آن خاصیت کلمه تکوین بوده ، و بنا بر این آن خاک را برای این به کار برد که زیور آلات به صورت گوساله از آتش در آید و صدای گوساله داشته باشد، و همانطور که او خواست در آمد، بدون اینکه یک علت طبیعی در کار باشد، اما خاصیت جان دادن در آن نیامده، بلکه ظاهر اینکه داشت باد از عقب آن داخل جوفش می‌شد و از دهانش بیرون می‌آمد و صدای گوساله از آن شنیده می‌شد ، این است که زنده نبوده. </p> <p>علاوه بر این در این روایت داشت که مادر سامری او را در غاری پنهان کرده بوده تا فرعونیان او را ذبح نکنند و جبرئیل او را با انگشتان خود شیر و غذا می‌داده تا بزرگ شود و این مطلب به هیچ وجه قابل اعتماد نیست و اصلا معلوم نیست که سامری از بنی اسرائیل باشد، بلکه ابن عباس آن را در روایت سعید بن<span class="footnote" rel="2" title="مجمع البیان، ج ۷، ص ۲۴">*</span> جبیر که داستان را مفصل آورده انکار کرده است و ابن     <code class="page" rel="14,285"/> ابی حاتم نیز از ابن عباس روایت کرده که گفته است: وی اهل کرمان بوده<span class="footnote" rel="1" title="محاسن، ص ۲۸۴، ح ۴۲۰">*</span>. </p> <p>و نیز در همان کتاب است که ابن ابی حاتم از سدی روایت کرده که گفت: موسی روانه به درگاه پروردگارش شد و با او تکلم کرد. خدای تعالی از او پرسید چرا از قوم خود زودتر آمدی؟ عرضه داشت ایشان دنبال منند و می‌رسند، من برای خوشنودی تو عجله کردم. </p> <p>فرمود: ای موسی ما قومت را بیازمودیم، پس سامری ایشان را گمراه کرد. همین که داستان قوم خود را شنید عرض کرد: پروردگارا سامری به ایشان گفت گوساله درست کنیم، چه کسی در آن جان بدمید؟ پروردگار فرمود: من. عرضه داشت خدایا پس تو خودت گمراهشان کردی. </p> <p>آن گاه موسی به میان قوم برگشت در حالی که خشمگین و متاسف بود، گفت: ای قوم!مگر خدای تعالی شما را وعده‌ای نیکو نداد؟ -تا آنجا که گفتند-ما به اختیار خود مخالفت نکردیم، و لیکن بارهایی از زینت و زیور قوم برداشته بودیم (می‌گوید: مقصود از قوم، قبطیان است) پس آن را انداختیم، سامری اینچنین در آتش افکند، پس برای آنان به عنوان جسد گوساله‌ای در آورد که صدا می‌کرد، بنی اسرائیل متوجه آن شده و آن را پرستیدند، و آن گوساله، هم صدا می‌کرد و هم راه می‌رفت، هارون به ایشان گفت: ای قوم متوجه باشید که با آن آزمایش شدید، یعنی به وسیله این گوساله مورد آزمایش قرار گرفته‌اید، بعد به سامری گفت: ای سامری این چه کاری بود کردی؟ -تا آنجا که گفت-نظر کن به اله خودت که همواره عبادتش می‌کردی، هر آینه ما آن را براده می‌کنیم. </p> <p>می‌گوید پس آن را گرفت و سرش را بریده ذبحش کرد و سپس با سوهان براده‌اش نمود، و آن گاه آن را به دریایش پاشید، پس نهری که در آن روز جریان داشت نماند، مگر آنکه مقداری از آن براده در آن بیفتاد، سپس موسی به ایشان گفت: از این آب بیاشامید، پس هر کس آن گوساله را دوست می‌داشت در شارب او طلا روئیده شد، و این است معنای آن آیه که می‌فرماید: <span class="aya" rel="2_93" data-words="19-24">و أشربوا فی قلوبهم العجل بکفرهم...</span><span class="footnote" rel="2" title="کشاف، ج ۳، ص ۸۳">*</span>. </p> <p>مؤلف: از عجائبی که در این قصه آمده روییدن طلا است در شارب دوستداران گوساله، و اینکه مراد از آیه‌ <span class="aya" rel="2_93" data-words="19-24">و أشربوا فی قلوبهم العجل بکفرهم</span> همین امر عجیب است و حال آنکه بهترین دلیل بر بطلان آن خود همین آیه است، برای اینکه آیه شریفه محل اشراب را قلب‌های آنان دانسته، نه شاربهاشان و این خود دلیل بر این است که مقصود از اشراب، حلول محبت و نفوذ آن در دلها است، نه نوشیدن آبی که غبار گوساله در آن ریخته شده باشد. </p> <p>   <code class="page" rel="14,286"/> از این عجیب‌تر این است که دارد هم آن را ذبح کرد و هم با سوهان براده‌اش نمود، اگر ذبح کرده لا بد حیوانی بوده که گوشت و خون داشته و گوشت و خون را نمی‌شود با سوهان براده کرد، و اگر مجسمه‌ای از طلا یا آهن بوده دیگر ذبح معنا ندارد. </p> <p>و در همان کتاب است که عبد بن حمید و ابن ابی حاتم و ابو الشیخ از علی روایت کرده‌اند که فرموده: جبرئیل وقتی نازل شد و موسی را به آسمان برد در میان همه مردم سامری او را دید، و از جای پای اسبش قبضه‌ای برداشت، جبرئیل موسی را پشت خود سوار کرده تا به درب آسمان نزدیک شدند، خودش بالا رفت و خدا الواح را می‌نوشت، جبرئیل آن قدر نزدیک شده بود که صدای صفیر قلم خدا را می‌شنید، وقتی خداوند به موسی خبر داد که قومش بعد از آمدن او گمراه شدند موسی نازل شد و عجل را گرفته و سوزانید<span class="footnote" rel="1" title="مجمع البیان، ج ۷، ص ۲۳">*</span>. </p> <p>مؤلف: این روایت هم مطلبی دارد که از روایات قبلیش عجیب‌تر است، و آن این است که جبرئیل موسی را به آسمان برده، و حال آنکه سیاق آیات قصه در این سوره، و در سوره‌های دیگر با آن مساعدت ندارد، و از این عجیب‌تر اینکه سامری خاک را از جای پای اسب جبرئیل وقتی برداشت که جبرئیل آمده بود تا موسی را عروج دهد، و چون این قضیه در طور بوده ناگزیر بنی اسرائیل و سامری نیز باید با او باشند، با اینکه می‌دانیم که سامری در میان قوم بود، نه در طور، و همچنین اگر این نزول و صعود جبرئیل صحیح باشد قطعا در آخر میقات بوده و حال آنکه آن روزها سامری کار خود را کرده بود و بنی اسرائیل به دست وی گمراه شده بودند. </p> <p>نظیر این اشکال بر سایر اخباری هم که می‌گوید خاک را از جای پای اسب جبرئیل هنگامی که می‌خواست فرعون را داخل دریا کند برداشت، وارد است برای اینکه در آن ساعت که این تمثل جریان می‌یافت، سامری با بنی اسرائیل از آب گذشته بودند و بین جبرئیل و اسب او و بین سامری یک دریا فاصله بوده و پهنای دریا هم طبعا بسیار زیاد بوده، دیگر سامری کجا جای پای اسب جبرئیل را می‌دیده؟ !. </p> <p>از این اشکال مهم‌تر اشکالات دیگری است که به این روایت وارد است و در سابق به طور اشاره گذشت، و حاصلش این است که: اولا: این اخبار مخالف با کتاب خدا است، چون کتاب خدا تصریح دارد بر اینکه گوساله جسدی بدون روح بوده و حال آنکه این اخبار جسدی دارای روح را اثبات می‌کنند، و   <code class="page" rel="14,287"/> خبر هر قدر هم که صحیح باشد با مخالفت با کتاب خدا حجیت ندارد، و اگر حجت باشد باید کتاب خدا از حجیت ساقط شود، و آن وقت حجیت کتاب باید موقوف باشد بر موافقتش با خبر، و یا حد اقل با عدم مخالفت با خبر و حال آنکه حجیت خبر بلکه حجیت کلام رسول  ( ص) که خبر آن را حکایت می‌کند، و بلکه اصل نبوت خاتم انبیاء ( ص) موقوف بر حجیت ظاهر کتاب است نه به عکس، و اگر توقف از دو طرف باشد دور است و بطلان دور واضح است، و اگر بخواهی تفصیل این بحث را ببینی باید به کتب اصول مراجعه نمایی. </p> <h3> <span class="title" rel="20_80 20_81 20_82 20_83 20_84 20_85 20_86 20_87 20_88 20_89 20_90 20_91 20_92 20_93 20_94 20_95 20_96 20_97 20_98">روایات آحاد حتی در صورت صحت سند در غیر احکام شرعیه حجیت ندارند</span> </h3> <p> و ثانیا: همه این روایات از اخبار آحادند، و حجیت خبر واحد (خبری که یقین به صدور آن نداریم)، در غیر احکام شرعی معنا ندارد، برای اینکه معنای حقیقی اینکه شارع اسلام بفرماید: من خبر واحد را حجت قرار دادم ، این است که ترتیب اثر واقع را بر حجت ظاهری واجب کرده باشدو این ایجاب متوقف بر این است که اثری عملی برای حجیت خبر باشد، مانند احکام شرعی، و اما غیر احکام شرعی اثری عملی ندارد تا معنای حجیت خبر ترتیب اثر عملی باشد. </p> <p>مثلا اگر روایتی (خبر واحدی) بگوید که: <span class="aya" rel="1_1" data-words="1-4">بسم الله الرحمن الرحیم</span> جزء هر سوره است، آن وقت معنای حجیت خبر واحد این می‌شود که باید در نماز بسم اللَّه را هم بخوانی، و اما اگر خبری بگوید: سامری اهل کرمان بوده، حجیت آن چه اثری دارد؟ معنای حجت قرار دادن شارع اسلام خبر واحد را، این است که مضمون آن را که بیش از ظن و گمان نیست قطعی حساب کن، و من نمی‌توانم مفاد روایت مذکور را که مساله تکوینی است قطعی حساب کنم، و ممکن نیست یقین کنم که سامری کرمانی بوده، به خلاف احکام تشریعی و جعلی مانند جزئیت سوره که معامله یقینی کردن با آن ممکن است. و تفصیل این مساله در علم اصول آمده است، به آنجا مراجعه شود. </p> <p>البته غیر از چند ایرادی که ما وارد کردیم، بعضی دیگر ایرادات دیگری بر کسانی که آیه را با این روایت تفسیر نموده‌اند وارد کرده‌اند، که در بی‌اعتباری و نادرستی، دست کمی از آن تفسیر ندارد، بعضی دیگر به یاری آن مفسرین برخاسته و پاسخ‌هایی داده‌اند که آن نیز دست کمی از خود ایرادها ندارد. </p> <p>بعضی از مفسرین در تایید تفسیر ذکر شده گفته‌اند که: این تفسیر، تفسیر به ماثور است آن هم ماثور از بهترین قرنها که همان قرن اول صحابه و تابعین است، و در آن قرن کسی تفسیر به رأی نمی‌کرده، پس در حقیقت روایات مزبور به منزله خبری است که سندش<code class="page" rel="14,288"/> مرفوع باشد و اعراض از چنین تفسیری گمراهی است. </p> <p>ولی چند اشکال به این تایید وارد است: اولا: صرف اینکه قرنی از میان سایر قرون بهترین قرن باشد، دلیل نمی‌شود بر اینکه تمامی حرفهایی که به آن قرن منتهی می‌شود حجت باشد، زیرا هیچ ملازمه‌ای نیست میان بهتر بودن قرن با راست و حقیقت بودن همه حرفهای نقل شده از آن، و همه آراء و اعمال مستند به آن تا بگوییم همه آن حرفها راست و همه آن آراء حق و همه آن اعمال صالح است، برای اینکه در اخبار ماثوره از اهل آن قرن، تعداد زیادی سراغ داریم که با یکدیگر متناقضند، و عقل به صراحت و بداهت حکم می‌کند که از هر دو متناقض یکی باطل است، پس آن کس که اهل علم و بحث است از اهل آن قرن نیز باید مطالبه دلیل کند به چه دلیل این حرف را زده و یا این رأی را داده و یا این عمل را کرده‌ای، و در این مطالبه دلیل، فرقی میان اهل قرن اول با سایر مردم نیست هر چند که ممکن است از نظر فضیلت میان این دو دسته فرق باشد. </p> <p>و ثانیا: هر چند مساله مورد بحث ما که اخباری در باره‌اش وارد شده از مسائلی نیست که رأی و فتوی در آن دخالت داشته باشد، چون آنچه وارد شده در باره جزئیات یک داستان است، و هر چند در چنین مواردی باید با اثر و خبر اهل قرن اول معامله روایت مرفوع کرد، اما این در صورتی است که اهل قرن روایات خود را منتهی به رسول خدا (ص) کنند، لیکن ما در میان آنان، حتی در میان صحابه که دست اولند بسیاری را سراغ داریم که چیزهایی را روایت کرده‌اند که منتهی به یهود و غیر یهود می‌شود، و اگر کسی به اخبار ماثوره از آنان در داستانهای ذی القرنین، بهشت ارم و داستان موسی و خضر و عمالقه و معجزات موسی و لغزش‌های انبیاء و امثال آن مراجعه نماید، در آنچه ما گفتیم شکی برایش باقی نمی‌ماند، و اینگونه اخبار بی‌شمار است، و اگر بنا باشد حکم روایت مرفوعه را بر آن جاری کنیم، بیش از این اقتضاء ندارد که بگوییم: بله فلان یهودی چنین گفته بوده، ولی مستلزم این نیست که بگوییم آری رسول خدا (ص) چنین فرموده. </p> <p>و ثالثا: ما تسلیم می‌شویم و گفتار آن مفسر را در تایید همکارانش قبول می‌کنیم و لیکن می‌گوییم: روایت مرفوعه که از روایت صحیحه بالاتر نیست، و ما در سابق خاطر نشان کردیم که روایت هر قدر هم که صحیح باشددر غیر احکام شرعی حجیت ندارد، مخصوصا در صورتی که مخالف با کتاب هم باشد. </p> <p>و در محاسن به سند خود از وصافی، از ابی جعفر (ع) روایت کرده که فرمود: از جمله مناجاتها که میان موسی و پروردگارش شد، یکی این بود که عرضه داشت: <code class="page" rel="14,289"/> پروردگارا سامری گوساله را ساخت، صدای آن از چه کسی بود؟ خدای تعالی وحی فرستاد که: آن آزمایش من بود، در آن باره زیاد جستجو مکن<span class="footnote" rel="1" title="الدر المنثور، ج ۴، ص ۳۰۶">*</span>. </p> <p>مؤلف: این معنا در روایات مختلف و با تعبیرات متفاوتی نقل شده و عمده اختلافات این بوده که آثار، و مخصوصا ناقلان روایات نبوی، از جهت اینکه در قرن اول هجری از ناحیه حکومت ممنوع از نوشتن حدیث بودند لذا از روی ناچاری شنیده‌های خود را نقل به معنا می‌کرده‌اند تا آنجا که بعضی از راویان داستان مورد بحث را در قالب جبر در آورده است، و حال آنکه جبری در کار نبوده، اگر خداوند به وسیله صدای گوساله مردم را گمراه کرده، گمراهی مجازاتی بوده نه ابتدایی تا جبر لازم آید، و اینگونه گمراهی را خدای تعالی در چند جای قرآنش به خودش نسبت داده از آن جمله فرموده: <span class="aya" rel="2_26" data-words="31-43">یضل به کثیرا و یهدی به کثیرا و ما یضل به إلا الفاسقین</span><span class="footnote" rel="2" title="الدر المنثور، ج ۴، ص ۳۰۶">*</span>. </p> <p>و بهترین تعبیری که در روایات از این اضلال شده همان تعبیر روایت قمی است که گذشت که در آن آمده بود: موسی گفت: پروردگارا!گوساله از سامری بود، صدای آن از که بود؟ فرمود: از من، ای موسی من چون دیدم که از من به سوی گوساله‌ای اعراض نمودند، خواستم تا گمراهیشان را بیشتر کنم. </p> <p>و نیز آن تعبیری که در روایت راشد بن سعد شده که در الدر المنثور آمده و آن این است که: موسی گفت: پروردگارا چه کسی روح در آن قرار داد؟ فرمود: من گفت: پس تو خودت گمراهشان کردی!فرمود: ای موسی، ای سر آمد انبیاء، ای پدر حاکمان، من چون این گمراهی را در دلهاشان دیدم، راه رسیدن به آن را برایشان آسان کردم،  (تا آخر حدیث)<span class="footnote" rel="3" title="کشاف، ج ۳، ص ۸۳">*</span>. </p> <p>و در مجمع البیان از امام صادق (ع) روایت کرده که فرمود: موسی تصمیم گرفت سامری را به قتل برساند، خدایش وحی فرستاد: او را مکش چون مردی با سخاوت است<span class="footnote" rel="4" title="منهج الصادقین، ج ۶، ص ۲۲">*</span>. </p> 
