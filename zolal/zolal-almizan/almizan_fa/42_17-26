<h3 class="ayas">سوره الشوری آیه‌های ۱۷ تا ۲۶</h3><code class="section" rel="42_17-26"/><h3>ترجمه آیات</h3> <p> <span class="trans" rel="42_17">خدا همان است که کتاب را به حق و نیز میزان را نازل کرد، و تو چه می‌دانی شاید قیامت نزدیک باشد.  «۱۷» </span><span class="trans" rel="42_18">آنهایی که ایمانی به قیامت ندارند در آمدنش عجله می‌کنند، و کسانی که ایمان دارند از آمدنش بیمناکند، و می‌دانند که حق است. تو آگاه باش آنهایی که در انکار قیامت لجبازی و اصرار می‌ورزند در ضلالتی سخت دور قرار دارند.  «۱۸» </span><span class="trans" rel="42_19">خدا به بندگانش لطف دارد، هر که را بخواهد روزی می‌دهد، و او قوی و عزیز است.  «۱۹» </span><span class="trans" rel="42_20">کسی که تنها بهره آخرت را می‌خواهد به بهره‌اش می‌افزاییم، و کسی که تنها بهره دنیا را می‌خواهد تنها از دنیا به او می‌دهیم، و دیگر در آخرت بهره‌ای ندارد.  «۲۰» </span><span class="trans" rel="42_21">شاید این مشرکین شرکائی دارند که برایشان دینی تشریع کرده که خدا به آن اذن نداده؟ اگر کلمه فصل (و قضاء حتمی) نبود کار هلاکتشان یکسره می‌شد، و ستمکاران عذابی دردناک دارند.  «۲۱» </span><span class="trans" rel="42_22">ستمگران را می‌بینی که از آنچه کرده‌اند بیمناکند، ولی بلای همان کرده‌ها بر سرشان خواهد آمد، و کسانی که ایمان آورده اعمال صالح کردند در باغهای بهشت قرار گرفته، نزد پروردگار خود هر چه بخواهند دارند، و فضل بزرگ همین است.  «۲۲» </span><span class="trans" rel="42_23">این است همان که خدا بندگان خود را بدان بشارت می‌دهد، بندگانی که ایمان آورده اعمال صالح کردند. بگو من از شما در برابر رسالتم مزدی طلب نمی‌کنم به جز مودت نسبت به اقرباء، و کسی که حسنه‌ای به جای آورد، ما حسنی بر آن حسنه اضافه می‌کنیم که خدا آمرزگار و قدردان است.  «۲۳» </span><span class="trans" rel="42_24">و یا (در باره همین مودت هم) می‌گویند به دروغ بر خدا افتراء بسته،  (بگو) اگر من به خدا دروغ ببندم خدا اگر بخواهد مهر بر دلم می‌زند، و خدا بالآخره باطل را از بین برده حق را به وسیله کلماتش به کرسی می‌نشاند که او دانای به نهفته‌های دلها است.  «۲۴» </span><span class="trans" rel="42_25">و همو است خدایی که توبه را از بندگانش می‌پذیرد، و از گناهان عفو می‌فرماید، و به آنچه می‌کنید دانا است.  «۲۵» </span><span class="trans" rel="42_26">و دعای کسانی که ایمان آورده اعمال صالح کردند مستجاب نموده، از فضل خود بیش از آنچه خواسته‌اند می‌دهد: و اما کفار عذابی سخت دارند.  «۲۶» </span></p>                 <h3>بیان آیات</h3> <p> این آیات فصل چهارمی است از آیات سوره، که وحی را تعریف می‌کند به اینکه آن دینی که به وسیله وحی نازل شده به صورت کتابی است که برای مردم نوشته شده و میزانی است که در قیامت با آن، اعمالشان سنجیده می‌شود، و بر طبق آن جزاء داده می‌شوند، و  <em>جزاء حسن</em> خود نوعی رزق است، آن گاه رشته سخن به ثواب و عقابی که روز قیامت دارند کشیده شده است. در این فصل آیه مودت و آیاتی مناسب با آن نیز آمده. </p> <p> <span class="aya" rel="42_17" data-words="1-7">الله الذی أنزل الکتاب بالحق و المیزان...</span> در چند فصل گذشته که گفتیم راجع به وحی صحبت می‌کند، هر فصلی با جمله فعلیه آغاز می‌شد، در یکی که صرفا از وحی خبر می‌داد می‌فرمود: <span class="aya" rel="42_3" data-words="1-3">کذلک یوحی إلیک</span> و در دومی که غرض از وحی را بیان می‌کرد می‌فرمود: <span class="aya" rel="42_7" data-words="1-4">و کذلک أوحینا إلیک</span> و در سومی که آثار آن را بیان می‌کرد، می‌فرمود: <span class="aya" rel="42_13" data-words="1-4">شرع لکم من الدین</span>. ولی در این فصل که مساله انزال کتاب و میزان را توصیف می‌کند، سیاق را تغییر داده آن را با جمله اسمیه آغاز کرده می‌فرماید: <span class="aya" rel="42_17" data-words="1-4">الله الذی أنزل الکتاب...</span> و لازمه آن این است که وحی را به نزول کتاب و میزان تعریف کرده باشد. </p> <p>و شاید وجه این تغییر سیاق همان باشد که در آیه قبلی بیان کردیم که منظور از اینکه فرمود: <span class="aya" rel="42_16" data-words="1-5">و الذین یحاجون فی الله</span> چیست. چون آن وجه اقتضاء می‌کرد خدای تعالی را برای اجتماع کنندگان اینطور معرفی کند که او کسی است که کتاب و میزان را به حق نازل کرد. </p> <p>و لازمه آن این است که وحی را همانطور که توجه فرمودید به اثرش تعریف کند. </p> <h3> <span class="title" rel="42_17"><span class="phrase">مقصود از <em rel="fa_42_17_4-4" data-sentence="9:120">کتاب</em> و <em rel="fa_42_17_7-7" data-sentence="66:103">میزان</em> در آیه: <span class="aya" rel="42_17" data-words="1-7">الله الذی أنزل الکتاب بالحق و المیزان...</span></span> </span> </h3> <p> و به هر حال مراد از کتاب، وحیی است که مشتمل بر شریعت و دین باشد، شریعت و دینی که در مجتمع بشری حاکم باشد. در تفسیر آیه‌ <span class="aya" rel="2_213" data-words="1-4">کان الناس أمة واحدة...</span><span class="footnote" rel="1" title="سوره بقره، آیه ۲۱۳">*</span> نیز گفتیم که منظور از کتاب در قرآن کریم شریعت و دین است، و معنای <em>انزال آن به حق</em> این است که این کتاب حق محض است، و آمیخته با اختلاف‌های شیطانی و نفسانی نیست. </p> <p>و <span class="phrase">کلمه <em rel="fa_42_17_7-7" data-sentence="5:53">میزان</em> به معنای هر مقیاسی است که اشیاء با آن سنجیده می‌شود.</span> و مراد از آن به قرینه ذیل آیه و آیات بعد همان دینی است که کتاب مشتمل بر آن است، و از این   <code class="page" rel="18,54"/> جهت دین را میزان نامیده که عقاید و اعمال به وسیله آن سنجش می‌شود، و در نتیجه در روز قیامت هم بر طبق آن سنجش محاسبه و جزاء داده می‌شود. پس میزان عبارت است از دین با اصول و فروعش. و مؤید این وجه کلام دیگر خدای تعالی است که می‌فرماید: <span class="aya" rel="57_25" data-words="1-10">لقد أرسلنا رسلنا بالبینات و أنزلنا معهم الکتاب و المیزان</span><span class="footnote" rel="1" title="ما فرستادگان خود را با آیاتی روشن فرستادیم، و با آنان کتاب و میزان نازل کردیم سوره حدید، آیه ۲۵">*</span> چون ظاهر اینکه فرموده: <em>معهم با آنان</em>  این است که مراد از میزان همان دین باشد. </p> <p>بعضی از مفسرین<span class="footnote" rel="2" title="مفردات راغب، ماده &lt;em&gt;شفق&lt;/em&gt; ">*</span> گفته‌اند میزان به معنای عدل است، و اگر عدل میزان خوانده شده بدین جهت است که میزان وسیله برقراری انصاف و مساوات در بین مردم است و عدل نیز چنین است. آن گاه برای گفته خود چنین تایید آورده که در سابق در آیه: <span class="aya" rel="42_15" data-words="19-22">و أمرت لأعدل بینکم</span> کلمه عدل ذکر شده بود، پس معلوم می‌شود منظور از میزان همان عدل است. </p> <p>لیکن ما این معنا را قبول نمی‌کنیم، برای اینکه در خود آیه هیچ شاهدی بر این نیست که منظور از میزان، عدل باشد. و ما در سابق در معنای آیه <em>لاعدل</em> گفتیم که مراد از عدل این است که آن جناب در تبلیغ رسالت خود و در اجرای احکام خدا بین مردم فرق و تفاوت نگذارد، و خلاصه مراد از عدل برقرار کردن مساوات در بین همه طبقات است، نه عدالت قاضی و حاکم. </p> <p>بعضی دیگر گفته‌اند:<span class="footnote" rel="3" title="سوره نجم، آیه ۳۹">*</span> مراد از میزان همان ترازوی معروف است، که با آن سنگینی چیزی سنجیده می‌شود. </p> <p>و خواننده خودش می‌داند که این تفسیر درست نیست. </p> <p>بعضی دیگر گفته‌اند:<span class="footnote" rel="4" title="مجمع البیان، ج ۹، ص ۲۶">*</span> مراد از میزان، رسول خدا (ص) است. </p> <p>البته ممکن است کلام این مفسر را به همان وجهی که ما آوردیم ارجاع داد، چون ما گفتیم مراد از میزان، دین خدا با اصول و فروع آن است، و معلوم است که رسول خدا (ص) مصداق تمام عیار آن است، چون ترازویی است که وزن دین داری تک تک امت به وسیله او سنجیده می‌شود و هر فردی که بیشتر به آن جناب شباهت دارد، دین‌دارتر، و هر فردی که کمتر شباهت دارد دینش کمتر است، ولی با این حال این توجیه با آیه 25 سوره حدید که چند سطر قبل گذشت آن طور که باید نمی‌سازد. </p> <p>       <code class="page" rel="18,55"/> <span class="aya" rel="42_17" data-words="8-13">و ما یدریک لعل الساعة قریب</span> <span class="phrase">-از آنجا که کلمه <em rel="fa_42_17_7-7" data-sentence="17:189">میزان</em> اشعاری به حساب و جزا و اشاره‌ای به روز قیامت داشت، از این رهگذر به مساله انذار منتقل شد، و ایشان را به آینده‌ای که در انتظارشان است، آینده‌ای که یا هول‌انگیز و یا نویدبخش است هشدار می‌دهد.</span> </p> <p><span class="phrase">کلمه <em>یدری</em> از مصدر <em>ادراء</em> گرفته شده که به معنای اعلام است، و منظور از کلمه <em>ساعت</em> -به طوری که گفته شده-آمدن ساعت است، و به همین جهت کلمه <em rel="fa_42_17_13-13" data-sentence="160:199">قریب</em>  که خبر این مبتداء است مذکر آمده، و گر نه اگر منظور خود ساعت بود نه آمدن آن، باید می‌فرمود: <em rel="fa_42_17_12-13" data-sentence="311:85">الساعة قریبة</em> پس معنای جمله این می‌شود که: ای رسول گرامی!تو چه می‌دانی شاید آمدن قیامت نزدیک باشد.</span> خطاب در آیه به رسول خدا (ص) است، از این باب که آن جناب شنوای خطاب است، و گر نه منظور تمامی مردمند چون تمامی مردم شنوا هستند و انذار و تخویف آن شامل همه می‌شود. </p> <p><code class="aya" rel="42_18"/> <span class="aya" rel="42_18" data-words="1-11">یستعجل بها الذین لا یؤمنون بها و الذین آمنوا مشفقون منها...</span> مراد از استعجال کفار به آمدن قیامت، استعجال از باب مسخره است، نه استعجال واقعی، که به راستی خواسته باشند قیامت زودتر بیاید، و این نوع استهزاء به قیامت در قرآن کریم مکرر از کفار حکایت شده، از آن جمله این است که می‌گفتند: <span class="aya" rel="10_48" data-words="3-8">متی هذا الوعد إن کنتم صادقین</span><span class="footnote" rel="1" title="سوره یونس، آیه ۴۸">*</span>. </p> <p><span class="phrase">کلمه <em rel="fa_42_18_10-10" data-sentence="5:71">مشفقون</em> جمع اسم فاعل از باب افعال است، و <em rel="fa_42_18_10-10" data-sentence="96:23">اشفاق</em> به معنای نوعی ترس است.</span> راغب می‌گوید: اشفاق عنایتی است که با خوف آمیخته باشد، چون مشفق کسی را گویند که مشفق علیه را دوست می‌دارد، و می‌ترسد بلایی به سر او آید، این حالت را که می‌ترسد محبوبش در معرض آسیبی واقع شود اشفاق گویند، و در قرآن فرموده: <span class="aya" rel="21_49" data-words="5-9">و هم من الساعة مشفقون</span>. و این کلمه هر جا با حرف <em>من</em> متعدی شود، معنای ترس در آن روشن‌تر می‌شود، و چون با حرف <em>فی</em> متعدی شود، معنای عنایت در آن روشن‌تر می‌شود، و از هر دو نمونه‌اش در قرآن هست، اولی مانند آیه‌ای که گذشت، و آیه‌ <span class="aya" rel="42_18" data-words="10-11">مشفقون منها</span>. و دومی مانند <span class="aya" rel="52_26" data-words="2-7">إنا کنا قبل فی أهلنا مشفقین</span><span class="footnote" rel="2" title="خدا برای هر کس بخواهد چند برابر می‌کند سوره بقره، آیه ۲۶۱">*</span>. </p> <p> <span class="aya" rel="42_18" data-words="16-24">ألا إن الذین یمارون فی الساعة لفی ضلال بعید</span> <span class="phrase">-کلمه <em rel="fa_42_18_19-19" data-sentence="6:189">یمارون</em> مضارع از     <code class="page" rel="18,56"/> مصدر <em>ممارات</em> است، و ممارات به معنای پافشاری بر جدال است، و مراد از آن در اینجا این است که مشرکین در انکار قیامت پافشاری می‌کنند.</span> و اگر فرمود: اینها در ضلالتی بعید هستند، بدین جهت است که‌طریق زندگی صحیح را گم کرده‌اند و از آن راه دور شده‌اند، برای اینکه زندگی مهم‌ترین چیزی است که باید در باره‌اش درست بیندیشند، در حالی که مشرکین زندگی را پایان پذیر و فانی تصور کردند، و به همین جهت به شهوات ناپایدار دنیا هجوم آوردند و سر و دست شکستند با اینکه زندگی بشر ناپایدار و پایان پذیر نیست، بلکه جاودانی بی‌انتهاء است، و به همین جهت باید از دنیایشان برای آخرتشان توشه برگیرند، اما کفار راه را به خطا رفتند، و سرانجام به راه هلاکت افتادند. </p> <h3> <span class="title" rel="42_19"><span class="phrase">معنای اینکه فرمود: خدا به بندگان خود <em rel="fa_42_19_2-2" data-sentence="37:4">لطیف</em> است</span></span> </h3> <p> <code class="aya" rel="42_19"/> <span class="aya" rel="42_19" data-words="1-10">الله لطیف بعباده یرزق من یشاء و هو القوی العزیز</span> در معنای کلمه <em>لطف</em> بویی از مدارا و آسانی عمل، و نیز بویی از دقت و باریکی آن چیزی که عمل بر آن واقع می‌شود نهفته،  (مثلا پارچه لطیف آن پارچه‌ای است که با دقت ساخته شده، و تار و پودش از نخی باریک تشکیل شده، و باید با آن به مدارا رفتار کرد، و بافتنش هم زور و ضرب نمی‌برد) و فاعل چنین فعلی را که عمل به مدارا و دقت و سهولت می‌کند، و سروکارش در عمل با نخی باریک و دقیق و ماشین آلاتی دقیق و ریز است لطیف می‌خوانیم، مثلا می‌گوییم هوا چقدر لطیف است، چون آن قدر سبک و رقیق است که به آسانی در منافذ همه اجسام نفوذ می‌کند، و به آسانی می‌تواند با اجزاء درونی آن اجسام تماس پیدا کند. </p> <p>وقتی <span class="phrase">معنای واژه <em rel="fa_42_19_2-2" data-sentence="11:278">لطیف</em> این شد اگر بخواهیم آن را در مورد خدای سبحان استعمال کنیم، به حکم اجبار باید خصوصیات مادی را از معنای آن حذف کنیم، چون خدا مادی نیست، آن وقت معنای اینکه خدا لطیف است این می‌شود: خدا با احاطه و عملش بر دقائق امور نائل می‌شود و در آن امور دقیقه با رفق و مدارا هر چه بخواهد می‌کند.</span> </p> <p>در این آیه شریفه رازق بودن خدا را نتیجه لطیف و قوی و عزیز بودن او قرار داده و فرموده: چون خدا لطیف به بندگان خویش و قوی و عزیز است، ایشان را رزق می‌دهد و این خود دلالت دارد بر اینکه می‌خواهد بفرماید: خدا به خاطر اینکه لطیف است، احدی از مخلوقاتش که محتاج رزق او است از او غایب نیست و از پذیرفتن رزقش سرباز نمی‌زند و به خاطر اینکه قوی است احدی او را از دادن رزق عاجز نمی‌کند، و به خاطر اینکه عزیز است کسی او را از این کار مانع نمی‌شود. </p> <p>و منظور از <em>رزق</em> تنها مادیات نیست، بلکه اعم از آن و از موهبت‌های معنوی و دینی<code class="page" rel="18,57"/> است، که بعضی از بندگان خود را که می‌خواهد از آن موهبت برخوردار می‌سازد. شاهد این مدعا آیه بعدی است که در آن هم سخن از موهبتهای مادی است و هم از موهبتهای معنوی و نیز آیه قبلی است که در باره نازل کردن کتاب و میزان سخن گفته است. </p> <p><code class="aya" rel="42_20"/> <span class="aya" rel="42_20" data-words="1-9">من کان یرید حرث الآخرة نزد له فی حرثه...</span> کلمه <em>حرث</em> به معنای زراعت است، و مراد از زراعت آخرت، نتیجه اعمال است که روز قیامت به آدمی عاید می‌شود، و به عنوان استعاره آن را زراعت آخرت نامیده، مثل اینکه اعمال صالحه بذری است که می‌کارند تا در پائیز آخرت آن را درو کنند. </p> <p>و مراد از اینکه می‌فرماید هر کس زراعت آخرت را بخواهد زراعتش را زیاد می‌کنیم این است که ما ثواب او را چند برابر می‌سازیم هم چنان که در جای دیگر فرموده: <span class="aya" rel="6_160" data-words="1-6">من جاء بالحسنة فله عشر أمثالها</span><span class="footnote" rel="1" title="هر کس عمل نیکی کند ده برابر مثل آن دارد سوره انعام، آیه ۱۶۰">*</span> و نیز فرموده‌ <span class="aya" rel="2_261" data-words="18-22">و الله یضاعف لمن یشاء</span><span class="footnote" rel="2" title="سوره یوسف، آیه ۱۰۴">*</span>. </p> <p> <span class="aya" rel="42_20" data-words="10-24">و من کان یرید حرث الدنیا نؤته منها و ما له فی الآخرة من نصیب</span> -یعنی: و کسی که تنها نتائج دنیایی را در نظر دارد، و برای به دست آوردن آن می‌کوشد، و می‌خواهد که نتیجه عملش در دنیا عایدش شود، نه در آخرت، ما آن نتیجه دنیایی را به او می‌دهیم، و دیگر در آخرت بهره‌ای ندارد. و اگر این معنا را تعبیر کرده به اراده حرث، برای این بوده که اشاره کرده باشد به اینکه صرف اراده در به دست آوردن نتایج دنیا و آخرت کافی نیست بلکه اراده عمل هم می‌خواهد، هم چنان که در جای دیگر نیز فرموده: <span class="aya" rel="53_39" data-words="1-7">و أن لیس للإنسان إلا ما سعی</span><span class="footnote" rel="3" title="بگو در برابر رسالتم هیچ اجری از شما طلب نمی‌کنم سوره ص، آیه ۸۶">*</span>. </p> <h3> <span class="title" rel="42_20 42_19 42_17 42_18 42_21 42_22 42_23 42_24 42_25 42_26">مقصود از زراعت آخرت و زراعت دنیا و اینکه فرمود در زراعت آخرت می‌افزاییم</span> </h3> <p> در جمله قبلی به وضوح می‌فرمود کسی که زراعت آخرت را می‌خواهد آن زراعت را با زیادتی به او می‌دهیم ولی در این جمله مطلب را مبهم و گنگ آورده می‌فرماید و کسی که زراعت دنیا را بخواهد از آن به او می‌دهیم (نه همه آن را) و این اشاره است به اینکه زمام امر بسته به مشیت خدا است، چه بسا می‌شود که از دنیا بسیار می‌دهد، و چه بسا می‌شود که کم می‌دهد، هم چنان که در جای دیگر فرموده: <span class="aya" rel="17_18" data-words="1-11">من کان یرید العاجلة عجلنا له فیها ما نشاء لمن نرید</span><span class="footnote" rel="4" title="هر کس دنیای نقد و عاجل را بخواهد ما نیز در دادن نتیجه عملش عجله می‌کنیم، و هر چه بخواهیم و به هر کس بخواهیم چیزی می‌دهیم سوره اسری، آیه ۱۸">*</span>. </p> <p>         <code class="page" rel="18,58"/> <span class="phrase">در این آیه شریفه التفاتی به کار رفته، چون در آیه قبلی خدای عز و جل غایب فرض شده بود، می‌فرمود: خدا لطیف به بندگان خویش است، به هر کس بخواهد روزی می‌دهد و او قوی و عزیز است و در آیه مورد بحث گوینده جمع فرض شده، می‌فرماید <span class="aya" rel="42_20" data-words="6-7">نزد له</span> زیاد می‌کنیم برای او <em>، </em> <span class="aya" rel="42_20" data-words="16-17">نؤته منها</span> از آن به وی می‌دهیم ، و این برای این بود که آن عظمتی را که دو کلمه <em rel="fa_42_19_9-9" data-sentence="447:50">قوی</em> و <em rel="fa_42_19_10-10" data-sentence="504:34">عزیز</em> افاده می‌کرد اینجا نیز افاده کند.</span> </p> <p>و حاصل معنای دو آیه این است که: خدای سبحان، لطیف به همه بندگان خویش است، دارای قوتی است مطلقه و عزتی مطلقه، بندگان خود را بر حسب مشیتش روزی می‌دهد، ولی با این تفاوت که در باره کسانی که هدفشان آخرت است، و برای آن کار می‌کنند خواسته که دنیا را بدهد، و مزد آخرتش را بیشتر از آنچه که عمل کرده‌اند بدهد، ولی در باره کسانی که هدفشان تنها دنیا است خواسته است تنها دنیا را بدهد و در آخرت بهره‌ای نداشته باشند. </p> <p>از این جا این معنا روشن می‌گردد که آیه اولی هر دو طائفه را شامل می‌شود، هم اهل دنیا را و هم اهل آخرت را، و همچنین کلمه رزق هر دو قسم رزق را شامل می‌شود، هم رزق دنیایی را و هم آخرتی را، ولی آیه دوم، اجمال این آیه را به تفصیل بیان می‌دارد. </p> <p><code class="aya" rel="42_21"/> <span class="aya" rel="42_21" data-words="1-12">أم لهم شرکاء شرعوا لهم من الدین ما لم یأذن به الله...</span> بعد از آنکه بیان کرد که خدای سبحان کسی است که کتاب را به حق نازل کرده، و برای بشر دین را تشریع نموده که میزان اعمال آنان باشد، و او به لطف و قوت و عزتش هر کسی که آخرت را بخواهد و برای آن سعی کند خواسته‌اش را با زیادت به او می‌دهد، و کسی که تنها دنیا هدفش باشد و آخرت را از یاد ببرد، در آخرت نصیب نمی‌دهد، اینک در این آیه بی بهره بودن کفار در آخرت را مسجل می‌کند، به اینکه: دینی به جز آنچه خدا تشریع کرده وجود ندارد تا کفار عمل خود را مستند بدان کنند، و در نتیجه همان رزقی را که اهل ایمان در آخرت دارند داشته باشند، چون خدا شریکی ندارد تا در مقابل دین تشریع شده خدا و بدون اذن او دینی تشریع کند، پس هیچ دینی نیست مگر دین خدا و در آخرت هیچ رزق حسنی نیست مگر برای کسی که به دین خدا ایمان آورده، بر طبق آن عمل کرده باشد. </p> <p>پس اینکه فرمود: <span class="aya" rel="42_21" data-words="1-3">أم لهم شرکاء</span>، در مقام انکار است، و جمله‌ <span class="aya" rel="42_21" data-words="13-19">و لو لا کلمة الفصل لقضی بینهم</span> اشاره است به کلمه‌ای که قبلا از خدا صادر شده بود که آدمیان تا مدتی معین در زمین زندگی کنند. و این اشاره را هم دارد که جرم و گناه گناهکاران نافرمانی خدایی است بزرگ. <code class="page" rel="18,59"/> <span class="aya" rel="42_21" data-words="20-25">و إن الظالمین لهم عذاب ألیم</span> -این جمله تهدید کفار است بر ظلمی که کردند و نیز اشاره است به اینکه از قلم خدا نمی‌افتند و از عذابش رهایی ندارند، حال اگر بین آنها قضاء نراند و در دنیا عذابشان نکند، در آخرت عذابی دردناک خواهند داشت. <code class="aya" rel="42_22"/> <span class="aya" rel="42_22" data-words="1-9">تری الظالمین مشفقین مما کسبوا و هو واقع بهم...</span> <span class="phrase">خطاب <em rel="fa_42_22_1-1" data-sentence="5:152">تری</em> به رسول خدا (ص) است، البته نه به عنوان اینکه رسول خدا است، بلکه به عنوان اینکه شنونده است، در نتیجه شامل حال هر کسی که شانیت شنوایی داشته باشد می‌گردد.</span> و مراد از <em>ظالمین</em> کسانی است که دین خدا را ترک کردند-دینی که خدا برای ایشان تشریع کرده بود-و از قیامت اعراض نمودند. و معنای آن این است که: همه بینندگان خواهند دید که ستمکاران در روز قیامت از آنچه کردند خائفند، و آنچه از آن می‌ترسیدند بر سرشان خواهد آمد و هیچ مفری از آن ندارند. </p> <p>این آیه شریفه از آیاتی است که در دلالت بر تجسم اعمال خیلی روشن است. و بعضی از مفسرین گفته‌اند: در کلام چیزی حذف شده، و تقدیر آن چنین است: مشفقین من وبال ما کسبوا ترسانند از وبال گناهانی که مرتکب شدند ولی هیچ حاجتی به این تقدیر نیست. </p> <p> <span class="aya" rel="42_22" data-words="10-18">و الذین آمنوا و عملوا الصالحات فی روضات الجنات</span> <span class="phrase">-در مجمع البیان گفته: کلمه <em rel="fa_42_22_17-17" data-sentence="27:205">روضة</em> به معنای زمین سبز و خرمی است که گیاهان در آن به خوبی می‌رویند، و کلمه <em rel="fa_42_22_18-18" data-sentence="155:122">جنت</em> زمینی است که اطرافش درختکاری شده باشد، در نتیجه <em rel="fa_42_22_17-18" data-sentence="261:54">روضات جنات</em>  باغهای مشجری است که در وسط زمین سبز و خرم قرار دارد.</span> </p> <p> <span class="aya" rel="42_22" data-words="19-23">لهم ما یشاؤن عند ربهم</span> -یعنی نظام دنیایی که هر چیزی به وسیله سببش پدید می‌آید، در آنجا جاری نیست و در آنجا این نظام برچیده شده. تنها سببی که در آنجا کارگر است اراده و خواست آدمی است. هر چه را بخواهد در همان آن خدا برایش خلق می‌کند، و این خود فضل بزرگی است از خدای سبحان. </p> <p><code class="aya" rel="42_23"/> <span class="aya" rel="42_23" data-words="1-10">ذلک الذی یبشر الله عباده الذین آمنوا و عملوا الصالحات</span> -این جمله بشارتی است به مؤمنین صالح. و کلمه <em>عباد</em> را بر ضمیری که به خدا برمی‌گردد اضافه کرد تا بندگان صالح را احترام کرده باشد. </p> <p> <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> آن چیزی که درخواست اجر مزد در مقابل آن نفی شده، تبلیغ رسالت و دعوت دینی است. می‌فرماید: بگو در برابر اینها مزدی درخواست نمی‌کنم. و خدای تعالی این معنا را از عده‌ای از انبیاء از قبیل نوح و هود و صالح و لوط و شعیب (ع) حکایت کرده که در<code class="page" rel="18,60"/> ضمن سخنانی که به امت خود می‌گفتند، این را نیز خاطرنشان کرده‌اند که‌ <span class="aya" rel="26_180" data-words="1-12">و ما أسئلکم علیه من أجر إن أجری إلا علی رب العالمین</span><span class="footnote" rel="1" title="من از شما در برابر رسالتم اجری نمی‌خواهم، اجر من تنها نزد پروردگار عالم است سوره شعراء، آیه ۱۸۰">*</span> در سوره شعرا و سوره‌هایی دیگر باز از رسول خدا (ص) حکایت شده که به امت خود فرموده: <span class="aya" rel="12_104" data-words="1-6">و ما تسئلهم علیه من أجر</span><span class="footnote" rel="2" title="سوره حشر، آیه ۹">*</span> که در این جمله او را دستور داده مردم را خطاب کند به اینکه من از شما مزد نمی‌خواهم، و نیز فرموده: <span class="aya" rel="38_86" data-words="1-6">قل ما أسئلکم علیه من أجر</span><span class="footnote" rel="3" title="اینها شفیعان ما نزد خدایند سوره یس، آیه ۱۸">*</span> و نیز فرموده: <span class="aya" rel="34_47" data-words="1-12">قل ما سألتکم من أجر فهو لکم إن أجری إلا علی الله</span><span class="footnote" rel="4" title="بگو آن اجری هم که از شما خواستم به نفع خود شما است و سودش عاید خودتان می‌شود سوره سبأ، آیه ۴۸">*</span> و نیز فرموده: <span class="aya" rel="6_90" data-words="7-16">قل لا أسئلکم علیه أجرا إن هو إلا ذکری للعالمین</span><span class="footnote" rel="5" title="بگو من در برابر این رسالت از شما اجری درخواست نمی‌کنم، این رسالت (و یا قرآن) جز تذکر برای عالمیان نیست سوره انعام، آیه ۹۰">*</span> در این آیه اخیر به علت مزد نخواستن اشاره کرده، می‌فرماید: قرآن تذکری است برای تمام عالم، نه برای یک طایفه معین، تا از آن طایفه مزد گرفته شود. </p> <h3> <span class="title" rel="42_23">توضیح و تفسیر آیه: <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> </span> </h3> <p> و نیز فرموده: <span class="aya" rel="25_57" data-words="1-14">قل ما أسئلکم علیه من أجر إلا من شاء أن یتخذ إلی ربه سبیلا</span><span class="footnote" rel="6" title="سوره فرقان، آیه ۵۷">*</span> و معنای آن به بیانی که در تفسیرش گذشت این است که: مزد من این است که یکی از شما بخواهد راهی به سوی پروردگارش اتخاذ کند، یعنی دعوت مرا به اختیار خود بپذیرد، همین مزد من است، و خلاصه چیزی بجز دعوت در کار نیست، نه اجری و نه مزدی. </p> <p>خدای تعالی در آیه مورد بحث-بر خلاف آیاتی که به عنوان شاهد ذکر گردید-اجری برای رسول خدا (ص) معین کرده، و آن عبارت است از مودت نسبت به اقربای آن جناب، و این را به یقین از مضامین سایر آیات این باب می‌دانیم که این مودت امری است که باز به استجابت دعوت برگشت می‌کند، حال یا استجابت همه دعوت، و یا بعضی از آن که اهمیت بیشتری دارد. و به هر حال، ظاهر این استثناء این است که استثناء متصل است، نه منقطع، چیزی که هست باید بطور ادعاء مودت به ذی القربی را از مصادیق اجر دانست، پس دیگر حاجتی نیست به اینکه ما نیز مانند دیگران خود را به زحمت بیندازیم             <code class="page" rel="18,61"/> تا هر طور شده استثناء را منقطع بگیریم. </p> <h3> <span class="title" rel="42_23 42_17 42_18 42_19 42_20 42_21 42_22 42_24 42_25 42_26">بررسی اقوال مختلف مفسرین در باره مراد از مودت قربای رسول خدا (ص) </span> </h3> <p> مودت به ذی القربای رسول خدا (ص) به چه معنا است؟ اقوال مفسرین در معنای آن مختلف است. </p> <p>بعضی از مفسرین<span class="footnote" rel="1" title="روح المعانی، ج ۲۵، ص ۳۰">*</span> -و به طوری که می‌گویند بیشتر مفسرین-گفته‌اند: خطاب در این آیه به قریش است، و اجری که در آن درخواست شده مودت قریش نسبت به رسول خدا (ص) و نزدیکان ایشان از قریش است، و این بدان جهت بوده که قریش آن جناب را تکذیب می‌کردند و دشمن خود می‌دانستند، چون آن جناب-بر اساس آنچه که در برخی از روایات ذکر شده-متعرض خدایان قریش می‌شد، لذا خدای تعالی دستورش داده که از ایشان بخواهد: اگر ایمان نمی‌آورند حد اقل با او دشمنی نکنند، برای اینکه آن جناب با آنها قرابت و خویشاوندی داشته. و نیز آن حضرت را مورد بغض و کینه خود قرار ندهند و اذیت ننمایند. <span class="phrase">پس بنا بر این تفسیر، کلمه <em rel="fa_42_23_19-19" data-sentence="26:99">قربی</em> به معنای خویشاوند نیست، بلکه به معنای قرابت و خویشاوندی است، و حرف <em>فی</em> به معنای سببیت است.</span> </p> <p>ولی این تفسیر اشکال دارد، برای اینکه معنای اجر وقتی تمام می‌شود که درخواست کننده آن، کاری کرده باشد، و سودی به مردم رسانده باشد، و در ازاء آن مزد طلب کند، مزدی که برابر عمل عامل باشد، و در مورد بحث، اجر وقتی معنا دارد که رسول خدا قریش را هدایت کرده باشد، و ایشان ایمان آورده باشند، چون با فرض باقی ماندن در کفر و تکذیب دعوت آن جناب، چیزی از آن جناب نگرفته‌اند تا در مقابلش اجری بدهند، و به فرض هم که به آن جناب ایمان آورده باشند، تازه به یکی از اصول سه‌گانه دین ایمان آورده‌اند، نه به همه آن تا باز بدهکار مزد باشند، علاوه بر اینکه در همین فرض دیگر بغض و دشمنی تصور ندارد، تا ترک آن مزد رسالت فرض شود، و رسول خدا آن را از ایشان بخواهد. </p> <p>و کوتاه سخن اینکه: در صورتی که پرسش شدگان در این سؤال کافر فرض شوند معنای اجر تصور ندارد، و در صورتی که مؤمن فرض شوند، دشمنی تصور ندارد تا به عنوان مزد بخواهند دست از آن بردارند. </p> <p>این اشکال بنا بر فرضی که استثناء منقطع باشد و مودت قربی اجر نباشد بلکه حکمی جداگانه باشد نیز وارد است، چون درخواست اجر از مردم به هر حال وقتی تصور دارد که ایمان آورده باشند، چون در این فرض هم استدراک از جمله مورد بحث با همه قیودش می‌باشد (و   <code class="page" rel="18,62"/> معنا چنین می‌شود: بگو من از شما هیچ مزدی نمی‌خواهم و لیکن مودت قربی را می‌خواهم) خوب دقت بفرمایید. </p> <p>بعضی<span class="footnote" rel="1" title="روح المعانی، ج ۲۵، ص ۳۰">*</span> هم گفته‌اند: مراد از مودت نسبت به قربی همان معنایی است که از بیشتر مفسرین نقل کردیم، اما خطاب در آن به قریش نیست، بلکه به انصار است. آن گاه گفته‌اند: انصارمالی برای آن حضرت آوردند تا به مصارف شخصی خود برساند، در اینجا آیه مورد بحث نازل شد، و رسول خدا (ص) آن مال را رد کرد، و چون رسول خدا (ص) در بین انصار خویشاوندانی از ناحیه سلمی دختر زید نجاریه، و از جهت مادرش آمنه-بطوری که گفته‌اند-داشت، لذا در آیه خطاب به انصار کرد، که من از شما مزد نمی‌خواهم تنها مزدم این باشد که با خویشاوندان من که در بین شمایند مودت کنید. </p> <p>این تفسیر نیز صحیح نیست، برای اینکه دوستی و علاقه انصار نسبت به رسول خدا  (ص) به حدی شدید بود که دیگر حاجت به سفارش نداشت، و احدی در آن شک و تردید ندارد. چگونه ممکن است به انصار که از آن جناب وقتی که در مکه بود تقاضا کردند که به سرزمینشان مهاجرت فرماید، و در مدینه او را منزل دادند، و جانها و اموال و فرزندان خود را فدای او کرده، و در یاریش منتهای درجه کوشش را مبذول داشتند، و حتی به کسانی هم که از اهل مکه با آن جناب به مدینه آمده بودند احسان نمودند، و خدای سبحان در آیه‌ <span class="aya" rel="59_9" data-words="1-29">و الذین تبوؤا الدار و الإیمان من قبلهم یحبون من هاجر إلیهم و لا یجدون فی صدورهم حاجة مما أوتوا و یؤثرون علی أنفسهم و لو کان بهم خصاصة</span><span class="footnote" rel="2" title="ما این بتها را نمی‌پرستیم مگر برای اینکه قدمی به سوی خدا نزدیکمان کنند، سوره زمر، آیه ۳">*</span> ایشان را ستوده و همه می‌دانیم که دوستی انصار با مهاجرین آن هم به این حد از دوستی تنها به خاطر رسول خدا (ص) بود آن گاه بفرماید: من از شما مزدی نمی‌خواهم مگر مودت به خویشاوندم را. </p> <p>و وقتی پایه علاقه و محبت انصار نسبت به آن جناب به این حد است، دیگر چه معنا دارد که خدای سبحان مامورش کند که از ایشان بخواهد نسبت به خویشاوندان مادریش که یک خویشاوندی بسیار دور است مودت بورزند؟ علاوه بر اینکه عرب چندان اعتنایی به خویشاوندان مادری یعنی خویشاوندان زنان خود ندارند، این عرب است که می‌گوید: <span class="poem">بنونا بنو ابناءنا و بناتنا / بنوهن ابناء الرجال الأباعد</span>     <code class="page" rel="18,63"/> فرزندان ما فرزندان پسران مایند، و اما فرزندان دختران ما فرزندان مردان بیگانه‌اند . </p> <p>و نیز می‌گوید: <span class="poem">و انما امهات الناس اوعیة / مستودعات و للانساب آباء</span>  مادران مردم، ظرف و صدف پدید آمدن مردمند، و سلسله انساب تنها به وسیله پدران حفظ می‌شود . </p> <p>آری، این اسلام است که زنان را در قرابت داخل و آنان را با مردان برابر، و نواده‌های پسری و دختری را یکسان کرده-که در مباحث گذشته در باره‌اش سخن رفت. </p> <p>بعضی دیگر گفته‌اند: خطاب در آیه به قریش است. و منظور از مودت به قربی، مودت به سبب قرابت است، لیکن مراد از آن، مودت پیغمبر است، نه مودت قریش که در وجه اول آمده بود، و استثناء هم منقطع است، در نتیجه معنای آیه چنین است: بگو من از شما در برابر هدایتی که به سوی آن دعوتتان می‌کنم تا شما را به روضات جنات و خلود در آن برساند مزدی نمی‌خواهم، و پاداشی توقع ندارم، لیکن این علاقه‌ای که من به خاطر خویشاوندیم به شما دارم به من اجازه نمی‌دهد در باره شما بی تفاوت باشم، مرا وادار می‌کند که شما را به آن هدایت برسانم، و به آن روضات جنات رهنمون نمایم. </p> <p>اشکال این وجه این است که: با تحدیدی که خدای سبحان در مساله دعوت و هدایت کرده نمی‌سازد، چون خدای تعالی در بسیاری از موارد در کلام مجیدش این معنا را مسجل فرموده که (وظیفه او تنها دعوت است)، و او مردم را به سوی خدا هدایت نمی‌کند، بلکه هدایت تنها به دست خدا است، و نیز او نباید به خاطر کفر کفار و رد دعوتش اندوهگین شود، چون وظیفه او تنها ابلاغ است. پس او نمی‌تواندبخاطر علاقه فامیلی که با خویشاوندان خود دارد آنها را هدایت کند، و یا به خاطر دشمنی و کراهتی که از دیگران دارد از هدایت آنها روی بگرداند. </p> <p>و با این همه چطور ممکن است در آیه‌ <span class="aya" rel="42_23" data-words="11-13">قل لا أسئلکم...</span> رسول خدا (ص) را مامور کند که به کفار قریش اعلام نماید که علاقه‌اش به آنان به خاطر اینکه فامیل اویند، وادارش می‌کند که هدایتشان کند، نه به خاطر مزدی که از ایشان درخواست نماید؟ ! و بعضی<span class="footnote" rel="1" title="روح المعانی، ج ۲۵، ص ۳۲">*</span> دیگر گفته‌اند: مراد از مودت به قربی، مودت خود قربی است، و خطاب در   <code class="page" rel="18,64"/> آیه به قریش و یا به عموم مردم است، و معنایش این است که: بگو من از شما مزدی نمی‌خواهم مگر همین که با اقربای خودتان مودت داشته باشید. </p> <p>این وجه نیز اشکال دارد، و آن این است که مودت به اقربا بطور مطلق پسندیده نیست تا اسلام بشر را به آن دعوت کند، با اینکه قرآن صریحا فرموده: <span class="aya" rel="58_22" data-words="1-33">لا تجد قوما یؤمنون بالله و الیوم الآخر یوادون من حاد الله و رسوله و لو کانوا آباءهم أو أبناءهم أو إخوانهم أو عشیرتهم أولئک کتب فی قلوبهم الإیمان و أیدهم بروح منه</span><span class="footnote" rel="1" title="تو هرگز از بین کسانی که به خدا و روز قیامت ایمان آورده‌اند، کسی را نخواهی یافت که با دشمنان خدا و رسول دوستی کنند، هر چند که پدران و فرزندان و برادران و خویشاوندانش باشند، چون خدای تعالی ایمان را در دلهای آنان رسوخ داده، و با روحی از خود تاییدشان کرده سوره مجادله، آیه ۲۲">*</span>. </p> <p>و سیاق این آیه شریفه نمی‌تواند مخصص یا مقید آیه مورد بحث باشد (تا معنای مجموع آن دو چنین شود که: من از شما مزدی نمی‌خواهم به جز محبت به خویشاوندانتان مگر اینکه آن خویشاوندان که یا پدران هستند یا فرزندان یا برادران دشمن خدا باشند) تا در نتیجه مودت قریش نسبت به اقربای مؤمن اجر رسالت قرار گیرد. بعلاوه وقتی منظور از این مودت، مودت خاصی باشد، یعنی محبت به خویشاوندان مؤمن، دیگر معنا ندارد تمامی قریش و یا تمامی مردم بدهکار چنین مزدی باشند،  (چون تمامی افراد قریش چنین اقربایی ندارند، و همچنین تمامی افراد بشر چنین خویشاوندی ندارند، تا با مودت ورزیدن به او، مزد رسالت آن جناب را بدهند). </p> <p>آری اسلام هرگز مردم را دعوت نمی‌کند به اینکه خویشاوند خود را به خاطر اینکه خویشاوند است دوست بدارند، بلکه آن محبت به خویشاوندی که اسلام بشر را بدان خوانده، محبت فی اللَّه است، بدون اینکه مساله خویشاوندی کمترین دخالتی در آن داشته باشد. البته اسلام اهتمام زیادی به مساله قرابت و رحم دارد، اما به عنوان صله رحم، و اینکه با رحم قطع رابطه نکنند، و از دادن مال عزیز و مورد حاجت خود به ارحام فقیر مضایقه ننمایند، نه به عنوان اینکه رحم خود را دوست بدارند، چون اسلام بر هر محبتی به جز محبت به خدا خط بطلان کشیده. </p> <p>و ما نمی‌توانیم بگوییم که مودت به قربی در آیه شریفه کنایه است از همین صله رحم و احسان به ایشان و انفاق مال به آنان، چون در آیه شریفه هیچ قرینه‌ای نیست که دلالت کند بر اینکه معنای حقیقی مودت منظور نیست، بلکه صله رحم منظور است، چون صله رحم مساله   <code class="page" rel="18,65"/> دیگری است و حب فی اللَّه مساله‌ای دیگر. </p> <p><span class="phrase">بعضی<span class="footnote" rel="1" title="روح المعانی، ج ۲۵، ص ۳۲">*</span> دیگر گفته‌اند: معنای <em rel="fa_42_23_19-19" data-sentence="97:212">قربی</em> تقرب به خدا است، و <em>مودت به قربی</em>  عبارت است از مودت به خدا از راه تقرب جستن به او به وسیله اطاعت و معنای آیه این است که: من از شما اجری نمی‌خواهم مگر همین را که به وسیله تقرب جستن به خدا به او مودت کنید.</span> </p> <p>اشکال این وجه این است که: بنا بر این وجه در جمله <span class="aya" rel="42_23" data-words="16-19">إلا المودة فی القربی</span> ابهامی خواهد بود که جا ندارد با آن ابهام خطاب به مشرکین شود، چون خلاصه مفادش این است که مردم با خدا تودد کنند، و یا ود و دوستی او را داشته باشند به اینکه به درگاهش تقرب جویند، و حال آنکه مشرکین منکر آن نیستند، چون مشرکین اگر آلهه خود را می‌پرستند به همین ملاک تودد با خدا و تقرب به سوی او می‌پرستند، و خدای تعالی از همین مشرکین حکایت می‌فرماید که گفته‌اند: <span class="aya" rel="39_3" data-words="11-17">ما نعبدهم إلا لیقربونا إلی الله زلفی</span><span class="footnote" rel="2" title="مؤمنین و مؤمنات دوستان یکدیگرند سوره توبه، آیه ۷۱">*</span> و نیز گفته‌اند: <span class="aya" rel="10_18" data-words="14-17">هؤلاء شفعاؤنا عند الله</span><span class="footnote" rel="3" title="روح المعانی، ج ۲۵، ص ۳۳">*</span>. </p> <p>پس اگر به گفته مفسرین مزبور معنای جمله‌ <span class="aya" rel="42_23" data-words="16-19">إلا المودة فی القربی</span> تودد نسبت به خدا از راه عبادت است، باید آن را مقید کرده باشد به عبادت خدا به تنهایی، و بفرماید: شما که با پرستش بت‌ها می‌خواهید به خدا تقرب جویید، راه تودد و تقرب این نیست، بلکه راهش این است که تنها خدا را بپرستید و من از شما جز این را توقع ندارم، و در چنین مقامی مهمل گذاشتن این قید با ذوق سلیم سازگار نیست. </p> <p>علاوه بر اینکه در آیه شریفه کلمه <em>مودت</em> آمده، نه <em>تودد</em> و در کلام خدای سبحان سابقه ندارد که کلمه <em>مودت</em> اطلاق شده باشد بر تودد مردم نسبت به خدای تعالی و تقرب به او، هر چند که عکس این در کلام خدای تعالی آمده، و خدا را نسبت به بندگان ودود و دارای مودت خوانده، و فرموده: <span class="aya" rel="11_90" data-words="7-10">إن ربی رحیم ودود</span><span class="footnote" rel="4" title="سوره هود، آیه ۹۰">*</span> و <span class="aya" rel="85_14" data-words="1-4">و هو الغفور الودود</span><span class="footnote" rel="5" title="سوره بروج، آیه ۱۴">*</span> و شاید ودود خواندن خدا از این باب باشد که کلمه مودت اشعار دارد بر اینکه دارنده این صفت نسبت به افراد مورد مودت، خود را متعهد می‌داند که مراعات حال آنان را نموده و از حالشان تفقد کند. حتی           <code class="page" rel="18,66"/> بعضی از اهل لغت-بطوری که راغب حکایت کرده-گفته‌اند: مودت خدا نسبت به بندگان این است که مراعات حال ایشان را بکند. </p> <p>و اشکال سابق هم به قوت خود باقی است. و اگر مودت فی القربی را تفسیر کنند به محبت‌های طرفینی مردم نسبت به یکدیگر در راه تقرب به خدا، به طوری که تقرب‌ها اسبابی باشد برای محبت در بین آنان، در جواب می‌گوییم این محبت را هم مشرکین در تقرب‌های خود هر چند از نظر دین توحید باطل است دارند، و باز این قسم نمی‌تواند مزد رسالت رسول خدا  (ص) باشد. </p> <h3> <span class="title" rel="42_23 42_24 42_17 42_18 42_19 42_20 42_21 42_22 42_25 42_26">بیان این وجه که مقصود از مودت قربی، محبت عترت و اهل بیت پیامبر (علیهم الصلاة و السلام) است</span> </h3> <p> بعضی<span class="footnote" rel="1" title="مجمع البیان، ج ۹، ص ۲۸">*</span> هم گفته‌اند: مراد از مودت به قربی، دوستی خویشاوندان رسول خدا (ص) -که همان عترت او از اهل بیتش باشند-است و بر طبق این تفسیر روایاتی هم از طرق اهل سنت، و اخبار بسیار زیادی از طرق شیعه وارد شده که همه آنها آیه را به مودت عترت و دوستی با آن حضرات (ع) تفسیر کرده، اخبار متواتری هم که از طرق دو طائفه بر وجوب مودت اهل بیت و محبت آن حضرات رسیده، این تفسیر را تایید می‌کند. </p> <p>و اگر در یک طایفه دیگر اخبار که آن نیز متواتر است، یعنی اخباری که از هر دو طریق از رسول خدا (ص) رسیده، و مردم را در فهم کتاب خدا و معارف اصولی و فروعی دین و بیان حقایق آن، به اهل بیت (ع) ارجاع داده-مانند حدیث ثقلین و حدیث سفینه و امثال آن-دقت کافی به عمل آوریم، هیچ شکی برایمان باقی نمی‌ماند که منظور از واجب کردن مودت اهل بیت، و آن را به عنوان اجر رسالت قرار دادن تنها این بوده که این محبت را وسیله‌ای قرار دهد برای این که مردم را به ایشان ارجاع دهد، و اهل بیت مرجع علمی مردم قرار گیرند. </p> <p>پس مودتی که اجر رسالت فرض شده چیزی ما ورای خود رسالت و دعوت دینی‌و بقاء و دوام آن نیست. پس بنا بر این تفسیر، مفاد آیه شریفه هیچ تغایری با آیات دیگر که اجر رسالت را نفی می‌کنند ندارد. </p> <p>در نتیجه برگشت معنای آیه مورد بحث به این می‌شود که: من از شما اجری درخواست نمی‌کنم، چیزی که هست از آنجا که خدای تعالی مودت به عموم مؤمنین را که قرابت من هم از ایشانند بر شما واجب فرموده، من مودت شما را نسبت به اهل بیتم اجر رسالتم می‌شمارم. و   <code class="page" rel="18,67"/> خدای تعالی در این معنا فرموده: <span class="aya" rel="19_96" data-words="1-10">إن الذین آمنوا و عملوا الصالحات سیجعل لهم الرحمن ودا</span><span class="footnote" rel="1" title="کسانی که ایمان آورده و اعمال صالح کردند خدای رحمان به زودی محبتشان را در دلها می‌اندازد سوره مریم، آیه ۹۶">*</span> و نیز فرموده: <span class="aya" rel="9_71" data-words="1-7">و المؤمنون و المؤمنات بعضهم أولیاء بعض</span><span class="footnote" rel="2" title="تفسیر کشاف، ج ۴، ص ۲۲۰">*</span> با این بیان فساد و بطلان گفتار آنهایی که بر این وجه ایراد گرفته‌اند روشن می‌گردد، آنها گفته‌اند<span class="footnote" rel="3" title="روح المعانی، ج ۲۵، ص ۳۳">*</span> : نمی‌شود منظور از قربی اهل بیت آن جناب باشد، برای اینکه مقام نبوت در مظان تهمت قرار می‌گیرد. مردم می‌گویند، پیغمبر خدا هم مانند سایر مردم مادی که برای تامین آتیه فرزندان خود تلاش می‌کنند دین خدا را وسیله معاش فرزندان و خویشاوندان خود کرده. </p> <p>و نیز فساد و ایراد دیگرشان روشن می‌گردد، که گفته‌اند<span class="footnote" rel="4" title="روح المعانی، ج ۲۵، ص ۳۳">*</span> : اگر معنای آیه، مودت به عترت باشد، با آیه‌ <span class="aya" rel="12_104" data-words="1-6">و ما تسئلهم علیه من أجر</span><span class="footnote" rel="5" title="و هیچ گونه اجری از ایشان درخواست نمی‌کنی سوره یوسف، آیه ۱۰۴">*</span> منافات دارد. وجه فسادش این است که گفتیم بنا بر این تفسیر، مودت اهل بیت ادعاء اجر خوانده شده، و گر نه حقیقت آن همان چیزی است که سایر آیات این باب بر آن دلالت دارد و چیز دیگر غیر آن را نمی‌گوید، چون خواننده عزیز توجه فرموده که اجری که در این آیه درخواست شده، نفعی است که عاید خود بشر می‌گردد، نه عاید عترت. و دیگر مظنه تهمتی در کار نیست. </p> <p>علاوه بر اینکه آیه مورد بحث بنا بر این تفسیر در مدینه نازل شده، و خطاب در آن به مسلمین است، و مسلمانان هرگز پیامبر خود را که با عصمت الهی مصون از هر خطا است، به چنین تهمتی متهم نمی‌کنند، چون به نبوت و عصمت او ایمان دارند، و دستوراتش را دستورات پروردگار خود می‌دانند. </p> <p>و به فرضی که ممکن باشد مؤمنین به وی او را در این آیه متهم کنند، و به گفته شما چنین سفارشی مناسب به شان نبوت نباشد، باید همین اتهام و این ناسازگاری با شان نبوت در سایر خطاب‌های بسیاری که مشابه این خطابست جریان یابد، مانند آیات بسیاری که اطاعت رسول خدا (ص) را به طور مطلق بر امت واجب می‌کند، و باز مانند آیاتی که انفال را ملک خدا و رسول خدا (ص) می‌داند و نیز آیاتی که دادن خمس را به اقربای رسول خدا (ص) واجب می‌کند، و آیاتی که برای آن جناب در مساله ازدواج با زنان توصیه‌هایی می‌دهد، و آیاتی دیگر از این قبیل. </p> <p>           <code class="page" rel="18,68"/> علاوه بر اینکه خدای تعالی خودش در آیه بعد متعرض این تهمت شده، و از آن جواب داده و دفع کرده است، و فرموده: <span class="aya" rel="42_24" data-words="1-12">أم یقولون افتری علی الله کذبا فإن یشإ الله یختم علی قلبک</span> که بیانش خواهد آمد-ان شاء اللَّه تعالی. </p> <p>و بر فرض که ما آیه را از چنین معنایی برگردانیم و به منظور دفع آن تهمت، معنای دیگری برایش بکنیم، اخبار بی‌شماری را که هم از طرق اهل سنت و هم از طرق شیعه در مورد مودت اهل بیت از رسول خدا (ص) روایت شده چه کنیم؟ و اما اینکه گفته‌اند: این تفسیر با آیه‌ <span class="aya" rel="12_104" data-words="1-6">و ما تسئلهم علیه من أجر</span> منافات دارد، جوابش از آنچه گذشت روشن، وبطلانش واضح گشت، چون مضمون آیه را اگر با آیاتی که درخواست اجر را نفی می‌کند مقایسه کنیم نظیر مضمون آیه‌ <span class="aya" rel="25_57" data-words="1-14">قل ما أسئلکم علیه من أجر إلا من شاء أن یتخذ إلی ربه سبیلا</span><span class="footnote" rel="1" title="سوره فرقان، آیه ۵۷">*</span> می‌شود که در سابق ذکر شد. </p> <p>زمخشری در کشاف بعد از آن که همین وجه را اختیار کرده، می‌گوید: حال اگر بپرسی چرا فرمود: <span class="aya" rel="42_23" data-words="16-19">إلا المودة فی القربی</span> و نفرمود الا المودة للقربی <em>و یا</em> الا مودة القربی در پاسخ می‌گویم برای اینکه عرب برای مودت ظرفی قائلند، مثلا می‌گویند: لی فی آل فلان مودة من در آل فلان مودتی دارم <em>و نیز می‌گویند</em> ولی فیهم هوی و حب شدید من در آنان عشق و محبتی شدید دارم و منظورشان این است که افراد فلان قبیله مورد و محل محبت منند. </p> <p><span class="phrase">آن گاه می‌گوید: متعلق <em rel="fa_42_23_18-19" data-sentence="22:432">فی القربی</em> کلمه <em>مودت</em> نیست، به خلاف اینکه فرموده باشد الا المودة للقربی که در این صورت متعلق <em rel="fa_42_23_19-19" data-sentence="175:326">للقربی</em> خود کلمه <em>مودت</em> است، و در آیه مورد بحث قهرا <em rel="fa_42_23_18-19" data-sentence="287:256">فی القربی</em> متعلق به چیزی می‌شود که حذف شده، و تقدیر آن الا المودة الثابتة فی القربی مگر مودتی که ثابت باشد در قربی می‌باشد<span class="footnote" rel="2" title="خداوند بهتر از آنچه می‌کردند جزای عملشان قرار داده، و از فضل خود بیشتر هم بدهد سوره نور، آیه ۳۸">*</span>.</span> </p> <h3> <span class="title" rel="42_23 42_24 42_25 42_17 42_18 42_19 42_20 42_21 42_22 42_26">اشاره به معنای اینکه خداوند بر حسن عمل می‌افزاید</span> </h3> <p> <span class="aya" rel="42_23" data-words="20-31">و من یقترف حسنة نزد له فیها حسنا إن الله غفور شکور</span> کلمه <em>اقتراف</em> به معنای اکتساب است، و کلمه <em>حسنه</em> به معنای آن عملی است که مورد رضای خدای سبحان باشد، و در ازایش ثواب دهد، و کلمه <em>حسن</em> در مورد عمل به معنای سازگار بودن آن با سعادت آدمی، و با آن هدفی است که او در نظر دارد، هم چنان که  <em>مساءت</em> و بدی و زشتی عمل، بر خلاف این است، و معنای زیادتر کردن حسن عمل این است که جهات نقص آن را تکمیل کند، و از این باب است زیادتر کردن ثواب عمل،     <code class="page" rel="18,69"/> هم چنان که در آیه‌ <span class="aya" rel="29_7" data-words="10-15">و لنجزینهم أحسن الذی کانوا یعملون</span><span class="footnote" rel="1" title="و به طور مسلم بهتر از آنچه می‌کردند جزایشان می‌دهیم سوره عنکبوت، آیه ۷">*</span> و آیه‌ <span class="aya" rel="24_38" data-words="1-9">لیجزیهم الله أحسن ما عملوا و یزیدهم من فضله</span><span class="footnote" rel="2" title="توضیح اینکه: در جمله &lt;em&gt;قبلت منه&lt;/em&gt; هم قبول را می‌فهماند و هم اینکه این قبول از ناحیه فلانی آغاز شد نه دیگری و در &lt;em&gt;قبلت عنه&lt;/em&gt; می‌فهماند شی‌ء مقبول از او تجاوز کرد و به من رسید -مترجم">*</span> به هر دو جهت نظر دارد، هم تکمیل نواقص، و هم زیادی ثواب. </p> <p>و معنای آیه مورد بحث این است که: هر کس حسنه‌ای به جای آورد، ما با رفع نواقص آن و زیادی اجر حسنی بر آن حسنه می‌افزاییم که خدا آمرزگار است و بدی‌ها را محو می‌کند، و شکور است، خوبی‌های عمل را از عاملش ظاهر و بر ملا می‌سازد. </p> <p>بعضی از مفسرین<span class="footnote" rel="3" title="تفسیر کشاف، ج ۴، ص ۲۲۲">*</span> گفته‌اند: مراد از <em>حسنه</em> همان مودت به قربای رسول خدا (ص) است، و مؤید این احتمال روایاتی است که از ائمه اهل بیت (ع) وارد شده، که آیه‌ <span class="aya" rel="42_23" data-words="11-15">قل لا أسئلکم علیه أجرا</span> -تا چهار آیه-در باره مودت به قربای رسول خدا (ص) نازل شده، و لازمه این تفسیر آن است که این آیات در مدینه نازل شده و دارای یک سیاق باشد. و قهرا مراد از حسنه از حیث انطباقش بر مورد، همان مودت خواهد بود، آن وقت آیه شریفه‌ <span class="aya" rel="42_24" data-words="1-3">أم یقولون افتری...</span> اشاره خواهد بود به سخنی که بعضی از منافقین که قبول آیه قبلی برایشان گران می‌آمده گفته‌اند، و این سمپاشی را در بین مؤمنین کرده‌اند، چون در بین آنان افراد ساده‌لوحی بوده‌اند که به سخنان منافقین ترتیب اثر می‌داده‌اند. و مراد از آیه سوم و چهارم که می‌فرماید: <span class="aya" rel="42_25" data-words="1-5">و هو الذی یقبل التوبة</span> -تا آخر دو آیه- توبه همان مؤمنین ساده لوح خواهد بود، که از قبول گفتار منافقین برگشته‌اند. </p> <p>و در جمله‌ <span class="aya" rel="42_23" data-words="28-31">إن الله غفور شکور</span> التفاتی از تکلم به غیبت به کار رفته، چون قبل از این جمله خدای تعالی گوینده بود، می‌فرمود ما چنین و چنان می‌کنیم، و در اینجا غایب حساب شده، می‌فرماید خدا غفور و شکور است. و وجه این التفات آن است که خواسته به علت غفور و شکور بودن خود اشاره کند، و بفرماید بدین جهت غفور و شکور است که <em>اللَّه</em>  است-عز اسمه. </p> <p><code class="aya" rel="42_24"/> <span class="aya" rel="42_24" data-words="1-6">أم یقولون افتری علی الله کذبا...</span> کلمه <em>أم</em> منقطعه است، و سیاق کلام، سیاق توبیخ است، و لازمه‌اش انکار این معنا است که آن جناب به دروغ چیزی را بر خدا افتراء ببندد. </p> <p> <span class="aya" rel="42_24" data-words="7-12">فإن یشإ الله یختم علی قلبک</span> - (معنای جمله قبلی این بود که منافقین می‌گویند:       <code class="page" rel="18,70"/> تو از پیش خود گفتی که باید به خویشاوندانت مودت بورزند)، و معنای این جمله با کمک سیاق این است که: نه، تو به خدا افتراء نبستی و دروغگو نیستی، چون زمام هیچ امری به دست تو نیست تا بخواهی افترایی ببندی، و آنچه می‌گویی وحی است از ناحیه خدای سبحان، بدون اینکه خود تو دخالتی در آن داشته باشی، بلکه زمام امر بسته به مشیت خدای تعالی است، اگر خواست مهر بر دلت می‌زند، و باب وحی را به رویت می‌بندد، ولی او خواسته که به تو وحی کند و حق را بیان نموده و سنت خود را اجراء کند، چون سنت او چنین است که همواره با کلمات خود باطل را محو و حق را محقق کند. </p> <h3> <span class="title" rel="42_24">وجوه مختلف در معنای جمله‌ <span class="aya" rel="42_24" data-words="7-12">فإن یشإ الله یختم علی قلبک</span> </span> </h3> <p> پس اینکه فرمود: <span class="aya" rel="42_24" data-words="7-12">فإن یشإ الله یختم علی قلبک</span> کنایه است از اینکه امر، به مشیت خدا برمی‌گردد و ساحت رسول خدا (ص) منزه از این است که از پیش خود چیزی بگوید. </p> <p>و این معنا-به طوری که ملاحظه می‌فرمایید-با سیاق مناسب‌تر است، بنا بر این که گفتیم مراد از قربی، قرابت رسول خدا (ص)، و توبیخ متوجه به منافقین و بیماردلان است. </p> <p>البته مفسرین در معنای جمله مورد بحث وجوهی دیگر آورده‌اند که بعضی از آنها از نظر شما می‌گذرد: 1-زمخشری در کشاف گفته: جمله‌ <span class="aya" rel="42_24" data-words="7-12">فإن یشإ الله یختم علی قلبک</span> معنایش این است که اگر خدا بخواهد تو را از آنانی قرار می‌دهد که مهر بر دلهایشان زد، آن وقت است که بر خدا افتراء خواهی بست، چون کسی جز این گونه افراد بر خدا افتراء نمی‌بندد. </p> <p>آن گاه می‌گوید: این اسلوب کلام، افتراء بستن را از مثل پیامبر بعید می‌شمارد و می‌فهماند که افتراء بستن چنین افرادی در بعید بودن، مثل شرک ورزیدن به خدا و داخل شدن در زمره کسانی است که خدا بر دلهایشان مهر زده، و مثالی که می‌توانیم برای این طرز حرف زدن بیاوریم، این است که بعضی از افراد امین که نسبت خیانت به او داده‌اند بگوید: مگر خدا دست از هدایتم برداشته و مرا تنها گذاشته و به خودم واگذار کرده، و مگر خدا دلم را کور کرده. در این مثال آن شخص امین نمی‌خواهد خذلان و کوری دل را برای خود اثبات کند، بلکه می‌خواهد از اینکه نسبت خیانت به او و به مثل او بدهند استبعاد نماید و بفهماند که دادن چنین نسبتی تهمتی است بس بزرگ<span class="footnote" rel="1" title="تفسیر کشاف، ج ۴، ص ۲۲۱">*</span>. </p> <p>   <code class="page" rel="18,71"/> 2-بعضی<span class="footnote" rel="1" title="روح المعانی، ج ۲۵، ص ۳۴">*</span> گفته‌اند: معنای این جمله این است که اگر به این فکر بیفتی که بر خدا افتراء ببندی‌خدا مهر بر دلت خواهد زد و قرآن را از یادت خواهد برد، با این حال چگونه می‌توانی بر خدا افتراء ببندی. و این جمله می‌خواهد همان مطلبی را خاطرنشان کند که جمله <span class="aya" rel="39_65" data-words="10-13">لئن أشرکت لیحبطن عملک</span> اگر شرک بورزی یقین بدان که خداوند عملت را بی ثمر می‌کند در مقام افاده آن است. </p> <p>3-بعضی<span class="footnote" rel="2" title="الدر المنثور، ج ۶، ص ۷">*</span> دیگر گفته‌اند: معنایش این است که اگر خدا بخواهد قلب تو را با داروی صبر قوی می‌کند تا در برابر آزار مشرکین از پای در نیایی، و اگر می‌گویند او مفتری و ساحر است ناراحت نشوی. </p> <p>این سه وجه خالی از ضعف نیستند. </p> <p>4-بعضی<span class="footnote" rel="3" title="اصول کافی، ج ۱، ص ۳۹۱">*</span> گفته‌اند: معنایش این است که اگر خدا بخواهد مهر بر دلت می‌زند هم چنان که بر دل کفار زده، و این خود نوعی تسلیت است برای رسول خدا (ص) تا با مقایسه وضع خود با کفار متوجه نعمت خدا شود، و شکر خدا را به جای آورد. </p> <p>5-بعضی<span class="footnote" rel="4" title="روح المعانی، ج ۲۵، ص ۳۷">*</span> دیگر گفته‌اند: معنایش این است که اگر خدا بخواهد مهر به دلهای کفار و زبان ایشان می‌زند و عذابشان را زودرس می‌کند. و اگر به جای اینکه بفرماید اگر بخواهد مهر بر دلهاشان می‌زند <em>فرمود: </em> اگر بخواهد مهر بر دلت می‌زند که هم خطابست و هم مفرد، در حقیقت برای این بوده که خواسته است روی سخن را متوجه گوینده او بر خدا افتراء بسته کند، و بفرماید ای که چنین گفته‌ای اگر خدا بخواهد مهر بر دلت می‌زند. </p> <p> <span class="aya" rel="42_24" data-words="13-20">و یمح الله الباطل و یحق الحق بکلماته</span> -تعبیر به مضارع (یمحو: محو می‌کند، و یحق: ثابت می‌کند) برای این است که بر استمرار دلالت کند و بفهماند مساله محو باطل و احقاق حق سنتی است که خدای تعالی آن را با کلمات خود جاری می‌سازد. و منظور از  <em>کلمات</em> همان وحی است که خدای تعالی به انبیایش می‌کند، و کلام ربوبی او است که مقاصد را به انبیایش تفهیم می‌کند. ممکن هم هست مراد از کلمات خدا، نفوس انبیاء باشد، چون این نفوس شریفه خاصیت کلام را دارند، کلام از منویات پرده برمی‌دارد، نفوس انبیاء هم رازهای غیبی را هویدا می‌سازد. </p> <p> <span class="aya" rel="42_24" data-words="21-24">إنه علیم بذات الصدور</span> این جمله تعلیل جمله‌ <span class="aya" rel="42_24" data-words="14-15">یمح الله...</span> است، می‌فرماید به     <code class="page" rel="18,72"/> این علت باطل را محو و حق را احقاق می‌کند، که دانای به دلها و منویات آنها است، و می‌داند هر دلی چه استدعایی دارد، آیا استدعای هدایت دارد، و یا ضلالت، اقتضای شرح دارد، و یا ختم و مهر خوردن تا با انزال وحی و توجیه دعوت به سوی همه دلها هر یک را به مقتضای خود برساند. </p> <p>بعضی از مفسرین<span class="footnote" rel="1" title="تفسیر کشاف، ج ۲۵، ص ۲۲۳">*</span> گفته‌اند: در آیه مورد بحث اشعاری است به وعده به رسول خدا  (ص) که به زودی او را یاری خواهد فرمود. این قول خیلی بی وجه نیست. </p> <p><code class="aya" rel="42_25"/> <span class="aya" rel="42_25" data-words="1-15">و هو الذی یقبل التوبة عن عباده و یعفوا عن السیئات و یعلم ما تفعلون</span> وقتی گفته می‌شود <em>قبل منه</em> و <em>قبل عنه</em> هر دو به یک معنا است. در کشاف گفته: وقتی گفته می‌شود: <em>قبلت منه الشی‌ء</em> و <em>قبلت عنه</em> این تفاوت بین آن دو هست که در اولی آن چیز را مبدأ قبول خود و منشا آن قرار داده، و در دومی آن شی‌ء را از وی عزل و جدا کرده<span class="footnote" rel="2" title="روح المعانی، ج ۲۵، ص ۲۶">*</span>. این بود گفتار زمخشری<span class="footnote" rel="3" title="روح المعانی، ج ۲۵، ص ۲۶">*</span>. </p> <p>و در اینکه فرمود: <span class="aya" rel="42_25" data-words="12-15">و یعلم ما تفعلون</span> تحریکی است بر توبه و هشداری است از ارتکاب گناهان. و معنای تحت اللفظی آن روشن است. </p> <p><code class="aya" rel="42_26"/> <span class="aya" rel="42_26" data-words="1-16">و یستجیب الذین آمنوا و عملوا الصالحات و یزیدهم من فضله و الکافرون لهم عذاب شدید</span> <span class="phrase">فاعل کلمه <em rel="fa_42_26_2-2" data-sentence="10:344">یستجیب</em> ضمیری است که به خدای تعالی برمی‌گردد، و جمله <span class="aya" rel="42_26" data-words="3-4">الذین آمنوا...</span> به طوری که گفته‌اند<span class="footnote" rel="4" title="روضه کافی، ج ۸، ص ۸۰">*</span> در جای مفعول نشسته و حرف جر آن حذف شده، و تقدیرش یستجیب اللَّه للذین آمنوا است، یعنی: خدای تعالی مستجاب می‌کند برای کسانی که ایمان آورده‌اند.</span> بعضی<span class="footnote" rel="5" title="تفسیر کشاف، ج ۲۵، ص ۲۲۳">*</span> گفته‌اند: فاعل آن کلمه <em>الذین</em> است، ولی این از سیاق آیه بعید است. </p> <p>کلمه <em>استجابت</em> به معنای اجابت دعا است، و چون عبادت خود نوعی دعوت و           <code class="page" rel="18,73"/> خواندن خدای تعالی است، لذا از قبول عبادت آنان تعبیر به <em>استجابت</em> کرده، به دلیل اینکه دنبالش فرموده: <span class="aya" rel="42_26" data-words="8-11">و یزیدهم من فضله</span> چون ظاهر این جمله آن است که منظور از زیادتر کردن فضل خدا، زیادتر کردن ثواب باشد. و همچنین از اینکه در مقابل استجابت مؤمنین فرموده: و کافران عذابی شدید دارند این معنا استفاده می‌شود. </p> <p>بعضی<span class="footnote" rel="1" title="الدر المنثور، ج ۶، ص ۵۰">*</span> هم گفته‌اند: مراد این است که هر وقت او را بخوانند خدای تعالی دعایشان را مستجاب می‌کند، و هر وقت حاجتی بخواهند می‌دهد، و زیادتر از خواسته‌شان را هم می‌دهد. ولی این معنا هم از سیاق آیه بعید است، و هم اینکه استجابت دعا را مخصوص مؤمنین می‌سازد، در حالی که مخصوص مؤمنین نیست. </p> <h3>بحث روایتی‌ <span class="title" rel="42_23 42_24 42_17 42_18 42_19 42_20 42_21 42_22 42_25 42_26"> (روایاتی در باره اینکه در آیه مودت مراد از قربی اهل بیت رسول اللَّه (ص) است</span> </h3> <p> در مجمع البیان از زادان علی (ع) روایت کرده که فرموده: در مورد ما در آل حم آیه‌ای است که می‌فرماید: مودت ما را حفظ نمی‌کند مگر کسی که ایمان به خدا داشته باشد، آن گاه آیه‌ <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> را تلاوت فرمود. </p> <p>طبرسی (رحمة اللَّه علیه) سپس می‌گوید: منظور کمیت شاعر هم اشاره به همین آیه است که می‌گوید: <span class="poem">وجدنا لکم فی آل حم آیة / تاولها منا تقی و معرب</span> یعنی در آل حم آیه‌ای یافتیم که هر پرهیزکار و آشنا به لغت عرب آن را فهمید<span class="footnote" rel="2" title="مجمع البیان، ج ۹، ص ۲۹">*</span>. </p> <p>و نیز در مجمع البیان گفته: حدیث صحیح از حسن بن علی (ع) رسیده که در خطبه‌ای که برای مردم ایراد کرد فرمود: ما از اهل بیتی هستیم که خدای تعالی مودت آنان را بر هر مسلمانی واجب کرده، و فرموده: <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span><span class="footnote" rel="3" title="روح المعانی، ج ۲۵، ص ۳۵">*</span>. </p> <p>و <span class="phrase">در کافی به سند خود از عبد اللَّه بن عجلان از امام ابی جعفر (ع) روایت آورده که در تفسیر <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> فرمود منظور از <em rel="fa_42_23_19-19" data-sentence="202:96">قربی</em>  ائمه (ع) هستند<span class="footnote" rel="4" title="مجمع البیان، ج ۹، ص ۲۸، ط ایران">*</span>.</span> </p> <p>مؤلف: مضمون این روایت در اخبار بسیار زیادی از طرق شیعه از ائمه اهل بیت       <code class="page" rel="18,74"/> (ع) روایت شده. </p> <p>و در الدر المنثور است که احمد، عبد بن حمید، بخاری، مسلم، ترمذی، ابن جریر و ابن مردویه از طریق طاووس، از ابن عباس روایت کرده‌اند که شخصی از او از آیه‌ <span class="aya" rel="42_23" data-words="16-19">إلا المودة فی القربی</span> سؤال کرد، سعید بن جبیر پیش قدمی کرد و گفت: منظور قربای آل محمد است. </p> <p>ابن عباس گفت: عجله کردی، برای اینکه هیچ تیره‌ای از تیره‌های قریش نیست مگر آنکه رسول خدا (ص) در بین آنان قرابتی دارد، سعید گفت: پس ما قبل از اینکه در تفسیر این آیه بحث کنیم باید قبلا معنای لغوی قرابت را بفهمیم چیست<span class="footnote" rel="1" title="تفسیر قمی، ج ۲، ص ۲۷۵">*</span>. </p> <p>مؤلف: در الدر المنثور این روایت به چند طریق دیگر، غیر از طریق بالا، از ابن عباس نقل شده، و ما در بیان آیه گفتیم که این معنا-که منظور از قرابت قرابت با قریش باشد-درست درنمی‌آید و با سیاق آیه نیز نمی‌سازد، و عجیب اینجا است که در بعضی از سندهای این روایت آمده که ابن عباس گفته: این آیه به وسیله آیه‌ <span class="aya" rel="34_47" data-words="1-12">قل ما سألتکم من أجر فهو لکم إن أجری إلا علی الله</span> نسخ شده. </p> <p>و نیز در همان کتاب است که ابو نعیم و دیلمی از طریق مجاهد، از ابن عباس روایت کرده که گفت: رسول خدا (ص) در معنای جمله‌ <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> فرمود: اجری نمی‌خواهم مگر همین که جانب مرا در اهل بیتم رعایت کنید، و آنان را به خاطر من دوست بدارید<span class="footnote" rel="2" title="مجمع البیان، ج ۹، ص ۲۹ و ۳۰">*</span>. </p> <p>و نیز در آن کتاب آمده که ابن منذر، ابن ابی حاتم، طبرانی، و ابن مردویه به سندی ضعیف از طریق سعید بن جبیر از ابن عباس روایت کرده، که گفت: وقتی آیه <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> نازل شد، اصحاب پرسیدند: یا رسول اللَّه قربای تو چه کسانی‌اند که مودتشان بر امت واجب شده؟ فرمود: علی و فاطمه و دو پسران او<span class="footnote" rel="3" title="مجمع البیان، ج ۹، ص ۲۹ و ۳۰">*</span>. </p> <p>مؤلف: این روایت را طبرسی هم در مجمع البیان آورده، ولی به جای کلمه ولداها دو پسران او <em>کلمه</em> ولدها اولاد او آمده<span class="footnote" rel="4" title="روح المعانی، ج ۲۵، ص ۳۵">*</span>. </p> <p>و نیز در همان کتاب است که ابن جریر از ابی الدیلم روایت کرده که گفت: وقتی علی بن الحسین (ع) را به اسیری آوردند، و در بالای پله معروف دمشق نگه داشته بودند، مردی از اهل شام برخاست و گفت: حمد خدا را که شما را بکشت، و بیچاره‌تان کرد. </p> <p>       <code class="page" rel="18,75"/> علی بن الحسین (ع) در جوابش فرمود: آیا قرآن خوانده‌ای؟ گفت آری. فرمود: آل حم را خوانده‌ای؟ گفت آری، فرمود: هیچ خوانده‌ای‌ <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> را؟ مرد ناگهان متوجه شد و گفت: شما همان قربای رسول خدا (ص) هستید؟ فرمود: بله ما هستیم<span class="footnote" rel="1" title="مجمع البیان، ج ۹، ص ۲۹">*</span>. </p> <p>و نیز در آن کتاب است که ابن ابی حاتم از ابن عباس روایت کرده که در ذیل جمله <span class="aya" rel="42_23" data-words="20-23">و من یقترف حسنة</span> گفته: منظور از حسنه مودت آل محمد (ص) است<span class="footnote" rel="2" title="الدر المنثور، ج ۶، ص ۷">*</span>. </p> <p>مؤلف: در همین معنا روایتی در کافی آمده، وی آن را به سند خود از محمد بن مسلم از ابی جعفر (ع) نقل کرده است<span class="footnote" rel="3" title="الدر المنثور، ج ۶، ص ۷">*</span>. </p> <p>و در تفسیر قمی آمده که: پدرم از ابن ابی نجران از عاصم بن حمید، از محمد بن مسلم برایم حدیث کرد که گفت: از امام باقر (ع) شنیدم که فرمود: منظور از قربی در آیه‌ <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> اهل بیت رسول خدایند ( ص) آن گاه می‌فرماید: انصار (مسلمانان اهل مدینه) نزد رسول خدا (ص) رفتند، و عرضه داشتند: ما شما را منزل دادیم و یاری کردیم، اینک مقداری از اموال ما را بگیر، و در رفع گرفتاریهایت مصرف کن، خدای تعالی در پاسخشان این آیه را فرستاد که:  <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> یعنی مودت به اهل بیتم. </p> <p>و سپس می‌فرماید: مگر نمی‌بینی که ممکن است مردی دوستی داشته باشد که در عین دوستیش با وی در دل کینه‌ای نسبت به اهل بیت او داشته باشد، در نتیجه دل او سلامت نخواهد داشت. خدای تعالی در این آیه خواسته است در دل رسول خدا (ص) چیزی علیه امتش نباشد، لا جرم مودت در قربی را بر امت واجب کرد، حال اگر به آن عمل کنند واجبی را انجام داده‌اند، و اگر ترکش کنند باز واجبی را ترک کرده‌اند. </p> <p>سپس فرمود: انصار از حضور رسول خدا برگشتند در حالی که به یکدیگر می‌گفتند: ما اموال خود را در اختیار آن جناب گذاشتیم و او نپذیرفت، و دستور داد در دفاع از اهل بیتش با دشمنانشان بجنگیم. و طایفه‌ای از ایشان گفتند: نه رسول خدا (ص)     <code class="page" rel="18,76"/> چیزی نگفت. طایفه‌ای هم کلام آن جناب را تکذیب نموده و آن را افتراء بر خدا خواندند و خدا تکذیبشان را در جمله‌ <span class="aya" rel="42_24" data-words="1-6">أم یقولون افتری علی الله کذبا</span> حکایت کرده، و سپس فرموده: <span class="aya" rel="42_24" data-words="7-12">فإن یشإ الله یختم علی قلبک</span> یعنی: بگو اگر من بر خدا افتراء ببندم خدا مهر بر دلم می‌زند، <span class="aya" rel="42_24" data-words="13-16">و یمح الله الباطل</span> یعنی خدا باطل را هر چه هم صورت حق به جانبی داشته باشد باطل نشان می‌دهد، و حق را با کلماتش احقاق و اثبات می‌کند. و منظور از <em>کلماته</em> ائمه و قائم آل محمد ( ع) هستند، <span class="aya" rel="8_43" data-words="20-23">إنه علیم بذات الصدور</span><span class="footnote" rel="1" title="الدر المنثور، ج ۶، ص ۷">*</span>. </p> <p>مؤلف: داستان انصار را سیوطی هم در الدر المنثور از طبرانی و ابن مردویه از طریق سعید بن جبیر آورده، و آن را روایتی ضعیف خوانده است<span class="footnote" rel="2" title="الدر المنثور، ج ۶، ص ۷">*</span>. </p> 
