<h2 class="sura">سوره فصلت ، مکی است و پنجاه و چهار آیه دارد</h2><h3 class="ayas">سوره فصلت آیه‌های ۱ تا ۱۲</h3><code class="section" rel="41_1-12"/><h3>ترجمه آیات</h3> <p> <span class="trans" rel="41_0">به نام خدای رحمان رحیم </span><span class="trans" rel="41_1"> حم.  «۱» </span><span class="trans" rel="41_2">این کتاب نازل شده از ناحیه رحمان رحیم است. <code class="page" rel="17,543"/> «۲» </span><span class="trans" rel="41_3"> کتابی است که آیاتش از یکدیگر جداست کتابی است خواندنی عربی برای مردمی که علم داشته باشند.  «۳» </span><span class="trans" rel="41_4">در حالی که بشارت‌ده و بیم‌رسان است و در عین حال بیشترشان از آن رویگردانیده در نتیجه آن را نمی‌شنوند.  «۴» </span><span class="trans" rel="41_5">می‌گویند دلهای ما از پذیرفتن آنچه ما را به سویش می‌خوانید در غلافهایی روی هم است و در گوشهایمان سنگینی است و بین ما و تو حجابی است تو کار خود کن که ما نیز کار خود خواهیم کرد.  «۵» </span><span class="trans" rel="41_6">بگو من تنها بشری هستم مثل شما با این فرق که به من وحی می‌شود که معبود شما معبودی است یکتا پس همه یک صدا به سویش رو کنید و از شرکی که به وی ورزیده‌اید استغفار کنید و وای به حال آنان که شرک می‌ورزند.  «۶» </span><span class="trans" rel="41_7">همانهایی که زکات نمی‌دهند و نسبت به آخرت کافرند.  «۷» </span><span class="trans" rel="41_8">در مقابل کسانی که ایمان آورده و اعمال صالح می‌کنند اجری دارند که هرگز قطع نمی‌شود.  «۸» </span><span class="trans" rel="41_9">بگو راستی شما به خدایی کفر می‌ورزید که زمین را در دو روز خلق کرد و برای او شریک‌ها قایل می‌شوید با اینکه این خدا رب تمامی عوالم است؟.  «۹» </span><span class="trans" rel="41_10">و در زمین کوه‌های ریشه‌دار قرار داد که قسمت بیرونی‌اش سر به آسمان کشیده و نیز در زمین آنچه قوت و رزق هست در چهار فصل پدید آورده قوت و رزقی که کفاف همه روزی‌خواران را بدهد.  «۱۰» </span><span class="trans" rel="41_11">سپس بر آسمان که در آن هنگام دودی بود بپرداخت و آن گاه به هر دو فرمود: چه بخواهید و چه نخواهید باید تحت فرمان درآیید گفتند به طوع و رغبت تحت فرمانیم.  «۱۱» </span><span class="trans" rel="41_12">پس آسمان‌ها را هفت عدد قرار داد آنهم در دو روز و امر هر آسمانی را در آن وحی کرد و ما آسمان دنیا را به فانوسهایی زینت دادیم ستارگانی که هم زینت آسمانند و هم حافظ آن، این است تقدیر خدایی که عزیز و داناست.  «۱۲» </span></p>                   <h3>بیان آیات‌ <span class="title" rel="41_2 41_1 41_3 41_4 41_5 41_6 41_7 41_8 41_9 41_10 41_11 41_12">غرض اصلی این سوره مبارکه</span> </h3> <p> این سوره پیرامون اعراض کفار از کتابی که بر آنان نازل شده، یعنی از قرآن کریم، سخن می‌گوید. غرض اصلی سوره این است و به همین جهت ملاحظه می‌کنید که یک قسمت از این سوره در باره همین مساله است، از همان ابتدای سوره این معنا را خاطرنشان می‌سازد، و بعد از هر چند آیه یک بار همان را متعرض می‌شود. برای اینکه اولین آیه آن آیه <span class="aya" rel="41_2" data-words="1-4">تنزیل من الرحمن الرحیم...</span> است، که تا شش آیه مساله انکار کتاب را دنبال می‌کند، <code class="page" rel="17,544"/> سپس در آیه"26"مجددا همین مطلب را متذکر شده می‌فرماید: <span class="aya" rel="41_26" data-words="1-8">و قال الذین کفروا لا تسمعوا لهذا القرآن...</span> و برای نوبت سوم در آیه"40"همین مطلب را از سر گرفته، می‌فرماید: <span class="aya" rel="41_40" data-words="1-8">إن الذین یلحدون فی آیاتنا لا یخفون علینا...</span> و دنبالش می‌فرماید: <span class="aya" rel="41_41" data-words="1-6">إن الذین کفروا بالذکر لما جاءهم...</span> و در اواخر سوره باز سخن از خدایی بودن قرآن نموده، می‌فرماید: <span class="aya" rel="41_52" data-words="1-11">قل أ رأیتم إن کان من عند الله ثم کفرتم به...</span>. </p> <p>و لازمه اعراض مشرکین از کتاب خدا انکار اصول سه‌گانه دین است که اساس دعوت حقه اسلام را تشکیل می‌دهد، و آن عبارت است از وحدانیت خدا، نبوت خاتم الانبیاء  (ص)، و معاد، و چون چنین لازمه‌ای در کار بود، لذا در باره این سه اصل مفصل سخن می‌گوید، و در ضمن بشارت و انذار می‌دهد. </p> <p>و به طوری که از روایات استفاده می‌شود این سوره در اوایل بعثت نازل شده و مضامین آیاتش نیز بر این معنا دلالت دارد، پس در نتیجه این سوره مکی خواهد بود. </p> <h3> <span class="title" rel="41_2">نکته‌ای که از جمله‌ <span class="aya" rel="41_2" data-words="1-4">تنزیل من الرحمن الرحیم</span> استفاده می‌شود، معنای تفصیل قرآن</span> </h3> <p> <span class="aya" rel="41_1-2" data-words="1-5">حم، تنزیل من الرحمن الرحیم</span> <span class="phrase">کلمه <em rel="fa_41_2_1-1" data-sentence="5:189">تنزیل</em> خبر است برای مبتدایی که حذف شده و این کلمه هر چند مصدر است، ولی به معنای اسم مفعول است، در نتیجه تقدیر آیه این می‌شود: هذا منزل من الرحمن الرحیم-این کتاب نازل شده از ناحیه رحمان رحیم است .</span> و <span class="phrase">اگر از بین همه اسماء و صفات خدا نام دو صفت <em rel="fa_41_2_3-3" data-sentence="43:266">رحمان</em> و <em rel="fa_41_2_4-4" data-sentence="101:250">رحیم</em> را برد، که اولی رحمت عامه خدا را حکایت می‌کند که شامل مؤمن و کافر هر دو می‌شود و دومی از رحمت خاصه خدا خبر می‌دهد که تنها شامل مؤمنین است، به این منظور است که اشاره کند به اینکه این تنزیل مایه اصلاح دنیای مردم است، هم چنان که مایه اصلاح آخرتشان است.</span> </p> <p><code class="aya" rel="41_3"/> <span class="aya" rel="41_3" data-words="1-7">کتاب فصلت آیاته قرآنا عربیا لقوم یعلمون</span> <span class="phrase">این آیه خبری است بعد از خبر قبلی، یعنی بعد از کلمه <em rel="fa_41_2_1-1" data-sentence="51:2">تنزیل</em> .</span> و <span class="phrase">کلمه <em rel="fa_41_3_2-2" data-sentence="5:87">فصلت</em>  از مصدر <em>تفصیل</em> است که در مقابل کلمه <em>احکام</em> و کلمه <em>اجمال</em> است.</span> و مراد از تفصیل آیات قرآن این است که ابعاض و اجزای آن را از یکدیگر جدا و متمایز کند، به اینکه آن را آن قدر نازل و در خور فهم شنونده کند که شنونده عارف به اسلوب‌های کلام بتواند معانی آن را بفهمد و مقاصدش را تعقل کند، هم چنان که آیه‌ <span class="aya" rel="11_1" data-words="2-10">کتاب أحکمت آیاته ثم فصلت من لدن حکیم خبیر</span><span class="footnote" rel="1" title="کتابی است که آیاتش نخست محکم بوده و سپس از ناحیه خدای حکیم خبیر تفصیل داده شد سوره هود، آیه ۱">*</span> و نیز آیه   <code class="page" rel="17,545"/> <span class="aya" rel="43_2-4" data-words="1-17">و الکتاب المبین، إنا جعلناه قرآنا عربیا لعلکم تعقلون، و إنه فی أم الکتاب لدینا لعلی حکیم</span><span class="footnote" rel="1" title="سوره زخرف، آیه ۲ و ۳ و ۴">*</span> به آن اشاره دارند. </p> <h3> <span class="title" rel="41_3 41_1 41_2 41_4 41_5 41_6 41_7 41_8 41_9 41_10 41_11 41_12">توضیحی راجع به عربی بودن قرآن و جهانی و عمومی بودن دعوت خاتم الانبیاء (صلی اللَّه علیه و آله) </span> </h3> <p> و <span class="phrase">جمله‌ <span class="aya" rel="41_3" data-words="4-5">قرآنا عربیا</span> حال از کتاب و یا از کلمه <em rel="fa_41_3_3-3" data-sentence="96:9">آیاته</em> می‌باشد.</span> و لام در جمله <span class="aya" rel="41_3" data-words="6-7">لقوم یعلمون</span> لام تعلیل و یا اختصاص است. و <span class="phrase">مفعول <em rel="fa_41_3_7-7" data-sentence="6:188">یعلمون</em> یا حذف شده و تقدیرش  لقوم یعلمون معانیه است، یعنی کتابی است که آیاتش مفصل شده برای مردمی که معانی آن را می‌دانند، چون زبانشان همان زبانی است که قرآن با آن نازل شده، یعنی زبانشان عربی است.</span> ممکن هم هست اصلا مفعول آن متروک شده و معنایش برای مردمی دارای علم باشد. </p> <p>لازمه معنای اول این است که عربی نازل شدن قرآن برای آن باشد که نژاد عرب مورد اعتنا بوده‌اند، هم چنان که آیه‌ <span class="aya" rel="41_44" data-words="1-14">و لو جعلناه قرآنا أعجمیا لقالوا لو لا فصلت آیاته ء أعجمی و عربی</span><span class="footnote" rel="2" title="اگر آن را قرآنی غیر عربی قرار می‌دادیم عربها می‌گفتند: چرا آیاتش روشن و شکفته نیست، این عجمی است یا عربی سوره حم سجده، آیه ۴۴">*</span> و نیز قریب به آن آیه‌ <span class="aya" rel="26_198-199" data-words="1-12">و لو نزلناه علی بعض الأعجمین، فقرأهعلیهم ما کانوا به مؤمنین</span><span class="footnote" rel="3" title="اگر قرآن را بر بعضی نژادهای غیر عرب نازل می‌کردیم و آن غیر عرب، آن را بر عربها می‌خواند، هرگز به آن ایمان نمی‌آوردند سوره شعراء، آیه ۱۹۸ و ۱۹۹">*</span> بدین معنا اشعار دارد. </p> <p>در اینجا ممکن است کسی بپرسد: اگر معنای آیه این باشد، آیا با عموم دعوت خاتم الانبیاء (ص) منافات پیدا نمی‌کند؟ می‌گوییم: نه، زیرا دعوت آن جناب هر چند جهانی بوده و لیکن مرحله به مرحله صورت می‌گرفته، اولین دعوتی که کرد دعوت مردم در مراسم حج بود که با انکار شدید مشرکین مواجه شد. آن گاه از آن به بعد مدتی به طور سری و پنهانی دعوت کرد، و در مرحله سوم مامور شد عشیره و نزدیکان خود را دعوت کند، هم چنان که آیه شریفه‌ <span class="aya" rel="26_214" data-words="1-4">و أنذر عشیرتک الأقربین</span><span class="footnote" rel="4" title="سوره شعراء، آیه ۲۱۴">*</span> بدان اشاره دارد. و در مرحله چهارم مامور شد همه قومش را دعوت کند، هم چنان که آیه‌ <span class="aya" rel="15_94" data-words="1-7">فاصدع بما تؤمر و أعرض عن المشرکین</span><span class="footnote" rel="5" title="حال به آنچه مامور شده‌ای قیام کن و از مشرکین روی برتاب سوره حجر، آیه ۹۴">*</span> به آن اشاره دارد. </p> <p>و در مرحله پنجم، مامور شد به دعوت عموم مردم که آیه‌ <span class="aya" rel="7_158" data-words="1-9">قل یا أیها الناس إنی رسول الله إلیکم جمیعا</span><span class="footnote" rel="6" title="بگو هان ای مردم به درستی من فرستاده خدا به سوی همگی شمایم سوره اعراف، آیه ۱۵۸">*</span> و نیز آیه‌ <span class="aya" rel="6_19" data-words="12-21">و أوحی إلی هذا القرآن لأنذرکم به و من بلغ</span><span class="footnote" rel="7" title="این قرآن بر من نازل شده تا شما را و هر کس را که پیام من به او برسد انذار کنم سوره انعام، آیه ۱۹">*</span>، به آن اشاره               <code class="page" rel="17,546"/> دارند. </p> <p>علاوه بر این، این معنا از مسلمات تاریخ است که یکی از گروندگان به آن جناب سلمان فارسی است که ایرانی بوده، یکی دیگر بلال بوده که اهل حبشه بوده است و یکی صهیب بوده که اهل روم آن روز بوده. و نیز این هم مسلم است که آن جناب یهودیان را هم دعوت می‌کرده و وقایعی که بین آن جناب و یهودیان اتفاق افتاده معروف است. و نیز این مسلم است که آن جناب به پادشاهان ایران، مصر، حبشه، و روم نامه نوشته و همه را به اسلام دعوت کرده، همه این شواهد دلالت دارد بر اینکه دعوت آن جناب جهانی و عمومی بوده است. </p> <p><code class="aya" rel="41_4"/> <span class="aya" rel="41_4" data-words="1-8">بشیرا و نذیرا فأعرض أکثرهم فهم لا یسمعون</span>. </p> <p><span class="phrase">دو کلمه <em rel="fa_41_4_1-1" data-sentence="8:49">بشیرا</em> و <em rel="fa_41_4_3-3" data-sentence="64:32">نذیرا</em> دو حال از کتاب در آیه قبلی است.</span> و <span class="phrase">مراد از نشنیدن بیشتر مردم، به قرینه اینکه فرمود: <em rel="fa_41_4_4-4" data-sentence="49:53">فاعرض</em> ، نشنیدن به سمع قبول است، نه اینکه گوششان نمی‌شنیده.</span> </p> <p><code class="aya" rel="41_5"/> <span class="aya" rel="41_5" data-words="1-8">و قالوا قلوبنا فی أکنة مما تدعونا إلیه...</span> <span class="phrase">راغب می‌گوید: کلمه <em rel="fa_41_5_5-5" data-sentence="19:92">أکنة</em> از کلمه <em>کن</em> گرفته شده و این کلمه به معنای ظرفی است که چیزی در آن حفظ و نگهداری شود.</span> و <span class="phrase">نیز می‌گوید: <em>کنان</em> به معنای روپوشی است که چیزی در زیر آن نهفته شود، و جمع آن <em rel="fa_41_5_5-5" data-sentence="85:278">اکنه</em> می‌آید: هم چنان که جمع کلمه <em>غطاء</em> ، <em>اغطیه</em> می‌آید، و در قرآن آمده، آنجا که فرموده: <span class="aya" rel="17_46" data-words="1-7">و جعلنا علی قلوبهم أکنة أن یفقهوه</span><span class="footnote" rel="1" title="مفردات راغب، ماده &lt;em&gt;کن&lt;/em&gt; ">*</span>.</span> </p> <p>و بنا بر این جمله‌ <span class="aya" rel="41_5" data-words="3-8">قلوبنا فی أکنة مما تدعونا إلیه</span>، کنایه‌ای خواهد بود از اینکه دلهای ما وضعی به خود گرفته که به هیچ وجه دعوتت به دین توحید را نمی‌فهمد، مثل اینکه با روپوشهایی پوشیده شده که هیچ منفذی برای راه یافتن و رخنه کردن چیزی از خارج در آن نمانده است. </p> <p> <span class="aya" rel="41_5" data-words="9-12">و فی آذاننا وقر</span> -یعنی در گوشهای ما سنگینی و کری پیدا شده، دیگر گوش ما از دعوت تو چیزی نمی‌شنود. <span class="aya" rel="41_5" data-words="13-18">و من بیننا و بینک حجاب</span>، یعنی بین ما و تو پرده‌ای است که نمی‌گذارد ما به سویت آییم. پس ما در هیچ یک از خواسته‌های تو با تو جمع نمی‌شویم. </p> <p>کفار با این اعلام خود آن جناب را از قبول دعوتش به کلی مایوس کردند، چون بار   <code class="page" rel="17,547"/> اول گفتند: دلهای ما در ظرفی پنهان شده که دیگر هیچ دعوتی در آن رخنه نمی‌کند تا ما آن را بفهمیم. و بار دوم گفتند: راه‌های ورود دعوت تو به دلهای ما که دو گوش ما باشد بسته شده، و هیچ انذار و بشارتی در آن نفوذ نمی‌نماید. و نوبت سوم گفتند: بین ما و توحجاب و حائلی است که نمی‌گذارد ما و تو یک جا و بر سر یک مساله جمع شویم. و این خود مایوس کردن به تمام معنا است. </p> <p> <span class="aya" rel="41_5" data-words="19-21">فاعمل إننا عاملون</span> -این جمله تفریع و نتیجه‌گیری از جمله‌های قبل است، و بویی هم از تهدید می‌دهد، و بنا بر این معنایش این می‌شود: وقتی هیچ راهی برای تفاهم بین ما و تو نمانده، ناگزیر تو هر چه می‌توانی بکن و اعتقادات ما را باطل بساز ما هم هر تلاشی که داریم برای ابطال دعوت تو می‌کنیم. </p> <p>بعضی<span class="footnote" rel="1" title="مجمع البیان، ج ۹، ص ۴">*</span> از مفسرین در معنای این جمله گفته‌اند: تو بر دین خودت عمل کن، ما هم بر طبق دین خود عمل خواهیم کرد. بعضی<span class="footnote" rel="2" title="مجمع البیان، ج ۹، ص ۵">*</span> دیگر هم گفته‌اند: معنایش این است که تو در هلاک ما بکوش، ما هم در نابودی تو می‌کوشیم. ولی این دو قول خالی از بعد و دوری از ذهن نمی‌باشد. </p> <p><code class="aya" rel="41_6"/> <span class="aya" rel="41_6" data-words="1-15">قل إنما أنا بشر مثلکم یوحی إلی أنما إلهکم إله واحد فاستقیموا إلیه و استغفروه</span> این آیه شریفه-به طوری که از سیاق برمی‌آید-در مقام پاسخ گویی از این سخن ایشان است که گفتند: <span class="aya" rel="41_5" data-words="3-8">قلوبنا فی أکنة مما تدعونا إلیه</span> و حاصل جواب این است که: ای پیامبر به ایشان بگو من بشری هستم مانند شما که در بین شما معاشرت می‌کنم، آن طور که خود شما با یکدیگر معاشرت می‌کنید و با شما سخن می‌گویم، آن طور که خود شما با یکدیگر گفتگو می‌کنید، پس من جنس دیگری مخالف جنس شما از قبیل فرشته نیستم، تا بین من و شما حایل و حجابی باشد و یا سخنم به گوش شما نرسد و یا کلامم به دلهای شما وارد نشود. تنها تفاوت من با شما این است که به من وحی می‌شود و آنچه من به شما می‌گویم و شما را به سوی آن دعوت می‌نمایم، وحیی است که به من می‌شود و آن این است که معبود شما آن معبودی که سزاوار پرستش باشد یکی است، نه آلهه متفرق و گوناگون. </p> <p> <span class="aya" rel="41_6" data-words="12-15">فاستقیموا إلیه و استغفروه</span> -یعنی حال که به جز یک اله بی‌شریک وجود ندارد، پس به توحید او قیام کنید، و شرکا را از او نفی نمایید و از او نسبت به شرک و گناهانی که تا   <code class="page" rel="17,548"/> کنون مرتکب شده‌اید طلب مغفرت نمایید. </p> <h3> <span class="title" rel="41_6 41_7 41_1 41_2 41_3 41_4 41_5 41_8 41_9 41_10 41_11 41_12">انفاق نکردن مال، و کفر به معاد، دو صفت از اخص صفات مشرکین</span> </h3> <p> <span class="aya" rel="41_6-7" data-words="16-27">و ویل للمشرکین، الذین لا یؤتون الزکاة و هم بالآخرة هم کافرون</span> این آیه شریفه مشرکین را که برای خدا شرکایی اثبات می‌کردند و قائل به یگانگی او نبودند، تهدید می‌کند و آنان را به دو صفت از اخص صفاتشان توصیف می‌کند: یکی اینکه زکات نمی‌دهند و یکی هم اینکه به آخرت کفر می‌ورزند. </p> <p>و مراد از <em>دادن زکات</em> مطلق انفاق مال در راه خدا به فقراء و مساکین است، برای اینکه زکات به معنای صدقه واجبی که از احکام اسلام است آن روز یعنی در روزهایی که این سوره نازل می‌شد واجب نشده بود، چون سوره مورد بحث از قدیمی‌ترین سوره‌های مکی است. </p> <p>بعضی<span class="footnote" rel="1" title="این پاداش که می‌بینید از پیش جزای شما بود و کوشش شما قابل تقدیر بود سوره دهر، آیه ۲۲">*</span> از مفسرین گفته‌اند: مراد از <em>دادن زکات</em> تزکیه نفس، و تطهیر آن از پلیدی‌های گناهان است و اینکه نفس را با رشدی پاک که تنها از راه عبادت خدای سبحان دست می‌دهد، تربیت و نمو دهند. و این تفسیر تفسیر خوبی است، اما در صورتی که اطلاق جمله <em>زکات دادن</em> بر تزکیه نفس اطلاقی صحیح باشد. </p> <p>و جمله‌ <span class="aya" rel="41_7" data-words="5-9">و هم بالآخرة هم کافرون</span> وصف دیگری است از مشرکین. وصفی است که از لوازم مذهب آنان در انکار معاد به شمار می‌رود و به همین جهت جمله را با ضمیر فصل  <em>هم</em> آغاز کرد تا بفهماند کفر به آخرت از مشخصات مشرک است.<span class="footnote" rel="2" title="پس آیا در انتظار آنند که همان ایامی که امت‌های گذشته داشتند داشته باشند سوره یونس، آیه ۱۰۲">*</span> <code class="aya" rel="41_8"/> <span class="aya" rel="41_8" data-words="1-10">إن الذین آمنوا و عملوا الصالحات لهم أجر غیر ممنون</span>. </p> <p><span class="phrase">یعنی مؤمنین اجری غیر مقطوع و دائمی دارند، هم چنان که بعضی از مفسرین  <em rel="fa_41_8_10-10" data-sentence="69:26">ممنون</em> را این طور معنا کرده‌اند.</span> و بعضی<span class="footnote" rel="3" title="روح المعانی، ج ۲۴، ص ۹۹">*</span> دیگر آن را به غیر معدود معنا کرده‌اند، همان معنایی که آیه‌ <span class="aya" rel="40_40" data-words="22-25">یرزقون فیها بغیر حساب</span><span class="footnote" rel="4" title="در بهشت روزی بی‌حسابی داده می‌شوند سوره مؤمن، آیه ۴۰">*</span> نیز بدان اشاره می‌کند. </p> <p>بعضی<span class="footnote" rel="5" title="مجمع البیان، ج ۹، ص ۵">*</span> دیگر احتمال داده‌اند که منظور از این جمله این باشد که: در رزق مردم با ایمان و صالح منت و اذیت نیست و دهنده رزق عمل خود را با منت نهادن مکدر نمی‌کند. </p> <p>ممکن است ما نیز این معنا را توجیه نموده، بگوییم: اینکه این رزق را اجر نامیده، اشعار بر           <code class="page" rel="17,549"/> این معنا دارد که رزق مزبور حق مردم با ایمان و صالح است، هر چند که این استحقاق را هم خدا به آنها داده، نه اینکه از پیش خود به دست آورده باشند، هم چنان که فرمود: <span class="aya" rel="76_22" data-words="1-9">إن هذا کان لکم جزاء و کان سعیکم مشکورا</span><span class="footnote" rel="1" title="ما این ایام را در بین مردم جابجا می‌کنیم سوره آل عمران، آیه ۱۴۰">*</span> و معلوم است رزقی که به عنوان مزد به کسی می‌دهند، دیگر منت برنمی‌دارد. </p> <p><code class="aya" rel="41_9"/> <span class="aya" rel="41_9" data-words="1-13">قل أ إنکم لتکفرون بالذی خلق الأرض فی یومین و تجعلون له أندادا...</span> در این آیه شریفه برای بار دوم به رسول خود دستور می‌دهد که از مشرکین نسبت به کفر و شرکشان به خدا پرسش نماید که با اینکه آیات و دلایل وحدانیت خدا در خلقت آسمانها و زمین و تدبیر امر آن دو روشن است، چرا شرک می‌ورزند؟ و این دستور را بعد از پاسخی فرموده که از گفتار مشرکین که گفتند: <span class="aya" rel="41_5" data-words="3-5">قلوبنا فی أکنة</span> داده بود. </p> <p>و استفهام در این آیه استفهام تعجبی است، و به همین مناسبت مطلب مورد استفهام را با حرف <em>ان</em> و حرف <em>لام</em> تاکید کرد، گویا شخص استفهام کننده به هیچ وجه باور نمی‌کند که مردمی به خدا کفر بورزند و قائل به شرکایی برای خدا شوند، با اینکه برهان و حجت بر وحدانیت او این قدر روشن است. </p> <p> <span class="aya" rel="41_9" data-words="10-13">و تجعلون له أندادا</span> -این جمله تفسیر جمله‌ <span class="aya" rel="41_9" data-words="4-7">لتکفرون بالذی خلق الأرض...</span> است. و <span class="phrase">کلمه <em rel="fa_41_9_12-12" data-sentence="5:140">انداد</em> جمع <em>ند</em> است که معنای مثل را می‌دهد، و مراد از <em>جعل انداد</em>  شریک گرفتن برای خداست، شرکایی که در ربوبیت و الوهیت مثل او باشند.</span> </p> <p>و اگر در جمله <span class="aya" rel="41_9" data-words="14-16">ذلک رب العالمین</span> <em>با کلمه</em> ذلک که مخصوص برای اشاره به دور است، به خدای تعالی اشاره کرد، برای دور بودن ساحت مقدس او و نزاهتش از داشتن مثل و از نظایر این اوهام است. پس او رب العالمین است، که تدبیر امر تمامی مخلوقات به دست اوست و با این حال دیگر هیچ مجوزی برای این توهم نیست که غیر او ربی دیگر و معبودی دیگر باشد. </p> <h3> <span class="title" rel="41_9 41_1 41_2 41_3 41_4 41_5 41_6 41_7 41_8 41_10 41_11 41_12">مقصود از خلقت زمین در دو روز، خلقت آن در دو قطعه از زمان و در دو مرحله است</span> </h3> <p> و مراد از کلمه <em>یوم</em> در جمله‌ <span class="aya" rel="41_9" data-words="6-9">خلق الأرض فی یومین</span> پاره‌ای از زمان است، نه دو روز از روزهای معمولی و معهود ذهن ما، چون روز از نظر ما ساکنان زمین عبارت است از مقدار حرکت کره زمین به دور خودش، که یک دور آن را یک روز (و یا به عبارتی: یک شبانه روز) می‌نامیم، و احتمال اینکه مراد از دو روز در آیه چنین روزی باشد احتمالی است   <code class="page" rel="17,550"/> فاسد و فسادش بر همه روشن. پس-همان طور که گفتیم-مراد از روز پاره‌ای از زمان است و اطلاق روز بر پاره‌ای از زمان بسیار شایع است، از آن جمله کلام خدای تعالی است که می‌فرماید: <span class="aya" rel="3_140" data-words="9-14">و تلک الأیامنداولها بین الناس</span><span class="footnote" rel="1" title="تفسیر ابی السعود، ج ۸، ص ۵">*</span> و نیز می‌فرماید: <span class="aya" rel="10_102" data-words="1-9">فهل ینتظرون إلا مثل أیام الذین خلوا من قبلهم</span><span class="footnote" rel="2" title="تفسیر کشاف، ج ۴، ص ۱۸۸">*</span>، و امثال این موارد که ایام در پاره‌ای از زمان اطلاق شده است. </p> <p>پس مراد از دو روزی که خدا در آن زمین را آفریده دو قطعه از زمان است که در آن تکون زمین و زمین شدن آن تمام شده. و اگر آن را دو قطعه از زمان خواند، نه یک قطعه، برای این است که دلالت کند بر اینکه زمین در تکون نخستینش، دو مرحله متغایر را طی کرده: یکی مرحله خامی و کالی و دوم مرحله پختگی و رسیده شدن. و یا به عبارتی دیگر: یکی مرحله ذوب بودن، و دیگری مرحله منجمد شدن، و امثال این تعبیرها. </p> <p><code class="aya" rel="41_10"/> <span class="aya" rel="41_10" data-words="1-6">و جعل فیها رواسی من فوقها...</span> این آیه شریفه عطف است بر جمله‌ <span class="aya" rel="41_9" data-words="6-9">خلق الأرض فی یومین</span> و فاصله شدن دو جمله: <span class="aya" rel="41_9" data-words="10-13">و تجعلون له أندادا</span> و <span class="aya" rel="41_9" data-words="14-16">ذلک رب العالمین</span>، بین معطوف و معطوف علیه، ضرری ندارد، برای اینکه جمله اول می‌خواهد جمله <em>لتکفرون</em> را تفسیر کند و جمله دوم می‌خواهد استفهام شگفت‌انگیز را توجیه نماید. </p> <p>و <span class="phrase">کلمه <em rel="fa_41_10_4-4" data-sentence="5:161">رواسی</em> صفتی است برای موصوفی تقدیری، یعنی برای <em>جبال</em> که در کلام نیامده و تقدیر کلام <em>جبالا رواسی</em> است، یعنی: و قرار داد در زمین کوه‌هایی ریشه‌دار و ثابت.</span> </p> <p> <em>و بارک فیها</em> -یعنی و در زمین خیر بسیاری قرار داد که موجودات زنده روی زمین از نبات و حیوان و انسان در زندگی خود انواع بهره‌ها را از آن خیرات می‌برند. </p> <h3> <span class="title" rel="41_10">وجوهی که در باره تقدیر روزی‌ها در چهار روز (<span class="aya" rel="41_10" data-words="10-16">و قدر فیها أقواتها فی أربعة أیام</span>) و جمع بین آن و اینکه خلقت زمین و آسمان‌ها در شش روز بوده، گفته شده است</span> </h3> <p> <span class="aya" rel="41_10" data-words="10-18">و قدر فیها أقواتها فی أربعة أیام سواء للسائلین</span> <span class="phrase">-بعضی<span class="footnote" rel="3" title="مجمع البیان، ج ۹، ص ۵">*</span> گفته‌اند: در ظرف اربعة ایام-چهار روز چیزی حذف شده که مربوط به کلمه <em rel="fa_41_10_11-11" data-sentence="142:154">قدر</em> است و تقدیر کلام و قدر الاقوات فی تتمة اربعة ایام من حین بدء الخلق می‌باشد، یعنی خداوند ارزاق روزیخواران را در تتمه چهار روز از حین آغاز خلقت مقدر فرمود.</span> در نتیجه دو روز به خلقت زمین پرداخت و       <code class="page" rel="17,551"/> دو روز هم-که تتمه چهار روز است-به تقدیر ارزاق. </p> <p>ولی <span class="phrase">بعضی<span class="footnote" rel="1" title="همه آنان که در آسمانها و زمین هستند از او درخواست دارند سوره رحمان، آیه ۲۹">*</span> گفته‌اند: ظرف <em rel="fa_41_10_15-16" data-sentence="141:293">اربعة ایام</em> متعلق به حصول ارزاق است، البته تقدیر مضاف هم یعنی کلمه <em>تتمه</em> نیز به حال خود باقی است، در نتیجه تقدیر کلام چنین می‌شود: و قدر حصول أقواتها فی تتمة اربعة ایام ، یعنی خداوند پدید آوردن ارزاق را در تتمه چهار روز مقدر فرمود، که ظرف چهار روز ظرف برای خلقت زمین و پدید آوردن ارزاق هر دو است.</span> بعضی دیگر گفته‌اند: ظرف مزبور متعلق است به حصول همه اموری که در آیه شریفه ذکر شده، هم قرار دادن کوه‌ها، و هم برکت‌دار کردن آنها و تقدیر کلام این است که حصول همه اینها در تتمه چهار روز بوده. ولی این توجیه مستلزم حذف کردن و تقدیر گرفتن بیشتری است. </p> <p>و زمخشری در کشاف ظرف را متعلق به مبتدا و خبری گرفته که هر دو حذف شده‌اند و دیگر مانند چند وجه قبلی مضافی در تقدیر نگرفته و به گفته وی تقدیر کلام چنین می‌شود  کل ذلک کائن فی اربعة ایام-همه اینها در چهار روز بوده ، و در نتیجه جمله <span class="aya" rel="41_10" data-words="14-16">فی أربعة أیام</span> از قبیل خلاصه‌گیری از کلام می‌شود، گویا فرموده: خدا زمین را در دو روز، و ارزاق روزیخواران و سایر حیوانات را هم در دو روز آفرید، در نتیجه همه اینها در چهار روز بوده<span class="footnote" rel="2" title="هر چه را که درخواست کنید به شما داده سوره ابراهیم، آیه ۳۴">*</span>. </p> <p>مفسرین در پاسخ این سؤال که چرا آیه را حمل نکنیم بر این که قرار دادن کوه‌ها و یا تقدیر ارزاق در چهار روز بوده؟ گفته‌اند: برای این که لازمه‌اش این می‌شود که مجموع خلقت زمین و آنچه در آن است در شش روز انجام شده باشد، و چون بعد از این آیه می‌فرماید که:  آسمان‌ها در دو روز خلق شده ، در نتیجه مجموع هشت روز می‌شود، در حالی که قرآن کریم مکرر فرموده که مجموع خلقت آسمان‌ها و زمین در شش روز بوده، ناگزیر باید این وجه را حمل بر یکی از وجوه سابق کرد، آن وقت اشکال حذف و تقدیری که بر آنها وارد بود بر این نیز وارد می‌شود. </p> <p>و انصاف قضیه این است که آیه شریفه یعنی جمله‌ <span class="aya" rel="41_10" data-words="10-18">و قدر فیها أقواتها فی أربعة أیام سواء للسائلین</span> ظهورش در غیر آن چیزی است که مفسرین گفته‌اند: قرائنی که در پیرامون آن هست تایید می‌کند که مراد از تقدیر اقوات زمین در چهار روز، تقدیر آن در چهار فصل است که     <code class="page" rel="17,552"/> بر حسب ظاهر حس به دنبال میل شمالی و جنوبی خورشید پدید می‌آید. پس ایام چهارگانه همان فصول چهارگانه است. </p> <p>و اما ایامی که در این آیات برای خلقت آسمانها و زمین آمده، چهار روز است دو روز برای خلقت زمین، و دو روز برای به پا داشتن آسمانهای هفتگانه، بعد از آنکه دود بود، و اما ایامی که در آن اقوات درست شده ایام تقدیر اقوات است، نه خلقت آنها، و آنچه که در کلام خدای تعالی مکرر آمده این است که خدای تعالی آسمانها و زمین را در شش روز آفریده، نه مجموع خلق و تقدیر را. پس حق این است که ظرف مزبور تنها قید برای جمله اخیر است و دیگر نه حذفی لازم می‌آید، و نه تقدیری، و مراد بیان تقدیر ارزاق زمین در چهار فصل سال است. </p> <h3> <span class="title" rel="41_10">مقصود از سؤال در: <span class="aya" rel="41_10" data-words="17-18">سواء للسائلین</span> استعداد ذاتی و احتیاج طبیعی نباتات و حیوانات و انسان است</span> </h3> <p> <span class="aya" rel="41_10" data-words="17-18">سواء للسائلین</span> <span class="phrase">-کلمه <em rel="fa_41_10_17-17" data-sentence="6:112">سواء</em> مفعول مطلق است برای فعلی تقدیری، و معنایش این است که: اقوات تقدیر شده فراهم شد، فراهم شدنی مخصوص، برای محتاجان.</span> ممکن هم هست حال باشد از اقوات و معنایش این باشد که: خدا اقوات را تقدیر کرد، در حالی که برای محتاجان یکسان و برابر بود، به طوری که همه از آن استفاده کنند، نه زیاد بیاید و نه کم. </p> <p>و <span class="phrase">منظور از <em rel="fa_41_10_18-18" data-sentence="9:180">سائلین</em> انواع نباتات و حیوانات و انسان است که همه در بقای خود محتاج به ارزاقند و به اعتبار این احتیاج ذاتی آنان را سائل-درخواست کننده خواند، چون با زبان حال از پروردگار خود رزق می‌خواهند.</span> </p> <p>آری هر چند ظاهر این دو آیه شریفه این است که تنها در باره صاحبان عقل سخن می‌گوید و لیکن از آن دو و مخصوصا از آیه دومی برمی‌آید که مراد از سؤال-همان طور که گفتیم-احتیاج و استعداد است. و بنا بر این که چنین باشد، آیه عمومیت خواهد داشت و شامل نبات هم می‌شود و اگر ضمیر صاحبان عقل را آورده، از باب غلبه دادن جانب آنان است. </p> <p>هم چنان که آیه: <span class="aya" rel="55_29" data-words="1-6">یسئله من فی السماوات و الأرض</span><span class="footnote" rel="1" title="مفردات راغب، ماده &lt;em&gt;سوا&lt;/em&gt; ">*</span> و آیه‌ <span class="aya" rel="14_34" data-words="1-6">و آتاکم من کل ما سألتموه</span><span class="footnote" rel="2" title="مفردات راغب، ماده &lt;em&gt;کره&lt;/em&gt; ">*</span> نیز دلالت دارد بر اینکه منظور از این درخواست، درخواست زبانی نیست، بلکه درخواست طبیعت و ذات آنهاست<span class="footnote" rel="3" title="چون می‌بینیم که کفار مانند سایرین مصداق جمله‌ &lt;span class=&quot;aya&quot; rel=&quot;۳_۸۳&quot; data-words=&quot;۹-۱۳&quot;&gt; مَنْ فِی اَلسَّماواتِ وَ اَلْأَرْضِ &lt;/span&gt; هستند، با اینکه به زبان از خدا سؤال و درخواست نمی‌کنند پس معلوم می‌شود منظور از این سؤال، درخواست ذاتی محتاجان است  (مترجم)">*</span>. </p> <h3> <span class="title" rel="41_11">معنای جمله: <span class="aya" rel="41_11" data-words="1-4">ثم استوی إلی السماء</span> و بیان اینکه مفاد کلمه <em>ثم</em> تاخر زمانی خلقت آسمان نیست</span> </h3> <p> <span class="aya" rel="41_11" data-words="1-18">ثم استوی إلی السماء و هی دخان فقال لها و للأرض ائتیا طوعا أوکرها قالتا أتینا طائعین</span> <span class="phrase">کلمه <em rel="fa_41_11_2-2" data-sentence="5:332">استوی</em> -به طوری که راغب<span class="footnote" rel="1" title="سوره یس، آیه ۸۲">*</span> گفته-وقتی با کلمه <em>علی</em> متعدی شود معنای استیلاء و تسلط را می‌دهد، مانند آیه <span class="aya" rel="20_5" data-words="1-4">الرحمن علی العرش استوی</span> -رحمان بر عرش مسلط است <em>و چون با کلمه</em> الی متعدی گردد، معنای رسیدن به چیزی را می‌دهد.</span> </p> <p>و <span class="phrase">نیز در مفردات گفته:<span class="footnote" rel="2" title="روح المعانی، ج ۲۴، ص ۱۰۳">*</span> کلمه <em rel="fa_41_11_15-15" data-sentence="97:169">کره</em> -به فتحه کاف-به معنای مشقتی است که از خارج و به اکراه و اجبار دیگران بر آدمی تحمیل شود، ولی کلمه <em rel="fa_41_11_15-15" data-sentence="251:59">کره</em> -به ضمه کاف-به معنای مشقتی است که از ناحیه خود انسان برسد.</span> </p> <p>پس معنای اینکه فرمود: <span class="aya" rel="41_11" data-words="1-4">ثم استوی إلی السماء</span> این است که خدا سپس متوجه آسمان شد، و به امر آن بپرداخت. و منظور از توجه به آسمان خلق کردن آن است، نه اینکه بدانجا رود، چون قصد مکانی جز با انتقال قاصد از مکانی به مکانی دیگر و از جهتی به جهت دیگر تصور ندارد، و خدای تعالی از چنین چیزی منزه است. </p> <p>و ظاهر اینکه جمله را با کلمه <em>ثم</em> عطف کرد، این است که خلقت آسمانها بعد از خلقت زمین بوده. و لیکن بعضی گفته‌اند کلمه <em>ثم</em> که بعدیت را می‌رساند، صرفا بعدیت در خبر را می‌رساند، نه بعدیت به حسب وجود و تحقق را. مؤید این قول آیه‌ <span class="aya" rel="79_27" data-words="5-7">أم السماء بناها</span>... <span class="aya" rel="79_30-32" data-words="1-13">و الأرض بعد ذلک دحاها، أخرج منها ماءها و مرعاها، و الجبال أرساها</span><span class="footnote" rel="3" title="آیا خلقت شما سخت‌تر است یا آسمان که خدا بنایش کرد و بعد از آن زمین رای بگسترد، آب و چراگاه آن رای بیرون نمود و کوه‌های ریشه‌دار در آن پدید آورد سوره نازعات، آیه ۲۷-۳۰">*</span> است که خلقت زمین را بعد از آسمان می‌داند. </p> <p>بعضی<span class="footnote" rel="4" title="تفسیر منهج الصادقین، ج ۸، ص ۱۷۶">*</span> گفته‌اند: این آیات سوره نازعات دلالت ندارد بر اینکه خلقت زمین بعد از آسمان بوده، چون آیات مزبور گستردن زمین را بعد از آسمان می‌داند، نه خلقت آن را. ولی این اعتراض وارد نیست، برای اینکه زمین کروی شکل است و گستردن آن به جز خلقتش به این شکل نمی‌تواند باشد. </p> <p>علاوه بر این، آیات مزبور بعد از گستردن زمین، به اخراج آب و چراگاه زمین و ریشه‌دار کردن کوه‌هایش اشاره کرده و این عینا همان مطلبی است که جمله         <code class="page" rel="17,554"/> <span class="aya" rel="41_10" data-words="1-13">و جعل فیها رواسی من فوقها و بارک فیها و قدر فیها أقواتها</span>، در آیات مورد بحث بیان می‌کند، چون در این آیات قرار دادن کوه‌ها در زمین و برکت دادن به زمین و تقدیر ارزاق را با خلقت زمین یک جا بیان کرده و سپس خلقت آسمان را با کلمه <em>ثم</em> به آن عطف کرده. پس دیگر نمی‌توانیم این کلمه را به معنای بعدیت زمانی بگیریم. به عبارت ساده‌تر: در آیات مورد بحث کلمه <em>ثم</em>  ظهور در این دارد که خلقت آسمانها بعد از زمین بوده و در آیات سوره <em>نازعات</em> کلمه <em>بعد ذلک</em> نیز ظهور دارد در اینکه خلقت زمین (که گفتیم با دحو و گستردن آن یکی است)، بعد از خلقت آسمانها بوده، ولی ظهور جمله <em>بعد ذلک</em> روشنتر، و قویتر از ظهور کلمه <em>ثم</em> در بعدیت است-و خدا داناتر است. </p> <p> <span class="aya" rel="41_11" data-words="5-7">و هی دخان</span> -این جمله حال است از کلمه <em>سماء</em> و جمله چنین معنا می‌دهد: خدای تعالی متوجه آسمان شد، تا آن را بیافریند، در حالی که چیزی بود که خدا نامش را دود گذاشت و آن ماده‌ای بود که خدا به صورت آسمانش در آورد و آن را هفت آسمان کرد، بعد از آن که از هم متمایز نبودند و همه یکی بودند. و به همین مناسبت در آیه مورد بحث آن را مفرد آورد و فرمود: <span class="aya" rel="41_11" data-words="1-4">ثم استوی إلی السماء</span> و نفرمود: <em>الی السماوات</em> . </p> <h3> <span class="title" rel="41_11">توضیح در مورد فرمان خداوند به آسمان و زمین (<span class="aya" rel="41_11" data-words="12-15">ائتیا طوعا أو کرها</span>) و تخییر آن دو بین آمدن به طوع یا کره</span> </h3> <p> <span class="aya" rel="41_11" data-words="8-15">فقال لها و للأرض ائتیا طوعا أو کرها</span> -حرف <em>فاء</em> که بر سر این جمله آمده، آن را فرع ما قبل کرده-که همان توجه خدا به سوی آسمان باشد-و چون بدون شک مورد و مقام آیه مورد تکوین است، در نتیجه اینکه به آسمان و زمین فرمان می‌دهد که‌ <span class="aya" rel="41_11" data-words="12-15">ائتیا طوعا أو کرها</span> - چه بخواهید و چه نخواهید باید بیایید ، کلمه و فرمان تکوینی است، نه اینکه خداوند چنین سخنی گفته باشد، بلکه همان امر تکوینی است که در هنگام ایجاد موجودی صادر می‌کند و آیه‌ <span class="aya" rel="36_82" data-words="1-10">إنما أمره إذا أراد شیئا أن یقول له کن فیکون</span><span class="footnote" rel="1" title="تفسیر کشاف، ج ۴، ص ۱۸۹">*</span> از آن خبر می‌دهد. </p> <p>و <span class="phrase">مجموع دو جمله <em rel="fa_41_11_12-12" data-sentence="14:136">ائتیا</em> و جمله <em rel="fa_41_11_17-17" data-sentence="80:114">أتینا</em> که اولی فرمان خدا و دومی پاسخ زمین و آسمان است، صفت ایجاد و تکوین را ممثل می‌کند، تا فهم مردم ساده آن را درک کند.</span> و به طوری که از کلام خدای تعالی استفاده می‌شود، علم را برای تمامی موجودات قائل است، چیزی که هست سخن گفتن خدا با هر چیزی به حسب حال آن چیز و مناسب با آن است، و بنا بر این جمله مورد بحث که یکی از مواردی را که خدا با موجودات سخن گفته حکایت می‌کند حقیقتی تحلیلی خواهد بود. </p> <p>و ما در مباحث قبلی مقداری در باره این مطلب بحث کرده‌ایم، و-ان شاء اللَّه تعالی-   <code class="page" rel="17,555"/> مقداری دیگر در تفسیر آیه‌ <span class="aya" rel="41_21" data-words="7-13">قالوا أنطقنا الله الذی أنطق کل شیء</span> آیه 21 از همین سوره بحث خواهیم کرد. </p> <p>و اینکه بعضی از مفسرین گفته‌اند: <em>مراد از فرمان</em> ائتیا این است که آثار و منافع خود را ظاهر سازند، نه امر به موجود شدن و تکوین یافتن باشد ، صحیح نیست، برای اینکه تکون آسمان را هنوز بیان نکرده و بعدا بیان می‌کند و معنا ندارد قبل از اینکه آن را بیان کند، امر کند که آثار و منافع خود را ظاهر سازد. </p> <p><span class="phrase">در جمله‌ <span class="aya" rel="41_11" data-words="12-15">ائتیا طوعا أو کرها</span> آمدن را بر آن دو واجب کرده و مخیرشان کرده به اینکه به طوع بیایند و یا به کراهت، و این را می‌توان به وجهی توجیه کرد، به اینکه منظور از  <em rel="fa_41_11_13-13" data-sentence="219:176">طوع</em> و <em rel="fa_41_11_15-15" data-sentence="279:161">کره</em> -که خود نوعی قبول کردن و نکردن و ملایمت و سازگاری و عدم آن است، این باشد که آسمان و زمین موجود شوند، چه اینکه قبلا استعداد آن را داشته باشند، و چه نداشته باشند.</span> در نتیجه جمله‌ <span class="aya" rel="41_11" data-words="12-15">ائتیا طوعا أو کرها</span> کنایه می‌شود از اینکه چاره‌ای جز هستی پذیرفتن ندارند و هست شدن آن دو امری است که به هیچ وجه تخلف پذیر نیست، چه بخواهند و چه نخواهند چه درخواست داشته باشند و چه نداشته باشند، باید موجود شوند. <span class="phrase">آسمان و زمین هم این فرمان را پذیرفتند و پاسخ گفتند که ما امر تو را پذیرفتیم، اما نه به کراهت، یعنی نه بدون داشتن استعداد قبلی و قبول ذاتی، بلکه با داشتن آن و بدین جهت گفتند <em rel="fa_41_11_17-18" data-sentence="173:41">أتینا طائعین</em>  یعنی ما، استعداد پذیرفتن هستی را داریم.</span> </p> <p>و اینکه بعضی<span class="footnote" rel="1" title="ما تو را می‌پرستیم و از تو یاری می‌خواهیم سوره حمد، آیه ۵">*</span> از مفسرین گفته‌اند: <em>جمله</em> <span class="aya" rel="41_11" data-words="13-15">طوعا أو کرها</span> در مقام تمثیل این حقیقت است که تاثیر قدرت خدای تعالی در آسمان و زمین حتمی است و محال است آن دو از پذیرفتن آن تاثیر امتناع ورزند، نه اینکه بخواهد برای آسمان و زمین طوع و کراهتی اثبات کند تفسیر صحیحی نیست، برای اینکه در جمله بعدی که می‌گویند <span class="aya" rel="41_11" data-words="17-18">أتینا طائعین</span>، با آن منافات دارد، چون اگر جمله اولی در مقام اثبات کراهت و طوع برای آسمان و زمین نباشد، معنا ندارد که آسمان و زمین در پاسخ برای خود اثبات طوع کنند. </p> <p> <span class="aya" rel="41_11" data-words="16-18">قالتا أتینا طائعین</span> -این جمله پاسخی است از آسمان و زمین، به خطابی که خدای تعالی به ایشان فرمود و در آن اظهار می‌دارند: ما به اختیار و طوع پذیرفتیم. و <span class="phrase">اگر کلمه  <em rel="fa_41_11_18-18" data-sentence="10:162">طائعین</em> را که مخصوص صاحبان عقل است به کار برد، با اینکه آسمان و زمین دارای عقل نیستند، بدین جهت است که مقام، مقام مخاطبه و جواب است و این دو مقام مخصوص دارندگان عقل است.</span> </p> <p>   <code class="page" rel="17,556"/> و اگر این کلمه را به صیغه جمع آورد، با اینکه جا داشت بگویند اتینا طائعین-ما دو تن به طوع و رغبت آمدیم بعید نیست برای این بوده که خواسته‌اند اظهار تواضع کنند و خود را از سایر مخلوقات خدا که آنها نیز مطیع امر اویند متمایز و جدا حساب نکنند و بدین جهت به لسان جمع پاسخ داده‌اند، نظیر اینکه نمازگزار با اینکه یک نفر است، می‌گوید: <span class="aya" rel="1_5" data-words="1-5">إیاک نعبد و إیاک نستعین</span><span class="footnote" rel="1" title="خدای تعالی امر را از آسمان تا زمین تدبیر می‌کند، و سپس به سوی آن صعود می‌نماید سوره الم سجده، آیه ۵">*</span>. </p> <p>در آیات مورد بحث بعد از آنکه خلقت و تدبیر امر آسمان را بیان کرده، مع ذلک در آیه مورد بحث آسمان را دو باره با زمین شرکت داده، با اینکه جا داشت تنها سخن از زمین به میان آورد، و این خالی از این اشعار نیست که بین آن دو نوعی ارتباط در وجود و اتصال در نظام هست، و همین طور هم هست چون فعل و انفعال و تاثیر و تاثر در بین تمامی اجزای عالم مشهود است. </p> <p>و در اینکه فرمود <span class="aya" rel="41_11" data-words="8-12">فقال لها و للأرض ائتیا</span> که احتمالات در آن گذشت به هر حال این اشاره را دارد که کلمه <em>ثم</em> در جمله‌ <span class="aya" rel="41_11" data-words="1-2">ثم استوی</span> تاخر رتبی کلام را می‌رساند، نه بعدیت زمانی را. </p> <h3> <span class="title" rel="41_12">معنای اینکه در باره خلقت آسمانها فرمود: <span class="aya" rel="41_12" data-words="1-3">فقضاهن سبع سماوات...</span> </span> </h3> <p> <code class="aya" rel="41_12"/> <span class="aya" rel="41_12" data-words="1-11">فقضاهن سبع سماوات فی یومین و أوحی فی کل سماء أمرها</span> معنای اصلی <em>قضاء</em> ، جدا کردن چند چیز از یکدیگر است. و ضمیر <em>هن</em> به آسمانها برمی‌گردد. و <span class="phrase">جمله <em rel="fa_41_12_2-3" data-sentence="5:17">سبع سماوات</em> حال از ضمیر است.</span> و <span class="phrase">ظرف <em>فی یومین</em> متعلق است به جمله <em rel="fa_41_12_1-1" data-sentence="40:203">فقضاهن</em> ، در نتیجه جمله مزبور می‌فهماند که آسمانی که خدا متوجه آن شد، به صورت دود بود و امر آن از نظر فعلیت یافتن وجود مبهم و غیر مشخص بود و خدای تعالی امر آن را متمایز کرد و آن را در دو روز هفت آسمان قرار داد.</span> </p> <p><span class="phrase">بعضی<span class="footnote" rel="2" title="اللَّه آن کسی است که هفت آسمان و از زمین نیز مثل آن بیافرید که امر از بین آنها نازل می‌شود سوره طلاق، آیه ۱۲">*</span> از مفسرین گفته‌اند: کلمه <em>قضاء</em> در این آیه معنی گردانیدن را متضمن است و در نتیجه <em rel="fa_41_12_2-3" data-sentence="249:18">سبع سماوات</em> مفعول دوم آن است.</span> وجوه دیگری هم در این آیه ذکر کرده‌اند که نقل آنها اهمیتی ندارد. </p> <p>و این آیه شریفه با آیه قبلیش ناظر به تفصیل اجمالی است که در آیه‌ <span class="aya" rel="21_30" data-words="1-13">أ و لم یر الذین کفروا أن السماوات و الأرض کانتا رتقا ففتقناهما</span><span class="footnote" rel="3" title="آیا کسانی که کافر شدند ندیدند که آسمانها و زمین یکپارچه بود، ما آنها را از هم جدا کردیم سوره انبیاء، آیه ۳۰">*</span> متعرض آن بود. </p> <h3> <span class="title" rel="41_12"><span class="phrase">مراد از <em rel="fa_41_12_7-7" data-sentence="8:112">وحی</em> و مقصود از امر آسمان‌ها در جمله: <span class="aya" rel="41_12" data-words="6-11">و أوحی فی کل سماء أمرها</span></span> </span> </h3> <p> <span class="aya" rel="41_12" data-words="6-11">و أوحی فی کل سماء أمرها</span> -بعضی<span class="footnote" rel="1" title="سخن ملائکه آسمانها به گوش آنان نمی‌رسد و اگر بخواهند گوش دهند از هر طرف به قهر رانده شوند سوره صافات، آیه ۸">*</span> از مفسرین گفته‌اند: منظور از امر آسمان که می‌فرماید: خدا به هر آسمانی امر آن را وحی کرد، آثاری است که استعداد داشتن آن را داشته و یا حکمت اقتضاء می‌کرده آن آثار را داشته باشد، مثل اینکه فرشتگانی در آنجا باشند، یا ستاره‌ای در آن خلق شود، و یا امثال این. و <span class="phrase">کلمه <em rel="fa_41_12_7-7" data-sentence="5:171">وحی</em> به معنای خلقت و ایجاد است و جمله مورد بحث عطف است بر جمله <em rel="fa_41_12_1-1" data-sentence="117:98">قضاهن</em> و می‌خواهد این را هم مقید به زمان آن کند و بفرماید: وحی در هر آسمان نیز در همان دو روز صورت گرفت.</span> و معنای جمله مورد بحث این است که: خداوند در همان دو روز موجودات در هر آسمانی را، که یا ملائکه بودند، یا ستاره، و یا غیر آن، بیافرید. </p> <p>ولی <span class="phrase">خواننده عزیز خود متوجه است که معنا کردن <em rel="fa_41_12_7-7" data-sentence="40:263">وحی</em> به خلقت و معنا کردن  <em rel="fa_41_12_11-11" data-sentence="116:229">امر</em> به موجودات داخل آسمانها از قبیل فرشته و یا ستاره، عنایت بسیاری لازم دارد که بدون دلیل روشن نمی‌توان از آن کلمات این معانی را اراده کرد و همچنین مقید کردن جمله عطف شده به دو روز که در جمله معطوف علیه مذکور بود، نیز دلیل می‌خواهد.</span> </p> <p><span class="phrase">بعضی<span class="footnote" rel="2" title="قول ما در باره هر چیزی که اراده‌اش کنیم این است که بگوییم باش سوره نحل، آیه ۴۰">*</span> دیگر گفته‌اند: مراد از امر آسمانها، تکلیف الهی متوجه به اهل هر آسمان است که همان ملائکه ساکن در آن باشد و معنای <em rel="fa_41_12_7-7" data-sentence="243:23">وحی</em> همان معنای معروفش است.</span> و معنای جمله این است که: خدای تعالی به اهل هر آسمانی و ملائکه‌ای که در آنند اوامری در باره عبادت وحی فرمود. </p> <p><span class="phrase">اشکال این وجه هم این است که اگر عبارت آیه شریفه اوحی الی کل سماء بود، باز ممکن بود بگوییم مراد از <em rel="fa_41_12_7-7" data-sentence="98:151">وحی</em> همان وحی معمول است، ولی فرموده: <span class="aya" rel="41_12" data-words="7-10">أوحی فی کل سماء</span> و این عبارت با آن معنا آن طور که باید نمی‌سازد.</span> </p> <p>بعضی<span class="footnote" rel="3" title="تفسیر تبیان، ج ۹، ص ۱۱۰">*</span> دیگر گفته‌اند: مراد از امر آسمان، آن چیزی است که خدا از آسمان خواسته. </p> <p>و <span class="phrase">این وجه در حقیقت به یکی ازدو وجه قبلی رجوع می‌کند، چون اگر منظور از <em rel="fa_41_12_7-7" data-sentence="68:97">وحی</em> خلق و ایجاد باشد، این وجه به وجه اول برمی‌گردد و اگر معنای معروفش باشد به وجه دومی برگشت می‌کند.</span> </p> <p>پس باید فکر دیگری کرد، و از آیات دیگر کمک گرفت، از آیاتی که در آن به امر آسمانها اشاره‌ای رفته، معنایی دقیق‌تر فهمیده می‌شود. اینک آن آیات:     <code class="page" rel="17,558"/> <span class="aya" rel="32_5" data-words="1-9">یدبر الأمر من السماء إلی الأرض ثم یعرج إلیه</span><span class="footnote" rel="1" title="آیا نمی‌بینند چگونه خدا هفت آسمان را روی هم آفرید و ماه را در آنها نور و خورشید را چراغ کرد سوره نوح، آیه ۱۵ و ۱۶">*</span>، <span class="aya" rel="65_12" data-words="1-12">الله الذی خلق سبع سماوات و من الأرض مثلهن یتنزل الأمر بینهن</span><span class="footnote" rel="2" title="ما چراغی روشن درست کردیم سوره نبأ، آیه ۱۳">*</span>، <span class="aya" rel="23_17" data-words="1-12">و لقد خلقنا فوقکم سبع طرائق و ما کنا عن الخلق غافلین</span><span class="footnote" rel="3" title="با اینکه ما بر بالای سر شما هفت طریقه خلق کردیم، آن وقت چگونه ما از خلق غافل می‌شویم سوره مؤمنون، آیه ۱۷">*</span>. </p> <p>از آیه اولی استفاده می‌شود که آسمان مبدأ امری است که به وجهی از ناحیه خدای تعالی به زمین نازل می‌شود و آیه دوم دلالت دارد بر اینکه امر از آسمانی به آسمانی دیگر نازل می‌شود تا به زمین برسد و آیه سوم می‌فهماند که آسمانها راههایی هستند برای سلوک امر از ناحیه خدای صاحب عرش و یا آمد و شد ملائکه‌ای که حامل امر اویند، هم چنان که آیه <span class="aya" rel="97_4" data-words="1-10">تنزل الملائکة و الروح فیها بإذن ربهم من کل أمر</span><span class="footnote" rel="4" title="ملائکه و روح در آسمانها به اذن پروردگارشان هر امری را نازل می‌کنند سوره قدر، آیه ۴">*</span> و آیه‌ <span class="aya" rel="44_4" data-words="1-5">فیها یفرق کل أمر حکیم</span><span class="footnote" rel="5" title="در آن هر امر مقتضی تفصیل داده می‌شود سوره دخان، آیه ۴">*</span>، نیز تصریح دارند به اینکه امر خدا را ملائکه از آسمان به زمین می‌آورند. </p> <p>و <span class="phrase">اگر مراد از <em rel="fa_41_12_11-11" data-sentence="12:553">امر</em> ، امر تکوینی خدای تعالی باشد که عبارت است از کلمه ایجاد، همان طور که از آیه‌ <span class="aya" rel="36_82" data-words="1-9">إنما أمره إذا أراد شیئا أن یقول له کن</span><span class="footnote" rel="6" title="سوره یس، آیه ۸۳">*</span> نیز استفاده می‌شود، در این صورت اگر آیات را به یکدیگر ضمیمه کنیم، و این معنا را افاده می‌کند که: منظور از امر الهی که در زمین اجرا می‌شود، عبارت است از خلقت و پدید آوردن حوادث که آن حوادث را ملائکه از ناحیه خدای صاحب عرش حمل نموده و در نازل کردنش طرق آسمان را طی می‌کنند، تا از یک یک آسمانها عبور داده و به زمین برسانند.</span> </p> <p>و به طوری که از آیه شریفه‌ <span class="aya" rel="34_23" data-words="10-25">حتی إذا فزع عن قلوبهم قالوا ما ذا قال ربکم قالوا الحق و هو العلی الکبیر</span><span class="footnote" rel="7" title="سوره سبا، آیه ۲۳">*</span> استفاده می‌شود: امر خدای تعالی را ملائکه هر آسمان حمل می‌کند و به ملائکه آسمان پایین‌تر تحویل می‌دهد، که در تفسیر سوره <em>سبا</em> پیرامون این معنا بحث شد. و نیز به طوری که از آیه شریفه‌ <span class="aya" rel="53_26" data-words="1-6">و کم من ملک فی السماوات</span><span class="footnote" rel="8" title="چه بسیار فرشتگان که در آسمانهایند سوره نجم، آیه ۲۶">*</span>، و آیه شریفه                 <code class="page" rel="17,559"/> <span class="aya" rel="37_8" data-words="1-10">لا یسمعون إلی الملإ الأعلی و یقذفون من کل جانب</span><span class="footnote" rel="1" title="الدر المنثور، ج ۵، ص ۳۵۸">*</span>، استفاده می‌شود آسمانها مسکن ملائکه است. </p> <p>در نتیجه امر خدا یک نسبت به تک تک آسمانها دارد، به اعتبار ملائکه‌ای که در آن ساکنند و نسبتی هم به هر فرقه از فرقه‌های ملائکه دارد، به اعتبار اینکه حامل آن امرند. و خداوند امر را به آنان تحمیل کرده، یعنی به ایشان وحی فرموده، چون در آیه‌ <span class="aya" rel="16_40" data-words="1-9">إنما قولنا لشیء إذا أردناه أن نقول له کن</span><span class="footnote" rel="2" title="نهج البلاغه (صبحی الصالح)، خطبه ۱۸۲">*</span> امر خدای را قول خدا خوانده. </p> <p>در نتیجه از آنچه گفته شد معلوم گردید که معنای آیه‌ <span class="aya" rel="41_12" data-words="6-11">و أوحی فی کل سماء أمرها</span> این شد که‌خدای سبحان در هر آسمانی امر الهی را که منسوب و متعلق به آن آسمان است به اهلش، یعنی ملائکه ساکن در آن، وحی می‌کند. و اما اینکه کلمه <em>یومین</em> در آیه ظرف باشد، هم برای خلقت آسمانهای هفتگانه، و هم برای این وحی، هیچ دلیلی از الفاظ آیه بر آن دلالت نمی‌کند. </p> <h3> <span class="title" rel="41_12">وجه <span class="phrase">اینکه فرمود <em rel="fa_41_12_14-15" data-sentence="12:31">سماء دنیا</em> را با <em rel="fa_41_12_16-16" data-sentence="80:9">مصابیح</em> آراستیم.</span> </span> </h3> <p> <span class="aya" rel="41_12" data-words="12-22">و زینا السماء الدنیا بمصابیح و حفظا ذلک تقدیر العزیز العلیم</span> در این آیه شریفه کلمه <em>سماء</em> را مقید به دنیا کرد و فرمود: آسمان دنیا را با چراغهایی زینت دادیم تا دلالت کند بر اینکه آن آسمانی که قرارگاه ستارگان است، نزدیک‌ترین آسمان به کره زمین است، چون به حکم آیه‌ <span class="aya" rel="67_3" data-words="2-5">خلق سبع سماوات طباقا</span><span class="footnote" rel="3" title="هفت آسمان را طبقه به طبقه آفرید سوره ملک، آیه ۳">*</span> آسمانها طبقه طبقه و بعضی فوق بعض دیگر قرار دارند. </p> <p>و از ظاهر اینکه فرموده: آن را با چراغهایی زینت دادیم، و اینکه در آیه‌ <span class="aya" rel="37_6" data-words="1-6">إنا زینا السماء الدنیا بزینة الکواکب</span><span class="footnote" rel="4" title="سوره صافات، آیه ۶">*</span> صریحا فرموده که آن چراغها عبارتند از ستارگان، برمی‌آید که ستارگان، همه در آسمان دنیا و پایین‌تر از آن قرار دارند، و برای زمین مانند قندیلهایی هستند که آویزان شده باشند. </p> <p>بعضی<span class="footnote" rel="5" title="روح البیان، ج ۸، ص ۲۳۸">*</span> از مفسرین گفته‌اند: کواکب در همه آسمانها هست، ولی از آنجایی که برای مردم روی زمین چنین به نظر می‌رسد که در آسمان دنیا می‌درخشند، از این جهت آنها را زینت آسمان دنیا خواند. و این حرف صحیح نیست، برای اینکه اگر ستارگان در همه آسمانها           <code class="page" rel="17,560"/> پراکنده بودند، با در نظر گرفتن اینکه آسمان‌ها صاف و شفافند، باید ستارگان برای تمامی آسمان‌ها زینت باشند، نه تنها آسمان دنیا. </p> <p>و اما اینکه آیه‌ <span class="aya" rel="71_15-16" data-words="1-18">أ لم تروا کیف خلق الله سبع سماوات طباقا، و جعل القمر فیهن نورا و جعل الشمس سراجا</span><span class="footnote" rel="1" title="روضه کافی، ج ۸، ص ۹۴، ح ۶۷">*</span> ماه و خورشید را نور و چراغ هفت آسمان خوانده، دلیل نمی‌شود بر اینکه ماه و خورشید در هفت آسمان نور و چراغند، بلکه از آنجا که روی سخن با ما بوده که شب و روز از نور این دو کره استفاده می‌کنیم، آن دو را نور و چراغ نامیده. و در جای دیگر نیز فرموده: <span class="aya" rel="78_13" data-words="1-4">و جعلنا سراجا وهاجا</span><span class="footnote" rel="2" title="بحار الأنوار، ج ۵۵، ص ۹۳، ح ۱۴">*</span>. </p> <p> <span class="phrase"><em rel="fa_41_12_17-18" data-sentence="0:378">و حفظا</em> -یعنی و ما آسمانها را از شیطانها حفظ کردیم، هم چنان که در جای دیگر فرموده: <span class="aya" rel="15_17-18" data-words="1-13">و حفظناها من کل شیطان رجیم، إلا من استرق السمع فأتبعه شهاب مبین</span><span class="footnote" rel="3" title="ما آنها را از هر شیطانی رانده شده حفظ کردیم، مگر شیطانی که استراق سمع کند که بلافاصله شهابی روشن دنبالش می‌کند سوره حجر، آیه ۱۷ و ۱۸">*</span>.</span> </p> <p> ذلک تقدیر العزیز العلیم -این جمله اشاره به نظم و ترتیبی است که در سابق  (آیات اواسط سوره که در باره آسمان و زمین و ستارگان بود) بحث شد. </p> <h3>گفتاری در تکمیل مطالب گذشته‌ <span class="title" rel="41_1 41_2 41_3 41_4 41_5 41_6 41_7 41_8 41_9 41_10 41_11 41_12"> (راجع به آسمان‌ها و اینکه آسمان‌ها منزلگاه ملائکه است) </span> </h3> <p> از آنچه گذشت چند نکته به دست آمد: اول اینکه: آنچه از ظاهر آیات-البته فراموش نشود که می‌گوییم ظاهر نه صریح- استفاده می‌شود این است که آسمان دنیا از بین آسمانهای هفتگانه عبارت است از آن فضایی که این ستارگان بالای سر ما در آن قرار دارند. </p> <p>دوم اینکه: این آسمانهای هفتگانه نامبرده، همه جزو خلقت جسمانی‌اند و خلاصه همه در داخل طبیعت و ماده هستند، نه ما ورای طبیعت چیزی که هست این عالم طبیعت هفت طبقه است که هر یک روی دیگری قرار گرفته و از همه آنها نزدیکتر به ما، آسمانی است که ستارگان و کواکب در آنجا قرار دارند و اما آن شش آسمان دیگر، قرآن کریم هیچ حرفی در باره‌شان نزده، جز اینکه فرموده روی هم قرار دارند. </p> <p>       <code class="page" rel="17,561"/> سوم اینکه: منظور از آسمانهای هفتگانه، سیارات آسمان و یا خصوص بعضی از آنها از قبیل خورشید و ماه و غیر آن دو نیست. </p> <p>چهارم اینکه: اگر در آیات و روایات آمده که آسمانها منزلگاه ملائکه است، و یا ملائکه از آسمان نازل می‌شوند، و امر خدای تعالی را با خود به زمین می‌آورند، و یا ملائکه با نامه اعمال بندگان به آسمان بالا می‌روند، و یا اینکه آسمان درهایی دارد، که برای کفار باز نمی‌شود و یا اینکه ارزاق از آسمان نازل می‌شود، و یا مطالبی دیگر غیر اینها، که آیات و روایات متفرق بدانها اشاره دارد، بیش از این دلالت ندارد که امور مزبور نوعی تعلق و ارتباط با آسمانها دارند. اما اینکه این تعلق و ارتباط نظیر ارتباطی که ما بین هر جسمی با مکان آن جسم می‌بینیم، بوده باشد، آیات و روایات هیچ دلالتی بر آن ندارد، و نمی‌تواند هم داشته باشد، چون جسمانیت مستلزم آن است که محکوم به نظام مادی جاری در آنها باشد، همان طور که عالم جسمانی محکوم به دگرگونی، تبدل و فنا و سستی است، آن امور هم محکوم به این احکام بشود. </p> <p>آری امروز این مساله واضح و ضروری شده که کرات و اجرام آسمانی هر چه و هر جا که باشند، موجودی مادی و عنصری جسمانی هستند که آنچه از احکام و آثار که در عالم زمینی ما جریان دارد، نظیرش در آنها جریان دارد. و آن نظامی که در آیات شریفه قرآن برای آسمان و اهل آسمان ثابت شده و آن اموری که در آنها جریان می‌یابد، و در تفسیر آیات مورد بحث بدانها اشاره شد، هیچ شباهتی به این نظام عنصری و محسوس در عالم زمینی ما ندارد، بلکه به کلی منافی با آن است. </p> <p>علاوه بر این، اصلا در روایات آمده: ملائکه از نور خلق شده‌اند و غذایشان تسبیح خدا است. </p> <p>و اینکه خلقتشان چگونه است، و اینکه خلقت آسمانها و آسمانیان چطور است هیچ شباهت و ربطی با نظام جاری در زمین ندارد. </p> <p>پس ملائکه برای خود عالمی دیگر دارند، عالمی است ملکوتی که (نظیر عالم مادی ما) هفت مرتبه دارد، که هر مرتبه‌اش را آسمانی خوانده‌اند و آثار و خواص آن مراتب را آثار و خواص آن آسمانها خوانده‌اند، چون از نظر علو مرتبه و احاطه‌ای که به زمین دارند، شبیه به آسمانند که آن نیز نسبت به زمین بلند است و از هر سو زمین را احاطه کرده و این تشبیه را بدان جهت کرده‌اند که درکش تا حدی برای ساده‌دلان آسان شود. </p> <h3>بحث روایتی‌ <span class="title" rel="41_1 41_2 41_3 41_4 41_5 41_6 41_7 41_8 41_9 41_10 41_11 41_12">روایتی در باره قرائت آیات اول سوره فصلت (حم سجده) توسط پیامبر (صلی اللَّه علیه و آله) در جواب فرستاده قریش </span> </h3> <p> در الدر المنثور است که ابن ابی شیبه، عبد بن حمید، ابو یعلی و حاکم-وی حدیث را صحیح دانسته-، ابن مردویه، ابو نعیم، و بیهقی-هر دو در کتاب خود به نام دلایل-، و ابن عساکر از جابر بن عبد اللَّه روایت آورده‌اند که گفت: روزی قریش دور هم جمع شده و گفتند: تحقیق کنید ببینید از همه شما داناتر به سحر و کهانت و شعر کیست، برود نزد این مرد که بین جمع ما تفرقه افکنده و نظام ما را درهم و برهم کرده و به دین ما بدگویی می‌کند، تا با او حرف بزند ببیند چه جواب می‌شنود. همگی گفتند: ما به جز عتبة بن ربیعه کسی را داناتر از خود سراغ نداریم، رو به عتبه کردند و گفتند: ای ابو ولید، برخیز و نزد این مرد برو. </p> <p>عتبه نزد رسول خدا (ص) آمده، گفت: ای محمد!تو بهتری یا پدرت عبد اللَّه؟ تو بهتری یا جدت عبد المطلب؟ رسول خدا (ص) هیچ نگفت. دو باره عتبه گفت: اگر می‌پنداری که نامبردگان از تو بهتر بودند، باید قبول کنی که بت‌پرستی آنان نیز درست بوده و تو به ناحق بت‌ها را عیب می‌گویی. و اگر می‌پنداری تو بهتر از آنانی، پس حرف بزن تا بشنویم. </p> <p>به خدا سوگند ما برای قومت هیچ فرزندی شوم سراغ نداریم که شوم‌تر از تو باشد. تو جمع ما را پراکندی، امور منظم ما را از هم گسیختی، دین ما را مورد حمله و عیب‌جویی قرار دادی. تو ما را در بین عرب رسوا ساختی، تا آنجا که در بین همه عرب شایع شد که در قریش ساحر و کاهنی پیدا شده و به خدا سوگند ما دیگر هیچ راه چاره‌ای برایمان نمانده، مگر اینکه بی‌خبر و ناگهان دست به اسلحه برده، به جان یکدیگر بیفتیم. هان ای مرد!بگو تا اگر احتیاجاتت فزونی گرفته برایت پول جمع آوری کنیم، آن قدر که از تمامی افراد قریش توانگرتر شوی و مرد یگانه قریش گردی، و اگر شهوتت گل کرده، بگو تا هر زنی از قریش می‌خواهی هر چند ده زن باشد برایت بگیریم. </p> <p>رسول خدا (ص) فرمود: تمام شد؟ گفت: بله، دیگر حرفی ندارم. فرمود: بسم اللَّه الرحمن الرحیم‌ <span class="aya" rel="41_1-3" data-words="1-12">حم، تنزیل من الرحمن الرحیم، کتاب فصلت آیاته قرآنا عربیا لقوم یعلمون</span> و هم چنان آیات این سوره را خواند تا رسید به این آیه‌ <span class="aya" rel="41_13" data-words="1-10">فإن أعرضوا فقل أنذرتکم صاعقة مثل صاعقة عاد و ثمود</span>. </p> <p>عتبه گفت: دیگر بس است. آیا غیر از اینها سخنی نداری؟ فرمود: نه. عتبه نزد<code class="page" rel="17,563"/> قریش شد پرسیدند: چه خبر آوردی؟ گفت: من آنچه را که احتمال می‌دادم شما بخواهید به او بگویید همه را گفتم، دیگر چیزی فروگذار نکردم. پرسیدند جوابت را داد؟ گفت به آن بتی که بچه‌های قبیله ما آن را نصب کردند، من از گفتار او چیزی نفهمیدم، جز این جمله را که گفت‌ <span class="aya" rel="41_13" data-words="4-10">أنذرتکم صاعقة مثل صاعقة عاد و ثمود</span>، گفتند: وای بر تو مگر او به غیر عربی حرف می‌زد که نفهمیدی؟ گفت: نه به خدا سوگند عربی حرف می‌زد، اما من به جز قضیه صاعقه چیزی از او نفهمیدم<span class="footnote" rel="1" title="کمال الدین، ج ۱، ص ۲۰۵، ح ۱۷">*</span>. </p> <p>مؤلف: این روایت در الدر المنثور از چند کتاب دیگر نیز قریب به همین مضمون نقل شده و در بعضی از طرق آمده که قریش پرسیدند: ابا ولید!چه خبر آوردی؟ در پاسخ گفت: به خدا سوگند کلامی از او شنیدم که تا کنون مثل آن را نشنیده بودم. به خدا سوگند نه شعر بود، نه سحر بود، و نه کهانت، و باز به خدا سوگند می‌خورم این کلامی که من از او شنیدم، به زودی موجی در دنبال خواهد داشت. و در بعضی دیگر از آن طرق مطالبی دیگر آمده. </p> <p>و در اینکه رسول خدا (ص) در پاسخ ولید بن مغیره نیز آیات اول -این سوره را خواند، روایاتی هست که-ان شاء اللَّه-در تفسیر سوره <em>مدثر</em> ، در ذیل آیه‌ <span class="aya" rel="74_11" data-words="1-5">ذرنی و من خلقت وحیدا...</span> از نظر شما خواهد گذشت. </p> <h3> <span class="title" rel="41_1 41_2 41_3 41_4 41_5 41_6 41_7 41_8 41_9 41_10 41_11 41_12">چند روایت حاکی از گفتگوی یهودیان با رسول اللَّه (صلی اللَّه علیه و آله) در باره خلقت شش روزه زمین و آسمان‌ها، و بیان ضعف آنها</span> </h3> <p> و در همان کتاب آمده که: ابن جریر، از ابو بکر روایت کرده که گفت: یهود نزد رسول خدا (ص) شدند و گفتند: ای محمد!به ما خبر ده ببینیم خداوند در این ایام ششگانه چه خلق کرده؟ فرمود: درروز یک شنبه و دو شنبه زمین را و در سه‌شنبه کوه‌ها را و در چهار شنبه شهرها و ارزاق و نهرها و آبادیها و خرابیها را. و در پنجشنبه تا سه ساعت از روز جمعه در ساعت اول اجل‌ها و در ساعت دوم آفت‌ها و در ساعت سوم آدم را آفرید. گفتند: اگر تکمیلش کنی درست گفتی. رسول خدا (ص) فهمید منظورشان چیست، خشمگین شد و در نتیجه آیه‌ <span class="aya" rel="50_38-39" data-words="13-21">و ما مسنا من لغوب، فاصبر علی ما یقولون</span> نازل گشت<span class="footnote" rel="2" title="مجمع البیان، ج ۹، ص ۴">*</span>. </p> <p>مؤلف: قریب به این مضمون از ابن عباس، عبد اللَّه بن سلام، مکرمة و دیگران روایت شده<span class="footnote" rel="3" title="الدر المنثور، ج ۵، ص ۳۶۰">*</span>. و در بعضی از اخبار شیعه نیز آمده. و اینکه در این روایت یهودیان گفتند: درست گفتی اگر تکمیلش کنی، منظور یهود این بوده که آن جناب بر طبق عقاید یهودیان بفرماید: و روز     <code class="page" rel="17,564"/> شنبه که خدای تعالی از کار خلقت فارغ شد استراحت کرد و به این جهت رسول خدا (ص) ناراحت شد. </p> <p>و از نظر ما این روایات بوی جعل می‌دهد، به چند دلیل: اول اینکه: در این روایات آمده که یهود پاسخ رسول خدا (ص) را پسندید و آن را موافق عقاید خود یافت، در حالی که موافق نیست زیرا در تورات در سفر تکوین آمده که: خدای تعالی نور و ظلمت و شب و روز را در یکشنبه آفرید و آسمان را در دوشنبه، و زمین و دریاها و گیاهان را در سه‌شنبه، و خورشید و ماه و ستارگان را در چهار شنبه و جنبندگان دریا و مرغان را در پنجشنبه و حیوانات صحرا و انسان را در جمعه، و در نتیجه در روز شنبه به فراغت و استراحت پرداخت. </p> <p>در اینجا ممکن است کسی بگوید: از کجا که تورات امروز و تورات زمان رسول خدا  (ص) یکی بوده، ممکن است با آن فرق داشته باشد، لیکن این اشکال وارد نیست. </p> <p>دوم اینکه: پدید آمدن روزهای هفته که عبارت است از یک روز با شب همان روز، مولود حرکت وضعی زمین به دور محور خودش است که از هر یک بار که به دور خود دور می‌زند، یک شب و یک روز پدید می‌آید، چون همیشه یک طرفش رو به خورشید است و یک طرفش پشت به خورشید. بنا بر این دیگر چه معنا دارد که قبل از آنکه خدای تعالی آسمانها و آسمانیان و زمین را خلق کرده و آن را کره‌ای دوار و متحرک ساخته باشد، شنبه و یکشنبه‌ای وجود داشته باشد؟ نظیر این اشکال در خلقت آسمانها نیز می‌آید، که قبل از خلقت آن و خلقت آسمانها که یکی از آنها خورشید است، دوشنبه‌ای وجود داشته باشد. </p> <p>سوم اینکه: در این روایات یک روز را برای خلقت کوه‌ها قرار داده و حال آنکه خلقت کوه‌ها تدریجی بوده. و همچنین نظیر این اشکال در خلقت شهرها و نهرها و رزقها وارد است، چون آنها نیز به تدریج درست شده، نه در یک روز. </p> <h3> <span class="title" rel="41_1 41_2 41_3 41_4 41_5 41_6 41_7 41_8 41_9 41_10 41_11 41_12">روایاتی در باره آغاز خلقت عالم</span> </h3> <p> و در روضه کافی به سند خود از محمد بن عطیه از امام ابی جعفر (ع) روایت کرده که فرمود: خدای تعالی نخست آن ماده‌ای را که تمامی اشیاء را از آن درست کرده، بیافرید و آن عبارت بود از آب که تمامی اشیاء را مولود آن دانسته، ولی دیگر برای آب نسبتی و ماده‌ای که خلقتش را به آن نسبت دهد قرار نداده. و از جمله چیزهایی که از آب خلق کرده باد است. </p> <p>خدای تعالی باد را که از آب پدید آورد، بر آب مسلط کرد، تا شکم آب را پاره کند و<code class="page" rel="17,565"/> آب را بر هم زند تا کف کند، آن قدرکه خود خدا می‌خواست کف کند، سپس از آن کف زمینی سفید و پاکیزه که در آن هیچ بلندی و پستی و هیچ سوراخ و برآمدگی و هیچ درخت نبود، درست کرد و آن گاه آن را در هم پیچیده روی آب قرار داد. </p> <p>و سپس از آب آتش را بیافرید، آتش نیز شکم آب را باز کرده و آن را بر هم زد، تا بخار و دودی از آن برخاست، آن قدر که خود خدا می‌خواست برخیزد و سپس از آن دود آسمانی صاف و شفاف بیافرید، که در آن هیچ برآمدگی و سوراخی نبود، این است که می‌فرماید: <span class="aya" rel="91_5" data-words="1-5">و السماء و ما بناها</span><span class="footnote" rel="1" title="مجمع البیان، ج ۹، ص ۴">*</span>. </p> <p>مؤلف: در این معنا روایاتی دیگر نیز هست. و ممکن است مضمون آنها را و نیز مضامین آیات را به فرضیات مسلمه علوم امروزی تطبیق کرد، فرضیاتی که در باره آغاز خلقت عالم و هیات آن دارند، چیزی که هست از آنجایی که حقایق قرآنی را نمی‌توان با حدس و فرضیات علمی محدود کرد، لذا متعرض این تطبیق نشدیم، بله اگر روزی این فرضیات آن قدر قطعی و مسلم شد که به صورت برهان علمی درآمد، آن وقت ممکن است در مقام تطبیق آن با آیات قرآنی برآمد. </p> <p>و در نهج البلاغه است که: یکی از شواهد خلقت او، آفرینش آسمانها است که بدون پایه و ستونی استوار و پا بر جا است. خدای سبحان آنها را دعوت کرد، بدون درنگ و به فوریت اجابت کردند، در حالی که مطیع و معترف به ربوبیتش بودند و اگر اقرار آنها به ربوبیت خدای تعالی نبود و به اطاعتش گردن ننهاده بودند، خدای تعالی آنها را محل عرش خود نمی‌کرد، و مسکن فرشتگان خویش و محل صعود کلمه طیب و عمل صالح بندگانش نمی‌ساخت<span class="footnote" rel="2" title="روح المعانی، ج ۲۴، ص ۱۰۳">*</span>. </p> <p>و در کتاب کمال الدین به سندی که به فضیل رسان دارد، از او روایت کرده که گفت: محمد بن ابراهیم نامه‌ای به امام صادق (ع) نوشت و در آن عرضه داشت: ما را از فضل و برتری که شما اهل بیت دارید خبر بده. امام صادق (ع) در پاسخش نوشت: ستارگان امان اهل آسمان هستند، به طوری که اگر از بین بروند، وعده‌ای که به اهل آسمان داده شده فرا می‌رسد و همه نابود می‌گردند و رسول خدا (ص) فرمود: اهل بیت من هم امان اهل زمینند، اگر اهل بیت من از زمین رخت بربندد، آن وعده‌ای     <code class="page" rel="17,566"/> که خدا داده، به امت من خواهد رسید<span class="footnote" rel="1" title="روح المعانی، ج ۲۴، ص ۱۰۳">*</span>. </p> <p>مؤلف: این معنا در روایات بسیاری وارد شده. </p> <p>و در بحار از کتاب الغارات و او به سند خود از ابن نباته، روایت کرده که گفت: از امیر المؤمنین (ص) پرسیدند: فاصله بین زمین و آسمان چقدر است؟ فرمود به قدری که چشم کار کند و به مقداری که نفرین مظلوم بالا رود<span class="footnote" rel="2" title="الدر المنثور، ج ۵، ص ۳۶۰">*</span>. </p> <p>مؤلف: و این پاسخ امام (ع) از لطائف کلمات آن جناب است که هم به ظاهر آسمان اشاره کرده و هم به باطن آن که بیانش گذشت. </p> 
