<h3 class="ayas">سوره إبراهیم آیه‌های ۴۲ تا ۵۲</h3><code class="section" rel="14_42-52"/><h3>ترجمه آیات</h3> <p> <span class="trans" rel="14_42">و مپندار که خدا از اعمالی که ستمگران می‌کنند غافل است،  (بلکه کیفر) آنها را تاخیر انداخته برای روزی که چشمها در آن روز خیره می‌شود. <code class="page" rel="12,118"/> «۴۲» </span><span class="trans" rel="14_43"> (و مردم) در حالی که گردنها بر افراشته دیدگان به یک سو می‌دوزند چنان که پلکشان بهم نمی‌خورد و دلهایشان خالی می‌گردد.  «۴۳» </span><span class="trans" rel="14_44">و مردم را بترسان از روزی که عذاب موعود به سراغشان می‌آید کسانی که ستم کرده‌اند گویند: پروردگارا!ما را تا مدتی مهلت ده تا دعوت تو را اجابت کنیم و پیرو پیغمبران شویم،  (اما این جواب را می‌شنوند که:) مگر شما نبودید که پیش از این قسم خوردید که زوال ندارید؟.  «۴۴» </span><span class="trans" rel="14_45">و (مگر شما نبودید که) در مسکنهای کسانی که ستم کرده بودند ساکن شدید و برایتان عیان گشت که با آنها چه کرده بودیم، و برای شما مثل‌ها زدیم.  «۴۵» </span><span class="trans" rel="14_46">و آنها نهایت مکر خود را به کار زدند و (سزای) نیرنگشان نزد خداست، هر چند از نیرنگشان کوه‌ها هموار گردد.  «۴۶» </span><span class="trans" rel="14_47">مپندار که خدا از وعده خویش با پیغمبران تخلف کند، زیرا خدا نیرومند و انتقام‌گیر است.  «۴۷» </span><span class="trans" rel="14_48">روزی که زمین، به زمینی دیگر و آسمانها نیز (به آسمانهای دیگر) مبدل شود و (مردم) در پیشگاه خدای یگانه مقتدر حاضر شوند.  «۴۸» </span><span class="trans" rel="14_49">و در آن روز، مجرمان را با هم در غل و زنجیر بینی.  «۴۹» </span><span class="trans" rel="14_50">در آن روز پیراهنشان از قیر است و آتش چهره‌هایشان را پوشانده است.  «۵۰» </span><span class="trans" rel="14_51">تا خدا هر که را هر چه کرده است سزا دهد که خدا سریع الحساب است.  «۵۱» </span><span class="trans" rel="14_52">این برای مردم بلاغی است تا بدان بیم یابند، و بدانند که او خدایی یگانه است و تا صاحبان خرد اندرز گیرند.  «۵۲» </span></p>                 <h3>بیان آیات</h3> <p> بعد از آنکه در آیات قبل بشر را انذار نمود و بشارت داد و به صراط خود دعوت نمود و فهمانید که همه اینها بخاطر اینست که خدا عزیز و حمید است، اینک در آیه اول از آیات مورد بحث آن مطالب را به آیه‌ای ختم نموده که در حقیقت جواب از توهمی است که ممکن است بعضی فکر کنند که اگر این حرفها درست است و راستی این دعوت، دعوت نبوی و از ناحیه پروردگاری عزیز و حمید است، پس چرا می‌بینیم این ستمکاران هم چنان سرگرم تمتعات خویشند؟ و چرا آن خدای عزیز و حمید ایشان را به ظلمشان نمی‌گیرد؟ و به دهان متخلفین از دعوت این پیغمبر و مخالفین او لجام نمی‌زند؟ اگر آن خدا، خدایی غافل و بی خبر از اعمال ایشان است و یا خدایی است که خودش وعده خود را خلف می‌کند، و پیغمبران خود را که وعده نصرتشان داده بود یاری نمی‌نماید<code class="page" rel="12,119"/> که چنین خدایی قابل پرستش نیست. </p> <p> در آیه مزبور از این توهم جواب داده که: نه خدای تعالی از آنچه ستمکاران می‌کنند غافل نیست و وعده‌ای را هم که به پیغمبرانش داده خلف نمی‌کند. و چگونه غافل است و خلف وعده می‌کند با اینکه او دانای به مکر و عزیزی صاحب انتقام است، بلکه اگر آنها را به خشم خود نمی‌گیرد برای این است که می‌خواهد عذابشان را برای روز سختی تاخیر بیندازد، و آن روز جزاست. علاوه بر اینکه در همین دنیا هم آنها را عذاب خواهد کرد، هم چنان که امتهای گذشته را هلاک نمود. </p> <p>و آن گاه سوره مورد بحث را به آیه زیر که جامع‌ترین آیات نسبت به غرض این سوره است ختم نموده و فرموده است: <span class="aya" rel="14_52" data-words="1-16">هذا بلاغ للناس و لینذروا به و لیعلموا أنما هو إله واحد و لیذکر أولوا الألباب</span> که بیانش به زودی خواهد آمد-ان شاء اللَّه. </p> <p> <span class="aya" rel="14_42" data-words="1-8">و لا تحسبن الله غافلا عما یعمل الظالمون</span>... <span class="aya" rel="14_43" data-words="8-10">و أفئدتهم هواء</span>. </p> <p><span class="phrase">کلمه <em rel="fa_14_42_12-12" data-sentence="5:51">تشخص</em> از <em rel="fa_14_42_12-12" data-sentence="64:35">شخص</em> به معنای باز ایستادن حدقه چشم است.</span> و  <em>مهطع</em> از <em>هطع</em> به معنای این است که شتر سر خود را بلند کرد. و همچنین <em>مقنع</em>  از <em>اقنع</em> است که آن نیز به معنای سربلند کردن است. و معنای اینکه فرمود: <span class="aya" rel="14_43" data-words="4-7">لا یرتد إلیهم طرفهم</span> این است که از شدت هول و ترس از آنچه می‌بینند قادر نیستند چشم خود را بگردانند. و معنای‌ <span class="aya" rel="14_43" data-words="9-10">أفئدتهم هواء</span> این است که از شدت و وحشت قیامت دلهایشان از تعقل و تدبیر خالی می‌شود. و یا به کلی عقلشان را زایل می‌سازد. </p> <p>و معنای آیه اینست که: تو از اینکه می‌بینی ستمکاران غرق در عیش و هوسرانی و سرگرم فساد انگیختن در زمینند مپندار که خدا از آنچه می‌کنند غافل است، بلکه ایشان را مهلت داده و عذابشان را تاخیر انداخته برای فرا رسیدن روزی که چشم‌ها در حدقه از حرکت باز می‌ایستد، در حالی که همینها گردن می‌کشند و چشمها خیره می‌کنند و دلهایشان دهشت زده می‌شود و از شدت موقف، حیله و تدبیر را از یاد می‌برند. این آیه برای ستمکاران انذار و برای دیگران جنبه تسلیت را دارد. </p> <p><code class="aya" rel="14_44"/> <span class="aya" rel="14_44" data-words="1-6">و أنذر الناس یوم یأتیهم العذاب...</span> این آیه انذار بعد از انذار است که البته میان این دو انذار از دو جهت تفاوت است: جهت اول اینکه انذار در دو آیه قبلی انذار به عذابی است که خداوند برای روز قیامت آماده کرده است، و اما انذار در این آیه و ما بعد آن، انذار به عذاب استیصال<code class="page" rel="12,120"/> </p><h3> <span class="title" rel="14_44 14_42 14_43 14_45 14_46 14_47 14_48 14_49 14_50 14_51 14_52">افراد مؤمن هرگز به عذاب استیصال و انقراض مبتلا نمی‌شوند.  <p>با عذاب انقراض شرک ریشه کن می‌شود و: <span class="aya" rel="21_105" data-words="9-13">أن الأرض یرثها عبادی الصالحون</span> </p></span> </h3> <p> دنیوی است، و از شواهدی که بر این معنا دلالت دارد جمله‌ <span class="aya" rel="14_44" data-words="7-14">فیقول الذین ظلموا ربنا أخرنا إلی أجل قریب...</span> است. </p> <p>و از همین جا روشن می‌شود اینکه بعضی<span class="footnote" rel="1" title="تفسیر روح المعانی، ج ۱۳، ص ۲۴۸">*</span> گفته‌اند منظور از این روز، روز قیامت است وجهی ندارد. و همچنین اینکه بعضی<span class="footnote" rel="2" title="تفسیر فخر رازی، ج ۱۹، ص ۱۴۲">*</span> دیگر گفته‌اند منظور از آن، روز مرگ است . </p> <p><span class="phrase">جهت دوم اینکه انذار اول انذار به عذاب قطعی است که هیچ قدرتی آن را از ستمکاران و حتی از یک فرد ستمکار بر نمی‌گرداند، بخلاف انذار دومی که هر چند از امت ستمکار بر نمی‌گردد ولی از یک فرد قابل برگشت است، و لذا می‌بینیم که خدای تعالی در انذار اولی تعبیر به <em>و انذر الناس</em> کرده، و در دومی فرموده‌ <span class="aya" rel="14_44" data-words="7-9">فیقول الذین ظلموا</span>، و نفرموده <em rel="fa_14_44_7-7" data-sentence="380:2">فیقولون</em> .</span> و این خود شاهد بر این است که افرادی از عذاب دومی که همان عذاب استیصال است استثناء می‌شوند. آری، مؤمنین هیچوقت به چنین عذابی که به کلی منقرضشان کند مبتلا نمی‌گردند، و این عذاب مخصوص امتها است که بخاطر ظلمشان بدان دچار می‌گردند، نه تمام افراد امت، و لذا می‌بینیم خدای تعالی می‌فرماید: <span class="aya" rel="10_103" data-words="1-11">ثم ننجی رسلنا و الذین آمنوا کذلک حقا علینا ننج المؤمنین</span><span class="footnote" rel="3" title="ما رسولان خود و مؤمنان را نجات می‌دهیم چنان که ما بر خود فرض کردیم که اهل ایمان را نجات بخشیم سوره یونس، آیه ۱۰۳">*</span>. </p> <p>و کوتاه سخن، جمله‌ <span class="aya" rel="14_44" data-words="1-6">و أنذر الناس یوم یأتیهم العذاب</span> انذار مردم به عذاب استیصال است که نسل ستمکاران را قطع می‌کند. و در تفسیر سوره یونس و غیر آن این معنا گذشت‌که خدای تعالی در امتهای گذشته و حتی در امت محمدی این قضاء را رانده که در صورت ارتکاب کفر و ستم دچار انقراضشان می‌کند، و این مطلب را بارها در کلام مجیدش تکرار نموده است. </p> <p>و روزی که چنین عذابهایی بیاید روزیست که زمین را از آلودگی و پلیدی شرک و ظلم پاک می‌کند، و دیگر به غیر از خدا کسی در روی زمین عبادت نمی‌شود، زیرا دعوت، دعوت عمومی است، و مقصود از امت هم تمامی ساکنین عالمند. و وقتی به وسیله عذاب انقراض، شرک ریشه کن شود دیگر جز مؤمنین کسی باقی نمی‌ماند، آن وقت       <code class="page" rel="12,121"/> است که دین هر چه باشد خالص برای خدا می‌شود، هم چنان که فرموده: <span class="aya" rel="21_105" data-words="1-13">و لقد کتبنا فی الزبور من بعد الذکر أن الأرض یرثها عبادی الصالحون</span><span class="footnote" rel="1" title="و به تحقیق در زبور بعد از ذکر نوشتیم که زمین را بندگان صالح من ارث می‌برند">*</span>. </p> <p>از آنچه گذشت جواب اشکالی که بعضی بر آیه کرده و گفته‌اند: اگر مراد از عذاب در آن، عذاب استیصال باشد با حصری که در آیه قبلی بود و می‌فرمود: <span class="aya" rel="14_42" data-words="9-10">إنما یؤخرهم</span> -تنها و تنها تاخیرشان می‌اندازد برای روزی که دیدگان خیره شود ، منافات دارد، زیرا این آیه می‌فرماید خداوند عذاب هیچ کس را در این دنیا نمی‌دهد روشن می‌شود، زیرا این حرف وقتی صحیح است که مقصود از عذاب در هر دو مورد یکی باشد، ولی چنین نیست، آن عذابی که برگشت ندارد و حتی یک نفر هم از آن جان سالم بدر نمی‌برد عذاب قیامت است، و همین است که منحصر به روز قیامت، است، و انحصارش به روز قیامت منافات ندارد با اینکه عذاب دیگری هم در دنیا باشد. </p> <p>علاوه بر اینکه انحصار، آن طور که اشکال کننده پنداشته است با آیات بسیاری که دلالت بر نزول عذاب بر امت اسلام می‌کند منافات دارد. </p> <p>از اینهم که بگذریم اگر آیه مورد بحث را حمل بر عذاب قیامت کنیم، ناگزیر می‌شویم از ظاهر آیات صرفنظر نموده، دلالت سیاق را هم نادیده بگیریم، در حالی که هیچ یک جائز نیست. </p> <p> <span class="aya" rel="14_44" data-words="7-19">فیقول الذین ظلموا ربنا أخرنا إلی أجل قریب نجب دعوتک و نتبع الرسل</span> -مقصود از ظالمین آنهایی هستند که دچار عذاب استیصال می‌شوند و عذاب از آنان برگشت نمی‌کند. و مقصود آنان از اینکه می‌گویند: <span class="aya" rel="14_44" data-words="11-14">أخرنا إلی أجل قریب</span> این است که خدایا ما را مدت کمی مهلت بده و اندکی بر عمر ما بیفزا تا گذشته و ما فات را جبران کنیم، چون اگر مقصود غیر این بود نمی‌گفتند: <span class="aya" rel="14_44" data-words="15-19">نجب دعوتک و نتبع الرسل</span> -دعوت تو را اجابت نموده، فرستادگان را پیروی و اطاعت کنیم . </p> <p>و اگر گفتند: <em>رسل: فرستادگان</em> با اینکه می‌بایست گفته باشند <em>رسول: فرستاده</em> با اینکه ظاهر آیه بیان حال ظالمین این امت است، برای این می‌باشد که بفهماند ملاک در آمدن این عذاب، حکم کردن میان هر رسول و مردم آن رسول است، و این حکم اختصاص به یک رسول معین ندارد، هم چنان که آیه‌ <span class="aya" rel="10_47" data-words="1-5">و لکل أمة رسول فإذا</span> </p> <p>سوره انبیاء، آیه 105.  <code class="page" rel="12,122"/> <span class="aya" rel="10_47" data-words="6-14">جاء رسولهمقضی بینهم بالقسط و هم لا یظلمون</span><span class="footnote" rel="1" title="برای هر امتی رسولی است و چون رسولشان آید میان آنان به عدالت داوری شده و ایشان ظلم نمی‌شوند سوره یونس، آیه ۴۷">*</span> نیز آن را افاده می‌کند. </p> <p> <span class="aya" rel="14_44" data-words="20-30">أ و لم تکونوا أقسمتم من قبل ما لکم من زوال</span> <span class="phrase">-کلمه <em rel="fa_14_44_23-23" data-sentence="6:372">اقسام</em> به معنای این است که گوینده، گفتار خود را به امر شریفی-البته به جهت شرافت آن امر-پیوسته کند تا بدین وسیله صدق گفتار خود را برساند چون اگر با چنین پیوندی باز هم دروغ بگوید در حقیقت به شرافت آن امر شریف توهین نموده است، و چون کسی را جرأت چنین توهینی نیست پس شنونده مطمئن می‌شود که گوینده راست می‌گوید، مثل اینکه بگوید و اللَّه من رفتم، و یا به جان خودم مطلب از این قرار است.</span> و در ادبیات، قسم از محکم ترین، وسائل تاکید شمرده می‌شود. و <span class="phrase">بعید نیست که منظور از <em rel="fa_14_44_23-23" data-sentence="22:83">اقسام</em> در این آیه کنایه باشد از اینکه گوینده، کلام خود را قاطع و جزمی و بدون تردید بگوید.</span> </p> <p>جمله مورد بحث مقول برای قولی حذف شده است، و تقدیر آن چنین است:  یقال لهم ا و لم تکونوا... یعنی در توبیخ و اسکاتشان گفته می‌شود: مگر شما نبودید که قبل از این، سوگند می‌خوردید (و یا بطور قطع می‌گفتید): ما هرگز زایل شدنی نیستیم، و این نیروی دفاعی و این سطوتی که داریم ما را از هر حادثه نابود کننده نجات می‌بخشد، پس چطور امروز به التماس افتاده چند روزی مهلت می‌خواهید؟. </p> <p><code class="aya" rel="14_45"/> <span class="aya" rel="14_45" data-words="1-7">و سکنتم فی مساکن الذین ظلموا أنفسهم...</span>. </p> <p><span class="phrase">این جمله عطف بر محل جمله <em rel="fa_14_44_23-23" data-sentence="25:138">اقسمتم</em> است و معنایش این است که: و باز مگر شما نبودید که در خانه و قریه و شهر مردمی منزل کردید که آنان نیز ظلم کردند و به کیفر ظلمشان منقرض شدند.</span> پس از دو جهت برایتان روشن شد که این دعوت، دعوت حقی است که سرپیچی از آن، عذاب استیصال را به دنبال دارد: جهت اول از راه مشاهده که دیدید ما با آنها که ظلم کردند چه معامله کردیم و چگونه منقرضشان نمودیم، و شما را در منازل آنان جای دادیم. جهت دوم از راه بیان، که با زدن مثلها و بیان روشنی که به سمعتان رساندیم و به وسیله خبر دادن از اینکه از عذاب استیصال، کیفر انکار حق و سرپیچی از دعوت نبوی است حجت را بر شما تمام کردیم. </p> <p><code class="aya" rel="14_46"/> <span class="aya" rel="14_46" data-words="1-15">و قد مکروا مکرهم و عند الله مکرهم و إن کان مکرهم لتزول منه الجبال</span>. </p> <p><span class="phrase">این آیه حال از ضمیر در جمله <em rel="fa_14_45_12-12" data-sentence="28:118">فعلنا</em> است که در آیه قبلی قرار داشت، و   <code class="page" rel="12,123"/> ممکن هم هست حال باشد از ضمیر <em rel="fa_14_45_13-13" data-sentence="190:2">بهم</em> .</span> و یا بطوری که<span class="footnote" rel="1" title="تفسیر روح المعانی، ج ۱۳، ص ۲۵۰">*</span> گفته شده حال از هر دو ضمیر باشد. و همه ضمیرهای جمع به جمله‌ <span class="aya" rel="14_45" data-words="5-6">الذین ظلموا</span> بر می‌گردد. </p> <h3> <span class="title" rel="14_46 14_42 14_43 14_44 14_45 14_47 14_48 14_49 14_50 14_51 14_52">معنای اینکه مکر ظالمان نزد خدا است هر چند مکرشان از جا کننده کوه‌ها باشد</span> </h3> <p> و مقصود از اینکه فرمود: و نزد خداست مکر ایشان این است که خدای تعالی به علم و قدرت بر مکر ایشان احاطه دارد. و معلوم است که مکر وقتی مکر است که از اطلاع طرف پنهان باشد و از آن خبر نداشته باشد، و اما اگر زیر نظر او انجام بگیرد و او هم بتواند در یک چشم بهم زدن نقشه وی را به راحتی خنثی نماید دیگر مکر علیه او نیست، بلکه مکر علیه خود مکر کننده است،  (زیرا تنها کاری که کرده مقدار دشمنی خود را به او فهمانده است) هم چنان که در قرآن کریم فرموده: <span class="aya" rel="6_123" data-words="11-18">و ما یمکرون إلا بأنفسهم و ما یشعرون</span><span class="footnote" rel="2" title="جز به خویشتن مکر نمی‌کنند ولی نمی‌فهمند سوره انعام، آیه ۱۲۳">*</span>. </p> <p>حرف <em>ان</em> در جمله‌ <span class="aya" rel="14_46" data-words="9-12">و إن کان مکرهم...</span> بطوری که گفته‌اند<span class="footnote" rel="3" title="تفسیر ابی السعود، ج ۵، ص ۵۸">*</span> وصلیه و به معنای <em>هر چند</em> است. و <span class="phrase">لام در <em rel="fa_14_46_13-13" data-sentence="7:283">لتزول</em> متعلق مقدری از قبیل <em>یقتضی</em> و یا <em>یوجب</em>  و امثال آن می‌باشد که کلمه مکر بر آن دلالت می‌کند پس تقدیر آیه چنین است: خداوند به مکر ایشان محیط است، هم از آن خبر دارد و هم قادر به دفع آنست، چه مکر آنان‌اندک باشد و چه به این حد از قدرت برسد که باعث از میان رفتن کوه‌ها شود .</span> </p> <p>و با در نظر گرفتن آیه قبلی معنا چنین می‌شود: برایتان معلوم شد که ما چه معامله‌ای با آنها کردیم و حال آنکه آنان آنچه در طاقتشان بود در نقشه چینی و مکر بکار بردند، غافل از اینکه خدا به مکرشان احاطه دارد، هر چند هم که مکرشان عظیم‌تر از آنچه کردند می‌بود و کوه‌ها را از میان می‌برد. </p> <p>و <span class="phrase">چه بسا که گفته‌اند<span class="footnote" rel="4" title="تفسیر روح المعانی، ج ۱۳، ص ۲۵۱">*</span> : کلمه <em>ان</em> در جمله مورد بحث وصلیه نیست، بلکه نافیه است و لام در <em rel="fa_14_46_13-13" data-sentence="169:34">لتزول</em> لامی است که بر سر منفی در می‌آید.</span> و <span class="phrase"><em rel="fa_14_46_15-15" data-sentence="0:28">جبال</em> کنایه از آیات و معجزات است.</span> و معنای جمله این است که: مکر ایشان هرگز نخواهد توانست آیات و معجزات خدایی را که مانند کوه‌های پا بر جا و غیر قابل زوالند از بین ببرد و باطل سازد آن گاه این تفسیر خود را به قرائت ابن مسعود که آیه را به صورت و ما کان مکرهم... خوانده است تایید نموده‌اند. و لیکن معنایی است بعید. </p> <p>         <code class="page" rel="12,124"/> <span class="phrase">البته کلمه <em rel="fa_14_46_13-13" data-sentence="11:250">لتزول</em> به فتح اول و ضمه آخر هم قرائت شده،<span class="footnote" rel="1" title="تفسیر روح المعانی، ج ۱۳، ص ۲۵۱">*</span> و بنا بر این قرائت کلمه <em>ان</em> مخففه و معنا چنین خواهد بود: و به تحقیق که مکر ایشان از عظمت به حدی بود که کوه‌ها را از جای می‌کند .</span> </p> <h3> <span class="title" rel="14_47">و انگیزه و غایت آن (<span class="aya" rel="14_47" data-words="7-11">إن الله عزیز ذو انتقام</span>) </span> </h3> <p> <code class="aya" rel="14_47"/> <span class="aya" rel="14_47" data-words="1-11">فلا تحسبن الله مخلف وعده رسله إن الله عزیز ذو انتقام</span>. </p> <p>این جمله تفریع بر مطالب قبل است که می‌فرمود: عذاب نکردن ستمکاران به خاطر تاخیر تا قیامت است، و وقتی چنین است دیگر خیال نکن که خدا از وعده‌ای که بر نصرت فرستادگان خود داده خلف می‌کند، اگر وعده نصرت داده وفا می‌کند و اگر وعده عذاب به متخلفین داده نیز وفا می‌کند. و چطور ممکن است وفا نکند و حال آنکه او عزیز و دارای انتقام شدید است. و لازمه عزت مطلقه او نیز همین است که خلف وعده نکند، چون خلف وعده یا بدین جهت است که نمی‌تواند وعده خود را وفا کند و یا بدین سبب است که رأیش برگشته و وضعی برایش پیش آمده که او را مجبور کرده بر خلاف حال قبلیش رفتار کند. </p> <p>و خداوند، عزیز علی الاطلاق است و عجز و ناتوانی در او تصور ندارد، و هیچ حالتی او را مقهور و مجبور به عمل بر خلاف حالت قبلی نمی‌کند چون واحد و قهار است. </p> <p>و کلمه‌ <span class="aya" rel="14_47" data-words="10-11">ذو انتقام</span> یکی از اسمای حسنای خدای تعالی است و در چند جای قرآن خود را به آن اسم نامیده است، و در همه جا آن را در کنار اسم عزیز آورده، از آن جمله فرموده: <span class="aya" rel="3_4" data-words="16-20">و الله عزیز ذو انتقام</span><span class="footnote" rel="2" title="سوره آل عمران آیه ۴، سوره مائده، آیه ۹۵">*</span> و نیز فرموده: <span class="aya" rel="39_37" data-words="9-14">أ لیس الله بعزیز ذی انتقام</span><span class="footnote" rel="3" title="سوره زمر، آیه ۲">*</span> و نیز در آیه مورد بحث فرموده: <span class="aya" rel="14_47" data-words="7-11">إن الله عزیز ذو انتقام</span>. و <span class="phrase">از اینجا فهمیده می‌شود که اسم  <em rel="fa_14_47_10-11" data-sentence="31:33">ذو انتقام</em> از فروعات اسم <em rel="fa_14_47_9-9" data-sentence="107:5">عزیز</em> است.</span> </p> <h3>گفتاری در معنای انتقام خدا</h3> <p>  <span class="phrase"><em rel="fa_14_47_11-11" data-sentence="0:56">انتقام</em> به معنای عقوبت است، لیکن نه هر عقوبت بلکه عقوبت مخصوصی.</span> و       <code class="page" rel="12,125"/> آن این است که دشمن را به همان مقدار که تو را آزار رسانده و یا بیش از آن آزار برسانی، که شرع اسلام بیش از آن را ممنوع نموده و فرموده: <span class="aya" rel="2_194" data-words="8-19">فمن اعتدی علیکم فاعتدوا علیه بمثل ما اعتدی علیکم و اتقوا الله</span><span class="footnote" rel="1" title="هر که به شما تجاوز کرد به وی مثل همان تجاوزی که به شما کرده تجاوز کنید و نسبت به بیش از آن از خدا بترسید سوره بقره آیه ۹۴">*</span>. </p> <p>مساله انتقام یک اصل حیاتی است که همواره در میان انسانها معمول بوده، و حتی از پاره‌ای حیوانات نیز حرکاتی دیده شده که بی شباهت به انتقام نیست. و به هر حال غرضی که آدمی را وادار به انتقام می‌کند همیشه یک چیز نیست، بلکه در انتقامهای فردی غالبا رضایت خاطر و دق دل گرفتن است. وقتی کسی چیزی را از انسان سلب می‌کند و یا شری به او می‌رساند در دل، آزاری احساس می‌کند که جز با تلافی خاموش نمی‌شود. پس در انتقامهای فردی انگیزه آدمی احساس رنج باطنی است، نه عقل. چون بسیاری از انتقام‌های فردی هست که عقل آن را تجویز می‌کند و بسیاری هست که آن را تجویز نمی‌کند. بخلاف انتقام اجتماعی که همان قصاص و انواع مؤاخذه‌ها است. چون تا آنجایی که ما از سنن اجتماعی و قوانین موجود در میان اجتماعات بشری-چه اجتماعات پیشرفته و چه عقب افتاده-بدست آورده‌ایم، غالبا انگیزه انتقام، غایت فکری و عقلایی است، و منظور از آن حفظ نظام اجتماعی از خطر اختلال و جلوگیری از هرج و مرج است، چون اگر اصل انتقام یک اصل قانونی و مشروع نبود و اجتماعات بشری آن را به موقع اجرا در نمی‌آوردند، و مجرم و جانی را در برابر جرم و جنایتش مؤاخذه نمی‌کردند، امنیت عمومی در خطر می‌افتاد و آرامش و سلامتی از میان اجتماع رخت بر می‌بست. </p> <p>بنا بر این می‌توان این قسم انتقام را یک حقی از حقوق اجتماع بشمار آورد، گو اینکه در پاره‌ای از موارد این قسم انتقام با قسم اول جمع شده، مجرم حقی را از فرد تضییع نموده و به طرف ظلمی کرده که مؤاخذه قانونی هم دارد، که چه بسا در بسیاری از این موارد حق اجتماع را استیفاء می‌کنند، و لو اینکه حق فرد به دست صاحبش پایمال شود، یعنی خود مظلوم از حق خودش صرفنظر کند و ظالم را عفو نماید. آری، در این گونه موارد اجتماع از حق خود صرفنظر نمی‌کند. </p> <p>پس از آنچه گذشت، این معنا روشن گردید که یک قسم انتقام آن انتقامی   <code class="page" rel="12,126"/> است که بر اساس احساس درونی صورت می‌گیرد، و آن انتقام فردی است که غرض از آن تنها رضایت خاطر است. و قسم دیگر انتقام، انتقامی است که بر اساس عقل انجام می‌پذیرد، و آن انتقام اجتماعی است که غرض از آن، حفظ نظام و احقاق حق مجتمع است. </p> <p>و اگر خواستی این طور تعبیر کن که: یک قسم انتقام، حق فرد فرد اجتماع است، و قسم دیگر حق قانون و سنت است، زیرا قانون که مسئول تعدیل زندگی مردم است خود مانند یک فرد، سلامتی و مرض دارد و سلامتی و استقامتش اقتضاء می‌کند که مجرم متخلف را کیفر کند، و همانطور که او سلامتی و آرامش و استقامت قانون را سلب نموده، به همان مقدار قانون نیز تلافی نموده، از او سلب آسایش می‌کند. </p> <p>حال که این معنا روشن شد به آسانی می‌توان فهمید که هر جا در قرآن کریم و سنت، انتقام به خدا نسبت داده شده منظور از آن، انتقامی است که حقی از حقوق دین الهی و شریعت آسمانی (ضایع شده) باشد و به عبارت دیگر: انتقامهایی به خدا نسبت داده شده که حقی از حقوق مجتمع اسلامی (ضایع شده) باشد، هر چند که در پاره‌ای موارد حق فرد را هم تامین می‌کند، مانند مواردی که شریعت و قانون دین، داد مظلوم را از ظالم می‌ستاند که در این موارد، انتقام هم حق فرد است و هم حق اجتماع. </p> <p>پس کاملا روشن گردید که در این گونه موارد نباید توهم کرد که مقصود خدا از انتقام، رضایت خاطر است، چون ساحت او مقدس و مقامش عزیزتر از این است که از ناحیه جرم مجرمین و معصیت گنهکاران متضرر شود و از اطاعت مطیعین منتفع گردد. </p> <p>پس با توضیح فوق، سقوط و ابطال این اشکال ظاهر می‌شود که: انتقام همواره به منظور رضایت خاطر و دق دل گرفتن است ؟ چون وقتی می‌دانیم که خداوند از هیچ عملی از اعمال خوب و بد بندگانش منتفع و متضرر نمی‌شود، دیگر نمی‌توانیم نسبت انتقام به او بدهیم، هم چنان که نمی‌توانیم عذاب خالد و ابدی را با حفظ اعتقاد به غیر متناهی بودن رحمتش توجیه کنیم. و چطور توجیه کنیم با اینکه انسان‌های رحمدل را می‌بینیم که به مجرم خود که از روی نادانی او را مخالفت نموده است، رحم نموده، از عذابش صرفنظر می‌کنند، با اینکه رحمت انسان‌های رحمدل متناهی است و این خود خدای تعالی است که در مقام توصیف انسان که یکی از مخلوقات اوست و به وضع او کمال آگاهی را دارد می‌فرماید: <span class="aya" rel="33_72" data-words="19-22">إنه کان ظلوما جهولا</span><span class="footnote" rel="1" title="آدمی، بسیار ستم پیشه و بسیار نادان است سوره احزاب، آیه ۷۲">*</span>. </p> <p>   <code class="page" rel="12,127"/> و وجه سقوطش این است که این اشکال در حقیقت خلط میان انتقام فردی و اجتماعی است، و انتقامی که برای خدا اثبات می‌کنیم انتقام اجتماعی است، نه فردی، تا مستلزم تشفی قلب باشد، هم چنان که اشکالش در باره رحمت خدا خلط میان رحمت قلبی و نفسانی است، با رحمت عقلی که عبارتست از تتمیم ناقص و تکمیل کمبود افرادی که استعداد آن را دارند. </p> <p>و لذا می‌بینیم عذاب خلق، همواره در باره جرمهایی است که استعداد رحمت و امکان افاضه را از بین می‌برد، هم چنان که فرموده است: <span class="aya" rel="2_81" data-words="1-14">بلی من کسب سیئة و أحاطت به خطیئته فأولئک أصحاب النار هم فیها خالدون</span><span class="footnote" rel="1" title="آری کسی که در جستجوی گناهی باشد و خطاهایش دل او را احاطه کرده باشد چنین کسانی اهل آتش و در آن جاودانند سوره بقره، آیه ۸۱">*</span>. </p> <p>در این جا نکته‌ای است که تذکرش لازم است، و آن اینست: معنایی که ما برای انتقام منسوب به خدای تعالی کردیم معنایی است که بر مسلک مجازات و ثواب و عقاب تمام می‌شود و اما اگر زندگی آخرت را نتیجه اعمال دنیا بدانیم، برگشت معنای انتقام الهی به تجسم صورتهای زشت و ناراحت کننده از ملکات زشتی است که در دنیا در اثر تکرار گناهان در آدمی پدید آمده است. ساده‌تر اینکه عقاب و همچنین ثوابهای آخرت بنا بر نظریه دوم عبارت می‌شود از همان ملکات فاضله و یا ملکات زشتی که در اثر تکرار نیکی‌ها و بدی‌ها در نفس آدمی صورت می‌بندد. همین صورتها در آخرت شکل عذاب و ثواب به خود می‌گیرد،  (و همین معنا عبارت می‌شود از انتقام الهی) و ما در جلد اول این کتاب در ذیل آیه‌ <span class="aya" rel="2_26" data-words="1-8">إن الله لا یستحیی أن یضرب مثلا ما...</span><span class="footnote" rel="2" title="سوره بقره، آیه ۲۶">*</span> پیرامون  <em>جزای اعمال</em> راجع به این مطلب بحث کردیم. </p> <h3> <span class="title" rel="14_42 14_43 14_44 14_45 14_46 14_47 14_48 14_49 14_50 14_51 14_52">بیان آیات</span> </h3> <p> <code class="aya" rel="14_48"/> <span class="aya" rel="14_48" data-words="1-12">یوم تبدل الأرض غیر الأرض و السماوات و برزوا لله الواحدالقهار</span>. </p> <p>ظرف <em>یوم</em> متعلق است به کلمه‌ <span class="aya" rel="14_47" data-words="10-11">ذو انتقام</span> یعنی در آن روز دارای انتقام است. و اگر انتقام خدای تعالی را به روز قیامت اختصاص داده با اینکه خدای تعالی همیشه دارای انتقام است، بدین جهت است که انتقام آن روز خدا عالی‌ترین جلوه‌های انتقام را دارد، هم چنان که اگر در جمله‌ <span class="aya" rel="14_48" data-words="9-12">برزوا لله الواحد القهار</span> و در آیه <span class="aya" rel="82_19" data-words="7-10">و الأمر یومئذ لله</span><span class="footnote" rel="3" title="سوره انفطار، آیه ۱۹">*</span> و آیه‌ <span class="aya" rel="40_33" data-words="4-9">ما لکم من الله من عاصم</span><span class="footnote" rel="4" title="سوره مؤمن، آیه ۳۳">*</span> ظهور برای خدا، و مالکیت خدا، و         <code class="page" rel="12,128"/> نداشتن پناهی جز خدا، و چیزهای دیگری را در آیات دیگر به روز قیامت اختصاص داده به همین مناسبت بوده است، و مکرر و در موارد مختلفی این معنا را خاطرنشان ساخته‌ایم. و <span class="phrase">ظاهرا الف و لام در کلمه <em>الارض</em> در هر دو جا و در کلمه <em rel="fa_14_48_7-7" data-sentence="61:67">السماوات</em>  الف و لام عهد است <em>و</em> سماوات <em>عطف بر</em> ارض اولی است.</span> و با در نظر گرفتن الف و لام عهد و واو عاطفه تقدیر آیه چنین می‌شود: یوم تبدل هذه الارض غیر هذه الارض و تبدل هذه السماوات غیر هذه السماوات-روزی که این زمین بغیر این زمین مبدل می‌شود و این آسمانها به آسمانهایی غیر این مبدل می‌گردد . </p> <h3> <span class="title" rel="14_48">وجوهی که در معنای مبدل شدن زمین و آسمان‌ها ذکر شده است <span class="aya" rel="14_48" data-words="1-7">یوم تبدل الأرض غیر الأرض و السماوات</span> </span> </h3> <p> مفسرین در معنای مبدل شدن زمین و آسمانها اقوال مختلفی دارند: بعضی<span class="footnote" rel="1" title="فخر رازی، ج ۱۹، ص ۱۴۶ از ابن مسعود، روح البیان ج ۴، ص ۴۳۶، به نقل از قرطبی">*</span> گفته‌اند: آن روز زمین نقره و آسمان طلا می‌شود. </p> <p>چه بسا تعبیر کرده‌اند که زمین مانند نقره پاک و آسمان مانند طلا درخشان می‌شود. </p> <p>بعضی<span class="footnote" rel="2" title="مجمع البیان، ج ۶، ص ۳۲۵، به نقل از ابن مسعود">*</span> دیگر گفته‌اند: زمین جهنم و آسمان بهشت می‌شود. </p> <p>یکی دیگر<span class="footnote" rel="3" title="مجمع البیان ج ۶، ص ۳۲۴، از زراره و محمد بن مسلم">*</span> گفته: زمین یکپارچه نان خوش طعمی می‌شود که مردم در طول روز قیامت از آن می‌خورند. </p> <p>دیگری<span class="footnote" rel="4" title="مجمع البیان ج ۶ ص ۳۲۵">*</span> گفته: زمین برای هر کسی به مقتضای حال او مبدل می‌شود. برای مؤمنین به صورت نانی در می‌آید که در طول روز عرصات از آن می‌خورند و برای بعضی دیگر نقره، و برای کفار آتش می‌شود. </p> <p>عده‌ای<span class="footnote" rel="5" title="تفسیر فخر رازی ج ۱۹ ص ۱۴۶">*</span> گفته‌اند: مقصود از تبدیل زمین کم و زیاد شدن آن است. به این معنا که کوه‌ها و تپه‌ها و گودیها و درختان همه از بین رفته، زمین مانند سفره، گسترده تخت می‌شود، و دگرگونی آسمانها به این است که آفتاب و ماه و ستارگان از بین می‌روند، و خلاصه آنچه در زمین و آسمانست وضعش عوض می‌شود. </p> <p>           <code class="page" rel="12,129"/> و منشا این اختلاف در تفسیر تبدیل، اختلاف روایاتی است که در تفسیر این آیه آمده است. و اختلاف روایات در صورتی که معتبر باشند، خود بهترین شاهد است بر اینکه ظاهر آیه شریفه مقصود نیست، و این روایات به عنوان مثل آمده است. </p> <p>دقت کافی در آیاتی که پیرامون تبدیل آسمانها و زمین بحث می‌کند این معنا را می‌رساند که این مساله در عظمت به مثابه‌ای نیست که در تصور بگنجد، و هر چه در آن باره فکر کنیم-مثلا تصور کنیم زمین نقره و آسمان طلا می‌شود و یا بلندیها و پستی‌های زمین یکسان گردد و یا کره زمین یک پارچه نان پخته گردد باز آنچه را که هست تصور نکرده‌ایم. </p> <p>و این گونه تعبیرها تنها در روایات نیست، بلکه در آیات کریمه قرآن نیز آمده است، مانند آیه‌ <span class="aya" rel="39_69" data-words="1-5">و أشرقت الأرض بنور ربها</span><span class="footnote" rel="1" title="روشن گردید زمین به نور پروردگارش سوره زمر، آیه ۶۹">*</span> و آیه‌ <span class="aya" rel="78_20" data-words="1-5">و سیرت الجبال فکانت سرابا</span><span class="footnote" rel="2" title="و کوه‌ها براه انداخته می‌شوند تا سراب شوند سوره نبا، آیه ۲۰">*</span> و آیه‌ <span class="aya" rel="27_88" data-words="1-10">و تری الجبال تحسبها جامدة و هی تمر مر السحاب</span><span class="footnote" rel="3" title="و کوه‌ها را می‌بینی و جامدشان می‌پنداری با اینکه چون ابرها در حرکتند سوره نمل، آیه ۸۸">*</span> -البته در صورتی که مربوط به قیامت باشد-و همچنین آیاتی دیگر، که مانند روایات از نظامی خبر می‌دهد که ربط و شباهتی به نظام معهود دنیوی ندارد، چون پر واضح است که روشن شدن زمین به نور پروردگارش غیر از روشن شدن به نور آفتاب و ستارگان است. و همچنین سیر و به راه افتادن کوه‌ها در آن روز غیر از سیر در این نشاه است، زیرا سیر کوه در این نشاه نتیجه‌اش متلاشی شدن و از بین رفتن آنست، نه سراب شدن آن، همچنین بقیه آیات وارده در باب قیامت. و ما امیدواریم خدای سبحان توفیقمان دهد که در این معانی بحث مفصلی ایراد کنیم-ان شاء اللَّه تعالی. </p> <h3> <span class="title" rel="14_48">معنای بروز و ظهور خلق برای خداوند در روز قیامت‌ <span class="aya" rel="14_48" data-words="8-12">و برزوا لله الواحد القهار</span> </span> </h3> <p> و معنای بروزشان برای واحد قهار با اینکه تمامی موجودات همیشه برای خدای تعالی ظاهر و غیر مخفی است، این است که آن روز تمامی علل و اسبابی که آنها را از خدایشان محجوب می‌کرد از کار افتاده، دیگر آن روز، با دید دنیائیشان هیچ یک از آن اسباب را که در دنیا اختیار و سرپرستی آنان را در دست داشت نمی‌بینند، تنها و تنها سبب مستقلی که مؤثر در ایشان باشد خدای را خواهند یافت، هم چنان که آیات بسیاری بر این معنا دلالت دارد و می‌رساند که در قیامت مردم به هیچ جا ملتفت نشده و به هیچ جهتی روی نمی‌آورند، نه با بدنهایشان و نه با دلهایشان، و نیز به احوال آن       <code class="page" rel="12,130"/> روزشان و به احوال و اعمال گذشته‌شان توجه نمی‌کنند، الا اینکه خدای سبحان را حاضر و شاهد و مهیمن و محیط بر آن می‌یابند. </p> <p><span class="phrase">دلیل بر این معانی که گفتیم توصیف خدای سبحان است در آیه مورد بحث به  <em rel="fa_14_48_11-12" data-sentence="68:293">واحد قهار</em> که این توصیف به نوعی غلبه و تسلط اشعار دارد، پس بروز مردم برای خدا در آن روز ناشی از این است که خدا یکتاست، و تنها اوست که وجود هر چیز قائم به او است، و تنها اوست که هر مؤثری غیر خودش را خرد می‌کند، پس چیزی میان خدا و ایشان حائل نیست، و چون حائل نیست پس ایشان برای خدا بارزند، آنهم بارز مطلق.</span> </p> <p><code class="aya" rel="14_49"/><code class="aya" rel="14_50"/> <span class="aya" rel="14_49-50" data-words="1-14">و تری المجرمین یومئذ مقرنین فی الأصفاد، سرابیلهم من قطران و تغشی وجوههم النار</span>. </p> <p><span class="phrase">کلمه <em rel="fa_14_49_5-5" data-sentence="5:115">مقرنین</em> از ماده <em>تقرین</em> است که به معنای جمع نمودن چیزی است با فرد دوم همان چیز (و خلاصه قرین کردن میان دو چیز است).</span> و <span class="phrase">کلمه <em rel="fa_14_49_7-7" data-sentence="5:89">اصفاد</em> جمع  <em rel="fa_14_49_7-7" data-sentence="65:71">صفد</em> است که به معنای غل و زنجیر می‌باشد که با آن دستها را به گردن می‌بندند.</span> </p> <p>ممکن هم هست به معنای مطلق زنجیر باشد که دو نفر اسیر را با هم جمع می‌کند و قرین می‌سازد. و <span class="phrase">کلمه <em rel="fa_14_50_1-1" data-sentence="5:51">سرابیل</em> جمع <em>سربال</em> است که به معنای پیراهن می‌باشد.</span> و <span class="phrase">کلمه <em rel="fa_14_50_3-3" data-sentence="5:123">قطران</em> چیزی سیاه رنگ و بدبو است که به شتران می‌مالند، و در قیامت آن قدر بر بدن مجرمین می‌مالند که مانند پیراهن بدنشان را بپوشاند.</span> و <span class="phrase">کلمه <em rel="fa_14_50_5-5" data-sentence="5:56">تغشی</em> از  <em>غشاوه</em> -به فتح غین-به معنای پوشیدن می‌باشد.</span> وقتی گفته می‌شود: <em>غشی، یغشی، غشاوة</em> یعنی آن را پوشانید و در لفافه پیچید، و معنای این دو آیه روشن است. </p> <h3> <span class="title" rel="14_42 14_43 14_44 14_45 14_46 14_47 14_48 14_49 14_50 14_51 14_52">پاداش و کیفر هر نفس همان کرده‌های نیک و بد خود او است</span> </h3> <p> <code class="aya" rel="14_51"/> <span class="aya" rel="14_51" data-words="1-10">لیجزی الله کل نفس ما کسبت إن الله سریع الحساب</span>. </p> <p>معنای‌آیه روشن است. و ظاهر این آیه دلالت می‌کند بر اینکه پاداش و کیفر هر نفسی همان کرده‌های نیک و بد خود اوست، چیزی که هست صورتش فرق می‌کند. </p> <p>بنا بر این، آیه مورد بحث جزو آیاتی است که اوضاع و احوال قیامت را نتیجه اعمال دنیا می‌داند. </p> <p>آیه شریفه نخست جزای اعمال را در روز جزاء بیان نموده و سپس انتقام اخروی خدا را معنا می‌کند و می‌فهماند که انتقام او از قبیل شکنجه دادن مجرم بخاطر رضایت خاطر نیست، بلکه از باب به ثمر رساندن کشته اعمال است. و به عبارت دیگر از باب رساندن هر کسی به عمل خویش است. </p> <p>و اگر این معنا را با جمله‌ <span class="aya" rel="14_51" data-words="7-10">إن الله سریع الحساب</span> تعلیل نموده، برای اشاره به<code class="page" rel="12,131"/> این نکته است که پاداش مذکور بدون فاصله و مهلت انجام می‌شود، چیزی که هست ظرف ظهور و تحققش آن روز است. و یا خواسته است بفهماند که حکم جزاء و نوشتن آن سریع و دوش به دوش عمل است الا آنکه ظهور و تحقق جزاء در قیامت واقع می‌شود. و برگشت هر دو احتمال در حقیقت به یک معنا است. </p> <p><code class="aya" rel="14_52"/> <span class="aya" rel="14_52" data-words="1-16">هذا بلاغ للناس و لینذروا به و لیعلموا أنما هو إله واحد و لیذکر أولوا الألباب</span>. </p> <p><span class="phrase">کلمه <em rel="fa_14_52_2-2" data-sentence="5:248">بلاغ</em> -بطوری که راغب<span class="footnote" rel="1" title="مفردات راغب، ماده &lt;em&gt;بلغ&lt;/em&gt; ">*</span> گفته-به معنای تبلیغ و یا به قول بعضی<span class="footnote" rel="2" title="مجمع البیان، ج ۴، ص ۲۳۷، ط بیروت">*</span> دیگر به معنای کفایت است.</span> </p> <p>و <span class="phrase">این آیه خاتمه سوره ابراهیم (ع) است، و مناسب‌تر آنست که کلمه  <em rel="fa_14_52_1-1" data-sentence="61:395">هذا</em> را اشاره به مطالب سوره بگیریم نه به مجموع قرآن-چنان که بعضی<span class="footnote" rel="3" title="مجمع البیان، ج ۴، ص ۲۴۰، ط بیروت">*</span> پنداشته‌اند-و نه به آیه‌ <span class="aya" rel="14_42" data-words="1-8">و لا تحسبن الله غافلا عما یعمل الظالمون</span> و آیات بعد از آن تا آخر سوره -چنان که بعضی<span class="footnote" rel="4" title="تفسیر فخر رازی، ج ۱۹، ص ۱۴۹">*</span> دیگر پنداشته‌اند.</span> </p> <p>حرف لام در جمله‌ <span class="aya" rel="14_52" data-words="5-6">لینذروا به...</span> لام غایت و عطف است بر لام دیگری که در تقدیر است و به خاطر فخامت و عظمت امر حذف شده، چون آن قدر عظیم الشان است که فهم مردم به آن احاطه نمی‌یابد و آن قدر مشتمل بر اسرار الهی است که مردم طاقت درک آن را ندارند، و عقول بشر تنها می‌تواند نتائج آن اسرار را درک کند، و آن همین انذاری است که گوشزدشان می‌شود. و خلاصه کلام اینکه: عظمت آن اسرار به حدی است که ممکن نیست آن را در قالب الفاظ که تنها راه تفهیم حقایق است گنجانید. </p> <p>آنچه ممکن است این است که بشر را از آنها ترسانیده، به وحدانیت خدا آگاه ساخت و مؤمنین را متذکر نمود و همین هم بس است، زیرا منظور اتمام حجت به وسیله آیات توحید است. آن که به خدا ایمان ندارد با شنیدن آن آیات حجت برایش تمام می‌شود و آن که ایمان دارد از همین آیات توحید به معارف الهی آشنا می‌شود و نیز مؤمنین متذکر می‌شوند. </p> <p>و با در نظر گرفتن این بیان، آیات آخر سوره با آیات اول آن مرتبط و متطابق می‌شوند. در اول سوره فرمود: <span class="aya" rel="14_1" data-words="2-16">کتاب أنزلناه إلیک لتخرج الناس من الظلمات إلی النور بإذن ربهم إلی صراط العزیز الحمید</span> -کتابی است که بر تو نازل کردیم تا مردم را به اذن         <code class="page" rel="12,132"/> پروردگارشان از ظلمتها به سوی نور، به سوی راه خدای عزیز و حمید بیرون آری و ما در ذیل آن گفتیم که مدلول آن مامور شدن رسول خدا (ص) به دعوت و تبلیغ به سوی راه خداست بعنوان اینکه‌خدا پروردگار عزیز و حمید ایشان است، و بدین وسیله مردم را از ظلمتها به سوی نور بیرون می‌آورد. حال اگر پذیرفتند و ایمان آوردند، از ظلمتهای کفر به سوی ایمان بیرون شده‌اند، و اگر نپذیرفتند انذارشان کند، و بر توحید حق تعالی واقفشان سازد و جهلشان را مبدل به علم نماید که این خود نیز نوعی بیرون کردن از ظلمت به نور است، و لو اینکه به ضرر آنها تمام می‌شود (چون انکار دعوت یک پیغمبر از روی جهل با انکار از روی علم و عمد یکسان نیست) ولی در هر دو حال دعوت پیغمبر انذار مردم است. چیزی که هست نسبت به عموم انذار و اعلام وحدانیت خداست، و بس، ولی نسبت به خصوص مؤمنین تذکر هم هست. </p> <h3>بحث روایتی‌ <span class="title" rel="14_48 14_50"> (روایاتی در باره تبدیل زمین در قیامت در ذیل آیه: <span class="aya" rel="14_48" data-words="1-5">یوم تبدل الأرض غیر الأرض...</span> </span> </h3> <p> در معانی الاخبار به سند خود از ثوبان نقل کرده که مردی یهودی خدمت رسول خدا (ص) آمد و عرض کرد: ای محمد!. ثوبان ناراحت شد و او را با پایش بلند کرد و گفت بگو: یا رسول اللَّه. یهودی در جوابش گفت: من او را جز به اسمی که خانواده‌اش برایش گذاشته‌اند صدا نمی‌زنم. آن گاه گفت: به من خبر بده از این کلام خدا که گفته است: <span class="aya" rel="14_48" data-words="1-7">یوم تبدل الأرض غیر الأرض و السماوات</span> ، در آن روز مردم کجا هستند؟ رسول خدا فرمود: در ظلمت پایین‌تر از محشر. پرسید: اولین چیزی که اهل بهشت در هنگام ورودشان می‌خورند چیست؟ فرمود: جگر ماهی. پرسید: بعد از آن اولین شربتی که می‌آشامند چیست؟ فرمود: سلسبیل. گفت: درست گفتی ای محمد<span class="footnote" rel="1" title="معانی الاخبار، تفسیر نور الثقلین، ج ۲، ص ۵۵۴">*</span>. </p> <p>مؤلف: این روایت را الدر المنثور از مسلم و ابن جریر و حاکم و بیهقی-در کتاب الدلائل-از ثوبان نقل کرده است، اما تا کلمه <em>در ظلمت</em> ، البته از عده‌ای از عایشه روایت شده که خود او از رسول خدا (ص) این سؤال را کرد، و حضرت در جوابش فرمود: آن روز مردم در صراطند<span class="footnote" rel="2" title="الدر المنثور، ج ۴، ص ۹۰">*</span>. </p> <p>     <code class="page" rel="12,133"/> و در تفسیر عیاشی از ثویر بن ابی فاخته از حسین بن علی (ع) روایت آورده که در معنای‌ <span class="aya" rel="14_48" data-words="2-5">تبدل الأرض غیر الأرض</span> فرموده است: به زمینی عوض می‌شود که روی آن گناهی نشده است، و زمینی است بارز، یعنی کوه و نبات ندارد، مانند روز نخستی که خدا آن را گسترده کرده بود<span class="footnote" rel="1" title="تفسیر عیاشی، ج ۲، ص ۲۳۶، ح ۵۲">*</span>. </p> <p>مؤلف: این روایت را قمی<span class="footnote" rel="2" title="تفسیر قمی، ج ۱، ص ۳۷۲">*</span> در تفسیر خود آورده. و از آن بر می‌آید که در روز پیدایش زمین، کوه و پستی و بلندی و همچنین روییدنی در زمین نبوده است، و پس از اتمام خلقت آن، این چیزها در زمین پیدا شده است. </p> <p>و در الدر المنثور است که بزار، ابن منذر، طبرانی، ابن مردویه و بیهقی در کتاب  <em>البعث</em> از ابن مسعود روایت کرده‌اند که گفت: رسول خدا (ص) در تفسیر آیه‌ <span class="aya" rel="14_48" data-words="2-5">تبدل الأرض غیر الأرض</span> فرمود: زمینی سفید رنگ مانند نقره که در آن هیچ خونی به حرام ریخته نشده و هیچ گناهی در آن نشده باشد<span class="footnote" rel="3" title="الدر المنثور، ج ۴، ص ۹۱">*</span>. </p> <p>مؤلف: الدر المنثور<span class="footnote" rel="4" title="الدر المنثور، ج ۴، ص ۹۰">*</span> این روایت را از ابن مردویه از علی (ع) از آن جناب نیز نقل کرده است. </p> <p>باز در همان کتابست که ابن ابی الدنیا در کتاب <em>صفة الجنة</em> و ابن جریر، ابن منذر و ابن ابی حاتم از علی بن ابی طالب نقل کرده‌اند که در ذیل آیه‌ <span class="aya" rel="14_48" data-words="2-5">تبدل الأرض غیر الأرض</span> فرموده است: زمینی از نقره و آسمانی از طلا<span class="footnote" rel="5" title="الدر المنثور، ج ۴، ص ۹۱">*</span>. </p> <p>مؤلف: بعضی از مفسرین، کلام علی (ع) را حمل بر تشبیه کرده‌اند، هم چنان که در حدیث ابن مسعود هم دیدید که داشت: زمینی چون نقره. </p> <p>و در کافی به سند خود از زراره از امام باقر (ع) روایت کرده که گفت: ابرش کلبی از آن حضرت از آیه‌ <span class="aya" rel="14_48" data-words="1-5">یوم تبدل الأرض غیر الأرض</span> سؤال کرد، امام فرمود: زمین مبدل به نانی پاکیزه می‌شود که مردم از آن می‌خورند تا رسیدگی به حسابها تمام شود. </p> <p>ابرش می‌گوید: پرسیدم آخر آن روز مردم در گرفتاری محشرند، کجا حال و حوصله نان خوردن دارند؟ فرمود: چطور آنهایی که در آتشند عذاب آتش از خوردن ضریع و آشامیدن         <code class="page" rel="12,134"/> حمیم بازشان نمی‌دارد، آن وقت محشر، محشریان را از خوردن باز می‌دارد؟<span class="footnote" rel="1" title="تفسیر نور الثقلین، ج ۲، ص ۵۵۵ بنقل از کافی">*</span>. </p> <p>مؤلف: اینکه فرمود: زمین مبدل به نانی پاکیزه می‌شود احتمال دارد از باب تشبیه باشد هم چنان که از خبری که اینک می‌خوانید همین معنا بر می‌آید. </p> <p>در ارشاد مفید و احتجاج طبرسی از عبد الرحمن بن عبد اللَّه زهری، روایت آمده که: زمانی هشام بن عبد الملک به زیارت خانه خدا آمده بود، وقتی وارد مسجد الحرام شد تکیه بر دست پسر سالم، غلام خود کرده بود، و اتفاقا امام باقر (ع) هم در مسجد نشسته بود. سالم غلام هشام به او گفت: یا امیر المؤمنین!این محمد بن علی است که اینجا نشسته. گفت: این همانست که مردم عراق مفتون و شیفته اویند؟ گفت آری. </p> <p>گفت: نزد او برو و بگو امیر المؤمنین می‌گوید مردم در قیامت تا تمام شدن حساب چه می‌خورند و چه می‌آشامند؟ امام باقر (ع) فرمود: مردم در سرزمینی محشور می‌شوند که مانند قرص نانی پاکیزه است و در آن نهرها جاری است، هم می‌خورند و هم می‌آشامند تا حسابها پایان پذیرد. </p> <p>راوی می‌گوید: هشام از شنیدن این پاسخ خوشحال شد و پنداشت که می‌تواند با یک اشکال دیگر بر آن جناب غلبه کند. گفت اللَّه اکبر!برو بگو آن روز موقف محشر کجا می‌گذارد کسی به فکر خوردن و آشامیدن بیفتد؟ امام باقر در پاسخ واسطه فرمود: آتش سخت‌تر است یا موقف حساب؟ اهل آتش غذا می‌چشند و آشامیدنی می‌آشامند، و عذاب آتش از این کار بازشان نمی‌دارد، به اهل بهشت خطاب می‌کنند که برای ما آب و یا از آن نعمت‌ها که خدا روزیتان کرده بیاورید. هشام بعد از شنیدن این جواب ساکت شد و دیگر نتوانست چیزی بگوید<span class="footnote" rel="2" title="احتجاج طبرسی، ج ۲، ص ۵۸">*</span>. </p> <p>و در الدر المنثور است که: ابن مردویه از افلح غلام ابی ایوب، روایت کرده که گفت: مردی از یهود نزد رسول خدا (ص) آمد و از معنای آیه‌ <span class="aya" rel="14_48" data-words="1-5">یوم تبدل الأرض غیر الأرض</span> پرسش کرد و گفت: آن چیزی که زمین به آن عوض می‌شود چیست؟ فرمود قرص نانی است. یهودی گفت: پدرم فدایت باد! <em>در مکة</em> است؟ رسول خدا (ص) خندید آن گاه فرمود: خدا یهود را بکشد!هیچ میدانید معنای <em>در مکة</em>  چیست؟ <em>در مکة</em> به معنای نان خالص و یا مغز نان است.<span class="footnote" rel="3" title="الدر المنثور، ج ۴، ص ۹۰">*</span>       <code class="page" rel="12,135"/> و در همان کتاب است که: احمد، ابن جریر، ابن ابی حاتم و ابو نعیم-در کتاب الدلائل-از ابی ایوب انصاری روایت کرده‌اند که گفت: یکی از علمای یهود نزد رسول خدا (ص) آمد و عرض کرد: به من خبر ده از معنای کلام خدا که می‌فرماید: <span class="aya" rel="14_48" data-words="1-5">یوم تبدل الأرض غیر الأرض</span> آن روز خلایق کجا هستند؟ فرمود مهمانان خدایند و هیچ چیز خدا را عاجز نمی‌کند<span class="footnote" rel="1" title="الدر المنثور، ج ۳، ص ۹۱">*</span>. </p> <p>مؤلف: اختلاف روایات در تفسیر <em>تبدیل زمین</em> خالی از این دلالت نیست که مقصود از همه آنها مثال است که به منظور تقریب ذهن زده شده، و گر نه آنچه مسلم از معنای تبدیل است این است که آن روز هم، حقیقت زمین و آسمان تفاوتی پیدا نمی‌کنند، چیزی که هست نظام آخرتی آنها با نظام دنیائیشان فرق می‌کند. </p> <p>و در معانی الاخبار به سند خود از محمد بن مسلم روایت کرده که گفت: از امام باقر (ع) شنیدم که فرمود: خداوند عز و جل از روزی که زمین را خلق کرده تا کنون هفت عالم آفریده که هیچ یک از آنها از نوع بنی آدم نبودند، همه آنها را از خود زمین خلق کرد و در زمین منزل داد و هر یک را بعد از انقراض عالم قبلیش خلق کرد. </p> <p>و بعد از آن هفت عالم، خلقت این عالم (عالم بشریت) را شروع کرد، و اولین فرد بشر یعنی آدم را آفرید و ذریه او را از او خلق فرمود. نه، به خدا سوگند از آن روز که خداوند بهشت را خلق کرده از ارواح مؤمنین خالی نبوده، و از آن روز که آتش دوزخ را آفریده از ارواح کفار و گنهکاران خالی نبوده است. آری، شماها شاید خیال کنید که وقتی قیامت شد و بدن‌های اهل بهشت با ارواحشان به بهشت رفتند و بدنهای اهل جهنم با ارواحشان در آتش داخل شدند دیگر بساط خلقت برچیده شده، کسی در روی زمین او را بندگی نمی‌کند، و او خلقی را برای بندگی و توحیدش نمی‌آفریند؟ نه چنین نیست، بلکه به خداوند قسم که او خلقی را بدون نر و ماده‌ای قبلی می‌آفریند تا او را به یکتایی بپرستند و تعظیم کنند. و برای ایشان زمینی خلق می‌کند تا بر پشت خود حملشان کند. و آسمانی خلق می‌کند تا بر آنان سایه بیفکند، آیا مگر جز این است که خدای تعالی فرموده: <span class="aya" rel="14_48" data-words="1-7">یوم تبدل الأرض غیر الأرض و السماوات</span> و نیز فرموده: <span class="aya" rel="50_15" data-words="1-11">أ فعیینا بالخلق الأول بل هم فی لبس من خلق جدید</span><span class="footnote" rel="2" title="این حدیث با اندکی اختلاف در تفسیر نور الثقلین، ج ۲، ص ۵۵۴، ح ۱۳۵ به نقل از خصال شیخ صدوق آمده">*</span>. </p> <p>     <code class="page" rel="12,136"/> مؤلف: نظیر این روایت را عیاشی در تفسیر<span class="footnote" rel="1" title="تفسیر عیاشی، ج ۲، ص ۲۳۸، ح ۵۷">*</span> خود از محمد بن مسلم از آن جناب نقل کرده و این روایت مطلبی را می‌گوید که در هیچ یک از روایات قبلی نبود. </p> <p>و در تفسیر قمی در ذیل‌ <span class="aya" rel="14_48" data-words="1-5">یوم تبدل الأرض غیر الأرض</span> نقل کرده که معصوم فرمود: زمین به صورت نانی سفید در می‌آید که مؤمنین در موقف قیامت از آن می‌خورند. </p> <p>و در ذیل جمله‌ <span class="aya" rel="14_49" data-words="1-7">و تری المجرمین یومئذ مقرنین فی الأصفاد</span> فرمود: بعضی با بعضی دیگر نزدیک می‌شوند. <span class="aya" rel="14_50" data-words="1-3">سرابیلهم من قطران</span> <span class="phrase">مقصود از <em rel="fa_14_50_1-1" data-sentence="9:81">سرابیل</em> پیراهن است<span class="footnote" rel="2" title="تفسیر قمی، ج ۱، ص ۳۷۲">*</span>.</span> </p> <p><span class="phrase">قمی گفته است: در روایت ابی الجارود از امام باقر (ع) آمده که: در ذیل جمله‌ <span class="aya" rel="14_50" data-words="1-3">سرابیلهم من قطران</span> فرموده: <em rel="fa_14_50_3-3" data-sentence="154:283">قطران</em> مس داغ شده است که از شدت حرارت آب شده باشد، هم چنان که خدای عز و جل فرموده: <span class="aya" rel="14_50" data-words="4-7">و تغشی وجوههم النار</span> یعنی آن مس گداخته جامه آنها می‌شود و آتش دلهایشان را می‌پوشاند<span class="footnote" rel="3" title="تفسیر قمی، ج ۱، ص ۳۷۲">*</span>.</span> </p> <p>مؤلف: یعنی مقصود از مجموع دو جمله‌ <span class="aya" rel="14_50" data-words="1-3">سرابیلهم من قطران</span> و جمله‌ <span class="aya" rel="14_50" data-words="5-7">تغشی وجوههم النار</span> بیان این معناست که بدنهای اهل جهنم با مس گداخته و صورت‌هایشان با آتش پوشیده شده است. </p> 
