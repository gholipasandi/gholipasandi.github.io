<h2 class="sura">سوره صافات مکی است و صد و هشتاد و دو آیه دارد . </h2><h3 class="ayas">سوره الصافات آیه‌های ۱ تا ۱۱</h3><code class="section" rel="37_1-11"/><h3>ترجمه آیات</h3> <p> <span class="trans" rel="37_0">به نام خداوند بخشنده مهربان </span><span class="trans" rel="37_1"> سوگند به صف کشندگان (از ملائکه) که صف‌آرایی کرده‌اند.  «۱» </span><span class="trans" rel="37_2">قسم به (ملائکه) راننده ابر و باران.  «۲» </span><span class="trans" rel="37_3">و قسم به ملائکه‌ای که قرآن را بر پیامبر تلاوت می‌کنند.  «۳» </span><span class="trans" rel="37_4">که خدای شما هر آینه یکتاست.  «۴» </span><span class="trans" rel="37_5">اوست پروردگار آسمانها و زمین و آنچه بین آن دو است و او است پروردگار مشرقها.  «۵» </span><span class="trans" rel="37_6">همانا ماییم که آسمان دنیا را با زینت ستارگان آراستیم.  «۶» </span><span class="trans" rel="37_7">تا هم زینت آن باشد و هم آسمان را از هر شیطان سرکشی حفظ کند.  «۷» </span><span class="trans" rel="37_8">تا شیطانها نتوانند به آنچه در سکان آسمان می‌گذرد گوش فرا دهند و اگر خواستند گوش دهند از<code class="page" rel="17,179"/> هر طرف رانده شوند.  «۸» </span><span class="trans" rel="37_9">و در نتیجه از آسمان دور شوند و برای ایشان است عذابی واجب.  «۹» </span><span class="trans" rel="37_10">آری شیطانها نمی‌توانند به سخنان فرشتگان گوش فرا دهند مگر آنهایی که کلام ملائکه را بربایند که آنها نیز بلافاصله هدف شهاب ثاقب قرار می‌گیرند.  «۱۰» </span><span class="trans" rel="37_11">حال از مشرکین بپرس آیا ایشان از حیث خلقت سخت‌تر و مهم‌ترند یا آنچه از آسمان و زمین و مخلوقات بین آن دو که ما خلق کرده‌ایم با اینکه ما انسانها را از گلی چسبنده آفریدیم؟.  «۱۱» </span></p>                   <h3>بیان آیات</h3> <p> در این سوره بر مساله توحید احتجاج شده، و مشرکین مخالف توحید را تهدید نموده و مؤمنین خالص را بشارت می‌دهد و سرانجام کار هر یک از دو طایفه را بیان می‌کند. سپس نام عده‌ای از بندگان مؤمن خود را که بر آنان منت نهاده و وعده داده که بر دشمنانشان غالب و پیروز کند، ذکر می‌کند و در خاتمه سوره بیانی ایراد می‌فرماید که به منزله خلاصه‌گیری از غرض سوره است، یعنی تنزیه خدا. و سلام بر بندگان مرسل و حمد خدای تعالی در برابر رفتار نیکی که با ایشان کرده. و این سوره به شهادت سیاقش در مکه نازل شده. </p> <p><code class="aya" rel="37_1"/><code class="aya" rel="37_2"/><code class="aya" rel="37_3"/> <span class="aya" rel="37_1-3" data-words="1-7">و الصافات صفا، فالزاجرات زجرا، فالتالیات ذکرا</span> <span class="phrase">کلمه <em rel="fa_37_1_2-2" data-sentence="5:240">صافات</em> -به طوری که گفته<span class="footnote" rel="1" title="مجمع البیان، ج ۸، ص ۴۳۷">*</span> شده-جمع <em>صافه</em> است و <em>صافه</em> نیز جمع  <em rel="fa_37_1_2-2" data-sentence="199:88">صاف</em> -با تشدید-است، و مراد از این کلمه جماعتی است که: افراد آن در صفی منظم قرار داشته باشند.</span> و کلمه <em>زاجرات</em> از <em>زجر</em> است که به معنای آن است که: کسی را با تهدید به مذمت و یا کتک، از کاری و یا راهی منصرف کنی. و <span class="phrase">کلمه <em rel="fa_37_3_1-1" data-sentence="5:52">تالیات</em> از ماده <em>تلاوت</em>  است که به معنای خواندن است.</span> </p> <h3> <span class="title" rel="37_1 37_3">وجوه <span class="phrase">مختلف در باره مراد از سه طایفه: <em rel="fa_37_1_2-2" data-sentence="32:72">صافات</em> ، <em>زاجرات</em> و <em rel="fa_37_3_1-1" data-sentence="107:36">تالیات</em> که خداوند بدانها سوگند یاد کرده است</span></span> </h3> <p> <span class="phrase">خدای تعالی به این سه طایفه، یعنی <em rel="fa_37_1_2-2" data-sentence="33:128">صافات</em> ، <em>زاجرات</em> و <em rel="fa_37_3_1-1" data-sentence="109:92">تالیات</em> سوگند خورده، حال باید دید منظور از این سه طایفه کیانند؟ کلمات مفسرین در این باره مختلف است.</span> <span class="phrase">مثلا در باره <em rel="fa_37_1_2-2" data-sentence="13:247">صافات</em>  بعضی<span class="footnote" rel="2" title="مجمع البیان، ج ۸، ص ۴۳۷ و ۴۳۸">*</span> گفته‌اند: مراد از آن ملائکه است که در آسمان خود را به صف درمی‌آورند     <code class="page" rel="17,180"/> همان طور که انسانها در زمین برای نماز صف می‌بندند .</span> </p> <p>بعضی<span class="footnote" rel="1" title="خدا دانای غیب است و او احدی را بر غیب خود مسلط نمی‌کند مگر تنها آن کسی از رسولان را که شایسته این کار بداند پس او پیش روی آن فرشته رسول و بعد از او نگهبانی می‌فرستد تا بداند آیا آن فرشتگان و رسولان رسالت پروردگار خود را ابلاغ کردند یا نه؟ و به آنچه که نزد آنان است احاطه یابد سوره جن، آیه ۲۸">*</span> دیگر گفته‌اند: منظور ملائکه است که وقتی می‌خواهند به زمین نازل شوند بال خود را چون بال عقاب باز نگه می‌دارند و بر هم نمی‌زنند و منتظر فرا رسیدن امر خدای تعالی هستند . </p> <p>بعضی<span class="footnote" rel="2" title="کسی که دشمن جبرئیل است باید بداند که او قرآن را به اذن خدا بر قلب تو نازل کرده سوره بقره، آیه ۹۷">*</span> دیگر گفته‌اند: منظور جماعتی از مؤمنین است که در نماز و جهاد به صف می‌ایستند . </p> <p>و اما در باره <em>زاجرات</em>  بعضی<span class="footnote" rel="3" title="روح الامین آن را بر قلب تو نازل کرد سوره شعراء، آیه ۱۹۳ و ۱۹۴">*</span> گفته‌اند: مراد از آن ملائکه است که بندگان را از معاصی زجر و نهی می‌کنند، و خدای سبحان آن را به صورت الهام و خطور قلبی به قلب ایشان راه می‌دهد، همانطور که وسوسه‌های شیطان وارد قلب می‌شود . </p> <p>بعضی<span class="footnote" rel="4" title="قرآن در صحیفه‌هایی مورد احترام و بلند پایه و پاک و به دست سفیرانی بزرگوار و نیک سرشت نازل شد سوره عبس، آیه ۱۳-۱۶">*</span> دیگر گفته‌اند: مراد فرشتگان موکل بر ابرهایند که آنها را زجر می‌دهند و به هر جا که خدا بخواهد می‌رانند . </p> <p>بعضی<span class="footnote" rel="5" title="آیا نظر نمی‌کنند به آسمانی که بالای سرشان است، چگونه آن را بنا کردیم و زینت دادیم؟">*</span> هم گفته‌اند: مراد آیاتی است ازقرآن که در آنها از کارهای زشت زجر و نهی شده . </p> <p>بعضی<span class="footnote" rel="6" title="مجمع البیان، ج ۸، ص ۴۳۸">*</span> هم گفته‌اند: مراد مؤمنین هستند که صدای خود را در هنگام تلاوت قرآن بلند می‌کنند و به این وسیله مردم را از منهیات زجر و نهی می‌کنند . </p> <p>و <span class="phrase">اما در باره <em rel="fa_37_3_1-1" data-sentence="12:2">تالیات</em> .</span> </p> <p>بعضی<span class="footnote" rel="7" title="مجمع البیان، ج ۸، ص ۴۳۸">*</span> گفته‌اند: مراد از آن، ملائکه‌ای هستند که وحی را بر پیامبران می‌خواندند . </p> <p>و بعضی<span class="footnote" rel="8" title="مجمع البیان، ج ۸، ص ۴۳۸">*</span> هم گفته‌اند: مراد از آن فرشتگانند که کتابی را می‌خوانند که خدای تعالی حوادث عالم را در آن نوشته . </p> <p>و بعضی<span class="footnote" rel="9" title="مجمع البیان، ج ۸، ص ۴۳۸">*</span> دیگر گفته‌اند: جماعت قاریان قرآنند که آن را در نماز می‌خوانند . </p> <h3> <span class="title" rel="37_1 37_3 37_11 37_2 37_4 37_5 37_6 37_7 37_8 37_9 37_10">بیان اینکه مراد، سه طائفه از ملائکه که مامور نزول وحی بوده‌اند می‌باشد</span> </h3> <p> و ما احتمال می‌دهیم-و خدا داناتر است-که مراد از هر سه طایفه (صافات و زاجرات و تالیات) سه طایفه از ملائکه باشند که مامور نازل کردن وحی بودند و راه این کار را از مداخله شیطانها ایمن می‌کردند و آن را به پیغمبران و یا خصوص پیامبر اسلام محمد (ص)     <code class="page" rel="17,181"/> می‌رساندند و این معنا از آیه‌ <span class="aya" rel="72_26-28" data-words="1-31">عالم الغیب فلا یظهر علی غیبه أحدا، إلا من ارتضی من رسول فإنه یسلک من بین یدیه و من خلفه رصدا، لیعلم أن قد أبلغوا رسالات ربهم و أحاط بما لدیهم</span><span class="footnote" rel="1" title="ما (به وحی) نازل نمی‌شویم مگر به امر پروردگارت سوره مریم، آیه ۶۴">*</span> نیز استفاده می‌شود. </p> <p>و بنا بر احتمال مزبور، معنای آیات مورد بحث این می‌شود که: سوگند می‌خورم به فرشتگانی که در سر راه وحی صف بسته‌اند، و سپس به فرشتگانی که شیطانها را از اینکه در کار وحی مداخله کنند زجر می‌دهند و سپس به فرشتگانی که وحی را بر پیغمبر می‌خوانند . </p> <p>و همانطور که گفتیم-مراد از این وحی یا عموم وحی‌هایی است که به عموم پیامبران می‌شده، و یا خصوص قرآن است که به پیامبر اسلام وحی می‌شده، و مؤید احتمال دوم این است که: از آن تعبیر فرموده به تلاوت ذکر، چون در قرآن کریم کلمه ذکر اصطلاحی است برای قرآن. </p> <p>مؤید این احتمال این است که: آیات مربوط به راندن شیاطین به وسیله شهابها، بعد از آیات مورد بحث قرار گرفته، و نیز دنبال آن می‌فرماید: <span class="aya" rel="37_11" data-words="1-8">فاستفتهم أ هم أشد خلقا أم من خلقنا</span> -از ایشان نظریه بخواه آیا خلقت ایشان مهم‌تر است، یا خلقت مخلوقاتی که ما آفریده‌ایم... که باز در جای خودش این تایید را توضیح می‌دهیم. </p> <p>و اگر گفته شود: قرآن کریم نزول وحی را تنها به جبرئیل نسبت داده و فرموده: <span class="aya" rel="2_97" data-words="2-9">من کان عدوا لجبریل فإنه نزله علی قلبک</span><span class="footnote" rel="2" title="ماییم که همواره در صفیم، و ماییم که همیشه مشغول تسبیح هستیم سوره صافات، آیه ۱۶۶ و ۱۶۵">*</span> و نیز فرموده: <span class="aya" rel="26_193-194" data-words="1-6">نزل به الروح الأمین، علی قلبک</span><span class="footnote" rel="3" title="بگو شما را ملک الموت قبض روح می‌کند، که موکل بر شما است سوره سجده، آیه ۱۱">*</span>. </p> <p><span class="phrase">در پاسخ می‌گوییم منافاتی با احتمال ما ندارد، برای اینکه ملائکه <em rel="fa_37_1_2-2" data-sentence="63:53">صافات</em> و  <em>زاجرات</em> و <em rel="fa_37_3_1-1" data-sentence="139:16">تالیات</em> اعوان جبرئیلند.</span> پس اگر بگوییم این سه طایفه وحی را نازل می‌کنند، باز در حقیقت جبرئیل نازل کرده، هم چنان که خود قرآن در جای دیگر فرموده: <span class="aya" rel="80_13-16" data-words="1-9">فی صحف مکرمة، مرفوعة مطهرة، بأیدی سفرة، کرام بررة</span><span class="footnote" rel="4" title="تا آنکه مرگ یکی از شما برسد، و فرستادگان ما روح او را قبض کنند سوره انعام، آیه ۶۱">*</span> و نیز از همان فرشتگان حکایت         <code class="page" rel="17,182"/> می‌کند که گفتند: <span class="aya" rel="19_64" data-words="1-6">و ما نتنزل إلا بأمر ربک</span><span class="footnote" rel="1" title="او را در افق روشن بدید سوره تکویر، آیه ۲۳">*</span> پس معلوم می‌شود متصدی آوردن وحی یک نفر نیست، و نیز گفتند: <span class="aya" rel="37_165-166" data-words="1-8">و إنا لنحن الصافون، و إنا لنحن المسبحون</span><span class="footnote" rel="2" title="او در افق بالاتر است سوره نجم، آیه ۷">*</span>. </p> <p>و اینکه یک جا وحی را تنها به جبرئیل نسبت می‌دهد و در مواردی دیگر به جماعاتی از ملائکه، منافات ندارد و نظیر این است که: یک جا قبض ارواح را به خصوص ملک الموت نسبت می‌دهد و می‌فرماید: <span class="aya" rel="32_11" data-words="1-7">قل یتوفاکم ملک الموت الذی وکل بکم</span><span class="footnote" rel="3" title="ما آسمان دنیا را با چراغهایی زینت دادیم سوره حم سجده، آیه ۱۲">*</span> و در جایی دیگر به فرشتگانی فرستاده از ناحیه خودش نسبت می‌دهد و می‌فرماید: <span class="aya" rel="6_61" data-words="10-16">حتی إذا جاء أحدکم الموت توفته رسلنا</span><span class="footnote" rel="4" title="به تحقیق که ما آسمان دنیا را با چراغهایی زینت دادیم سوره ملک، آیه ۵">*</span> و این بدان جهت است که اینان اعوان ملک الموت و ملک الموت رئیس ایشان است. </p> <p><span class="phrase">سؤال دیگری که ممکن است برای خواننده پیش بیاید، این است که: چرا کلمات مخصوص به زنان را در باره ملائکه استعمال کرده و فرموده: <em rel="fa_37_1_2-2" data-sentence="124:171">صافات</em> و <em>زاجرات</em> و  <em rel="fa_37_3_1-1" data-sentence="202:134">تالیات</em> و نفرموده: <em rel="fa_37_1_2-2" data-sentence="271:108">صافون</em> و <em>زاجرون</em> و <em>تالون</em> و شاید همین تعبیر دلیل باشد بر اینکه مراد از این سه کلمه، ملائکه نباشند.</span> </p> <p><span class="phrase">در جواب می‌گوییم: این تعبیر ضرری به احتمال ما نمی‌زند، برای اینکه: وقتی سخن از جماعتی به میان آید، جایز است که لفظ مؤنث را در باره آنان استعمال کرد، چون کلمه جماعت مؤنث است و <em rel="fa_37_1_2-2" data-sentence="175:85">صافات</em> و <em>زاجرات</em> و <em rel="fa_37_3_1-1" data-sentence="251:49">تالیات</em> به اعتبار لفظ جماعت، مؤنث آمده، و مؤنث لفظی است.</span> </p> <p>از اول قرآن تا اینجا هیچ سوره‌ای با سوگند آغاز نشده بود و سوره صافات اولین سوره‌ای است که با سوگند آغاز می‌شود و خدای سبحان در کلام مجیدش به بسیاری از مخلوقات خود سوگند یاد کرده، از قبیل آسمان، زمین، خورشید، ماه، ستاره، شب، روز، ملائکه، مردم، شهرها، و میوه‌ها، و این نیست مگر به خاطر شرافتی که در آنها هست و آن شرافت این است که: مخلوق خدایند و خدا قیوم آنها است که خود منبع و سرچشمه همه شرافت‌ها و ارزشها است. </p> <h3> <span class="title" rel="37_4">توضیح اینکه سوگند به صافات، زاجرات و تالیات، متضمن استدلال برای <span class="aya" rel="37_4" data-words="1-3">إن إلهکم لواحد</span> است</span> </h3> <p> <code class="aya" rel="37_4"/> <span class="aya" rel="37_4" data-words="1-3">إن إلهکم لواحد</span> خطاب در این جمله به عموم مردم است. و سوگندهای مزبور به خاطر همین جمله         <code class="page" rel="17,183"/> است. می‌خواهد بفرماید به آنچه ذکر شد سوگند که معبود شما انسانها یکی است و این کلامی است که دلیل خود را همراه دارد، که توضیح آن خواهد آمد. </p> <p><code class="aya" rel="37_5"/> <span class="aya" rel="37_5" data-words="1-10">رب السماوات و الأرض و ما بینهما و رب المشارق</span> <span class="phrase">این جمله یا خبر دوم است برای کلمه <em>ان</em> و معنایش این است که: به درستی معبود شما یکی است و معبود شما پروردگار آسمانها و زمین است ، و یا خبر است برای مبتدایی حذف شده، و تقدیرش <em>هو رب السماوات</em> است، و یا اصلا خبر نیست بلکه بدل است از کلمه <em rel="fa_37_4_3-3" data-sentence="249:2">واحد</em> .</span> </p> <p><span class="phrase">توضیح اینکه گفتیم آیه شریفه کلامی است که دلیل خود را همراه دارد این است که: خود اوصاف <em rel="fa_37_1_2-2" data-sentence="86:197">صافات</em> و <em>زاجرات</em> و <em rel="fa_37_3_1-1" data-sentence="162:161">تالیات</em> اشعار دارند بر اینکه <em>اله</em> همه یکی است، هم چنان که خصوصیت و چگونگی سوگند نیز اشعار دارد بر اینکه آن معبود واحد رب آسمانها و زمین و موجودات بین آن دو است.</span> </p> <p>پس گویا فرموده: به درستی <em>اله</em> شما یکی است، به دلیل اینکه ملاک در الوهیت  <em>اله</em> و معبود به حق بودن او این است که: او رب و مدبر امر عالم باشد که خود شما هم به این مطلب اعتراف دارید و خدا هم رب و مدبر آسمانها و زمین و موجودات بین آن دو است، که در همه آنها دخل و تصرف می‌کند. پس معبود به حق در همه عالم اوست. و <span class="phrase">چگونه نباشد؟ با اینکه او برای اینکه وحی خود را به پیامبرش برساند، در آسمانها تصرف می‌کند، و در ساکنان آسمان حکم می‌راند و ملائکه <em rel="fa_37_1_2-2" data-sentence="129:156">صافات</em> در بین آسمان و زمین که محل رخنه شیطانهاست، صف می‌بندند و آنها را از مداخله در کار وحی منع می‌کنند، و این خود تصرف اوست در بین آسمان و زمین و هم در شیطانها.</span> </p> <p>و آن فرشتگان، وحی را بر پیغمبر وی تلاوت می‌کنند، و این تلاوت، خود تکمیل مردم و تربیت آنان است حالا چه تصدیق بکنند و چه تکذیب. پس در وحی به تنهایی هم تصرف در عالم آسمانها است، و هم تصرف در زمین و موجودات بین آن دو، و چون چنین است، پس خدا به تنهایی رب تمامی عالم و مدبر امور آن است، و در نتیجه معبود واحد هم اوست. </p> <p>و <span class="phrase">منظور از کلمه <em rel="fa_37_5_10-10" data-sentence="14:207">مشارق</em> نقطه‌هایی از افق‌هایی است که خورشید در فصول چهارگانه از آن نقطه‌ها طلوع می‌کند، البته احتمال این معنی هست که مراد از <em rel="fa_37_5_10-10" data-sentence="189:75">مشارق</em> مشرقهای خصوص خورشید نباشد، بلکه مشرقهای مطلق ستارگان و یا مطلق مشارق باشد.</span> و اگر نامی از مغربها نیاورد و تنها مشرقها را نام برد، به خاطر مناسبتی بود که مشرق با طلوع وحی از آسمان به وسیله ملائکه داشت، هم چنان که در جای دیگر وحی را به طلوع تشبیه کرده، و فرموده: و<code class="page" rel="17,184"/> <span class="aya" rel="81_23" data-words="1-5">و لقد رآه بالأفق المبین</span><span class="footnote" rel="1" title="هر آینه از آسمان فرشته‌ای نازل می‌کردیم تا رسول برایشان باشد سوره اسری، آیه ۹۵">*</span> و نیز فرموده: <span class="aya" rel="53_7" data-words="1-4">و هو بالأفق الأعلی</span><span class="footnote" rel="2" title="شیطانها نمی‌توانند قرآن را نازل کنند، و سزاوار این کار نیستند، چون ایشان از شنیدن ممنوعند سوره شعراء، آیه ۲۰۹-۲۱۲">*</span>. </p> <h3> <span class="title" rel="37_1 37_2 37_3 37_4 37_5 37_6 37_7 37_8 37_9 37_10 37_11">بیان آیات راجع به تزیین آسمان دنیا به زیور کواکب و حفظ آن از شیاطین مارد و... </span> </h3> <p> <code class="aya" rel="37_6"/> <span class="aya" rel="37_6" data-words="1-6">إنا زینا السماء الدنیا بزینة الکواکب</span> <em> مراد از</em> زینت هر چیزی است که به وسیله آن چیز دیگری را آرایش دهند و زیبا سازند. و <span class="phrase">کلمه <em rel="fa_37_6_6-6" data-sentence="5:31">کواکب</em> عطف بیان و یا بدل از زینت است.</span> و در کلام خدای سبحان مساله زینت دادن آسمان دنیا به وسیله ستارگان مکرر آمده، از آن جمله فرموده: <span class="aya" rel="41_12" data-words="12-16">و زینا السماء الدنیا بمصابیح</span><span class="footnote" rel="3" title="ما شیطانها آسمان را لمس کردیم (و بدان نزدیک شدیم) دیدیم که پر از نگهبانان قهرمان، و پر از تیرهاست، با اینکه ما قبل از بعثت این پیامبر همواره در آسمانها برای گوش دادن می‌نشستیم، ولی الآن هر کس گوش دهد خواهد دید که تیرها در آن کمین کرده‌اند سوره جن، آیه ۸">*</span> و نیز فرموده: <span class="aya" rel="67_5" data-words="1-6">و لقد زینا السماء الدنیا بمصابیح</span><span class="footnote" rel="4" title="سوره حجر، آیه ۱۸">*</span> و نیز فرموده: <span class="aya" rel="50_6" data-words="1-10">أ فلم ینظروا إلی السماء فوقهم کیف بنیناها و زیناها</span><span class="footnote" rel="5" title="شرح نهج البلاغه ابن ابی الحدید، ج ۱، ص ۹۶، خطبه ۱">*</span>. </p> <p>و این آیات خالی از این ظهور نیستند که: آسمان دنیا یکی از آسمانهای هفتگانه‌ای است که قرآن کریم نام برده و مراد از آن همان فضایی است که ستارگان بالای زمین در آن فضا قرار دارند، هر چند که بعضی از مفسرین این آیات را طوری توجیه و معنا کرده‌اند که با فرضیه‌های هیات قدیم موافق درآید و بعضی دیگر آن را طوری توجیه کرده‌اند که با فرضیه‌های هیات جدید منطبق شود. </p> <p><code class="aya" rel="37_7"/> <span class="aya" rel="37_7" data-words="1-6">و حفظا من کل شیطان مارد</span> <span class="phrase">مراد از <em rel="fa_37_7_5-5" data-sentence="8:80">شیطان</em> افراد شریر از جن است و مراد از <em rel="fa_37_7_6-6" data-sentence="93:35">مارد</em> فرد خبیثی است که عاری از خیر باشد.</span> و <span class="phrase">کلمه <em rel="fa_37_7_2-2" data-sentence="5:75">حفظا</em> مفعول مطلق برای فعلی است که حذف شده و تقدیر آن  <em>حفظناها حفظا</em> است.</span> </p> <p><code class="aya" rel="37_8"/> <span class="aya" rel="37_8" data-words="1-10">لا یسمعون إلی الملإ الأعلی و یقذفون من کل جانب</span> <span class="phrase">کلمه <em rel="fa_37_8_2-2" data-sentence="5:68">یسمعون</em> در اصل <em>یتسمعون</em> بوده و <em>تسمع</em> به معنای گوش دادن است.</span> و اینکه فرمود: شیطانهای خبیث نمی‌توانند به آنچه در ملأ أعلی می‌گذرد گوش دهند ، کنایه است از اینکه آنها از نزدیکی بدانجا ممنوع هستند، و به همین عنایت است که عبارت مذکور صفت همه شیطانها شده، و اگر این معنای کنایه‌ای مراد نباشد و معنای تحت اللفظی منظور باشد و بخواهد بفرماید: شیطانها به آنچه در ملأ أعلی می‌گذرد گوش نمی‌دهند، دیگر معنا         </p> <p>سوره ق، آیه 6.  <code class="page" rel="17,185"/> ندارد دنبالش بفرماید: و از هر طرف تیرباران می‌شوند. پس به خاطر همین جمله باید بگوییم: عبارت قبلی کنایه است، و صریح آن مراد نیست. </p> <p><span class="phrase">کلمه <em rel="fa_37_8_4-4" data-sentence="5:463">ملأ</em> به معنای <em>اشراف</em> از هر قوم است، آنهایی که چشم‌ها را پر می‌کنند، و <em rel="fa_37_8_4-5" data-sentence="131:372">ملأ أعلی</em> همان ملائکه مکرمی هستند که شیطانها می‌خواهند به گفتگوی ایشان گوش دهند، و آنها سکنه آسمانهای بالا را تشکیل می‌دهند، به دلیل این آیه که می‌فرماید: <span class="aya" rel="17_95" data-words="9-14">لنزلنا علیهم من السماء ملکا رسولا</span><span class="footnote" rel="1" title="مگر شیطانی که بخواهد استراق سمع کند که بلافاصله شهابی مبین دنبالش می‌کند سوره حجر، آیه ۱۸">*</span>.</span> </p> <p>و مقصود شیطانها از گوش دادن به ملأ أعلی این است که: بر اخبار غیبی که از عالم ارضی پوشیده است اطلاع پیدا کنند، مانند حوادثی که بعدها در زمین رخ می‌دهد و اسرار پنهانی که آیه <span class="aya" rel="26_210-212" data-words="1-16">و ما تنزلت به الشیاطین، و ما ینبغی لهم و ما یستطیعون، إنهم عن السمع لمعزولون</span><span class="footnote" rel="2" title="روح المعانی، ج ۲۳، ص ۷۳">*</span> بدان اشاره دارد، و همچنین آیه‌ <span class="aya" rel="72_8-9" data-words="1-24">و أنا لمسنا السماء فوجدناها ملئت حرسا شدیدا و شهبا، و أنا کنا نقعد منها مقاعد للسمع فمن یستمع الآن یجد له شهابا رصدا</span><span class="footnote" rel="3" title="اینها همه مثالهایی است که ما برای مردم می‌زنیم، و این مثلها را نمی‌فهمند مگر مردم عاقل">*</span> و کلمه <em>قذف</em>  در جمله <span class="aya" rel="37_8" data-words="6-10">و یقذفون من کل جانب</span> به معنای تیراندازی است. و <span class="phrase">کلمه <em rel="fa_37_8_10-10" data-sentence="5:26">جانب</em> به معنای جهت و ناحیه است.</span> </p> <p><code class="aya" rel="37_9"/> <span class="aya" rel="37_9" data-words="1-5">دحورا و لهم عذاب واصب</span> <span class="phrase">کلمه <em rel="fa_37_9_1-1" data-sentence="5:115">دحور</em> به معنای طرد و راندن، و هم به معنای دفع است، و این کلمه مصدر است به معنای مفعول که چون حال واقع شده منصوب شده است.</span> و این کلمه مصدر به معنی مفعول است یعنی این شیطانها مدحور و رانده شده درگاه خدایند ممکن هم هست مفعول له و یا مفعول مطلق باشد. و <span class="phrase">کلمه <em rel="fa_37_9_5-5" data-sentence="5:26">واصب</em> به معنای واجب و لازم است.</span> </p> <p><code class="aya" rel="37_10"/> <span class="aya" rel="37_10" data-words="1-7">إلا من خطف الخطفة فأتبعه شهاب ثاقب</span> کلمه <em>خطفة</em> به معنای قاپیدن و چیزی را دزدکی ربودن است. و <span class="phrase">کلمه <em rel="fa_37_10_6-6" data-sentence="5:162">شهاب</em> به معنای ستارگانی است که در فضا به سرعت حرکت می‌کنند و نابود می‌شوند و کلمه <em rel="fa_37_10_7-7" data-sentence="136:72">ثاقب</em> از  <em rel="fa_37_10_7-7" data-sentence="196:54">ثقوب</em> است که به معنای فرو رفتن و نفوذ چیزی در چیز دیگر است.</span> و <span class="phrase"><em rel="fa_37_10_6-6" data-sentence="0:133">شهاب</em> را از این       <code class="page" rel="17,186"/> بابت <em rel="fa_37_10_7-7" data-sentence="116:58">ثاقب</em> نامیده‌اند که از هدف خطا نمی‌رود و همواره به هدف می‌خورد.</span> </p> <p>و مراد از <em>خطفه</em> این است که: شیطانی دزدکی خود را به صدارس ملائکه برساند تا حرفهای آنان را گوش دهد. و <span class="phrase">در جای دیگر از این عمل به <em>استراق سمع</em> تعبیر کرده، و فرموده: <span class="aya" rel="15_18" data-words="1-7">إلا من استرق السمع فأتبعه شهاب مبین</span><span class="footnote" rel="1" title="تفسیر فخر رازی، ج ۲۶، ص ۱۲۱">*</span> و این استثناء استثنای از ضمیر فاعل در جمله <em rel="fa_37_8_1-2" data-sentence="276:5">لا یسمعون</em> است.</span> </p> <p>و بعضی از مفسرین گفته‌اند: جایز است آن را استثنایی منقطع، و نامربوط به ما قبل بگیریم. </p> <p>و معنای آیات پنجگانه مورد بحث این است که: ما آسمان دنیا یعنی نزدیک‌ترین آسمانها به شما-و یا پایین‌ترین آسمانها-را با زینتی بیاراستیم، و آن همان ستارگان بود که در آسمان قرار دادیم، و آن آسمان را از هر شیطانی خبیث و عاری از خیر حفظ کردیم، و حتی از اینکه سخنان ساکنین آسمان را بشنوند منعشان نمودیم، تا از اخبار غیبی که ساکنان ملأ أعلی بین خود گفتگو می‌کنند اطلاع نیابند، و به همین منظور از هر طرف تیرباران می‌شوند در حالی که مطرود و رانده هستند و عذابی واجب دارند که هرگز از ایشان جدا شدنی نیست. </p> <p><span class="phrase">پس کسی از جن نمی‌تواند به اخبار غیبی که در آسمان دنیا بین ملائکه رد و بدل می‌شود، اطلاع یابد مگر آنکه از راه اختلاس و قاچاق چیزی از آن اخبار را به دست بیاورد که در این صورت مورد تعقیب <em rel="fa_37_10_6-7" data-sentence="184:51">شهاب ثاقب</em> واقع می‌شود، تیر شهابی که هرگز از هدف خطا نمی‌رود.</span> </p> <h3>گفتاری در معنای شهاب‌ <span class="title" rel="37_10">گفتاری در معنای شهاب (در ذیل آیه: <span class="aya" rel="37_10" data-words="1-7">إلا من خطف الخطفة فأتبعه شهاب ثاقب</span>) </span> </h3> <p> مفسرین برای اینکه مساله <em>استراق سمع</em> شیطانها در آسمان را تصویر کنند، و نیز تصویر کنند که چگونه در این هنگام به سوی شیطانها با شهاب‌ها تیراندازی می‌شود بر اساس ظواهر آیات و روایات که به ذهن می‌رسد توجیهاتی ذکر کرده‌اند که همه بر این اساس استوار است که آسمان عبارت است از: افلاکی که محیط به زمین هستند، و جماعت‌هایی از ملائکه در آن افلاک منزل دارند، و آن افلاک در و دیواری دارند که هیچ چیز نمی‌تواند وارد آن شود، مگر چیزهایی که از خود آسمان باشد، و   <code class="page" rel="17,187"/> اینکه در آسمان اول، جماعتی از فرشتگان هستند که شهابها به دست گرفته و در کمین شیطانها نشسته‌اند که هر وقت نزدیک بیایند تا اخبار غیبی آسمان را استراق سمع کنند، با آن شهابها به سوی آنها تیراندازی کنند و دورشان سازند، و این معانی همه از ظاهر آیات و اخبار ابتداء به ذهن می‌رسد. </p> <p>و <span class="phrase">لیکن امروز بطلان این حرفها به خوبی روشن شده، و عیان گشته، و در نتیجه بطلان همه آن وجوهی هم که در تفسیر <em rel="fa_37_10_6-6" data-sentence="103:293">شهب</em> ذکر کرده‌اند، -که وجوه بسیار زیادی هم هستند-و در تفاسیر مفصل و طولانی از قبیل تفسیر کبیر فخر رازی<span class="footnote" rel="1" title="مجمع البیان، ج ۸، ص ۴۳۹">*</span>، و روح المعانی آلوسی<span class="footnote" rel="2" title="تفسیر قمی، ج ۲، ص ۲۱۸">*</span> و غیر آن دو نقل شده، باطل می‌شود.</span> </p> <p>ناگزیر باید توجیه دیگری کرد که مخالف با علوم امروزی و مشاهداتی که بشر از وضع آسمانها دارد نبوده باشد. و آن توجیه به احتمال ما-و خدا داناتر است-این است که: این بیاناتی که در کلام خدای تعالی دیده می‌شود، از باب مثالهایی است که به منظور تصویر حقایق خارج از حس زده شده، تا آنچه خارج از حس است به صورت محسوسات در افهام بگنجد، هم چنان که خود خدای تعالی در کلام مجیدش فرموده: <span class="aya" rel="29_43" data-words="1-10">و تلک الأمثال نضربها للناس و ما یعقلها إلا العالمون</span><span class="footnote" rel="3" title="تفسیر قمی، ج ۲، ص ۴">*</span> و اینگونه مثلها در کلام خدای تعالی بسیار است، از قبیل عرش، کرسی، لوح و کتاب، که هم در گذشته به آنها اشاره شد، و هم در آینده به بعضی از آنها اشاره خواهد رفت. </p> <p>بنا بر این اساس، مراد از آسمانی که ملائکه در آن منزل دارند، عالمی ملکوتی خواهد بود که افقی عالی‌تر از افق عالم ملک و محسوس دارد، همان طور که آسمان محسوس ما با اجرامی که در آن هست عالی‌تر و بلندتر از زمین ماست. </p> <p>و مراد از نزدیک شدن شیطانها به آسمان، و استراق سمع، و به دنبالش هدف شهابها قرار گرفتن، این است که: شیطانها می‌خواهند به عالم فرشتگان نزدیک شوند، و از اسرار خلقت و حوادث آینده سر درآورند. و ملائکه هم ایشان را با نوری از ملکوت که شیطانها تاب تحمل آن را ندارند، دور می‌سازند. و یا مراد این است که: شیطانها خود را به حق نزدیک می‌کنند، تا آن را با تلبیس‌ها و نیرنگهای خود به صورت باطل جلوه دهند، و یا باطل را با     </p> <p>سوره عنکبوت، آیه 43.  <code class="page" rel="17,188"/> تلبیس و نیرنگ به صورت حق درآورند، و ملائکه رشته‌های ایشان را پنبه می‌کنند، و حق صریح را هویدا می‌سازند، تا همه به تلبیس آنها پی برده، حق را حق ببینند، و باطل را باطل. </p> <p>و این که خدای سبحان داستان استراق سمع شیاطین و هدف شهاب قرار گرفتنشان را دنبال سوگند به ملائکه وحی و حافظان آن از مداخله شیطانها ذکر کرده، تا اندازه‌ای گفتار ما را تایید می‌کند-و خدا داناتر است-. </p> <p><code class="aya" rel="37_11"/> <span class="aya" rel="37_11" data-words="1-13">فاستفتهم أ هم أشد خلقا أم من خلقنا إنا خلقناهم من طین لازب</span> <span class="phrase">کلمه <em rel="fa_37_11_12-12" data-sentence="5:73">لازب</em> به معنای دو چیز به هم چسبیده است، به طوری که هر یک ملازم دیگری شده باشد.</span> و <span class="phrase">در مجمع البیان گفته: <em rel="fa_37_11_12-12" data-sentence="21:101">لازب</em> و <em>لازم</em> به یک معنی است<span class="footnote" rel="1" title="تفسیر قمی، ج ۲، ص ۲۱۸">*</span>.</span> </p> <p>و <span class="phrase">مراد از جمله <em rel="fa_37_11_6-7" data-sentence="13:509">من خلقنا</em> یا ملائکه‌ای است که در آیات قبلی به آنان اشاره کرد که حافظ وحی و تیراندازان شهابهایند، و یا مخلوقات عظیم دیگری غیر از انسان است، از قبیل آسمانها، زمین و ملائکه، و اگر در باره آنها با ضمیر <em>هم</em> که مخصوص عقلاء است تعبیر کرد و فرمود: آیا خلقت ایشان بزرگتر است، یا کسی که ما خلق کرده‌ایم <em>و نفرمود: </em> چیزی که ما خلق کرده‌ایم بدان جهت است که در بین نامبردگان ملائکه هم منظور بودند، و ملائکه دارای عقلند، جانب آنان را غلبه داده و از همه آسمانها و زمین و ملائکه تعبیر کرده به کسی که ما خلقش کرده‌ایم .</span> </p> <p>و معنای آیه این است که: وقتی خدای سبحان رب آسمانها و زمین و موجودات بین آن دو و ملائکه بود، تو ای رسول گرامیم، از ایشان نظرخواهی کن و بپرس آیا خلقت ایشان مهم‌تر و بزرگتر است، یا خلقت غیر ایشان از موجودات دیگری که ما خلق کرده‌ایم، آن وقت متوجه خواهند شد که خلقت آنان ضعیف‌تر و ناچیزتر از خلقت موجودات دیگر است، برای اینکه خلقت ایشان از یک گل چسبنده بود و معلوم است که این گل چسبنده ناچیز نمی‌تواند ما را عاجز سازد. </p> <h3>بحث روایتی‌ <span class="title" rel="37_1 37_9 37_10 37_2 37_3 37_4 37_5 37_6 37_7 37_8 37_11"> (چند روایت در ذیل برخی آیات گذشته) </span> </h3> <p> در تفسیر قمی در ذیل جمله‌ <span class="aya" rel="37_1" data-words="1-3">و الصافات صفا</span> آمده که منظور ملائکه و انبیایند<span class="footnote" rel="2" title="تفسیر قمی، ج ۲، ص ۲۲۱">*</span>. </p> <p>و در همان کتاب از پدرش و از یعقوب بن یزید، از ابن ابی عمیر، از بعضی از راویان     <code class="page" rel="17,189"/> شیعه، از امام صادق (ع) روایت کرده که فرمود امیر المؤمنین (ع) فرموده: این ستارگان که در آسمان است، شهرهایی است مانند شهرهایی که در زمین است...<span class="footnote" rel="1" title="مجمع البیان، ج ۸، ص ۴۳۷ و ۴۳۸">*</span>. </p> <p>باز در همان کتاب در روایت ابی الجارود، از امام ابی جعفر (ع) روایت کرده که فرموده: <span class="aya" rel="37_9" data-words="4-5">عذاب واصب</span> یعنی عذاب دائم و دردناک که دردش تا دلها می‌رسد<span class="footnote" rel="2" title="مجمع البیان، ج ۸، ص ۴۳۷ و ۴۳۸">*</span>. </p> <p>و باز در همان کتاب از رسول اللَّه (ص) نقل کرده که در داستان معراج فرمود: پس جبرئیل بالا رفت و من نیز با او بالا رفتم، تا رسیدم به آسمان دنیا، بر روی آن آسمان فرشته‌ای دیدم که او را اسماعیل می‌گفتند، و او همان صاحب خطفه است که خدای عز و جل در باره‌اش فرموده: <span class="aya" rel="37_10" data-words="1-7">إلا من خطف الخطفة فأتبعه شهاب ثاقب</span> و زیر فرمان آن هفتاد هزار فرشته‌اند که زیر فرمان هر فرشته هفتاد هزار فرشته دیگرند...<span class="footnote" rel="3" title="مجمع البیان، ج ۸، ص ۴۳۷ و ۴۳۸">*</span>. </p> <p>مؤلف: اینگونه روایات در این باب بسیار زیاد است که: ما بعضی از آنها را در تفسیر آیه‌ <span class="aya" rel="15_18" data-words="1-7">إلا من استرق السمع فأتبعه شهاب مبین</span><span class="footnote" rel="4" title="مجمع البیان، ج ۸، ص ۴۳۷ و ۴۳۸">*</span> نقل کردیم و بعضی دیگر از آنها را ان شاء اللَّه تعالی در تفسیر دو سوره ملک و جن ایراد خواهیم کرد. </p> <p>در نهج البلاغه است که: خدای تعالی از تمامی روی زمین، چه زمین سخت، و چه سهلش، چه زمین صالح و چه شوره‌زارش، خاکی برگرفت و آن را با آب درآمیخت، تا وقتی که خالص گشت، و آن گاه آن را با شبنمی تر کرد، تا چسبنده شد<span class="footnote" rel="5" title="مجمع البیان، ج ۸، ص ۴۳۷ و ۴۳۸">*</span>. </p> 
