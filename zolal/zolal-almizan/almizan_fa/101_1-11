<h2 class="sura">سوره قارعه مکی است و یازده آیه دارد. </h2><h3 class="ayas">سوره القارعة آیه‌های ۱ تا ۱۱</h3><code class="section" rel="101_1-11"/><h3>ترجمه آیات</h3> <p> <span class="trans" rel="101_0">به نام خدای رحمان و رحیم.  </span><span class="trans" rel="101_1">آن حادثه کوبنده.  «۱» </span><span class="trans" rel="101_2">و چه کوبنده عظیمی؟ !.  «۲» </span><span class="trans" rel="101_3">و تو نمی‌دانی که کوبنده چیست؟.  «۳» </span><span class="trans" rel="101_4">روزی است که مردم چون ملخ فراری رویهم می‌ریزند.  «۴» </span><span class="trans" rel="101_5">و کوه‌ها چون پشم رنگارنگ حلاجی شده می‌گردد.  «۵» </span><span class="trans" rel="101_6">اما کسی که اعمالش نزد خدا سنگین وزن و دارای ارزش باشد.  «۶» </span><span class="trans" rel="101_7">او در عیشی رضایت‌بخش خواهد بود.  «۷» </span><span class="trans" rel="101_8">و اما آنکه اعمالش وزن و ارزشی نداشته باشد.  «۸» </span><span class="trans" rel="101_9">او در آغوش و دامن هاویه خواهد بود.  «۹» </span><span class="trans" rel="101_10">و تو نمی‌دانی هاویه چیست.  «۱۰» </span><span class="trans" rel="101_11">آتشی است سوزنده.  «۱۱» </span></p>                   <h3>بیان آیات</h3> <p> این سوره تهدید به عذاب قیامت و بشارت به ثواب آن است، ولی جانب تهدیدش بر بشارتش می‌چربد، و سوره در مکه نازل شده. </p> <h3> <span class="title" rel="101_1 101_2 101_3 101_4 101_5 101_6 101_7 101_8 101_9 101_10 101_11">وجه تسمیه قیامت به <em>قارعه</em>  و تشبیه مردم پس از بر انگیخته شدن، و به توده ملخ</span> </h3> <p> <span class="aya" rel="101_1-2" data-words="1-3">القارعة، ما القارعة</span> این جمله مبتدا و خبر است، و کلمه <em>قارعة</em> از ماده <em>قرع</em> است که به معنای زدن بسیار سختی است که احتیاج دارد زننده به جایی اعتماد کند، و این کلمه در عرف قرآن از اسمای قیامت است. بعضی گفته‌اند: بدین مناسبت قیامت را قارعه نامیده که دلها را با فزع شدیدش و دشمنان خدا را با عذابش می‌کوبد. </p> <p><code class="aya" rel="101_2"/><code class="aya" rel="101_3"/>و سؤال از حقیقت قارعه در جمله <span class="aya" rel="101_2" data-words="1-2">ما القارعة</span> -قارعه چیست با اینکه معلوم است که چیست، به منظور بزرگ نشان دادن امر قیامت است، و اینکه بیست و هشت حرف الفبای گوینده، و دو سوراخ گوش شنونده نمی‌تواند به کنه قیامت پی ببرد، و به طور کلی عالم ماده گنجایش حتی معرفی آن را ندارد و به منظور تاکید این بزرگداشت مجددا جمله را به تعبیری دیگر تکرار کرد و فرمود: <span class="aya" rel="101_3" data-words="1-5">و ما أدراک ما القارعة</span>. </p> <p><code class="aya" rel="101_4"/> <span class="aya" rel="101_4" data-words="1-5">یوم یکون الناس کالفراش المبثوث</span> <span class="phrase">کلمه <em rel="fa_101_4_1-1" data-sentence="5:214">یوم</em> ظرفی است متعلق به مقدری از قبیل <em>بیاد آر</em> ، <em>می‌کوبد</em>  <em>می‌آید</em> ، و از این قبیل، و خلاصه معنای آن این است که: بیاد آر روزی را که <em>و یا</em> می‌کوبد در روزی که <em>و یا</em> می‌آید روزی که .</span> و کلمه <em>فراش</em> به طوری که از فراء نقل شده به معنای ملخی است که زمین را فرش کند، یعنی روی گرده هم سوار شده باشند، پس فراش به معنای غوغای ملخ است. </p> <p>بعضی<span class="footnote" rel="1" title="مجمع البیان، ج ۱۰، ص ۵۳۲">*</span> از مفسرین در اینکه چرا مردم روز قیامت را به فراش تشبیه کرد؟ گفته‌اند: برای این است که فراش وقتی جست و خیز می‌کند نقطه معلومی را در نظر نمی‌گیرد، مانند مرغان، و به طرف معینی نمی‌پرد، بلکه بدون جهت پرواز می‌کند، مردم نیز در روز قیامت چنین حالتی دارند، وقتی از قبورشان سر بر می‌آورند آن چنان ترس و فزع از همه جهات احاطه‌شان می‌کند که بی‌اختیار و بی هدف به راه می‌افتند، و در جستجوی منزلها که یا   <code class="page" rel="20,596"/> سعادت است و یا شقاوت سرگردانند. و <span class="phrase">کلمه <em rel="fa_101_4_5-5" data-sentence="5:90">مبثوث</em> از ماده <em>بث</em> است، که به معنای تفرقه است، و <em>فراش مبثوث</em> یعنی ملخ‌های متفرق.</span> </p> <p><code class="aya" rel="101_5"/> <span class="aya" rel="101_5" data-words="1-5">و تکون الجبال کالعهن المنفوش</span> <span class="phrase">کلمه <em>عهن</em> به معنای پشمی است که رنگهای مختلف داشته باشد، و کلمه  <em rel="fa_101_5_5-5" data-sentence="72:105">منفوش</em> از مصدر <em rel="fa_101_5_5-5" data-sentence="137:84">نفش</em> است، که به معنای شیت کردن پشم است یا با دست و یا با کمانچه حلاجی، و یا با چیز دیگر.</span> پس <em>عهن منفوش</em> به معنای پشم شیث شده‌ای است که دارای رنگهای مختلف باشد، و این تشبیه اشاره دارد به اینکه در آن روز کوه‌ها که رنگهای مختلف دارند با زلزله قیامت متلاشی، و چون پشم حلاجی شده می‌گردند. </p> <p><code class="aya" rel="101_6"/> <span class="aya" rel="101_6-7" data-words="1-8">فأما من ثقلت موازینه، فهو فی عیشة راضیة</span> این آیه اشاره دارد به اینکه اعمال-هم مانند هر چیزی برای خود-وزن و ارزشی دارد، و اینکه بعضی اعمال در ترازوی عمل‌سنج سنگین است، و آن عملی است که نزد خدای تعالی قدر و منزلتی داشته باشد، مانند ایمان به خدا و انواع اطاعتها، و بعضی دیگر اینطور نیستند، مانند کفر و انواع نافرمانیها و گناهان، که البته اثر هر یک از این دو نوع مختلف است، یکی سعادت را دنبال دارد، و آن اعمالی است که در ترازو سنگین باشد، و دیگری شقاوت را، و ما در تفسیر سوره‌های قبلی در معنای میزان سخن گفتیم و بحث کردیم. </p> <p><code class="aya" rel="101_7"/> <span class="aya" rel="101_7" data-words="1-4">فهو فی عیشة راضیة</span> <span class="phrase">-کلمه <em rel="fa_101_7_3-3" data-sentence="6:436">عیشة</em> -به کسر عین-نظیر کلمه <em>جلسة</em> -به کسر جیم-از مصادیق بنای <em>فعلة</em> است، که نوعیت را می‌رساند، مثلا جلسه به معنای نوعی نشستن است، و عیشه به معنای نوعی زندگی کردن است، مانند <em rel="fa_101_7_3-4" data-sentence="243:234">عیشة راضیة</em> ، یک زندگی خوش، و اگر راضیه و خوشی را به خود عیش نسبت داد، با اینکه صاحب عیش راضی و خشنود است، یا از باب مجاز عقلی است، و یا کلمه <em rel="fa_101_7_4-4" data-sentence="436:89">راضیه</em> به معنای <em>ذات رضی</em> و تقدیرش <em>فی عیشة ذات رضی</em> است، یعنی در عیشی رضایت بخش.</span> </p> <h3> <span class="title" rel="101_9"><span class="phrase">معنای اینکه در باره کسی که اعمالش سبک است فرمود: <em rel="fa_101_9_1-2" data-sentence="49:0">فامه هاویه</em></span> </span> </h3> <p> <code class="aya" rel="101_8"/><code class="aya" rel="101_9"/> <span class="aya" rel="101_8-9" data-words="1-7">و أما من خفت موازینه، فأمه هاویة</span> <span class="phrase">ظاهرا مراد از <em rel="fa_101_9_2-2" data-sentence="14:453">هاویه</em> جهنم است، و نامگذاری جهنم به هاویه از این جهت باشد که این کلمه از ماده <em>هوی</em> گرفته شده، که به معنای سقوط است، می‌فرماید: کسی که میزانش سبک باشد سرانجامش سقوط به سوی اسفل سافلین است، هم چنان که در جای دیگر فرمود: <span class="aya" rel="95_5-6" data-words="1-7">ثم رددناه أسفل سافلین، إلا الذین آمنوا</span><span class="footnote" rel="1" title="سپس او را به پایین‌ترین مرحله باز گرداندیم مگر کسانی که ایمان آورده‌اند سوره تین، آیه ۵ و ۶">*</span>.</span> </p> <p>   <code class="page" rel="20,597"/> پس اینکه آتش دوزخ را توصیف کرده به هاویه و حال آنکه آتش سقوط نمی‌کند آتشیان سقوط می‌کنند، از باب مجاز عقلی است، همانطور که راضی دانستن عیش نیز از این باب بود، و اگر هاویه را مادر دوزخیان خوانده از این باب بوده که مادر، ماوای فرزند و مرجع او است، به هر طرف که برود دوباره به دامن مادر بر می‌گردد، جهنم هم برای دوزخیان چنین مرجع و سرانجامی است. </p> <p>ولی <span class="phrase">بعضی<span class="footnote" rel="1" title="مجمع البیان، ج ۱۰، ص ۵۳۲">*</span> آیه را طوری دیگر معنا کرده و گفته‌اند: منظور از کلمه <em rel="fa_101_9_1-1" data-sentence="130:255">امه</em> ، <em>ام رأسه</em> است، چون کلمه <em>ام</em> وقتی در مورد سر استعمال می‌شود معنای فرق سر را می‌دهد، می‌فرماید: کسی که میزانش سبک باشد فرق سرش هاویه است، یعنی با فرق سر به سوی هاویه سقوط می‌کند، چون اهل دوزخ وقتی قرار شد داخل دوزخ شوند با فرق سر می‌افتند.</span> </p> <p>ولی <span class="phrase">این حرف درست نیست، برای اینکه اگر اینطور معنا کنیم ضمیر در کلمه  <em rel="fa_101_10_4-5" data-sentence="65:19">ما هیه</em> بدون مرجع می‌ماند.</span> </p> <p><code class="aya" rel="101_10"/> <span class="aya" rel="101_10" data-words="1-5">و ما أدراک ما هیه</span> <span class="phrase">ضمیر <em rel="fa_101_10_5-5" data-sentence="5:155">هیه</em> به کلمه <em rel="fa_101_9_2-2" data-sentence="68:132">هاویه</em> بر می‌گردد، و <em>هاء</em> زیادی که در آخرش آمده هاء وقف است، و جمله مورد بحث تفسیری است که عظمت و فخامت امر آن آتش را بیان می‌کند.</span> </p> <p><code class="aya" rel="101_11"/> <span class="aya" rel="101_11" data-words="1-2">نار حامیة</span> یعنی آتشی است سوزنده و شدید الحراره، این جمله پاسخ استفهام در آیه قبل است، و آن را تفسیر می‌کند. </p> <h3>بحث روایتی‌ <span class="title" rel="101_9"> <span class="phrase">(چند روایت در معنای برخی آیات گذشته از جمله <em rel="fa_101_9_1-2" data-sentence="44:1">فامه هاویه</em>)</span> </span> </h3> <p> در تفسیر قمی در ذیل آیه‌ <span class="aya" rel="101_5" data-words="4-5">کالعهن المنفوش</span> آمده: <em>عهن</em> به معنای پشم است، و در ذیل جمله <span class="aya" rel="101_8" data-words="1-5">و أما من خفت موازینه</span> فرموده: یعنی از حسنات سبک باشد، و در ذیل جمله <span class="aya" rel="101_9" data-words="1-2">فأمه هاویة</span> فرمود: از فرق سرش به طرف آتش پرتاب می‌شود<span class="footnote" rel="2" title="تفسیر قمی، ج ۲، ص ۴۴۰">*</span>. </p> <p>و در الدر المنثور است که ابن مردویه از ابو ایوب انصاری روایت کرده که گفت:     <code class="page" rel="20,598"/> رسول خدا (ص) فرمود وقتی جان مؤمن از کالبدش در می‌آید از بندگان خدا آنها که اهل رحمتند و قبل از وی مرده بودند به دیدنش می‌روند، و بشیر که از دنیا با او آمده به اهل رحمت می‌گوید: مهلت دهید تا خستگی در آورد، او تازه از حال سکرات راحت شده. بعد از رفع خستگی از او می‌پرسند: فلانی چطور شد، فلانی خانم چه کرد؟ آیا ازدواج کرد یا نه؟ به اینگونه احوالپرسی‌ها می‌پردازند وقتی احوال مردی را بپرسند که قبل از تازه وارد مرده باشد، در پاسخ می‌گوید هیهات او خیلی وقت است که مرده، او قبل از من مرد، می‌گویند: <span class="aya" rel="2_156" data-words="6-11">إنا لله و إنا إلیه راجعون</span> به نظر ما او را به دوزخ نزد مادرش هاویه بردند، چه بد مادری و چه بد مربیه‌ای<span class="footnote" rel="1" title="الدر المنثور، ج ۶، ص ۳۸۵">*</span>. </p> <p>مؤلف: این معنا را از انس بن مالک و از حسن و اشعث بن عبد اللَّه اعمی از رسول خدا (ص) روایت کرده<span class="footnote" rel="2" title="الدر المنثور، ج ۶، ص ۳۸۵">*</span>. </p> 
