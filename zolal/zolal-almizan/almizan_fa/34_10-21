<h3 class="ayas">سوره سبإ آیه‌های ۱۰ تا ۲۱</h3><code class="section" rel="34_10-21"/><h3>ترجمه آیات</h3> <p> <span class="trans" rel="34_10">و به تحقیق داوود را از ناحیه خود فضلی دادیم،  (و آن این بود که به کوه‌ها و مرغان گفتیم:) ای کوه‌ها و ای مرغان!با او همصدا شوید!و آهن را هم برایش نرم کردیم.  «۱۰» </span><span class="trans" rel="34_11"> (و بدو گفتیم با این آهن نرم) زره بباف، و سیم‌های آن را به یک اندازه ببر، و عمل صالح کن، که من به آنچه می‌کنید بینایم.  «۱۱» </span><span class="trans" rel="34_12">و برای سلیمان باد را مسخر کردیم، که صبح مسافت یک ماه راه را می‌رفت، و عصر هم همین مسافت را طی می‌کرد، و چشمه مس را برایش جاری کردیم، و از جن کسانی به دستور و به اذن خدا برایش کار می‌کردند، و هر یک از امر ما منحرف می‌شد از عذابی سوزان به وی می‌چشاندیم.  «۱۲» </span><span class="trans" rel="34_13">برای او هر چه می‌خواست از محرابها، و تمثالها، و کاسه‌هایی چون حوض، و دیگهای ثابت در زمین، درست می‌کردند، گفتیم: ای آل داوود!شکر بگزارید، و بندگان شکرگزار من اندکند.  «۱۳» </span><span class="trans" rel="34_14">بعد از آنکه قضای مرگ بر او راندیم، کسی جنیان را از مرگ وی خبر نداد، مگر موریانه زمین، که عصایش را خورد، و او به زمین افتاد، همین که افتاد جنیان فهمیدند: که اگر از مرگ او خبر می‌داشتند (در این مدت طولانی) در عذابی خوار کننده به سر نمی‌بردند.  «۱۴» </span><span class="trans" rel="34_15">برای قوم سبا در شهرشان آیتی بود، و آن دو باغستان از راست و چپ محل بود، که گفتیم رزق پروردگارتان را بخورید، و شکر بر او بگزارید شهری پاکیزه، و پروردگاری آمرزنده.  «۱۵» </span><span class="trans" rel="34_16">ولی روی بگرداندند، پس سیل عرم را به سویشان سرازیر کردیم، و دو باغستانشان را مبدل به دو زمین خشک کردیم، که جز خوراکی تلخ، و اثل و مختصری سدر نمی‌رویانید.  «۱۶» </span><span class="trans" rel="34_17">این کیفر را بدان جهت به آنان دادیم که کفران کردند، و مگر جز مردم کفرانگر را کیفر می‌کنیم.  «۱۷» </span><span class="trans" rel="34_18">و ما بین آنان و دهکده‌های پر برکت قریه‌ها قرار دادیم، که یکدیگر را می‌دیدند، و مسافت بین آنها را به اندازه هم کرده بودیم، گفتیم: در بین این شهرها شبها و روزها سیر کنید، در حالی که ایمن باشید.  «۱۸» </span><span class="trans" rel="34_19">گفتند: پروردگار ما بین سفرهای ما فاصله زیاد قرار داده، و به خود ستم کردند، پس آن چنان هلاکشان کردیم که داستان آیندگان شدند، و آن چنان متفرقشان کردیم که ما فوق آن تصور ندارد، و در این آیت‌ها است برای هر پر صبر و پر شکری. <code class="page" rel="16,545"/> «۱۹» </span><span class="trans" rel="34_20"> ابلیس وعده خود را در باره آنان عملی کرد، او را پیروی کردند، مگر طایفه‌ای از مؤمنان.  «۲۰» </span><span class="trans" rel="34_21">با اینکه ابلیس سلطنتی بر آنان نداشت، بلکه ما می‌خواستیم مؤمنین به آخرت را، از کسانی که در باره آن شک دارند متمایز کنیم، و پروردگار تو بر هر چیزی آگاه است.  «۲۱» </span></p>                   <h3>بیان آیات‌ <span class="title" rel="34_10 34_11 34_12 34_13 34_14 34_15 34_16 34_17 34_18 34_19 34_20 34_21">بیان آیات مربوط به نعمت‌هایی که خداوند به داوود و سلیمان (علیه السلام) موهبت فرموده بود </span> </h3> <p> این آیات به پاره‌ای از داستانهای داوود و سلیمان، و نعمت‌هایی که به ایشان موهبت فرموده بود، اشاره می‌کند، و می‌فرماید: چگونه کوه‌ها و مرغان را برای داوود مسخر کردیم، و آهن را در دستش نرم ساختیم، و چگونه باد را در فرمان سلیمان در آوردیم، که صبحگاهان مسیر یک ماه را می‌پیمود و عصرگاهان نیز مسیر یک ماه را و جن را برایش مسخر کردیم که هر چه او می‌خواست از محرابها و تمثالها و غیر آن برایش می‌ساختند. آن گاه داوود و سلیمان را دستور می‌دهد به اینکه به شکرانه این مواهب عمل صالح کنند. و آن دو بندگانی شکور بودند. </p> <p>سپس به داستان سبأ اشاره می‌کند، که خدا به آنان دو تا بهشت در طرف راست و چپ شهر داده بود، تا با عواید آنها زندگی مرفهی داشته باشند، ولی به جای شکر خدا، نعمت او را کفران نموده از ادای شکرش سر باز زدند، و خداوند سیل عرم را به سویشان گسیل داشت، و در نتیجه دو قسمت باغستانهای راست و چپ محل از بین رفتند و در نتیجه مایه آبادی محلشان از بین رفت، و خود مردم آن چنان متفرق شدند، که اثری از ایشان نماند، تنها قصه‌هایی از آنان به جای ماند، همه اینها به خاطر کفران نعمت، و اعراضشان از شکر بود، و خداوند جز مردم کفران گر را کیفر نمی‌کند. </p> <p>و وجه اتصال این داستانها به آیات قبل، که در باره معاد بحث می‌کرد، این است که خدا مدبر امور بندگان خویش است، ولی از آنجایی که بندگان او در دنیا فرو رفته در انواع نعمتهای مادی هستند، لذا معلوم نمی‌شود که کدام یک شکر منعم خود را بجا آوردند، و کدام یک کفران نمودند، و چون در نشاه دنیا امتیازی بین این دو طائفه نیست، پس باید حتما نشاه دیگر باشد، تا در آنجا کفور از شکور ممتاز گردد. </p> <p> <span class="aya" rel="34_10" data-words="1-16">و لقد آتینا داود منا فضلا یا جبال أوبی معه و الطیر و ألنا له الحدید</span> <span class="phrase">کلمه <em rel="fa_34_10_6-6" data-sentence="5:19">فضل</em> به معنای عطیه است.</span> و <span class="phrase">کلمه <em rel="fa_34_10_8-8" data-sentence="5:472">اوبی</em> امر از مصدر تاویب است، و  <em>تاویب</em> از ماده <em>أوب-برگشتن</em> به معنی ترجیع است و در این جا به معنای چهچه صوت در تسبیح نمودن است، به دلیل اینکه در جای دیگر فرموده: <span class="aya" rel="38_18-19" data-words="1-14">إنا سخرنا الجبال معه یسبحن بالعشی و الإشراق، و الطیر محشورة کل له أواب</span><span class="footnote" rel="1" title="ما کوه‌ها را چنان مسخر کردیم که شام و صبح با او تسبیح می‌گفتند و نیز مرغان را که همه نزدش جمع شده می‌خواندند سوره ص، آیه ۱۹">*</span>.</span> </p> <p><span class="phrase">کلمه <em rel="fa_34_10_11-11" data-sentence="5:428">طیر</em> عطف بر محل جبال است، چون کلمه جبال که در ظاهر مخاطب و منادی است، و به همین جهت به صدای پیش خوانده می‌شود، در واقع مفعول تسخیری است که با همین خطاب صورت گرفته است، و معنای جمله در واقع این است که ما با خطاب خود جبال و طیر را مسخر او کردیم، و معلوم است که در این معنا جبال و طیر مفعول تسخیرند، باری اگر چه جبال را به خاطر حرف ندا با صدای پیش می‌خوانیم طیر را با صدای بالا می‌خوانیم، چون عطف است بر واقع جبال، که آن نیز منصوب است.</span> </p> <p>از همین جا روشن می‌شود، بطلان قول بعضی از مفسرین که گفته‌اند: کلمه <em>اوب</em> به معنای سیر، است. بعضی<span class="footnote" rel="2" title="فخر رازی، ج ۲۵، ص ۲۴۴">*</span> از مفسرین آیه را چنین معنا کرده‌اند که: خداوند کوه‌ها را برای داوود مسخر کرده بود، که هر جا او می‌رود آنها نیز با او بروند و ما گفتیم که: کلمه <em>اوب</em>  به معنای برگشتن است، و مراد این است که چون داوود تسبیح می‌گفت، کوه‌ها و مرغان با وی هم آواز می‌شدند، نه اینکه با او به راه می‌افتادند. </p> <p> <span class="aya" rel="34_10" data-words="7-12">یا جبال أوبی معه و الطیر</span> -این جمله بیان فضلی است که خدا به داوود داد، و در این جمله خطابی که به کوه‌ها و مرغان شده-که به آن خطاب مسخر شدند-در جای تسخیر قرار گرفته، و بیان می‌کند: عطیه‌ای که ما به داوود دادیم این بود که با چنین خطابی کوه‌ها و مرغان را مسخر وی کردیم، و این گونه تعبیر از قبیل به کار بردن سبب در جای مسبب است، و معنایش این است که ما کوه‌ها را مسخر او کردیم، تا با او هم آواز شوند، و مرغان را نیز این آن معنایی است که از تسخیر جبال و طیر برای داوود به دست می‌آید، هم چنان که آیه 19 سوره‌ص که در بالا نقل شده نیز به آن اشاره می‌کند. </p> <p> <span class="aya" rel="34_10" data-words="13-16">و ألنا له الحدید</span> -یعنی ما آهن را با همه صلابت و سختی‌اش برای او نرم کردیم. </p> <p><code class="aya" rel="34_11"/> <span class="aya" rel="34_11" data-words="1-7">أن اعمل سابغات و قدر فی السرد...</span> <span class="phrase">کلمه <em rel="fa_34_11_3-3" data-sentence="5:41">سابغات</em> جمع سابغة است، که به معنای زره فراخ است.</span> و <span class="phrase">کلمه <em rel="fa_34_11_7-7" data-sentence="5:24">سرد</em> به معنای بافتن زره است.</span> و اینکه فرمود: <span class="aya" rel="34_11" data-words="5-7">قدر فی السرد</span> -در بافتن زره تقدیری بگیر معنایش این است که حلقه‌های زره را اندازه‌گیری کن، تا با هم مناسب شوند. و جمله ان اعمل...      <code class="page" rel="16,547"/> یک نوع تفسیر است برای جمله‌ <span class="aya" rel="34_10" data-words="13-16">و ألنا له الحدید</span>. </p> <p> <span class="aya" rel="34_11" data-words="8-14">و اعملوا صالحا إنی بما تعملون بصیر</span> -معنای این جمله فی نفسه و از نظر خود جمله روشن است، چون می‌فرماید: عمل صالح کنید، که من به آنچه می‌کنید بینا هستم، ولی از نظر اینکه در سیاقی قرار دارد که می‌خواهد فضل را بیان کند، و نعمت‌هایی که به داوود داده بر شمارد، از این رو معنای امر به شکر را افاده می‌کند، گویا فرموده ما به داوود گفتیم: به شکرانه این نعمتها، تو و قومت باید عمل صالح کنید . </p> <p><code class="aya" rel="34_12"/> <span class="aya" rel="34_12" data-words="1-8">و لسلیمان الریح غدوها شهر و رواحها شهر...</span> <span class="phrase">یعنی ما برای سلیمان باد را در شعاع یک ماه راهی که انسانها طی می‌کنند مسخر کردیم، به طوری که مسیر <em rel="fa_34_12_4-4" data-sentence="97:154">غدو</em> یعنی از اول روز تا ظهر آن یک ماه باشد، و مسیر <em rel="fa_34_12_7-7" data-sentence="198:94">رواح</em>  یعنی از ظهر تا به عصرش نیز یک ماه باشد، و در نتیجه از صبح تا به غروب دو ماه مسافت را طی کند.</span> </p> <p> <span class="aya" rel="34_12" data-words="9-13">و أسلنا له عین القطر</span> <span class="phrase">-کلمه <em rel="fa_34_12_10-10" data-sentence="6:97">اسلنا</em> از مصدر اساله است که باب افعال از سیلان به معنای جریان است، و کلمه <em rel="fa_34_12_13-13" data-sentence="130:17">قطر</em> به معنای مس است.</span> و معنای جمله این است که ما معدن مس را مانند آب برای او روان و جاری کردیم. </p> <p> <span class="aya" rel="34_12" data-words="14-22">و من الجن من یعمل بین یدیه بإذن ربه</span> -یعنی و جمعی از طایفه جن-چون بعدا فعل جمع به آنها نسبت داده، می‌فرماید: <span class="aya" rel="34_13" data-words="1-2">یعملون له</span>، پس معلوم می‌شود جمعی از جن بوده‌اند-که نزد او و به اذن پروردگار او کار می‌کردند، چون خدا آنها را مسخر وی کرده بود. </p> <p> <span class="aya" rel="34_12" data-words="23-28">و من یزغ منهم عن أمرنا</span> -یعنی و هر یک که از امر ما منحرف می‌شدند، و اطاعت سلیمان نمی‌کردند، <span class="aya" rel="34_12" data-words="29-32">نذقه من عذاب السعیر</span> از عذاب آتش به وی می‌چشاندیم. از ظاهر سیاق بر می‌آید که مراد از عذاب سعیر عذاب آتش دنیا بوده، نه آخرت، و از ظاهر الفاظ آیه بر می‌آید که: همه طوایف جن مسخر وی نبوده‌اند، بلکه بعضی از جن مسخرش بوده‌اند. </p> <p><code class="aya" rel="34_13"/> <span class="aya" rel="34_13" data-words="1-14">یعملون له ما یشاء من محاریب و تماثیل و جفان کالجواب و قدور راسیات...</span> <span class="phrase">کلمه <em rel="fa_34_13_6-6" data-sentence="5:52">محاریب</em> جمع محراب است، که به معنای نمازگاه و محل عبادت است.</span> </p> <p><span class="phrase">کلمه <em rel="fa_34_13_8-8" data-sentence="5:304">تماثیل</em> جمع تمثال است، که به معنای مجسمه از هر چیز است و کلمه <em rel="fa_34_13_10-10" data-sentence="116:236">جفان</em>  جمع جفنه است، که به معنای کاسه طعام است، و کلمه <em>جواب-جوابی</em> ، جمع جابیه است، که به معنای حوضی است که آب در آن جمع شود، و کلمه <em>قدور</em> جمع قدر است، که به معنای دیگ طعام است، و <em rel="fa_34_13_14-14" data-sentence="365:30">راسیات</em> به معنای ثابت و پا بر جا است.</span> منظور این است که دیگهایی که جن برای سلیمان درست می‌کرده‌اند، به قدری بزرگ بوده‌اند که قابل نقل و<code class="page" rel="16,548"/> انتقال نبوده، و هر یک در جای خود ثابت بوده است. </p> <p> <span class="aya" rel="34_13" data-words="15-18">اعملوا آل داود شکرا</span> -این جمله خطاب به سلیمان، و سایر افراد دودمان داوود است که با سلیمان بودند، به ایشان می‌فرماید خدا را بندگی کنند، تا شکر او را به جای آورده باشند. <span class="aya" rel="34_13" data-words="19-23">و قلیل من عبادی الشکور</span> این جمله یا می‌خواهد مقام شاکران را بالا ببرد، و بفرماید کسانی که خدا را همواره شکر بگویند، اندکند تنها افراد انگشت شمار و معدودی از آنان چنینند، و یا می‌خواهد حکم قبلی را تعلیل کند، و بفرماید: این که به شما آل داوود گفتیم شکر بگزارید، برای این است که خواستیم عده شکرگزاران زیاد شوند، چون شکرگزاران، خیلی کم هستند پس عده آنها را زیاد کنید. </p> <p><code class="aya" rel="34_14"/> <span class="aya" rel="34_14" data-words="1-13">فلما قضینا علیه الموت ما دلهم علی موته إلا دابة الأرض تأکل منسأته</span> مراد از <span class="aya" rel="34_14" data-words="10-11">دابة الأرض</span> -به طوری که در روایت آمده-حشره معروف به موریانه است، که چوبها و پارچه‌ها را می‌خورد، و مراد از <em>منساة</em> عصا است، و اینکه فرموده: <span class="aya" rel="34_14" data-words="14-27">فلما خر تبینت الجن أن لو کانوا یعلمون الغیب ما لبثوا فی العذاب المهین</span> کلمه <em>خر</em> از خرور است، که به معنای به خاک افتادن است. </p> <p>از سیاق استفاده می‌شود که سلیمان در حالی که تکیه به عصا داشته، از دنیا رفته، و کسی متوجه مردنش نشده، و هم چنان در حال تکیه به عصا بوده، و از انس و جن کسی متوجه واقع مطلب نبوده، تا آنکه خداوند موریانه‌ای را مامور می‌کند، تا عصای سلیمان را بخورد، و عصا از کمر بشکند، و سلیمان به زمین بیفتد، آن وقت مردم متوجه شدند، که وی مرده است، و جن به دست آورد و گفت ای کاش علم غیب می‌داشت، چون اگر علم به غیب می‌داشت، تا به امروز در باره مرگ سلیمان در اشتباه نمی‌ماند، و این عذاب خوار کننده را بیهوده تحمل نمی‌کرد. </p> <h3> <span class="title" rel="34_15"><span class="phrase">داستان قوم <em rel="fa_34_15_3-3" data-sentence="11:51">سبا</em> که متنعم بودند و کفران نمودند و هلاک و نابود گشتند</span></span> </h3> <p> <code class="aya" rel="34_15"/> <span class="aya" rel="34_15" data-words="1-11">لقد کان لسبإ فی مسکنهم آیة جنتان عن یمین و شمال...</span> مردم سبا قومی قدیمی از عرب بودند، که در یمن زندگی می‌کردند، و نام سبا-به طوری که گفته‌اند-: نام پدر بزرگ ایشان، سبا پسر یشحب، پسر یعرب پسر قحطان است، و منظور از جمله <span class="aya" rel="34_15" data-words="8-11">عن یمین و شمال</span> سمت راست و چپ آبادی ایشان است. </p> <p> <span class="aya" rel="34_15" data-words="12-15">کلوا من رزق ربکم</span> -در این جمله امر می‌کند رزق پروردگارتان را از این دو مزرعه بخورید، و این کنایه است از اینکه این دو مزرعه از جهت حاصلخیزی تمامی اقتصاد آن مردم را اداره می‌کرده، آن گاه بعد از امر به خوردن رزق، امر به شکر پروردگار می‌کند، که چنین نعمتی و رزقی مرحمت کرده، و چنین سرزمینی به آنها داده‌ <span class="aya" rel="34_15" data-words="19-23">بلدة طیبة و رب غفور</span> شهری<code class="page" rel="16,549"/> پاکیزه و ملایم طبع، و حاصلخیز، و پروردگاری آمرزنده، که بسیار می‌آمرزد، و با یک گناه و دو گناه و ده گناه بنده خود را مؤاخذه نمی‌نماید. </p> <p><code class="aya" rel="34_16"/> <span class="aya" rel="34_16" data-words="1-19">فأعرضوا فأرسلنا علیهم سیل العرم و بدلناهم بجنتیهم جنتین ذواتی أکل خمط و أثل و شیء من سدر قلیل</span> <span class="phrase">کلمه <em rel="fa_34_16_5-5" data-sentence="5:55">عرم</em> به معنای سد در مقابل رودخانه است، که آب را حبس می‌کند.</span> بعضی<span class="footnote" rel="1" title="بندگان من مجبور و محکوم تو نیستند، که تو بر آنان مسلط شوی مگر آنهایی که خودشان بخواهند در ضلالت پیرویت کنند سوره حجر، آیه ۴۲">*</span> دیگر گفته‌اند: به معنای باران سیل‌زا می‌باشد، بعضی<span class="footnote" rel="2" title="به من چه که شما جهنمی شدید، من که بر شما مسلط نبودم، که مجبورتان کنم به گمراهی، تقصیر من جز این نبود که من شما را دعوت کردم، و شما به اختیار خود دعوتم را استجابت کردید، پس مرا ملامت مکنید، در عوض خود را ملامت کنید سوره ابراهیم، آیه ۲۲">*</span> دیگر به معنای دیگری گفته‌اند. و <span class="phrase">کلمه <em rel="fa_34_16_11-11" data-sentence="5:61">اکل</em> -به دو ضمه-به معنای هر میوه‌ای است که برای انسان ماکول باشد.</span> و <span class="phrase">کلمه  <em rel="fa_34_16_12-12" data-sentence="6:93">خمط</em> -به طوری که گفته‌اند-: به معنای هر گیاهی است که کمی تلخ مزه باشد، و هر چه بگذرد، تلخ‌تر شود.</span> و <span class="phrase">کلمه <em rel="fa_34_16_14-14" data-sentence="5:212">اثل</em> به معنای گیاه معروف طرفاء است و بعضی<span class="footnote" rel="3" title="تفسیر قمی، ج ۲، ص ۱۹۹">*</span> گفته‌اند شبیه طرفاء است ولی از آن بزرگتر است و بار و میوه ندارد، و کلمه <em rel="fa_34_16_18-18" data-sentence="239:21">سدر</em> هم معنایش معروف است.</span> و <span class="phrase">دو کلمه <em rel="fa_34_16_14-14" data-sentence="8:68">اثل</em> و <em>شی‌ء</em> عطف بر <em rel="fa_34_16_11-11" data-sentence="86:32">اکل</em> هستند، نه عطف بر <em rel="fa_34_16_12-12" data-sentence="159:2">خمط</em> .</span> </p> <p>و معنای آیه این است که: مردم سبا از شکر خدا و عبادت او که بدان مامور شده بودند، روی گردانیدند، و ما هم کیفرشان کردیم یعنی سیل عرم را فرستادیم تا همه شهر و باغات و مزارع آن را غرق کند، و به جای آن دو بهشت، دو سر زمین بگذارد، که طرفاء و گیاهان تلخ و بوته سدر از آن سر در آورد. <code class="aya" rel="34_17"/> <span class="aya" rel="34_17" data-words="1-9">ذلک جزیناهم بما کفروا و هل نجازی إلا الکفور</span> کلمه <em>ذلک</em> اشاره به مطلبی است که قبلا ذکر کرد، یعنی فرستادن سیل و تبدیل دو بهشت به دو سر زمین کذایی، و کلمه <em>ذلک</em> در تقدیر و در محل نصب است، تا مفعول دوم <em>جزیناهم</em> باشد، و تقدیر آن <em>جزیناهم ذلک</em> است. و به طوری که گفته‌اند-: فرق است بین جزاء، و مجازات، چون مجازات تنها در شر استعمال می‌شود، ولی جزاء در خیر و شر هر دو استعمال می‌شود. </p> <p>و معنای آیه این است که ما به مردم سبا چون کافر شدند، و از شکر ما اعراض کردند، و یا در مقابل کفرشان این چنین جزاء دادیم و ما جزای بد نمی‌دهیم، مگر کسی را که بسیار کفران نعمت‌های ما کند. </p> <p><code class="aya" rel="34_18"/> <span class="aya" rel="34_18" data-words="1-11">و جعلنا بینهم و بین القری التی بارکنا فیها قری ظاهرة...</span> ضمیر <em>بینهم</em> به مردم سبا بر می‌گردد، و سیاق کلام سیاق تکمیل داستان ایشان   <code class="page" rel="16,550"/> است، و جمله مورد بحث عطف است بر جمله‌ <span class="aya" rel="34_15" data-words="2-3">کان لسبإ</span> و مراد از قرایی که فرموده (در آن برکت نهادیم، قرای شام است، و مراد از اینکه فرموده: قرایی ظاهره بود، این است که نزدیک به هم و پشت سر هم قرار داشتند، به طوری که از این قریه آن قریه دیده می‌شد. </p> <p> <span class="aya" rel="34_18" data-words="12-15">و قدرنا فیها السیر</span> -یعنی سیر در آن قراء را به نسبتی متناسب قرار دادیم، نه مختلف، به طوری که نسبت مسافت بین اولی و دومی، برابر بود با نسبت مسافتی که بین دومی و سومی بود، <span class="aya" rel="34_18" data-words="16-21">سیروا فیها لیالی و أیاما آمنین</span> در این جمله کلمه قول در تقدیر است، و تقدیر آن قلنا سیروا... است، یعنی و به ایشان گفتیم که: در این قریه‌ها سیر کنید، در حالی که ایمن باشید، اگر خواستید در روز گردش کنید، و اگر خواستید در شب، و خلاصه معنا، این است که آن چنان امنیت در این قراء برقرار کردیم، که سیر شب و روز در آنها فرقی نداشت، هر وقت می‌خواستند می‌توانستند با آرامش خاطر به سیر بپردازند. </p> <p><code class="aya" rel="34_19"/> <span class="aya" rel="34_19" data-words="1-8">فقالوا ربنا باعد بین أسفارنا و ظلموا أنفسهم...</span> یعنی ما این نعمتها را در اختیار آنان قرار دادیم، میوه‌های فراوان، و نزدیکی قریه‌ها به یکدیگر و امنیت راهها و آسانی سیر و فراخی زندگی، از زیادی نعمت ملول شده، و به تنگ آمدند و گفتند: پروردگارا بین سفرهای ما دوری بینداز، یعنی سفرهایمان را طولانی کن، تا مسافتهای دور برویم، و بار سفر دور ببندیم، بیابانها و بادیه‌ها بپیماییم، و این کفران و طغیانی بود از ایشان، همان طور که بنی اسرائیل کفران و طغیان کرده، از من و سلوی به ستوه آمدند، و تقاضای سیر و پیاز کردند. </p> <p>کوتاه سخن اینکه خداوند نعمت را بر آنان تمام کرد، هم در سفر که سفرهایشان را کوتاه و راههایشان را امن و نعمت را فراوان کرد، و هم در حضر، و انتظار داشت که شکر نعمتهایش را به جا آورند، ولی آنان کفران نعمت کردند، هم در سفر، و هم در حضر، خداوند هم در عذابی که خودشان خواستند شتاب نمود، شهرها و دیارشان را خراب، و جمعشان را پراکنده ساخت. </p> <p>و بنا بر این جمله‌ <span class="aya" rel="34_19" data-words="2-5">ربنا باعد بین أسفارنا</span> پیشنهاد عذابی بود، که خود آنان کردند، البته پیشنهاد ضمنی، چون معنای کلامشان مستلزم همین بود که شهرها و دیارشان ویران گردید. <span class="aya" rel="34_19" data-words="6-8">و ظلموا أنفسهم</span> و با ارتکاب گناهان به خود ستم کردند. </p> <p> <span class="aya" rel="34_19" data-words="9-14">فجعلناهم أحادیث و مزقناهم کل ممزق</span> یعنی ما عینی و اثری از آنان باقی نگذاشتیم، و جز داستان‌ها چیزی از ایشان باقی نگذاشتیم. اسمایی شدند، بدون مسمی، و جز در وهم متوهم، و خیال متخیل، وجودی برایشان<code class="page" rel="16,551"/> نماند، نه دیگر شهر سبایی ماند و نه قرایی و نه مردمی از آنان فقط سخنی و حکایتی از ایشان به جای ماند، و حتی اجزای وجودشان را هم متفرق کردیم، به طوری که دو جزء از اجزای آنان متصل به هم باقی نماند، تکه‌های خرد و کلانشان از هم جدا شد، و بعد از آنکه مجتمعی نیرومند و دارای شوکت بودند، غباری شدند، که حتی شبحی هم از ایشان نماند، و برای نسلهای بعدی ضرب المثل شدند، که هر موجود نابود شده و تار و پود از دست داده را به آنان تشبیه کنند، و بگویند: تفرقوا أیادی سبا-آن چنان متلاشی شدند که نعمت و قدرهای مردم شهر سبا شد . </p> <p> <span class="aya" rel="34_19" data-words="15-21">إن فی ذلک لآیات لکل صبار شکور</span> -یعنی در این داستانها که از قوم سبا نقل کردیم، اندرزها و آیت‌ها است، برای هر کسی که در راه خدا صبر بسیار داشته باشد، و شکرش در برابر نعمتهای بی شمار خدا نیز زیاد باشد، و از شنیدن و خواندن این آیات استدلال کند بر اینکه بر انسان واجب است که پروردگار خود را از در شکر عبادت کند، و نیز بر اینکه در ما ورای این زندگی، روز بعثی هست، که در آن روز زنده می‌شود و به خاطر اعمالش مجازات می‌شود. </p> <p><code class="aya" rel="34_20"/> <span class="aya" rel="34_20" data-words="1-11">و لقد صدق علیهم إبلیس ظنه فاتبعوه إلا فریقا من المؤمنین</span> یعنی ابلیس آرزو و پندار خود را در باره آنان محقق کرد و به کرسی نشاند، و یا معنایش این است که شیطان ظنی و پنداری که در باره آنان داشت، محقق یافت، چون شیطان در باره تمامی ابنای بشر این آرزو و این پندار را دارد که همگی آنان را گمراه کند، چون خودش گفته: <span class="aya" rel="15_39" data-words="10-11">لأغوینهم أجمعین</span> -همه ایشان را گمراه می‌کنم ، و نیز گفته‌ <span class="aya" rel="4_119" data-words="1-2">و لأضلنهم</span> و باز وعده داد که <span class="aya" rel="7_17" data-words="15-19">و لا تجد أکثرهم شاکرین</span> -و اکثر آنان از شکرگزاران نباشند . <span class="aya" rel="34_20" data-words="7-11">فاتبعوه إلا فریقا من المؤمنین</span> این جمله بیان همان صدق ظن است. </p> <p>و از اینجا معلوم می‌شود که ضمیر جمع در کلمه <em>علیهم</em> ، در این جمله، و همچنین در آیه بعدی، به عموم مردم بر می‌گردد، نه تنها به قوم سبا، هر چند که آیه شریفه به خصوص آنان منطبق است. </p> <p><code class="aya" rel="34_21"/> <span class="aya" rel="34_21" data-words="1-17">و ما کان له علیهم من سلطان إلا لنعلم من یؤمن بالآخرة ممن هو منها فی شک</span> از ظاهر سیاق بر می‌آید که مراد از این آیه این است که شیطان ایشان را مجبور به گمراهی نکرد، که به اجبار او را پیروی کنند تا در نتیجه معذور باشند، بلکه خود آنان به سوء اختیارشان شیطان را پیروی کردند، و این خودشان بودند که پیروی او را اختیار نموده، او هم<code class="page" rel="16,552"/> بر آنان مسلط گردید، نه اینکه اول او بر ایشان مسلط شده، و آنان به حکم اجبار پیرویش کرده باشند. هم چنان که در جای دیگر فرموده: <span class="aya" rel="15_42" data-words="1-11">إن عبادی لیس لک علیهم سلطان إلا من اتبعک من الغاوین</span><span class="footnote" rel="1" title="کسانی که مردم را از راه خدا گمراه می‌سازند، عذاب شدیدی دارند، به خاطر اینکه روز حساب را فراموش کردند سوره ص، آیه ۲۶">*</span> و نیز از ابلیس حکایت کرده که در قیامت می‌گوید: <span class="aya" rel="14_22" data-words="15-31">و ما کان لی علیکم من سلطان إلا أن دعوتکم فاستجبتم لی فلا تلومونی و لوموا أنفسکم</span><span class="footnote" rel="2" title="کمال الدین، ج ۲، ص ۵۲۴، ح ۶">*</span>. </p> <h3> <span class="title" rel="34_21 34_10 34_11 34_12 34_13 34_14 34_15 34_16 34_17 34_18 34_19 34_20">پیروی از شیطان اختیاری بوده و معیاری برای تمیز مؤمن به آخرت از شاک در آن است</span> </h3> <p> و منشا پیرویشان از شیطان شکی است که در باره مساله آخرت دارند، و آثارش که همان پیروی شیطان است ظاهر می‌شود. پس اینکه خدای تعالی به ابلیس اجازه داد تا به این مقدار، یعنی به مقداری که پای جبر در کار نیاید، بر ابنای بشر مسلط شود، برای همین بود که اهل شک از اهل ایمان متمایز و جدا شوند، و معلومشان شود چه کسی به روز جزا ایمان دارد، و چه کسی ندارد، و این باعث سلب مسئولیتشان در پیروی شیطان نمی‌شود، چون اگر پیروی کردند به اختیار خود کردند، نه به اجبار کسی. </p> <p>پس اینکه کلمه <em>من</em> بر سر سلطان آورد، و فرمود: <span class="aya" rel="34_21" data-words="1-7">و ما کان له علیهم من سلطان</span> برای این است که تمامی سلطانها را سلب کند. <span class="aya" rel="34_21" data-words="8-9">إلا لنعلم</span> منظور از این علم، رفع جهل نیست، که بگویی در خدا محال است، بلکه منظور متمایز کردن است و معنایش این است که: این کار را کردیم تا فلان و بهمان را از هم جدا کنیم . <span class="aya" rel="34_21" data-words="8-17">إلا لنعلم من یؤمن بالآخرة ممن هو منها فی شک</span> <span class="phrase">-شاهد این که گفتیم جمله <em rel="fa_34_21_9-9" data-sentence="24:253">نعلم</em> به معنای <em>تمییز</em> است، کلمه <em>ممن-از کسی که</em> می‌باشد، چون اگر <em rel="fa_34_21_9-9" data-sentence="154:165">نعلم</em> به معنای علم متعارف بود، احتیاج به این کلمه نبود، و چون آورده معنایش این است که: مگر آنکه مشخص و جدا کنیم، کسی را که ایمان به آخرت دارد، از کسی که از آن در شک است .</span> </p> <p>و این جمله استثناء از سلطان ابلیس بر بندگان، و پیروی اختیاری آنان از وی است، می‌فرماید: ابلیس بر بندگان سلطنت نداشته، مگر سلطنت از طریق پیروی اختیاری ، چیزی که هست، مستثنی یعنی (سلطنت از طریق پیروی اختیاری) از جمله برداشته شده، و در جایش غرض حاصل از آن نهاده شده، و آن تمییز فلان از بهمان است . </p> <p>و اگر در آیه مورد بحث ایمان و شک هر دو مقید به قید آخرت شده، برای این است     <code class="page" rel="16,553"/> که تنها جلوگیر آدمی از نافرمانی خدا، و تنها وادارنده‌اش به اطاعت او، ایمان به آخرت است، نه ایمان به خدا و رسول جدای از ایمان به آخرت، هم چنان که خود خدای سبحان در جای دیگر فرموده: <span class="aya" rel="38_26" data-words="20-32">إن الذین یضلون عن سبیل الله لهم عذاب شدید بما نسوا یوم الحساب</span><span class="footnote" rel="1" title="اصول کافی، ج ۱، ص ۱۵، س ۱۱">*</span>. </p> <p> <span class="aya" rel="34_21" data-words="18-23">و ربک علی کل شیء حفیظ</span> -یعنی خدا در باره هر چیزی علمی دارد که معلومش به خاطر فراموشی و یا سهو و یا غیر ذلک از دستش نمی‌رود، و فوت نمی‌شود، و این تحذیر و تهدیدی است از کفران و معصیت، و انذاری است برای اهل کفر و معصیت. </p> <h3>بحث روایتی‌ <span class="title" rel="34_11 34_13 34_12 34_17 34_19 34_10 34_14 34_15 34_16 34_18 34_20 34_21"> (روایتی در باره مواهب خداوند به داود و سلیمان (علیه السلام) و داستان قوم سبا) </span> </h3> <p> در کتاب کمال الدین به سند خود از هشام بن سالم، از امام صادق (ع) روایت کرده، که در ضمن حدیثی که راجع به داستان داوود (ع) است، فرموده: داوود روزی از خانه بیرون شد تا زبور بخواند، و آن جناب هر وقت زبور می‌خواند هیچ کوهی و سنگی و مرغی نمی‌ماند، مگر آنکه او را پاسخ می‌گفت، و گفته او را دو باره تکرار می‌کرد<span class="footnote" rel="2" title="علل الشرائع، ص ۷۳، ح ۲، باب ۸۴">*</span>. </p> <p>و در تفسیر قمی در ذیل آیه شریفه‌ <span class="aya" rel="34_11" data-words="1-3">أن اعمل سابغات</span> روایت کرده که امام فرموده معنایش این است که به داوود گفتیم: زره بافی کن. <span class="aya" rel="34_11" data-words="4-7">و قدر فی السرد</span> فرموده: یعنی میخ‌ها  (سیم‌ها) ی آن را به یک اندازه ببر (تا وقتی حلقه‌اش می‌کنی حلقه‌ها هم قد باشند)، <span class="aya" rel="34_12" data-words="1-8">و لسلیمان الریح غدوها شهر و رواحها شهر</span> فرمود: باد، تخت سلیمان را حمل می‌کرد، و آن را صبح تا مسافت یک ماه راه می‌برد، و عصر نیز تا مسافت یک ماه<span class="footnote" rel="3" title="مجمع البیان، ج ۸، ص ۳۸۶">*</span>. </p> <p>و در کافی به سند خود از داوود بن حصین، و نیز از ابان بن عثمان، از فضل ابی العباس روایت کرده که گفت: به ابی جعفر عرض کردم: منظور از تمثال در آیه‌ <span class="aya" rel="34_13" data-words="1-11">یعملون له ما یشاء من محاریب و تماثیل و جفان کالجواب</span> چیست؟ آیا مجسمه زنان و مردان است؟ فرمود: نه، منظور تماثیل مردان و زنان نیست، بلکه تمثال درخت و امثال آن است<span class="footnote" rel="4" title="فروع کافی، ج ۶، ص ۴۷۶، ح ۳">*</span>. </p> <p>و در همان کتاب از بعضی از علمای شیعه آمده که او بدون ذکر سند از هشام بن         <code class="page" rel="16,554"/> حکم روایت کرده، که گفت: حضرت ابو الحسن موسی بن جعفر (ع) به من فرمود: ای هشام!خداوند اقلیت بشر را مدح کرده، که فرموده: <span class="aya" rel="34_13" data-words="19-23">و قلیل من عبادی الشکور</span><span class="footnote" rel="1" title="الدر المنثور، ج ۵، ص ۲۳۱">*</span>. </p> <p>مؤلف: این معنا در عده‌ای روایات دیگر نیز آمده، و با یکی از دو معنایی که در تفسیر آیه گفته شد منطبق است. </p> <p>و در کتاب علل به سند خود از حضرت ابی جعفر (ع) روایت کرده که فرمود: سلیمان بن داوود به جن دستور داد تا قبه‌ای از شیشه برایش بسازند، روزی در بینی که در آن قبه تکیه به عصای خود داده بود، و به لشکر جن خود تماشا می‌کرد، که چطور او را نگاه می‌کنند، که ناگهان نظرش از لشکریان به سویی دیگر افتاد، مردی را دید که در قبه اوست، پرسید: تو کیستی؟ گفت: من آنم که نه رشوه می‌پذیرم، و نه از ملوک پروایی دارم، من ملک الموتم، پس او را قبض روح کرد، در حالی که هم چنان سر پا ایستاده، و تکیه به عصای خود داشت، و جن او را تماشا می‌کردند. </p> <p>آن گاه فرمود: یک سال تمام برای او کار کردند، به گمان اینکه او زنده است، تا آنکه خدای عز و جل حشره موریانه را مامور کرد، تا عصای او را خورد، همین که سلیمان به زمین افتاد، آن وقت جن فهمیدند که اگر غیب می‌دانستند، یک سال تمام بیهوده در عذابی خوار کننده نمی‌ماندند،  (تا آخر حدیث)<span class="footnote" rel="2" title="کافی، ج ۸، ص ۳۲۳، ح ۵۹۶">*</span>. </p> <p>مؤلف: در اینکه بعد از مرگ یک سال تکیه به عصا باقی ماند، روایات دیگری از شیعه و سنی آمده است. </p> <p>و در مجمع البیان در حدیثی از فروة بن مسیک آمده، که گفت: از رسول خدا (ص) پرسیدم: سبا مرد بوده یا زن؟ فرمود مردی از عرب بود که ده فرزند داشت، که شش تن از آنان تیامن کردند،  (یعنی در یمن سکونت نمودند)، و چهار تن دیگر تشاوم کردند،  (یعنی در سرزمین شام منزل گزیدند)، اما آن شش نفر که در یمن منزل کردند، ازد، کنده، مذحج، اشعرون، انمار، و حمیر بودند، در این جا مردی پرسید انمار چیست؟ فرمود: قومی بودند که خثعم و بجیله از ایشان‌اند، و اما آن چهارتنی که در شام منزل گزیدند، عامله، خدام، لخم، و غسان بودند<span class="footnote" rel="3" title="تفسیر کشاف، ج ۳، ص ۵۷۶">*</span>. </p> <p>مؤلف: این روایت را الدر المنثور هم از عده‌ای از صاحبان جوامع و سنن از آن جناب       <code class="page" rel="16,555"/> روایت کرده<span class="footnote" rel="1" title="تفسیر کشاف، ج ۳، ص ۵۷۶">*</span>. </p> <p>و در کافی به سند خود از سدیر روایت کرده که گفت: مردی از امام صادق  (ع) از این کلام خدای عز و جل پرسید که می‌فرماید: <span class="aya" rel="34_19" data-words="1-8">فقالوا ربنا باعد بین أسفارنا و ظلموا أنفسهم...</span> حضرتش در پاسخ فرمود: اینان قومی بودند که آبادیهایی پشت سر هم داشتند، به طوری که از این آبادی، آن آبادی را می‌دیدند، نهرهای روان، و اموال فراوان داشتند، و نعمت‌های خدای عز و جل را کفران نموده، عافیتی که خدا به ایشان داده بود تغییر دادند، خدا هم نعمت‌های خود را تغییر داد، چون خدا نعمتی را که به قومی می‌دهد تغییر نمی‌دهد، تا آنکه خود آن قوم وضع خود را تغییر دهند، پس سیل عرم را به سویشان سرازیر کرد، و آبادیهایشان را از هم پاشاند، و دیارشان را ویران ساخت، و اموالشان را از بین برد، و باغاتی را که داشتند به دو سرزمین مبدل کرد، که جز خوردنیهای تلخ، و بوته‌های اثل، و مختصری سدر، چیزی نداشت، آن گاه خدای تعالی فرمود: <span class="aya" rel="34_17" data-words="1-9">ذلک جزیناهم بما کفروا و هل نجازی إلا الکفور</span><span class="footnote" rel="2" title="تفسیر کشاف، ج ۳، ص ۵۷۶">*</span>. </p> <p>مؤلف: در عده‌ای روایات وارد شده که آن قریه‌ها که خدا برکت در آنها نهاده، اهل بیت رسول خدایند ( ص) و آن قریه‌ها که پشت سر هم قرار دارند، واسطه‌های بین اهل بیت و مردمند، یعنی علمایی که احادیث اهل بیت و غیر از ایشان را در سینه خود حمل می‌کنند، و این روایات متعرض باطن قرآن است، نه تفسیر آن. </p> 
