<h2 class="sura">سوره جمعه مدنی است و بیست و یک آیه دارد </h2><h3 class="ayas">سوره الجمعة آیه‌های ۱ تا ۸</h3><code class="section" rel="62_1-8"/><h3>ترجمه آیات</h3> <p> <span class="trans" rel="62_0">به نام خداوند بخشاینده مهربان.  </span><span class="trans" rel="62_1">هر چه در زمین و آسمانهاست همه به تسبیح و ستایش خدا که پادشاهی منزه و پاک و مقتدر و داناست مشغولند.  «۱» </span><span class="trans" rel="62_2">اوست خدایی که میان عرب امی (یعنی قومی که خواندن و نوشتن هم نمی‌دانستند) پیغمبری<code class="page" rel="19,443"/> بزرگوار از همان مردم برانگیخت تا بر آنان آیات وحی خدا تلاوت کند و آنها را از لوث جهل و اخلاق زشت پاک سازد و شریعت کتاب سماوی و حکمت الهی بیاموزد با آنکه پیش از این همه در ورطه جهالت و گمراهی بودند.  «۲» </span><span class="trans" rel="62_3">و نیز قوم دیگری را (که به روایت از پیغمبر (ص) مراد عجمند) چون به عرب  (در اسلام) ملحق شوند هدایت فرماید که او خدای مقتدر و همه کارش به حکمت و مصلحت است.  «۳» </span><span class="trans" rel="62_4">این (رسالت و نزول قرآن) فضل و کرامت خداست که آن لطف را در حق هر که بخواهد می‌کند و خدا را (بر خلق) فضل و رحمت نامنتهاست.  «۴» </span><span class="trans" rel="62_5">وصف حال آنان که تحمل (علم) تورات کرده و خلاف آن عمل نمودند در مثل به حماری ماند که بار کتابها بر پشت کشد (و از آن هیچ نفهمد و بهره نبرد) آری قومی که مثل حالشان این است که آیات خدا را تکذیب کردند بسیار مردم بدی هستند و خدا هرگز (براه سعادت) ستمکاران را رهبری نخواهد کرد.  «۵» </span><span class="trans" rel="62_6">ای رسول ما جهودان را بگو ای جماعت یهود اگر پندارید که شما به حقیقت دوستداران خدائید نه مردم دیگر پس تمنای مرگ کنید اگر راست می‌گویید (که علامت دوستان خدا آرزوی مرگ و شوق لقای به خداست).  «۶» </span><span class="trans" rel="62_7">و حال آنکه در اثر آن کردار بدی که به دست خود (برای آخرت خویش) پیش فرستاده‌اند ابدا آرزوی مرگ نمی‌کنند (بلکه از آن ترسان و هراسانند) و خدا از کردار ستمکاران آگاهست.  «۷» </span><span class="trans" rel="62_8">ای رسول ما (به جهودان) بگو عاقبت مرگی که از آن می‌گریزید شما را البته ملاقات خواهد کرد و پس (از مرگ) به سوی خدایی که دانای پیدا و پنهانست باز می‌گردید و او شما را به آنچه (از نیک و بد) کرده‌اید آگاه می‌سازد.  «۸» </span></p>             <h3>بیان آیات‌ <span class="title" rel="62_1 62_2 62_3 62_4 62_5 62_6 62_7 62_8">اشاره به مطالب سوره جمعه</span> </h3> <p> این سوره به بیانی کاملا انگیزنده، مسلمین را وادار می‌کند که نسبت به نماز جمعه اهتمام بورزند، و آنچه در به پاداشتنش لازم است فراهم سازند، چون نماز جمعه از شعائر بزرگ خدا است که تعظیم و اهتمام به امر آن، هم دنیای مردم را اصلاح می‌کند، و هم آخرتشان را، و خدای تعالی بیان این مطلب را با تسبیح و ثنای بر خود آغاز کرد که در میان قومی امی رسولی از خود آنان مبعوث کرد تا آیات او را بر آنان بخواند، و با اعمال صالح و اخلاق پاک تزکیه شان کند، و کتاب و حکمتشان بیاموزد و به همین منظور کتاب خدا و معارف دینش را به بهترین وجهی بر آنان و افرادی که به آنان ملحق می‌شوند، و نسل‌های بعد از آنان تحمیل<code class="page" rel="19,444"/> کرد، و زنهارشان داد از اینکه مثل یهود نباشند که خدای تعالی تورات را بر آنان تحمیل کرد، ولی آنان آن را حمل نکردند، و به معارف آن معتقد نشدند، و به احکامش عمل نکردند، در نتیجه مانند الاغی شدند که بارش کتاب باشد. </p> <p>و در آخر به عنوان نتیجه دستور می‌دهد که وقتی بانک نماز جمعه بلند می‌شود بازار و دادوستد را رها نموده، به سوی ذکر خدا بشتابند. و نیز افرادی را که خلاف این دستور عمل می‌کنند، و رسول خدا (ص) را در حالی که مشغول خطبه نماز است رها نموده، به سوی دادوستد می‌روند، سرزنش می‌کند، و این رفتار را نشانه آن می‌داند که این گونه افراد معارف کتاب خدا و احکامش را نپذیرفته‌اند. این سوره در مدینه نازل شده است. </p> <h3> <span class="title" rel="62_1 62_2 62_3 62_4 62_5 62_6 62_7 62_8">معنای اینکه آنچه در آسمان و زمین است خدا را تسبیح می‌کنند</span> </h3> <p> <span class="aya" rel="62_1" data-words="1-13">یسبح لله ما فی السماوات و ما فی الأرض الملک القدوس العزیز الحکیم</span> کلمه <em>تسبیح</em> به معنای منزه دانستن است. وقتی می‌گوییم: <em>سبحان اللَّه</em> معنایش این است که طهارت و نزاهت از همه عیوب و نقائص را به او نسبت می‌دهیم. </p> <p>و اگر از تسبیح، در آیه با صیغه مضارع تعبیر کرده، برای این است که استمرار را بفهماند. پس معنای آن این نیست که نامبردگان، در آینده تسبیح می‌کنند، بلکه معنایش این است که همواره و مستمرا تسبیح می‌کنند. و <span class="phrase">کلمه <em rel="fa_62_1_10-10" data-sentence="5:76">ملک</em> -به فتح میم و کسر لام-کسی است که مقام حکمرانی در نظام جامعه مختص به او است.</span> و <span class="phrase">کلمه <em rel="fa_62_1_11-11" data-sentence="5:72">قدوس</em> صیغه مبالغه از  <em rel="fa_62_1_11-11" data-sentence="76:43">قدس</em> است، که آن نیز به معنای نزاهت و طهارت است.</span> و کلمه <em>عزیز</em> به معنای مقتدری است که هرگز شکست نمی‌پذیرد. و کلمه <em>حکیم</em> به معنای متقن کار، و کسی است که هیچ عملی از وی از جهل و گزاف ناشی نمی‌شود، هر چه می‌کند با علم می‌کند، و برای آن مصالحی در نظر می‌گیرد. </p> <p>این آیه شریفه مقدمه و زمینه‌چینی است برای آیه بعدی، یعنی‌ <span class="aya" rel="62_2" data-words="1-3">هو الذی بعث...</span> که متعرض مساله بعثت رسول اللَّه است، و می‌فرماید: غرض از بعثت او این بود که مردم به کمال و به سعادت برسند، و بعد از ضلالتی آشکار که داشتند هدایت گردند. </p> <h3> <span class="title" rel="62_1 62_2 62_3 62_4 62_5 62_6 62_7 62_8">مقتضیات منزه بودن خدای تعالی از هر نقص و حاجت</span> </h3> <p> و اما اینکه چگونه آنچه در آسمانها و زمین است خدا را تسبیح می‌کنند؟ جوابش این است که موجودات آسمانی و زمینی (همان طور که با آنچه از کمال دارند از کمال صانع خود حکایت می‌کنند همچنین) با نقصی که در آنها است و جبران کننده آن خدا است، و با حوائجی که دارند و برآورنده‌اش خدا است، خدا را از هر نقص و حاجت منزه می‌دارند، چون هیچ حاجت و نقصی نیست مگر آن که تنها کسی که امید برآوردن آن حاجت و جبران کردن آن نقص در او می‌رود خدای تعالی است، پس خود او مسبح و منزه از هر نقص و<code class="page" rel="19,445"/> حاجت است، و در نتیجه حکمرانی در نظام تکوین در بین خلق و بر طبق دلخواه هم، تنها حق او است. و همچنین حکمرانی و تشریع قانون در نظام تشریع و در بندگانش به هر طور که صلاح بداند خاص او است، و او ملکی است که می‌تواند در اهل مملکتش حکم براند، و بر اهل مملکت است که او را اطاعت کنند. </p> <p>یکی دیگر از مقتضیات نزاهتش این است که اگر در نظام تشریع برای خلق خود دینی تشریع می‌کند، از این جهت نیست که احتیاجی به عبادت و اطاعت آنان داشته باشد، و بخواهد با عبادت آنان نقصی از خود جبران و حاجتی از خود برآورد، چون او قدوس و منزه از هر نقص و حاجت است. </p> <p>یکی دیگر این است که اگر دینی برای خلقش تشریع کرد و آن را به وسیله رسولش به اطلاع خلق رسانید، و خلق دعوت آن رسول را نپذیرفتند، و در نتیجه خدا را اطاعت و عبادت نکردند، نقصی بر ساحت مقدسش عارض نمی‌شود، و بر دامن کبریایی‌اش گردی نمی‌نشیند، و نه چنان است که خلق او را شکست داده باشند، چون او عزیز است، یعنی مقتدری است شکست ناپذیر. </p> <p>و باز اگر به مقتضای ملک بودن و قدوس و عزیز بودنش دینی برای بندگانش تشریع می‌کند، ممکن نیست بیهوده و بدون نتیجه تشریع کرده باشد، برای اینکه او حکیم علی الاطلاق است، آنچه می‌کند جز به خاطر مصلحتی که دارد نمی‌کند، و نیز آنچه اراده می‌کند جز به نفع بندگانش و خیری که به خود آنان عاید شود نمی‌کند، تنها سعادت دنیا و آخرت آنان را در نظر دارد. </p> <p>و کوتاه سخن اینکه: تشریع دین، و انزال کتب آسمانی، و بعث رسولان برای تلاوت آیات آن کتاب برای مردم، و تزکیه و تعلیم خلق، همه‌اش فضل و منتی است از خدا، و به همین جهت در آیه بعدی منت آن فضل را بر مردم می‌گذارد و می‌فرماید: </p><h3> <span class="title" rel="62_2"><span class="phrase">مقصود از <em rel="fa_62_2_5-5" data-sentence="9:122">امیین</em> و اشاره به عدم منافات بین امی بودن پیامبر (صلی اللَّه علیه و آله و سلم) و مبعوث شدنش در امیین، با جهانی بودن دعوت آن جناب</span></span> </h3> <p> <code class="aya" rel="62_2"/> <span class="aya" rel="62_2" data-words="1-7">هو الذی بعث فی الأمیین رسولا منهم...</span> <span class="phrase">کلمه <em rel="fa_62_2_5-5" data-sentence="5:68">امیین</em> جمع کلمه <em>امی</em> است، یعنی کسی که قادر بر خواندن و نوشتن نیست.</span> و منظور از این بی‌سوادان-به طوری که گفته شده-مردم عرب هستند، که در عصر رسول خدا (ص) بیشترشان بی‌سواد بودند، و جز افرادی انگشت‌شمار قادر بر خواندن و نوشتن نبودند، و خود رسول خدا (ص) هم صرفنظر از رسالتش از همان اکثریت بود، و لذا فرمود: <span class="aya" rel="62_2" data-words="1-7">هو الذی بعث فی الأمیین رسولا منهم</span> : او کسی است که در میان مردمی بی‌سواد رسولی از جنس خود آنان و برای همه آنان مبعوث کرد. <code class="page" rel="19,446"/> <span class="phrase">بعضی احتمال داده‌اند که مراد از کلمه <em rel="fa_62_2_5-5" data-sentence="37:289">امیین</em> مشرکین باشند، یعنی غیر اهل کتاب، به شهادت اینکه قرآن کریم از یهودیان نقل می‌کند که گفتند: <span class="aya" rel="3_75" data-words="28-32">لیس علینا فی الأمیین سبیل</span><span class="footnote" rel="1" title="یک مشت مردم بی‌کتاب نمی‌توانند بر ما حکومت کنند سوره آل عمران، آیه ۷۵">*</span>.</span> </p> <p>لیکن این احتمال درست نیست، برای اینکه در ذیل آیه می‌فرماید: <span class="aya" rel="62_2" data-words="8-10">یتلوا علیهم آیاته</span> یعنی او را مبعوث کرد تا آیات خدا را بر آن امیین بخواند، و اگر منظور از این کلمه مشرکین باشند، باید بگوییم که آیاتی از قرآن تنها بر مشرکین خوانده می‌شده، و حال آنکه هیچ آیه‌ای در قرآن نیست که مخصوص غیر عرب، و غیر اهل کتاب باشد. </p> <p>بعضی<span class="footnote" rel="2" title="مجمع البیان، ج ۱۰، ص ۲۸۴">*</span> دیگر احتمال داده‌اند که منظور از امیین اهل مکه باشد، برای اینکه مکه را  <em>ام القری</em> می‌گفتند. <span class="phrase">این نیز درست نیست، برای اینکه با مدنی بودن سوره مناسبت ندارد، زیرا بوی آن می‌دهد که ضمیر در <em rel="fa_62_2_12-12" data-sentence="92:114">یزکیهم</em> و در <em rel="fa_62_2_14-14" data-sentence="156:93">یعلمهم</em> به مهاجرین و سایر مسلمانان اهل مکه که بعد از فتح، اسلام آوردند و به نسلهای بعد ایشان برگردد.</span> و این از مذاق قرآن به دور است. </p> <p>ممکن است از آیه شریفه این معنا به ذهن کسی خطور کند، که مبعوث شدن رسول خدا (ص) در بین مردم امی، و امی بودن خود آن جناب منافات دارد با اینکه آن جناب مبعوث بر آنان و بر عموم بشر باشد، لذا برای دفع این توهم می‌گوییم: خیر، هیچ منافاتی ندارد، که آن جناب در بین امی‌ها مبعوث شده باشد، و آیات خدا را به آنان تعلیم داده، تزکیه‌شان کند، و کتاب و حکمتشان بیاموزد، و کتابش هم به لغت آنان باشد، و در عین حال مبعوث به همه جهانیان باشد، برای اینکه همه آنچه که گفته شد مربوط به مرحله اول دعوت است، و به همین جهت در همان اوائل دعوت متعرض سایر ملل و سایر اقطار عالم نشد، همین که دعوتش مستقر گردید، و تا حدی حکومت اسلامی پایدار شد، آن وقت شروع کرد به دعوت یهود و نصاری و مجوس، و نامه‌نگاری به سران کشورهای آن روز. </p> <p>هم چنان که می‌بینیم در دعای ابراهیم (و اسماعیل) هم (که بعثت خاتم الانبیاء استجابت آن دعا است) بنا به حکایت قرآن آمده: <span class="aya" rel="2_128" data-words="1-10">ربنا و اجعلنا مسلمین لک و من ذریتنا أمة مسلمة</span>... <span class="aya" rel="2_129" data-words="1-14">ربنا و ابعث فیهم رسولا منهم یتلوا علیهم آیاتک و یعلمهم الکتاب و الحکمة</span><span class="footnote" rel="3" title="پروردگارا ما دو تن را تسلیم خود کن، و از ذریه ما امتی مسلمان پدید آور پروردگارا و در بین آن امت رسولی برانگیز، تا آیاتت را بر آنان بخواند، و کتاب و حکمتشان آموخته، تزکیه‌شان کند سوره بقره، آیه ۱۲۹">*</span>، و       <code class="page" rel="19,447"/> دعای آن جناب شامل همه آل‌ اسماعیل می‌شود، چه عرب مضر باشند، و چه نباشند، چه اهل مکه باشند، و چه نباشند، علاوه بر اینکه منافات ندارد که آن جناب مبعوث به سوی آل اسماعیل و غیر ایشان باشد. </p> <p> <span class="aya" rel="62_2" data-words="8-10">یتلوا علیهم آیاته</span> -یعنی آیات کتاب خدا را بر آنان بخواند با اینکه امی است، و این جمله صفت رسول خدا (ص) است. </p> <h3> <span class="title" rel="62_2">مراد از تزکیه و تعلیم کتاب و حکمت و وجه مقدم آوردن تزکیه در جمله: <span class="aya" rel="62_2" data-words="11-17">و یزکیهم و یعلمهم الکتاب و الحکمة</span> </span> </h3> <p> <span class="aya" rel="62_2" data-words="11-17">و یزکیهم و یعلمهم الکتاب و الحکمة</span> <span class="phrase">-کلمه <em>تزکیه</em> که مصدر <em rel="fa_62_2_12-12" data-sentence="29:348">یزکیهم</em> است، مصدر باب تفعیل است، و مصدر ثلاثی مجرد آن <em>زکات</em> است، که به معنای نمو صالح است، نموی که ملازم خیر و برکت باشد، پس تزکیه آن جناب مردم را به معنای آن است که ایشان را به نموی صالح رشد دهد، اخلاق فاضله و اعمال صالحه را عادتشان کند، در نتیجه در انسانیت خود به کمال برسند، و حالشان در دنیا و آخرت استقامت یابد، سعید زندگی کنند، و سعید بمیرند.</span> </p> <p>و منظور از <em>تعلیم کتاب</em> بیان الفاظ و تفسیر معانی مشکل، و مشتبه آنست. در مقابلش <em>تعلیم حکمت</em> است که عبارتست از معارف حقیقتی که قرآن متضمن آنست، و اگر از قرآن یک بار تعبیر به آیات کرده، و فرموده: <span class="aya" rel="62_2" data-words="8-10">یتلوا علیهم آیاته</span> و بار دیگر تعبیر به کتاب نموده و فرموده‌ <span class="aya" rel="62_2" data-words="13-15">و یعلمهم الکتاب</span> برای این بوده که-به گفته بعضی-بفهماند برای هر یک از این دو عنوان نعمتی است که خدا به سبب آن بر بشر منت نهاده. </p> <p>در این آیه شریفه مساله تزکیه را قبل از تعلیم کتاب و حکمت ذکر کرده، و در دعای ابراهیم که چند سطر قبل نقل شد تعلیم کتاب و حکمت را جلوتر از تزکیه ذکر کرد، و این بدان جهت بوده که آیه مورد بحث در مقام توصیف تربیت رسول خدا (ص) است مؤمنین امت را، و در مقام تربیت، تزکیه مقدم بر تعلیم علوم حقه و معارف حقیقیه است. و اما در دعای ابراهیم مقام، مقام تربیت نبود، تنها دعا و درخواست بود، از خدا می‌خواست که این زکات و علم به کتاب و حکمت را به ذریه‌اش بدهد، و معلوم است که در عالم تحقق و خارج، اول علم پیدا می‌شود، بعد تزکیه، چون تزکیه از ناحیه عمل و اخلاق تحقق می‌یابد، پس اول باید به اعمال صالح و اخلاق فاضله عالم شد، و بعد به آنها عمل کرد تا به تدریج زکات (پاکی دل) هم به دست آید. </p> <p> <span class="aya" rel="62_2" data-words="18-25">و إن کانوا من قبل لفی ضلال مبین</span> -کلمه <em>ان</em> در این جمله مخفف <em>ان</em>  است. این جمله می‌خواهد بفرماید امت امی قبل از بعثت پیامبر در ضلالتی آشکار بودند. پس معلوم شد که آیه مورد بحث مشتمل است بر تسبیح، و سپس حمد و سیاقی که دارد سیاق منت<code class="page" rel="19,448"/> نهادن است که توضیحش خواهد آمد. <code class="aya" rel="62_3"/> <span class="aya" rel="62_3" data-words="1-10">و آخرین منهم لما یلحقوا بهم و هو العزیز الحکیم</span>  <span class="phrase"><em>واو</em> اول آیه، کلمه <em rel="fa_62_3_2-2" data-sentence="27:113">آخرین</em> را عطف می‌کند بر <em rel="fa_62_2_5-5" data-sentence="100:81">امیین</em> و ضمیر <em>منهم</em> به امیین برمی‌گردد، و حرف <em>من</em> در آن برای تبعیض است.</span> می‌فرماید: خدای تعالی مبعوث کرد در میان مردم امی و مردمی دیگر که هنوز به آنان ملحق نشده‌اند، و او عزیز است، یعنی غالبی است که هرگز در اراده‌اش مغلوب نمی‌شود. و حکیم است، یعنی هیچ وقت کار لغو و گزاف نمی‌کند. </p> <p><code class="aya" rel="62_4"/> <span class="aya" rel="62_4" data-words="1-11">ذلک فضل الله یؤتیه من یشاء و الله ذو الفضل العظیم</span> <span class="phrase">اشاره با کلمه <em rel="fa_62_4_1-1" data-sentence="14:136">ذلک</em> به همان بعثت است، و به خاطر اینکه آن را امری بزرگ و قابل احترام معرفی کند با کلمه مذکور که مخصوص اشاره به دور است مورد اشاره قرار داده.</span> پس رسول خدا کسی است که به چنین امری بزرگ و فضلی عظیم اختصاص یافته. و معنای آیه این است که: این بعث، و اینکه آن جناب خدا را بخواند و مردم را تزکیه کند و کتاب و حکمتشان بیاموزد، خود فضل و عطائی است از خدای تعالی که به هر کس مشیتش تعلق گیرد می‌دهد، و مشیتش تعلق گرفت که آن را به محمد (صلوات اللَّه علیه) بدهد، و خدا دارای فضلی عظیم است. </p> <p><span class="phrase">البته این معنایی است که مفسرین برای آیه کرده‌اند، و احتمال می‌رود کلمه  <em rel="fa_62_4_1-1" data-sentence="72:400">ذلک</em> اشاره به بعث تنها نباشد، بلکه به بعث باشد با نسبتی که به اطرافش دارد، یعنی به بعث کننده و بعث شده، و مردمی که بعث برای آنها است، آن وقت معنای آیه چنین می‌شود: این بعث از فضل خدا است که آن را به هر کس بخواهد می‌دهد، و فعلا خواسته است محمد  (ص) را به آن مخصوص کند، در نتیجه او را برای رسالت خود اختیار کرد، و امت او را برای این کار انتخاب نمود و پیامبر را از میان آنان برگزید، و به سوی آنان گسیل داشت.</span> این آیه و دو آیه قبلش یعنی آیه‌ <span class="aya" rel="62_2" data-words="1-3">هو الذی بعث</span>... <span class="aya" rel="62_4" data-words="11-11">العظیم</span> لحن امتنان را دارد. </p> <h3> <span class="title" rel="62_1 62_2 62_3 62_4 62_5 62_6 62_7 62_8">وجه ارتباط تشبیه یهود به حمار حامل اسفار با آیه مربوط به بعثت پیامبر اسلام (صلی اللَّه علیه و آله و سلم) </span> </h3> <p> <code class="aya" rel="62_5"/> <span class="aya" rel="62_5" data-words="1-11">مثل الذین حملوا التوراة ثم لم یحملوها کمثل الحمار یحمل أسفارا...</span> <span class="phrase">راغب می‌گوید: کلمه <em rel="fa_62_5_11-11" data-sentence="19:505">سفر</em> -به فتح سین و سکون فاء-به معنای پرده‌برداری است که البته در خصوص اعیان استعمال می‌شود، مانند <em>سفر عمامه</em> یعنی برداشتن عمامه از سر، و <em>سفر خمار</em> یعنی برداشتن نقاب از صورت-تا آنجا که می‌گوید: و سفر-به کسر سین و سکون فاء-به معنای کتابی است که از حقائق پرده برمی‌دارد، و در قرآن آمده: <code class="page" rel="19,449"/> <span class="aya" rel="62_5" data-words="8-11">کمثل الحمار یحمل أسفارا</span><span class="footnote" rel="1" title="مفردات راغب، ماده &lt;em&gt;سفر&lt;/em&gt; ">*</span>.</span> </p> <p>و منظور از اینکه فرمود: مثل آنهایی که تورات بر آنان تحمیل شد به شهادت سیاق این است که تورات به آنان تعلیم داده شد. و مراد از اینکه فرمود ولی آن را حمل نکردند  این است که به آن عمل نکردند، ذیل آیه هم که می‌فرماید <span class="aya" rel="62_5" data-words="12-18">بئس مثل القوم الذین کذبوا بآیات الله</span> مؤید و شاهد بر این معنا است. و منظور از کسانی که تورات تحمیلشان شد ولی آن را حمل نکردند یهودیانی است که خدا تورات را بر پیامبر آنان موسی (ع) نازل کرد و او معارف و شرایع آن را تعلیمشان داد، ولی رهایش کردند، و به دستورات آن عمل ننمودند، لذا خدای تعالی برایشان مثلی زد، و آنها را به الاغی تشبیه کرد که کتابهایی بر آن بار شده، و خود آن حیوان هیچ آگاهی از معارف و حقائق آن کتابها ندارد، و در نتیجه از حمل آن کتابها چیزی به جز خستگی برایش نمی‌ماند. </p> <p>وجه اتصال این آیه به آیه قبلش این است که بعد از آنکه خدای تعالی سخن را با مساله بعث پیامبری امی آغاز کرد، و بر مسلمانان منت نهاد که از میان همه اقوام امی پیامبر را در بین آنان مبعوث کرد، تا کتاب را بر آنان بخواند، و تزکیه‌شان کند، و کتاب و حکمتشان بیاموزد و در نتیجه از ظلمتهای گمراهی به سوی نور هدایت بیرونشان نموده، از حضیض جهل به اوج علم و حکمتشان برساند، و در آخر سوره هم به طور عتاب و توبیخ به رفتار آنان اشاره می‌کند، که به جای شکرگزاری در مقابل این منت چگونه به سوی لهو و تجارت شتافتند، و پیامبر را در حال خطبه جمعه تنها گذاشتند، با اینکه نماز جمعه از بزرگترین مناسک دینی است. </p> <p>در بین آن آغاز و این انجام سوره مثل مذکور را برای یهودیان آورد که تورات تحمیلشان شد، ولی آن را حمل نکردند، و چون خرانی شدند که بار کتاب بر دوش دارند، و هیچ بهره‌ای از معارف و حکمتهای آن ندارند. پس مسلمانان باید به امر دین اهتمام بورزند و در حرکات و سکنات خود مراقب خدا باشند، و رسول او را بزرگ بدانند، احترام کنند، و آنچه برایشان آورده ناچیز نگیرند، و بترسند از اینکه خشم خدا آنان را بگیرد، همان طور که یهود را گرفت، و آنان را جاهلانی ستمگر خواند، و به خرانی که بار کتاب به دوش دارند تشبیهشان کرد. </p> <p>در تفسیر روح المعانی وجه ارتباط آیه مورد بحث به آیه قبلش را چنین بیان داشته: آیه   <code class="page" rel="19,450"/> مورد بحث متضمن اشاره به همان مطلبی است که آیات قبل بیان می‌کرد، و خلاصه اشاره می‌کند به اینکه این رسول مبعوث را خدای تعالی بر طبق همان صفاتی مبعوث کرد که در تورات و به زبان انبیای بنی اسرائیل بشارتش را داده بود، پس گویا فرموده: <span class="aya" rel="62_2" data-words="1-3">هو الذی بعث...</span>، آن خدایی است که پیامبر مبشر در تورات را به همان نشانی‌ها مبعوث کرد که یکی از آن نشانی‌ها امی بودن، و یکی دیگر مبعوث شدن در قومی امی است، و مثل یهودیانی که آن بشارتها را دیده بودند، و این پیامبر را هم دیدند و یقین کردند که این همان است و باز ایمان نیاوردند، مثل حمار است<span class="footnote" rel="1" title="روح المعانی، ج ۲۸، ص ۵۹">*</span>. </p> <p>ولی خواننده عزیز توجه دارد که این قول اولا تحکم است و ثانیا در سیاق آیه دلیلی بر صحت آن نیست. </p> <h3> <span class="title" rel="62_1 62_2 62_3 62_4 62_5 62_6 62_7 62_8">استدلال علیه یهود با این بیان که اگر راست گویید آرزوی مرگ کنید</span> </h3> <p> <code class="aya" rel="62_6"/> <span class="aya" rel="62_6" data-words="1-18">قل یا أیها الذین هادوا إن زعمتم أنکم أولیاء لله من دون الناس فتمنوا الموت إن کنتم صادقین</span>. </p> <p>در این آیه شریفه علیه یهود استدلال شده، استدلالی که دروغگویی یهود را در ادعایش که می‌گوید ما اولیای خداییم و دوستان و پسران او هستیم کاملا آشکار می‌کند، و خدای تعالی ادعاهای آنان را در قرآن حکایت کرده، می‌فرماید <span class="aya" rel="5_18" data-words="1-10">و قالت الیهود و النصاری نحن أبناء الله و أحباؤه</span><span class="footnote" rel="2" title="یهود و نصاری گفتند: ما فرزندان و دوستان خدا هستیم سوره مائده، آیه ۱۸">*</span> و نیز می‌فرماید: <span class="aya" rel="2_94" data-words="1-12">قل إن کانت لکم الدار الآخرة عند الله خالصة من دون الناس</span><span class="footnote" rel="3" title="و بگو اگر سرای دیگر در نزد خدا مخصوص شما است نه سایر مردم (پس آرزوی مرگ کنید)">*</span> و نیز فرموده: <span class="aya" rel="2_111" data-words="1-9">و قالوا لن یدخل الجنة إلا من کان هودا</span><span class="footnote" rel="4" title="آنها گفتند هیچ کس داخل بهشت نمی‌شود جز یهود و (نصاری) سوره بقره، آیه ۱۱۱">*</span> که در آیه اولی خود را پسران و دوستان خدا، و در دومی مالکین منحصر خانه آخرت، و در سومی دارندگان حق ورود به بهشت معرفی کرده‌اند. </p> <p>و حاصل معنای آیه این است که: یهودیان را مخاطب قرار بده، و به ایشان بگو: ای کسانی که کیش یهودی‌گری را به خود بسته‌اید، اگر معتقدید که تنها شما اولیای خدایید، و نه هیچ کس دیگر، و اگر در این اعتقادتان راست می‌گویید، آرزوی مرگ کنید، و خریدار آن باشید، برای اینکه ولی خدا و دوست او باید دوستدار لقای او باشد، شما که یقین دارید دوست خدایید، و بهشت تنها از آن شما است، و هیچ چیزی میان شما و بهشت و خدا حائل نمی‌شود     </p> <p>سوره بقره، آیه 94.    <code class="page" rel="19,451"/> مگر مردن، باید مردن را دوست بدارید، و با از بین رفتن این یک حائل به دیدار دوست برسید، و در مهمانسرای او پذیرایی شوید، و از دار دنیای پست که به جز هم و غم و محنت و مصیبت چیزی در آن نیست آسوده گردید. </p> <p><span class="phrase">بعضی از مفسرین<span class="footnote" rel="1" title="روح المعانی، ج ۲۸، ص ۹۵">*</span> گفته‌اند: اینکه کلمه <em rel="fa_62_6_8-8" data-sentence="107:157">أولیاء</em> را اضافه به <em>اللَّه</em> نکرد، و نفرمود:  <em>اولیاء اللَّه</em> بلکه فرمود: <em rel="fa_62_6_8-9" data-sentence="245:55">اولیاء للَّه</em> برای اشاره به این است که ادعای یهود خالی از حقیقت است.</span> </p> <p><code class="aya" rel="62_7"/> <span class="aya" rel="62_7" data-words="1-11">و لا یتمنونه أبدا بما قدمت أیدیهم و الله علیم بالظالمین</span> خدای عز و جل بعد از پیشنهاد تمنای مرگ به یهودیان، به پیامبر خود خبر می‌دهد که این یهودیان هرگز تمنای مرگ نخواهند کرد، و این تمنا نکردنشان را تعلیل می‌کند به آنچه در دنیا مرتکب شده‌اند، می‌فرماید: یهودیان به خاطر <span class="aya" rel="62_7" data-words="5-7">بما قدمت أیدیهم</span> هرگز چنین آرزویی نمی‌کنند. و جمله‌ <span class="aya" rel="62_7" data-words="5-7">بما قدمت أیدیهم</span> کنایه است از ظلم و فسوقی که در دنیا مرتکب شده‌اند. پس معنای آیه این است که: یهودیان به سبب ظلم‌هایی که کردند آرزوی مرگ نمی‌کنند، و خدا دانای به ظالمان است، می‌داند که ستمکاران هیچ وقت لقای خدا را دوست نمی‌دارند، چون دشمنان خدایند، و بین خدا و آنان ولایت و محبتی در کار نیست. </p> <p>و این دو آیه در معنای آیه زیرند که می‌فرماید: <span class="aya" rel="2_94-95" data-words="1-28">قل إن کانت لکم الدار الآخرة عند الله خالصة من دون الناس فتمنوا الموت إن کنتم صادقین، و لن یتمنوه أبدا بما قدمت أیدیهم و الله علیم بالظالمین</span><span class="footnote" rel="2" title="بگو اگر خانه آخرت نزد خدا تنها از آن شما است، و هیچ کس دیگری از مردم از آن بهره ندارد، پس آرزوی مرگ کنید اگر راست می‌گویید، و هرگز و ابدا آرزویش را نمی‌کنند، به خاطر گناهانی که کرده‌اند، و خدا دانای به ظالمان است سوره بقره، آیه ۹۴ و ۹۵">*</span>. </p> <p><code class="aya" rel="62_8"/> <span class="aya" rel="62_8" data-words="1-19">قل إن الموت الذی تفرون منه فإنه ملاقیکم ثم تردون إلی عالم الغیب و الشهادة فینبئکم بما کنتم تعملون</span> حرف فاء که در ابتدای جمله‌ <span class="aya" rel="62_8" data-words="7-8">فإنه ملاقیکم</span> در آمده، به جمله معنای جواب شرط می‌دهد، و در آن یهودیان را تهدید به آمدن مرگی می‌کند که از آمدنش کراهت دارند، برای اینکه از آن می‌ترسند که به وبال اعمال زشتشان گرفتار شوند. می‌فرماید: مرگ به زودی آنان را دیدار می‌کند، چه بخواهند و چه نخواهند، آن گاه به سوی پروردگارشان که با ستمکاریها و دشمنی‌ها از زی بندگی‌اش خارج شده بودند، بر می‌گردند، و او به حقیقت اعمال آنان آگاه     <code class="page" rel="19,452"/> است، چه اعمال ظاهریشان، و چه پنهانیشان، برای اینکه او عالم به غیب و شهادت است، و به زودی ایشان را به حقیقت اعمالشان و آثار سوء آن که همان انواع عذابها است خبر خواهد داد. </p> <p>بنا بر این، در آیه شریفه نخست به ایشان اعلام می‌کند که فرار از مرگ خطایی است که مرتکب می‌شوند، برای اینکه مرگ به زودی ایشان را در می‌یابد. و ثانیا اعلام می‌دارد که اگر از مرگ کراهت دارند، برای این است که از لقاء اللَّه کراهت دارند، و این هم خطای دومی است از ایشان، چون خواه ناخواه به سوی خدا برمی‌گردند، و خدا به حساب اعمالشان می‌رسد، و سزای بدیهایشان را می‌دهد. و ثالثا اعلام می‌دارد که هیچ یک از اعمالشان بر خدا پوشیده نیست، چه اعمال ظاهریشان و چه پنهانی، و مکر و نیرنگشان جز به خودشان بر نمی‌گردد، چون او عالم به غیب و شهادت است. </p> <p>پس در آیه شریفه چند اشاره هست: اول اشاره‌ای است به اینکه مرگ حق است و حتمی است، هم چنان که در جای دیگر فرموده: <span class="aya" rel="3_185" data-words="1-4">کل نفس ذائقة الموت</span><span class="footnote" rel="1" title="هر نفسی طعم مرگ را می‌چشد سوره انبیاء، آیه ۳۵">*</span>، و باز فرموده: <span class="aya" rel="56_60" data-words="1-8">نحن قدرنا بینکم الموت و ما نحن بمسبوقین</span><span class="footnote" rel="2" title="ما مرگ را بین شما تقدیر کرده‌ایم، و تدبیر کسی بر تقدیر ما پیشی نمی‌گیرد سوره واقعه، آیه ۶۰">*</span>. </p> <p>دوم اشاره می‌کند به اینکه برگشت به سوی خدا برای پس دادن حساب اعمال حق است، و در آن شکی نیست. </p> <p>و سوم اشاره دارد به اینکه به زودی به حقیقت اعمالی که کرده‌اند واقف گشته، تمامی اعمالشان بدون کم و کاست به ایشان برمی‌گردد. </p> <p>و چهارم اشاره دارد به اینکه چیزی از اعمال آنان بر خدای تعالی پوشیده نیست. و به خاطر اینکه به این معنا اشاره کرده باشد جمله <span class="aya" rel="6_73" data-words="23-26">عالم الغیب و الشهادة</span> <em>را به جای کلمه </em> اللَّه آورد، و گرنه می‌توانست بفرماید: ثم تردون الی اللَّه فینبئکم... . </p> <h3>بحث روایتی‌ <span class="title" rel="62_2"> (روایاتی در ذیل آیه: <span class="aya" rel="62_2" data-words="1-5">هو الذی بعث فی الأمیین...</span> ، اهل فارس و تحصیل ایمان، و...) </span> </h3> <p> در تفسیر قمی در ذیل آیه‌ <span class="aya" rel="62_2" data-words="1-7">هو الذی بعث فی الأمیین رسولا منهم</span> از پدرش، از ابن ابی عمیر، از معاویة بن عمار، از امام صادق (ع) روایت کرده که در ذیل آیه فرموده:     <code class="page" rel="19,453"/> مردم عرب مشرک با سواد بودند، و لیکن کتابی آسمانی از ناحیه خدا، و پیغمبری که به سویشان مبعوث شده باشد نداشتند، و بدین جهت خدا آنان را امی خواند<span class="footnote" rel="1" title="الدر المنثور، ج ۶، ص ۲۱۶">*</span>. </p> <p>و نیز در همان کتاب در ذیل جمله‌ <span class="aya" rel="62_3" data-words="1-6">و آخرین منهم لما یلحقوا بهم</span> فرموده: یعنی کسانی که بعد از اهل مکه داخل در اسلام شدند<span class="footnote" rel="2" title="تفسیر قمی، ج ۲، ص ۳۶۶">*</span>. </p> <p>و در مجمع البیان می‌گوید: روایت شده که پیغمبر این آیه را قرائت می‌کرد، شخصی پرسید: اینها چه کسانی هستند که بعد از ما اسلام می‌آورند. رسول خدا (ص) دست بر شانه سلمان گذاشت، و فرمود: اگر ایمان در ثریا باشد مردانی از نژاد این مرد آن را به دست می‌آورند<span class="footnote" rel="3" title="مجمع البیان، ج ۱۰، ص ۲۸۴">*</span>. </p> <p>مؤلف: این روایت را سیوطی هم در الدر المنثور از تعدادی از کتب حدیث نقل کرده که از آن جمله است صحیح بخاری، و مسلم و ترمذی، و نسایی که همگی از ابی هریره از رسول خدا (ص) آن را نقل کرده‌اند. و در روایت نامبردگان آمده: دست خود را بر سر سلمان فارسی نهاد، و فرمود: به آن خدایی که جانم به دست او است اگر علم در ثریا باشد مردانی از این نژاد به آن دست می‌یابند<span class="footnote" rel="4" title="قرآن به سوی حق هدایت می‌کند سوره احقاف، آیه ۳۰">*</span>. </p> <p>و نیز از سعید بن منصور و ابن مردویه از قیس بن سعد بن عباده روایت شده که گفت: رسول خدا (ص) فرمود: اگر ایمان در ثریا باشد مردانی از اهل فارس آن را به دست می‌آورند<span class="footnote" rel="5" title="و این زندگی دنیا چیزی به جز لهو و بازی نیست، زندگی اصلی و حقیقی خانه آخرت است">*</span>. </p> <p>و در تفسیر قمی در ذیل آیه‌ <span class="aya" rel="62_5" data-words="1-9">مثل الذین حملوا التوراة ثم لم یحملوها کمثل الحمار</span> می‌گوید: حمار کتابها را حمل می‌کند، ولی نمی‌داند که در آن کتابها چیست، و به دستورات آن کتابها عمل نمی‌کند، همچنین بنی اسرائیل که تورات بر آنان حمل شد، ولی مثل حمار آن را حمل کردند، نه فهمیدند که در آن چیست، و نه عمل کردند<span class="footnote" rel="6" title="تفسیر قمی، ج ۲، ص ۳۶۶">*</span>. </p> <p>و در الدر المنثور است که ابن ابی شیبه، و طبرانی از ابن عباس روایت کرده که گفت: رسول خدا (ص) فرمود: کسی که روز جمعه در حالی که امام مشغول خواندن خطبه است سخن بگوید، مانند الاغی است، که کتابها را به دوش می‌کشد. </p> <p>         <code class="page" rel="19,454"/> و حتی آن هم که به وی می‌گوید: ساکت باش، جمعه‌اش جمعه نیست<span class="footnote" rel="1" title="هر گاه روشنی ببینند در آن قدم بردارند و چون تاریک شود بایستند سوره بقره، آیه ۲۰">*</span>. </p> <p>مؤلف: در این روایت بیان قبلی ما که در وجه اتصال این آیه به ما قبل داشتیم تایید شده است. </p> <p>و در تفسیر قمی در ذیل آیه‌ <span class="aya" rel="62_6" data-words="1-5">قل یا أیها الذین هادوا</span> آمده که در تورات نوشته شده بود: اولیای خدا همواره آرزوی مرگ دارند<span class="footnote" rel="2" title="رو به سوی دینی آر که همه معارفش عادلانه و خالی از افراط و تفریط است و از فطرتی سرچشمه می‌گیرد که خدای تعالی بشر را در آن فطرت آفریده و این چنین دینی دین قیم است سوره روم، آیه ۳۰">*</span>. </p> <p>و در کافی به سند خود از عبد اللَّه بن سنان از امام صادق (ع) روایت آورده که فرمود: مردی نزد ابو ذر آمد، و گفت: ای أبا ذر چرا ما از مرگ بدمان می‌آید؟ فرمود: برای اینکه شما دنیا را آباد و آخرت را خراب کرده‌اید، و لذا از انتقال از خانه آباد به خانه خراب بدتان می‌آید<span class="footnote" rel="3" title="اصول کافی، ج ۲، ص ۴۵۸، ح ۲۰">*</span>. </p> <h3>گفتاری در اینکه منظور از تعلیم حکمت چیست‌ <span class="title" rel="62_1 62_2 62_3 62_4 62_5 62_6 62_7 62_8">توضیحی در باره رابطه سنت‌های عملی با مبانی اعتقادی</span> </h3> <p> انسان در زندگی محدودی که دارد، و سرگرم آبادی آن است، چاره‌ای ندارد جز اینکه در آنچه می‌خواهد و آنچه نمی‌خواهد تابع سنتی باشد، و حرکات و سکنات و تمامی مساعی خود را بر طبق آن سنت تنظیم نماید. </p> <p>چیزی که هست این سنت در اینکه چه نوع سنتی باشد، بستگی به رأی و نظریه انسان، در باره حقیقت عالم و حقیقت خودش دارد، و خلاصه بستگی به جهان بینی و انسان بینی، و رابطه میان انسان و جهان دارد. به شهادت اینکه می‌بینیم اختلافی که امت‌ها و اقوام در جهان بینی و نفس بینی دارند، باعث شده که سنتهایشان هم مختلف شود. </p> <p>آری، کسی که برای ما ورای عالم ماده وجودی قائل نیست، و هستی را منحصر در همین عالم ماده می‌داند، و پیدایش عالم هستی را مستند به اتفاق و تصادف می‌بیند، و انسان را موجودی می‌پندارد مادی محض، که هستی‌اش در فاصله بین تولد و مرگ خلاصه می‌شود، و برای خود سعادتی به جز سعادت مادی، و در اعمالش هدفی به جز رسیدن به مزایای مادی از قبیل مال و اولاد و جاه و امثال آن دنبال نمی‌کند، و به جز لذت‌گیری از متاع دنیا و رسیدن به لذائذ مادی و یا لذائذی که منتهی به مادیات می‌شود آرزویی ندارد، و معتقد است که مهلتش       <code class="page" rel="19,455"/> در این کامرانی تا مدتی است که در این دنیا زندگی می‌کند، و بعد از مردن همه چیز تمام می‌شود، چنین کسی و چنین قومی سنتی که به حکم اجبار پیروی می‌کند غیر از آن سنتی است که یک انسان و یا یک قوم معتقد به مبدأ و معاد پیروی می‌کند. </p> <p>کسی که معتقد است پیدایش و بقای عالم مستند به نیرویی ما فوق عالم و منزه از ماده است، و یقین دارد که در ورای این خانه خانه‌ای دیگر، و بعد از این زندگی زندگانی دیگری هست، چنین کسی-و چنین قومی-در آنچه می‌کند، سعادت هر دو نشاه را در نظر می‌گیرد، و به همین جهت صورت اعمال این گونه مردم، و هدفهایی که دنبال می‌کنند، و آرایی که دارند با دسته اول مختلف است. </p> <p>و چون بینش‌ها مختلف است سنت‌ها هم مختلف می‌شود، مردمی که بت‌پرستند چه آنها که برهمایی‌اند و چه آنها که بودایی‌اند به خاطر اینکه معتقد به معاد نیستند، سنتی دارند. </p> <p>و اهل کتاب، چه آنها که مجوسی و یا کلیمی و یا مسیحی و یا مسلمانند، برای خود سنتی دارند که مخالف با سنت دیگران است. </p> <p>و کوتاه سخن اینکه: در میان اقوام مزبور آنها که اهل ملت و دین آسمانی‌اند و به معاد معتقدند، به خاطر اینکه برای خود حیاتی جاوید و ابدی قائلند، در اتخاذ سنت، آرایی که مناسب با این حیات باشد اتخاذ می‌کنند. آنها ادعاء می‌کنند که بر هر انسانی لازم است که وسیله زندگی عالم بقاء را فراهم نموده، خود را برای توجه به پروردگارش مهیا سازد، و در اشتغال به کار زندگی دنیایی که فانی است، زیاده روی نکند. و اما کسانی که ملت و دینی ندارند و تنها در برابر مادیات خضوع دارند رفتاری غیر از این دارند. و همه اینها که گفته شد جای تردید نیست. </p> <p>چیزی که هست انسان از آنجایی که به حسب طبع مادی‌اش رهین ماده و همه زد و بندش در اسباب ظاهری مادی است، یا اسباب را به کار می‌زند و یا از آن اسباب متاثر و منفعل می‌شود، و همیشه این سبب او را به دامن آن سبب پرتاب، و آن به دامن این متوسلش می‌کند، و هیچ وقت از آنها فراغت ندارد، لذا به خیالش چنین می‌رسد که حیات دنیای فانی اصالت دارد، و دنیا و مقاصد و مزایایی که به زندگی دنیا مربوط می‌شود، هدف نهایی و غرض اقصای از وجود او است، و باید برای به دست آوردن سعادت آن زندگی تلاش کند. </p> <p>پس زندگی دنیا چنین حیاتی است و آنچه در دست اهل دنیا از ذخیره، نعمت، آرزو، نیرو، و عزت هست حقیقتش همین است که گفتیم، و آنچه را که فقر، عذاب، محرومیت، ضعف، ذلت، مصیبت، و خسران می‌نامند نیز چنین چیزهایی است. و کوتاه<code class="page" rel="19,456"/> سخن اینکه: آنچه از خیر عاجل و یا نفع فانی در دنیا هست به نظر اهل دنیا خیر مطلق و نفع مطلق جلوه می‌کند، و آنچه را که دوست نمی‌دارد شر و ضرر می‌پندارد. </p> <p>مردم دنیا که چنین وضعی دارند، آن دسته از آنان که اهل ملت و کتاب نیستند، عمری را با همین پندارهای خلاف واقع بسر می‌برند، و از ما ورای این زندگی خبری ندارند، ولی آنهایی که اهل ملت و کتابند، اگر هم بر طبق دسته اول عمل کنند، اعتراف دارند که حقیقت خلاف آن است، و همیشه بین قول و فعلشان ناهماهنگی هست هم چنان که خدای تعالی در این باره فرمود: <span class="aya" rel="2_20" data-words="5-14">کلما أضاء لهم مشوا فیه و إذا أظلم علیهم قاموا</span><span class="footnote" rel="1" title="و خدا کتاب و حکمت بر تو نازل کرد سوره نساء، آیه ۱۱۳">*</span>. </p> <p>حال ببینیم در این میان اسلام به چه چیز دعوت می‌کند؟ اسلام بشر را دعوت می‌کند به چراغی که فروکش شدن برایش نیست، و آن عقاید و دستور العملهایی است که از فطرت‌ خود بشر سرچشمه می‌گیرد، هم چنان که فرموده: <span class="aya" rel="30_30" data-words="1-17">فأقم وجهک للدین حنیفا فطرت الله التی فطر الناس علیها لا تبدیل لخلق الله ذلک الدین القیم</span><span class="footnote" rel="2" title="سوره یس، آیه ۲">*</span>. </p> <p>این وضع دعوت اسلام است. از سوی دیگر ببینیم فطرت به چه دعوت می‌کند؟ به طور قطع فطرت در مرحله علم و اعتقاد دعوت نمی‌کند مگر به علم و عملی که با وضعش سازگار باشد، و کمال واقعی و سعادت حقیقی‌اش را تامین نماید. پس، از اعتقادات اصولی مربوط به مبدأ و معاد، و نیز از آراء و عقائد فرعی، به علوم و آرایی هدایت می‌کند که به سعادت انسان منتهی شود، و همچنین به اعمالی دستور می‌دهد که باز در سعادت او دخالت داشته باشد. </p> <h3> <span class="title" rel="62_2 62_1 62_3 62_4 62_5 62_6 62_7 62_8">حکمت عبارت است از علم و عمل حق و سر چشمه گرفته از فطرت ، که اسلام بدان دعوت می‌کند</span> </h3> <p> و به همین جهت خدای تعالی این دین را که اساسش فطرت است، در آیاتی از کلامش دین حق خوانده، از آن جمله فرموده: <span class="aya" rel="9_33" data-words="1-8">هو الذی أرسل رسوله بالهدی و دین الحق</span><span class="footnote" rel="3" title="او کسی است که رسول خود را به هدایت و دین حق فرستاد سوره صف، آیه ۹">*</span>، و نیز در باره قرآن که متضمن دعوت دین است فرموده: <span class="aya" rel="10_35" data-words="6-8">یهدی إلی الحق</span><span class="footnote" rel="4" title="ما به جز این زندگی مادی زندگانی نداریم سوره جاثیه، آیه ۲۴">*</span>. </p> <p>و حق، عبارت است از رأی و اعتقادی که ملازم با رشد بدون غی، و مطابق با واقع باشد، و این همان حکمت است، چون حکمت عبارت است از رأی و عقیده‌ای که در صدقش         <code class="page" rel="19,457"/> محکم باشد، و کذبی مخلوط به آن نباشد، و نفعش هم محکم باشد، یعنی ضرری در دنبال نداشته باشد، و خدای تعالی در آیه زیر به همین معنا اشاره نموده می‌فرماید: <span class="aya" rel="4_113" data-words="24-30">و أنزل الله علیک الکتاب و الحکمة</span><span class="footnote" rel="1" title="و نمی‌خواهند مگر آنکه خدا هم خواسته باشد سوره انسان، آیه ۳۰">*</span>، و نیز در وصف کتاب خود که بر آن جناب نازل کرده می‌فرماید: <span class="aya" rel="36_2" data-words="1-3">و القرآن الحکیم</span><span class="footnote" rel="2" title="تو نمی‌توانی هر کس را که دوست می‌داری هدایت کنی، بلکه خدا است که هر که را بخواهد هدایت می‌کند سوره قصص، آیه ۵۶">*</span>، و نیز رسول گرامی خود را در چند جا از کلام مجیدش معلم حکمت خوانده، از آن جمله فرموده: <span class="aya" rel="62_2" data-words="13-17">و یعلمهم الکتاب و الحکمة</span><span class="footnote" rel="3" title="سوره جمعه، آیه ۲">*</span>. </p> <p>بنا بر این پس تعلیم قرآنی که رسول ( ص) متصدی آن و بیانگر آیات آنست، تعلیم حکمت است و کارش این است که برای مردم بیان کند که در میان همه اصول عقائدی که در فهم مردم و در دل مردم از تصور عالم وجود و حقیقت انسان که جزئی از عالم است رخنه کرده کدامش حق، و کدامش خرافی و باطل است، و نیز در سنتهای عملی که مردم به آن معتقدند، و از آن اصول عقائد منشا می‌گیرد، و عنوان آن غایات و مقاصد است، کدامش حق، و کدام باطل و خرافی است. </p> <p>مثلا بعضی از مردم-که همان منکرین ادیانند-معتقدند که حیات مادیشان اصالت دارد، و هدف نهایی است، حتی بعضی از آنان گفته‌اند: <span class="aya" rel="45_24" data-words="3-7">ما هی إلا حیاتنا الدنیا</span><span class="footnote" rel="4" title="آیا عزت را از پیش خود طلب می‌کنند؟ عزت همه‌اش از خداست سوره نساء، آیه ۱۳۹">*</span> ولی قرآن متوجهشان می‌کند به اینکه: <span class="aya" rel="29_64" data-words="1-15">و ما هذه الحیاة الدنیا إلا لهو و لعب و إن الدار الآخرة لهی الحیوان</span><span class="footnote" rel="5" title="عزت تنها از آن خدا و رسول او و مؤمنین است سوره منافقون، آیه ۸">*</span>، و نیز مردم معتقدند که اسباب حاکم در دنیا تنها حیات و موت، صحت و مرض، غنی و فقر، نعمت و نقمت، و رزق و محرومیت است و می‌گویند: <span class="aya" rel="34_33" data-words="7-11">بل مکر اللیل و النهار</span><span class="footnote" rel="6" title="تنها گردش روزگار است که چنین و چنان می‌کند سوره سبا، آیه ۳۳">*</span>، و قرآن متذکرشان می‌کند به اینکه: <span class="aya" rel="7_54" data-words="29-33">ألا له الخلق و الأمر</span><span class="footnote" rel="7" title="ایجاد و تدبیر در آن تنها به دست خداست، و گردش روزگار هم به دست او است سوره اعراف، آیه ۵۴">*</span>، و نیز می‌فرماید: <span class="aya" rel="6_57" data-words="15-18">إن الحکم إلا لله</span><span class="footnote" rel="8" title="حکم تنها از آن خدا است سوره یوسف، آیه ۶۷">*</span>، و از این قبیل آیات راجع به حکم و تدبیر. </p>   <p>سوره عنکبوت، آیه 64.        <code class="page" rel="19,458"/> و نیز یک عده معتقدند که خودشان در مشیت و خواست مستقل‌اند و هر چه بخواهند می‌کنند، ولی قرآن تخطئه‌شان کرده، می‌فرماید: <span class="aya" rel="76_30" data-words="1-7">و ما تشاؤن إلا أن یشاء الله</span><span class="footnote" rel="1" title="محققا همه انسانها در زیانکاری‌اند، مگر تنها کسانی که ایمان آورده اعمال صالح می‌کنند، و یکدیگر را به پیروی از حق سفارش می‌نمایند سوره عصر، آیه ۳">*</span>، و یا معتقدند به اینکه اطاعت و معصیت و هدایت کردن و هدایت شدن به دست انسانها است، ولی خدای تعالی هشدارشان می‌دهد به اینکه‌ <span class="aya" rel="28_56" data-words="1-11">إنک لا تهدی من أحببت و لکن الله یهدی من یشاء</span><span class="footnote" rel="2" title="خداوند به هر کس بخواهد حکمت می‌دهد، و به کسی که حکمت داده شد خیری بسیار داده شده، ولی به جز خردمندان متذکر این معنا نمی‌شوند سوره بقره، آیه ۲۶۹">*</span>. </p> <p>باز جمعی معتقدند که نیرویشان از خودشان است، و خدای تعالی آن را انکار نموده، می‌فرماید: <span class="aya" rel="2_165" data-words="27-30">أن القوة لله جمیعا</span><span class="footnote" rel="3" title="نیرو همه‌اش از خداست سوره بقره، آیه ۱۶۵">*</span> و یا معتقدند به اینکه عزتشان تنها با داشتن مال و فرزندان و یاوران حاصل می‌شود، و قرآن بر خلاف این پندار حکم می‌کند و می‌فرماید: <span class="aya" rel="4_139" data-words="8-15">أ یبتغون عندهم العزة فإن العزة لله جمیعا</span><span class="footnote" rel="4" title="آیا کسی که مرده بود پس ما زنده‌اش نموده، نوری برایش قرار دادیم تا با آن در بین مردم زندگی کند، در وصف، مثل کسی است که در ظلمتهایی قرار گرفته باشد که خروجی برایش نیست سوره انعام آیه ۱۲۲">*</span>، و نیز می‌فرماید: <span class="aya" rel="63_8" data-words="10-16">و لله العزة و لرسوله و للمؤمنین</span><span class="footnote" rel="5" title="الدر المنثور، ج ۶، ص ۲۱۵">*</span>. </p> <p>و نیز جمعی که همان دسته اول و منکرین ادیانند معتقدند که کشته شدن در راه خدا مرگ و نابودی است، ولی قرآن آن را حیات دانسته می‌فرماید: <span class="aya" rel="2_154" data-words="1-15">و لا تقولوا لمن یقتل فی سبیل الله أموات بل أحیاء و لکن لا تشعرون</span><span class="footnote" rel="6" title="و به کسانی که در راه خدا کشته می‌شوند نگویید مرده‌اند، بلکه زنده‌اند ولی شما زندگیشان را درک نمی‌کنید سوره بقره، آیه ۱۵۴">*</span>. </p> <p>و معارفی دیگر از این قبیل که منکرین ادیان و دنیاپرستان در باره آنها آراء و عقائدی دارند، و قرآن تخطئه‌شان نموده، به سوی معارفی دیگر دعوتشان می‌کند، و رسول خدا (ص) در آیه شریفه‌ <span class="aya" rel="16_125" data-words="1-8">ادع إلی سبیل ربک بالحکمة و الموعظة الحسنة</span><span class="footnote" rel="7" title="مردم را با حکمت و موعظتی نیکو به سوی راه پروردگارت دعوت کن سوره نحل، آیه ۱۲۵">*</span> مامور دعوت به آن شده است. </p> <p>و این معارف که نمونه‌ای از آن ذکر شد معارف و علوم بسیار زیادی است که زندگی دنیا خلاف آن را در ذهن تصویر می‌کند، و همان خلاف را آن چنان آرایش می‌دهد که صاحب ذهن، آن را حقیقت می‌پندارد، و خدای تعالی در کتاب مجیدش و رسول خدا به امر               <code class="page" rel="19,459"/> خدا در تعلیمش مؤمنین را هشدار داده، دستور می‌دهد که مؤمنین یکدیگر را به آنچه حقیقت است سفارش کنند، هم چنان که فرموده: <span class="aya" rel="103_2-3" data-words="1-13">إن الإنسان لفی خسر، إلا الذین آمنوا و عملوا الصالحات و تواصوا بالحق</span><span class="footnote" rel="1" title="تفسیر قمی، ج ۲، ص ۳۶۶">*</span>، و نیز فرموده: <span class="aya" rel="2_269" data-words="1-18">یؤتی الحکمة من یشاء و من یؤت الحکمة فقد أوتی خیرا کثیرا و ما یذکر إلا أولوا الألباب</span><span class="footnote" rel="2" title="تفسیر قمی، ج ۲، ص ۳۶۶">*</span>. </p> <p>پس قرآن در حقیقت می‌خواهد انسان را در قالبی از علم و عمل بریزد که قالبی جدید و ریخته‌گری‌اش هم طرزی جدید است، قرآن می‌خواهد با این ریخته‌گری‌اش انسانی بسازد دارای حیاتی که به دنبالش مرگ نیست، و تا ابد پایدار است، و به همین معنا آیه زیر اشاره نموده، می‌فرماید: <span class="aya" rel="8_24" data-words="5-12">استجیبوا لله و للرسول إذا دعاکم لما یحییکم</span><span class="footnote" rel="3" title="استجابت کنید دعوت خدا و رسول را وقتی شما را می‌خوانند تا زنده‌تان کنند سوره انفال، آیه ۲۴">*</span>، و نیز می‌فرماید: <span class="aya" rel="6_122" data-words="1-21">أ و من کان میتا فأحییناه و جعلنا له نورا یمشی به فی الناس کمن مثله فی الظلمات لیس بخارج منها</span><span class="footnote" rel="4" title="الدر المنثور، ج ۶، ص ۲۱۵">*</span>. </p> <p>و ما وجه حکمت و معنای آن را در هر آیه‌ای که سخن از حکمت داشت ذکر کردیم، البته به آن مقداری که این کتاب مجال بحثش را داشت. </p> <p>و از آنچه گذشت معلوم شد اینکه بعضی گفته‌اند: تفسیر قرآن، تلاوت آنست، و اما غور و کنجکاوی در معانی آیات قرآن تاویل، و ممنوع می‌باشد فاسد و سخنی بسیار دور از ذهن است. </p> 
