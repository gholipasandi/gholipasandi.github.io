<h3 class="ayas">سوره النحل آیه‌های ۹۰ تا ۱۰۵</h3><code class="section" rel="16_90-105"/><h3>ترجمه آیات</h3> <p> <span class="trans" rel="16_90">خدا به عدالت و نیکی کردن و بخشش به خویشان فرمان می‌دهد و از کار بد و ناروا و ستمگری منع می‌کند، پندتان می‌دهد شاید اندرز گیرید.  «۹۰» </span><span class="trans" rel="16_91">به پیمان خدا وقتی که پیمان بستید وفا کنید و قسمها را از پس محکم کردنش که خدا را ضامن آن کرده‌اید مشکنید که خدا می‌داند چه می‌کنید.  «۹۱» </span><span class="trans" rel="16_92">و چون آن کس که رشته خود را از پس تابیدن پنبه و قطعه قطعه کند مباشید که قسمهایتان را ما بین خودتان برای آن که گروهی بیشتر از گروه دیگر است دستاویز فریب کنید. حق اینست که خدا شما را به قسمها امتحان می‌کند و روز قیامت مطالبی را که در مورد آن اختلاف داشته‌اید برایتان بیان می‌کند.  «۹۲» </span><span class="trans" rel="16_93">اگر خدا می‌خواست شما را یک امت کرده بود ولی هر که را خواهد گمراه کند و هر که را خواهد هدایت کند و از آنچه می‌کرده‌اید بازخواست می‌شوید.  «۹۳» </span><span class="trans" rel="16_94">قسمهایتان را میان خودتان دستاویز فریب مکنید که قدمی از پس استوار شدنش بلغزد و شما را به سزای بازماندنتان از راه خدا بدی رسد و عذابی بزرگ داشته باشید.  «۹۴» </span><span class="trans" rel="16_95">پیمان خدا را به بهای اندک مفروشید، حق اینست که آنچه نزد خداست بهتر است اگر بدانید.  «۹۵» </span><span class="trans" rel="16_96">آنچه نزد شماست فانی می‌شود و آنچه نزد خداست ماندنی است و کسانی که صبوری پیشه کردند پاداششان را بهتر از آنچه عمل می‌کرده‌اند می‌دهیم.  «۹۶» </span><span class="trans" rel="16_97">هر کس از مرد و زن عمل شایسته کند و مؤمن باشد او را زندگی نیکو دهیم و پاداششان را بهتر از آنچه عمل می‌کرده‌اند می‌دهیم.  «۹۷» </span><span class="trans" rel="16_98">و چون قرآن بخوانی از شیطان مطرود به خدا پناه جوی.  «۹۸» </span><span class="trans" rel="16_99">که او را بر کسانی که ایمان دارند و به پروردگار خویش توکل می‌کنند تسلط نیست.  «۹۹» </span><span class="trans" rel="16_100">تسلط وی فقط بر کسانی است که دوستدار اویند و کسانی که به خدا شرک آورند. <code class="page" rel="12,476"/> «۱۰۰» </span><span class="trans" rel="16_101"> و چون آیه‌ای را به جای آیه دیگر بدل آریم و خدا بهتر داند چه نازل می‌کند گویند تو فقط افترا می‌زنی چنین نیست بلکه بیشترشان نمی‌دانند.  «۱۰۱» </span><span class="trans" rel="16_102">بگو قرآن را روح پاک (جبرئیل) به حق از جانب پروردگارت نازل کرده تا کسانی را که ایمان دارند، استوار کند و هدایت و بشارتی برای مسلمانان است.  «۱۰۲» </span><span class="trans" rel="16_103">ما می‌دانیم که آنها گویند قرآن را فقط بشری بدو تعلیم می‌دهد، زبان کسی که بدو اشاره می‌کنند عجمی است و این زبان عربی روشن است.  «۱۰۳» </span><span class="trans" rel="16_104">کسانی که آیه‌های خدا را باور ندارند خدا هدایتشان نمی‌کند و عذابی الم انگیز دارند.  «۱۰۴» </span><span class="trans" rel="16_105">دروغ را فقط کسانی می‌سازند که آیه‌های خدا را باور ندارند و آنها خودشان دروغگویانند.  «۱۰۵» </span></p>                           <h3>بیان آیات</h3> <p> این آیات برخی از احکام را که با اسلام قبل از هجرت سازگار است و مایه اصلاح حال عمومی اجتماع است مانند نهی از فحشاء و منکر و ستم و آنچه‌ملحق به آن است مانند امر به سرکشی از خویشاوندان و نهی از شکستن عهد و سوگند ذکر می‌کند، و نیز مطالب دیگری را یادآوری می‌کند که مناسب اینها باشد و آن را اثبات کند. </p> <p><code class="aya" rel="16_90"/> <span class="aya" rel="16_90" data-words="1-10">إن الله یأمر بالعدل و الإحسان و إیتاء ذی القربی</span>. </p> <p>خدای سبحان ابتدا آن احکام سه‌گانه را که مهم‌ترین حکمی هستند که اساس اجتماع بشری با آن استوار است، و از نظر اهمیت به ترتیب یکی پس از دیگری قرار دارند ذکر فرموده است، زیرا از نظر اسلام مهم‌ترین هدفی که در تعالیمش دنبال شده صلاح مجتمع و اصلاح عموم است، چون هر چند انسانها فرد فردند، و هر فردی برای خود شخصیتی و خیر و شری دارد، و لیکن از نظر طبیعتی که همه انسانها دارند یعنی طبیعت مدنیت، سعادت هر شخصی مبنی بر صلاح و اصلاح ظرف اجتماعی است که در آن زندگی می‌کند، بطوری که در ظرف اجتماع فاسد که از هر سو فساد آن را محاصره کرده باشد رستگاری یک فرد و صالح شدن او بسیار دشوار است،  (و یا به تعبیر دیگر عادتا محال است). </p> <h3> <span class="title" rel="16_90 16_91 16_92 16_93 16_94 16_95 16_96 16_97 16_98 16_99 16_100 16_101 16_102 16_103 16_104 16_105">اشاره به اهتمام شدید در اسلام به اصلاح وضع جامعه</span> </h3> <p> بهمین جهت اسلام در اصلاح اجتماع اهتمامی ورزیده که هیچ نظام غیر اسلامی به پای آن نمی‌رسد، منتها درجه جد و جهد را در جعل دستورات و تعالیم دینی حتی در عبادات از نماز و حج و روزه مبذول داشته، تا انسانها را، هم در ذات خود و هم در ظرف اجتماع صالح سازد. <code class="page" rel="12,477"/> در جمله‌ <span class="aya" rel="16_90" data-words="1-4">إن الله یأمر بالعدل</span> دستور به عدل و داد می‌دهد، و عدل مقابل ظلم است، راغب در مفردات می‌گوید: عدالت و معادله لفظی است که معنای مساوات را اقتضاء می‌کند، و به اعتبار اضافه و نسبت، استعمال می‌شود، و عدل-به فتحه عین-، و عدل-به کسره عین-از نظر معنا نزدیک به هم هستند، چیزی که هست عدل-به فتحه عین- در جایی استعمال می‌شود که با بصر و حس دیده می‌شود، مانند عدل شدن این کفه ترازو با آن کفه‌اش یا این لنگه بار با آن لنگه‌اش، یا این عدد از گردو با آن عددش، یا این مقدار گندم با مقداری دیگر از آن، پس بنا بر این می‌توان گفت عدل به معنای تقسیط و تقسیم بطور مساوی است. </p> <h3> <span class="title" rel="16_90">اشاره به معنا و اقسام دو گانه عدل (فردی و اجتماعی) و بیان اینکه امر به عدل در <span class="aya" rel="16_90" data-words="1-6">إن الله یأمر بالعدل و الإحسان</span> امر به عدالت اجتماعی است</span> </h3> <p> سپس اضافه کرده که عدل دو قسم است: یکی مطلق که عقل اقتضای حسن آن را دارد، و در هیچ زمان و عصری منسوخ نمی‌شود و بهیچ وجه اعتداء و ظلم شمرده نمی‌شود، مانند احسان به هر کس که به تو احسان کرده، و آزار نکردن کسی را که او از آزار تو خودداری نموده. </p> <p>دوم عدلی که عقل، عدالت بودن آن را تشخیص نداده بلکه بوسیله شرع شناخته می‌شود، مانند قصاص و ارش و دیه جنایت، و اصل مال مرتد، که این قسم از عدالت قابل نسخ هست، و در بعضی از زمانها منسوخ می‌شود، و بهمین جهت قرآن کریم همین عدالت را اعتداء و سیئه خوانده، یک جا فرموده: <span class="aya" rel="2_194" data-words="8-12">فمن اعتدی علیکم فاعتدوا علیه</span> -پس هر کس به شما تجاوز کرد شما (هم) به او تجاوز کنید و جای دیگر فرموده: <span class="aya" rel="42_40" data-words="1-5">و جزاء سیئة سیئة مثلها</span> -جزای بدی، بدی دیگری است مثل آن . </p> <p>و این نحو از عدالت همان است که در آیه‌ <span class="aya" rel="16_90" data-words="1-6">إن الله یأمر بالعدل و الإحسان</span> منظور است، چون عدل به معنای مساوات در تلافی است، اگر خیر است خیر، و اگر شر است شر، و احسان به معنای این است که خیری را با خیری بیشتر از آن تلافی کنی، و شری را به شری کمتر از آن جواب گویی، این بود آن مقدار از کلام راغب که مورد حاجت ما بود.<span class="footnote" rel="1" title="مفردات راغب، ماده &lt;em&gt;عدل&lt;/em&gt; ">*</span> و این گفتار با تفصیلی که داده برگشتش به یک جمله معروف است که می‌گویند: عدالت میانه روی و اجتناب از دو سوی افراط و تفریط در هر امری است، و این در حقیقت معنا کردن کلمه است به لازمه معنای اصلی، زیرا معنای اصلی عدالت اقامه مساوات میان امور است به اینکه به هر امری آنچه سزاوار است بدهی تا همه امور مساوی شود، و هر یک   <code class="page" rel="12,478"/> در جای واقعی خود که مستحق آن است قرار گیرد، پس عدالت در اعتقاد این است که به آنچه حق است ایمان آوری، و عدالت در عمل فردی آن است که کاری کنی که سعادتت در آن باشد، و کاری که مایه بدبختی است بخاطر پیروی هوای نفس انجام ندهی، و عدالت در مردم و بین مردم این است که هر کسی را در جای خود که به حکم عقل و یا شرع و یا عرف مستحق آن است قرار دهی، نیکوکار را بخاطر احسانش احسان کنی، و بدکار را بخاطر بدیش عقاب نمایی، و حق مظلوم را از ظالم بستانی و در اجرای قانون تبعیض قائل نشوی. از اینجا روشن می‌گردد که عدالت همیشه مساوی با حسن، و ملازم با آن است، چون ما برای حسن، معنایی جز آنچه طبع بدان میل کند و بسویش جذب شود قائل نیستیم، و قرار دادن هر چیزی در جایی که سزاوار آن است از این جهت که در جای خود قرار گرفته چیزی است که انسان متمایل آن است، و به خوبی آن اعتراف دارد، و اگر احیانا مخالف آن را مرتکب شود عذر خواهی می‌کند، و حتی دو نفر از افراد انسان در آن اختلاف نمی‌کنند، هر چند که مردم در مصداق آن با هم اختلاف دارند، و خیلی هم اختلاف دارند، و لیکن این اختلاف ناشی از اختلاف در روش زندگی ایشان است. </p> <p>و نیز این معنا روشن می‌شود که راغب در کلام خود اعتداء و سیئه را عدالت خوانده، و این خالی از مسامحه نیست، زیرا اعتداء و سیئه‌ای که کیفر اعتداء و سیئه دیگری است، برای آن دیگری اعتداء و سیئه است، اما نسبت به کسی که اینطور کیفرش می‌دهد پیمودن راه وسط و میانه‌روی و از خصائل پسندیده است، چون او با این عمل خود میان خوب و بد فرق گذاشته و هر یک را در جای خود قرار داده، پس نسبت به او تجاوز و بدی نیست. </p> <p>پس بهر حال عدالت هر چند که به دو قسم منقسم می‌شود یکی عدالت انسانی فی نفسه و یکی عدالتش نسبت به دیگران، یکی عدالت فردی، یکی عدالت اجتماعی، و نیز هر چند لفظ عدالت مطلق است و شامل هر دو قسم می‌شود و لیکن ظاهر سیاق آیه این است که مراد از عدالت، عدالت اجتماعی است، و آن عبارت از این است که با هر یک از افراد جامعه طوری رفتار شود که مستحق آن است و در جایی جای داده شود که سزاوار آن است، و این خصلتی اجتماعی است که فرد فرد مکلفین مامور به انجام آنند، به این معنا که خدای سبحان دستور می‌دهد هر یک از افراد اجتماع عدالت را بیاورد، و لازمه آن این می‌شود که امر متعلق به مجموع نیز بوده باشد، پس هم فرد فرد مامور به اقامه این حکمند، و هم جامعه که<code class="page" rel="12,479"/> حکومت عهده‌دار زمام آن است. </p> <h3> <span class="title" rel="16_90">امر به احسان در: <span class="aya" rel="16_90" data-words="1-6">إن الله یأمر بالعدل و الإحسان</span> احسان نسبت به دیگران است و امر به‌ <span class="aya" rel="16_90" data-words="8-10">إیتاء ذی القربی</span> امر به احسان به خویشاوندان است</span> </h3> <p> و <span class="phrase">در اینکه فرمود: <em rel="fa_16_90_5-6" data-sentence="16:320">و الاحسان</em> آنچه در باره عدل گفته شد می‌آید، یعنی مقصود از احسان هم احسان به غیر است نه اینکه فرد کار را نیکو کند، بلکه خیر و نفع را به دیگران برساند، آنهم نه بر سبیل مجازات و تلافی بلکه همانطور که گفتیم به اینکه خیر دیگران را با خیر بیشتری تلافی کند، و شر آنان را با شر کمتری مجازات کند، و نیز ابتداء و تبرعا به دیگران خیر برساند.</span> </p> <p>و احسان صرفنظر از اینکه مایه اصلاح مسکینان و بیچارگان و درماندگان است، و علاوه بر اینکه انتشار دادن رحمت و ایجاد محبت است، همچنین آثار نیک دیگری دارد که به خود نیکوکار برمی‌گردد، چون باعث می‌شود ثروت در اجتماع به گردش در آید، و امنیت عمومی و سلامتی پدید آید، و تحبیب قلوب شود. </p> <p> <span class="aya" rel="16_90" data-words="7-10">و إیتاء ذی القربی</span> -یعنی دادن مال به خویشاوندان که خود یکی از افراد احسان است، و اگر خصوص آن را بعد از ذکر عموم احسان ذکر نمود برای این بود که بر مزید عنایت به اصلاح این مجتمع کوچک خاندان دلالت کند، زیرا تشکیل صحیح این مجتمع کوچک است که باعث اصلاح مجتمع مدنی بزرگ می‌شود، هم چنان که مجتمع ازدواج یعنی تشکیل خانواده، مجتمعی کوچک‌تر از مجتمع خاندان و دودمان است، و سببی است مقدم بر آن، و مایه به وجود آمدن آن. </p> <p>بنا بر این، جوامع بزرگ بشری در آغاز از جوامع خانه‌ای که گره آن ازدواج است تشکیل می‌شود، سپس بعد از گسترش توالد و تناسل و توسعه افراد خانواده رفته رفته جامعه‌ای بزرگتر تشکیل می‌شود بنام قبیله و عشیره و دودمان، و همچنین این اجتماع رو به کثرت و تزاید می‌گذارد تا بصورت امتی عظیم در آید، پس مراد از <span class="aya" rel="16_90" data-words="9-10">ذی القربی</span> فرد نیست، بلکه جنس خویشاوند است، و این خود عنوانی است عام که-بطوری که گفته‌اند<span class="footnote" rel="1" title="روح المعانی، ج ۱۴، ص ۲۱۸">*</span> -شامل تمامی خویشاوندان می‌شود. </p> <p>و در تفسیری<span class="footnote" rel="2" title="مجمع البیان، ج ۶، ص ۳۸۰">*</span> که از ائمه اهل بیت (ع) رسیده آمده است که مراد از <span class="aya" rel="16_90" data-words="9-10">ذی القربی</span>، امام از قرابت رسول اللَّه است. </p> <p>و <span class="phrase">مراد از <em rel="fa_16_90_8-8" data-sentence="8:427">ایتاء</em> ، دادن خمس است که خدای تعالی آن را واجب کرده و فرموده     <code class="page" rel="12,480"/> <span class="aya" rel="8_41" data-words="1-18">و اعلموا أنما غنمتم من شیء فأن لله خمسه و للرسول و لذی القربی و الیتامی و المساکین...</span><span class="footnote" rel="1" title="بدانید که آنچه از هر چیزی سود می‌برید به درستی که خمس آن برای خدا و رسول و ذی القربی و یتامی و مساکین است سوره انفال، آیه ۴۱">*</span> و تفسیر آن گذشت.</span> </p> <p>و شاید تعبیر به مفرد در ذی القربی با اینکه در آیه‌ <span class="aya" rel="4_8" data-words="1-10">و إذا حضر القسمة أولوا القربی و الیتامی و المساکین</span><span class="footnote" rel="2" title="سوره نساء، آیه ۸">*</span> و آیه‌ <span class="aya" rel="2_177" data-words="25-35">و آتی المال علی حبه ذوی القربی و الیتامی و المساکین</span><span class="footnote" rel="3" title="سوره بقره، آیه ۱۷۷">*</span> جمع آورده مؤید این روایت باشد. </p> <p>و احتمال اینکه مقصود از آن مفرد که در آیه خمس است جنس ذی القربی است احتمالی است بعید، زیرا اگر چنین بود جا داشت‌ <em>یتامی</em> و <em>مساکین</em> را هم مفرد بیاورد، زیرا نکته خاصی در ذی القربی نبود که آن را مفرد بیاورد و جنس را اراده کند، ولی بقیه را جمع بیاورد. </p> <p>علاوه بر این، در آیه قرینه روشنی نیست بر اینکه مراد از ایتاء، احسان آنهم مطلق احسان باشد (و خدا داناتر است). </p> <p> <span class="aya" rel="16_90" data-words="11-21">و ینهی عن الفحشاء و المنکر و البغی یعظکم لعلکم تذکرون</span>. </p> <p>راغب در مفردات گفته است: کلمه فحش و فحشاء و فاحشه به معنای کردار و گفتار زشتی است که زشتیش بزرگ باشد. و بعید نیست که اصل در معنای آن خروج از حد در کار غیر سزاوار باشد، و لذا گفته می‌شود: غبن فاحش یعنی بیش از حد تحمل مغبون شدن<span class="footnote" rel="4" title="مفردات راغب، ماده &lt;em&gt;فحش&lt;/em&gt; ">*</span>. </p> <p>و معنای منکر، آن کاری است که مردم در جامعه خود آن را نشناسند، یعنی در جامعه متروک باشد، حال یا بخاطر زشتیش و یا بخاطر اینکه جرم و گناه است، مانند عمل مواقعه و یا کشف عورت در انظار مردم، آنهم در جوامع اسلامی. </p> <p>و <span class="phrase">کلمه <em rel="fa_16_90_18-18" data-sentence="5:333">بغی</em> در اصل به معنای طلب است، ولی چون زیاد در طلب حق دیگران با زور و تعدی استعمال شده، لذا فعلا از این کلمه معنای استعلاء و استکبار و گردن‌کلفتی نسبت به دیگران و ظلم و تعدی نسبت به آنان فهمیده می‌شود، و چه بسا که به معنای زنا         <code class="page" rel="12,481"/> هم بکار برود، لیکن در آیه مورد بحث معنای تعدی و ظلم بر غیر است.</span> </p> <p>این سه عنوان یعنی فحشاء و منکر و بغی هر چند از نظر مصداق غالبا یکی هستند، مثلا هر کاری که فحشاء باشد غالبا منکر هم هست، و هر کاری که بغی باشد، غالبا فحشاء و منکر نیز هست، لیکن نهی در آیه متعلق به آنها شده بخاطر عنوانی که دارند، چون وقوع اعمالی که یکی از این سه عنوان را دارد در مجتمع باعث شکاف عمیق میان اعمال اجتماعی صادره از اهل آن اجتماع می‌شود، و اعمال اجتماع از هم پاشیده شده نیروها هدر می‌رود و آن التیام و وحدت عمل از هم گسیخته گشته، نظام فاسد، و مجتمع دچار انحلال می‌شود، هر چند که در ظاهر و صورت بپا ایستاده باشد، و وقتی نظام از هم پاشیده شد هلاک سعادت افراد حتمی است. </p> <h3> <span class="title" rel="16_90 16_91 16_92 16_93 16_94 16_95 16_96 16_97 16_98 16_99 16_100 16_101 16_102 16_103 16_104 16_105">نهی از فحشاء و منکر و بغی در واقع امر به حفظ وحدت در مجتمع است</span> </h3> <p> پس نهی از فحشاء و منکر و بغی، امری است در معنا به اتحاد مجتمع، تا اجزای یکدیگر را از خود بدانند، و اعمال افراد همه یک نواخت باشد، بعضی بر بعضی دیگر استعلاء نکند، و دست ستم بسوی یکدیگر دراز نکنند، از یکدیگر جز خوبی یعنی عملی که آن را می‌شناسند نبینند، در این هنگام است که رحمت در آنان جایگیر گشته همه به هم محبت و الفت می‌ورزند، و نیرو و شدت یک جا متمرکز می‌شود خشم و عداوت و نفرت و هر خصلت بدی که منجر به تفرقه و هلاکت شود از میانشان رخت بر می‌بندد. </p> <p>خدای سبحان این آیه را با جمله‌ <span class="aya" rel="16_90" data-words="19-21">یعظکم لعلکم تذکرون</span> ختم فرمود که معنایش این می‌شود که تا متذکر شوید و بدانید آنچه خدا شما را بدان می‌خواند مایه حیات و سعادت شما است. </p> <p><code class="aya" rel="16_91"/> <span class="aya" rel="16_91" data-words="1-12">و أوفوا بعهد الله إذا عاهدتم و لا تنقضوا الأیمان بعد توکیدها...</span>. </p> <p>در مفردات گفته: <em>عهد</em> به معنای حفظ چیزی و مراعات آن حالا بعد حال است، و پیمانی را که مراعاتش لازم باشد عهد می‌گویند، آن گاه اضافه کرده است: معنای اینکه می‌گویند فلانی به فلانی عهد داد این است که عهدی به او داده و او را به حفظ آن سفارش کرده است<span class="footnote" rel="1" title="مفردات راغب، ماده &lt;em&gt;عهد&lt;/em&gt; ">*</span>. </p> <p>و ظاهر اینکه عهد را به سوی اللَّه اضافه کرده و فرموده: <em>عهد اللَّه</em> این است که مراد از آن، عهدی باشد که شخص آن را با خدا بسته باشد، نه هر عهدی، و نظیر این حرف در نقض یمین یعنی سوگندشکنی خواهد آمد. </p> <p>   <code class="page" rel="12,482"/> <span class="aya" rel="16_91" data-words="7-12">و لا تنقضوا الأیمان بعد توکیدها</span> - <em>نقض یمین</em> به معنای مخالفت مقتضای آن است، و مراد از یمین، سوگند به خداست، گویا غیر از این سوگند را یمین ندانسته است دلیلش هم جمله‌ <span class="aya" rel="16_91" data-words="13-18">و قد جعلتم الله علیکم کفیلا</span> است. </p> <p>و مراد از <em>توکید سوگند</em> ، محکم کردن آن به قصد و تصمیم است، آن هم در باره امری راجح، بخلاف جمله‌های <em>نه به خدا</em> ، <em>آری به خدا</em> و امثال آن از سوگندهای لغو. پس توکید در این آیه معنای تقصید را افاده می‌کند که در آیه‌ <span class="aya" rel="5_89" data-words="1-12">لا یؤاخذکم الله باللغو فی أیمانکم و لکن یؤاخذکم بما عقدتم الأیمان</span><span class="footnote" rel="1" title="خدا به قسمهای لغو بیهوده شما را مؤاخذه نخواهد کرد و لیکن بر آن قسمی که از روی عقیده قلبی یاد کنید مؤاخذه خواهد نمود سوره مائده، آیه ۸۹">*</span> آمده است. </p> <p>گو اینکه از شکستن قسم و عهد هر دو نهی شده و لیکن شکستن قسم در اعتبار عقلی شنیع‌تر است، علاوه بر این عنایت به سوگند در شرع اسلام بیشتر از عهد است، زیرا در باب قضاء، قسم یکی از دو وسیله فصل خصومت است. </p> <h3> <span class="title" rel="16_91 16_90 16_92 16_93 16_94 16_95 16_96 16_97 16_98 16_99 16_100 16_101 16_102 16_103 16_104 16_105">سبب شناعت شکستن قسم</span> </h3> <p> و توضیح شنیع‌تر بودن نقض سوگند این است که: حقیقت معنای سوگند ایجاد ربط خاصی است میان کلام، چه خبر و چه انشاء، و میان یک امر مهم و شریفی که دروغ بودن کلام خبری و مخالفت مقتضای کلام انشایی مستلزم بطلان آن امر شریف و توهین به آن باشد، مثل اینکه می‌گوییم به خدا سوگند فلان کار را می‌کنم، و در انشاء می‌گوییم تو را به خدا قسم فلان کار را بکن و یا مکن، که معنای این سوگند این است که اگر در آن خبر دروغ گفته باشیم و در این انشاء مخالفتی بشود کرامت و عزتی که نسبت <em>به مقسم به</em>  یعنی خدای تعالی معتقد هستیم از بین برده‌ایم، پس برگشت امر به این است که در صورت مخالفت، اول خدا که به وی قسم خورده شده مسئول باشد دوم آن کسی که قسم خورده نزد خدا مسئول بوده باشد، اما خدا مسئول شخص فریب خورده باشد چون او به احترام خدا تکیه و اعتماد نمود و این فریب را بخاطر خدا خورد، و اما شخص قسم خورده نزد خدا مسئول باشد چون او صحت مطلب خود را منوط و مربوط به کرامت و عزت خدا نمود، و خلاصه آبروی خدا را برده، عینا مانند کسی که عقد معامله‌ای می‌بندد و به طرفش وثیقه‌ای که مورد اعتماد او باشد می‌دهد مثلا مالی گرو او می‌گذارد و یا فرزندش را نزد او گروگان می‌سپارد، و یا شخص شریفی معامله او را با شرافت خود ضمانت می‌کند. </p> <p>با این بیان معنای جمله‌ <span class="aya" rel="16_91" data-words="13-18">و قد جعلتم الله علیکم کفیلا</span> روشن می‌شود، زیرا شخص   <code class="page" rel="12,483"/> سوگند خورده وقتی می‌گوید: به خدا قسم فلان کار را می‌کنم، و یا نمی‌کنم وعده خویش را به نوعی‌بر خدای سبحان معلق می‌کند، و خدا را در وفای به آن، کفیل از طرف خود می‌نماید، و اگر با این حال سوگند خود را بشکند و به آن عهد وفا نکند باید کفیلش او را عقوبت کند، پس در نقض سوگند اهانتی به ساحت عزت خدا کرده است. </p> <p>علاوه بر این نقض سوگند و عهد هر دو یک نوع انقطاع و جدایی از خدای سبحان است بعد از تاکیدی که به اتصال به او نموده است. </p> <p>پس جمله‌ <span class="aya" rel="16_91" data-words="13-16">و قد جعلتم الله...</span> حال است از ضمیر جمع در جمله‌ <span class="aya" rel="16_91" data-words="7-9">و لا تنقضوا</span> و جمله‌ <span class="aya" rel="16_91" data-words="19-23">إن الله یعلم ما تفعلون</span> در معنای تاکید نهی است، و چنین افاده می‌کند که این عمل مبغوض خداست و خدا از آن آگاه است. </p> <h3> <span class="title" rel="16_90 16_91 16_92 16_93 16_94 16_95 16_96 16_97 16_98 16_99 16_100 16_101 16_102 16_103 16_104 16_105">تمثیل نقض عهد به پنبه کردن خود رشته</span> </h3> <p> <code class="aya" rel="16_92"/> <span class="aya" rel="16_92" data-words="1-10">و لا تکونوا کالتی نقضت غزلها من بعد قوة أنکاثا...</span>. </p> <p> <span class="phrase"><em rel="fa_16_92_5-5" data-sentence="0:148">نقض</em> که مقابلش واژه <em>ابرام</em> است، به معنای افساد چیزی است که محکم شده از قبیل طناب یا فتیله و امثال آن، پس نقض چیزی که ابرام شده مانند حل و گشودن.</span> </p> <p>چیزی است که گره خورده است، و کلمه <em>نکث</em> به معنای نقض است، و در مجمع البیان گفته: و هر چیزی که بعد از تابیده شدن و یا رشته شدن نقض گردد، آن را انکاث می‌گویند، چه طناب باشد و چه رشته. </p> <p>و <span class="phrase">کلمه <em>دخل</em> -به فتحه دال و خاء-در اصل به معنای هر چیزی است که به چیزی داخل شود در حالی که از آن جنس نباشد، و-بطوری که گفته شده-دغل و خدعه و جنایت را هم از آن کنایه آورده‌اند، و کلمه <em rel="fa_16_92_19-19" data-sentence="188:35">اربی</em> از رباء است که به معنای زیادی است.</span> </p> <p>و جمله‌ <span class="aya" rel="16_92" data-words="1-10">و لا تکونوا کالتی نقضت غزلها من بعد قوة أنکاثا</span> در معنای تفسیر است برای‌ <span class="aya" rel="16_91" data-words="7-12">و لا تنقضوا الأیمان بعد توکیدها</span> که در آیه قبل بود و مثال می‌زند نقض عهد را به زنی که با کمال محکمی، چیزی را بریسد، سپس با زحمت فراوان همان رشته را باز کند، و بصورت انکاثش در آورد که هیچ استحکامی نداشته باشد. </p> <p>از <em>کلبی</em> نقل شده که گفته است زنی بوده احمق از دودمان قریش که با کنیزانش می‌نشسته و تا نصف روز نخ می‌رشته، و آن گاه به ایشان دستور می‌داده که آن رشته‌ها را پنبه کنند، و این کار همیشگی او بوده، و اسمش ریطه دختر عمرو بن کعب بن سعد بن تمیم بن مره بود که به او خرفاء هم می‌گفتند<span class="footnote" rel="1" title="مجمع البیان، ج ۶، ص ۳۸۱، ط تهران">*</span>. </p> <p>   <code class="page" rel="12,484"/> و جمله‌ <span class="aya" rel="16_92" data-words="11-21">تتخذون أیمانکم دخلا بینکم أن تکون أمة هی أربی من أمة</span> معنایش این است که شما قسم‌های خود را وسیله غدر و نیرنگ و خیانت قرار می‌دهید، و با آن، دلهای مردم را خوش می‌کنید آن وقت خیانت و خدعه را پیاده می‌سازید و عهدی که با مردم بسته‌اید نقض می‌کنید تا به این وسیله خود را امتی پولدارتر از امت دیگری قرار دهید. </p> <p>پس مراد از <em>دخل</em> وسیله آن است و این از باب نهادن اسم مسبب بر روی سبب است، و جمله‌ <span class="aya" rel="16_92" data-words="15-17">أن تکون أمة</span> مفعول له به تقدیر لام است، و کلام در این آیه خود یک نوع بیان برای نقض سوگند است، یعنی سوگند می‌خورید تا ثروتمند شوید، و یا بیان برای آن مثل است که چگونه مانند آن زنی هستید که رشته خود را پنبه می‌کرد، و حاصل معنایش این می‌شود که مثل شما در دخل (دغل) گرفتن سوگند خود مثل آن زن است، مطلب خود را با سوگند محکم می‌کنید و گره می‌زنید، آن گاه همان تافته‌ها را بدست خود یعنی با خیانت و خدعه‌ای که می‌کنید باز نموده، پنبه‌اش می‌سازید با اینکه خدا هم شما را از اینکار نهی کرده بود. </p> <p>بعضی<span class="footnote" rel="1" title="روح المعانی، ج ۱۴، ص ۲۲۲">*</span> از مفسرین گفته‌اند جمله مورد بحث استفهام انکاری است. </p> <p> <span class="aya" rel="16_92" data-words="22-25">إنما یبلوکم الله به...</span> یعنی این خود امتحانی است الهی که شما را با آن می‌آزماید، و سوگند می‌خورم که به زودی در روز قیامت شما را به آنچه در آن اختلاف می‌کردید متوجه می‌سازد آن وقت خواهید فهمید حقیقت آنچه که در دنیا بر سرش تکالب می‌کردید و به جان هم می‌افتادید و برای محو آثار حق، راه باطل را طی می‌کردید، آن روز به خوبی معلوم می‌شود که چه کسی گمراه و چه کسی در غیر گمراه بوده است. </p> <p><code class="aya" rel="16_93"/> <span class="aya" rel="16_93" data-words="1-16">و لو شاء الله لجعلکم أمة واحدة و لکن یضل من یشاء و یهدی من یشاء...</span>. </p> <p>بعد از آنکه کلام به ذکر اختلاف ایشان منجر شد همان اختلاف را بیان کرده فرمود: این اختلاف غرض الهی از خلقتشان را نقض نمی‌کند و او را عاجز نمی‌سازد، و اگر خدا می‌خواست همه آنان را امتی واحد می‌کرد که اختلافی بینشان نباشد، و لیکن خدای سبحان خودش آنها را مختلف خلق کرد، یکی را هدایت و یکی را گمراه نمود. </p> <p>و بدین جهت چنین کرد که حکمت خداوند سبحان اقتضاء می‌نمود که سعادت و شقاوت بشر بر اساس اختیار بوده باشد، و راه اطاعت را که منتهی به سعادت آنان می‌شود و راه شقاوت را که منتهی به بدبختی ایشان می‌گردد برایشان بیان کرد تا هر کس راه معصیت را   <code class="page" rel="12,485"/> بپیماید و طریق ضلالت را پیش گیرد مجازاتش نموده، و هر کس بر مرکب راهوار اطاعت سوار شود و راه اطاعت را طی کند او را هم پاداش دهد، و بزودی از هر دو طایفه خواهد پرسید که چه کردید و چه اختیار نمودید؟ از آنچه گذشت این نکته روشن گردید که مراد از یک امت قرار دادن آنان، رفع اختلاف از میان آنان است، و مقصود این است که همه ایشان را از نظر هدایت و سعادت یک جور خلق می‌کرد، و نیز روشن گردید که مقصود از اضلال بعضی و هدایت بعضی اضلال و هدایت ابتدایی نیست، بلکه مجازاتی است، زیرا همه آنان چه گمراهشان و چه در راهشان همه هدایت ابتدایی دارند، و آن کسی که خدا می‌خواهد گمراهش کند کسی است که خودش راه ضلالت یعنی معصیت را پیموده و پشیمان هم نمی‌شود و آن کس که خدا هدایتش کرده کسی است که هدایت فطری خود را از دست نداده و بر آن اساس مشی می‌کند یا همواره در طاعت است و یا اگر گناهی سر می‌زند توبه می‌کند و از راه گناه به صراط مستقیم و سنت الهی‌اش که تبدیل پذیر نیست بر می‌گردد، آری: <span class="aya" rel="33_62" data-words="8-13">و لن تجد لسنة الله تبدیلا</span>، <span class="aya" rel="35_43" data-words="24-29">و لن تجد لسنت الله تحویلا</span>. </p> <h3> <span class="title" rel="16_93 16_90 16_91 16_92 16_94 16_95 16_96 16_97 16_98 16_99 16_100 16_101 16_102 16_103 16_104 16_105">انسان مسئول است و اضلال خدا ابتدایی نیست و فرع بر ضلالت شخص گمراه است</span> </h3> <p> <span class="aya" rel="16_93" data-words="17-21">و لتسئلن عما کنتم تعملون</span> -جمله‌ای است برای دفع توهمی که ممکن است به ذهن بیاید، و آن این است که مستند بودن هدایت و ضلالت به خداوند سبحان اختیار بشر را باطل می‌کند، و بدنبال باطل شدن اختیار مساله نبوتها و رسالتها باطل می‌شود، برای دفع چنین توهمی جواب داده شده که: نه، هنوز سؤال و جواب و اختیار باقی است، چون هدایت و ضلالت بدست خدا بودن اختیار شما را باطل نمی‌کند، زیرا خدا ابتداء گمراه و هدایت نمی‌کند، گمراه کردنش مجازاتی است یعنی کسی را که خودش گمراهی را خواسته در گمراهی پیش می‌برد، و همچنین کسی را که هدایت را اختیار کرده باشد در هدایت پیش می‌برد. و خلاصه شما هر چه اختیار کنید خداوند شما را کمک می‌کند، و در آنچه انتخاب کرده‌اید پیش‌تر می‌برد. </p> <p><code class="aya" rel="16_94"/> <span class="aya" rel="16_94" data-words="1-10">و لا تتخذوا أیمانکم دخلا بینکم فتزل قدم بعد ثبوتها...</span>. </p> <p>در مفردات می‌گوید: کلمه <em>صدود و صد</em> گاهی به معنای انصراف از چیزی و امتناع از آن است مانند <span class="aya" rel="4_61" data-words="15-17">یصدون عنک صدودا</span> و گاهی به معنای منصرف کردن و منع کردن از آن است مثل‌ <span class="aya" rel="27_24" data-words="9-16">و زین لهم الشیطان أعمالهم فصدهم عن السبیل</span><span class="footnote" rel="1" title="مفردات راغب، ماده &lt;em&gt;صد&lt;/em&gt; ">*</span>. </p> <h3> <span class="title" rel="16_94 16_91 16_92 16_90 16_93 16_95 16_96 16_97 16_98 16_99 16_100 16_101 16_102 16_103 16_104 16_105">نهی مستقل از اینکه قسم وسیله خدعه و دغلکاری قرار داده شود</span> </h3> <p> این آیه از دغل گرفتن سوگند، نهی می‌کند، بعد از آنکه از اصل سوگندشکنی نهی فرموده، چون خصوص دغل گرفتن مفسده‌ای اضافه بر سوگندشکنی دارد و چون مفسده مستقلی دارد نهی مستقلی از آن کرده، جمله‌ <span class="aya" rel="16_91" data-words="13-18">و قد جعلتم الله علیکم کفیلا...</span> به مفسده اصل سوگندشکنی اشاره می‌کرد، و این آیه به مفسده دغل گرفتن آن، و می‌فرماید که: این عمل باعث می‌شود: شخصی بعد از ثبات قدم، مجددا قدمش بلغزد، و شما که او را دچار لغزش کرده‌اید و از راه خدا جلوگیری نمودید طعم عذاب را بچشید و شما عذابی بزرگ دارید . </p> <p>و این دو ملاک-بطوری که از ظاهر آنها پیداست-دو ملاک مختلفند، یکی به منزله مقدمه برای دیگری است، هم چنان که خود سوگندشکنی مقدمه برای دغلی است، چون انسان وقتی به جهتی از جهات، سوگند خود را برای بار اول شکست، کم کم اهمیت آن از نظرش می‌رود و آماده نقض برای بار دوم و سوم می‌شود، تا آنجا که سوگند و سوگندشکنی را وسیله خدعه و خیانت هم قرار می‌دهد، و پس از یک بار و دو بار خیانت و دغلکاری آن وقت سوگند را وسیله دغلکاری خود می‌سازد و با آن خدعه و خیانت نموده مردم را فریب می‌دهد، مکر می‌کند، دروغ می‌گوید، دیگر هیچ باکی ندارد که چه می‌کند و چه می‌گوید، و در آخر جرثومه و مجسمه فساد می‌گردد، که هر جا برود مجتمع انسانی آنجا را فاسد می‌سازد، و در راهی غیر راه خدا که فطرت سالم آن را ترسیم نموده قرار می‌گیرد. </p> <p>پس بهر حال ظاهر جمله‌ <span class="aya" rel="16_94" data-words="1-6">و لا تتخذوا أیمانکم دخلا بینکم</span> نهی استقلالی از خدعه با سوگند است، آیه قبلی هم بطور ضمنی از آن نهی می‌کرد، و جمله‌ <span class="aya" rel="16_94" data-words="7-10">فتزل قدم بعد ثبوتها</span> تفریع بر منهی عنه است نه بر نهی، و معنایش این است که نتیجه دغل گرفتن سوگند این است که قدمها بلغزد، نه نتیجه دغل نگرفتن. </p> <p>و لغزیدن قدمها بعد از ثبوت، مثالی است برای سوگند شکستن بعد از عقد و تاکید آن سوگند و بعد از کنده شدن از آنجا که در آن مستقر گشته، زیرا ثبات آدمی و استقامتش بر آنچه که تصمیم گرفته و اهتمام ورزیده، خود یکی از کرائم انسانی و اصول فضائل اخلاقی او است که بنای دین الهی بر آن اساس بنا شده است، و حفظ سوگند بعد از توکید آن‌یکی از قدمهایی است که مایه تمامیت این فضیلت وسیع می‌گردد، و گویا بهمین جهت از این عمل تعبیر به قدم، آنهم بصورت نکره کرده و فرموده است: فتزل قدم-پس قدمی بلغزد  (یعنی یکی از قدمهایی که بشر در زندگی خود دارد). </p> <p>و اینکه فرمود: <span class="aya" rel="16_94" data-words="11-22">و تذوقوا السوء بما صددتم عن سبیل الله و لکم عذاب عظیم</span> عطف<code class="page" rel="12,487"/> است بر جمله‌ <span class="aya" rel="16_94" data-words="7-8">فتزل قدم</span> و بیان نتیجه آن است، هم چنان که جمله مذکور بیان نتیجه و غایت جمله‌ <span class="aya" rel="16_92" data-words="11-13">تتخذون أیمانکم دخلا</span> بود، و با رعایت این ترتیب روشن می‌شود که جمله مورد بحث یعنی‌ <span class="aya" rel="16_94" data-words="14-18">بما صددتم عن سبیل الله</span> به منزله تفسیر برای جمله‌ <span class="aya" rel="16_94" data-words="7-10">فتزل قدم بعد ثبوتها</span> می‌باشد. </p> <p>و مراد از صدود از سبیل اللَّه ، اعراض و امتناع از سنت فطری است که خدا بشر را بر آن فطرت، خلق کرده است، و دعوت نبوی بسوی آن دعوت می‌کند، دعوت می‌کند به اینکه همواره ملتزم به راستی و استقامت و رعایت عهد و پیمان و سوگندهای خود بوده، از دغل و خدعه و خیانت و دروغ و زور و غرور و فریب دوری گزینند. </p> <p>و مراد از <em>چشیدن سوء</em> ، چشیدن عذاب است، و جمله‌ <span class="aya" rel="16_94" data-words="19-22">و لکم عذاب عظیم</span> حال از ضمیر در <em>تذوقوا</em> است، و ممکن هم هست، مراد از چشیدن سوء، آثار سویی باشد که از ناحیه ضلالت خود در همین دنیا می‌بینند، آن وقت جمله‌ <span class="aya" rel="16_94" data-words="19-22">و لکم عذاب عظیم</span> از عذاب آخرتی ایشان خبر داده باشد این آن مطلبی است که از ظاهر آیه شریفه استفاده می‌شود. </p> <p>پس معنای آیه این شد که: سوگندهای خود را وسیله دغلکاری‌های میان خود قرار ندهید، که اینکار باعث می‌شود از آنچه بر آن ثابت گشته‌اید جدا شده، آنچه را محکم کرده‌اید بار دیگر باز کنید، و این خود اعراض از راه خداست که عبارت است از التزام فطرت و دوری از غدر و خدعه و خیانت و دغلی . و کوتاه سخن اینکه مایه افساد در زمین بعد از اصلاح آن است و در آخر باعث این است که شما را به چشیدن سوء و شقاوت در زندگی دنیا و عذاب عظیمی در آخرت دچار سازد. </p> <p>بعضی<span class="footnote" rel="1" title="منهج الصادقین، ج ۵، ص ۲۲۱">*</span> از مفسرین گفته‌اند که: این آیه مختص به نهی از نقض بیعت با رسول خدا  (ص) است، چون سنت در صدر اسلام بر این جاری شده بود که هر که مسلمان می‌شد با رسول خدا (ص) بیعت می‌نمود، و آیه در خصوص کسانی نازل شده که با آن حضرت بر یاری دین و اهل دین بیعت نمودند، خدا ایشان را نهی می‌کند از اینکه بیعت خود را بشکنند، و بنا بر این مراد از لغزیدن قدم بعد از ثبوتش، ارتداد بعد از مسلمان شدن، و ضلالت بعد از رشد است. </p> <p>و لیکن سیاق آیه مساعد با این تفسیر نیست، و بر فرض هم که قبول کنیم خاص بودن مورد منافات با عمومیت حکم ندارد. </p> <p>   <code class="page" rel="12,488"/><code class="aya" rel="16_95"/> <span class="aya" rel="16_95" data-words="1-16">و لا تشتروا بعهد الله ثمنا قلیلا إنما عند الله هو خیر لکم إن کنتم تعلمون</span>. </p> <p>در مفردات گفته: هر چیزی که در ازای چیزی به دست آدمی می‌آید ثمن و بهای آن است<span class="footnote" rel="1" title="مفردات راغب، ماده &lt;em&gt;ثمن&lt;/em&gt; ">*</span>. </p> <p>و ظاهرا آیه شریفه بعد از آنکه در آیه قبلی امر به وفای به عهد می‌کرد، از شکستن عهد نهی می‌کند تا اهمیت مطلب و اعتناء به شان آن را برساند، هم چنان که نظیر این امر و نهی و اهتمام، در مساله سوگند شکستن گذشت. </p> <p>این آیه مطلق است، و مراد از <em>عهد خدا</em> همان عهدی است که خدا با مطلق بندگان خود بسته، و مراد از <em>اشتراء</em> بهای اندک به وسیله عهد خدا به قرینه ذیل آیه این است که آدمی عهد خدا را با چیزی از متاع دنیا معاوضه کند، و برای رسیدن به آن متاع عهد خدا را بشکند، آن متاعی که عوض عهد خدا قرار گرفته ثمن (بها) نامیده شده، چون عوض است، که شرحش گذشت و بقیه الفاظ آیه روشن است. </p> <p><code class="aya" rel="16_96"/> <span class="aya" rel="16_96" data-words="1-8">ما عندکم ینفد و ما عند الله باق</span>. </p> <p>این جمله در مقام تعلیل آیه قبلی است که می‌فرمود: <span class="aya" rel="16_95" data-words="8-13">إنما عند الله هو خیر لکم</span> و آن را توجیه می‌کند به اینکه آنچه در زندگی دنیا (که یک زندگی مادی و قائم بر اساس تحول و دگرگونی است، و قوامش بر اساس حرکت و تغیر و زوال است) در دست شما است، مانند همه دنیا دستخوش زوال است، و آنچه نزد خدای سبحان است و آن را به خصوص به پرهیزگاران وعده داده باقی است و زوال و فنا نمی‌پذیرد، و هر عاقلی می‌داند که باقی بهتر از فانی است. </p> <p>خواننده عزیز باید بداند که جمله‌ <span class="aya" rel="16_96" data-words="1-8">ما عندکم ینفد و ما عند الله باق</span> بخاطر اینکه در لفظ مطلق است قاعده کلی است که قابل استثناء و نقض نیست و در ذیل آن جزئیات بسیاری از معارف نهفته شده است. </p> <p> <span class="aya" rel="16_96" data-words="9-17">و لنجزین الذین صبروا أجرهم بأحسن ما کانوا یعملون</span>. </p> <p>بعد از آنکه وفای به عهد مستلزم صبر بر تلخی مخالفت هوای نفس در نقض آن و نیز مستلزم تحمل تلخی مخالفت با افسار گسیختگی نفس در آنچه می‌خواهد، می‌باشد، لذا روی سخن را از اجر خصوص وفاکاران به عهد برگردانیده متوجه ذکر پاداش مطلق صابران در راه خدا نمود. </p> <h3> <span class="title" rel="16_96">مقصود از اینکه فرمود: صابران را پاداش می‌دهیم <span class="aya" rel="16_96" data-words="14-17">بأحسن ما کانوا یعملون</span> </span> </h3> <p> پس اینکه فرمود: <span class="aya" rel="16_96" data-words="9-13">و لنجزین الذین صبروا أجرهم</span> وعده مؤکدی است بر مطلق صبر، چه صبر بر اطاعت باشد و چه صبر بر ترک معصیت و چه صبر در برابر مصیبت، تنها قیدی که این مطلق دارد این است که این صبر در راه خدا باشد، چون سیاق با صبرهای دیگر سازگاری ندارد. </p> <p>و در جمله‌ <span class="aya" rel="16_96" data-words="14-17">بأحسن ما کانوا یعملون</span> باء برای مقابله است، هم چنان که در عبارت  بعت هذا بهذا-فروختم این را به این برای مقابله است، و مقصود از این عبارت این نیست که خدای عز و جل تنها پاداش را به کارهای بهتر آنان می‌دهد که در حقیقت کارهای آنان را با هم سنجیده آن وقت هر کدام احسن بود در مقابلش پاداش بدهد و خوب آنها را رها کند، زیرا مقام با چنین معنایی که بعضی آیه را به آن تفسیر کرده‌اند سازگار نیست. </p> <p>علاوه بر این، سایر آیاتی که راجع به پاداش اعمال است این معنا را رد می‌کند، از آنهم که بگذریم رحمت واسعه الهی با آن سازگاری ندارد. </p> <p>و نیز مقصود از اعمال ایشان، واجبات و مستحبات آن نیست که بعضی<span class="footnote" rel="1" title="به درستی که صابران اجر خود را دریافت می‌دارند به غیر حساب">*</span> پنداشته و گفته‌اند: مباحات را نمی‌گیرد، چون مباحات احسن نیستند اگر خالی از حسن هم نباشند، زیرا کلام خدا ظاهر در این است که مراد بیان اجر بر اعمال است که در حال صبر انجام داده‌اند، بطوری که با صبر ارتباطی داشته، و پر واضح است که مباحاتی که صابران در راه خدا انجام می‌دهند ارتباطی با صبر ایشان ندارد، پس باقی می‌ماند واجبات و مستحبات و اگر اینها احسن باشند حسنی در برابر ندارند، علاوه بر این هیچ بنده‌ای چنین طمعی ندارد که خدایش در مقابل کارهای مباحش نیز پاداش دهد تا خدا در پاسخ طمعش بفرماید: پاداش تنها در مقابل واجبات و مستحبات است که حسن دارند، و احسن از مباحات هستند، و چون جای چنین طمعی نبوده پس ذکر حسن زیادی آمده است. </p> <p>و از همین جا معلوم می‌شود که مراد از آن احسن الاعمال، نوافل هم نیست،<span class="footnote" rel="2" title="روح المعانی، ج ۱۴، ص ۲۲۵">*</span> البته در صورتی که بگوییم در نوافل الزامی نیست تا احسن اعمال مامور به باشد، زیرا مشتمل بودن واجب بر مصلحت ملزمه که باعث حسن عمل به بیشتر از نوافل می‌شود از خطابات تشریعی معلوم است و کسی در آن شک ندارد. </p> <p>پس معلوم شد که مقصود از جمله مورد بحث اینها نیست، بلکه مقصود این است که عملی را که انجام می‌دهند که در نوع خود یکی حسن و یکی احسن است خدای عز و جل   <code class="page" rel="12,490"/> اجری که می‌دهد اجری است که در نوع خود احسن است، مثلا نمازی که بنده صابر فی اللَّه می‌خواند جزای آن را جزای فرد احسن از آن می‌دهد، هر چند نمازی که او خوانده احسن افراد نماز نبوده باشد، و خلاصه صبری که او در راه خدا دارد باعث می‌شود که خداوند در عمل او مته به خشخاش نگذارد، و آن خصوصیاتی که مایه پستی و زشتی عمل بنده است آنها را ندیده بگیرد، هم چنان که آیه شریفه‌ <span class="aya" rel="39_10" data-words="18-23">إنما یوفی الصابرون أجرهم بغیر حساب</span><span class="footnote" rel="1" title="و هر کس که به ایمان، کفر بورزد عملش حبط و نابود می‌شود سوره مائده، آیه ۵">*</span> همین معنا را افاده می‌کند. </p> <p>و از آیه شریفه بر می‌آید که صبر فی اللَّه باعث کمال عمل می‌شود و بطوری که می‌گویند<span class="footnote" rel="2" title="و حبط شد آنچه که کردند و باطل گشت آنچه که می‌کردند سوره هود، آیه ۱۶">*</span> در جمله‌ <span class="aya" rel="16_96" data-words="9-10">و لنجزین...</span> التفاتی از غیب به تکلم مع الغیر بکار رفته یعنی قبلا خدای تعالی غایب و در این جمله متکلم مع الغیر حساب شده، ولی آنچه به نظر من می‌رسد این است که منظور از تکلم مع الغیر در جمله‌ <span class="aya" rel="16_96" data-words="9-10">و لنجزین</span> التفات نیست، بلکه برگشت به سیاق قبلی است، که سیاق تکلم مع الغیر بود، بله التفات در چند آیه قبل بکار رفته بود، آنجا که در خلال سیاق تکلم مع الغیر یکباره خدای تعالی غایب حساب شده و فرموده: <span class="aya" rel="16_90" data-words="1-6">إن الله یأمر بالعدل و الإحسان</span> و نکته آنهم این بود که در این آیات-یعنی آیه مذکور تا آیه مورد بحث-تعدادی از اوامر و نواهی الهی شمرده شده و مناسب‌تر در امر و نهی این است که به بزرگترین و قوی‌ترین مقام مصدر امر مستند بشود تا به این وسیله آن امر و نهی تاکید و تایید گردد و این بر فن ادبیات و سخن‌سرایی معمولی است مثلا در نقل دستور فلان پادشاه نمی‌گویند فلان بن فلان دستور داده، بلکه می‌گویند شاهنشاه و یا مولای تو چنین دستور داده. </p> <p>در آیات مورد بحث ما نیز مناسب این بود که تکالیف مذکور به مقام جلالت خدا مستند شود و از تکلم با غیر، به غیبت التفات نموده و بفرماید: بدرستی خدا امر به عدل و احسان فرموده... و لذا می‌بینیم که سیاق بهمین نحو در تکلیف آینده نیز پیش می‌رود مثلا می‌فرماید: <span class="aya" rel="16_91" data-words="1-4">و أوفوا بعهد الله...</span>، <span class="aya" rel="16_93" data-words="1-4">و لو شاء الله</span>، <span class="aya" rel="16_95" data-words="1-5">و لا تشتروا بعهد الله...</span> و <span class="aya" rel="16_96" data-words="5-8">ما عند الله باق</span>. </p> <p>آن گاه پس از بیان فرمانهای الهی دوباره به همان سیاق تکلم با غیر رجوع نموده می‌فرماید: <span class="aya" rel="16_96" data-words="9-12">و لنجزین الذین صبروا</span> این سیاق هم چنان جریان می‌یابد تا به بیان تکلیفی     <code class="page" rel="12,491"/> دیگر برسد، باز در آنجا سیاق را تغییر داده می‌فرماید: <span class="aya" rel="16_98" data-words="4-5">فاستعذ بالله</span> بهترین شاهدی که معنای گفته ما را روشن می‌سازد بعد از آن است که می‌فرماید: <span class="aya" rel="16_101" data-words="1-11">و إذا بدلنا آیة مکان آیة و الله أعلم بما ینزل</span> که هر دو جور تعبیر در آن جمع شده، هم تعبیر به تکلم با غیر و هم غیبت، تبدیل آیه‌ای به آیه دیگر را مستند به ضمیر تکلم با غیر نموده و اعلمیت را مستند به خدای عز و جل نموده است. <code class="aya" rel="16_97"/> <span class="aya" rel="16_97" data-words="1-13">من عمل صالحا من ذکر أو أنثی و هو مؤمن فلنحیینه حیاة طیبة...</span>. </p> <p>وعده جمیلی است که به زنان و مردان مؤمن می‌دهد، که عمل صالح کنند، و در این وعده جمیل فرقی میان زنان و مردان در قبول ایمانشان و در اثر اعمال صالحشان که همان احیاء به حیات طیبه، و اجر به احسن عمل است نگذاشته، و این تسویه میان مرد و زن علی رغم بنائی است که بیشتر غیر موحدین و اهل کتاب از یهود و نصاری داشتند و زنان را از تمامی مزایای دینی و یا بیشتر آن محروم می‌دانستند، و مرتبه زنان را از مرتبه مردان پایین‌تر می‌پنداشتند، و آنان را در وضعی قرار داده بودند که بهیچ وجه قابل ارتقاء نبود. </p> <p>پس اینکه فرمود: <span class="aya" rel="16_97" data-words="1-10">من عمل صالحا من ذکر أو أنثی و هو مؤمن</span> حکمی است کلی نظیر تاسیس قاعده‌ای برای هر کس که عمل صالح کند، حالا هر که می‌خواهد باشد، تنها مقیدش کرده به اینکه صاحب عمل، مؤمن باشد و این قید در معنای شرط است، چون عمل در کسی که مؤمن نیست حبط می‌شود و اثری بر آن مترتب نیست هم چنان که خدای تعالی فرموده: <span class="aya" rel="5_5" data-words="38-44">و من یکفر بالإیمان فقد حبط عمله</span><span class="footnote" rel="1" title="آیا کسی که مرده بود و ما او را زنده کردیم و نوری برایش قرار دادیم که با آن در میان مردم آمد و شد می‌کند مثل کسی است که سوره انعام، آیه ۱۲۲">*</span> و نیز فرموده: <span class="aya" rel="11_16" data-words="9-18">و حبط ما صنعوا فیها و باطل ما کانوا یعملون</span><span class="footnote" rel="2" title="خدا ایمان را در دل اینان نوشته و با روحی از خود تاییدشان کرده سوره مجادله، آیه ۲۲">*</span>. </p> <h3> <span class="title" rel="16_97 16_90 16_91 16_92 16_93 16_94 16_95 16_96 16_98 16_99 16_100 16_101 16_102 16_103 16_104 16_105">حیات طیبه‌ای که خداوند به زن و مرد نکو کردار وعده داده است حیاتی حقیقی و جدید است که مرتبه‌ای بالا و والا از حیات عمومی و دارای آثاری مهم می‌باشد</span> </h3> <p> و در جمله‌ <span class="aya" rel="16_97" data-words="11-13">فلنحیینه حیاة طیبة</span> حیات، به معنای جان انداختن در چیز و افاضه حیات به آن است، پس این جمله با صراحت لفظش دلالت دارد بر اینکه خدای تعالی مؤمنی را که عمل صالح کند به حیات جدیدی غیر آن حیاتی که به دیگران نیز داده زنده می‌کند و مقصود این نیست که حیاتش را تغییر می‌دهد، مثلا حیات خبیث او را مبدل به حیات طیبی می‌کند که اصل حیات همان حیات عمومی باشد و صفتش را تغییر دهد، زیرا اگر مقصود این بودکافی بود که بفرماید: ما حیات او را طیب می‌کنیم ولی اینطور نفرمود، بلکه فرمود: ما او را به حیاتی طیب زنده می‌سازیم. </p> <p>     <code class="page" rel="12,492"/> پس آیه شریفه نظیر آیه‌ <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span><span class="footnote" rel="1" title="تفسیر فخر رازی، ج ۲۰، ص ۱۱۳ و روح المعانی، ج ۱۴، ص ۲۲۶ به نقل از ابن جریر">*</span> است که افاده می‌کند خدای تعالی حیاتی ابتدایی و جداگانه و جدید به او افاضه می‌فرماید. </p> <p>از باب تسمیه مجازی هم نیست که حیات قبلی او را بخاطر اینکه صفت طیب به خود گرفته مجازا حیاتی تازه نامیده باشد، زیرا آیاتی که متعرض این حیات هستند آثاری حقیقی برای آن نشان می‌دهند، مانند آیه‌ <span class="aya" rel="58_22" data-words="25-33">أولئک کتب فی قلوبهم الإیمان و أیدهم بروح منه</span><span class="footnote" rel="2" title="روح المعانی، ج ۱۴، ص ۲۲۷ به نقل از ابن عباس و مجمع البیان، ج ۶، ص ۳۸۴ به نقل از وهب و حسن">*</span> و آیه سوره انعام که در چند سطر قبل ذکرش کردیم همه اینها آثاری واقعی و حقیقی برای این حیات سراغ می‌دهند، مثلا نوری که در آیه انعام است قطعا نور علمی است که آدمی بوسیله آن بسوی حق راه می‌یابد، و به اعتقاد حق و عمل صالح نائل می‌شود. </p> <p>و همانطور که او علم و ادراکی دارد که دیگران ندارند همچنین از موهبت قدرت بر احیای حق و ابطال باطل سهمی دارد که دیگران ندارند. چنانچه خدای تعالی در باره آنان فرموده: <span class="aya" rel="30_47" data-words="15-20">و کان حقا علینا نصر المؤمنین</span><span class="footnote" rel="3" title="همواره بر عهده ما بوده که مؤمنین را یاری کنیم سوره روم، آیه ۴۷">*</span> و نیز فرموده: <span class="aya" rel="5_69" data-words="11-26">من آمن بالله و الیوم الآخر و عمل صالحا فلا خوف علیهم و لا هم یحزنون</span><span class="footnote" rel="4" title="کسی که ایمان به خدا و روز جزا بیاورد و عمل صالح کند، این طایفه ترسی ندارند، و محزون نمی‌گردند سوره مائده، آیه ۶۹">*</span> و این علم و این قدرت جدید و تازه، مؤمن، را آماده می‌سازند تا اشیاء را بر آنچه که هستند ببینند، و اشیاء را به دو قسم تقسیم می‌کنند، یکی حق و باقی، و دیگری باطل و فانی، وقتی مؤمن این دو را از هم متمایز دید از صمیم قلبش از باطل فانی که همان زندگی مادی دنیا و نقش و نگارهای فریبنده و فتانه‌اش می‌باشد اعراض نموده به عزت خدا اعتزاز می‌جوید، و وقتی عزتش از خدا شد دیگر شیطان با وسوسه‌هایش، و نفس اماره با هوی و هوسهایش، و دنیا با فریبندگی‌هایش نمی‌تواند او را ذلیل و خوار کنند، زیرا با چشم بصیرتی که یافته است بطلان متاع دنیا و فنای نعمتهای آن را می‌بیند. </p> <p>چنین کسانی دلهایشان متعلق و مربوط به پروردگار حقیقی‌شان است، همان پروردگاری که با کلمات خود هر حقی را احقاق می‌کند، جز آن پروردگار را نمی‌خواهند، و جز تقرب به او را دوست نمی‌دارند، و جز از سخط و دوری او نمی‌هراسند، برای خویشتن         <code class="page" rel="12,493"/> حیات ظاهر و دائم سراغ دارند که جز رب غفور و ودود کسی اداره کن آن حیات نیست، و در طول مسیر آن زندگی، جز حسن و جمیل چیزی نمی‌بینند، از دریچه دید آنان هر چه را که خدا آفریده حسن و جمیل است، و جز آن کارها که رنگ نافرمانی او را به خود گرفته هیچ چیز زشت نیست. </p> <p>این چنین انسانی در نفس خود نور و کمال و قوت و عزت و لذت و سروری درک می‌کند که نمی‌توان اندازه‌اش را معین کرد و نمی‌توان گفت که چگونه است، و چگونه چنین نباشد و حال آنکه مستغرق در حیاتی دائمی و زوال ناپذیر، و نعمتی باقی و فنا ناپذیر، و لذتی خالص از الم و کدورت، و خیر و سعادتی غیر مشوب به شقاوت است، و این ادعا، خود حقیقتی است که عقل و اعتبار هم مؤید آن است، و آیات بسیاری از قرآن کریم نیز بدان ناطق است، و ما در اینجا حاجت به ایراد آن همه آیات نداریم. </p> <p>این آثار زندگی جز بر زندگی حقیقی مترتب نمی‌شود، و زندگی مجازی بویی از آن ندارد، خداوند این آثار رابر حیاتی مترتب کرده که آن را مختص به مردم با ایمان و دارای عمل صالح دانسته، حیاتی است حقیقی و واقعی و جدید، که خدا آن را به کسانی که سزاوارند افاضه می‌فرماید. </p> <p>و این حیات جدید و اختصاصی، جدای از زندگی سابق که همه در آن مشترکند نیست، در عین اینکه غیر آن است با همان است، تنها اختلاف به مراتب است نه به عدد، پس کسی که دارای آن چنان زندگی است دو جور زندگی ندارد، بلکه زندگیش قوی‌تر و روشن‌تر و واجد آثار بیشتر است، هم چنان که روح قدسی که خدای عز و جل آن را مخصوص انبیاء دانسته یک زندگی سومی نیست، بلکه درجه سوم از زندگی است، زندگی آنان درجه بالاتری دارد. </p> <p>این آن چیزی است که تدبر در آیه شریفه مورد بحث آن را افاده می‌کند، و خود یکی از حقایق قرآنی است، و با همین بیان، علت اینکه چرا آن زندگی را با وصف طیب توصیف فرموده روشن می‌شود، گویا همانطور که روشن کردیم حیاتی است خالص که خباثتی در آن نیست که فاسدش کند و یا آثارش را تباه سازد. </p> <h3> <span class="title" rel="16_97 16_90 16_91 16_92 16_93 16_94 16_95 16_96 16_98 16_99 16_100 16_101 16_102 16_103 16_104 16_105">وجوهی دیگر که در باره مراد از حیات طیبه گفته شده است</span> </h3> <p> مفسرین، در آیه شریفه وجوهی ذکر کرده‌اند: بعضی<span class="footnote" rel="1" title="روح المعانی، ج ۱۴، ص ۲۲۶ به نقل از شریک">*</span> گفته‌اند: حیات طیب، حیات بهشتی است که مرگ ندارد، و فقر و بیماری   <code class="page" rel="12,494"/> و هیچ شقاوت دیگری در آن نیست. </p> <p>بعضی<span class="footnote" rel="1" title="روح المعانی، ج ۱۴، ص ۲۲۸ و مجمع البیان، ج ۶، ص ۳۸۴ و تفسیر فخر رازی، ج ۲۰، ص ۱۱۴">*</span> دیگر گفته‌اند: حیات برزخی است. و شاید این تخصیص را از اینجا پنداشته‌اند که ذیل آیه را حمل کرده به جنت آخرت و برای حیات طیبه جز برزخ چیزی به نظرشان نرسیده. </p> <p>بعضی<span class="footnote" rel="2" title="بندگان من کسانیند که تو بر آنان سلطنت نتوانی داشت، مگر آن گمراهانی که خود تو را پیروی کنند سوره حجر، آیه ۴۲">*</span> دیگر گفته‌اند: همین حیات دنیوی است که مقارن با قناعت و رضا به قسمت خدای سبحان باشد، زیرا چنین حیاتی پاکیزه‌ترین زندگی است. </p> <p>و بعضی<span class="footnote" rel="3" title="روح المعانی، ج ۱۴، ص ۲۲۷ به نقل از ضحاک">*</span> گفته‌اند: مراد از آن، رزق حلال است که در قیامت عقابی بر آن نیست. </p> <p>بعضی<span class="footnote" rel="4" title="مجمع البیان، ج ۶، ص ۳۸۴">*</span> دیگر گفته‌اند: روزی روز بروز است. </p> <p>و در این وجوه جای مناقشه بسیار است که بر خواننده اگر دقت فرماید پوشیده نیست، و حاجت نیست که ما کلام را با ایراد آنها طول دهیم. </p> <p>در باره جمله‌ <span class="aya" rel="16_97" data-words="14-20">و لنجزینهم أجرهم بأحسن ما کانوا یعملون</span> در ذیل آیه قبلی بحث کردیم، و در معنای این آیه شریفه است آیه‌ <span class="aya" rel="40_40" data-words="8-25">و من عمل صالحا من ذکر أو أنثی و هو مؤمن فأولئک یدخلون الجنة یرزقون فیها بغیر حساب</span><span class="footnote" rel="5" title="عمل صالح کنند از مرد و زن در حالی که ایمان داشته باشند چنین کسانی داخل بهشت می‌شوند و بی حساب روزی خواهند خورد سوره مؤمن، آیه ۴۰">*</span>. </p> <h3> <span class="title" rel="16_90 16_91 16_92 16_93 16_94 16_95 16_96 16_97 16_98 16_99 16_100 16_101 16_102 16_103 16_104 16_105">مراد از استعاذه به خدا از شیطان، پناه جستن قلبی است</span> </h3> <p> <code class="aya" rel="16_98"/> <span class="aya" rel="16_98" data-words="1-8">فإذا قرأت القرآن فاستعذ بالله من الشیطان الرجیم</span>. </p> <p> <em>استعاذه</em> ، طلب پناه است، و معنا این است که وقتی قرآن می‌خوانی از خدای تعالی بخواه مادامی که مشغول خواندن هستی از اغوای شیطان رجیم پناهت دهد، پس استعاذه‌ای که در این آیه بدان امر شده حال و وظیفه قلب و نفس قرآن‌خوان است، او مامور شده مادامی که مشغول تلاوت است این حقیقت، یعنی استعاذه به خدا را در دل خود بیابد، نه اینکه به زبان بگوید: اعوذ باللَّه من الشیطان‌الرجیم و این استعاذه زبانی و امثال آن سبب و مقدمه برای ایجاد آن حالت نفسانی است نه اینکه خودش استعاذه باشد، و اگر به خود این سخن استعاذه بگوییم مجازا گفته‌ایم، خدای تعالی هم نفرموده هر وقت قرآن           <code class="page" rel="12,495"/> می‌خوانی بگو اعوذ باللَّه من الشیطان الرجیم ، بلکه فرموده: هر وقت قرآن می‌خوانی از خدا پناه بخواه. </p> <p>با این بیان روشن می‌گردد که گفتار بعضی<span class="footnote" rel="1" title="آیا ای بنی آدم با شما عهد نکردیم که شیطان را عبادت مکنید، او برای شما دشمنی آشکار است و اینکه مرا عبادت کنید؟ سوره یس، آیه ۶۱">*</span> از مفسرین که گفته‌اند: مراد از قرائت، اراده قرائت است، یعنی وقتی می‌خواهی قرآن خواندن را شروع کنی بگو فلان...، و در آیه شریفه بطور مجاز فرموده هر وقت قرآن می‌خوانی، و این اطلاق از قبیل اطلاق مسبب و اراده سبب است، خالی از یک نوع سهل‌انگاری نیست. </p> <p><code class="aya" rel="16_99"/> <span class="aya" rel="16_99" data-words="1-11">إنه لیس له سلطان علی الذین آمنوا و علی ربهم یتوکلون</span>. </p> <p>این جمله در مقام تعلیل امری است که در آیه قبلی راجع به استعاذه آمده بود، و معنای مجموع آن این می‌شود که هر وقت قرآن می‌خوانی پناه ببر به خدا از شر شیطان، زیرا تنها کسانی از شر او ایمنند که به خدا ایمان آورده و بر او توکل کرده باشند. </p> <h3> <span class="title" rel="16_90 16_91 16_92 16_93 16_94 16_95 16_96 16_97 16_98 16_99 16_100 16_101 16_102 16_103 16_104 16_105">استعاذه به خدا و توکل بر خدا است و ایمان و توکل دو ملاک صدق عبودیت هستند و فرد متصف به آن دو خارج از سلطه شیطان است</span> </h3> <p> از این آیه دو نکته استفاده می‌شود: اول اینکه: استعاذه به خدا، توکل بر خدا است، زیرا خدای سبحان در تعلیل لزوم استعاذه، بجای استعاذه توکل را آورده و سلطنت شیطان را از متوکلین نفی کرده. </p> <p>دوم اینکه: ایمان و توکل، دو ملاک صدق عبودیت‌اند، که ادعای عبودیت با نداشتن آن دو، ادعایی کاذب است، آیه‌ <span class="aya" rel="15_42" data-words="1-11">إن عبادی لیس لک علیهم سلطان إلا من اتبعک من الغاوین</span><span class="footnote" rel="2" title="کشاف، ج ۲، ص ۶۳۴، و روح المعانی، ج ۱۴، ص ۲۳۰">*</span> که حکایت خطاب پروردگار به ابلیس است نیز همین معنا را می‌رساند، یعنی سلطنت شیطان را از بندگان خود نفی نموده است، چیزی که هست در آیه مورد بحث بجای بندگان، افراد با ایمان و متوکل را آورد. </p> <p>اعتبار عقلی هم با این معنا می‌سازد، زیرا توکل عبارت است از اینکه: انسان زمام تصرف در امور خود را بدست غیر خود دهد، و تسلیم او شود که هر چه او صلاح دید و کرد همان را صلاح خود بداند، و این خود اخص آثار عبودیت است. </p> <p><code class="aya" rel="16_100"/> <span class="aya" rel="16_100" data-words="1-10">إنما سلطانه علی الذین یتولونه و الذین هم به مشرکون</span>. </p> <p>ضمیرهای مفرد سه‌گانه به کلمه شیطان بر می‌گردد، و معنای آیه این است که     <code class="page" rel="12,496"/> سلطنت و برش شیطان منحصر در کسانی است که او را ولی خود می‌گیرند تا او به دلخواه خود امور ایشان را تدبیر کند، و او هر چه کرد اینان اطاعتش کنند، و نیز در کسانی است که به خدا شرک می‌ورزند و بجای خدا شیطان را ولی خود می‌گیرند و او را رب و مطاع خود می‌پندارند، زیرا اطاعت، خود عبادت است، هم چنان که فرمود: <span class="aya" rel="36_60-61" data-words="1-18">أ لم أعهد إلیکم یا بنی آدم أن لا تعبدوا الشیطان إنه لکم عدو مبین، و أن اعبدونی</span><span class="footnote" rel="1" title="مفردات راغب، ماده &lt;em&gt;بدل&lt;/em&gt; ">*</span>. </p> <p>از این بیان دو حقیقت روشن می‌گردد: اول اینکه: ذیل آیه، مفسر صدر آن است، و <em>تولی</em> یعنی ولی گرفتن کسی که خدا ولیش ندانسته شرک به خدا و یا به عبارت دیگر غیر خدا پرستیدن است. </p> <p>دوم اینکه: میان توکل نکردن بر خدا و تولای شیطان و عبادت او هیچ واسطه‌ای نیست، کسی که بر خدا توکل نکند او از اولیای شیطان خواهد بود. </p> <p>و چه بسا بعضی<span class="footnote" rel="2" title="هر که با جبرئیل دشمن است باید بداند که جبرئیل آن را به اذن خدا بر قلب تو نازل کرده">*</span> از مفسرین گفته‌اند: ضمیر مفرد در جمله‌ <span class="aya" rel="16_100" data-words="6-10">و الذین هم به مشرکون</span> به خدای تعالی برمی‌گردد، و معنای آیه را چنین می‌کند که: سلطنت شیطان تنها بر دو طایفه است، یکی مشرکین و یکی موحدینی که شیطان را ولی خود می‌گیرند. </p> <p>و <span class="phrase">لیکن چون این تفسیر باعث می‌شود ضمیرهای یک سیاق، در مرجع، مختلف شود، یعنی ضمیر در <em>سلطانه</em> و <em rel="fa_16_100_5-5" data-sentence="99:58">یتولونه</em> به شیطان، و ضمیر <em>به</em> به خدا برگردد لذا مردود است.</span> </p> <h3> <span class="title" rel="16_101">اشاره به مساله نسخ و حکمت آن و پاسخ به خرده گیری مشرکین در آیه شریفه: <span class="aya" rel="16_101" data-words="1-6">و إذا بدلنا آیة مکان آیة...</span> </span> </h3> <p> <code class="aya" rel="16_101"/> <span class="aya" rel="16_101" data-words="1-19">و إذا بدلنا آیة مکان آیة و الله أعلم بما ینزل قالوا إنما أنت مفتر بل أکثرهم لا یعلمون</span>. </p> <p>این آیه اشاره به مساله نسخ، و حکمت آن می‌کند، و پاسخی است از تهمتی که به رسول خدا (ص) می‌زدند و از افترایی که به خدا می‌بستند، و ظاهر سیاق آیات این است که گویندگان این حرفها مشرکین بوده‌اند، هر چند که یهودیان هم در انکار نسخ همان نظریه را دارند، احتمال هم دارد که مشرکین این حرف را از ناحیه یهودیان الهام گرفته باشند، چون در باره نبوت نبی اکرم خیلی به یهودیها مراجعه می‌کردند. </p> <p> <span class="aya" rel="16_101" data-words="1-6">و إذا بدلنا آیة مکان آیة</span> -راغب در مفردات گفته: ابدال و تبدیل و تبدل و استبدال همه به معنای این است که چیزی را در جای چیز دیگری قرار دهی، و این اعم از     <code class="page" rel="12,497"/> معنای کلمه <em>عوض</em> است، چون عوض در معنایش این نکته خوابیده که آنچه می‌گیری در مقابل آنچه می‌دهی ملک تو گردد، ولی تبدیل گاهی تغییری را افاده می‌کند که بدلش به آدمی بر نگردد، مانند آیه <span class="aya" rel="2_59" data-words="1-8">فبدل الذین ظلموا قولا غیر الذی قیل لهم</span> -آنهایی که ستمگر بودند حرف را به غیر آنچه دستور یافته بودند تبدیل کردند تا آنجا که می‌فرماید: <span class="aya" rel="2_181" data-words="1-4">فمن بدله بعد ما</span> سمعه... -پس هر کس آن را بعد از آنکه شنید تبدیل کند... ، و نیز خدای تعالی فرموده: <span class="aya" rel="16_101" data-words="1-6">و إذا بدلنا آیة مکان آیة</span> و نیز فرموده: <span class="aya" rel="34_16" data-words="6-9">و بدلناهم بجنتیهم جنتین</span> و نیز فرموده: <span class="aya" rel="7_95" data-words="1-5">ثم بدلنا مکان السیئة الحسنة</span>، این بود کلام مورد حاجت ما از راغب.<span class="footnote" rel="1" title="روح الامین آن را بر قلب تو نازل کرده سوره شعراء، آیه ۱۹۴">*</span> پس تبدیل بمعنای تغییر، مخالف با تبدیل به معنای معروفش است، زیرا در تبدیل به معنی تغییر مفعول اول ماخوذ و مطلوب است بخلاف تبدیل به معنای معروف، پس در جمله‌ <span class="aya" rel="16_101" data-words="1-6">و إذا بدلنا آیة مکان آیة</span> معنا این است که ما آیه دومی را بجای آیه اولی بگذاریم و آن را باقی بداریم، چون مطلوب است. </p> <p>و جمله‌ <span class="aya" rel="16_101" data-words="7-11">و الله أعلم بما ینزل</span> کنایه از این است که حق هیچوقت از مورد خود تجاوز نمی‌کند، و آن آیه‌ای که خدا نازل می‌کند سزاوار و شایسته به نازل شدن است، و خدا از اینان که اعتراض می‌کنند داناتر است به آنچه که نازل می‌کند، بنا بر این، جمله مورد بحث جمله حالیه است. </p> <p>و اینکه فرمود: <span class="aya" rel="16_101" data-words="12-15">قالوا إنما أنت مفتر</span> نقل کلامی است که مشرکین به رسول خدا  (ص) گفته و او را متهم کرده بودند به اینکه تو از دروغ به خدا افتراء بسته‌ای، چون عوض کردن حرف و تبدیل کردن یک آیه بعد از آنکه آمده است از ساحت پروردگار بدور است. </p> <p>مشرکین در این سخن خود تاکید هم داشته‌اند، زیرا با اینکه می‌توانستند بگویند تو در این تبدیل آیه، افتراء بسته‌ای چنین نگفتند، بلکه بصورت اسم فاعل که دلالت بر دوام و استمرار دارد اداء کرده گفتند: <em>تو افتراء زنی</em> ، تازه همین مطلب را باز طور دیگری گفتند، یعنی با آوردن کلمه <em>انما</em> فهماندند که جز افتراء زدن کار دیگری نداری، و باز برای بیشتر تاکید کردن مطلب، گفتار خود را بصورت جمله اسمیه آورده و او را مفتری خواندند، و منظورشان این بود که او را در خصوص مساله تبدیل آیه، مفتری جلوه دهند، آن وقت از آنجایی که خود آن جناب همیشه گوشزد کرده بود که تمامی آیات قرآنش از ناحیه خدا   <code class="page" rel="12,498"/> است، نتیجه بگیرند که پس تمامی حرفهایش افترای به خداست، در نتیجه پس او جز افتراء، کار دیگر و حرف دیگری ندارد. </p> <p>و در جمله‌ <span class="aya" rel="16_101" data-words="16-19">بل أکثرهم لا یعلمون</span> منظور اکثر مشرکین است که آن جناب را متهم کرده بودند به اینکه مفتری است، و می‌خواهد بفرماید این اکثر، حقیقت حال را نمی‌دانند، و نمی‌فهمند که حکمت تبدیل آیه چیست، و بزودی در جواب آن برایشان معلوم می‌شود که احکام الهی تابع مصالح بندگان است پاره‌ای از این مصالح بر حسب تغیر اوضاع و احوال و زمانها تبدل می‌پذیرد، در نتیجه حکم خدا هم تغییر پیدا می‌کند، و حکم دیگری که مصلحت تازه‌ای دارد جعل می‌شود. </p> <p>پس بیشتر این مشرکین از این مساله غافلند، تنها اقلیتی از آنها هستند که بر این حقیقت وقوف دارند، البته آنهم وقوف اجمالی، ولی چیزی که هست همانها هم به یک جهت دیگری زیر بار نمی‌روند، و آن استکبار و عناد با حق است که حرف‌هایی را بدون اینکه رعایت جانب حق را بکنند می‌زنند. <code class="aya" rel="16_102"/> <span class="aya" rel="16_102" data-words="1-15">قل نزله روح القدس من ربک بالحق لیثبت الذین آمنوا و هدی و بشری للمسلمین</span>. </p> <p><span class="phrase">در ابتداء سوره اشاره‌ای به معنای <em rel="fa_16_102_3-3" data-sentence="33:1084">روح</em> رفت و <em rel="fa_16_102_4-4" data-sentence="96:1065">قدس</em> به معنای طهارت و پاکی است، و ظاهرا اضافه روح به قدس به منظور اختصاص باشد، یعنی روحی که از قذارتها و پلیدیهای مادی طاهر، و از خطاء و غلط منزه است، و همین روح القدس در جای دیگر از قرآن به روح الامین تعبیر شده و در جایی دیگر به جبرئیل که یکی از ملائکه است و فرموده: <span class="aya" rel="26_193-194" data-words="1-6">نزل به الروح الأمین، علی قلبک</span><span class="footnote" rel="1" title="ما هیچ آیه‌ای را نسخ نمی‌کنیم و از یادها نمی‌بریم مگر آنکه بهتر از آن و یا مثل آن را می‌آوریم سوره بقره، آیه ۱۰۶">*</span> و نیز فرموده: <span class="aya" rel="2_97" data-words="2-11">من کان عدوا لجبریل فإنه نزله علی قلبک بإذن الله</span><span class="footnote" rel="2" title="مجمع البیان، ج ۶، ص ۳۸۰">*</span> پس اینکه فرمود: بگو روح القدس از ناحیه پروردگارت نازلش کرده دستوری است به اینکه جواب مشرکین را بده، و آنچه به ذهن سبقت می‌جوید این است که ضمیر به قرآن برگردد، آن قرآنی که ناسخ است، یعنی آن آیه‌ای که آیه‌ای دیگر را نسخ کرده، ولی احتمال هم دارد که به مطلق قرآن برگردد، و اینکه تعبیر به تنزیل کرد نه به انزال برای این بود که به تدریجی بودن نزول قرآن اشاره فرموده باشد.</span> </p>   <p>سوره بقره، آیه 97.  <code class="page" rel="12,499"/> طبع کلام اقتضاء می‌کرد بفرماید: من ربی-از ناحیه پروردگارم <em>و لیکن فرموده: </em> بگو روح القدس آن را از ناحیه پروردگارت نازل کرده و این برای آن بود که بر کمال عنایت خدا و رحمتش نسبت به رسول خدا (ص) دلالت کند، گویا راضی نشده حتی یک لحظه خطابش را از او قطع کند، و تا آنجا که ممکن است، روی سخن با وی دارد، و نیز برای این بوده که دلالت کند، بر اینکه مراد از سخنی که مامور شده بگوید اعلام مشرکین است به این معنا، نه صرف تلفظ به این الفاظ (دقت فرمایید). </p> <h3> <span class="title" rel="16_102 16_90 16_91 16_92 16_93 16_94 16_95 16_96 16_97 16_98 16_99 16_100 16_101 16_103 16_104 16_105">توضیحی در مورد اینکه با نزول آیات ناسخ خداوند ایمان مؤمنین را تثبیت می‌کند</span> </h3> <p> و در جمله‌ <span class="aya" rel="16_102" data-words="8-10">لیثبت الذین آمنوا</span> <em>تثبیت</em> به معنای تحکیم ثبات و تاکید آن است به اینکه ثباتی بعد از ثبات دیگر بر آنان القاء کند. گویا ایشان با ایمان به خدا و رسول و روز جزا بر حق ثابت شده‌اند، و به خاطر تجدد حکم بر اساس تجدد مصلحت خداوند ثبات دیگری به ایشان می‌دهد و نمی‌گذارد از این جهت ثبات اولشان دستخوش ضعف گردد و کارهایی بر طبق حکم سابق انجام دهند که با مصلحت امروز سازگاری ندارد، زیرا این مطلب پر واضح است که وقتی کسی مامور شود راهی را به خاطر مصلحتی که تا مدتی دارد سلوک کند، و مامور، با ایمانی که به آخر دارد شروع کند به سلوک آن راه و پس از پیمودن قطعه‌ای از آن، مطابق آنچه که آمرش دستور داده از سرعت و کندی و در شب و روز ناگهان مصلحت مذکور وجهه‌اش دگرگون گشته و عمل به نحو سابق، دیگر بی مصلحت شده و به نحوی جدید دارای مصلحت گردد، و در این فرض اگر آمر که راهنمای اوست او را خبر ندهد، و هم چنان امر سابق خود را دنبال کند و بترسد که اگر به عامل بگوید، مصلحت تغییر کرده امتثال نکند، همین راهنمایی نکردن او ایمان وی را سست نموده به کلی یاغی می‌گردد، و اما اگر بگوید امر تازه و امتثال به نحو تازه دارای مصلحت است نه به نحو سابق ایمان عامل بیشتر و ثباتی بر ثبات قبلیش اضافه می‌شود، پس اینکه قرآن کریم مشتمل بر نسخ و تجدید حکم بر حسب تجدد مصالح می‌باشد باعث تثبیت کسانی است که ایمان آورده‌اند، و ثباتی بر ثبات آنان می‌افزاید، و مقصود از مسلمین در جمله‌ <span class="aya" rel="16_102" data-words="11-15">و هدی و بشری للمسلمین</span> کسانی هستند که تسلیم حکم خدای تعالی هستند و اعتراض و چون و چرایی ندارند، پس آیه ناسخ برای اینگونه افراد ارائه طریق و بشارت به سعادت و جنت است، و اگر آثار آن را از هم جدا نموده تثبیت را به مؤمنین و هدایت و بشری را به مسلمین اختصاص داده، برای این است که میان ایمان و اسلام فرق هست، ایمان کار قلب است و سهمش از آثار نسخ تثبیت در علم و اذعان است، و اسلام مربوط به ظاهر عمل و مرحله جوارح بدن است و نصیبش اهتداء به عمل واجب و بشارت به نتیجه آن یعنی بهشت و<code class="page" rel="12,500"/> سعادت است. </p> <p>در سابق هم در تفسیر آیه‌ <span class="aya" rel="2_106" data-words="1-11">ما ننسخ من آیة أو ننسها نأت بخیر منها أو مثلها</span><span class="footnote" rel="1" title="الدر المنثور، ج ۴، ص ۱۲۸">*</span> در جلد اول این کتاب بحثی در باره نسخ گذراندیم. </p> <h3> <span class="title" rel="16_90 16_91 16_92 16_93 16_94 16_95 16_96 16_97 16_98 16_99 16_100 16_101 16_102 16_103 16_104 16_105">شرح و تفصیل جواب خدای سبحان به افترای مشرکین به رسول خدا (ص) که گفتند مردی غیر عرب به او می‌آموزد</span> </h3> <p> <code class="aya" rel="16_103"/> <span class="aya" rel="16_103" data-words="1-8">و لقد نعلم أنهم یقولون إنما یعلمه بشر</span>. </p> <p>این افتراء دیگری است از مشرکین به رسول خدا (ص) و آن این است  <span class="aya" rel="16_103" data-words="6-8">إنما یعلمه بشر</span> -بدرستی که بشری به او درس می‌دهد و منشا این افتراء بطوری که از سیاق اعتراضشان و جوابی که آمده بر می‌آید این بوده که مردی غیر عرب بوده، و منظور ایشان تعلیم آن مرد بوده است، مردی بوده که زبان عربی را بطور فصیح می‌دانسته و در عین حال چیزی از معارف ادیان و احادیث انبیاء را هم می‌دانسته، و چه بسا رسول خدا  (ص) او را دیده، از این رو این تهمت را زده‌اند که حتما آن مرد به وی تعلیم می‌دهد، و ادعایی که مبنی بر وحی بودن گفته‌هایش می‌کند صحیح نیست، و خدای تعالی در نقل کلام آنان رعایت اختصار را کرده و گر نه تقدیرش: انما یعلمه بشر و ینسب ما تعلمه منه الی اللَّه افتراء علیه-بشری به او درس می‌دهد و او آنچه را از وی یاد می‌گیرد از روی افتراء به خدا نسبت می‌دهد می‌باشد. </p> <p>و معلوم است که جواب دادن به صرف اینکه آن مرد زبانش غیر عربی است و قرآن به زبان عربی فصیح و آشکار است، ماده اشکال را به کلی از بین نمی‌برد، برای اینکه ممکن است بگویند از آن مرد غیر عربی درس می‌گیرد، و آن گاه یادگرفته‌های خود رادر قالب زبان عربی صحیح و فصیح در می‌آورد، بلکه اصلا این اشکال بیشتر به ذهن می‌رسد تا اشکال اول، چون تعبیر مشرکین این بود که: بدرستی که مردی عجمی به او یاد می‌دهد <em>و این نبود که</em> مردی عجمی به او تلقین و یا املاء می‌کند و او عین عبارات وی را اداء می‌نماید، و معلوم است که تعلیم مربوط به معانی است، نه الفاظ. </p> <p>و از اینجا به خوبی روشن می‌گردد که جمله‌ <span class="aya" rel="16_103" data-words="9-12">لسان الذی یلحدون إلیه</span>... <span class="aya" rel="16_103" data-words="18-18">مبین</span> به تنهایی جواب از شبهه آنان نیست، بلکه جواب از این جمله شروع شده، و تا تمامی دو آیه تمام می‌شود. </p> <p>و خلاصه جوابی که از مجموع سه آیه استفاده می‌شود این است که: تهمتی که شما   <code class="page" rel="12,501"/> به وی می‌زنید که بشری به او تعلیم می‌دهد، و او آن را به خدا نسبت داده افتراء می‌بندد، اگر مقصود شما از تعلیم، تلقین الفاظ است و قرآن کریم کلام آن مرد است، نه کلام خدا، جوابش این است که آن مرد غیر عرب است، و این قرآن به زبان عربی مبین است. </p> <p>و اگر منظورتان این است که آن مرد معانی و معارف قرآنی را باو یاد می‌دهد، و الفاظ از رسول خدا (ص) است، و او الفاظ خود را به خدا افتراء می‌بندد، جوابتان این است که معارف حقیقی‌ای قرآن در بر دارد که هیچ صاحب عقلی در حقیقی بودن آن شک ننموده و تمامی عقول، مجبور و مضطر در قبول آنند، اگر رسول خدا (ص) آنها را از بشری گرفته بود خودش نسبت به آنها ایمان نمی‌داشت، و حال آنکه او به آیات خدا ایمان دارد و اگر ایمان نمی‌داشت خدا هدایتش نمی‌کرد، چون خدا کسی را که به آیاتش ایمان ندارد هدایت نمی‌کند، و چون مؤمن به آیات خداست، دیگر به خدا افتراء نمی‌بندد، چون به خدا افتراء نمی‌بندد مگر کسی که ایمان به آیات او نداشته باشد، پس این قرآن افتراء نیست، و از بشری گرفته نشده، بلکه منسوب به خدای سبحان است. </p> <p>پس جمله‌ <span class="aya" rel="16_103" data-words="9-18">لسان الذی یلحدون إلیه أعجمی و هذا لسان عربی مبین</span> جواب از فرض اول است و آن این بود که قرآن با الفاظش از بشری گرفته شده باشد، و او به رسول خدا  (ص) تلقین کرده باشد، و معنای جوابش این شد که زبان آن مردی که شما می‌گوئید و بدان متوجهید (یعنی منظورتان اوست) لسان غیر عربی است، یعنی غیر فصیح و غیر روشن است، و این قرآنی که بر شما تلاوت می‌شود، زبان عربی روشن است، آن وقت چگونه ممکن است تصور شود کسی که عربی فصیح نمی‌داند، به این فصاحت سخن بگوید؟ <code class="aya" rel="16_104"/><code class="aya" rel="16_105"/>و جمله‌ <span class="aya" rel="16_104" data-words="1-4">إن الذین لا یؤمنون</span> تا آخر دو آیه جواب از فرض دوم اشکال است، و آن این بود که شخص مورد نظر معانی و معارف قرآن را به آن جناب تعلیم داده باشد، و او آن را به خدا افتراء ببندد. </p> <p>و معنای جواب آن این است که کسانی که ایمان به آیات خدا ندارند و به آن کفر می‌ورزند خدا بسوی معارف حق هدایتشان نمی‌کند، و عذابی دردناک خواهند داشت، و رسول خدا (ص) مؤمن به آیات خداست، چون او مهدی به هدایت خداست، و کسانی به خدا افتراء می‌بندند که به آیات خدا ایمان نداشته باشند، و آنان دروغ‌گویانند که دائما بر دروغگویی خود استمرار دارند، و اما مثل رسول خدا (ص) کسی که مؤمن به آیات خدا است، هرگز به خدا دروغ نمی‌بندد و اصلا دروغ نمی‌گوید، پس این<code class="page" rel="12,502"/> دو آیه کنایه از این است که رسول خدا (ص) مهدی به هدایت خدا و مؤمن به آیات او است، و مثل او کسی افتراء و کذب مرتکب نمی‌شود. </p> <p>مفسرین این دو آیه را از آیه اولی قطع کرده و آیه اول را جواب کامل از اشکال مشرکین دانسته‌اند ولی خواننده عزیز دستگیرش شد که آن به تنهایی وافی به جواب نیست. </p> <p>آن گاه جمله‌ <span class="aya" rel="16_103" data-words="14-18">و هذا لسان عربی مبین</span> را از باب تحدی به اعجاز قرآن در بلاغتش جواب کامل گرفته‌اند، که خلاصه‌اش این می‌شود: اگر این قرآن تعلیم یک فرد بشر است که منظور شما او است حال تمامی بشر را جمع کنید تا یک آیه مثل آن را بیاورند  ولی شما خواننده عزیز می‌دانید که در الفاظ این جمله هیچ چیزی از معجزه بودن قرآن در بلاغت و هیچ اثری از مساله تحدی وجود ندارد، نهایت چیزی که از آن استفاده می‌شود این است که زبان عربی مبین است، و معقول نیست مردی غیر عرب چنین بیانی شیوا داشته باشد. </p> <p>آن گاه دو آیه بعد را حمل بر تهدید آن کافران که آیات خدا را انکار نموده و به رسول خدا (ص) افتراء می‌بستند کرده و گفته‌اند: این دو آیه مشرکین را به عذاب دردناک وعیدشان می‌دهد و نسبتی را که به رسول خدا (ص) داده بودند به خودشان بر می‌گرداند که خود آنان سزاوارتر به افترا هستند چون آنهایند که به خدا و آیات او ایمان ندارند، و خدا هم بهمین جهت هدایتشان نکرده است، سپس بر این اساس بحث کرده‌اند در اینکه فلان کلمه آیه چه معنا دارد و آن دیگری چه معنا؟ بحثی که هر چه جلوتر می‌رود از معنای حقیقی آیه دورتر می‌شود و شما خواننده عزیز فهمیدید که این بحثها بالأخره اشکال ما را که گفتیم آیه اول، ماده اشکال را از بین نمی‌برد حل نمی‌کند. </p> <h3>بحث روایتی‌ <span class="title" rel="16_90">روایاتی در ذیل آیه: <span class="aya" rel="16_90" data-words="1-6">إن الله یأمر بالعدل و الإحسان...</span> و بیان مراد از عدل و احسان</span> </h3> <p> در الدر المنثور است که احمد از عثمان بن ابی العاص روایت کرده که گفت: من نزد رسول خدا (ص) نشسته بودم که دیدم چشمهای خود را خیره نموده فرمود: جبرئیل مرا دستور داد تا این آیه را در اینجای از سوره بگذارم: <span class="aya" rel="16_90" data-words="1-6">إن الله یأمر بالعدل و الإحسان</span>... <span class="aya" rel="16_90" data-words="21-21">تذکرون</span><span class="footnote" rel="1" title="الدر المنثور، ج ۴، ص ۱۲۸">*</span>. </p> <p>   <code class="page" rel="12,503"/> مؤلف: این روایت را از ابن عباس از عثمان بن مظعون نیز نقل کرده است<span class="footnote" rel="1" title="تفسیر برهان، ج ۲، ص ۳۸۱، ح ۳">*</span>. </p> <p>و در مجمع البیان گفته که روایتی رسیده که عثمان بن مظعون گفت: از بس که رسول خدا (ص) اسلام را بر من عرضه کرد از روی رودربایستی اسلام آوردم و اسلام در قلبم جای نگرفته بود، تا آنکه روزی نزدش نشسته بودم و او سرگرم تفکر و دقت بود، ناگهان چشمها را به آسمان خیره نمود بطوری که گویی چیزی می‌پرسد، بعد از آنکه آن حال تمام شد، از حالش پرسیدم فرمود: بلی، موقعی که داشتم با تو حرف می‌زدم جبرئیل را در هوا دیدم که نزدم می‌آید، پس از لحظه‌ای نزدم آمد و این آیه را نازل کرد: <span class="aya" rel="16_90" data-words="1-6">إن الله یأمر بالعدل و الإحسان</span>، آن گاه آیه را تا به آخر بر من تلاوت کردند، در نتیجه اسلام در قلبم جای گرفت. </p> <p>آن گاه نزد عمویش ابو طالب رفته و جریان را برایش تعریف کردم، او گفت: ای آل قریش؟ محمد را پیروی کنید تا ارشاد شوید، زیرا او شما راجز به مکارم اخلاق وادار نمی‌کند، آن گاه نزد ولید بن مغیره رفته این آیه را برایش خواندم گفت اگر این را محمد گفته باشد خیلی خوب گفته، و اگر هم پروردگارش گفته باز خوب گفته، عثمان می‌گوید آیه‌ <span class="aya" rel="53_33-34" data-words="1-9">أ فرأیت الذی تولی، و أعطی قلیلا و أکدی</span> در باره ولید و گفته‌اش نازل شد، تا آخر حدیث<span class="footnote" rel="2" title="تفسیر عیاشی، ج ۲، ص ۲۶۷، ح ۶۱">*</span>. </p> <p>باز در مجمع از عکرمه روایت کرده که گفت: رسول خدا (ص) این آیه را بر ولید بن مغیره خواندند، ولید گفت: برادر زاده دوباره بخوان، رسول خدا  (ص) دوباره برایش خواند، او گفت راستی عجب حلاوتی و عجب زیبایی و بهجتی دارد، بالایش میوه‌دار و پائینش پر جوانه است، و این قطعا سخن بشر نیست.<span class="footnote" rel="3" title="مجمع البیان، ج ۶، ص ۳۸۱">*</span> و در تفسیر قمی به سند خود از اسماعیل بن مسلم از امام صادق (ع) روایت کرده که در تفسیر آیه مزبور فرموده: خدا در بندگانش هیچ امری ندارد، مگر همان امر به عدل و احسان<span class="footnote" rel="4" title="تفسیر قمی، ج ۱، ص ۳۸۸">*</span>. </p> <p>و در تفسیر برهان از ابن بابویه و او به سند خود از عمرو بن عثمان نقل می‌کند که گفت: روزی علی (ع) بر اصحاب خود که سرگرم مذاکره در پیرامون مروت بودند         <code class="page" rel="12,504"/> وارد شد و فرمود چرا در این مساله از کتاب خدا استفاده نمی‌کنید؟ گفتند: مگر در قرآن هم راجع به این موضوع چیزی هست؟ فرمود: در آیه شریفه‌ <span class="aya" rel="16_90" data-words="1-6">إن الله یأمر بالعدل و الإحسان</span> که عدل و احسان تفضل است.<span class="footnote" rel="1" title="معانی الاخبار، ص ۳۸۸، ح ۲۶">*</span> مؤلف: این روایت را عیاشی<span class="footnote" rel="2" title="روضه کافی ص ۲۸۸، ح ۴۳۳">*</span> از عمرو بن عثمان عاصی از آن جناب روایت کرده و سیوطی<span class="footnote" rel="3" title="الدر المنثور، ج ۴، ص ۱۲۸">*</span> در الدر المنثور از ابن نجار در تاریخ خود از طریق عکلی از پدرش از آن جناب روایت کرده، و عبارت روایت وی چنین است: علی بن ابی طالب (ع) بر قومی گذشت که مشغول بحث بودند، پرسید پیرامون چه بحث می‌کنید؟ گفتند: در باره مروت بحث می‌کنیم، فرمود: آیا کلام خداوند در کتابش در باره این موضوع شما را کافی نیست که می‌فرماید: <span class="aya" rel="16_90" data-words="1-6">إن الله یأمر بالعدل و الإحسان</span> زیرا عدالت انصاف و احسان تفضل است. </p> <p>مؤلف: در عده‌ای<span class="footnote" rel="4" title="مجمع البیان، ج ۶، ص ۳۸۰">*</span> از روایات عدل، به توحید تفسیر شده، و در بعضی<span class="footnote" rel="5" title="نور الثقلین، ج ۳، ص ۷۷، ح ۱۹۳">*</span> دیگر به شهادتین، و احسان به ولایت و در عده‌ای<span class="footnote" rel="6" title="تفسیر برهان، ج ۲، ص ۳۸۲، ح ۱">*</span> دیگر حرمت نقض عهد، بوجوب ثبات بر ولایت معنا و ارجاع شده است. </p> <h3> <span class="title" rel="16_97">دو روایت در ذیل آیه: <span class="aya" rel="16_97" data-words="1-13">من عمل صالحا من ذکر أو أنثی و هو مؤمن فلنحیینه حیاة طیبة</span> </span> </h3> <p> و در تفسیر قمی در ذیل آیه‌ <span class="aya" rel="16_97" data-words="1-13">من عمل صالحا من ذکر أو أنثی و هو مؤمن فلنحیینه حیاة طیبة...</span> از معصوم روایت کرده که فرمود: منظور از حیات طیبة قناعت است<span class="footnote" rel="7" title="تفسیر قمی، ج ۱، ص ۳۹۰">*</span>. </p> <p>و در کتاب معانی به سند خود از ابن ابی عمیر از بعضی از راویان شیعه از امام صادق (ع) روایت کرده که شخصی به حضرتش عرض کرد: ابا الخطاب هر جا می‌نشیند، از شما نقل می‌کند، که فرموده‌اید: وقتی حق را شناختی دیگر هر عملی که می‌خواهی بکنی بکن، فرمود: خدا لعنت کند ابا الخطاب را، به خدا قسم من اینطور نگفتم بلکه گفتم: وقتی حق را شناختی هر عمل خیری که خواستی بکن زیرا خدا از تو قبول می‌کند، چون خودش فرموده: <span class="aya" rel="40_40" data-words="9-25">من عمل صالحا منذکر أو أنثی و هو مؤمن فأولئک یدخلون الجنة یرزقون فیها بغیر حساب</span> و نیز فرموده:               <code class="page" rel="12,505"/> <span class="aya" rel="16_97" data-words="1-13">من عمل صالحا من ذکر أو أنثی و هو مؤمن فلنحیینه حیاة طیبة</span><span class="footnote" rel="1" title="تفسیر برهان، ج ۲، ص ۳۸۴، ح ۲">*</span>. </p> <p>مؤلف: این همان معنایی است که ما برای آیه کردیم. </p> <p>و در کافی به سند خود از ابی بصیر از ابی عبد اللَّه (ع) روایت کرده که گفت: به حضرتش عرض کردم: معنای‌ <span class="aya" rel="16_98" data-words="1-5">فإذا قرأت القرآن فاستعذ بالله</span>... <span class="aya" rel="16_99" data-words="11-11">یتوکلون</span> چیست؟ فرمود: ای محمد به خدا سوگند شیطان بر بدن مؤمن مسلط می‌شود ولی بر دین او مسلط نمی‌گردد بر ایوب مسلط شد و خلقت بدنی او را بد منظره کرد، ولی بر دینش مسلط نشد، بر مؤمنین هم همین طور، گاهی بر بدنهایشان مسلط می‌شود ولی بر دینشان مسلط نمی‌گردد. </p> <p>عرض کردم معنای آیه‌ <span class="aya" rel="16_100" data-words="1-10">إنما سلطانه علی الذین یتولونه و الذین هم به مشرکون</span> چیست؟ فرمود: مقصود کسانیند که به خدا شرک می‌ورزند شیطان هم بر بدنهایشان مسلط می‌شود و هم بر ادیانشان<span class="footnote" rel="2" title="تفسیر عیاشی، ج ۲، ص ۷۱">*</span>. </p> <p>مؤلف: این روایت را عیاشی از ابی بصیر از آن جناب نقل کرده<span class="footnote" rel="3" title="تفسیر عیاشی، ج ۲، ص ۲۶۹، ح ۶۶">*</span>. </p> <p>و ارجاع ضمیر <em>به</em> به خدا یکی از آن دو معنایی بود که برای آیه شریفه کرده‌اند و در سابق گذشت. </p> <h3> <span class="title" rel="16_103">روایاتی در ذیل آیه: <span class="aya" rel="16_103" data-words="5-8">یقولون إنما یعلمه بشر...</span> و اینکه شخص غیر عربی که مشرکین می‌گفتند به پیامبر (ص) تعلیم می‌دهد چه کسی بوده است؟ </span> </h3> <p> و در الدر المنثور است که حاکم (وی حدیث را صحیح دانسته) و بیهقی در کتاب  <em>شعب الایمان</em> خود از ابن عباس روایت کرده که در تفسیر آیه‌ <span class="aya" rel="16_103" data-words="6-8">إنما یعلمه بشر</span> گفته است: مشرکین می‌گفتند: محمد (ص) را عبدة بن حضرمی که خود صاحب کتاب بوده درس می‌دهد خدا هم در پاسخشان فرمود: لسان آنکه شما در نظر دارید غیر عربی است، و قرآن لسان عربی آشکار است<span class="footnote" rel="4" title="الدر المنثور، ج ۴، ص ۱۳۱">*</span>. </p> <p>و در تفسیر عیاشی از محمد بن عزامه صیرفی از کسی که برایش نقل کرده از امام صادق (ع) روایت کرده که فرمود: خدای تعالی روح القدس را خلق کرد، که هیچ خلقی به قدر او به خدا نزدیک نیست، ولی او در عین حال گرامی‌ترین خلق نیست، پس چون امری را بخواهد به او القاء می‌کند و او به نجوم<span class="footnote" rel="5" title="تفسیر عیاشی، ج ۲، ص ۲۷۰، ح ۷">*</span>. و بر این اساس آیه شریفه <span class="aya" rel="16_103" data-words="1-12">و لقد نعلم أنهم یقولون إنما یعلمه بشر لسان الذی یلحدون إلیه</span> جریان یافته، که مقصود           <code class="page" rel="12,506"/> لسان ابی فکیهه غلام آزاد شده بنی حضر می‌بود، و او مردی غیر عرب بود، و از پیروان رسول خدا (ص) شده و به وی ایمان آورد، و قبلا از اهل کتاب بود، قریش گفتند: به خدا سوگند این مرد است که محمد (ص) را تعلیم می‌دهد، و خدا در جوابشان فرمود: قرآن لسان عربی آشکار است . </p> <p>مؤلف: ذیل این روایت در تفسیر برهان<span class="footnote" rel="1" title="الدر المنثور، ج ۴، ص ۱۳۱">*</span> به نقل از عیاشی آمده و لیکن در نسخه‌های چاپی اخیر این ذیل نیامده است. </p> <p>و روایات در باره اسم این مرد مختلف است، در این روایت، ابو فکیهه غلام آزاد شده بنی حضرمی و در روایت قبلی عبدة بن حضرمی آمده، و از قتاده<span class="footnote" rel="2" title="روح المعانی، ج ۱۴، ص ۲۲۵">*</span> نیز روایت شده که او عبدة بن حضرمی است که او را مقیس می‌گفتند، و از سدی<span class="footnote" rel="3" title="الدر المنثور، ج ۲، ص ۱۳۱">*</span> نقل شده که او غلامی از بنی حضرمی و نصرانی بوده تورات و انجیل را خوانده بود، مردم او را ابو الیسر می‌نامیدند. </p> <p>و از مجاهد<span class="footnote" rel="4" title="الدر المنثور، ج ۲، ص ۱۳۱">*</span> نقل شده که او ابن الحضرمی و مردی غیر عرب بوده که بزبان رومی سخن می‌گفته و از <em>ابن عباس</em><span class="footnote" rel="5" title="الدر المنثور، ج ۴، ص ۱۳۱">*</span> نیز روایت شده که او آهنگری بوده در مکه به نام  <em>بلعام</em> و مردی غیر عرب بوده، مشرکین می‌دیدند که رسول خدا (ص) نزد او آمد و شد می‌کند، لذا گفتند: بلعام او را تعلیم می‌دهد. </p> <p>و آنچه از مضامین این روایات، قدر متیقن است این است که مردی رومی و غلام آزاد شده بنی حضرمی و نصرانی مذهب بوده که در مکه می‌زیسته و با کتب اهل کتاب، آشنایی داشته است، مردم او را متهم کردند که رسول خدا (ص) را تعلیم می‌دهد. </p> <p>و در الدر المنثور است که ابن جریر و ابن منذر و ابن ابی حاتم از ضحاک روایت کرده‌اند که در تفسیر آیه گفته است: مشرکین می‌گفتند: سلمان فارسی او را تعلیم می‌دهد، خدا در جوابشان فرموده زبان آن کسی که شما در نظر دارید اعجمی است<span class="footnote" rel="6" title="الدر المنثور، ج ۴، ص ۱۳۱">*</span>. </p> <p>مؤلف: این روایت با مکی بودن آیات مورد بحث جور در نمی‌آید. </p> <h3> <span class="title" rel="16_105 16_90 16_91 16_92 16_93 16_94 16_95 16_96 16_97 16_98 16_99 16_100 16_101 16_102 16_103 16_104">مؤمن هرگز دروغ نمی‌گوید</span> </h3> <p> باز در همان کتاب آمده که ابن الخرائطی در کتاب مساوی الاخلاق خود و ابن عساکر در تاریخش از عبد اللَّه بن جراد روایت کرده‌اند که از رسول خدا (ص)       <code class="page" rel="12,507"/> پرسید: آیا مؤمن زنا می‌کند؟ فرمود: گاهی ممکن است پیش بیاید، عرض کرد: آیا مؤمن دزدی می‌کند؟ فرمود: گاهی ممکن است عرض کرد مؤمن دروغ می‌گوید؟ فرمود: نه، آن گاه دنبالش این آیه را تلاوت فرمود: <span class="aya" rel="16_105" data-words="1-6">إنما یفتری الکذب الذین لا یؤمنون</span><span class="footnote" rel="1" title="روح المعانی، ج ۱۴، ص ۲۲۵">*</span>. </p> <p>و در تفسیر عیاشی از عباس بن هلال از امام ابی الحسن رضا (ع) روایت کرده که مرد کذابی را اسم برد و فرمود خدای تعالی فرموده: <span class="aya" rel="16_105" data-words="1-6">إنما یفتری الکذب الذین لا یؤمنون</span><span class="footnote" rel="2" title="الدر المنثور، ج ۲، ص ۱۳۱">*</span>. </p> 
