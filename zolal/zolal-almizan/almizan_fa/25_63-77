<h3 class="ayas">سوره الفرقان آیه‌های ۶۳ تا ۷۷</h3><code class="section" rel="25_63-77"/><h3>ترجمه آیات</h3> <p> <span class="trans" rel="25_63">بندگان خاص خدای رحمان آن کسانند که سنگین و با تواضع بر زمین راه می‌روند و چون جهالت<code class="page" rel="15,330"/> پیشگان، خطابشان کنند سخن ملایم گویند.  «۶۳» </span><span class="trans" rel="25_64">و کسانی که شب را با سجده و نماز برای پروردگارشان به روز آرند.  «۶۴» </span><span class="trans" rel="25_65">و کسانی که گویند: پروردگارا عذاب جهنم را از ما بگردان که عذاب آن دائم است.  «۶۵» </span><span class="trans" rel="25_66">که جهنم قرارگاه و جای بدی است.  «۶۶» </span><span class="trans" rel="25_67">و کسانی که چون خرج می‌کنند اسراف نکنند و بخل نورزند و میان این دو معتدل باشند.  «۶۷» </span><span class="trans" rel="25_68">و کسانی که با خدای یکتا خدایی دیگر نخوانند و انسانی را که خدا محترم داشته جز به حق نکشند و زنا نکنند و هر که چنین کند به زودی سزا بیند.  «۶۸» </span><span class="trans" rel="25_69">روز قیامت عذابش دو برابر شود و در آن به خواری جاویدان به سر برد.  «۶۹» </span><span class="trans" rel="25_70">مگر آنکه توبه کند و مؤمن شود و عمل شایسته کند آن گاه خدا بدیهای این گروه را به نیکیها مبدل کند که خدا آمرزگار و رحیم است.  «۷۰» </span><span class="trans" rel="25_71">و هر که توبه کند و عمل شایسته انجام دهد به سوی خدا بازگشتی پسندیده دارد.  «۷۱» </span><span class="trans" rel="25_72">و کسانی که گواهی به ناحق ندهند و چون بر ناپسندی بگذرند با بزرگواری گذرند.  «۷۲» </span><span class="trans" rel="25_73">و کسانی که چون به آیه‌های پروردگارشان اندرزشان دهند کر و کور بر آن ننگرند.  «۷۳» </span><span class="trans" rel="25_74">و کسانی که گویند پروردگارا ما را از همسران و فرزندانمان، مایه روشنی چشم ما قرار ده و ما را پیشوای پرهیزکاران بنما.  «۷۴» </span><span class="trans" rel="25_75">آنها به پاداش این صبری که کرده‌اند غرفه بهشت پاداش یابند و در آنجا درود و سلامی شنوند.  «۷۵» </span><span class="trans" rel="25_76">جاودانه در آنند که نیکو قرارگاه و جایگاهی است.  «۷۶» </span><span class="trans" rel="25_77">بگو اگر عبادتتان نباشد پروردگار من اعتنایی به شما ندارد شما که تکذیب کرده‌اید به زودی نتیجه‌اش را خواهید دید.  «۷۷» </span></p>                           <h3>بیان آیات</h3> <p> این آیات صفات بر جسته و ستوده‌ای از مؤمنین را در مقابل صفات ناستوده‌ای که برای کفار شمرده بر می‌شمارد، که جامع آن صفات در مؤمنین این است که: مؤمنین پروردگار خود را می‌خوانند، و پیامبر او و کتابی که او بر آن پیامبر نازل کرده تصدیق می‌نمایند، و (آن صفات) در کفار این است که: کفار رسالت پیامبر خدای را تکذیب می‌کنند، و از دعوت او اعراض می‌نمایند و پیروی هوای نفس می‌شوند، و به همین مناسبت آیات مورد بحث با آیه‌ <span class="aya" rel="25_77" data-words="1-13">قل ما یعبؤا بکم ربی لو لا دعاؤکم فقد کذبتم فسوف یکون لزاما</span> <code class="page" rel="15,331"/> ختم می‌شود که ختم سوره نیز هست. </p> <p> <span class="aya" rel="25_63" data-words="1-14">و عباد الرحمن الذین یمشون علی الأرض هونا و إذا خاطبهم الجاهلون قالوا سلاما</span>. </p> <h3> <span class="title" rel="25_63 25_64 25_65 25_66 25_67 25_68 25_69 25_70 25_71 25_72 25_73 25_74 25_75 25_76 25_77">صفات مؤمنین: تواضع و فروتنی، و برخورد سالم در مقابل برخورد زشت و لغو جاهلان با ایشان</span> </h3> <p> بعد از آنکه در آیه قبلی استکبار و خودخواهی کفار بر خدای سبحان و اهانتشان نسبت به اسم کریم و رحمان را ذکر کرد، در این آیه در مقابل آن رفتار مؤمنین را ذکر می‌کند که نه تنها به اسم رحمان اهانت نمی‌کند، بلکه خود را بنده رحمان می‌دانند همان رحمانی که کفار از لفظ آن گریزان بودند و نفرت داشتند. </p> <p>در این آیه دو صفت از صفات ستوده مؤمنین را ذکر کرده، اول اینکه: <span class="aya" rel="25_63" data-words="4-8">الذین یمشون علی الأرض هونا</span> -مؤمنین کسانی هستند که روی زمین با وقار و فروتنی راه می‌روند <em>و </em> هون به طوری که راغب گفته به معنای تذلل و تواضع است<span class="footnote" rel="1" title="مفردات راغب، ماده &lt;em&gt;هان&lt;/em&gt; ">*</span> بنا بر این، به نظر می‌رسد که مقصود از راه رفتن در زمین نیز کنایه از زندگی کردنشان در بین مردم و معاشرتشان با آنان باشد. </p> <p>پس مؤمنین، هم نسبت به خدای تعالی تواضع و تذلل دارند و هم نسبت به مردم چنینند، چون تواضع آنان مصنوعی نیست، واقعا در اعماق دل، افتادگی و تواضع دارند و چون چنینند ناگزیر، نه نسبت به خدا استکبار می‌ورزند و نه در زندگی می‌خواهند که بر دیگران استعلاء کنند و بدون حق، دیگران را پائین‌تر از خود بدانند و هرگز برای به دست آوردن عزت موهومی که در دشمنان خدا می‌بینند در برابر آنان خضوع و اظهار ذلت نمی‌کنند. <span class="phrase">پس خضوع و تذللشان در برابر مؤمنین است نه کفار و دشمنان خدا، البته این در صورتی است که به گفته راغب کلمه <em rel="fa_25_63_8-8" data-sentence="104:20">هون</em> به معنای تذلل باشد.</span> و اما اگر آن را به معنای رفق و مدارا بدانیم معنای آیه این می‌شود که: مؤمنین در راه رفتنشان تکبر و تبختر ندارند. </p> <p>صفت دومی که برای مؤمنین آورده این است که، چون از جاهلان حرکات زشتی مشاهده می‌کنند و یا سخنانی زشت و ناشی از جهل می‌شنوند، پاسخی سالم می‌دهند، و به سخنی سالم و خالی از لغو و گناه جواب می‌گویند، شاهد اینکه کلمه سلام به این معنا است آیه‌ <span class="aya" rel="56_25-26" data-words="1-11">لا یسمعون فیها لغوا و لا تأثیما، إلا قیلا سلاما سلاما</span><span class="footnote" rel="2" title="بهشتیان در بهشت هیچ سخنی لغو و گناه نمی‌شنوند، هر چه می‌شنوند سلام است و سلام">*</span> می‌باشد، پس حاصل و برگشت معنای این کلمه به این است که: بندگان رحمان، جهل جاهلان را با جهل مقابله نمی‌کنند. </p>   <p>سوره واقعه، آیه 26.  <code class="page" rel="15,332"/> و <span class="phrase">این صفت، صفت عباد رحمان در روز است که در میان مردمند و اما صفت آنان در شب همان است که آیه بعدی بیان نموده می‌فرماید: <code class="aya" rel="25_64"/> <span class="aya" rel="25_64" data-words="1-7">و الذین یبیتون لربهم سجدا و قیاما</span> کلمه <em>بیتوته</em> به معنای ادراک شب است-چه بخوابد یا نخوابد-و کلمه <em>لربهم</em>  متعلق است به کلمه <em rel="fa_25_64_5-5" data-sentence="347:252">سجدا</em> و دو کلمه <em rel="fa_25_64_5-5" data-sentence="414:229">سجد</em> و <em rel="fa_25_69_5-5" data-sentence="472:213">قیام</em> جمع ساجد و قائم است و مراد از این بیتوته در شب در حال سجده و حال ایستاده این است که: شب را به عبادت خدا به آخر می‌رسانند، که یکی از مصادیق عبادتشان همان نماز است که هم افتادن به خاک جزء آن است و هم به پا ایستادن.</span> </p> <p>و معنای آیه این است که: بندگان رحمان کسانی هستند که شب را درک می‌کنند در حالی که برای پروردگار خود سجده کنندگان و یا به پا ایستادگانند-یعنی پشت سر هم سجده می‌کنند و برمی‌خیزند-، ممکن هم هست که مراد تهجد به نوافل شب باشد. </p> <p><code class="aya" rel="25_65"/> <span class="aya" rel="25_65" data-words="1-12">و الذین یقولون ربنا اصرف عنا عذاب جهنم إن عذابها کان غراما</span> کلمه <em>غرام</em> به معنای شدت و مصیبتی است که دست از سر آدمی بر ندارد و همواره ملازم او باشد. بقیه الفاظ آیه روشن است. </p> <p><code class="aya" rel="25_66"/> <span class="aya" rel="25_66" data-words="1-5">إنها ساءت مستقرا و مقاما</span> <span class="phrase">ضمیر در صدر آیه به کلمه <em rel="fa_25_65_8-8" data-sentence="24:90">جهنم</em> بر می‌گردد و دو کلمه <em>مستقر</em> و <em>مقام</em> دو اسم مکان از استقرار و اقامت هستند.</span> و بقیه الفاظ آیه روشن است. </p> <p><code class="aya" rel="25_67"/> <span class="aya" rel="25_67" data-words="1-14">و الذین إذا أنفقوا لم یسرفوا و لم یقتروا و کان بین ذلک قواما</span> کلمه <em>انفاق</em> به معنای بذل مال و صرف آن در رفع حوایج خویشتن و یا دیگران است و کلمه <em>اسراف</em> به معنای بیرون شدن از حد است، اما بیرون شدن از حد اعتدال به طرف زیاده روی و در خصوص مساله انفاق، زیاده روی و تجاوز از حدی است که رعایت آن حد سزاوار و پسندیده است، در مقابل <em>قتر</em> -به فتح قاف و سکون تاء-که به معنای کمتر انفاق کردن است<span class="footnote" rel="1" title="مفردات راغب، ماده &lt;em&gt;قتر&lt;/em&gt; ">*</span>، چنانچه راغب گفته، و کلمه قتر إقتار و تقتیر هر سه به یک معنا است. </p> <p><span class="phrase">کلمه <em>قوام</em> -به فتح قاف-به معنای حد وسط و معتدل است و همین کلمه به کسره قاف به معنای مایه قوام هر چیز است و جمله <em rel="fa_25_67_12-13" data-sentence="120:484">بین ذلک</em> متعلق است به قوام، و معنایش این است که: بندگان رحمان انفاق می‌کنند و انفاقشان همواره در حد وسط و میان اسراف و إقتار   <code class="page" rel="15,333"/> است، پس، اینکه فرمود: <span class="aya" rel="25_67" data-words="10-14">و کان بین ذلک قواما</span> توضیح و تنصیص همان جمله قبلی است که فرمود: <span class="aya" rel="25_67" data-words="3-9">إذا أنفقوا لم یسرفوا و لم یقتروا</span>، پس صدر آیه، دو طرف افراط و تفریط در انفاق را نفی کرده و ذیل آن، حد وسط در آن را اثبات نموده است.</span> </p> <h3> <span class="title" rel="25_68">معنای اینکه در وصف مؤمنان فرمود: <span class="aya" rel="25_68" data-words="3-8">لا یدعون مع الله إلها آخر</span> با توجه به عقیده مشرکان در باره عبادت خدا</span> </h3> <p> <code class="aya" rel="25_68"/> <span class="aya" rel="25_68" data-words="1-8">و الذین لا یدعون مع الله إلها آخر...</span> این آیه شریفه، شرک در عبادت را از بندگان رحمان نفی می‌کند و شرک در عبادت این است که کسی هم خدای را عبادت کند و هم غیر خدای را و این، با اصول وثنیت و بت‌پرستی سازگار نیست، برای اینکه اصول وثنیت اجازه نمی‌دهد شخص بت‌پرست خدای را عبادت کند، نه به تنهایی و نه با عبادت غیر خدا، بلکه انسان را لایق پرستش خدا ندانسته، می‌گوید باید آلهه پایین‌تر از خدا را بپرستیم تا آنها ما را با شفاعت خود به خدا نزدیک کنند. </p> <p>بنا بر این تعبیر، در آیه مورد بحث (خواندن غیر خدا با خدا)، یا به منظور اشاره به این است که هر چند مشرکین تنها غیر خدا را می‌پرستند و لیکن پرستش شده واقعی آنان نیز به هر حال خداست، چون پرستش خدا مساله‌ای است فطری، چیزی که هست مشرکین راه را گم کرده‌اند، پس، توجه به سوی غیر خدا توجه به خدا و غیر خدا است، هر چند که نامی از خدا به میان نیاورند. </p> <p>و یا معنای تعبیر مذکور این است که: بندگان رحمان کسانی هستند که با وجود خدا، غیر خدا را نمی‌پرستند، یعنی مشرکین با وجود خدا غیر خدا را می‌پرستند. </p> <p>و یا تعبیر مزبور، اشاره به این اعتقاد خرافی است که عوام مشرک عرب داشتند که: توجه و توسل به خدایان تنها در خشکی فایده دارد و اما در دریا سودی نمی‌بخشد، چون امور دریاها تنها به دست خداست و آلهه‌ای در آن با وی شریک نیستند. </p> <p>در نتیجه مراد از خواندن خدا، توسل به خدا است در موردی، یعنی در شداید دریا، و توسل به غیر او در موردی دیگر، یعنی در شداید خشکی. ولی از همه وجوه بهتر وجه وسطی است. </p> <p>و اینکه فرمود: <span class="aya" rel="25_68" data-words="9-17">و لا یقتلون النفس التی حرم الله إلا بالحق</span> معنایش این است که: در هیچ حالی از احوال، نفس انسانی را که خدا کشتن او را حرام کرده نمی‌کشند، مگر در یک حال و آن حالی است که کشتن وی حق باشد، مثلا به عنوان قصاص و حد بوده باشد. </p> <p>و اینکه فرمود: <span class="aya" rel="25_68" data-words="18-20">و لا یزنون</span> معنایش این است که: عباد رحمان کسانی هستند که هیچ فرج حرامی را وطی نمی‌کنند چون مساله زنا در میان عرب جاهلیت امری متداول و شایع<code class="page" rel="15,334"/> بود و اسلام از ابتدای ظهور دعوتش معروف بود به تحریم زنا و شرابخوری. </p> <p>و اینکه فرمود: <span class="aya" rel="25_68" data-words="21-26">و من یفعل ذلک یلق أثاما</span> با کلمه <em>ذلک</em> به مسائل قبل، یعنی شرک و قتل نفس محترمه به غیر حق و نیز زنا اشاره نموده و کلمه <em>اثام</em> به معنای اثم، یعنی وزر و وبال گناه است، که همان کیفر عذابی است که به زودی در روز قیامت با آن بر می‌خورد، و آیه بعدی آن را بیان می‌کند. </p> <h3> <span class="title" rel="25_63 25_64 25_65 25_66 25_67 25_68 25_69 25_70 25_71 25_72 25_73 25_74 25_75 25_76 25_77">توجیه مخلد بودن مرتکبین قتل، زنا و ربا در عذاب</span> </h3> <p> <code class="aya" rel="25_69"/> <span class="aya" rel="25_69" data-words="1-9">یضاعف له العذاب یوم القیامة و یخلد فیه مهانا</span> این آیه بیان <em>لقای اثام</em> در آیه قبلی است و معنای جمله‌ <span class="aya" rel="25_69" data-words="6-9">و یخلد فیه مهانا</span> این است که: در عذاب واقع می‌شود در حالی که اهانت بر او شده باشد. </p> <p>مساله خلود در عذاب، برای کسی که شرک ورزیده مسلم است و هیچ حرفی در آن نیست و اما خلود در عذاب، برای کسی که قتل نفس محترمه کرده و یا مرتکب زنا شده باشد که دو تا از گناهان کبیره است و همچنین برای کسی که مرتکب رباخواری شده باشد، که قرآن کریم نسبت به آنها تصریح به خلود کرده و ممکن است به یکی از وجوه زیر توجیه شود: اول اینکه: بگوییم خصوص این سه گناه طبعی دارند که اقتضای خلود در آتش را دارد، هم چنان که چه بسا این احتمال از ظاهر آیه شریفه‌ <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span> نیز استفاده شود، چون فرموده شرک به هیچ وجه آمرزیده نمی‌شود و اما پایین‌تر از شرک را خدا از هر کس بخواهد می‌آمرزد، یعنی از بعضی اشخاص مانند مرتکب قتل و زنا و ربا نمی‌آمرزد. </p> <p>دوم اینکه: بگوییم مراد از خلود در همه جا به معنای مکث طولانی است ولی چیزی که هست این است که در شرک این مکث طولانی، ابدی است و در غیر آن بالأخره پایان‌پذیر است. </p> <p>سوم اینکه: بگوییم کلمه: <em>ذلک</em> در جمله‌ <span class="aya" rel="25_68" data-words="21-24">و من یفعل ذلک</span> اشاره به همه این سه گناه است، چون آیات مورد بحث که همه در تعریف مؤمنین است، مؤمنین را چنین معرفی می‌کند: اینان کسانی هستند که مرتکب شرک و قتل نفس و زنا نمی‌شوند، پس اگر کسی هر سه این گناهان را مرتکب شود مخلد در آتش است، مانند کفار که به همه آنها مبتلا بودند. </p> <p>در نتیجه اگر کسی به بعضی از این سه گناه آلوده باشد دیگر از آیه شریفه خلود وی در آتش بر نمی‌آید. </p> <p><code class="aya" rel="25_70"/> <span class="aya" rel="25_70" data-words="1-19">إلا من تاب و آمن و عمل عملا صالحا فأولئک یبدل الله سیئاتهم حسنات و کان الله غفورا رحیما</span> این آیه شریفه استثنایی است از حکم کلی دیدار اثام و خلود در عذاب که در آیه قبلی<code class="page" rel="15,335"/> بود و در مستثنا سه چیز قید شده: اول توبه، دوم ایمان و سوم عمل صالح. </p> <p>اما توبه: که معنایش بازگشت از گناه است و کمترین مرتبه‌اش ندامت است، و معلوم است که اگر کسی از کرده‌های قبلی‌اش ندامت نداشته باشد از گناه دور نمی‌شود و هم چنان آلوده و گرفتار آن خواهد بود. </p> <p>و اما عمل صالح: اعتبار آن نیز روشن است، برای اینکه وقتی کسی از گناه توبه کرد قهرا اگر نخواهد توبه خود را بشکند عمل صالح انجام می‌دهد، یعنی عملش صالح می‌شود، پس توبه مستقر و نصوح آن توبه است که عمل را صالح کند. </p> <p>و اما ایمان به خدا: از اعتبار این قید فهمیده می‌شود که آیه شریفه مربوط به کسانی است که هم شرک ورزیده باشند و هم قتل نفس و زنا مرتکب شده باشند و یا حد اقل مشرک بوده باشند، چون اگر روی سخن در آن، به مؤمنینی باشد که قتل و زنا کرده باشند، دیگر معنا ندارد قید ایمان را نیز در استثناء بگنجاند. </p> <p>پس آیه شریفه درباره مشرکین است، حال چه اینکه آن دو گناه دیگر را هم مرتکب شده باشند و چه نشده باشند، و اما مؤمنینی که مرتکب آن دو گناه شده باشند عهده‌دار بیان توبه‌شان آیه بعدی است. </p> <h3> <span class="title" rel="25_70">وجوهی که در معنای تبدیل سیئات به حسنات‌ <span class="aya" rel="25_70" data-words="10-14">فأولئک یبدل الله سیئاتهم حسنات</span> گفته شده</span> </h3> <p> جمله‌ <span class="aya" rel="25_70" data-words="10-14">فأولئک یبدل الله سیئاتهم حسنات</span> تفریع بر توبه و ایمان و عمل صالح است و آثار نیکی را که بر آنها مترتب می‌شود بیان می‌کند. و آن این است که: خدای تعالی گناهانشان را مبدل به حسنه می‌کند. </p> <p>و اما اینکه تبدیل گناهان به حسنه چه معنا دارد؟ مفسرین وجوهی ذکر کرده‌اند: بعضی<span class="footnote" rel="1" title="ابن کثیر، ج ۵، ص ۱۶۸">*</span> گفته‌اند: خداوند گناهان سابق ایشان را با توبه محو می‌کند و اطاعتهای بعدی ایشان را می‌نویسد، در نتیجه به جای کفر و قتل به غیر حق و زنا، دارای ایمان و جهاد -یعنی قتل به حق-و عفت و احصان می‌شوند. </p> <p>بعضی<span class="footnote" rel="2" title="منهج الصادقین، ج ۶، ص ۴۲۱">*</span> دیگر گفته‌اند: مراد از سیئات و حسنات، ملکاتی است که از آن دو در نفس پدید می‌آید، نه خود آنها و خدا ملکه بد آنان را مبدل به ملکه خوب می‌سازد. </p> <p>بعضی<span class="footnote" rel="3" title="الجامع، ج ۱۳، ص ۷۸">*</span> دیگر گفته‌اند: مراد از سیئات و حسنات، ثواب و عقاب آنها است، نه خود آنها و خدا از چنین کسانی عقاب قتل و زنا را مثلا برداشته ثواب قتل به حق و عفت می‌دهد. </p> <p>       <code class="page" rel="15,336"/> لیکن خواننده عزیز خودش به خوبی می‌داند که این وجوه در یک اشکال مشترکند و آن این است که: کلام خدای را از ظاهرش برگردانده‌اند، آن هم بدون هیچ دلیلی که در دست داشته باشند. </p> <p>زیرا ظاهر جمله: <span class="aya" rel="25_70" data-words="11-14">یبدل الله سیئاتهم حسنات</span>، مخصوصا با در نظر داشتن اینکه در ذیلش فرموده: و خدا غفور و رحیم است ، این است که: هر یک از گناهان ایشان خودش مبدل به حسنه می‌شود، نه عقابش و نه ملکه‌اش و نه اعمال آینده‌اش، بلکه یک یک گناهان گذشته‌اش مبدل به حسنه می‌شود، این ظاهر آیه است، پس باید با حفظ این ظاهر چاره‌ای اندیشید. </p> <h3> <span class="title" rel="25_63 25_64 25_65 25_66 25_67 25_68 25_69 25_70 25_71 25_72 25_73 25_74 25_75 25_76 25_77">حسنه یا سیئه بودن عمل منوط به آثار عمل است و تبدیل سیئات به حسنات نیز به معنای تبدیل آثار است</span> </h3> <p> و آنچه به نظر ما می‌رسد این است که باید ببینیم گناه چیست؟ آیا نفس و متن عمل ناشایست گناه است و در مقابل نفس فعلی دیگر حسنه است و یا آنکه نفس فعل و حرکات و سکناتی که فعل از آن تشکیل شده در گناه و ثواب یکی است و اگر یکی است-که همین طور هم هست-پس گناه شدن گناه از کجا و ثواب شدن عمل ثواب از کجا است؟ مثلا عمل زنا و نکاح چه فرقی با هم دارند که یکی گناه شده و دیگری ثواب، با اینکه حرکات و سکناتی که عمل، از آن تشکیل یافته در هر دو یکی است؟ و همچنین خوردن که در حلال و حرام یکی است؟ اگر دقتی کنیم خواهیم دید تفاوت این دو در موافقت و مخالفت خدا است، مخالفت و موافقتی که در انسان اثر گذاشته و در نامه اعمالش نوشته می‌شود، نه خود نفس فعل، چون نفس و حرکات و سکنات که یا آن را زنا می‌گوییم و یا نکاح، به هر حال فانی شده از بین می‌رود و تا یک جزئش فانی نشود نوبت به جزء بعدی‌اش نمی‌رسد و پر واضح است که وقتی خود فعل از بین رفت عنوانی هم که ما به آن بدهیم چه خوب و چه بد فانی می‌شود. </p> <p>و حال آنکه ما می‌گوییم: عمل انسان چون سایه دنبالش هست، پس مقصود آثار عمل است که یا مستتبع عقاب است و یا ثواب و همواره با آدمی هست تا در روز <span class="aya" rel="86_9" data-words="2-3">تبلی السرائر</span> خود را نمایان کند. </p> <p>این را نیز می‌دانیم که اگر ذات کسی شقی و یا آمیخته به شقاوت نباشد، هرگز مرتکب عمل زشت و گناه نمی‌شود،  (همان حرکات و سکناتی را که در یک فرد شقی به صورت زنا در می‌آید، انجام می‌دهد، بدون اینکه زنا و کار زشت بوده باشد) پس اعمال زشت از آثار شقاوت و خباثت ذات آدمی است، چه آن ذاتی که به تمام معنا شقی است و یا ذاتی<code class="page" rel="15,337"/> که آمیخته با شقاوت و خباثت است. </p> <p>حال که چنین شد، اگر فرض کنیم چنین ذاتی از راه توبه و ایمان و عمل صالح مبدل به ذاتی طیب و طاهر و خالی از شقاوت و خباثت شد و آن ذات مبدل به ذاتی گشت که هیچ شائبه شقاوت در آن نبود، لازمه این تبدل این است که آثاری هم که در سابق داشت و ما نام گناه بر آن نهاده بودیم، با مغفرت و رحمت خدا مبدل به آثاری شود که با نفس سعید و طیب و طاهر مناسب باشد و آن این است که: عنوان گناه از آن برداشته شود و عنوان حسنه و ثواب به خود بگیرد. و چه بسا ذکر رحمت و مغفرت در ذیل آیه اشاره به همین معنا باشد. </p> <p><code class="aya" rel="25_71"/> <span class="aya" rel="25_71" data-words="1-11">و من تاب و عمل صالحا فإنه یتوب إلی الله متابا</span> کلمه <em>متاب</em> مصدر میمی از ماده توبه است. و سیاق آیه می‌رساند که در مقام رفع استبعاد از تبدیل سیئات به حسنات است و خلاصه: می‌خواهد بفهماند که امر توبه آن قدر عظیم و اثرش آن چنان زیاد است که سیئات را مبدل به حسنات می‌کند و هیچ استبعادی ندارد، چون توبه عبارت است از رجوع خاص به سوی خدای سبحان و خدای تعالی هر چه بخواهد می‌کند. </p> <p>در این آیه شریفه علاوه بر بیان مزبور، این نکته نیز آمده که توبه شامل تمامی گناهان می‌شود، چه گناهی که توأم با شرک باشد و چه آنکه توأم نباشد و آیه قبلی-همانطور که اشاره کردیم-این معنا را نمی‌رسانید. و دلالتش بر شمول توبه نسبت به گناهان غیر شرک، خفی بود. </p> <h3> <span class="title" rel="25_72">مراد از اینکه در باره مؤمنین فرمود: <span class="aya" rel="25_72" data-words="3-11">لا یشهدون الزور و إذا مروا باللغو مروا کراما</span> </span> </h3> <p> <code class="aya" rel="25_72"/> <span class="aya" rel="25_72" data-words="1-11">و الذین لا یشهدون الزور و إذا مروا باللغو مروا کراما</span> <span class="phrase">صاحب مجمع البیان گفته: کلمه <em rel="fa_25_72_5-5" data-sentence="28:48">زور</em> در اصل، به معنای جلوه دادن باطل به صورت حق است.</span> و بنا به گفته وی این کلمه به وجهی شامل دروغ و هرلهو باطلی از قبیل: غنا و دریدگی و ناسزا نیز می‌شود<span class="footnote" rel="1" title="مفردات راغب، ماده &lt;em&gt;قر&lt;/em&gt; ">*</span>. و <span class="phrase">نیز صاحب مجمع البیان در معنای کلمه <em rel="fa_25_72_11-11" data-sentence="35:236">کراما</em> گفته است: معنای اینکه بگوییم فلانی از فلان عمل زشت تکرم دارد این است که: از چنین عملی منزه است، و نفس خویش را از آلودگی به امثال آن منزه می‌دارد<span class="footnote" rel="2" title="پس بشتابید به سوی خیرات سوره بقره، آیه ۱۴۸">*</span>.</span> </p> <p>پس اینکه فرمود: <span class="aya" rel="25_72" data-words="1-5">و الذین لا یشهدون الزور</span> اگر مراد از زور، دروغ باشد، کلمه مذکور قائم مقام مفعول مطلق می‌باشد و تقدیر کلام چنین می‌شود که: بندگان رحمان آنهایی هستند که شهادت به زور نمی‌دهند، و اگر مراد از زور لهو باطل از قبیل غناء و امثال آن باشد، کلمه زور مفعول به خواهد بود، و معنایش این است که: بندگان رحمان کسانی هستند که در   <code class="page" rel="15,338"/> مجالس باطل حاضر نمی‌شوند. از میان این دو احتمال، ذیل آیه با احتمال دومی مناسب‌تر است. </p> <p> <span class="aya" rel="25_72" data-words="6-11">و إذا مروا باللغو مروا کراما</span> <span class="phrase">-کلمه <em rel="fa_25_72_9-9" data-sentence="6:155">لغو</em> به معنای هر عمل و گفتاری است که مورد اعتنا نباشد، و هیچ فایده‌ای که غرض عقلا بر آن تعلق گیرد نداشته باشد، و به طوری که گفته‌اند: شامل تمامی گناهان می‌شود.</span> و مراد از <em>مرور به لغو</em> گذر کردن به اهل لغو است در حالی که سر گرم لغو باشند. </p> <p>و معنای آیه این است که: بندگان رحمان چون به اهل لغو می‌گذرند و آنان را سرگرم لغو می‌بینند، از ایشان روی می‌گردانند، و خود را پاکتر و منزه‌تر از آن می‌دانند که در جمع ایشان در آیند، و با ایشان اختلاط و همنشینی کنند. </p> <p><code class="aya" rel="25_73"/> <span class="aya" rel="25_73" data-words="1-12">و الذین إذا ذکروا بآیات ربهم لم یخروا علیها صما و عمیانا</span>  <em>خرور بر زمین</em> به معنای سقوط بر زمین است و گویا در آیه شریفه کنایه است از ملازمت و گرفتن چیزی به این صورت که به روی آن بیفتد. </p> <h3> <span class="title" rel="25_63 25_64 25_65 25_66 25_67 25_68 25_69 25_70 25_71 25_72 25_73 25_74 25_75 25_76 25_77">وصف دیگر عباد الرحمن: آیات خدا را کور کورانه و بدون معرفت و بصیرت نمی‌پذیرند</span> </h3> <p> و معنای آیه شریفه این است که: بندگان رحمان چون متذکر آیات پروردگارشان می‌شوند و حکمت و موعظه‌ای از قرآن او و یا وحی او می‌شنوند، کورکورانه آن را نمی‌پذیرند و بدون اینکه تفکر و تعقل کنند بیهوده و بی جهت، دل به آن نمی‌بازند، بلکه آن را با بصیرت می‌پذیرند و به حکمت آن ایمان آورده به موعظه آن متعظ می‌شوند و در امر خود، بر بصیرت و بر بینه‌ای از پروردگار خویشند. </p> <p><code class="aya" rel="25_74"/> <span class="aya" rel="25_74" data-words="1-16">و الذین یقولون ربنا هب لنا من أزواجنا و ذریاتنا قرة أعین و اجعلنا للمتقین إماما</span> راغب در مفردات می‌گوید: وقتی می‌گویند <em>فلان قرت عینه</em> ، معنایش این است که: فلانی خوشحال و مسرور شد، و به کسی که مایه مسرت آدمی است نور چشم و قرة عین گفته می‌شود، هم چنان که در قرآن کریم فرموده: <span class="aya" rel="28_9" data-words="5-9">قرت عین لی و لک</span> و نیز فرموده: <span class="aya" rel="25_74" data-words="5-12">هب لنا من أزواجنا و ذریاتنا قرة أعین</span>. بعضی از علما گفته‌اند: اصل این کلمه از <em>قر</em> به معنای خنکی و سردی گرفته شده و معنای <em>قرت عینه</em> این است که: دیدگانش خنک شد و از آن حرارتی که در اثر درد داشت، بهبودی یافت. بعضی دیگر گفته‌اند: از باب بهبودی یافتن از حرارت درد چشم نیست، بلکه از این بابت است که اشک شادی خنک، و اشک اندوه داغ است، و به همین جهت به کسی که به او نفرین می‌کند می‌گویند: خدا چشمش را داغ کند. </p> <p>بعضی دیگر گفته‌اند: این کلمه از قرار گرفته شده، و معنای جمله <em>قرت عینه</em> این است که: خدا به او چیزی داد که چشمش آرامش و قرار یافت، و دیگر چشمش به دست این و آن<code class="page" rel="15,339"/> نمی‌افتد<span class="footnote" rel="1" title="مفردات راغب، ماده &lt;em&gt;عبا&lt;/em&gt; ">*</span>. </p> <p>و مراد بندگان رحمان، از اینکه در دعای خود در خواست می‌کنند به اینکه همسران و ذریه‌هایشان قرة عین ایشان باشد، این است که: موفق به طاعت خدا و اجتناب از معصیت او شوند و در نتیجه از عمل صالح آنان، چشم ایشان روشن گردد. و این دعا می‌رساند که بندگان رحمان غیر از این، دیگر حاجتی ندارند. و نیز می‌رساند که بندگان رحمان اهل حقند و پیروی هوای نفس نمی‌کنند،  (زیرا هر همسر و هر ذریه‌ای را دوست نمی‌دارند، بلکه آن همسر و ذریه را دوست می‌دارند که بنده خدا باشند). </p> <h3> <span class="title" rel="25_74 25_63 25_64 25_65 25_66 25_67 25_68 25_69 25_70 25_71 25_72 25_73 25_75 25_76 25_77">معنای اینکه ایشان از خداوند می‌خواهند: ما را برای متقین امام قرار بده </span> </h3> <p> <span class="aya" rel="25_74" data-words="13-16">و اجعلنا للمتقین إماما</span> -یعنی ما را توفیق ده تا در راه انجام خیرات و به دست آوردن رحمتت از یکدیگر سبقت گیریم، در نتیجه دیگران که دوستدار تقوایند از ما بیاموزند و ما را پیروی کنند، هم چنان که قرآن کریم درباره ایشان فرموده: <span class="aya" rel="2_148" data-words="6-7">فاستبقوا الخیرات</span><span class="footnote" rel="2" title="مجمع البیان، ج ۷، ص ۱۸۲">*</span> و نیز فرموده: <span class="aya" rel="57_21" data-words="1-7">سابقوا إلی مغفرة من ربکم و جنة</span><span class="footnote" rel="3" title="به سوی آمرزش پروردگارتان و بهشت بشتابید سوره حدید، آیه ۲۱">*</span> و نیز فرموده: <span class="aya" rel="56_10-11" data-words="1-5">و السابقون السابقون، أولئک المقربون</span><span class="footnote" rel="4" title="و پیشی‌گیرندگان، همان پیشی گیرندگان، مقربین درگاهند سوره واقعه، آیه ۱۱">*</span>. </p> <p>و گویا مراد از دعای مورد بحث، این است که: بندگان رحمان همه در صف واحدی باشند، مقدم بر صف سایر متقین. و به همین جهت کلمه <em>امام</em> را مفرد آورد و نفرمود: و اجعلنا للمتقین ائمة . </p> <p>بعضی<span class="footnote" rel="5" title="کافی، ج ۶، ص ۴۳۱، ح ۱">*</span> از مفسرین گفته‌اند: مفرد آوردن کلمه مذکور از این جهت بوده که این کلمه هم در یک نفر و هم در جمع، مفرد می‌آید. بعضی<span class="footnote" rel="6" title="الدر المنثور، ج ۵، ص ۸۱">*</span> دیگر گفته‌اند: إمام در اینجا، جمع <em>آم</em>  به معنای قاصد است، هم چنان که کلمه <em>صیام</em> جمع صائم می‌آید و معنای آیه این است که: خدایا ما را قاصدین متقین قرار ده تا همواره ایشان را قصد کنیم، و به ایشان اقتدا نماییم، هم چنان که اهل بیت (ع) آیه را و اجعل لنا من المتقین اماما قرائت کرده‌اند. </p> <p><code class="aya" rel="25_75"/><code class="aya" rel="25_76"/> <span class="aya" rel="25_75-76" data-words="1-17">أولئک یجزون الغرفة بما صبروا و یلقون فیها تحیة و سلاما، خالدین فیها حسنت مستقرا و مقاما</span> <span class="phrase">کلمه <em rel="fa_25_75_3-3" data-sentence="5:148">غرفة</em> به طوری که گفته‌اند به معنای بنایی است که بالای بنای دیگر واقع           <code class="page" rel="15,340"/> شده باشد و از کف خانه بلندتر باشد.</span> و در آیه شریفه، کنایه است از درجه عالی‌تر بهشت، و مراد از <em>صبر</em> ، صبر بر طاعت خدا و بر ترک معصیت او است و این دو قسم صبر همان است که در آیات سابق نیز ذکر شده بود و لیکن این دو صبر عادتا جدای از صبر قسم سوم، یعنی صبر در هنگام شدائد و مصائب نیست و قهرا کسی که بر طاعت خدا و بر ترک معصیت او صبر می‌کند ممکن نیست در هنگام شدائد صبر نکند. </p> <p>و معنای آیه این است: این نامبردگان که به اوصاف قبل وصف شدند درجه رفیع و قسمت بالای بهشت را پاداش گرفته و فرشتگان، ایشان را با تحیت و سلام دیدار می‌کنند، تحیت به معنای هر پیشکشی است که آدمی را خوشحال سازد. و مراد از <em>سلام</em> هر چیزی است که در آن ترس و پرهیز نباشد، و اگر این دو کلمه، یعنی تحیت و سلام را نکره آورد به منظور بزرگداشت آن دو بوده، بقیه الفاظ آیه روشن است. </p> <h3> <span class="title" rel="25_77">معنای آیه شریفه: <span class="aya" rel="25_77" data-words="1-8">قل ما یعبؤا بکم ربی لو لا دعاؤکم...</span> </span> </h3> <p> <code class="aya" rel="25_77"/> <span class="aya" rel="25_77" data-words="1-13">قل ما یعبؤا بکم ربی لو لا دعاؤکم فقد کذبتم فسوف یکون لزاما</span> در مفردات گفته: وقتی گفته می‌شود: <em>ما عبات به</em> معنایش این است که: من به فلان چیز اعتنایی نکردم و باکم نشد، و اصل این کلمه از ماده <em>عبا</em> گرفته شده که به معنای ثقل است گویا فرموده: اینان نزد پروردگار من وزن و قدری ندارند و در آیه‌ <span class="aya" rel="25_77" data-words="1-5">قل ما یعبؤا بکم ربی</span> نیز بدین معنا است. بعضی دیگر گفته‌اند: از باب عبات الطیب-بوی خوش باقی ماند است، گویا گفته شده اگر دعای شما نباشد خدا باقیتان نمی‌گذارد<span class="footnote" rel="1" title="روح البیان، ج ۶، ص ۲۵۶">*</span>. </p> <p><span class="phrase">بعضی<span class="footnote" rel="2" title="مجمع البیان، ج ۷، ص ۱۷۹">*</span> از مفسرین گفته‌اند: جمله <em rel="fa_25_77_8-8" data-sentence="101:598">دعاؤکم</em> از باب اضافه مصدر به مفعول خودش است و فاعل آن ضمیری است که به کلمه <em rel="fa_25_77_5-5" data-sentence="227:518">ربی</em> بر می‌گرددو معنایش این است که: اگر دعوت پروردگارم شما را نبوده باشد، بنا بر این تفسیر، جمله <em rel="fa_25_77_9-10" data-sentence="375:407">فقد کذبتم</em> از باب تفریع سبب بر مسبب-یعنی انکشاف سبب به وسیله مسبب-است و معنایش این است که: باید از همین تکذیب خود پی ببرید که دیگر خدا شما را به سوی خود نمی‌خواند و در نتیجه اعتنایی به شما ندارد و جمله‌ <span class="aya" rel="25_77" data-words="11-13">فسوف یکون لزاما</span> معنایش این است که به زودی این تکذیب شما، طوق لعنتی به گردنتان خواهد شد که به هیچ وجه از شما جدا نشود تا با شقاوتی لازم و عذابی دائم کیفر شوید.</span> </p> <p>و معنای آیه چنین می‌شود که: ای رسول من!به ایشان بگو نزد پروردگار من قدر و     <code class="page" rel="15,341"/> منزلتی ندارید و وجود و عدمتان نزد او یکسان است، برای اینکه شما او را تکذیب کردید، پس دیگر هیچ خیری در شما امید نمی‌رود و به زودی این تکذیب به شدیدترین وجه، ملازم شما خواهد شد و اگر باز هم خدا شما را می‌خواند تنها به منظور اتمام حجت بر شما است و یا برای این است که شاید شما از تکذیب دست بردارید. و این تفسیر، تفسیر خوبی است. </p> <p><span class="phrase">بعضی<span class="footnote" rel="1" title="الدر المنثور، ج ۵، ص ۷۷">*</span> دیگر گفته‌اند: جمله <em rel="fa_25_77_8-8" data-sentence="96:31">دعاؤکم</em> از باب اضافه مصدر به فاعل است.</span> و مراد از دعا هم عبادت خدای سبحان است و معنا این است که: بگو پروردگار من اعتنا و اهتمامی به کار شما ندارد و یا شما را باقی نمی‌گذارد اگر او را عبادت نکنید. </p> <p>ولی <span class="phrase">این تفسیر با تفریع بعدی یعنی جمله‌ <span class="aya" rel="25_77" data-words="9-10">فقد کذبتم</span> نمی‌سازد و به وجه روشنی نتیجه جمله مورد بحث قرار نمی‌گیرد و اگر جمله مورد بحث از باب اضافه مصدر به فاعل خودش و مراد از <em rel="fa_25_77_8-8" data-sentence="219:105">دعاؤکم</em>  <em>دعایتان</em> بود، جا داشت دیگر تفریع نکند و بدون <em>فا</em> ی تفریع بفرماید: <em>و قد کذبتم</em> .</span> </p> <p>علاوه بر این، همیشه وقتی مصدری به فاعل خود اضافه می‌شود دلالت می‌کند بر اینکه عمل قبلا انجام شده و یا در حال انجام است و مشرکین مورد بحث آیه، نه قبلا خدا را عبادت کرده بودند و نه در آن حال، و به همین جهت حق کلام این بود که بفرماید: لو لا ان تدعوه-اگر او را نخوانید ، دقت فرمائید. </p> <p>این آیه شریفه، خاتمه سوره فرقان است و در آن بازگشتی به غرض سوره شده و گفتار سوره در آن خلاصه گشته است، چون همه گفتگوی سوره پیرامون اعتراض مشرکین بر رسول خدا (ص) و بر قرآن نازل بروی و تکذیبشان به پیغمبر و قرآن بود. </p> <h3>بحث روایتی‌ <span class="title" rel="25_67 25_72 25_63 25_65 25_68 25_70 25_73 25_74 25_75 25_77 25_64 25_66 25_69 25_71 25_76"> (روایاتی در ذیل آیات گذشته مربوط به اوصاف مؤمنین، اسراف و اقتار، تبدیل سیئات به حسنات و...) </span> </h3> <p> در مجمع البیان در ذیل جمله‌ <span class="aya" rel="25_63" data-words="4-8">الذین یمشون علی الأرض هونا</span> از امام صادق  (ع) روایت آورده که فرمود: کسانی هستند که وقتی راه می‌روند همانطور که جبلی و طبیعی ایشان است قدم بر می‌دارند و در راه رفتن تصنع نمی‌کنند و به طور غیر طبیعی و با تکبر راه نمی‌روند<span class="footnote" rel="2" title="تفسیر قمی، ج ۲، ص ۱۱۶-۱۱۷">*</span>. </p> <p>     <code class="page" rel="15,342"/> و در الدر المنثور است که: عبد بن حمید از ابی سعید خدری از رسول خدا (ص) روایت کرده که در معنای <em>غرام</em> در جمله‌ <span class="aya" rel="25_65" data-words="9-12">إن عذابها کان غراما</span> فرموده: یعنی دائمی است<span class="footnote" rel="1" title="الدر المنثور، ج ۵، ص ۷۷">*</span>. </p> <p>و در تفسیر قمی در ضمن روایت ابی الجارود از ابی جعفر (ع) نقل کرده که در معنای کلمه مذکور فرمود: غرام به معنای لازم و لا ینفک است. و در معنای اسراف در جمله‌ <span class="aya" rel="25_67" data-words="5-6">لم یسرفوا</span> فرموده است: اسراف به معنای انفاق در معصیت و در غیر حق است. و در معنای اقتار در جمله‌ <span class="aya" rel="25_67" data-words="7-9">و لم یقتروا</span> فرموده: یعنی‌در حق خدای عز و جل بخل روا نمی‌دارند. و در معنای جمله‌ <span class="aya" rel="25_67" data-words="10-14">و کان بین ذلک قواما</span> فرموده: قوام به معنای عدل و میانه روی در انفاق است، و آن عبارت است از انفاق در هر جایی که خدا دستور داده باشد<span class="footnote" rel="2" title="مجمع البیان، ج ۷، ص ۱۸۱">*</span>. </p> <p>و در کافی از احمد بن محمد بن علی از محمد بن سنان از ابی الحسن (ع) روایت کرده که در ذیل جمله‌ <span class="aya" rel="25_67" data-words="10-14">و کان بین ذلک قواما</span> فرموده: قوام، عبارت است از انفاق دارندگان، بمقداری که لازم است و انفاق بیچارگان بمقداری که قدرت و توانایی دارند هست، آنهم هر یک را به قدر عیال و مخارجشان، مخارجی که زندگیشان را اصلاح کند و زندگی خود صاحب عیال را نیز اصلاح نماید، زیرا خدای تعالی هیچ کس را تکلیف نفرموده مگر به آن مقداری که قدرت به ایشان داده است<span class="footnote" rel="3" title="کافی، ج ۴، ح ۸، ص ۵۶">*</span>. </p> <p>و در مجمع البیان از معاذ روایت کرده که گفت: از رسول خدا (ص) از این آیه پرسیدم، فرمود: کسی که در غیر حق انفاق کند اسراف کرده و کسی که در مورد حق انفاق نکند اقتار کرده است<span class="footnote" rel="4" title="مجمع البیان، ج ۷، ص ۱۷۹">*</span>. </p> <p>مؤلف: اخبار در معنای این آیه بسیار زیاد است. </p> <p>و در الدر المنثور است که فاریابی و احمد و عبد بن حمید و بخاری و مسلم و ترمذی و ابن جریر و ابن منذر و ابن ابی حاتم و ابن مردویه و بیهقی (در شعب الایمان)، از ابن مسعود روایت کرده که گفت از رسول خدا (ص) پرسیدم: چه گناهی از همه گناهان بزرگتر است؟ فرمود: اینکه برای خدا شریک بگیری، با اینکه او تو را خلق کرده. </p> <p>پرسیدم دیگر چه؟ فرمود: اینکه فرزندت را از ترس اینکه روزی تو را بخورد به قتل         <code class="page" rel="15,343"/> برسانی. پرسیدم دیگر چه؟ فرمود: اینکه با زن همسایه‌ات زنا کنی. بعد از این جریان خدای تعالی در تصدیق پاسخهای رسول خدا (ص) این آیه را فرستاد: <span class="aya" rel="25_68" data-words="1-20">و الذین لا یدعون مع الله إلها آخر و لا یقتلون النفس التی حرم الله إلا بالحق و لا یزنون</span><span class="footnote" rel="1" title="مجمع البیان، ج ۷، ص ۱۸۱">*</span>. </p> <p>مؤلف: شاید مراد، تطبیق آیه بر این مورد باشد نه اینکه بخواهد بگوید شان نزول آیه در خصوص این مورد است. </p> <p>و در همان کتاب آمده که عبد بن حمید از علی بن الحسین روایت کرده که در ذیل آیه‌ <span class="aya" rel="25_70" data-words="11-14">یبدل الله سیئاتهم حسنات</span> فرموده است: این تبدیل در آخرت است. ولی حسن گفته در دنیاست<span class="footnote" rel="2" title="الدر المنثور، ج ۵، ص ۷۹">*</span>. </p> <p>و نیز در همان کتاب است که احمد و هناد و مسلم و ترمذی و ابن جریر و بیهقی (در اسماء و صفات) از ابو ذر روایت کرده‌اند که فرمود: رسول خدا (ص) فرمودند روز قیامت انسان را می‌آورند و گفته می‌شود گناهان کوچکش را بر وی عرضه کنید، پس گناهان کوچکش نشان داده می‌شود و اما گناهان بزرگش را از او دور می‌سازند، آن گاه به او می‌گویند: تو در فلان روز این گناه را و در فلان روز این را و روز دیگر این را مرتکب نشدی؟ !و آن شخص به همه اقرار می‌کند، در حالی که در دل ترس آن را دارد که گناهان بزرگش را بیاورند، پس درباره او دستور می‌رسد در برابر هر گناهی که کرده حسنه‌ای باو بدهید<span class="footnote" rel="3" title="عیون اخبار، ج ۲، ص ۱۲۸، ح ۵">*</span>. </p> <p>مؤلف: این حدیث یکی از روایات بسیار زیاد و مستفیضی است که هم از طرق شیعه و هم سنی در مساله تبدیل سیئات به حسنات از رسول خدا (ص) و امام باقر و امام صادق و امام رضا (ع) رسیده است. </p> <p>و در روضة الواعظین از رسول خدا (ص) روایت کرده که فرمود: هیچ مردمی به یاد خدا نمی‌نشینند، مگر آنکه یک منادی از آسمان به ایشان ندا می‌دهد که برخیزید که خدای تعالی گناهانتان را به حسنات مبدل نموده و همه آنها را بیامرزید<span class="footnote" rel="4" title="روضة الواعظین، ص ۳۹۱">*</span> و در کافی به سند خود از ابی الصباح از ابی عبد اللَّه (ع) روایت کرده که در ذیل جمله‌ <span class="aya" rel="25_72" data-words="3-5">لا یشهدون الزور</span> فرمود: مقصود از زور، غنا است<span class="footnote" rel="5" title="جوامع الجامع، ص ۳۲۰">*</span>. </p> <p>مؤلف: و در مجمع گفته: این روایت از ابی جعفر و ابی عبد اللَّه (ع) نقل         <code class="page" rel="15,344"/> شده<span class="footnote" rel="1" title="مجمع البیان، ج ۷، ص ۱۸۱">*</span> و قمی آن را، هم با سند و هم بدون سند روایت کرده است<span class="footnote" rel="2" title="مجمع البیان، ج ۷، ص ۱۸۱">*</span>. </p> <p>و در عیون به سند خود از محمد بن ابی عباد-که معروف بوده به رقص و نوشیدن شراب مویز-روایت کرده که گفت: از حضرت رضا (ع) از رقصیدن پرسیدم، فرمود اهل حجاز درباره آن فتوایی دارند. و لیکن رقصیدن، خود یکی از مصادیق باطل و لهو است که حکمش اگر شنیده باشی قرآن کریم بیان کرده و فرموده است: <span class="aya" rel="25_72" data-words="6-11">و إذا مروا باللغو مروا کراما</span><span class="footnote" rel="3" title="الدر المنثور، ج ۵، ص ۷۹">*</span> و در روضه کافی به سند خود از ابی بصیر روایت کرده که گفت: از امام صادق  (ع) از معنای آیه‌ <span class="aya" rel="25_73" data-words="1-12">و الذین إذا ذکروا بآیات ربهم لم یخروا علیها صما و عمیانا</span> پرسیدم، فرمود: معنایش این است که: با بصیرت آن را می‌پذیرند، نه کورکورانه و با شک<span class="footnote" rel="4" title="روضه کافی، ج ۸، ص ۱۷۷">*</span>. </p> <p>و در تفسیر جوامع الجامع از امام صادق (ع) روایت کرده که در ذیل جمله <span class="aya" rel="25_74" data-words="13-16">و اجعلنا للمتقین إماما</span> فرمود: منظور آیه شریفه ماییم<span class="footnote" rel="5" title="جامع لاحکام القرآن، ج ۱۳، ص ۸۳">*</span>. </p> <p>مؤلف: در این باره روایات بسیاری رسیده است و نیز روایات دیگری هست که آیه را به صورت و اجعل لنا من المتقین اماما قرائت فرموده‌اند. </p> <p>و در الدر المنثور است که ابن ابی حاتم و ابو نعیم در کتاب حلیه از ابی جعفر روایت کرده‌اند که فرمود مقصود از صبر در آیه‌ <span class="aya" rel="25_75" data-words="1-5">أولئک یجزون الغرفة بما صبروا</span> صبر در برابر فقر در دنیاست<span class="footnote" rel="6" title="جامع لاحکام القرآن، ج ۱۳، ص ۸۳">*</span>. </p> <p>و در مجمع البیان از عیاشی و او به سند خود از یزید بن معاویه عجلی روایت آورده که گفت: از امام باقر (ع) پرسیدم بسیار قرآن خواندن خوب است یا بسیار دعا کردن؟ فرمود: بسیار دعا کردن بهتر است، آن گاه این آیه را قرائت کردند<span class="footnote" rel="7" title="مجمع البیان، ج ۷، ص ۱۸۲">*</span>. </p> <p>مؤلف: لیکن به نظر ما انطباق آیه با مضمون روایت روشن نیست. </p> <p>و در تفسیر قمی در روایت ابی الجارود از امام ابی جعفر (ع) آمده که در معنای جمله <span class="aya" rel="25_77" data-words="1-8">قل ما یعبؤا بکم ربی لو لا دعاؤکم</span> فرموده: یعنی پروردگار من با شما چه معامله کند؟ با اینکه او را تکذیب کردید و به زودی گریبانگیرتان خواهد شد<span class="footnote" rel="8" title="تفسیر قمی، ج ۲، ص ۱۱۷ و ۱۱۸">*</span>. </p> 
