<h2 class="sura">سوره انشراح ، مکی یا مدنی است و هشت آیه دارد </h2><h3 class="ayas">سوره الشرح آیه‌های ۱ تا ۸</h3><code class="section" rel="94_1-8"/><h3>ترجمه آیات</h3> <p> <span class="trans" rel="94_0">به نام خدای رحمان و رحیم.  </span><span class="trans" rel="94_1">آیا ما سینه تو را گشاده نساختیم؟.  «۱» </span><span class="trans" rel="94_2">و بار سنگین را از تو برنداشتیم؟.  «۲» </span><span class="trans" rel="94_3">همان باری که پشتت را می‌شکست.  «۳» </span><span class="trans" rel="94_4">و نامت را بلند آوازه کردیم.  «۴» </span><span class="trans" rel="94_5">از این به بعد هم دل خوشدار که بعد از هر دشواری گشایشی است.  «۵» </span><span class="trans" rel="94_6">بلکه با هر دشواری دو گشایش است.  «۶» </span><span class="trans" rel="94_7">پس هر گاه از کار روزانه‌ات فراغت یافتی به نماز و شکرانه پروردگارت بایست.  «۷» </span><span class="trans" rel="94_8">و به سوی پروردگارت تمایل کن.  «۸» </span></p>             <h3>بیان آیات</h3> <p> در این سوره رسول خدا (ص) را امر می‌کند به اینکه کمر<code class="page" rel="20,529"/> خدمت در راه خدا ببندد، و به سوی او رغبت کند، و به این منظور نخست منت‌هایی که بر او نهاده تذکر می‌دهد، و این سوره هم می‌تواند مکی باشد و هم مدنی، ولی سیاق آیاتش به مدنی بودن سازگارتر است. </p> <p>و در بعضی از روایات وارده از ائمه اهل بیت (علیهم السلام) نقل شده که فرموده‌اند: سوره <em>و الضحی</em> و سوره <em>ا لم نشرح</em> یک سوره‌اند، و نیز این معنا از طاووس و از عمر بن عبد العزیز نقل شده. </p> <h3> <span class="title" rel="94_1"><span class="phrase">نادرستی سخن فخر رازی در رد این قول که سوره <em>و الضحی</em>  و <em rel="fa_94_1_1-2" data-sentence="63:12">الم نشرح</em> یک سوره‌اند</span></span> </h3> <p> فخر رازی در تفسیر کبیر خود بعد از نقل این معنا از دو نفر نامبرده گفته است: این دو نفر پنداشته‌اند ابتدای سوره دوم یعنی جمله‌ <span class="aya" rel="94_1" data-words="1-3">أ لم نشرح</span> به منزله عطف است بر آیه ششم سوره قبل، یعنی جمله‌ <span class="aya" rel="93_6" data-words="1-5">أ لم یجدک یتیما فآوی</span>، و این پندارشان درست نیست، برای اینکه سوره <em>و الضحی</em> در حال اندوه رسول خدا (ص) از آزار کفار نازل شده، و جنبه تسلیت دارد، چون حالت آن جناب حالت محنت و تنگ حوصلگی است، و سوره دوم اقتضا دارد در حالی نازل شده باشد که آن جناب شرح صدر و حالت خرسندی داشته باشد، و چگونه ممکن است در یک سوره این دو حالت در آن جناب و این دو لحن در بیان جمع شود؟ !<span class="footnote" rel="1" title="تفسیر فخر رازی، ج ۳۲، ص ۲">*</span>. </p> <p>و لیکن اشکالش وارد نیست، برای اینکه مراد از شرح صدر رسول خدا (ص) در سوره مورد بحث این است که خدای تعالی آن جناب را طوری کند که قلب نازنینش وسعتی داشته باشد که حقائق و معارفی که به وی القاء می‌شود بپذیرد، و از پذیرش آن به تنگ نیاید، و نیز تحمل آزارهایی که از ناحیه مردم می‌بیند داشته باشد، که بیانش می‌آید، نه اینکه بخواهد صرفا آن جناب را خوشحال کرده باشد، پس پندار خود فخر رازی پندار درستی نیست. </p> <p>دلیل بر این معنا روایتی است که ابن ابی حاتم از سعید بن جبیر از ابن عباس نقل کرده که گفت: رسول خدا (ص) فرمود: من از پروردگارم مساله‌ای پرسیدم که دوست داشتم ای کاش نمی‌پرسیدم، و آن این بود که پروردگارا قبل از من انبیایی بودند، برای بعضی از آنان باد را مسخر کردی، و بعضی دیگر مرده زنده می‌کردند، خطاب رسید مگر تو یتیم نبودی، و ما تو را مورد توجه مردم قرار دادیم؟ عرضه داشتم: بلی. فرمود: مگر نبود که من تو را گم شده دیدم، و هدایتت کردم؟ عرضه داشتم: بله، ای پروردگار من. فرمود: آیا سینه‌ات را گشاده نکردم، و گرفتاریهایت را بر طرف ننمودم؟ عرضه داشتم بله ای پروردگار   <code class="page" rel="20,530"/> من<span class="footnote" rel="1" title="مجمع البیان، ج ۱۰، ص ۵۰۸">*</span>. پس معلوم شد که اشکال فخر به نظریه مذکور وارد نیست، البته این بحث دنباله‌ای دارد که ان شاء اللَّه در سوره ایلاف می‌آید. </p> <h3> <span class="title" rel="94_1 94_5 94_2 94_3 94_4 94_6 94_7 94_8">مقصود از شرح صدر رسول اللَّه (صلی اللَّه علیه و آله و سلم)، و وجوه مختلف در باره مراد از <em>وضع وزر</em> از آن حضرت</span> </h3> <p> <span class="aya" rel="94_1" data-words="1-5">أ لم نشرح لک صدرک</span> <span class="phrase">راغب گفته: کلمه <em rel="fa_94_1_2-2" data-sentence="16:581">شرح</em> در اصل لغت به معنای باز کردن گوشت و امثال آن است، وقتی گفته می‌شود: <em>شرحت اللحم</em> معنایش این است که گوشت باز شد، و  <em>شرحت اللحم</em> معنایش این است که من گوشت را باز کردم، و از جمله موارد استعمالش  <em>شرح صدر</em> است، که معنایش باز شدن و گستردگی سینه به نور الهی و سکینتی از ناحیه خدا و روحی از او است، و در قرآن فرموده: <span class="aya" rel="94_1" data-words="1-5">أ لم نشرح لک صدرک</span> و نیز فرموده: <span class="aya" rel="39_22" data-words="2-5">فمن شرح الله صدره</span><span class="footnote" rel="2" title="مفردات راغب، ماده &lt;em&gt;شرح&lt;/em&gt; ">*</span>.</span> </p> <p>ترتب آیات سه‌گانه اول سوره که مضمون هر یک مترتب بر آیه قبل است، و سپس تعلیل آنها به آیه‌ <span class="aya" rel="94_5" data-words="1-4">فإن مع العسر یسرا</span> که از ظاهرش بر می‌آید که با وضع رسول خدا (ص) در اوائل بعثتش و اواخر آن منطبق باشد، و سپس تکرار این تعلیل و نیز تفریع دو آیه آخر سوره بر ما قبل همه شاهد بر آنند که مراد از شرح صدر رسول خدا (ص) گستردگی و وسعت نظر وی است، به طوری که ظرفیت تلقی وحی را داشته باشد، و نیز نیروی تبلیغ آن و تحمل ناملایماتی را که در این راه می‌بیند داشته باشد، و به عبارتی دیگر نفس شریف آن جناب را طوری نیرومند کند که نهایت درجه استعداد را برای قبول افاضات الهی پیدا کند. </p> <p><code class="aya" rel="94_2"/><code class="aya" rel="94_3"/> <span class="aya" rel="94_2-3" data-words="1-7">و وضعنا عنک وزرک، الذی أنقض ظهرک</span> کلمه <em>وزر</em> به معنای بار سنگین است، و <em>انقاض ظهر</em> به معنای شکستن پشت کسی است، شکستنی که صدایش به گوش برسد، آن طور که از تخت و کرسی و امثال آن وقتی کسی روی آن می‌نشیند، و یا چیز سنگینی روی آن می‌گذارند صدا برمی‌خیزد، و مراد از <em>انقاض ظهر</em>  (غالبا) معنای لغوی آن نیست،  (چون کسی پشت کسی را آن طور نمی‌شکند که صدای تخت و کرسی کند)، بلکه منظور ظهور آثار سنگینی وزر بر آدمی است، ظهوری بالغ. </p> <p>و <em>وضع وزر</em> به معنای از بین بردن آن سنگینی است، که رسول خدا (ص)     <code class="page" rel="20,531"/> احساسش می‌کرد، و جمله‌ <span class="aya" rel="94_2" data-words="1-4">و وضعنا عنک وزرک</span> عطف است بر جمله‌ <span class="aya" rel="94_1" data-words="1-3">أ لم نشرح...</span>، چون معنایش قد شرحنا لک صدرک است، در نتیجه معنای دو جمله چنین می‌شود: محققا ما سینه‌ات را گشودیم، و سنگینی‌هایی که بر دوشت بود برداشتیم . </p> <p>و مراد از وضع وزر رسول خدا (ص) -به طوری که از سیاق بر می‌آید، و قبلا هم اشاره کردیم-این است که دعوت آن جناب را انفاذ و مجاهداتش در راه خدا را امضا نمود، به این معنا که اسباب پیشرفت دعوتش را فراهم کرد، چون رسالت و دعوت و فروعات آن ثقلی بود که به دنبالش شرح صدر بر آن جناب تحمیل نمود. </p> <p>ولی بعضی<span class="footnote" rel="1" title="روح المعانی، ج ۳۰، ص ۱۶۷">*</span> از مفسرین گفته‌اند: وضع وزر، اشاره است به داستانی که در روایات آمده که در ایام کودکیش دو تا فرشته بر آن جناب نازل شدند، و سینه‌اش را شکافته قلبش را در آوردند، و دوباره در جایش قرار دادند، که روایتش به زودی از نظر خواننده خواهد گذشت. </p> <p>بعضی<span class="footnote" rel="2" title="البته وعده عذاب ما بر اکثر آنان چون ایمان نمی‌آورند حتمی و لازم شد و تو چه ایشان را انذار بکنی و چه نکنی یکسان است، هرگز ایمان نخواهند آورد سوره یس، آیه ۱۰">*</span> دیگر گفته‌اند: منظور از وزر، اعمالی است که قبل از بعثت از آن جناب سر زده بود. </p> <p>و بعضی<span class="footnote" rel="3" title="کسانی که کافر شدند برای آنها تفاوت نمی‌کند که آنان را بترسانی یا نترسانی، ایمان نخواهند آورد سوره بقره، آیه ۶">*</span> گفته‌اند: منظور غفلتش از شرایع و امثال آن است که آگاه شدن بدان جز با وحی صورت نمی‌گیرد، و بیان هر شریعتی را باید آن جناب بخواهد، تا پاسخش از راه وحی برسد. </p> <p>بعضی<span class="footnote" rel="4" title="روح المعانی، ج ۳۰، ص ۱۶۹">*</span> دیگر گفته‌اند: منظور تحیر آن جناب است در اینکه آیا رسالت الهی را آن طور که باید انجام داده‌ام یا نه. </p> <p>بعضی<span class="footnote" rel="5" title="روح المعانی، ج ۳۰، ص ۱۶۹">*</span> هم گفته‌اند: منظور وحی و سنگینی آن است، چون در اوائل بعثت گرفتن وحی بر او دشوار بوده. </p> <p>بعضی<span class="footnote" rel="6" title="الدر المنثور، ج ۶، ص ۳۶۴">*</span> گفته‌اند: منظور رنجی است که آن جناب از گمراهی قومش و دشمنیشان با آن جناب می‌برده، و وی از ارشادشان عاجز می‌شده. </p> <p>و بعضی<span class="footnote" rel="7" title="روح المعانی، ج ۳۰، ص ۱۶۹">*</span> گفته‌اند: منظور رنجی است که از تعدی دشمن در آزار آن جناب می‌برده. </p> <p>بعضی<span class="footnote" rel="8" title="روح المعانی، ج ۳۰، ص ۱۶۹">*</span> دیگر گفته‌اند: مراد اندوهی است که از مرگ عمویش ابو طالب و مرگ همسرش خدیجه در دل داشته. </p> <p>بعضی<span class="footnote" rel="9" title="روح المعانی، ج ۳۰، ص ۱۶۹">*</span> دیگر گفته‌اند: کلمه <em>وزر</em> به معنای معصیت است، و رفع و زر به معنای عصمت است. </p> <p>     <code class="page" rel="20,532"/> بعضی<span class="footnote" rel="1" title="روح المعانی، ج ۳۰، ص ۱۶۹">*</span> گفته‌اند: منظور از وزر گناه امت آن جناب است، و قهرا مراد از وضع وزر آمرزش آن گناهان است. </p> <p>و این وجوهی که نقل شد بعضی‌ها سخیف و بعضی دیگرش ضعیف است و با سیاق سازگار نیست، بعضی‌ها به عنوان <em>قیل-گفته شده</em> نقل شده، و بعضی دیگرش به صورت احتمال ذکر شده است. </p> <p><code class="aya" rel="94_4"/> <span class="aya" rel="94_4" data-words="1-4">و رفعنا لک ذکرک</span>  <span class="phrase"><em>رفع ذکر</em> به معنای بلند آوازه کردن کسی است، به طوری که نامش و گفتگویش از همه نامها و همه خاطره‌ها بلندتر باشد، و خدای تعالی نام آن حضرت را چنین کرد (همه جا سخن از آن حضرت بود)، و یکی از مصادیق رفع ذکر آن جناب این است که خدای تعالی نام او را قرین نام خود کرد، و در نتیجه در مساله شهادتین که اساس دین خدا است نام او قرین نام پروردگارش قرار گرفت، و بر هر مسلمانی واجب کرد که در هر روز در نمازهای پنجگانه واجب نام آن جناب را با نام خدای تعالی به زبان جاری سازد، و لطفی که در آیه مورد بحث بکار رفته از نظر خواننده دور نماند، و آن این است که: بعد از کلمه <em rel="fa_94_2_2-2" data-sentence="556:61">وضع</em> در آیه سابق کلمه  <em rel="fa_94_4_2-2" data-sentence="628:30">رفع</em> را که درست مقابل آن است آورد.</span> </p> <h3> <span class="title" rel="94_5">توضیح مفاد آیه: <span class="aya" rel="94_5" data-words="1-4">فإن مع العسر یسرا</span> و رد سخنی از زمخشری در این باره</span> </h3> <p> <code class="aya" rel="94_5"/> <span class="aya" rel="94_5" data-words="1-4">فإن مع العسر یسرا</span> بعید نیست این آیه تعلیل مطالب گذشته یعنی وضع وزر و رفع ذکر باشد، چون رسالتی که خدای تعالی بر آن جناب تحمیل کرده، و دستور داد مردم را به سوی آن دعوت کند سنگین‌ترین باری است که بر یک بشر تحمیل شود، و معلوم است که با قبول این مسئولیت کار بر آن جناب دشوار شده، و همچنین تکذیبی که قومش نسبت به دعوتش نموده و استخفافی که به آن جناب کردند، و اصراری که در محو نام او می‌ورزیدند، همه برای آن جناب دشواری روی دشواری بوده، و خدای تعالی در آیه قبلی فرمود: ما این دشواری‌ها را از دوش تو برداشتیم، و معلوم است که این عمل خدای تعالی مانند همه اعمالش بر طبق سنتی بوده که در عالم به جریان انداخته، و آن این است که همیشه بعد از هر دشواری سهولتی پدید می‌آورد، و به همین جهت مطلب دو آیه قبل را تعلیل کرده به اینکه اگر از تو وضع وزر کردیم، و اگر نامت را بلند ساختیم، برای این بود که سنت ما بر این جاری شده که بعد از عسر، یسر بفرستیم، و بنا بر این احتمال لام در کلمه <em>العسر</em> لام جنس خواهد بود، نه لام استغراق،   <code class="page" rel="20,533"/> می‌خواهد بفرماید جنس عسر این طور است که به دنبالش یسر می‌آید، نه تمامی فرد فرد عسرها، و بعید هم نیست که یسر یا عسر از مصادیق سنتی دیگر باشد، و آن سنت تحول حوادث و تقلب احوال و بی دوامی همه شؤون زندگی دنیا است. </p> <p>و از زمخشری حکایت شده که در کشاف گفته: حرف <em>فاء</em> در جمله‌ <span class="aya" rel="94_5" data-words="1-3">فإن مع العسر...</span> فای فصیحه است، و زمینه کلام زمینه تسلیت دادن و دلخوش کردن رسول خدا  (ص) به وسیله وعده‌ای جمیل است. </p> <p>وی می‌گوید: مشرکین رسول خدا (ص) و مؤمنین را سرزنش می‌کردند به اینکه مردمی فقیرند، چیزی از مال دنیا ندارند، به حدی این زخم زبان اوج گرفت که به دل شریف آن حضرت افتاد که نکند اسلام نیاوردن مردم و تحقیرشان از مؤمنین به خاطر همین تهی دستی مؤمنین است، و خدای تعالی برای دفع این احتمال نعمت‌های بزرگی را که به آن جناب ارزانی داشته بود به رخش کشید، آن گاه اضافه کرد: <span class="aya" rel="94_5" data-words="1-4">فإن مع العسر یسرا</span> گویا فهماند این ما بودیم که به تو دادیم آنچه که خودت می‌دانی، پس از فضل خدا مایوس نباش، و بدانکه بعد از سختی‌ها گشایشی برای شما خواهد بود<span class="footnote" rel="1" title="تفسیر کشاف، ج ۴، ص ۷۷۱">*</span>. </p> <p>و ظاهر گفتار وی این است که لام در <em>العسر</em> را لام عهد گرفته، نه لام جنس، و مراد از یسر هم غنیمت‌هایی است که خدای تعالی در سالهای بعد نصیب مؤمنین کرده. </p> <p>لیکن ما این حرف را قبول نداریم، برای اینکه ذهن شریف رسول خدا (ص) اجل از آن است که از حال کفار و علت کفرشان بی خبر باشد، و نداند که علت اصلی آن استکبار از حق است، و خلاصه خدا را کوچک‌تر از آن می‌دانند که دعوت پیامبرش را بپذیرند، به شهادت اینکه این کفار بعد از ظهور شوکت اسلام و پولدار شدن مؤمنین هم ایمان نیاوردند، و خدای تعالی پیامبرش را از امیدواری به ایمان آوردن اکثر آنان نهی و نومید کرده، هم در آیات سوره یس که در مکه یعنی در ایام فقر مؤمنین نازل شده فرموده: <span class="aya" rel="36_7" data-words="1-8">لقد حق القول علی أکثرهم فهم لا یؤمنون</span>... <span class="aya" rel="36_10" data-words="1-10">و سواء علیهم أ أنذرتهم أم لم تنذرهم لا یؤمنون</span><span class="footnote" rel="2" title="مجمع البیان، ج ۱۰، ص ۵۰۹">*</span>، و هم در سوره بقره که در مدینه یعنی در روزگار خوش مؤمنین نازل شده فرموده: <span class="aya" rel="2_6" data-words="1-12">إن الذین کفروا سواء علیهم أ أنذرتهم أم لم تنذرهم لا یؤمنون</span><span class="footnote" rel="3" title="روح المعانی، ج ۳۰، ص ۱۷۰">*</span>. </p> <p>       <code class="page" rel="20,534"/> و اگر ما یسر بعد از عسر را حمل کنیم بر شوکت اسلام و رفعتش بعد از دوران سختی، و سوره را هم از سوره‌های مکی بگیریم، خیلی مورد اشکال واقع نمی‌شود. </p> <h3> <span class="title" rel="94_6 94_7">مفاد تکرار جمله: <span class="aya" rel="94_6" data-words="1-4">إن مع العسر یسرا</span> و چند وجه در باره امر <span class="aya" rel="94_7" data-words="1-3">فإذا فرغت فانصب...</span> به پیامبر (صلی اللَّه علیه و آله و سلم) </span> </h3> <p> <code class="aya" rel="94_6"/> <span class="aya" rel="94_6" data-words="1-4">إن مع العسر یسرا</span> این جمله تاکید آیه قبل و تثبیت آن است. </p> <p>ولی بعضی<span class="footnote" rel="1" title="الدر المنثور، ج ۶، ص ۳۶۳">*</span> گفته‌اند: جمله‌ای است استینافی و مفسرین<span class="footnote" rel="2" title="روح المعانی، ج ۳۰، ص ۱۶۹">*</span> گفته‌اند: این دو آیه دلالت دارد بر اینکه با یک عسر دو یسر هست، و این گفتار ناشی از یک قاعده‌ای است که می‌گوید: کلمه‌ای که الف و لام بر سر دارد و به اصطلاح معرفه است، اگر در کلامی تکرار شود، منظور از آن همان کلمه اول است، و هر دو کلمه یک چیز را می‌رسانند، ولی اگر نکره باشد دومی معنا و منظوری غیر منظور اولی را افاده می‌کند، مثلا اگر بگویی: اذا اکتسبت الدرهم-یا: درهما-فانفق الدرهم معنایش این است که وقتی درهمی-یک درهم-کاسبی کردی، همان درهم را خرج کن، و اما اگر بگویی اذا اکتسبت درهما فانفق درهما معنایش این است که اگر درهمی را کسب کردی، درهمی را خرج کن، و در این جمله منظور این است که درهمی را خرج کن، لیکن این قاعده کلیت ندارد. </p> <p>تنوینی که در کلمه <em>یسرا</em> است به قول بعضی<span class="footnote" rel="3" title="روح المعانی، ج ۳۰، ص ۱۶۹">*</span> برای بزرگداشت یسر است، و می‌فهماند با هر عسر، یسری گرانقدر می‌آید، ولی به نظر ما تنوین تنویع است، و می‌خواهد بفرماید با هر دشواری نوعی گشایش هست، و منظور از کلمه <em>مع-با</em> واقع شدن یسر به دنبال عسر است، نه اینکه منظور از معیت این باشد که یسر و عسر در زمان واحد تحقق می‌یابد. </p> <p><code class="aya" rel="94_7"/><code class="aya" rel="94_8"/> <span class="aya" rel="94_7-8" data-words="1-7">فإذا فرغت فانصب، و إلی ربک فارغب</span> این آیه خطاب به رسول خدا (ص) است، و مطلبش به خاطر اینکه حرف <em>فاء</em> در آغازش آمده نتیجه‌گیری از بیان آیات قبل است، که سخن از تحمیل رسالت و دعوت بر آن جناب داشت، و منت‌های خدا را بر او که شرح صدرش داده، وزر را از او برداشت، و نامش را بلند آوازه کرد، بر می‌شمرد، و در آخر، همه اینها را از باب یسر بعد از عسر دانست. </p> <p>و بنا بر این، معنایش این می‌شود: حال که معلوم شد هر عسری که تصور شود بعدش     <code class="page" rel="20,535"/> یسر می‌آید، و زمام عسر و یسر تنها به دست خدا است و لا غیر، پس هر گاه از انجام آنچه بر تو واجب شده فارغ شدی نفس خود را در راه خدا یعنی عبادت و دعا خسته کن، و در آن رغبت نشان بده، تا خدا بر تو منت نهاده راحتی که دنبال این تعب است و یسری که دنبال این عسر است، به تو روزی فرماید. </p> <p>بعضی<span class="footnote" rel="1" title="الدر المنثور، ج ۶، ص ۳۶۴">*</span> از مفسرین گفته‌اند: مراد این است که هر گاه از واجباتت فارغ شدی، به نمازهای مستحبّ بایست. </p> <p>بعضی<span class="footnote" rel="2" title="روح المعانی، ج ۳۰، ص ۱۷۰">*</span> دیگر گفته‌اند: معنایش این است که هر گاه از نماز فارغ شدی به دعا بپرداز. </p> <p>لیکن صاحبان این دو قول بر روی بعضی از مصادیق انگشت گذاشته‌اند، و نمی‌توانند بگویند آیه تنها در این معنا نازل شده. </p> <p>بعضی<span class="footnote" rel="3" title="روح المعانی، ج ۳۰، ص ۱۷۲">*</span> دیگر گفته‌اند: معنایش این است که هر گاه از جنگ فارغ شدی، در عبادت بکوش. </p> <p>و بعضی<span class="footnote" rel="4" title="روح المعانی، ج ۳۰، ص ۱۷۲">*</span> گفته‌اند: مراد این است که هر گاه از دنیایت فارغ شدی به آخرتت بپرداز، و بعضی وجوه دیگری ذکر کرده‌اند که وجوهی ضعیف است. </p> <h3>بحث روایتی‌ <span class="title" rel="94_6 94_7 94_8 94_1 94_2 94_3 94_4 94_5"> (روایاتی متضمن تمثیلی حاکی از شکافته شدن سینه پیامبر (صلی اللَّه علیه و آله و سلم) و تبدیل قلب او و روایاتی دیگر در ذیل آیات گذشته) </span> </h3> <p> در الدر المنثور است که عبد اللَّه بن احمد در کتاب <em>زوائد الزهد</em> ، از ابی بن کعب روایت کرده که گفت: ابو هریره از رسول خدا (ص) پرسید اولین چیزی که از امر نبوت دیدی چه بود؟ رسول خدا (ص) خود را جمع و جور کرد و نشست، و فرمود: ای ابو هریره (خوب) سؤالی کردی، من در صحرا بودم در حالی که بیست سال و چند ماه از عمرم گذشته بود، ناگهان از بالای سرم سخنی شنیدم، به بالا نظر کردم مردی را دیدم که از مردی دیگر می‌پرسید، آیا این همان است؟ آن گاه هر دو به طرفم آمدند، با چهره‌هایی که نظیر آن را هرگز در خلق ندیده بودم، و ارواحی که در خلق هیچ چنین چیزهایی ندیده بودم، و نیز جامه‌هایی که در خلق بر تن احدی ندیده بودم، آن دو نفر نزدیک من می‌آمدند، و آن قدر جلو آمدند که هر کدام یک بازوی مرا گرفت، ولی من احساس تماس دست آنها با     <code class="page" rel="20,536"/> بازویم را نمی‌کردم. </p> <p>در این حال یکی به دیگری گفت بخوابانش و او بدون فشار و یا کشیدن مرا خوابانید، پس یکی به دیگری گفت: سینه‌اش را بشکاف، پس آن دیگری سینه‌ام را گرفت آن را شکافت، و تا آنجا که خودم می‌دیدم خونی و دردی مشاهده نکردم، پس آن دیگری به وی گفت: کینه و حسد را در آور، و او چیزی بشکل لخته خون در آورده بیرون انداخت، باز آن دیگری گفت رافت و رحمت را در جای آن بگذار، و او چیزی به شکل نقره در همانجای دلم گذاشت، آن گاه انگشت ابهام دست راستم را تکان داد و گفت برو به سلامت. من برگشتم در حالی که احساس کردم که نسبت به اطفال رقت، و نسبت به بزرگسالان رحمت داشتم<span class="footnote" rel="1" title="روح المعانی، ج ۳۰، ص ۱۷۰">*</span>. </p> <p>مؤلف: و در نقل بعضی از ناقلان-از قبیل نقلی که در روح المعانی آمده-که: <em>من ده‌ساله بودم</em> بجای بیست سال و چند ماه<span class="footnote" rel="2" title="روح المعانی، ج ۳۰، ص ۱۷۲">*</span>. </p> <p>و در بعضی<span class="footnote" rel="3" title="روح المعانی، ج ۳۰، ص ۱۶۷ به نقل از کتب مذکور">*</span> روایات آمده که این قصه در هنگام نزول سوره‌ <span class="aya" rel="96_1" data-words="1-3">اقرأ باسم ربک...</span> واقع شده که آن جناب چهل‌ساله بوده. </p> <p>و در بعضی<span class="footnote" rel="4" title="روح المعانی، ج ۳۰، ص ۱۶۷ به نقل از کتب مذکور">*</span> دیگر نظیر آنچه در صحیح بخاری<span class="footnote" rel="5" title="روح المعانی، ج ۳۰، ص ۱۶۷ به نقل از کتب مذکور">*</span> و مسلم و ترمذی و نسایی نقل شده آمده که این قصه در شب معراج اتفاق افتاده. </p> <p>و به هر حال بدون اشکال این قصه جنبه تمثیل دارد، و دانشمندان اسلامی بحث‌هایی طولانی پیرامون مفاد این روایات کرده‌اند که همه این بحث‌ها بر اساس این پندار است که جریان یک جریان مادی و یک برخورد مادی بوده، و به همین جهت وجوهی را ذکر کرده‌اند که چون اصل و اساس بحث باطل بود از نقل آن وجوه خودداری کردیم. </p> <p>و در همان کتاب است که ابو یعلی، ابن جریر، ابن منذر، ابن ابی حاتم، ابن حبان، ابن مردویه، و ابو نعیم (در کتاب دلائل)، همگی از ابی سعید خدری از رسول خدا (ص) روایت کرده‌اند که فرمود: جبرئیل نزد من آمد و گفت: پروردگارت می‌فرماید: هیچ می‌دانی چگونه نامت را بلند آواز کردم؟ عرضه داشتم خدا بهتر می‌داند. </p> <p>گفت پروردگارت می‌فرماید: از این راه که هر وقت نام من برده شود نامت با نام من ذکر شود<span class="footnote" rel="6" title="روح المعانی، ج ۳۰، ص ۱۶۹">*</span>. </p> <p>       <code class="page" rel="20,537"/> و در همان کتاب است که عبد الرزاق، ابن جریر، حاکم و بیهقی، از حسن روایت کرده‌اند که گفت: رسول خدا (ص) روزی خوشحال و خندان از خانه بیرون می‌آمد و می‌فرمود: هرگز یک <em>عسر</em> حریف دو <em>یسر</em> نمی‌شود، <span class="aya" rel="94_6" data-words="1-4">إن مع العسر یسرا</span> ، <span class="aya" rel="94_6" data-words="1-4">إن مع العسر یسرا</span><span class="footnote" rel="1" title="روح المعانی، ج ۳۰، ص ۱۷۲">*</span>. </p> <p>و در مجمع البیان در ذیل آیه‌ <span class="aya" rel="94_7-8" data-words="1-7">فإذا فرغت فانصب، و إلی ربک فارغب</span> می‌گوید معنایش این است که وقتی از نماز واجب بپرداختی، برخیز و در برابر پروردگارت به دعا بایست، و با رغبت از او درخواست کن. آن گاه صاحب مجمع البیان می‌گوید: این معنا از امام باقر و امام صادق (علیهما السلام) نقل شده<span class="footnote" rel="2" title="روح المعانی، ج ۳۰، ص ۱۶۷ به نقل از کتب مذکور">*</span>. </p> 
