<h3 class="ayas">سوره هود آیه‌های ۱۲۰ تا ۱۲۳</h3><code class="section" rel="11_120-123"/><h3>ترجمه آیات</h3> <p> <span class="trans" rel="11_120">از اخبار پیغمبران همه را برایت نقل می‌کنیم (البته) آن را که (با نقلش) دلت را استوار می‌سازیم، و در این قصه‌ها حق به سوی تو بیامد (هیچ یک از آنها باطل و دروغ نیست، و یا حق برایت روشن شد) و برای مؤمنین موعظه و تذکر است.  «۱۲۰» </span><span class="trans" rel="11_121">و به آنان که ایمان نمی‌آورند بگو در همان وضعی که قرار دارید (هر چه می‌خواهید) بکنید که ما  (نیز کار خود را) می‌کنیم.  «۱۲۱» </span><span class="trans" rel="11_122">منتظر باشید که ما نیز منتظریم.  «۱۲۲» </span><span class="trans" rel="11_123">برای خداست غیب آسمانها و زمین و امور همه به سوی او بازمی‌گردد، پس او را بپرست و بر او توکل کن، و پروردگار تو از آنچه می‌کنید غافل نیست «۱۲۳» </span></p>     <h3>بیان آیات</h3> <p> این آیات غرضی را که سوره هود در صدد بیان آنست برای رسول خدا (ص) <code class="page" rel="11,95"/> خلاصه می‌کند، و به او خبر می‌دهد که سوره مذکور بیان کننده حق کلام در باره مبدأ و معاد و سنت جاری خدا در میان بندگانش می‌باشد. پس در حقیقت این سوره برای آن حضرت جنبه تعلیم حق، و نسبت به مؤمنین جنبه موعظه و تذکر را دارد، هم چنان که نسبت به کفار که از ایمان به خدا استنکاف می‌ورزند جنبه اتمام حجت و اسکات را دارد، پس به ایشان آخرین حجت خود را برسان و بگو هر چه می‌خواهید بکنید ما هم هر چه به نظرمان رسید می‌کنیم، تا ببینیم چگونه سنت خدایی آن طور که خودش بیان داشته جریان می‌یابد، و چگونه مصلحین را سعادتمند و مفسدین را بدبخت می‌کند. و در آخر، آن حضرت را به عبادت خدا و توکل بر او توصیه می‌کند، زیرا امر، همه‌اش به دست او است. </p> <h3> <span class="title" rel="11_120 11_121 11_122 11_123">فایده نقل داستان انبیاء گذشته برای رسول خدا (صلی اللَّه علیه و آله) و مؤمنین</span> </h3> <p> <span class="aya" rel="11_120" data-words="1-11">و کلا نقص علیک من أنباء الرسل ما نثبت به فؤادک...</span> یعنی همه داستانها را به گونه اجمال و یا تفصیل برایت نقل می‌کنیم. و <span class="phrase">اینکه فرمود: <span class="aya" rel="11_120" data-words="5-7">من أنباء الرسل</span> بیان مضاف الیه <em>کل</em> است و جمله‌ <span class="aya" rel="11_120" data-words="8-11">ما نثبت به فؤادک</span> عطف بیان  <em rel="fa_11_120_6-6" data-sentence="205:379">انباء</em> است که به فایده نقل کردن این داستانها نسبت به آن جناب اشاره نموده، می‌فهماند که نقل آنها قلب او را آرامش و سکون می‌بخشد، و ماده قلق و اضطراب را از دل او برمی‌کند، و معنایش این است که: ما داستانهای انبیاء را برایت نقل می‌کنیم تا به وسیله آن قلبت را آرامش بخشیم، و آن را در راهی که برای دعوت به سوی حق و نهضت علیه ریشه‌های فساد پیش گرفتی و در تحمل آزار از امتت قوی و استوار سازیم.</span> </p> <p>آن گاه شروع می‌کند به ذکر فایده‌ای که این سوره برای عموم یعنی رسول خدا (ص) و مؤمنین و کافرین قومش دارد. و <span class="phrase">در خصوص آنچه به رسول خدا (ص) عاید می‌گردد فرموده: <span class="aya" rel="11_120" data-words="12-16">و جاءک فی هذه الحق</span>، حال اشاره <em rel="fa_11_120_15-15" data-sentence="137:445">هذه</em> را خواه سوره بدانیم و یا آیات نازله در آن و یا به وجهی به داستانهایی که در آن آمده، زیرا آمدن حق در آن داستانها به همین است که خدا حق را در ضمن آن قصه‌ها و قبل از آن و بعد از آن بیان کند، حقایق و معارف مربوط به مبدأ و معاد و سنت جاری خدا در خلق را-که چگونه پیغمبران را فرستاده و دعوت توحید را انتشار داده و مؤمنین را در دنیا به نجات از مهالک و در آخرت به نجات از آتش سعادتمند، و ظالمین را به اخذ در دنیا و عذاب خالد در آخرت بدبخت نموده-شرح دهد.</span> </p> <p>این در خصوص آنچه که به رسول ( ص) عاید می‌شد، و در آنچه که عاید و مربوط به مؤمنین است فرموده: <span class="aya" rel="11_120" data-words="17-21">و موعظة و ذکری للمؤمنین</span>. توضیحش اینست که آنچه از معارف و حقایق بیان کرده برای مؤمنین، هم تذکر است و هم موعظه. تذکر است برای اینکه مؤمنین با شنیدن آنها آنچه از علوم فطری مربوط به مبدأ و معاد و متعلقات آن از یاد برده بودند بیاد<code class="page" rel="11,96"/> می‌آورند. و موعظه است، برای اینکه آن معارف و حقایق در لفافه داستانها بیان شده، و همان داستانها مایه عبرت است. </p> <h3> <span class="title" rel="11_121">آخرین حرف به ایمان نیاورندگان: <span class="aya" rel="11_121" data-words="6-8">اعملوا علی مکانتکم...</span> </span> </h3> <p> <code class="aya" rel="11_121"/><code class="aya" rel="11_122"/> <span class="aya" rel="11_121-122" data-words="1-14">و قل للذین لا یؤمنون اعملوا علی مکانتکم إنا عاملون، و انتظروا إنا منتظرون</span> این قسمت مربوط به غیر مؤمنین است که پیغمبر خود را دستور می‌دهد که احتجاج و بگومگوی با ایشان را خاتمه داده آخرین حرف را به ایشان بگوید، و پس از آن همه موعظه و آوردن داستانهای گذشتگان بفرماید: حال اگر ایمان نمی‌آورید، و از شرک و فساد دست بر نمی‌دارید، و آنچه که من به گوشتان خواندم بیدارتان نکرد، و اگر داستانهای عبرت‌آوری را که آوردم و سنتی را که خدا در آنان معمول داشت برایتان گفتم و هیچیک در شما اثر نکرد، پس هر چه می‌خواهید بکنید، و در موقعیت و وضعی که دارید هر چه را برای خود خیر تشخیص می‌دهید انجام دهید، ما هم کار خود را می‌کنیم، و انتظار می‌بریم روزی را که عاقبت، عملتان به استقبالتان آید، و به زودی خواهید فهمید که آنچه ما از اخبار الهی می‌گفتیم راست بود یا دروغ. </p> <p>این بیان در حقیقت خاتمه دادن به احتجاج و نوعی تهدید است، که در داستانهای گذشتگان از قبیل داستان نوح و هود و صالح بازگو کرده، و در قصه شعیب از خود آن جناب حکایت کرده که فرمود: <span class="aya" rel="11_93" data-words="2-23">یا قوم اعملوا علی مکانتکم إنی عامل سوف تعلمون من یأتیه عذاب یخزیه و من هو کاذب و ارتقبوا إنی معکم رقیب</span><span class="footnote" rel="1" title="ای قوم!شما به جای خود عمل کنید که من نیز عمل می‌کنم و به زودی خواهید فهمید که عذاب خوار کننده، که را خواهد آمد و دروغگو کیست شما منتظر باشید من نیز با شما منتظرم سوره هود، آیه ۹۲-۹۳">*</span>. </p> <p><code class="aya" rel="11_123"/> <span class="aya" rel="11_123" data-words="1-11">و لله غیب السماوات و الأرض و إلیه یرجع الأمر کله</span> از آنجا که دستور گفتن رسول خدا (ص) به ایشان که‌ <span class="aya" rel="11_93" data-words="2-4">یا قوم اعملوا</span> در حقیقت معنایش گفتن خود خدا بود، لذا دنبال آن، دو جمله مورد بحث را آورد تا رسول خدا  (ص) دلگرم شود و مطمئن گردد که به زودی گردش روزگار علیه آنان دور خواهد زد، و کار به نفع وی خاتمه خواهد یافت. </p> <p>و در حقیقت معنای آیه این است که تو به کار و وظیفه خویش بپردازد و با پیروانت منتظر باش و بدانکه غیب آسمانها و زمین که عاقبت امر تو و ایشان در آن نهفته است به دست پروردگارت است، نه بت‌های ایشان که با آنها شرک می‌ورزند، و نه به آن اسبابی که   <code class="page" rel="11,97"/> پشتگرمی ایشان به آنها است، و دلخوشند که با آن اسباب می‌توانند اوضاع را به نفع خود بچرخانند، و سرانجام برد با آنان بشود. حاشا!گردش روزگار و غیب آسمانها و زمین و خلاصه همه امور به دست پروردگار تو است، از غیب خود عاقبت امر ایشان را آن طور که خودش خواسته و خبر داده بیرون می‌افکند و تحقق خارجی می‌دهد، پس مطمئن بدان که دور فلک به نفع تو و علیه ایشان است. و این از آن بیانات عجیب قرآنی است. </p> <p>و <span class="phrase">از همین بیان معلوم می‌شود که کلمه <em rel="fa_11_123_18-18" data-sentence="34:565">ربک</em> که در آیات مورد بحث مکرر آمده چرا در این آیه به کلمه <em>اللَّه</em> تبدیل شده؟ وجهش این است که در کلمه <em>اللَّه</em> اشاره‌ای به احاطه بر هر کوچک و بزرگ هست، که در هیچ اسم دیگری آن اشاره وجود ندارد، و چون مقام، اقتضاء می‌کرد اعتماد و التجاء به یک ملجای را که هیچ قاهری فوق آن نباشد و آن خدای سبحان است، و لذا می‌بینیم بعد از تکرار کلمه <em>رب</em> در خلال جملات گذشته در جمله مورد بحث کلمه <em>اللَّه</em> را آورده، و بعد باز هم کلمه <em>رب</em> را به میان می‌آورد و می‌فرماید: <span class="aya" rel="11_123" data-words="16-21">و ما ربک بغافل عما تعملون</span>.</span> </p> <p> <span class="aya" rel="11_123" data-words="12-15">فاعبده و توکل علیه</span> -از ظاهر کلام برمی‌آید که این جمله متفرع بر جمله‌ <span class="aya" rel="11_123" data-words="7-11">و إلیه یرجع الأمر کله</span> باشد و معنایش این است: وقتی همه امور مرجوع به او باشد پس غیر او مالک چیزی نیستند، و در هیچ چیز استقلال ندارند، پس او را عبادت کن و برای خود در همه امور وکیلش بگیر، و بر هیچ سببی از اسباب توکل مکن، زیرا هر سببی را او سبب کرده و اگر بخواهد سببیت را از آن سلب می‌کند، پس این خیلی نادانی است که آدمی بر سببی از اسباب اعتماد کند و با اینکه خداوند از آنچه می‌کنند غافل نیست دیگر چگونه جایز است در امر عبادت و توکل بر او کوتاهی کنیم. <code class="page" rel="11,98"/> </p>
