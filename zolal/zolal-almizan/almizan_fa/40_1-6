<h2 class="sura">سوره مؤمن در مکه نازل شده و هشتاد و پنج آیه دارد</h2><h3 class="ayas">سوره غافر آیه‌های ۱ تا ۶</h3><code class="section" rel="40_1-6"/><h3>ترجمه آیات</h3> <p> <span class="trans" rel="40_0">به نام خدای رحمان و رحیم،  </span><span class="trans" rel="40_1">حم.  «۱» </span><span class="trans" rel="40_2">کتابی است نازل شده از ناحیه خدای عزیز علیم.  «۲» </span><span class="trans" rel="40_3">آمرزنده گناه و پذیرنده توبه و شدید العقاب و نیرومند است، معبودی جز او نیست و بازگشت به سوی اوست.  «۳» </span><span class="trans" rel="40_4">در آیات خدا جدال نمی‌کنند مگر کسانی که کافر شدند پس غوطه‌ور شدنشان در ناز و نعمت تو را مغرور نسازد.  «۴» </span><span class="trans" rel="40_5">قبل از ایشان هم قوم نوح و احزابی که بعد از ایشان بودند آیات خدا را تکذیب کردند و هر امتی قصد جان پیامبر خود کرد تا او را بگیرند و با حربه باطل علیه حق مجادله کردند تا حق را از بین ببرند و من<code class="page" rel="17,458"/> ایشان را گرفتم و چه عجیب است عذاب.  «۵» </span><span class="trans" rel="40_6">و همچنین کلمه عذاب پروردگارت بر آنان که کافر شدند حتمی شد که باید اهل آتش باشند.  «۶» </span></p>         <h3>بیان آیات <span class="title" rel="40_4 40_1 40_2 40_3 40_5 40_6">اشاره به مطالبی که سوره مبارکه مؤمن متضمن است</span> </h3> <p> این سوره پیرامون بلندپروازیهای کفار، و جدالشان به باطل به منظور از بین بردن حقی که بر آنان نازل شده، سخن می‌گوید، و لذا می‌بینیم که آیات آن یکی پس از دیگری متعرض جدال آنان، و پاسخ دادن به جدالشان می‌شود، یک جا می‌فرماید: <span class="aya" rel="40_4" data-words="1-13">ما یجادل فی آیات الله إلا الذین کفروا فلا یغررک تقلبهم فی البلاد</span>، جای دیگر می‌فرماید: <span class="aya" rel="40_35" data-words="1-10">الذین یجادلون فی آیات الله بغیر سلطان أتاهم کبر مقتا</span>، باز هم می‌فرماید: <span class="aya" rel="40_69" data-words="1-11">أ لم تر إلی الذین یجادلون فی آیات الله أنی یصرفون</span>. </p> <p>و با این تکرار، سورت استکبار و جدال آنان را از راه به رخ کشیدن عذابی که امم گذشته به جرم تکذیب گرفتار آن شدند می‌شکند، و به همین منظور عذاب‌های خوار کننده‌ای را که خدا به ایشان وعده داده، با ذکر نمونه‌ای از آنچه در آخرت بر سرشان می‌آید خاطر نشان می‌کند. </p> <p>و سخنان باطلشان را با حجت‌هایی که گویای وحدانیت خدا در ربوبیت و الوهیت است، به کلی مردود می‌سازد و رسول گرامی خود (ص) را امر به صبر نموده هم آن جناب و هم همه مؤمنین را وعده نصرت می‌دهد. و نیز آن جناب را امر می‌کند به اینکه به کفار اعلام کند که تسلیم پروردگار خویش است و دست از پرستش او برنخواهد داشت، تا به کلی از آن جناب مایوس گردند. </p> <p>و این سوره تمامی آیاتش در مکه نازل شده، چون آیات آن به هم اتصال دارند و مضامین آن بر این معنا شهادت می‌دهد. ولی بعضی‌ها<span class="footnote" rel="1" title="روح المعانی، ج ۲۴، ص ۳۹">*</span> گفته‌اند: پاره‌ای از آیاتش در مدینه نازل شده. و این حرف قابل اعتنا نیست، و به زودی-ان شاء اللَّه-به آن آیات اشاره خواهیم کرد. </p> <p><code class="aya" rel="40_1"/><code class="aya" rel="40_2"/> <span class="aya" rel="40_1-2" data-words="1-7">حم، تنزیل الکتاب من الله العزیز العلیم</span> <span class="phrase">کلمه <em rel="fa_40_2_1-1" data-sentence="5:36">تنزیل</em> مصدر به معنای مفعول (نازل شده) است.</span> و بنا بر این، عبارت   <code class="page" rel="17,459"/> <span class="aya" rel="40_2" data-words="1-2">تنزیل الکتاب</span> از قبیل اضافه صفت بر موصوف خودش است و تقدیر آن کتاب منزل من اللَّه- کتابی نازل شده از خدا می‌باشد. </p> <p>و <span class="phrase">اگر در بین صفات خدای تعالی دو صفت <em rel="fa_40_2_5-5" data-sentence="34:244">عزیز</em> و <em rel="fa_40_2_6-6" data-sentence="91:228">علیم</em> را اختصاص به ذکر داد، -به قول بعضی<span class="footnote" rel="1" title="مفردات راغب، ماده &lt;em&gt;عقب&lt;/em&gt; ">*</span> از مفسرین-برای این است که به اعجاز و انواع علوم قرآن اشاره کند، علومی که قدرت فهم بشر از آن عاجز است.</span> و به قول بعضی<span class="footnote" rel="2" title="مجمع البیان، ج ۸، ص ۵۱۳">*</span> دیگر برای این است که تفننی در تعبیر کرده باشد. ولی هیچ یک از این دو وجه به نظر درست نیست. </p> <p>وجه صحیح آن است که بگوییم سوره مورد بحث از آنجا که پیرامون انکار منکرین و جدال آنان در پیرامون‌ آیات خداست. و اینکه جدالشان جاهلانه و جدال به باطل است، و چون جاهلند خیال می‌کنند که جدالشان عالمانه است، و به همین جهت به خود می‌بالند که چه خوب احتجاج می‌کنند هم چنان که قرآن کریم این بالیدنشان را در آخر همین سوره چنین حکایت کرده: <span class="aya" rel="40_83" data-words="1-9">فلما جاءتهم رسلهم بالبینات فرحوا بما عندهم من العلم</span><span class="footnote" rel="3" title="پس همین که رسولان خدا به سویشان آمدند به علمی که خود داشتند ببالیدند">*</span> و نیز از فرعون حکایت کرده که در باره حضرت موسی به قوم خود گفت: <span class="aya" rel="40_26" data-words="10-20">إنی أخاف أن یبدل دینکم أو أن یظهر فی الأرض الفساد</span><span class="footnote" rel="4" title="من از این می‌ترسم که وی دین شما را عوض کند و یا فساد در زمین ظاهر گرداند سوره غافر، آیه ۲۶">*</span> و نیز به ایشان گفته: <span class="aya" rel="40_29" data-words="18-28">ما أریکم إلا ما أری و ما أهدیکم إلا سبیل الرشاد</span><span class="footnote" rel="5" title="من همانهایی را که او نشان شما داد نشانتان می‌دهم و من جز به راه رشاد هدایتتان نمی‌کنم سوره غافر، آیه ۲۹">*</span>. </p> <p><span class="phrase">بدین جهت سوره را با دو نام <em rel="fa_40_2_5-5" data-sentence="27:258">عزیز</em> و <em rel="fa_40_2_6-6" data-sentence="84:242">علیم</em> افتتاح کرد تا اشاره کرده باشد به اینکه این کتاب که بر آنان نازل شده، از ناحیه کسی است که عزیز علی الاطلاق است و هیچ غالبی بر او غلبه نمی‌کند تا بترسد دشمنان بر آن کتاب غالب شوند و به خاطر اوهام و خرافاتی که دارند، از پذیرفتن آن استکبار کنند.</span> و <span class="phrase">نیز او <em rel="fa_40_2_6-6" data-sentence="7:180">علیم</em> علی الاطلاق است، و علم او آمیخته با جهل و ضلالت نیست، پس جدال به باطل کفار نمی‌تواند تاب مقاومت در مقابل دین حق را بیاورد، دین حقی که آن را با حجت‌ها و براهینی روشن بیان کرده است.</span> </p> <p>مؤید این وجه مضمونی است که در آیه بعد است، و می‌فرماید: <span class="aya" rel="40_3" data-words="1-5">غافر الذنب و قابل التوب...</span>، که-ان شاء اللَّه-بیانش خواهد آمد. </p> <p>         <code class="page" rel="17,460"/><code class="aya" rel="40_3"/> <span class="aya" rel="40_3" data-words="1-15">غافر الذنب و قابل التوب شدید العقاب ذی الطول لا إله إلا هو إلیه المصیر</span> اینکه در جمله‌ <span class="aya" rel="40_3" data-words="1-2">غافر الذنب</span> و جمله‌ <span class="aya" rel="40_3" data-words="4-5">قابل التوب</span> مطلب را در قالب اسم فاعل آورده بعید نیست که برای این بوده که بر استمرار تجددی دلالت کند، چون مغفرت و قبول توبه از صفات فعلیه خداست، و خدای تعالی همه روزه و لا یزال گناهانی را می‌آمرزد و توبه‌هایی را قبول می‌کند. </p> <p>و اگر جمله‌ <span class="aya" rel="40_3" data-words="3-5">و قابل التوب</span> را با واو عاطفه آورد، ولی در جمله‌ <span class="aya" rel="40_3" data-words="6-7">شدید العقاب</span> و جمله‌ <span class="aya" rel="40_3" data-words="8-9">ذی الطول</span> واو عاطفه به کار نبرد، بدین جهت است که مجموع‌ <span class="aya" rel="40_3" data-words="1-5">غافر الذنب و قابل التوب</span> به منزله یک صفت است و یک رفتار خدا با بندگان گنهکار را افاده می‌کند و آن این است که ایشان را می‌آمرزد، چیزی که هست گاهی با توبه، و گاهی بدون توبه و با شفاعت. </p> <p>کلمه <em>عقاب</em> و همچنین <em>معاقبة</em> عبارت است از مؤاخذه‌ای که در عاقبت گناه متوجه گنهکار می‌شود. راغب می‌گوید: <em>عقب</em> و <em>عقبی</em> تنها در مورد ثواب و اجر خیر به کار می‌رود، هم چنان که در قرآن فرموده: <span class="aya" rel="18_44" data-words="6-10">خیر ثوابا و خیر عقبا</span> و نیز فرموده: <span class="aya" rel="13_22" data-words="21-24">أولئک لهم عقبی الدار</span> و اما کلمه <em>العاقبة</em> اگر بدون اضافه در کلام آید، باز مختص به ثواب و اجر خیر است و در عذاب به کار نمی‌رود، مانند <span class="aya" rel="7_128" data-words="16-18">و العاقبة للمتقین</span> و اگر به کلمه‌ای دیگر اضافه شود در این صورت گاهی در معنای عقوبت و عذاب می‌آید، مانند آیه‌ <span class="aya" rel="30_10" data-words="1-5">ثم کان عاقبة الذین أساؤا</span> و آیه‌ <span class="aya" rel="59_17" data-words="1-5">فکان عاقبتهما أنهما فی النار</span>. و این در حقیقت از باب استعاره گرفتن کلمه‌ای است در ضد معنای اصلی‌اش. و اما کلمه <em>عقوبت</em> و <em>معاقبة</em> همواره در عذاب استعمال می‌شود، و مختص بدانست<span class="footnote" rel="1" title="این بر ما است که خلق را هدایت کنیم و دنیا و آخرت هم از آن ما است سوره لیل، آیه ۱۳ و ۱۲">*</span>. </p> <p><span class="phrase">بنا بر این کلمه <em rel="fa_40_3_6-7" data-sentence="16:181">شدید العقاب</em> مانند کلمه <em>ذو انتقام</em> از اسمای حسنایی است که صفت خدای تعالی را در طرف عذاب حکایت می‌کند، هم چنان که کلمه <em rel="fa_40_3_1-1" data-sentence="191:54">غفور</em> و <em>رحیم</em>  صفتش را در جانب رحمت حکایت می‌نماید.</span> </p> <p>و <span class="phrase">اما کلمه <em rel="fa_40_3_9-9" data-sentence="9:172">طول</em> -به طوری که مجمع البیان<span class="footnote" rel="2" title="این بر خداست که راه میانه را معرفی کند سوره نحل، آیه ۹">*</span> گفته-به معنای انعامی است که مدتش طولانی باشد.</span> پس معنای <em>ذو الطول</em> با معنای <em>منعم</em> یکی است. و هر دو از اسمای حسنای الهی است، و لیکن ذو الطول اخص از منعم است، چون تنها نعمتهای طولانی را شامل می‌شود، ولی منعم هم آن را شامل است و هم نعمت‌های کوتاه مدت را. </p> <h3> <span class="title" rel="40_3"><span class="phrase">بیان اینکه اساس تنزیل کتاب، علم محیط خدا به خلق خود می‌باشد و تنزیل کتاب مقتضای  <em rel="fa_40_3_1-2" data-sentence="81:85">غافر الذنب</em> ، <em rel="fa_40_3_4-5" data-sentence="143:63">قابل التوب</em> ، <em rel="fa_40_3_6-7" data-sentence="206:40">شدید العقاب</em> و <em rel="fa_40_3_8-9" data-sentence="270:20">ذی الطول</em> بودن خدای تعالی است</span></span> </h3> <p> <span class="phrase">در آیه مورد بحث بعد از کلمه <em rel="fa_40_2_6-6" data-sentence="28:449">علیم</em> اسمای چهارگانه‌ <span class="aya" rel="40_3" data-words="1-2">غافر الذنب</span>، <span class="aya" rel="40_3" data-words="4-5">قابل التوب</span> و <span class="aya" rel="40_3" data-words="6-7">شدید العقاب</span>، و <span class="aya" rel="40_3" data-words="8-9">ذی الطول</span> را آورد، تا اشاره کرده باشد به اینکه اساس تنزیل این کتاب که مشتمل بر دعوت حق است و دعوت حق هم مبتنی بر علم است، مبنی بر آن حقایقی است که مضامین این اسما اقتضای آن را دارد.</span> </p> <p>توضیح اینکه: عالم انسانی در عین اینکه از نظر برخورداری از نعمت‌های الهی یک عالم است و همه انسانها در آن مشترکند و همه از نعمتهای مستمر و متوالی او در طول زندگی دنیا برخوردارند، لیکن از حیث زندگی آخرت دو سنخ موجود و دو نوع انسانند: یکی سعید و یکی دیگر شقی و خدای سبحان به جزئیات و خصوصیات خلقش عالم و آگاه است و چگونه ممکن است عالم نباشد؟ و حال آنکه او خالق آنها و فاعل آنهاست و مخلوقات فعل اویند. </p> <p>و مقتضای‌ <span class="aya" rel="40_3" data-words="1-2">غافر الذنب</span> و <span class="aya" rel="40_3" data-words="4-5">قابل التوب</span> بودن خدا، این است که هر فردی را که لیاقت و استعداد آمرزش و قبول شدن توبه را داشته باشد او را بیامرزد و توبه‌اش را قبول کند، و مقتضای اینکه او <span class="aya" rel="40_3" data-words="6-7">شدید العقاب</span> است، نیز این است که هر کس را که مستحق عقاب است عقاب کند. </p> <p>ناگزیر مقتضای این معنا آن است که مردم را به سوی صراط سعادت هدایت فرماید، هم چنان که خودش فرموده: <span class="aya" rel="92_12-13" data-words="1-9">إن علینا للهدی، و إن لنا للآخرة و الأولی</span><span class="footnote" rel="1" title="با ایشان جدال کن به نحوی که بهتر از آن تصور نشود سوره نحل، آیه ۱۲۵">*</span> و نیز فرموده: <span class="aya" rel="16_9" data-words="1-5">و علی الله قصد السبیل</span><span class="footnote" rel="2" title="روح المعانی، ج ۲۴، ص ۴۱">*</span>، تا در نتیجه مردم به دو دسته تقسیم شوند، و سعید از شقی، و مهتدی از گمراه جدا گشته، آن را ترحم و این را عذاب کند. </p> <p>پس تنزیل کتاب از ناحیه خدای عزیز و علیم اساسش مبنی بر علم محیط خدا به خلقش می‌باشد، او می‌داند که خلقش محتاج به دعوتی هستند، تا به وسیله آن دعوت قومی هدایت یافته و قومی دیگر با رد آن دعوت گمراه شوند، و باز در نتیجه او قومی را بیامرزد و قومی دیگر را عذاب کند. </p> <p>و نیز او می‌داند که خلقش به دعوتی نیازمندند، تا به وسیله آن نظام معاششان در دنیا منتظم گشته و از طول و انعام او برخوردار گردند و بعد از دنیا هم در دار قرار از برکات آن دعوت منتفع شوند. </p> <p>پس شان کتابی که او نازل کرده چنین شانی است، کتابی که او با علم خود نازل     <code class="page" rel="17,462"/> کرده، علمی که آمیخته با جهل نیست، کتابی است بر حق که با هیچ باطلی آمیخته نیست، چنین کتابی چگونه ممکن است با تکذیب مشتی جاهل و کوته‌بین باطل گردد، مشتی افراد ظاهربین که از زندگی دنیا چیزی جز ظاهر آن نمی‌دانند و می‌خواهند با جدال باطل حق را از بین ببرند. </p> <p>و گواه بر این بیانی که ذکر کردیم، و گفتیم عنایت در آیه شریفه به مساله علم است آیه‌ای است که به زودی می‌آید که در آن دعای ملائکه را حکایت می‌کند که برای مؤمنین طلب مغفرت می‌کنند و می‌گویند: <span class="aya" rel="40_7" data-words="17-29">ربنا وسعت کل شیء رحمة و علما فاغفر للذین تابوا و اتبعوا سبیلک</span> -در این آیه دقت بفرمایید. </p> <p> <span class="aya" rel="40_3" data-words="10-15">لا إله إلا هو إلیه المصیر</span> -در اینجا ذکر کلمه توحید لا اله الا اللَّه برای آن است که به وجوب‌پرستش خدای یگانه اشاره کرده باشد تا دعوت دینی که با تنزیل کتاب آغاز شده، بی اثر و لغو نباشد و بعد از کلمه مزبور مساله بازگشت تمامی مردم به سوی خدا، یعنی مساله معاد را ذکر کرد، تا به این نکته اشاره کند که اصلا او علت عمده و داعی اصلی به سوی ایمان به کتاب و پیروی آن است چون اعتقاد به روز حساب باعث می‌شود که مردم در بین خوف و رجا قرار گیرند، خوف از عذاب، و امید به ثواب که هم آن انسان را به عبادت وامی‌دارد، و هم این. </p> <p><code class="aya" rel="40_4"/> <span class="aya" rel="40_4" data-words="1-13">ما یجادل فی آیات الله إلا الذین کفروا فلا یغررک تقلبهم فی البلاد</span> بعد از آنکه تنزیل کتاب را ذکر فرمود و به حجتی باهره بر حقانیت آن اشاره نمود، حجتی که از صفات کریمه مذکور در دو آیه قبل استفاده می‌شد و می‌فهمانید که قرآن کریم به علم خدا نازل شده که آمیخته با جهل نیست و به حق نازل شده، حقی که هیچ باطلی نمی‌تواند آن را از بین ببرد، اینک در این آیه متعرض حال کسانی شده که با جدال به باطل می‌خواهند با حجت‌های حق مقابله کنند و بدین منظور به طور اشاره می‌فرماید: اینطور اشخاص اهل عقابند و از قلم خدا نمی‌افتند و خدا از ایشان غافل نیست، چون همان طور که کتاب را نازل کرده تا مظهری برای دو نام‌ <span class="aya" rel="40_3" data-words="1-2">غافر الذنب</span> و <span class="aya" rel="40_3" data-words="4-5">قابل التوب</span> فراهم گشته، جمعی را بیامرزد، و توبه‌شان را بپذیرد، همچنین آن را نازل کرد تا مظهری برای نام‌ <span class="aya" rel="40_3" data-words="6-7">شدید العقاب</span> محقق گردد، و اهل عقابی باشد تا عقابش کند، پس پیامبر نباید از جدال آنان ناراحت شود و از حال و وضعی که در آنان مشاهده می‌کند مغرور نگردد و فریب نخورد. </p> <p>پس اگر فرمود <span class="aya" rel="40_4" data-words="1-5">ما یجادل فی آیات الله</span> و نفرمود ما یجادل فی القران ، برای این است که جمله دلالت کند بر اینکه جدالی که کفار می‌کنند جدال در حق است که آیات<code class="page" rel="17,463"/> بدان جهت که آیاتند بر حق بودن آن دلالت دارند. علاوه بر این، طرف مقابلشان در این جدال شخص رسول خدا (ص) است که او نیز به حکم آیات به سوی حق دعوت می‌کند. پس معلوم می‌شود که جدالشان برای از بین بردن حق است، نه برای دفاع از حق. </p> <p>از این هم که بگذریم جدال در آیه بعدی مقید به باطل و برای از بین بردن حق شده، پس مراد از مجادله در آیات خدا، در آیه مورد بحث نیز مجادله به منظور از بین بردن حق، و خلاصه مجادله مذموم است و شامل جدال برای اثبات حق و دفاع از آن نیست و چگونه می‌تواند غیر این باشد با اینکه خدای سبحان رسول گرامی خود را مامور می‌کند به جدال، البته جدال به بهترین وجهش و می‌فرماید: <span class="aya" rel="16_125" data-words="9-13">و جادلهم بالتی هی أحسن</span><span class="footnote" rel="1" title="پس خدا تازیانه عذاب را بر سرشان فرود آورد که پروردگار تو هر آینه در کمین گاه است">*</span>. </p> <p> <span class="aya" rel="40_4" data-words="6-8">إلا الذین کفروا</span> -از ظاهر سیاق برمی‌آید که مراد از <span class="aya" rel="40_4" data-words="7-8">الذین کفروا</span> کسانی هستند که کفر در دلهایشان رسوخ کرده، آن چنان که دیگر امید زوال آن از دلهایشان قطع شده. </p> <p>و <span class="phrase">اینکه فرمود: <em rel="fa_40_4_1-2" data-sentence="13:257">ما یجادل</em> و نفرمود: <em>لا یجادل</em> و نیز ظاهر اینکه فرمود: <span class="aya" rel="40_4" data-words="9-13">فلا یغررک تقلبهم فی البلاد</span> -تسلطشان در بلاد تو را فریب ندهد ، شهادت می‌دهد که منظور از کفار نامبرده، کفار معاصر رسول خدا (ص) است، نه فقط کفار اهل مکه.</span> </p> <p>و معنای <em>تقلب در بلاد</em> این است که: از حالتی از حالتهای زندگی به حالتی دیگر و از نعمتی به‌نعمت دیگر منتقل می‌شوند و دارای سلامت و صحت و عافیتند. و اینکه نهی  (از مغرور گشتن در اثر تقلب کفار در بلاد) را متوجه رسول خدا (ص) کرده، در حقیقت کنایه است از اینکه آن جناب از مشاهده وضع کفار مغرور نگردد، یعنی نپندارد که کفار خدای سبحان را عاجز کرده‌اند. </p> <h3> <span class="title" rel="40_1 40_2 40_3 40_4 40_5 40_6">حال کفاری که با جدال به باطل در صدد مقابله با حجت‌های حق بر آمدند و خدا آنان را بگرفت</span> </h3> <p> <code class="aya" rel="40_5"/> <span class="aya" rel="40_5" data-words="1-8">کذبت قبلهم قوم نوح و الأحزاب من بعدهم...</span> این آیه در مقام جواب دادن از شبهه‌ای است که بعد از آیات قبل ممکن است به ذهن کسی وارد شود، و آن شبهه این است که ما می‌بینیم همیشه برد با همین کفار است که از پذیرفتن حق استکبار می‌ورزند و در آیات خدا جدال می‌کنند و هیچ گرفتاری هم پیدا نمی‌کنند و باطل خود را پیش هم می‌برند. </p> <p>و حاصل جواب این است که: امت‌های گذشته چون قوم نوح، و گروه‌های بعد از ایشان مانند عاد و ثمود و قوم لوط و غیره، از کفار امروز در تکذیب و جدال به باطل قویتر   <code class="page" rel="17,464"/> بودند، آنها هم تا این حد پیشروی کردند که می‌خواستند رسول خدا را بگیرند و از بین ببرند، ولی عذاب خدا مهلتشان نداد و این قضا در حق همه کفار رانده شده. پس توهم اینکه کفار معاصر از خدا پیشی گرفته‌اند و اراده خود را علیه اراده خدا به کار زدند، توهمی است باطل. </p> <p>پس جمله‌ <span class="aya" rel="40_5" data-words="1-8">کذبت قبلهم قوم نوح و الأحزاب من بعدهم</span> دفع آن توهم است، و به همین جهت جواب را بدون واو عاطفه آورد. و <span class="phrase">در جمله‌ <span class="aya" rel="40_5" data-words="9-14">و همت کل أمة برسولهم لیأخذوه</span>، کلمه <em rel="fa_40_5_10-10" data-sentence="98:198">همت</em> که با حرف <em>با</em> متعدی شده، به معنای این است که هر امتی قصد کرد رسول خود را، چون عبارت <em>هم به</em> به معنای <em>قصد کرد آن را</em> می‌باشد، چیزی که هست بیشتر در مورد قصد سوء استعمال می‌شود.</span> پس معنای این عبارت در آیه این است که: هر امتی قصد سوء به پیغمبر خود کرد، و خواستند تا او را بگیرند و به قتل برسانند و یا از شهر خارج کنند، یا آزاری دیگر برسانند، هم چنان که تک تک انبیا و رفتار امت آنان در قرآن کریم آمده. </p> <p> <span class="aya" rel="40_5" data-words="15-20">و جادلوا بالباطل لیدحضوا به الحق</span> کلمه <em>ادحاض</em> به معنای زایل کردن و باطل ساختن است، و اینکه فرموده:  فاخذتهم-من ایشان را گرفتم با اینکه جا داشت بفرماید: فاخذهم-خدا آنان را بگرفت ، برای اشاره به این نکته است که کار این طغیان و استکبارشان آن قدر خطرناک و فاحش بود، که امر آن تنها به دست خدای تعالی بود و دیگر بین خدا و بین ایشان هیچ کس دخالتی نداشت، تا شفاعتی کند و یا ایشان را یاری نماید، هم چنان که در جای دیگر در باره این امت‌ها فرموده: <span class="aya" rel="89_13-14" data-words="1-8">فصب علیهم ربک سوط عذاب، إن ربک لبالمرصاد</span><span class="footnote" rel="1" title="روح المعانی، ج ۲۴، ص ۴۴">*</span>. </p> <p>و در جمله‌ <span class="aya" rel="40_5" data-words="22-24">فکیف کان عقاب</span> ذهن شنونده را به چیزی که خودش می‌داند یعنی به کیفیت عقاب آنان متوجه می‌کند تا شدت بلای آنان در ذهنش حاضر شود و خلاصه می‌فهماند تو خود می‌دانی که ما چگونه آنان را هلاک کردیم و نسلشان را منقرض ساختیم، چون خدای تعالی قبلا به داستان یک یک آنها اشاره کرده بود. </p> <p><code class="aya" rel="40_6"/> <span class="aya" rel="40_6" data-words="1-11">و کذلک حقت کلمة ربک علی الذین کفروا أنهم أصحاب النار</span> <span class="phrase">از ظاهر سیاق برمی‌آید که مطلب در این آیه به مطلب در آیه سابق تشبیه شده، و کلمه  <em rel="fa_40_6_2-2" data-sentence="80:77">کذلک</em> این تشبیه را می‌رساند و خلاصه می‌فرماید: در آخرت هم رفتار خدای تعالی در باره</span> </p> <p>سوره فجر، آیه 13 و 14.  <code class="page" rel="17,465"/> همه کفار، شبیه به رفتاری است که در آیه قبلی بدان اشاره شد که کفار از امت‌های گذشته را در دنیا به عقاب خود بگرفت. </p> <p>و مراد از جمله‌ <span class="aya" rel="40_4" data-words="7-8">الذین کفروا</span> مطلق کفار گذشته است و معنای آیه این است که همان طور که تکذیب کنندگان از امت‌های گذشته را به عذاب دنیا گرفتار کرد، همچنین کلمه عذاب آخرت نیز بر آن کفار از قوم تو حتمی شده است. </p> <p>بعضی<span class="footnote" rel="1" title="روح المعانی، ج ۲۴، ص ۴۱">*</span> از مفسرین گفته‌اند: مراد از جمله‌ <span class="aya" rel="40_4" data-words="7-8">الذین کفروا</span> کفار مکه است. ولی سیاق آیه با این تفسیر سازگار نیست، و بنا بر این تفسیر، نظام تشبیه اختلال می‌یابد. </p> <p>و اگر فرمود <em>کلمة ربک</em> و نفرمود: <em>کلمتی-کلمه من</em> برای این است که رسول خدا (ص) را دلخوش سازد و به این وسیله او را تایید کند که آن رکنی که بدان تکیه داری، رکنی است شدید القوی. </p> 
