<h3 class="ayas">سوره هود آیه‌های ۹۶ تا ۹۹</h3><code class="section" rel="11_96-99"/><h3>ترجمه آیات</h3> <p> <span class="trans" rel="11_96">ما موسی را با معجزاتمان و با برهانی روشن فرستادیم.  «۹۶» </span><span class="trans" rel="11_97">بسوی فرعون و درباریانش ولی مردم راه و روش فرعون را پیروی کردند با اینکه روش فرعون کسی را بسوی حق هدایت نمی‌کرد بلکه زیر بنایش جهالت و گمراهی بود.  «۹۷» </span><span class="trans" rel="11_98">او در روز قیامت پیشرو قوم خود خواهد بود و آنان را بسوی لبه آتش می‌برد که چه بد جایگاهی است برای ورود.  «۹۸» </span><span class="trans" rel="11_99"> (و چون روش فرعون را پیروی کردند) لعنت خدا نیز در دنیا و روز قیامت، آنان را پیروی کرده و خواهد کرد و چه بد عطایی است که داده شدند «۹۹» </span></p>       <h3>بیان آیات</h3> <p> این آیات به داستان موسی کلیم اللَّه (ع) اشاره دارد و نام آن جناب در قرآن کریم بیش از سایر انبیاء برده شده یعنی نزدیک به صد و سی و چند جای قرآن اسمش برده شده و<code class="page" rel="10,570"/> در سی و چند سوره به داستانهایش اشاره شده است و قرآن کریم اعتنای بیشتری به شرح زندگی آن حضرت نسبت به سایر انبیاء دارد، منتهی چیزی که هست خدای تعالی در خصوص این سوره سخن از آن جناب را بطور مجمل آورده و به اشاره‌ای اجمالی اکتفاء نموده است. </p> <h3> <span class="title" rel="11_96 11_97 11_98 11_99">مراد از ارسال موسی (ع) با آیات و سلطان مبین</span> </h3> <p> <span class="aya" rel="11_96" data-words="1-8">و لقد أرسلنا موسی بآیاتنا و سلطان مبین</span> <span class="phrase">حرف <em>باء</em> در کلمه <em rel="fa_11_96_5-5" data-sentence="25:1262">بآیاتنا</em> برای مصاحبت آمده و آیه را چنین معنا می‌دهد: به تحقیق ما موسی را همراه با آیات خود فرستادیم ، توضیح اینکه افرادی که خدای تعالی به عنوان پیامبران و رسل مبعوث کرده و آنان را با آیات معجزه‌آسا تایید نموده دو دسته‌اند: بعضی از آنان معجزه‌ای با خود نیاوردند ولی هر زمان که امتشان از آنان معجزه‌ای خواسته‌اند، آن معجزه را آورده‌اند مانند معجزه ناقه که نبوت صالح را تایید کرد، و دسته دیگر در همان آغاز بعثتشان با معجزه‌ای معین مبعوث شدند مانند موسی و عیسی و محمد ( ع) کما اینکه خدای تعالی در باره موسی (ع) می‌فرماید: <span class="aya" rel="20_42" data-words="1-5">اذهب أنت و أخوک بآیاتی</span><span class="footnote" rel="1" title="تو و برادرت همراه با معجزات من نزد فرعون بروید سوره طه، آیه ۴۲&quot;">*</span> و در باره عیسی (ع) می‌فرماید: <span class="aya" rel="3_49" data-words="1-11">و رسولا إلی بنی إسرائیل أنی قد جئتکم بآیة من ربکم...</span><span class="footnote" rel="2" title="در حالی که فرستاده‌ای است از جانب خدای تعالی بسوی بنی اسرائیل به اینکه من به آیات و معجزه‌ای از ناحیه پروردگارتان بسوی شما آمده‌ام سوره آل عمران، آیه ۴۹&quot;">*</span> و در باره محمد (ص) فرموده: <span class="aya" rel="61_9" data-words="1-5">هو الذی أرسل رسوله بالهدی</span><span class="footnote" rel="3" title="خدای تعالی کسی است که رسول خود را همراه با هدایت فرستاده سوره صف، آیه ۹&quot;">*</span>.</span> </p> <p>و منظور از این هدایت، قرآن است به دلیل اینکه در اول قرآن کریم در آغاز سوره بقره فرموده: <span class="aya" rel="2_2" data-words="1-7">ذلک الکتاب لا ریب فیه هدی للمتقین</span><span class="footnote" rel="4" title="این کتاب در حالی که هدایت برای متقیان است شکی در آن نیست سوره بقره، آیه ۲&quot;">*</span>. و نیز فرموده: <span class="aya" rel="7_157" data-words="44-49">و اتبعوا النور الذی أنزل معه</span><span class="footnote" rel="5" title="و پیروی کنید آن نوری را که با او نازل شده سوره اعراف، آیه ۱۵۷&quot;">*</span>. </p> <p>بنا بر این موسی (ع) رسولی است که همراه با آیات و سلطانی (برهانی) روشنگر فرستاده شده بود، و روشن است که مراد از این آیات، امور خارق العاده‌ای است که به دست وی جاری می‌شود، دلیل بر این معنا هم داستانهایی است که از آن جناب در قرآن کریم آمده است. </p> <p>و <span class="phrase">اما منظور از کلمه <em rel="fa_11_96_7-7" data-sentence="18:412">سلطان</em> آن برهان و حجتی است که بگومگو را قطع کرده و بر عقول و افهام مردم تسلط پیدا می‌کند، بنا بر این کلمه <em rel="fa_11_96_7-7" data-sentence="174:298">سلطان</em> ، هم شامل معجزه می‌شود و هم           <code class="page" rel="10,571"/> حجت عقلیه‌ای که بر عقل بشر چیره می‌گردد و عقل را ناگزیر از پذیرفتن مدعای طرف می‌سازد، و بر فرض که منظور از سلطان چنین معنای وسیعی باشد قهرا عطف کلمه <em rel="fa_11_96_7-7" data-sentence="459:56">سلطان</em> بر کلمه <em>آیات</em> از قبیل عطف عام بر خاص خواهد بود.</span> </p> <p>و بعید نیست که مراد از ارسال موسی با سلطان مبین این باشد که خدای سبحان آن جناب را بر اوضاع جاری بین او و بین آل فرعون مسلط کرده بود، آن جباری که هیچ پیغمبری غیر از آن جناب به مثل چنان جباری مبتلا نبود و لیکن خدای تعالی موسی را بر او غالب گردانید تا جایی که او و لشکریانش را غرق نمود و بنی اسرائیل را به دست او نجات داد، آیه شریفه زیر به همین معنا اشعار دارد که می‌فرماید: <span class="aya" rel="20_45-46" data-words="1-18">قالا ربنا إننا نخاف أن یفرط علینا أو أن یطغی، قال لا تخافا إننی معکما أسمع و أری</span><span class="footnote" rel="1" title="موسی و هارون گفتند: پروردگارا!ما از این می‌ترسیم که فرعون در عقوبت ما عجله و یا طغیان کند، خدای تعالی فرمود: نترسید زیرا که من با شما هستم، می‌شنوم و می‌بینم سوره طه، آیه ۴۵ و ۴۶&quot;">*</span>. و نیز این آیه که به موسی می‌فرماید: <span class="aya" rel="20_68" data-words="2-6">لا تخف إنک أنت الأعلی</span><span class="footnote" rel="2" title="نترس که تو ما فوق و مسلط خواهی شد سوره طه، آیه ۶۸&quot;">*</span>. </p> <p>در این آیه و در نظایر آن دلالتی است روشن بر اینکه رسالت موسی (ع) اختصاصی به قوم خود که از بنی اسرائیل بودند نداشته بلکه آن جناب بر بنی اسرائیل و بر سایر اقوام و ملل مبعوث بوده است. </p> <p><code class="aya" rel="11_97"/> <span class="aya" rel="11_97" data-words="1-12">إلی فرعون و ملائه فاتبعوا أمر فرعون و ما أمر فرعون برشید</span> در این جمله رسالت موسی (ع) را بخصوص فرعون و ملاء او نسبت داده- و کلمه <em>ملاء</em> به معنای اشراف و بزرگان قوم است که با هیبت خود دل مردم را پر می‌کنند-نه به همه قوم، که شاید به کار بردن این کلمه برای اشاره به این معنا باشد که عامه مردم همیشه دنباله رو اشراف و بزرگانند و از خود هیچ رأیی ندارند، رأی آنها همان تصمیمی است که اشراف برایشان بگیرند. </p> <p>و ظاهرا مراد از کلمه <em>امر</em> در جمله <span class="aya" rel="11_97" data-words="5-7">فاتبعوا أمر فرعون</span> -امر فرعون را پیروی کردند معنایی باشد اعم از قول و فعل، هم چنان که خدای تعالی از فرعون حکایت کرده که گفت: <span class="aya" rel="40_29" data-words="18-28">ما أریکم إلا ما أری و ما أهدیکم إلا سبیل الرشاد</span>   <span class="footnote" rel="3" title="به شما ارائه نمی‌دهم مگر آنچه به نظرم می‌رسد، و شما را هدایت نمی‌کنم مگر بسوی راه رشد">*</span>، در نتیجه کلمه <em>امر</em> منطبق می‌شود بر سنت و طریقه‌ای که فرعون آن را اتخاذ کرده بود و مردم را با آن امر می‌کرد، و گویا </p> <p> <span class="phrase">سوره مؤمن، آیه 29" <code class="page" rel="10,572"/> آیه مورد بحث که می‌فرماید: <span class="aya" rel="11_97" data-words="8-12">و ما أمر فرعون برشید</span>، محاذی و مقابل گفتار فرعون است که سوره مؤمن آن را حکایت کرد که ادعا می‌کرد من شما را به راه رشد هدایت می‌کنم، و آیه مورد بحث می‌خواهد این ادعا را باطل و فرعون را در این ادعا تکذیب کند و کلمه <em rel="fa_11_97_12-12" data-sentence="353:328">رشید</em> بر وزن فعیل صفت مشبهه از رشد است و رشد خلاف غی و گمراهی است، یعنی: امر فرعون دارای رشد نیست تا بتواند به سوی حق هدایت کند بلکه دارای غی و جهالت است، ولی بعضی<span class="footnote" rel="1" title="تفسیر فخر رازی، ج ۱۸، ص ۵۳، مجمع البیان، ج ۵، ص ۱۹۰، ط ایران">*</span> از مفسرین گفته‌اند: <em rel="fa_11_97_12-12" data-sentence="698:28">رشید</em> در اینجا به معنای مرشد است.</span> </p> <p>و در این جمله یعنی جمله‌ <span class="aya" rel="11_97" data-words="8-12">و ما أمر فرعون برشید</span> اسم ظاهر در جای ضمیر به کار رفته چون می‌توانست بفرماید: فاتبعوا امر فرعون و ما امره برشید و شاید فایده تکرار کلمه فرعون برای آن معنایی بوده که خود این کلمه داشته چون هر کسی از این کلمه معنای تفرعن و طغیان را می‌فهمد و در نتیجه از همین کلمه می‌فهمد که صاحب این اسم نمی‌تواند دارای امری رشید باشد و معلوم است که این استفاده به هیچ وجه در ضمیر راجع به این کلمه نیست. </p> <p><code class="aya" rel="11_98"/> <span class="aya" rel="11_98" data-words="1-10">یقدم قومه یوم القیامة فأوردهم النار و بئس الورد المورود</span> یعنی فرعون در روز قیامت پیشاپیش قوم خود می‌آید زیرا در دنیا او را پیروی کردند و در نتیجه او به عنوان امامی از ائمه ضلالت، پیشوایشان شده بود، در جای دیگر قرآن (نیز) سخن از این پیشوایان ضلالت آمده و فرموده: <span class="aya" rel="28_41" data-words="1-6">و جعلناهم أئمة یدعون إلی النار</span>.<span class="footnote" rel="2" title="ما آن قوم را پیشوایانی کردیم که خلق را بسوی آتش دعوت می‌کنند سوره قصص، آیه ۴۱&quot;">*</span> جمله‌ <span class="aya" rel="11_98" data-words="5-6">فأوردهم النار</span> به دلیل اینکه حرف <em>فاء</em> بر سر آن آمده تفریع و نتیجه گیری از جمله قبل است و معنای مجموع دو جمله این است که: فرعون در قیامت پیشاپیش پیروان خود آمده و در نتیجه همه آنان را به لب آتش برده است. و اگر مطلب آینده را به لفظ ماضی تعبیر کرده، برای این است که یقینی بودن وقوع آن را افاده کند و بفهماند که آمدن قیامت و پیشوا شدن فرعون برای قومش و رفتنشان در آتش آن قدر حتمی و یقینی است که گویا واقع شده و شنونده آن را انجام شده حساب می‌کند. </p> <p>و چه بسا بعضی<span class="footnote" rel="3" title="مجمع البیان، ج ۵، ص ۱۹۱، چاپ ایران">*</span> گفته‌اند که: جمله مورد بحث تفریع بر جمله‌ <span class="aya" rel="11_97" data-words="5-7">فاتبعوا أمر فرعون</span> می‌باشد و در این صورت معنای آن چنین می‌شود که: اتبعوا امر فرعون فاوردهم الاتباع النار-مردم (آن زمان) امر فرعون را پیروی کردند و همین پیروی کردن، آنان       <code class="page" rel="10,573"/> را وارد آتش کرد. و بعضی<span class="footnote" rel="1" title="تفسیر المنار، ج ۱۲، ص ۱۵۲">*</span> در تایید این قول استدلال کرده‌اند به آیه شریفه‌ <span class="aya" rel="40_45-46" data-words="6-26">و حاق بآل فرعون سوء العذاب، النار یعرضون علیها غدوا و عشیا و یوم تقوم الساعة أدخلوا آل فرعون أشد العذاب</span><span class="footnote" rel="2" title="و بر آل فرعون بدترین عذاب که همان عذاب غرق شدن باشد نازل شد و بعد از غرق شدن، همه روزه، صبح و شام بر آتش عرضه می‌شوند تا آنکه قیامت برسد و در قیامت فرمان صادر می‌شود که آل فرعون را در شدیدترین عذاب داخل سازید سوره مؤمن، آیه ۴۵ و ۴۶&quot;">*</span>، چون این آیات دلالت دارد که خدای تعالی آل فرعون را از همان حین مردنشان و قبل از آنکه قیامت به پا شود عذاب می‌کند، لیکن بر خواننده پوشیده نیست که این آیات در خلاف آن منظوری ظهور دارد که مفسرین نامبرده برای اثبات آن به این آیات استدلال کرده‌اند، به علت اینکه تعبیر این آیات در عذاب قبل از قیامت و عذاب بعد از قیامت دو جور است، در باره عذاب قبل از قیامت فرموده: عرضه بر آتش می‌شوند یعنی صبح و شام آتش را به آنان نشان می‌دهند، و در باره عذاب روز قیامت فرموده: فرمان می‌رسد که آل فرعون را در شدیدترین عذاب داخل سازید . </p> <h3> <span class="title" rel="11_98">معنای جمله: <span class="aya" rel="11_98" data-words="8-10">بئس الورد المورود</span> که فرعون، پیروان خود را بدان وارد می‌کند</span> </h3> <p> <span class="aya" rel="11_98" data-words="8-10">بئس الورد المورود</span>، کلمه <em>ورد</em> به معنای آبی است که انسان و حیوانات تشنه به لب آن می‌آیند و از آن می‌نوشند، راغب در مفردات گفته: کلمه <em>ورد</em> در اصل لغت به معنای قصد رفتن بسوی آب است و به تدریج در چیزهای دیگر استعمال شده، مثلا گفته‌اند: وردت الماء-به لب آب رفتم <em>و یا</em> أرد الماء-به لب آب می‌روم ، مصدر آن ورود و اسم فاعلش وارد و اسم مفعولش مورود است و نیز می‌گویند: و قد اوردت الإبل الماء-به تحقیق شتران به لب آب رسیدند ، خدای تعالی نیز در قرآن آن را استعمال نموده، در باره مسافرت موسی (ع) به طرف مدین و رسیدنش به لب آب آن محل فرموده: <span class="aya" rel="28_23" data-words="1-5">و لما ورد ماء مدین</span> -همین که به لب آب مدین رسید <em>و کلمه</em> ورد به معنای آبی است که پس از تلاش انسان و حیوان و چرخیدنش به دنبال آن به گلویش می‌ریزد.<span class="footnote" rel="3" title="مفردات راغب، ماده ورد">*</span> و بنا به گفته وی در جمله مورد بحث استفاده و مجازگویی لطیفی به کار رفته چون آن هدف نهایی که جنس انسان در تلاشهای خود منظور دارد را تشبیه کرده به آبی که انسانهای لب تشنه به دنبالش می‌چرخند و در نتیجه گوارایی سعادت و شیرینی رسیدن به هدف تشبیه شده به آن آبی که پس از تلاش بسیار به گلوی لب تشنه می‌رسد و معلوم است که سعادت نهایی انسان عبارت است از رضوان الهی و خشنودی خدا و بهشت او، و لیکن پیروان فرعون بعد از آنکه       <code class="page" rel="10,574"/> در اثر پیروی امر آن طاغی گمراه شدند، راه رسیدن به سعادت حقیقی خود را گم کردند و نتیجه قهری گم شدن راه این شد که به راهی افتادند که منتهی به آتش دوزخ می‌شد، پس آتش دوزخ همان وردی است که ورودشان به آن ورد خواهد بود که چه بسیار بد مورودی است برای اینکه گوارایی ورد و شیرینی آن برای این است که حرارت جگر را می‌نشاند و اندرون تفته عطشان را خنک می‌کند و چنین وردی آب گوارا است نه آتش، آن هم آتش دوزخ، پس اگر آب خنک و گوارا مبدل به عذاب آتش شود، مورود (راه ورودی به لب آب) وردی بسیار بد خواهد بود. </p> <h3> <span class="title" rel="11_99">مراد از: <span class="aya" rel="11_99" data-words="1-11">و أتبعوا فی هذه لعنة و یوم القیامة بئس الرفد المرفود</span> </span> </h3> <p> <code class="aya" rel="11_99"/> <span class="aya" rel="11_99" data-words="1-11">و أتبعوا فی هذه لعنة و یوم القیامة بئس الرفد المرفود</span> یعنی قوم فرعون امر فرعون را متابعت کردند، لعنت خدایی هم آنان را متابعت کرد و لعنت خدا عبارت است از رحمت او و رانده شدن از ساحت قرب او که به صورت عذاب غرق تجسم یافت، ممکن هم هست بگوییم: لعنت، حکمی است مکتوب از خدای تعالی در نامه اعمالشان به اینکه از رحمت الهی دور باشند که اثر این دوری از رحمت، غرق شدن در دنیا و معذب شدن در آخرت باشد. </p> <p> <span class="aya" rel="11_99" data-words="6-11">و یوم القیامة بئس الرفد المرفود</span>، کلمه <em>رفد</em> به معنای عطیه (بخشش) است و اصل در معنای <em>رفد</em> عون (یاور) بوده و اگر عطیه را نیز رفد و مرفود خوانده‌اند به این مناسبت بوده که عطیه، گیرنده را در برآوردن حوائجش یاری می‌دهد و معنای جمله مورد بحث این است که آن عطیه‌ای که در قیامت به آنان داده می‌شود عطیه بدی است و آن آتش است که اینان در آن افروخته می‌شوند و این آیه نظیر آیه زیر است که می‌فرماید: <span class="aya" rel="28_42" data-words="1-12">و أتبعناهم فی هذه الدنیا لعنة و یوم القیامة هم من المقبوحین</span><span class="footnote" rel="1" title="ما در این دنیا لعنت را تابع آن کردیم و (در) روز قیامت ایشان از دور شدگانند سوره قصص، آیه ۴۲&quot;">*</span>. </p> <p>و <span class="phrase">چه بسا مفسرینی که کلمه <em>یوم القیامة</em> را در آیه شریفه ظرفی متعلق به جمله  <em>اتبعوا</em> و یا به کلمه <em rel="fa_11_99_5-5" data-sentence="109:472">لعنة</em> گرفته‌اند نظیر کلمه <em rel="fa_11_99_3-4" data-sentence="186:436">فی هذه</em> که آن را نیز متعلق به آن یا این دانسته و گفته‌اند: معنای آیه چنین است که خدای تعالی در دنیا و آخرت لعنت را دنبالشان قرار داد و یا چنین است که خدای تعالی دنبالشان قرار داد لعنت دنیا و آخرت را، آن گاه سخن را از نو آغاز کرده و فرموده: <span class="aya" rel="11_99" data-words="9-11">بئس الرفد المرفود</span> یعنی بد است آن عطیه‌ای که داده شده، یعنی آن لعنتی که اینان متبوع آن شدند و یا آن عطیه‌ای که داده شدند و عبارت بود از اتباع به لعن.</span> </p> <p>و الحمد للَّه رب العالمین   </p> ﻿<code class="book" rel="&#x62C; 11"/><code class="page" rel="11,3"/> <h3>جلد یازدهم</h3> 
