<h2 class="sura">سوره ممتحنه مدنی است و سیزده آیه دارد </h2><h3 class="ayas">سوره الممتحنة آیه‌های ۱ تا ۹</h3><code class="section" rel="60_1-9"/><h3>ترجمه آیات</h3> <p> <span class="trans" rel="60_0">به نام خداوند رحمان و رحیم.  </span><span class="trans" rel="60_1">ای کسانی که ایمان آورده‌اید دشمن مرا و دشمن خودتان را دوستان خود مگیرید، آیا مراتب دوستی خود را به ایشان تقدیم می‌کنید با اینکه به شریعتی که برای شما آمده و حق است کفر می‌ورزند و نیز رسول و شما را به جرم اینکه به خدا، پروردگارتان ایمان آورده‌اید بیرون می‌کنند؟ !اگر برای رضای من و جهاد در راه من مهاجرت کرده‌اید نباید آنان را دوست خود بگیرید و پنهانی با ایشان دوستی کنید چون من بهتر از هر دانایی می‌دانم چه چیزهایی را پنهان می‌دارید و چه چیزهایی را اظهار می‌کنید و هر کس از شما چنین کند راه مستقیم را گم کرده.  «۱» </span><span class="trans" rel="60_2">اگر کفار به شما دست پیدا کنند دشمنان شما خواهند بود و دست و زبان خود را به آزار شما دراز خواهند کرد و آرزومند آنند که شما هم کافر شوید.  «۲» </span><span class="trans" rel="60_3">خویشاوند و اولاد شما (که به خاطر سلامتی آنان با کفار دوستی می‌کنید) در روز قیامت به درد شما نمی‌خورند روز قیامت همه این روابط عاطفی قطع می‌شود، شما می‌مانید و عملتان، و خدا بدانچه می‌کنید بینا است.  «۳» </span><span class="trans" rel="60_4">شما الگوی خوبی در ابراهیم و پیروان او دارید، به یاد آرید آن زمان را که به قوم خود گفتند ما از شما و از آنچه به جای خدا می‌پرستید بیزاریم، به شما کافریم و از همین امروز برای ابد اعلام قطع رابطه خویشاوندی و اعلام دشمنی و کینه می‌کنیم تا روزی که به خدای یگانه ایمان آورید. باقی می‌ماند سخنی که ابراهیم به پدرش گفت، و آن بود که من فقط می‌توانم از خدا برایت طلب مغفرت کنم و از ناحیه خدا هیچ کار دیگری نمی‌توانم صورت دهم. و همگی گفتند پروردگارا بر تو توکل و به سوی تو انابه نمودیم که بازگشت به سوی تو است.  «۴» </span><span class="trans" rel="60_5">پروردگارا تو ما را مایه امتحان و فتنه کسانی که کافر شدند قرار مده و ما را بیامرز که تو، آری، تنها تو عزیز و حکیمی.  «۵» </span><span class="trans" rel="60_6">از میان شما آنهایی که امیدوار به خدا و روز جزایند همواره در ابراهیم و یارانش الگو داشته‌اند و اما آنهایی که از شما هنوز هم کفار را دوست می‌دارند خدای تعالی بی‌نیاز و ستوده است.  «۶» </span><span class="trans" rel="60_7">امید است که خدای سبحان بین شما و همان کفار (که به خاطر خدا با ایشان دشمنی کردید) مودت برقرار سازد و خدا توانا است و خدا آمرزگار رحیم است.  «۷» </span><span class="trans" rel="60_8"> (این فرمان تنها مربوط به کفاریست که شما را بیرون کردند و با شما جنگیدند) و اما آنهایی که<code class="page" rel="19,388"/> چنین نکردند خدا شما را از احسان به آنان و رفتار عادلانه با ایشان نهی نکرده زیرا خدا عدالت‌کاران را دوست می‌دارد.  «۸» </span><span class="trans" rel="60_9">خدا تنها از دوستی کسانی نهی کرده که با شما سر جنگ دارند و تنها بر سر مساله دین با شما جنگیدند و شما را از دیارتان بیرون کردند و در بیرون کردنتان پشت به پشت هم دادند خدا شما را از اینکه آنان را دوست بدارید نهی فرموده و هر کس دوستشان بدارد پس آنها ستمکارند.  «۹» </span></p>               <h3>بیان آیات‌ <span class="title" rel="60_1 60_2 60_3 60_4 60_5 60_6 60_7 60_8 60_9">بیان آیاتی که به سختی از دوستی مؤمنین با کفار و مشرکین نهی می‌کند</span> </h3> <p> این سوره متعرض مساله دوستی مؤمنین با کفار است، و از آن به سختی نهی می‌کند، هم در ابتدای سوره متعرض آنست، و هم در آخرش، و در خلال آیاتش متعرض احکامی در باره زنان مهاجر و بیعت زنان شده، و مدنی بودن این سوره روشن است. </p> <p><code class="aya" rel="60_1"/> <span class="aya" rel="60_1" data-words="1-13">یا أیها الذین آمنوا لا تتخذوا عدوی و عدوکم أولیاء تلقون إلیهم بالمودة...</span> از زمینه آیات استفاده می‌شود که بعضی از مؤمنین مهاجر در خفا با مشرکین مکه رابطه دوستی داشته‌اند، و انگیزه‌شان در این دوستی جلب حمایت آنان از ارحام و فرزندان خود بوده، که هنوز در مکه مانده بودند. این آیات نازل شد و ایشان را از این عمل نهی کرد. </p> <p>روایاتی هم که در شان نزول آیات وارد شده این استفاده را تایید می‌کند، چون در آن روایات آمده که حاطب بن ابی بلتعة نامه‌ای سری به مشرکین مکه فرستاد، و در آن از اینکه رسول خدا  (ص) تصمیم دارد مکه را فتح کند به ایشان گزارش داد، و منظورش این بود که منتی بر آنان گذاشته و بدین وسیله ارحام و اولادی که در مکه داشت از خطر مشرکین حفظ کرده باشد. خدای تعالی این جریان را به پیامبر گرامی‌اش خبر داد، و این آیات را فرستاد. و-ان شاء اللَّه-شرح این داستان در بحث روایتی آینده از نظر خواننده می‌گذرد. </p> <p><span class="phrase">کلمه <em rel="fa_60_4_30-30" data-sentence="5:194">عدو</em> به معنای دشمن است که هم بر یک نفر اطلاق می‌شود، و هم بر جمع دشمنان، و مراد آیه شریفه جمع آن است، به قرینه اینکه فرموده اولیاء خود نگیرید و نیز به قرینه ضمیر جمع در <em>الیهم</em> و قرائن‌ دیگر.</span> و منظور از این دشمنان مشرکین مکه‌اند، و دشمن بودنشان برای خدا به خاطر مشرک بودنشان است، به این علت که برای خدا شرکائی قائل بودند، و خدا را نمی‌پرستیدند، و دعوت او را نمی‌پذیرفتند، و رسول او را تکذیب می‌کردند. و دشمن بودنشان برای مؤمنین به خاطر این بود که مؤمنین به خدا ایمان آورده بودند، و مال و جان خود را در راه خدا فدا می‌کردند، و معلوم است کسانی که با خدا دشمنی<code class="page" rel="19,389"/> دارند، با مؤمنین هم دشمن خواهند بود. </p> <p>خواهی گفت: در آیه شریفه ذکر دشمنی مشرکین با خدا کافی بود، چه حاجت بود به اینکه دشمنی با مؤمنین را هم ذکر کند. در پاسخ می‌گوییم: از آنجا که زمینه آیه زمینه نهی مؤمنین از دوستی با مشرکین بود، یادآوری دشمنی آنان با ایشان نهی و تحذیر را تاکید می‌کند، گویا فرموده: کسی که با خدا دشمنی کند، با خود شما هم دشمن است، دیگر چه جا دارد که با آنان دوستی کنید. </p> <p><span class="phrase">کلمه <em>مودت</em> مفعول کلمه <em rel="fa_60_1_10-10" data-sentence="30:236">تلقون</em> است، و حرف <em>باء</em> که بر سر آن در آمده زائد است، همان طور که در آیه‌ <span class="aya" rel="2_195" data-words="6-11">و لا تلقوا بأیدیکم إلی التهلکة</span><span class="footnote" rel="1" title="سوره بقره، آیه ۱۹۵">*</span> چنین است.</span> و مراد از <em>القاء مودت</em> اظهار مودت و یا ابلاغ آن به مشرکین است، و این جمله، یعنی جمله‌ <span class="aya" rel="60_1" data-words="11-13">تلقون إلیهم بالمودة</span> صفت و یا حال از فاعل‌ <span class="aya" rel="60_1" data-words="5-6">لا تتخذوا</span> است. </p> <p> <span class="aya" rel="60_1" data-words="14-20">و قد کفروا بما جاءکم من الحق</span> -منظور از <em>حق</em> دین حق است، که کتاب خدا آن را توصیف نموده، و رسول خدا (ص) هم به سوی آن دعوت می‌کند، و این جمله جمله‌ای است حالیه. </p> <p> <span class="aya" rel="60_1" data-words="21-28">یخرجون الرسول و إیاکم أن تؤمنوا بالله ربکم</span> -این جمله نیز حالیه است. و منظور از اخراج رسول و اخراج مؤمنین این است که با بد رفتاری خود رسول و مؤمنین را ناچار کردند از مکه خارج شوند، و به مدینه مهاجرت کنند. و <span class="phrase">در جمله‌ <span class="aya" rel="60_1" data-words="25-28">أن تؤمنوا بالله ربکم</span> لامی در تقدیر است، و جمله را متعلق به <em rel="fa_60_1_20-20" data-sentence="123:121">یخرجون</em> می‌کند، و معنایش این است که: رسول و شما را مجبور به مهاجرت از مکه می‌کنند، به خاطر اینکه به پروردگارتان ایمان آورده‌اید.</span> </p> <p><span class="phrase">در این جمله نام <em>اللَّه</em> را با کلمه <em rel="fa_60_1_27-27" data-sentence="43:171">ربکم</em> توصیف کرده تا بفهماند مشرکین مکه مؤمنین را بر امری مؤاخذه می‌کنند که حق و واجب است، و جرم نیست، برای اینکه ایمان هر انسانی به پروردگارش امری است واجب، نه جرم قابل مؤاخذه.</span> </p> <p> <span class="aya" rel="60_1" data-words="29-37">إن کنتم خرجتم جهادا فی سبیلی و ابتغاء مرضاتی</span> -این جمله متعلق است به جمله <em>لا تتخذوا</em> یعنی اگر مهاجرتتان جهاد در راه من، و به منظور خشنودی من است، دیگر دشمنان مرا دوست مگیرید. و در این جمله جزای شرط حذف شده، برای اینکه همان <em>لا تتخذوا</em> می‌فهماند جزائی که حذف شده یک <em>لا تتخذوا</em> ی دیگر است. و <span class="phrase">کلمه <em rel="fa_60_1_31-31" data-sentence="5:41">جهادا</em>  مصدر است، و در اینجا مفعول له واقع شده.</span> و <span class="phrase">کلمه <em rel="fa_60_1_35-35" data-sentence="5:18">ابتغاء</em> به معنای طلب است.</span> و کلمه   <code class="page" rel="19,390"/> <em>مرضاة</em> مانند کلمه <em>رضا</em> مصدر و به معنای خشنودی است. و معنای جمله این است که: اگر در راه رضای من و جهاد در راه من بیرون شدید، دیگر دشمن مرا و دشمن خودتان را دوست مگیرید. </p> <p>شرطی که در آیه شریفه کرده از باب اشتراط حکم به امری محقق الوقوع است، که هم نهی را تاکید می‌کند، و هم ملازمه میان شرط و مشروط را اعلام می‌دارد، مثل این می‌ماند که پدری به فرزند خود بگوید اگر پسر من هستی فلان کار را مکن که این تعبیر هم نهی را تاکید می‌کند، و هم می‌فهماند میان شرط و مشروط ملازمه است، و کسی که فرزند من است ممکن نیست فلان کار را بکند. </p> <p> <span class="aya" rel="60_1" data-words="38-48">تسرون إلیهم بالمودة و أنا أعلم بما أخفیتم و ما أعلنتم</span> -وقتی گفته می‌شود  أسررت الیه حدیثا ، معنایش این است که من فلان قصه را پنهانی به فلان کس رساندم، پس معنای‌ <span class="aya" rel="60_1" data-words="38-40">تسرون إلیهم بالمودة</span> این است که در خفا به مشرکین اطلاع می‌دهید که دوستشان دارید-راغب<span class="footnote" rel="1" title="مفردات راغب، ماده &lt;em&gt;سرر&lt;/em&gt; ">*</span> این طور معنا کرده. و <span class="phrase">کلمه <em rel="fa_60_1_47-47" data-sentence="5:37">اعلان</em> ضد اخفاء و به معنای آشکار ساختن است.</span> و <span class="phrase">جمله‌ <span class="aya" rel="60_1" data-words="42-43">أنا أعلم</span> حال از فاعل <em rel="fa_60_1_37-37" data-sentence="82:5">تسرون</em> است.</span> و <span class="phrase">کلمه <em rel="fa_60_1_42-42" data-sentence="5:35">أعلم</em> اسم تفضیل است،  (یعنی من داناترم).</span> <span class="phrase">بعضی از مفسرین<span class="footnote" rel="2" title="روح المعانی، ج ۲۸، ص ۶۸">*</span> احتمال داده‌اند که <em rel="fa_60_1_42-42" data-sentence="105:147">اعلم</em> صیغه متکلم وحده از مضارع باشد، که با حرف <em>باء</em> متعدی شده است، چون ماده <em rel="fa_60_1_42-42" data-sentence="241:56">علم</em> گاهی با حرف  <em>باء</em> متعدی می‌شود، و گاهی بدون آن.</span> </p> <p>این جمله استینافیه است، اما نه به طوری که ربطی به ما قبل نداشته باشد، بلکه بیان ما قبل است، گویا شنونده وقتی آیه قبلی را شنیده، پرسیده: مگر ما چکار کرده‌ایم؟ در این آیه پاسخ می‌دهد: شما پنهانی به مشرکین اطلاع می‌دهید که ما دوستتان داریم، و حال آنکه من از هر کسی بهتر می‌دانم، و بهتر خبر دارم آنچه را که پنهانی و یا آشکارا انجام می‌دهید، یعنی من گفتار و کردار شما را به علمی می‌دانم که اخفاء و اظهار شما نسبت به آن یکسان است. </p> <p>پس معلوم می‌شود مجموع دو جمله‌ <span class="aya" rel="60_1" data-words="44-48">بما أخفیتم و ما أعلنتم</span> یک معنا را می‌رساند، و آن این است که اخفاء و اظهار نزد خدا یکسان است، چون او به آشکار و نهان یک جور احاطه دارد، پس دیگر نباید ایراد کرد که آوردن جمله‌ <span class="aya" rel="60_1" data-words="44-45">بما أخفیتم</span> کافی بود، و احتیاج به آن     <code class="page" rel="19,391"/> جمله دیگر نبود، برای اینکه کسی به نهانها آگاه است، به طریق أولی به آشکارها عالم است. </p> <p>و در جمله‌ <span class="aya" rel="60_1" data-words="49-56">و من یفعله منکم فقد ضل سواء السبیل</span> کلمه <em>ذلک</em> اشاره است به پنهان ساختن مودت با کفار، و به تعبیر دیگر: اشاره است به دوستی با آنان. و <span class="phrase">کلمه <em rel="fa_60_1_54-55" data-sentence="5:83">سواء السبیل</em> از باب اضافه صفت به موصوف است، و معنایش <em>سبیل السواء</em> یعنی طریق مستقیم است.</span> و کلمه مذکور مفعول <em>ضل</em> است البته احتمال این نیز هست که منصوب به حذف حرف جر باشد، و تقدیر آن فقد ضل عن سواء السبیل بوده باشد. و <span class="phrase">منظور از کلمه  <em rel="fa_60_1_55-55" data-sentence="15:28">سبیل</em> ، <em>سبیل اللَّه</em> است.</span> </p> <h3> <span class="title" rel="60_1 60_2 60_3 60_4 60_5 60_6 60_7 60_8 60_9">دوستی کردن با کفار از بغض و عداوت آنها نسبت به شما نمی‌کاهد و اگر به شما دست یابند... </span> </h3> <p> <code class="aya" rel="60_2"/> <span class="aya" rel="60_2" data-words="1-5">إن یثقفوکم یکونوا لکم أعداء...</span> راغب گفته <em>ثقف</em> -به فتحه حرف اول، و سکون حرف دوم-به معنای حذاقت در ادراک و انجام چیزی است. و اضافه کرده که وقتی گفته می‌شود: <em>ثقفت کذا</em> معنایش این است که من آن را با حذاقتی که در دید دارم دیدم. این معنای لغوی کلمه است، ولی به عنوان مجاز در همه ادراکها هم استعمال می‌شود، هر چند که ثقافت و حذاقتی در بین نباشد<span class="footnote" rel="1" title="مفردات راغب، ماده &lt;em&gt;ثقف&lt;/em&gt; ">*</span>. و دیگران<span class="footnote" rel="2" title="روح المعانی، ج ۲۸، ص ۶۸">*</span> کلمه مذکور را به ظفر و دستیابی معنا کرده‌اند، و شاید این معنا را به کمک مناسبت مقام آیه فهمیده‌اند، و هر دو معنا بهم نزدیکند. </p> <p>زمینه این آیه بیان این نکته است که پنهان کردن دوستی با کفار به منظور جلب محبت آنان، و رفع عداوتشان هیچ سودی به حالشان ندارد، و مشرکین علی رغم این مودتها که بعضی از مؤمنین اعمال می‌دارند، اگر به ایشان دست یابند دشمنی خود را اعمال می‌کنند، بدون اینکه دوستی‌های مؤمنین تغییری در دشمنی آنها داده باشد. </p> <p> <span class="aya" rel="60_2" data-words="6-16">و یبسطوا إلیکم أیدیهم و ألسنتهم بالسوء و ودوا لو تکفرون</span> -این جمله به منزله عطف تفسیر است، برای جمله‌ <span class="aya" rel="60_2" data-words="3-5">یکونوا لکم أعداء</span>. و <em>بسط أیدی بالسوء</em> کنایه است از کشتن و اسیر کردن و سایر شکنجه‌هایی که یک دشمن غالب نسبت به مغلوب روا می‌دارد. و  بسط زبانها به سوء کنایه است از ناسزا و بدگویی. </p> <p>و ظاهرا جمله‌ <span class="aya" rel="60_2" data-words="13-16">و ودوا لو تکفرون</span> عطف باشد بر جزاء یعنی جمله‌ <span class="aya" rel="60_2" data-words="3-5">یکونوا لکم أعداء</span>، و ماضی <em>ودوا</em> معنای مضارع را می‌دهد، چون شرط و جزاء اقتضاء دارد که ماضی     <code class="page" rel="19,392"/> مزبور به معنای مضارع باشد. و معنای آیه این است که: اگر مشرکین به شما دست یابند، دشمن شما خواهند بود، و دست و زبان خود را به بدی به سوی شما دراز می‌کنند، و دوست می‌دارند که شما کافر شوید، هم چنان که در مکه مؤمنین را شکنجه می‌دادند، و به این امید که شاید از دینشان برگردند-و خدا داناتر است. </p> <h3> <span class="title" rel="60_1 60_2 60_3 60_4 60_5 60_6 60_7 60_8 60_9">بیان اینکه در قیامت رابطه اسباب و انساب وجود نخواهد داشت و مراد از اینکه فرمود خداوند بین شما و ارحام و اولادتان در قیامت جدایی می‌اندازد</span> </h3> <p> <code class="aya" rel="60_3"/> <span class="aya" rel="60_3" data-words="1-8">لن تنفعکم أرحامکم و لا أولادکم یوم القیامة</span> این آیه توهمی را که ممکن است به ذهن کسی برسد، دفع می‌کند، و آن توهم این است که پیش خود خیال کند دوستی با مشرکین مکه به خاطر حفظ ارحام و اولاد شرعا اشکالی نباید داشته باشد. آیه شریفه پاسخ می‌دهد: اگر این تشبثات دارای فایده‌ای می‌بود عیبی نداشت، اما اگر حفظ ارحام به قیمت عذاب دوزخ برایتان تمام شود چطور؟ قطعا و عقلا نباید در صدد حفظ آنان برآیید، برای اینکه ارحام و اولاد که به خاطر حفظ آنان امروز با دشمنان خدا دوستی کردید، در روزی که کیفر معصیت و اعمال زشت خود را که یکی از آنها همین دوستی با کفار است می‌بینید به درد شما نمی‌خورند، و دردی از شما دوا نمی‌کنند. </p> <p> <span class="aya" rel="60_3" data-words="9-10">یفصل بینکم</span> -یعنی روز قیامت خدای تعالی با از کار انداختن اسباب دنیوی، میان شما جدایی می‌اندازد، هم چنان که در جای دیگر فرموده: <span class="aya" rel="23_101" data-words="1-8">فإذا نفخ فی الصور فلا أنساب بینهم یومئذ</span><span class="footnote" rel="1" title="وقتی در صور دمیده می‌شود، دیگر انساب و خویشاوندی بین آنان نخواهد بود سوره مؤمنون، آیه ۱۰۱">*</span> و علت سقوط اسباب و از آن جمله خویشاوندی ظاهری این است که خویشاوندی که معنایش منتهی شدن نسبت دو نفر یا بیشتر به یک رحم (و یا یک صلب) است، تنها آثارش را در ظرف دنیا که ظرف حیات اجتماعی است بروز می‌دهد، و باعث مودت و الفت و معاضدت و عصبیت، و یا خدمت و امثال آن می‌گردد، چون ظرف اجتماع است که بالطبع و بر حسب آراء و عقائد، انسان را محتاج به این امور می‌سازد، آراء و عقائدی که آن را هم فهم اجتماعی در انسان ایجاد می‌کند، و در خارج از ظرف حیات اجتماعی خبری از این آراء و عقائد نیست. </p> <p>در قیامت وقتی حقائق آشکارا جلوه می‌کند، و رفع حجاب و کشف غطاء می‌شود، - اثری از آراء و پندارهای دنیایی نمی‌ماند، و رابطی که میان اسباب و مسببات بود، و آن استقلالی که ما در دنیا برای اسباب و تاثیرش در مسببات می‌پنداشتیم، به کلی از بین   <code class="page" rel="19,393"/> می‌رود، هم چنان که قرآن کریم در جای دیگر فرموده: <span class="aya" rel="6_94" data-words="25-33">لقد تقطع بینکم و ضل عنکم ما کنتم تزعمون</span><span class="footnote" rel="1" title="رشته‌ها در بینتان از هم گسیخت، و آنچه را می‌پنداشتید نخواهید یافت سوره انعام، آیه ۹۴">*</span> و نیز فرموده: <span class="aya" rel="2_166" data-words="8-14">و رأوا العذاب و تقطعت بهم الأسباب</span><span class="footnote" rel="2" title="عذاب را دیدند و رشته‌ها را گسیخته یافتند سوره بقره، آیه ۱۶۶">*</span>. </p> <p>پس در قیامت رابطه اسباب و انساب وجود ندارد، و هیچ خویشاوندی از خویشاوندی‌اش بهره‌مند نمی‌شود، پس سزاوار انسان عاقل نیست که به خاطر خویشاوندان و فرزندان، به خدا و رسولش خیانت کند، چون اینان در قیامت دردی از او دوا نمی‌کنند. </p> <h3> <span class="title" rel="60_3">وجوه دیگری که در معنای جمله‌ <span class="aya" rel="60_3" data-words="9-10">یفصل بینکم</span> گفته شده است</span> </h3> <p> بعضی از مفسرین<span class="footnote" rel="3" title="روح المعانی، ج ۲۸، ص ۶۹">*</span> گفته‌اند: مراد این است که روز قیامت خدای تعالی صحنه‌ای هول انگیز به پا می‌کند که هر کس از هر کس دیگر فرار می‌کند، هم چنان که قرآن کریم در جای دیگر فرموده: <span class="aya" rel="80_34-37" data-words="1-19">یوم یفر المرء من أخیه، و أمه و أبیه، و صاحبته و بنیه، لکل امرئ منهم یومئذ شأن یغنیه</span><span class="footnote" rel="4" title="روزی که هر کس از برادرش، و مادر و پدرش، و رفیق و فرزندانش می‌گریزد، برای هر انسانی وصفی است که نمی‌گذارد به سایرین توجهی داشته باشد سوره عبس، آیه ۳۴-۳۷">*</span>، لیکن وجه سابق با مقام مناسب‌تر است. </p> <p>بعضی<span class="footnote" rel="5" title="هر کس از شما با کفار دوستی کند راه مستقیم را گم کرده‌اند سوره ممتحنه، آیه ۱">*</span> دیگر گفته‌اند: مراد آیه این است که روز قیامت خدای تعالی شما را از یکدیگر جدا می‌سازد، اهل ایمان و اطاعت را داخل بهشت، و اهل کفر و معصیت را داخل جهنم می‌کند، در نتیجه یک خویشاوند بهشتی، خویشاوند دوزخی خود را نمی‌بیند، چون در آتش است. </p> <p>این وجه هر چند در جای خود سخن صحیحی است، لیکن (همان طور که در وجه قبل گفتیم) با مقام آیه تناسب ندارد، برای اینکه در آیه شریفه سخنی از کفر ارحام و اولاد مؤمنین نرفته. </p> <p>بعضی<span class="footnote" rel="6" title="سوره ممتحنه، آیه ۶۰">*</span> دیگر گفته‌اند: مراد از این فصل و جدا سازی، فصل قضاء است، و معنای آیه این است که: خدای تعالی در روز قیامت بین شما داوری می‌کند. </p> <p><span class="phrase">این وجه هم همان اشکال را دارد که وجه قبلی داشت، برای اینکه در جایی سخن از داوری می‌رود که مورد اختلاف باشد، و مقام آیه چنین مقامی نیست، و لذا در آیه شریفه‌ <span class="aya" rel="32_25" data-words="1-11">إن ربک هو یفصل بینهم یوم القیامة فیما کانوا فیه یختلفون</span><span class="footnote" rel="7" title="سوره سجده، آیه ۲۰">*</span> به خاطر اینکه سخن از اختلاف             <code class="page" rel="19,394"/> رفته، کلمه <em rel="fa_60_3_9-9" data-sentence="423:137">یفصل</em> را به داوری معنا می‌کنیم، و می‌گوییم معنایش این است که: پروردگار تو در قیامت بین آنان در آنچه در باره‌اش اختلاف می‌کنند داوری خواهد کرد.</span> </p> <p> <span class="aya" rel="60_3" data-words="11-15">و الله بما تعملون بصیر</span> -این جمله متمم جمله‌ <span class="aya" rel="60_3" data-words="1-2">لن تنفعکم</span> و به منزله تاکید آن است، و معنایش این است که: روز قیامت أرحام و اولاد، شما را در برطرف کردن آثار این خیانت و امثال آن سودی نخواهند داشت، و خدا بدانچه می‌کنید بینا است و چیزی بر او پوشیده نیست، و به عظمت این خیانت شما آگاه است، و خواه ناخواه شما را بر آن مؤاخذه خواهد نمود. </p> <h3> <span class="title" rel="60_4">اسوه بودن ابراهیم (علیه السلام) و پیروانش در تبری از مشرکین و توضیح در باره استغفار ابراهیم (علیه السلام) برای پدر و اینکه استثنای‌ <span class="aya" rel="60_4" data-words="38-41">إلا قول إبراهیم لأبیه...</span> متصل است یا منقطع</span> </h3> <p> <code class="aya" rel="60_4"/> <span class="aya" rel="60_4" data-words="1-10">قد کانت لکم أسوة حسنة فی إبراهیم و الذین معه</span>... <span class="aya" rel="60_5" data-words="12-14">أنت العزیز الحکیم</span> در این جمله خطاب را متوجه مؤمنین کرده. و جمله‌ <span class="aya" rel="60_4" data-words="4-7">أسوة حسنة فی إبراهیم</span> معنایش اتباع و اقتداء نیکو به ابراهیم است. و جمله‌ <span class="aya" rel="60_4" data-words="8-10">و الذین معه</span> به ظاهرش دلالت دارد بر اینکه غیر از لوط و همسر ابراهیم کسانی دیگر نیز به وی ایمان آورده بودند. </p> <p> <span class="aya" rel="60_4" data-words="11-22">إذ قالوا لقومهم إنا برآؤا منکم و مما تعبدون من دون الله</span> -یعنی ما از شما و از بت‌های شما بیزاریم، و این بیان همان چیزی است که باید در آن اسوه و اقتداء داشته باشند. </p> <p> <span class="aya" rel="60_4" data-words="23-37">کفرنا بکم و بدا بیننا و بینکم العداوة و البغضاء أبدا حتی تؤمنوا بالله وحده</span> -این قسمت از آیه برائت را به آثارش معنا می‌کند، و آثار برائت همین است که به عقیده آنان کفر بورزند، و ما دام که مشرکند با آنان دشمنی کنند تا روزی که خدای واحد سبحان را بپرستند. </p> <p>و مراد از کفر ورزیدن به آنان، کفر ورزیدن به شرک آنان است، به دلیل اینکه فرموده: <span class="aya" rel="60_4" data-words="34-37">حتی تؤمنوا بالله وحده</span> -تا زمانی که به خدای واحد ایمان بیاورید و معنای کفر به شرک آنان این است که با شرک آنان عملا مخالفت شود، هم چنان که عداوت مخالفت و ناسازگاری قلبی است. </p> <p>خود آنان برائتشان از مشرکین را به سه امر تفسیر کرده‌اند: اول مخالفت عملی با شرک آنان، دوم عداوت قلبی با ایشان، و سوم استمرار این وضع ما دام که بر شرک خود باقی‌اند. مگر اینکه دست از شرک برداشته، به خدای واحد ایمان آورند. </p> <p> <span class="aya" rel="60_4" data-words="38-51">إلا قول إبراهیم لأبیه لأستغفرن لک و ما أملک لک من الله من شیء</span> -این جمله استثنایی است از کلیتی که جمله‌های قبل بر آن دلالت می‌کرد، و آن این بود که ابراهیم و مؤمنینی که با وی بودند، از قوم مشرک خود به طور کلی و مطلق، تبری جستند، و هر رابطه‌ای که ایشان را به آنان پیوسته کند قطع نمودند، به جز یک رابطه، و آن گفتار ابراهیم به پدرش بود که گفت: <span class="aya" rel="60_4" data-words="42-43">لأستغفرن لک...</span>. <code class="page" rel="19,395"/> و این جمله معنایش اظهار دوستی ابراهیم نسبت به پدر نیست، بلکه وعده‌ای است که به وی داده، تا شاید از شرک توبه کند، و به خدای یگانه ایمان آورد، به دلیل اینکه قرآن کریم در جای دیگر فرموده: <span class="aya" rel="9_114" data-words="1-19">و ما کان استغفار إبراهیم لأبیه إلا عن موعدة وعدها إیاه فلما تبین له أنه عدو لله تبرأ منه</span><span class="footnote" rel="1" title="استغفار ابراهیم برای پدرش از در دوستی نبود، بلکه ناشی از وعده‌ای بود که به وی داده بود، ولی وقتی برایش روشن شد که او دشمن خدا است از او بیزاری جست سوره توبه، آیه ۱۱۴">*</span> که از آن استفاده می‌شود وقتی ابراهیم به پدرش وعده استغفار داده که برایش روشن نبوده که وی دشمن خدا است، و دشمنی با خدا در دلش رسوخ یافته، و در شرک ثابت قدم است، بدین جهت امیدوار بوده که از شرک به سوی خدا برگردد، و ایمان بیاورد. و وقتی برایش معلوم شد که عداوتش با خدا در دلش رسوخ یافته، و در نتیجه از ایمانش مایوس شد، از او بیزاری جست. </p> <p>علاوه بر اینکه از آیه‌ای که داستان احتجاج ابراهیم با پدرش را نقل می‌کند، و می‌فرماید: <span class="aya" rel="19_47-48" data-words="1-18">قال سلام علیک سأستغفر لک ربی إنه کان بی حفیا، و أعتزلکم و ما تدعون من دون الله</span><span class="footnote" rel="2" title="سوره مریم، آیه ۴۸ و ۴۷">*</span> استفاده می‌شود که در همان مجلسی که وعده استغفار به پدرش می‌دهد، بلافاصله می‌گوید: من از شما و آنچه به جای خدا می‌خوانید کناره‌گیری می‌کنم، و اگر وعده استغفار از روی محبت و دوستی پدر بود، جا داشت بگوید و من از قوم کناره‌گیری می‌کنم نه اینکه بفرماید: من از همه شما کناره‌گیری می‌کنم و پدر را هم داخل قوم کند، و از همه کناره‌گیری کند که همان تبری است. </p> <p>بنا بر آنچه گفتیم استثناء در آیه، استثناء متصل است، و مستثنی منه آن این است که نامبردگان با مشرکین سخنی نگفتند، مگر در باره تبری، در نتیجه معنایش این می‌شود که: مؤمنین و ابراهیم به غیر از تبری هیچ سخنی با مشرکین نداشتند، الا سخنی که ابراهیم فقط با پدرش داشت، و آن این بود که گفت: <span class="aya" rel="60_4" data-words="42-43">لأستغفرن لک</span>، و معلوم است که این سخن نه تبری است و نه تولی، بلکه وعده‌ای است که به پدر داده، به این امید که شاید به خدا ایمان بیاورد. </p> <p>لیکن در اینجا نکته‌ای هست که با در نظر گرفتن آن ناگزیر می‌شویم استثناء را منقطع بگیریم، و آن این است که از آیه سوره توبه استفاده می‌شود که تبری جازم و قاطع ابراهیم بعد از آن زمانی بوده که به او وعده استغفار داده، و بعد از آنکه فهمید پدرش دشمن خداست، به طور قاطع از او تبری جسته‌ <span class="aya" rel="9_114" data-words="12-19">فلما تبین له أنه عدو لله تبرأ منه</span> و آیه مورد بحث از همین تبری قاطع خبر می‌دهد، و در آخر وعده ابراهیم به پدر را استثناء می‌کند. پس معلوم     <code class="page" rel="19,396"/> می‌شود جمله آخر آیه، یعنی جمله استثناء، غیر از جنس جمله مستثنی منه است، و استثنای منقطع هم همین است. </p> <p>و بنا بر این فرض، ممکن است بگوییم جمله‌ <span class="aya" rel="60_4" data-words="38-40">إلا قول إبراهیم</span> استثناء از مضمون همه آیه است یعنی از اینکه فرمود: <span class="aya" rel="60_4" data-words="1-10">قد کانت لکم أسوة حسنة فی إبراهیم و الذین معه</span> با در نظر داشتن قیدی که به آن خورده، یعنی قید <span class="aya" rel="60_4" data-words="11-16">إذ قالوا لقومهم إنا برآؤا منکم</span> و در نتیجه معنای آیه چنین می‌شود: به تحقیق برای شما اقتدایی نیکو است از ابراهیم، و آنان که با او بودند در اینکه از قوم مشرک خود تبری جستند (مگر قول ابراهیم که به پدرش وعده‌ای چنین و چنان داد). </p> <p>و اما بر فرض اینکه استثناء متصل باشد، وجه اتصالش همانست که ما در سابق بیان کردیم. بعضی از مفسرین<span class="footnote" rel="1" title="مجمع البیان، ج ۹، ص ۲۷۱">*</span> در وجه اتصال چنین گفته‌اند که: مستثنی منه، جمله‌ <span class="aya" rel="60_4" data-words="1-7">قد کانت لکم أسوة حسنة فی إبراهیم</span> است، و معنای مجموع آیه این است که: شما مسلمانان در ابراهیم و مؤمنین به وی اقتدایی نیکو دارید، و باید در همه رفتار و صفات او اقتداء کنید، الا در یک خصلتش و آن این است که به پدرش چنین و چنان گفت. </p> <p>ولی این وجه درست نیست، چون زمینه آیه مورد بحث که می‌فرماید <span class="aya" rel="60_4" data-words="3-7">لکم أسوة حسنة فی إبراهیم</span> این نیست که بخواهد تاسی به ابراهیم (ع) را در تمامی خصالش بر مسلمانان واجب کند و استغفار یا وعده استغفار را استثناء کند، تا این یک خصلت از خصال ابراهیم مستثنی باشد، بلکه زمینه آیه این است که تنها مردم مسلمان را در خصوص بیزاری‌اش از قوم مشرک خود وادار به تاسی کند، و اما وعده به استغفار در صورتی که امید توبه و ایمان در بین باشد، از مصادیق تبری و بیزاری جستن نیست، تا استثنای آن از بیزاری جستن ابراهیم (ع) از قوم مشرکش استثنای متصل باشد، هر چند که از مصادیق تولی نیز نیست. </p> <p> <span class="aya" rel="60_4" data-words="44-51">و ما أملک لک من الله من شیء</span> -این جمله تتمه گفتار ابراهیم (ع) و بیان حقیقت امر در مساله طلب مغفرت است، و اینکه اگر از خدا جهت پدر طلب مغفرت کردم، نه چون طلب هر طلبکار از بدهکار خویش بود، بلکه منشا آن فقر عبودیت، و ذلت آن در برابر غنای ربوبیت و عزت او است. و این خدای تعالی است که یا به وجه کریمش اقبال نموده و بر بنده‌اش ترحم می‌کند، و یا اعراض نموده از رحمت دریغ می‌دارد، چون احدی از   <code class="page" rel="19,397"/> خدا مالک و طلبکار چیزی نیست، و او مالک هر چیز است، هم چنان که خودش فرموده: <span class="aya" rel="5_17" data-words="11-16">قل فمن یملک من الله شیئا</span><span class="footnote" rel="1" title="بگو پس آن کیست که از خدا چیزی را مالک و طلبکار باشد؟ سوره مائده، آیه ۱۷">*</span>. </p> <p>و <span class="phrase">کوتاه سخن اینکه: جمله‌ <span class="aya" rel="60_4" data-words="45-46">ما أملک...</span>، یک نوع اعتراف به عجز در مقامی است که ممکن است کسی از شنیدن <em rel="fa_60_4_42-43" data-sentence="149:485">لاستغفرن لک</em> بویی از اثبات قدرت استشمام کند، لذا برای دفع این توهم بلافاصله به عجز خود اعتراف کرد، نظیر کلام شعیب که بعد از گفتن <span class="aya" rel="11_88" data-words="26-31">إن أرید إلا الإصلاح ما استطعت</span> -من جز این نمی‌خواهم که تا آنجا که بتوانم اصلاح کنم  بلافاصله گفت: <span class="aya" rel="11_88" data-words="32-36">و ما توفیقی إلا بالله</span> تا اصالت و استقلالی را که ممکن است کسی از جمله اولش استفاده کند از خود نفی کرده باشد، و بفهماند که هیچ گونه قدرت و استطاعتی از خود ندارد.</span> </p> <p> <span class="aya" rel="60_4" data-words="52-60">ربنا علیک توکلنا و إلیک أنبنا و إلیک المصیر</span> -این جمله نیز تتمه کلامی است که قرآن کریم از ابراهیم و مؤمنین به وی نقل کرده بود، و مسلمانان را به تاسی به وی وا می‌داشت. و این جمله دعائی است از نامبردگان به درگاه پروردگارشان، و مناجاتی است دنبال آن تبری که از قوم خود کردند، چون تبری جستن آنهم به آن شدت، ممکن است اثار سویی به بار آورد، و ایمان را از آدمی سلب کند، لذا دعا کردند که پروردگارا به تو توکل می‌کنیم، و به سوی تو توبه می‌آوریم، و بازگشت به سوی تو است. </p> <p>جمله مذکور مقدمه‌ای است برای دعائی که بعدا می‌آید، در حقیقت دعای خود را با این مقدمه افتتاح کردند، و در آن مقدمه موقعیتی را که در بیزاری از اعداء دارند ذکر نموده، گفتند پروردگارا توکل ما بر تو است، و به سوی تو برمی‌گردیم و منظورشان این بوده که ما در موقعیتی از زندگی قرار داریم که ممکن است فکر کنیم زمام نفس ما در دست خود ما است، و این خود ما هستیم که امور خود را تدبیر می‌کنیم، ولی ما نسبت به نفس خود به تو رو می‌آوریم، و آن را به تو رجوع می‌دهیم، و نسبت به امورمان که باید تدبیرش کنیم، آن را هم به خود تو وا می‌گذاریم، و خلاصه مشیت تو را جایگزین مشیت خود می‌سازیم، تویی وکیل ما در امور، آن را به هر گونه که خودت می‌خواهی تدبیر فرما. </p> <p>آن گاه گفتند: <span class="aya" rel="60_4" data-words="58-60">و إلیک المصیر</span> و منظورشان این بوده که بازگشت هر چیز چه فعل و چه فاعل فعل به سوی تو است. و خلاصه اگر در انابه آوردنمان به سوی تو خود را به تو سپردیم، و در توکلمان بر تو تدبیر امورمان را به تو واگذار نمودیم، راهی را پیش گرفتیم که مطابق با   <code class="page" rel="19,398"/> حقیقت امر است، چون حقیقت امر این است که بازگشت همه امور به تو است. </p> <p><code class="aya" rel="60_5"/> <span class="aya" rel="60_5" data-words="1-10">ربنا لا تجعلنا فتنة للذین کفروا و اغفر لنا ربنا</span> -این قسمت از آیه متن دعای ایشان است، و جملات قبلی همان طور که گفتیم مقدمه بود. در این دعای خود از خدا می‌خواهند که از آثار سوء تبریشان از کفار پناهشان دهد، و ایشان را بیامرزد. </p> <p><span class="phrase">کلمه <em rel="fa_60_5_4-4" data-sentence="5:313">فتنة</em> به معنای وسیله امتحان است، و معنای این که فتنه برای کفار قرار گیرند این است که کفار بر آنان مسلط شوند، تا مورد امتحان قرار گرفته، آنچه فساد در وسع خود دارند بیرون بریزند، ابراهیم و مؤمنین را به انواع آزارها شکنجه کنند که چرا به خدا ایمان آورده‌اید، و خدایان ما را رها کرده، از آنها و از عبادتشان بیزاری جسته‌اید.</span> </p> <p>ابراهیم (ع) و یارانش در دعای خود ندای <em>ربنا</em> را پی در پی تکرار کرده‌اند تا به این وسیله رحمت الهی را به جوش آورند. </p> <p> <span class="aya" rel="60_5" data-words="11-14">إنک أنت العزیز الحکیم</span> -یعنی تویی آن غالبی که هرگز مغلوب نشود، و کسی که همه افعال او متقن است، و از استجابت دعای ما عاجز نگردد تویی. و تنها تویی که می‌توانی ما را از کید دشمنان خود حفظ کنی، و می‌دانی از چه راهی حفظ کنی. </p> <p>مفسرین در تفسیر این دو آیه نظرهای مختلفی غیر آنچه ما گفتیم دارند که به منظور رعایت اختصار از نقلش خودداری نمودیم، اگر کسی بخواهد باید به تفاسیر مطول مراجعه کند. </p> <p><code class="aya" rel="60_6"/> <span class="aya" rel="60_6" data-words="1-13">لقد کان لکم فیهم أسوة حسنة لمن کان یرجوا الله و الیوم الآخر...</span> در این آیه به منظور تاکید، مساله اسوه را تکرار کرده تا علاوه بر تاکید، این معنا را هم بیان کرده باشد که این اسوه تنها برای کسانی است که به خدا و روز جزا امید داشته باشند، و نیز تاسی این گونه افراد به ابراهیم (ع) تنها در بیزاری جستن از کفار نیست، بلکه در دعا و مناجات هم از آن جناب تاسی می‌کنند. </p> <p>و ظاهرا مراد از امید خدا، امید ثواب خدا در برابر ایمان به او است. و مراد از امید آخرت، امید پاداشهایی است که خدا وعده آن را به مؤمنین داده، پس امید به آخرت کنایه است از ایمان به آخرت. </p> <p> <span class="aya" rel="60_6" data-words="14-21">و من یتول فإن الله هو الغنی الحمید</span> -این جمله بی‌نیازی خدای تعالی از امتثال بندگان را می‌رساند، می‌فرماید بیزاری جستن از کفار به نفع خود شما است، و خدا از آن بهره‌مند نمی‌شود، چون خدای تعالی از مردم و از اطاعتشان غنای ذاتی دارد، و او در اوامری که به ایشان می‌کند و در نواهی‌اش حمید، و دارای منت است، اگر امر و نهی می‌کند برای<code class="page" rel="19,399"/> اصلاح حال خود مردم و برای سعادت زندگیشان است، نه برای خودش. </p> <p><code class="aya" rel="60_7"/> <span class="aya" rel="60_7" data-words="1-18">عسی الله أن یجعل بینکم و بین الذین عادیتم منهم مودة و الله قدیر و الله غفور رحیم</span> <span class="phrase">ضمیر در <em rel="fa_60_7_10-10" data-sentence="8:88">منهم</em> به کفاری برمی‌گردد که مسلمانان موظف شده‌اند با آنان دشمن باشند، و ایشان کفار مکه بودند.</span> و مراد از اینکه می‌فرماید: امید است خداوند بین شما مؤمنین و آنهایی که شما دشمنشان داشتید مودت قرار دهد این است که خدای تعالی آن کفار را موفق به اسلام کند، هم چنان که در جریان فتح مکه موفقشان کرد، پس منظور آیه این نیست که خواسته باشد حکم دشمنی و تبری را نسخ کند. </p> <p>و معنای آیه این است که: از درگاه خدای تعالی این امید هست که بین شما مؤمنین و کفاری که دشمنشان داشتید-یعنی کفار مکه-مودت ایجاد کند، به این طریق که آنان را موفق به اسلام بفرماید، و معلوم است که وقتی مسلمان شدند آن دشمنی مبدل به مودت خواهد شد، و خدای تعالی قدیر بر این کار هست. و نیز آمرزگار گناهان بندگان خویش، و رحیم به ایشان است. و در صورتی که از گناهان خود توبه کنند، و به اسلام در آیند خدای تعالی از گذشته‌هایشان می‌گذرد، پس بر مؤمنین است که از خدا این امید را داشته باشند، و بخواهند تا به قدرت و مغفرت و رحمت خود این دشمنی را مبدل به دوستی و برادری کند. </p> <h3> <span class="title" rel="60_1 60_2 60_3 60_4 60_5 60_6 60_7 60_8 60_9">نهی از دوستی با کفار به معنای نهی از عدالت و خوش رفتاری با کفار غیر حربی نیست</span> </h3> <p> <code class="aya" rel="60_8"/> <span class="aya" rel="60_8" data-words="1-19">لا ینهاکم الله عن الذین لم یقاتلوکم فی الدین و لم یخرجوکم من دیارکم أن تبروهم و تقسطوا إلیهم...</span> در این آیه شریفه و آیه بعدش نهی وارد در اول سوره را توضیح می‌دهد. و مراد از آن کفاری که با مؤمنین بر سر دین قتال نکردند و مؤمنین را از دیارشان بیرون نساختند، کفار نقاط دیگر و غیر مکه است، مشرکینی است که با مسلمانان معاهده داشتند. و <span class="phrase">کلمه <em>بر</em> که مصدر فعل <em rel="fa_60_8_16-16" data-sentence="29:25">تبروهم</em> است، به معنای احسان است.</span> و کلمه <em>اقساط</em> که مصدر فعل <em>تقسطوا</em>  است، به معنای معامله به عدل است. و <span class="phrase">جمله <em rel="fa_60_8_15-16" data-sentence="5:27">أن تبروهم</em> بدل است از کلمه الذین... .</span> و جمله‌ <span class="aya" rel="60_8" data-words="20-23">إن الله یحب المقسطین</span> تعلیل است برای جمله‌ <span class="aya" rel="60_8" data-words="1-2">لا ینهاکم...</span>. </p> <p>و معنای آیه این است که: خدا با این فرمانش که فرمود: دشمن مرا و دشمن خود را دوست نگیرید نخواسته است شما را از احسان و معامله به عدل با آنهایی که با شما در دین قتال نکردند، و از دیارتان اخراج نکردند، نهی کرده باشد، برای اینکه احسان به چنین کفاری خود عدالتی است از شما، و خداوند عدالت‌کاران را دوست می‌دارد. <code class="page" rel="19,400"/> بعضی از مفسرین<span class="footnote" rel="1" title="مجمع البیان، ج ۹، ص ۲۷۲">*</span> گفته‌اند: این آیه شریفه با آیه‌ <span class="aya" rel="9_5" data-words="5-8">فاقتلوا المشرکین حیث وجدتموهم</span><span class="footnote" rel="2" title="سوره توبه، آیه ۵">*</span> نسخ شده. لیکن این نظریه درست نیست، برای اینکه آیه مورد بحث با اینکه مطلق است، شامل غیر اهل ذمه و اهل معاهده نمی‌شود، و کفاری که با اسلام سر جنگ دارند مشمول این آیه نیستند، تا آیه سوره توبه ناسخ آن باشد، چون آیه مذکور تنها به کفار حربی و مشرکین نظر دارد، با این حال چطور می‌تواند ناسخ آیه مورد بحث باشد، با اینکه هیچ مزاحمتی بین آن دو نیست. </p> <p><code class="aya" rel="60_9"/> <span class="aya" rel="60_9" data-words="1-18">إنما ینهاکم الله عن الذین قاتلوکم فی الدین و أخرجوکم من دیارکم و ظاهروا علی إخراجکم أن تولوهم...</span> منظور از <span class="aya" rel="60_9" data-words="5-6">الذین قاتلوکم...</span> مشرکین مکه‌اند. و معنای‌ <span class="aya" rel="60_9" data-words="14-16">ظاهروا علی إخراجکم</span> این است که یکدیگر را در بیرون کردن شما کمک کردند. و جمله‌ <span class="aya" rel="60_9" data-words="17-18">أن تولوهم</span> بدل است از جمله‌ <span class="aya" rel="60_9" data-words="5-6">الذین قاتلوکم</span>. </p> <p>و در جمله‌ <span class="aya" rel="60_9" data-words="19-24">و من یتولهم فأولئک هم الظالمون</span> قصر افراد به کار رفته (یعنی حکم کلی‌ <span class="aya" rel="60_1" data-words="5-7">لا تتخذوا عدوی...</span>، را که به اطلاقش شامل دوستی با همه کفار می‌شد، منحصر کرد در یک طائفه از کفار، یعنی کفار مشرک مکه و یاوران ایشان)، در نتیجه معنای آیه چنین می‌شود: دوستداران مشرکین مکه و دوستداران یاران مشرکین که علیه مسلمین آنها را کمک کردند، تنها آنان ستمکار و متمردان از نهی خدایند، نه مطلق دوستداران کفار. ممکن هم هست جمله مورد بحث از باب قصر و حصر نباشد، بلکه تنها برای تاکید نهی‌ <span class="aya" rel="60_1" data-words="5-7">لا تتخذوا عدوی...</span> باشد. </p> <h3>بحث روایتی‌ <span class="title" rel="60_1 60_3 60_2 60_4 60_5 60_6 60_7 60_8 60_9">چند روایت راجع به نزول آیات نهی از دوستی با کفار و مشرکین در ماجرای نامه نوشتن حاطب بن ابی بلتعه برای مشرکین مکه</span> </h3> <p> در تفسیر قمی در ذیل آیه شریفه‌ <span class="aya" rel="60_1" data-words="1-10">یا أیها الذین آمنوا لا تتخذوا عدوی و عدوکم أولیاء...</span> می‌گوید: این آیه در شان حاطب ابن ابی بلتعه نازل شده، هر چند لفظ آیه عام است، و لیکن معنایش خاص به این شخص است، و داستانش بدین قرار بود که: حاطب ابن ابی بلتعه در مکه مسلمان شد، و به مدینه هجرت کرد، در حالی که عیالش در مکه مانده بودند. از سوی دیگر کفار قریش ترس آن را داشتند که لشگر رسول خدا (ص)     <code class="page" rel="19,401"/> بر سر آنان بتازد، ناچار نزد عیال حاطب رفته، از این خانواده خواستند تا نامه‌ای به حاطب بنویسند، و از وی خبر محمد (ص) را بپرسند که آیا تصمیم دارد با مردم مکه جنگ کند یا نه؟ خانواده حاطب نامه‌ای به او نوشته، جویای وضع شدند. او در پاسخ نوشت: آری رسول خدا (ص) چنین قصدی دارد، و نامه را به دست زنی به نام صفیه داد، و او نامه را در لای گیسوان خود پنهان نموده به راه افتاد. در همین میان جبرئیل نازل شد، و رسول خدا (ص) را از ماجرا خبر داد. </p> <p>رسول خدا (ص) امیر المؤمنین علی (ع) و زبیر بن عوام را به طلب آن زن فرستاد، این دو تن خود را به او رساندند. امیر المؤمنین پرسید: نامه کجاست؟ صفیه گفت: نزد من چیزی نیست. حضرت علی و زبیر زن را تفتیش کردند، و چیزی همراه او نیافتند. زبیر گفت: حال که چیزی نیافتیم برگردیم. امیر المؤمنین فرمود: به خدا سوگند رسول خدا (ص) به ما دروغ نگفته، و جبرئیل هم به آن جناب دروغ نگفته، و او هم به جبرئیل دروغ نمی‌بندد، و جبرئیل هم به خدا دروغ نمی‌بندد، و به خدا سوگند ای زن یا نامه را در می‌آوری و می‌دهی، و یا سر بریده‌ات را نزد رسول خدا  (ص) می‌برم. صفیه گفت: پس از من دور شوید تا در آورم. آن گاه نامه را از لای گیسوانش درآورد. امیر المؤمنین نامه را گرفت و نزد رسول خدا (ص) آورد. </p> <p>رسول خدا (ص) از حاطب پرسید: این چکاری است؟ حاطب عرضه داشت: یا رسول اللَّه!به خدا سوگند این کار را از روی نفاق نکردم، و چیزی تغییر و تبدیل ندادم، و من شهادت می‌دهم به اینکه جز خدا معبودی نیست، و اینکه تو رسول بر حق اویی، و لیکن اهل و عیال من از مکه به من نوشتند که قریش با ما خوشرفتاری می‌کنند، من خواستم در حقیقت حسن معاشرت آنان را با خدمتی تلافی کرده باشم. بعد از سخنان حاطب خدای تعالی این آیه را فرستاد: <span class="aya" rel="60_1" data-words="1-10">یا أیها الذین آمنوا لا تتخذوا عدوی و عدوکم أولیاء</span>... <span class="aya" rel="60_3" data-words="11-15">و الله بما تعملون بصیر</span><span class="footnote" rel="1" title="تفسیر قمی، ج ۲، ص ۳۶۱">*</span>. </p> <p>و در الدر المنثور است که احمد، حمیدی، عبد بن حمید، بخاری، مسلم، ابو داوود، ترمذی، نسایی، ابو عوانه، ابن حیان، ابن جریر، ابن منذر، ابن ابی حاتم، ابن مردویه، بیهقی، و ابو نعیم-هر دو در کتاب دلائل-از علی (ع) روایت کرده‌اند که فرمود: رسول خدا   <code class="page" rel="19,402"/> (ص) من و زبیر و مقداد را ماموریت داد، و فرمود: راه بیفتید تا برسید، به روضه خاخ<span class="footnote" rel="1" title="محلی است بین مکه و مدینه">*</span>، در آنجا به زن مسافر برمی‌خورید، نامه‌ای با او است از او بگیرید و برایم بیاورید. </p> <p>ما از مدینه بیرون شدیم، و تا روضه رفتیم، در آنجا به آن زن مسافر برخوردیم، و گفتیم نامه را بیرون بیاور، گفت: نامه‌ای با من نیست. گفتیم نامه را بیرون بیاور و گرنه مجبورت می‌کنیم لباسهایت را بکنی. او نامه را از لای گیسوی خویش در آورد. </p> <p>نامه را نزد رسول خدا (ص) آوردیم، دیدیم حاطب در نامه‌اش پاره‌ای از تصمیمات رسول خدا (ص) را به جمعی از مشرکین گزارش داده. رسول خدا (ص) به حاطب فرمود: این چکاری بود که کردی؟ عرضه داشت: علیه من اقدام فوری مفرما یا رسول اللَّه!من مردی هستم که با قریش سخت پیوستگی دارم، ولی از آنان نیستم، و در میان مهاجرینی که با تو هستند افرادی هستند که در مکه خویشاوندانی مشرک دارند، و به وسیله آنان از مال و اولادی که در مکه دارند حمایت می‌کنند، من نیز خواستم این موقعیت را از دست ندهم، و به خویشاوندان مشرکم احسانی کنم تا آنان متقابلا خانواده‌ام را مورد حمایت قرار دهند، این نامه به این انگیزه نوشته شده، نه اینکه انگیزه‌اش کفر و یا ارتداد من از دینم باشد. رسول خدا (ص) او را تصدیق کرد، و فرمود راست می‌گوید. </p> <p>عمر گفت: یا رسول اللَّه اجازه بده تا گردنش را بزنم، حضرت فرمود: او در جنگ بدر شرکت داشت، و تو چه می‌دانی، شاید خدای تعالی نسبت به اهل بدر عنایت خاصی داشته باشد، و فرموده باشد: هر چه می‌خواهید بکنید، که شما را آمرزیده‌ام، پس آیه شریفه‌ <span class="aya" rel="60_1" data-words="1-13">یا أیها الذین آمنوا لا تتخذوا عدوی و عدوکم أولیاء تلقون إلیهم بالمودة</span> نازل شد<span class="footnote" rel="2" title="الدر المنثور، ج ۶، ص ۲۰۳">*</span>. </p> <h3> <span class="title" rel="60_1 60_9 60_2 60_3 60_4 60_5 60_6 60_7 60_8">نقد و رد روایتی که در آن آمده است: شاید خداوند به شرکت کنندگان در جنگ بدر گفته باشد هر چه می‌خواهید بکنید... !</span> </h3> <p> مؤلف: این معنا در تعدادی از روایات از چند نفر از صحابه مانند انس، جابر، عمر، ابن عباس، و جمعی از تابعین از قبیل حسن، و غیره آمده. لیکن از نظر متن خالی از اشکال نیست. </p> <p>برای اینکه اولا از ظاهر آن-بلکه صریح آن-برمی‌آید که حاطب ابن ابی بلتعه به خاطر عملی که کرده بود مستحق اعدام و یا کیفری دیگر کمتر از اعدام بوده، و تنها به خاطر شرکتش در جنگ بدر مجازات نشده، چون بدریها در برابر هیچ گناهی مجازات نمی‌شوند، برای اینکه بر حسب این روایت رسول خدا (ص) به عمر فرمود: او در جنگ بدر شرکت داشته . و در روایت حسن آمده که فرمود: اینها اهل بدرند از اهل بدر حذر     <code class="page" rel="19,403"/> کن، اینها اهل بدرند، از اهل بدر حذر کن، اینها اهل بدرند، از اهل بدر حذر کن<span class="footnote" rel="1" title="الدر المنثور، ج ۶، ص ۲۰۴">*</span>. </p> <p>در حالی که روایات وارده در داستان افک معارض آنند، چون در آن روایات آمده بعد از آنکه آیه شریفه در برائت عایشه نازل شد، رسول خدا (ص) یکی از تهمت زنندگان به عایشه، یعنی مسطح بن اثاثة، را حد زد و کیفر کرد، با اینکه این مرد از سابقین اولین است، و از مهاجرین و از شرکت کنندگان در جنگ بدر است، و این روایات در صحیح بخاری و مسلم، و در روایات بی‌شماری که در تفسیر آیات افک رسیده آمده است. </p> <p>و ثانیا اینکه در این حدیث آمده که خدای تعالی به اهل بدر فرموده هر چه می‌خواهید بکنید، که من شما را آمرزیده‌ام با هیچ منطقی درست در نمی‌آید، چون از این جمله فهمیده می‌شود که اهل بدر هر گناهی که بکنند آمرزیده‌اند و این حرف مستلزم آن است که اهل بدر هیچ تکلیف و وظیفه‌ای دینی نداشته باشند، نه چیزی بر آنان واجب باشد، و نه چیزی حرام و نه مستحبّ و نه مکروه، برای اینکه وقتی مخالفت تکلیف عقاب نداشته باشد، و انجام و ترک آن برابر باشد، تکلیف معنا ندارد، و اصلا جمله مزبور صریح است در اینکه تمامی اعمال برای اهل بدر مباح است. </p> <p>و لازمه این حرف این است که آمرزش اهل بدر شامل همه گناهان حتی گناهانی که عقل آنها را جز با توبه قابل عفو نمی‌داند بگردد، مانند بت‌پرستی، و رد بر خدا و رسول، و تکذیب رسالت رسول خدا (ص)، و افتراء بر خدا و رسول، و مسخره کردن‌ دین و احکام ضروری آن، و گناهانی دیگر مثل آن، همچون کشتن یک انسان بی‌گناه از روی ظلم و فساد در زمین، و تباه ساختن حرث و نسل، و مباح دانستن جان و عرض و مال مردم خواهید گفت: خداوند اهل بدر را از ارتکاب چنین گناهانی حفظ فرموده. در پاسخ می‌گوییم بحث ما در باره فعلیت این گونه اعمال نبود تا بگویی اهل بدر چنین گناهانی مرتکب نشدند، و خدا آنان را از امثال آن گناهان حفظ کرده، بلکه در باره امکان آمرزش امثال این گناهان در فرض ارتکاب است. </p> <p>و ثانیا کلام خدای تعالی اگر فرموده باشد: هر چه می‌خواهید بکنید باید تمامی عمومات را که در تمامی احکام شرعی یعنی عبادات و معاملات وارد شده، تخصیص بزند، و هیچ یک از آن عمومات شامل اهل بدر نشود، و اگر چنین چیزی وجود می‌داشت باید در بین صحابه معروف می‌شد، و برای آنان مسلم می‌بود که این دسته از صحابه که در جنگ بدر شرکت داشتند از تمامی تکالیف دینی هر قدر هم اهمیت داشته باشد آزادند، و حد اقل باید در   <code class="page" rel="19,404"/> بین خود اهل بدر معروف باشد، و حال آنکه در روایات وارده در باره اخبار اهل بدر، و سرگذشت آنان، اثری از آن دیده نمی‌شود، بلکه از سیره اهل بدر، و مخصوصا روشی که در فتنه‌های بعد از رحلت رسول خدا (ص) اتفاق افتاد، خلاف آن دیده می‌شود که احدی نمی‌تواند آن را انکار کند. </p> <p>از همه اینها که بگذریم آزاد شدن یک گروه از بین همه مسلمانان و رهایی آنان از قید تکلیف، به طوری که هر کاری خواستند بکنند و هر مخالفتی را با خدا و رسول بتوانند مرتکب شوند هر قدر هم عظیم باشد، مناقض با مصلحتی است که دعوت دینی و فریضه امر به معروف و نهی از منکر و نشر معارف الهی از راه نشر روایات صادره از رسول خدا (ص) بر اساس تامین آن مصلحت بنا شده است، چون وقتی مردم بدانند که اصحاب جنگ بدر در گفتن هر نوع دروغ و افتراء و ارتکاب زشت‌ترین گناه و فحشاء آزادند، دیگر چگونه دعوت آنان به سوی دین را بپذیرند، و با چه تامینی به گفته‌ها و نقل احادیث آنان اعتماد کنند. </p> <p>عین این اشکال در مورد شخص رسول اللَّه (ص) هم وارد می‌شود، به این بیان که رسول خدا (ص) سید و سرور اهل بدر بود و خدا او را به عنوان شاهد و مبشر و نذیر فرستاد، و به حکم آیه 45 و 46 سوره احزاب داعی به سوی خدا به اذن خدا و سراج منیر بوده، و اگر قرار باشد اهل بدر هر کاری بخواهند بکنند و مسئولیتی نداشته باشند، یکی از اهل بدر شخص آن جناب بود، پس باید به حکم این روایت آن جناب هم در ارتکاب هر کذب و افتراء و فحشاء و منکری آزاد باشد، و اگر این طور باشد دلها و نفوس بشر چگونه بپذیرد که چنین شخصی شاهد و نذیر و مبشر و داعی الی اللَّه و سراج منیر است، و اصلا چگونه حکمت خدا اجازه می‌دهد پست شهادت و دعوت را به کسی واگذار کند که در هیچ حال و یا گفتارش امنیتی ندارد، و چگونه چنین کسی را سراج منیر خوانده، با اینکه به او اجازه داده که باطل را احیاء کند، همان طور که‌ حق را روشن می‌سازد، و اذنش داده که همان طور که مردم را هدایت می‌کند گمراه هم بکند، و خلاصه هر کاری دلش خواست بکند، چه خوب و چه بد، و این از حکمت خدا به دور است، و آیات کریمه قرآن هم که متعرض عصمت انبیاء (ع) و متعرض حفظ وحی و قرآن است با چنین چیزهایی نمی‌سازد. </p> <p>از این هم که بگذریم اصلا چنین حرفی خطابهای الهی را در بیشتر آیاتی که در آن به صحابه رسول خدا (ص) و مؤمنین عتاب شده-العیاذ باللَّه-خطابهایی<code class="page" rel="19,405"/> بیهوده می‌سازد، زیرا صحابه‌ای که خود خدا اجازه داده هر گناهی خواستند بکنند، دیگر نباید به خاطر بعضی تخلفاتشان در آیاتی نظیر آیات مربوط به داستان بدر، احزاب، حنین، و امثال آنها مورد عتاب قرار دهد که چرا فرار کردید، و آنان را در مقابل فرار از جنگ به آتش دوزخ تهدید کند. </p> <p>یکی از روشن‌ترین آیات در این باب، آیات مربوط به داستان افک است، یکی از آنها که مرتکب شده بودند مسطح بن اثاثه بوده که خود یکی از شرکت کنندگان در جنگ بدر بوده، و در این آیات می‌خوانیم: <span class="aya" rel="24_11" data-words="15-21">لکل امرئ منهم ما اکتسب من الإثم</span><span class="footnote" rel="1" title="هر یک از آنان که مرتکب افک شدند، به قدر جرمشان کیفر دارند سوره نور، آیه ۱۱">*</span> و احدی از مرتکبین را استثناء نکرد، و نفرمود: جز آن کسی که در جنگ بدر شرکت داشته. و نیز می‌خوانیم <span class="aya" rel="24_15" data-words="15-19">و هو عند الله عظیم</span><span class="footnote" rel="2" title="افک نزد خدا از گناهان عظیم است سوره نور، آیه ۱۵">*</span> و باز می‌خوانیم: <span class="aya" rel="24_17" data-words="1-9">یعظکم الله أن تعودوا لمثله أبدا إن کنتم مؤمنین</span><span class="footnote" rel="3" title="خدا شما را زنهار می‌دهد از اینکه بار دیگر چنین کاری را تکرار کنید، البته اگر ایمان دارید">*</span> یعنی مرتکب چنین کاری ایمان ندارد، هر چند که در جنگ بدر شرکت داشته باشد<span class="footnote" rel="4" title="و شرکت در جنگ بدر و یا صحابی رسول خدا (ص) بودن چیزی نیست که ایمان انسان را تا آخر عمر بیمه کند، به طوری که هر گناهی هم که مرتکب شود با ایمانش منافات نداشته باشد و جعل این روایات به منظور این بوده که از آنها مترسکی بسازند تا مسلمانان جرأت نکنند در برابر خلافکاریهای خلفاء اعتراض کنند مترجم">*</span>. </p> <p>و باز از روشن‌ترین آیاتی که این احادیث را رد می‌کند و لوازم معنای آنها را نمی‌پذیرد، خود آیاتی است که روایات مذکور در شان نزول آنها وارد شده، برای اینکه در این آیات در باره دوستی با کفار می‌خوانیم‌ <span class="aya" rel="60_1" data-words="49-56">و من یفعله منکم فقد ضل سواء السبیل</span><span class="footnote" rel="5" title="مجمع البیان، ج ۹، ص ۲۷۰">*</span> و می‌خوانیم‌ <span class="aya" rel="60_9" data-words="19-24">و من یتولهم فأولئک هم الظالمون</span><span class="footnote" rel="6" title="مجمع البیان، ج ۹، ص ۲۷۰">*</span>. </p> <p>پس معلوم می‌شود اگر آیات مورد بحث خطاب و عتاب را متوجه به عموم مؤمنین کرده، و همه را در برابر روابط پنهانی با کفار عتاب می‌کند به اعتبار این بوده که این عمل از بعضی از آنان-یعنی حاطب بن ابی بلتعه-سرزده، و به اسلام و مسلمانان خیانت کرده، و آیات شریفه عمل بعضی را به همه نسبت داده، و تهدید را هم متوجه همه کرده،  (تا بدانند عمل بد برای همه بد است، نه تنها برای شخص معینی). </p> <p>و اگر حاطب به خاطر اینکه بدری است در چنین عملی آزاد بوده، و قلم تکلیف را از     </p> <p>سوره نور، آیه 17.        <code class="page" rel="19,406"/> او برداشته بودند، و به او فرموده بودند: هر چه می‌خواهی بکن که تو آمرزیده‌ای دیگر چرا باید او را راه گم کرده و ظالم بخوانند، و مورد عتاب و تهدید قرار دهند، بقیه مسلمانان هم که چنین کاری نکرده بودند، پس اصلا چرا باید این آیات نازل شده باشد، و در آن عمل ناشایستی را که اگر از غیر حاطب سر زده بود ناشایست می‌شد و چون از او سر زده هیچ ناشایستگی ندارد، به همه مؤمنین نسبت دهند، و همه را مورد تهدید قرار دهند. </p> <p>و کلام خدای عز و جل، أجل از این است که مردم را به خاطر عملی که نکرده‌اند، بلکه شخصی کرده که او هم اجازه داشته مورد عتاب و تهدید قرار دهد. </p> <h3> <span class="title" rel="60_8 60_1 60_2 60_3 60_4 60_5 60_6 60_7 60_9">چند روایت در باره تجویز معاشرت و خوش رفتاری با کفار غیر محارب و در باره حب و بغض بخاطر خدا</span> </h3> <p> باز در همان کتاب است که بخاری، ابن منذر، نحاس و بیهقی-در کتاب شعب الایمان-از اسماء دختر ابی بکر روایت کرده که گفت: مادرم که زنی مشرک بود و در عهد مشرکین قریش و پیمان ایشان با رسول خدا (ص) قرار داشت، به دیدنم آمده بود من از رسول خدا (ص) پرسیدم آیا اجازه هست به دیدنش بروم، و صله رحم کنم؟ در پاسخ من بود که آیه شریفه‌ <span class="aya" rel="60_8" data-words="1-9">لا ینهاکم الله عن الذین لم یقاتلوکم فی الدین</span> نازل شد، و حضرت فرمود: بله بدیدنش برو و صله کن<span class="footnote" rel="1" title="الدر المنثور، ج ۶، ص ۲۰۵">*</span>. </p> <p>و نیز در همان کتاب آمده که ابو داوود در تاریخ خود، و ابن منذر از قتاده روایت کرده‌اند که گفته است: آیه شریفه‌ <span class="aya" rel="60_8" data-words="1-9">لا ینهاکم الله عن الذین لم یقاتلوکم فی الدین</span>، به وسیله آیه‌ <span class="aya" rel="9_5" data-words="5-8">فاقتلوا المشرکین حیث وجدتموهم</span> نسخ شده است<span class="footnote" rel="2" title="الدر المنثور، ج ۶، ص ۲۰۵">*</span>. </p> <p>مؤلف: خواننده عزیز توجه فرمود که گفتیم این حرف درست نیست، برای اینکه نسخ در جایی است که دو آیه دو دلالت ضد هم داشته باشند، و این دو آیه هیچ ضدیتی با هم ندارند، و هر یک در جای خودش درست است. </p> <p>و در کافی به سند خود از سعید اعرج از امام صادق (ع) روایت آورده که گفت: امام فرمود: از محکم‌ترین دست‌آویزهای ایمان یکی این است که به خاطر خدا و در راه او دوستی کنی، و در راه او دشمنی کنی، در راه او بدهی، و در راه او از عطاء دریغ نمایی<span class="footnote" rel="3" title="اصول کافی، ج ۱، ص ۱۲۵، ح ۲">*</span>. </p> <p>و قمی به سند خود از اسحاق بن عمار از امام صادق (ع) روایت آورده که فرمود: هر کسی را دیدید که دوستی‌اش به خاطر دین نبود، و دشمنی‌اش به خاطر دین نبود، بدانید که او دین ندارد<span class="footnote" rel="4" title="اصول کافی، ج ۱، ص ۱۲۷، ح ۱۶">*</span>. </p> 
