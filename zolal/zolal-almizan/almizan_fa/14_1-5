<h2 class="sura">سوره ابراهیم مکی است و 52 آیه دارد</h2><h3 class="ayas">سوره إبراهیم آیه‌های ۱ تا ۵</h3><code class="section" rel="14_1-5"/><h3>ترجمه آیات</h3> <p>   <span class="trans" rel="14_0"/><span class="trans" rel="14_1">این کتابی است که به تو نازل کردیم تا مردم را به اذن پروردگارشان از ظلمتها خارج و به سوی نور که راه خدای عزیز و ستوده است ببری.  «۱» </span><span class="trans" rel="14_2">خدایی که هر چه در آسمانها و هر چه در زمین هست از او است و وای بر کافران از عذاب شدید.  «۲» </span><span class="trans" rel="14_3">همان کسانی که زندگی این دنیا را بر جهان دیگر ترجیح داده و (مردم را) از راه خدا باز می‌دارند و می‌خواهند راه حق را منحرف کنند، آنها در گمراهی دورند.  «۳» </span><span class="trans" rel="14_4">هیچ پیغمبری را جز به زبان مردمش نفرستادیم، تا (احکام را) برای آنان بیان کند، و<code class="page" rel="12,4"/> خدا هر که را بخواهد گمراه، و هر که را بخواهد هدایت می‌نماید، و او عزیز و حکیم است.  «۴» </span><span class="trans" rel="14_5">ما موسی را با معجزه‌های خویش فرستادیم (و دستور دادیم) که ای موسی!مردمت را از ظلمتها به سوی نور بیرون آر و ایام اللَّه را بیادشان آر که در این،  (یادآوری)، برای هر صبور شکرگزاری عبرتی هست.  «۵» </span></p>       <h3>بیان آیات‌ <span class="title" rel="14_1 14_2 14_3 14_4 14_5">خلاصه و برداشتی از آیات سوره ابراهیم</span> </h3> <p> آیات کریمه این سوره، پیرامون اوصاف قرآنی که بر پیغمبر اسلام (صلوات اللَّه علیه) نازل شده بحث می‌کند و آن را با اوصاف زیر معرفی می‌نماید: این کتاب، آیت و معجزه و نشانه رسالت آن جناب است و مردم را از ظلمت‌ها به سوی نور بیرون می‌کشد، و به راه مستقیم خدا راهنماییشان می‌کند، خدایی که عزیز و حمید است، یعنی غالب و قاهری است که هرگز مغلوب کسی نمی‌شود، و غنی و بی نیازی است که هرگز محتاج کسی نمی‌گردد، خدایی که در کارهای خدائیش جمیل است، یعنی برای مردم جز خوبی و نعمت منظوری ندارد. </p> <p>وقتی خدا منعم و غالب و بی نیاز و پسندیده کار باشد، بر مردم که <em>منعم علیه</em> او هستند لازم است که دعوت او را لبیک گویند، تا در نتیجه از نعمتهایی که او به ایشان ارزانی داشته برخوردار شوند، و آن نعمتها به سعادتشان تمام شود. </p> <p>و نیز لازم است که از غضب او بر حذر باشند، زیرا پر واضح است که عذاب خدایی که هم قوی است و هم بی نیاز مطلق، شدید خواهد بود، چرا که او می‌تواند از وجود بندگانش چشم پوشیده، همه را دستخوش هلاکت نماید و به دیار عدم بفرستد، و از نو خلق و بندگان دیگری بیافریند هم چنان که همین عمل را در امم گذشته انجام داده است. </p> <p>آری، تمامی موجودات ریز و درشت و زمینی و آسمانی این عالم، با زبان حال، گویای این حقیقتند که <em>رب العزة</em> و <em>ولی حمید</em> تنها او است، و رب دیگری غیر از او نیست. </p> <p>این خلاصه و برداشتی بود از آیات این سوره که با آیه زیر که می‌فرماید: <span class="aya" rel="14_52" data-words="1-16">هذا بلاغ للناس و لینذروا به و لیعلموا أنما هو إله واحد و لیذکر أولوا الألباب</span> ختم می‌شود. </p> <p>و شاید مقصود آن مفسری<span class="footnote" rel="1" title="تفسیر کبیر منهج الصادقین، چاپ اسلامیه، ج ۵، ص ۱۲۲">*</span> هم که گفته است: با در نظر گرفتن آیه   <code class="page" rel="12,5"/> <span class="aya" rel="14_1" data-words="5-12">لتخرج الناس من الظلمات إلی النور بإذن ربهم</span> که اولین آیه این سوره است، می‌توان گفت: این سوره با ذکر و بیان غرض از رسالت و فرستادن کتاب، افتتاح شده است همین مطلبی باشد که ما خاطر نشان ساختیم. </p> <p>این سوره-آن گونه که از سیاق آیاتش برمی‌آید-در مکه نازل شده است، هر چند که به ابن عباس و حسن و قتاده-سه تن از قاریان صدر اسلام-نسبت داده‌اند که ایشان گفته‌اند: همه آیات این سوره در مکه نازل شده، بجز دو آیه آن که راجع به کشته شدگان در جنگ بدر است که به دست مسلمین کشته شدند، و آن دو آیه‌ <span class="aya" rel="14_28-29" data-words="1-19">أ لم تر إلی الذین بدلوا نعمت الله کفرا و أحلوا قومهم دار البوار، جهنم یصلونها و بئس القرار</span><span class="footnote" rel="1" title="سوره ابراهیم، آیه ۲۸ و ۲۹">*</span> است، ولی ما بزودی خواهیم گفت که این دو آیه نه تنها صراحتی به اینکه در غیر مکه نازل شده باشند ندارند، بلکه ظهور هم ندارند. </p> <p><code class="aya" rel="14_1"/> <span class="aya" rel="14_1" data-words="1-12">الر کتاب أنزلناه إلیک لتخرج الناس من الظلمات إلی النور بإذن ربهم</span>. </p> <p>یعنی هذا کتاب انزلناه الیک <em>بنا بر این، کلمه</em> کتاب خبر است برای مبتدای حذف شده که عبارت است از <em>هذا: این</em> ، البته این معنا را ما از سیاق آیه استفاده کردیم و گر نه مفسرین دیگر طوری دیگر معنا کرده‌اند. </p> <h3> <span class="title" rel="14_1"><span class="phrase">اشاره به عمومیت رسالت پیامبر اسلام (ص) و اینکه مراد از <em rel="fa_14_1_6-6" data-sentence="55:103">ناس</em> در <span class="aya" rel="14_1" data-words="5-10">لتخرج الناس من الظلمات إلی النور</span> همه مردم است</span></span> </h3> <p> <span class="phrase">از ظاهر سیاق جمله‌ <span class="aya" rel="14_1" data-words="5-10">لتخرج الناس من الظلمات إلی النور</span> استفاده می‌شود که منظور از <em rel="fa_14_1_6-6" data-sentence="133:897">ناس</em> عموم مردم میباشد نه‌فقط قوم رسول خدا و مؤمنین از ایشان، چون در ظاهر لفظ آیه هیچ دلیلی بر این تقیید نیست، و کلام خدای تعالی در آیاتی دیگر صراحت دارد بر اینکه رسالتش عمومی است، مانند آیه‌ <span class="aya" rel="25_1" data-words="7-9">لیکون للعالمین نذیرا</span><span class="footnote" rel="2" title="تا برای همه اهل عالم هشدار باشد سوره فرقان، آیه ۱">*</span>، و آیه <span class="aya" rel="6_19" data-words="17-21">لأنذرکم به و من بلغ</span><span class="footnote" rel="3" title="تا شما و هر کس را که این قرآن بگوشش برسد هشدار دهم سوره انعام، آیه ۱۹">*</span>، و آیه‌ <span class="aya" rel="7_158" data-words="1-9">قل یا أیها الناس إنی رسول الله إلیکم جمیعا</span><span class="footnote" rel="4" title="بگو ای مردم من فرستاده خدایم بسوی همگی شما سوره اعراف، آیه ۱۵۸">*</span> و نیز آیات صریحی که مربوط به دعوت یهود و سایر اهل کتاب می‌باشد، و همچنین عمل خود آن حضرت که همه اقوام و ملتها را دعوت می‌کرد.</span> </p> <p>و <span class="phrase">هر که از هر قوم و ملتی ایمان می‌آورد ایمانش را می‌پذیرفت و نمی‌فرمود: من تنها برای قوم خود مبعوث شده‌ام به شهادت اینکه اسلام عبد اللَّه بن سلام یهودی و سلمان فارسی و بلال حبشی و صهیب رومی و امثال ایشان را پذیرفت علاوه بر این،         <code class="page" rel="12,6"/> آخرین آیه این سوره یعنی آیه‌ <span class="aya" rel="14_52" data-words="1-6">هذا بلاغ للناس و لینذروا به...</span> در مقابل اولین آیه آن یعنی آیه‌ <span class="aya" rel="14_1" data-words="2-3">کتاب أنزلناه</span> است که مؤید این گفتار ما است که گفتیم مقصود از  <em rel="fa_14_1_6-6" data-sentence="532:125">ناس</em> تنها همان افرادی نیست که در زمان رسول خدا ایمان آوردند و از تاریکی‌ها به سوی نور بیرون آمدند، بلکه منظور عموم افراد بشر است.</span> </p> <p>در این آیه بیرون کردن از ظلمت به سوی نور را به رسول خدا (ص) نسبت داده و فرموده است: تا تو مردم را بیرون آوری. این بدان جهت است که رسول خدا (ص) یکی از اسباب ظاهری این اخراج است، و ایمان هر مؤمنی هر چند در هزاران سال بعد و با واسطه‌های بسیار باشد بالأخره مستند به آن جناب می‌شود. </p> <h3> <span class="title" rel="14_1 14_2 14_3 14_4 14_5">وجه جمع بین آیاتی که هدایت مردم را به رسول خدا (ص) نسبت می‌دهد و آیاتی که آن را به خدا نسبت می‌دهد و اشاره به نکته مفرد آوردن <em>نور</em> و جمع آوردن <em>ظلمات</em> </span> </h3> <p> در اینجا ممکن است بپرسید که: این آیه هدایت مردم را به رسول خدا  (ص) نسبت داده، و حال آنکه آیه‌ <span class="aya" rel="28_56" data-words="1-11">إنک لا تهدی من أحببت و لکن الله یهدی من یشاء</span><span class="footnote" rel="1" title="چنین نیست که تو هر که را دلت بخواهد هدایت کنی، بلکه این خداست که هر که را بخواهد هدایت می‌کند سوره قصص، آیه ۵۶">*</span>، این معنا را از آن جناب سلب می‌کند، این تناقض چگونه بر طرف می‌شود؟. </p> <p>در جواب می‌گوییم آیه‌ای که هدایت را از آن حضرت، سلب می‌کند با آیه مورد بحث، منافات ندارد، چون آن آیه اصالت و استقلال رسول خدا  (ص) را در هدایت خلق انکار می‌کند نه مطلق هدایت و حتی هدایت به نحو وساطت و به اذن خدای را، تا منافات داشته باشد. خلاصه اینکه آیه مورد بحث آن جناب را در امر هدایت واسطه میان خدا و خلق می‌داند و آیه سوره قصص استقلال او را انکار می‌کند، به شهادت اینکه آیه‌ <span class="aya" rel="42_52" data-words="26-31">و إنک لتهدی إلی صراط مستقیم</span><span class="footnote" rel="2" title="و تو مسلما به سوی راه راست هدایت می‌کنی سوره شوری، آیه ۵۲">*</span> صریحا هدایت را به او نسبت می‌دهد، و در آیه مورد بحث هم که جمله‌ <span class="aya" rel="14_1" data-words="11-12">بإذن ربهم</span> را اضافه نموده به منظور اشاره به همین جهت است. </p> <p>منظور از <em>ظلمات</em> در آیه شریفه، ضلالت و گمراهی، و منظور از <em>نور</em> ، هدایت است، و این تعبیر در قرآن کریم مکرر آمده و در موارد بسیاری هدایت را نور، و ضلالت را ظلمت خوانده است. و اگر هدایت را نور، و ضلالت را ظلمات نامیده     <code class="page" rel="12,7"/> (یکی را مفرد و یکی را جمع آورده) برای اشاره به این جهت است که هدایت از مصادیق حق است و حق یکی است و هیچ فرق و تغایری میان مصادیق آن نیست، به خلاف ضلالت که مصادیق مختلفی دارد، چون ضلالت ناشی از پیروی هواهای نفسانی است که با هم اختلاف دارند، و افراد و مصادیق هوی یک جور نیستند و لذا در آیه‌ <span class="aya" rel="6_153" data-words="1-14">و أن هذا صراطی مستقیما فاتبعوه و لا تتبعوا السبل فتفرق بکم عن سبیله</span><span class="footnote" rel="1" title="این راه من است، که مستقیم است، آن را پیروی کنید و راههای دیگر را نروید که اگر بروید از راه بیرون و پراکنده‌تان می‌کنند سوره انعام، آیه ۱۵۳">*</span> راه خدا و حق را یک راه (سبیل) و راه ضلالت را چند راه (سبل) خوانده است. </p> <h3> <span class="title" rel="14_1 14_4 14_2 14_3 14_5"> <em>لام</em> در جمله: لتخرج الناس... برای افاده غرض است نه عاقبت</span> </h3> <p>  <em>لام</em> در جمله‌ <span class="aya" rel="14_1" data-words="5-6">لتخرج الناس...</span> <em>لام غرض</em> است-بنا بر آنچه گفتیم که مقصود از ناس عموم مردم است-و این معنا را افاده می‌کند که منظور از فرستادن قرآن، بیرون کردن مردم از ظلمات به سوی نور است، نه اینکه <em>لام عاقبت</em><span class="footnote" rel="2" title="&lt;em&gt;لام عاقبت&lt;/em&gt; ، به آن لامی می‌گویند که مدلولش امری واقع شدنی باشد، هر چند که مورد غرض هم نباشد، مانند لامی که در آیه &lt;span class=&quot;aya&quot; rel=&quot;۲۸_۸&quot; data-words=&quot;۱-۸&quot;&gt;فَالْتَقَطَهُ آلُ فِرْعَوْنَ لِیَکُونَ لَهُمْ عَدُوًّا وَ حَزَناً&lt;/span&gt; آل فرعون، صندوقی که موسی در آن بود از آب گرفتند تا برای آنان دشمن و مایه اندوه باشد  (سوره قصص، آیه ۸) بکار رفته، چون غرض آل فرعون از گرفتن صندوق این نبود که برای خود دشمن و مایه اندوه فراهم کنند، لیکن نتیجه و عاقبت کارشان این بود بنا بر این، اگر لام در آیه مورد بحث هم لام عاقبت می‌بود می‌بایستی همه مردم عالم از ظلمتها به سوی نور بیرون شده باشند، و چون می‌بینیم چنین نشده می‌فهمیم که لام مذکور، لام غرض است و به آیه چنین معنایی می‌دهد:  منظور از فرستادن رسولان و انزال کتب این است که مردم چنین و چنان شوند ">*</span> باشد چون اگر لام عاقبت می‌بود، لازم بود که تمامی مردم عالم به قرآن ایمان آورده باشند و حال آنکه ایمان نیاورده‌اند. </p> <p>بعضی گفته‌اند که: ممکن است لام را برای عاقبت بگیریم و بگوییم تربیت الهی و بیرون کردن از ظلمات به سوی نور و رساندن خلق به سعادت و کمال واقعیشان شرایطی دارد، که یکی آمادگی و استعداد خلق است، و اگر افرادی استعداد نداشته باشند هر چند که فیض خدا عام بوده و عاقبت و هدف نهایی انزال قرآن هم تربیت عموم مردم است ولی تربیت نخواهند شد. پس هر چند که عاقبت، عمومیت دارد، لیکن مقداری از آن امکان تحقق دارد، نه همه آن. </p> <p>     <code class="page" rel="12,8"/> ولی <span class="phrase">این آقایان غفلت ورزیده‌اند از اینکه برگشت کلامشان به این است که مفید عاقبت بودن لام خلاف ظاهر است، و ظاهر آیه این است که لام برای غرض باشد، چون حاصل کلامشان این می‌شود که منظور از <em rel="fa_14_1_6-6" data-sentence="180:801">ناس</em> تنها صاحبان استعداد و قابلیت است، و حال آنکه ارسال کتاب، مقید به طبقه معینی نیست، پس می‌فهمیم که لام در آیه، لام عاقبت نیست، بلکه لام غرض است و مقصود از غرض هم، غرض تشریع است، به این معنا که احکام خدا بخاطر وجود اغراض و مصالحی جعل شده‌اند، یعنی اگر خدای سبحان مردم را به سوی خود دعوت می‌کند برای این است که ایشان را بیامرزد، و اگر به سوی ایمان و عمل صالح راهنماییشان می‌کند برای این است که ایشان را به سعادت خود نایل ساخته و به بهشت واردشان کند، و اگر رسولانی ارسال و کتبی انزال کرده برای این است که آنها را از ظلمات به سوی نور درآورد، و اگر امر و نهی کرده باز برای این است که آنها را پاک کند و از آلودگی‌های شیطان دورشان سازد، و در قرآن آیاتی که این معنا را بفهماند بسیار است، و همچنین روایاتی هم که این معنی را افاده کند شاید از هزارها هم متجاوز باشد، و به همین جهت نمی‌توانیم به نقل آنها بپردازیم.</span> </p> <p><span class="phrase">پس به صرف اینکه می‌بینیم اکثر مردم جهان از نعمت این نور محروم مانده‌اند نمی‌توانیم از ظاهر آیه دست برداشته، کلمه <em rel="fa_14_1_6-6" data-sentence="113:25">ناس</em> را مقید به مستعدین کنیم.</span> آری ظاهر قرآن برای ما حجت است، به دلیل اینکه فرموده: <span class="aya" rel="43_3" data-words="1-6">إنا جعلناه قرآنا عربیا لعلکم تعقلون</span><span class="footnote" rel="1" title="ما این کتاب را قرآنی عربی قرار دادیم تا شاید شما تعقل کنید سوره زخرف آیه ۳">*</span> و نیز فرموده است: <span class="aya" rel="14_4" data-words="1-18">و ما أرسلنا من رسول إلا بلسان قومه لیبین لهم فیضل الله من یشاء و یهدی من یشاء</span><span class="footnote" rel="2" title="هیچ پیامبری نفرستادیم مگر به زبان قوم خودش تا راه را برای ایشان روشن کند، آن گاه خدا هر که را بخواهد گمراه و هر که را بخواهد هدایت می‌کند سوره ابراهیم، آیه ۴">*</span>. و دلالت این دو آیه بر حجیت ظاهر قرآن جای حرف نیست، زیرا در آیه اول صریحا می‌فرماید آنچه از کتاب خدا  و در آیه دوم می‌فرماید آنچه از کلام رسول خدا می‌فهمید برایتان حجت است، و بر طبق همان مؤاخذه می‌شوید. </p> <p>و ما از آیه‌ <span class="aya" rel="14_10" data-words="11-13">یدعوکم لیغفر لکم</span><span class="footnote" rel="3" title="شما را می‌خواند تا گناهتان را بیامرزد سوره ابراهیم، آیه ۱۰">*</span> جز این نمی‌فهمیم که آمرزش، غرض دعوت است، هم چنان که از کلام یک مولای عرفی که به غلامش می‌گوید: برایم       <code class="page" rel="12,9"/> آب بیاور تا بیاشامم <em>یا</em> غذا بیاور تا بخورم <em>یا</em> فلانی را بپوشان تا عورتش بیرون نیفتد جز این نمی‌فهمیم که آشامیدن و خوردن و ستر عورت کردن، غرضهایی هستند که در دستورات وی منظور شده‌اند، خدای تعالی هم، هر امر و نهیی که بکند و هر حکم و شریعتی که بیاورد از آن غرض و منظوری دارد. </p> <h3> <span class="title" rel="14_1 14_2 14_3 14_4 14_5">بیان اینکه وجود غرض و مصلحت در افعال خداوند برای رفع نیاز یا استکمال نیست</span> </h3> <p> البته معنای این کلام این نیست که خداوند محتاج به آن غرض است، زیرا خداوند منزه از احتیاج بوده و ساحتش مبرای از هر نقص است، هم چنان که فرموده است: <span class="aya" rel="29_6" data-words="7-11">إن الله لغنی عن العالمین</span><span class="footnote" rel="1" title="خداوند مسلما بی نیاز از همه عالمیان است سوره عنکبوت، آیه ۶">*</span> و نیز فرموده: <span class="aya" rel="6_133" data-words="1-5">و ربک الغنی ذو الرحمة</span><span class="footnote" rel="2" title="پروردگار بی‌نیاز تو صاحب رحمت است سوره انعام، آیه ۱۳۳">*</span> و نیز فرموده: <span class="aya" rel="35_15" data-words="1-11">یا أیها الناس أنتم الفقراء إلی الله، و الله هو الغنی</span><span class="footnote" rel="3" title="ای مردم!شما نیازمند به خدایید و خدا است که بی نیاز است سوره فاطر، آیه ۱۵">*</span>. </p> <p>و به حکم این آیات، خدای تعالی از هر چیزی بی نیاز است و از هیچ چیز -حتی از غرضهای مورد بحث-نفع نمی‌برد ولی در عین حال، کارهایش هم عبث و گزاف و بیهوده نیست، و چگونه بیهوده باشد و حال آنکه کلام مجیدش او را به حکیم بودن توصیف نموده و از عبث منزهش داشته و فرموده است: <span class="aya" rel="23_115" data-words="1-5">أ فحسبتم أنما خلقناکم عبثا</span><span class="footnote" rel="4" title="آیا پنداشته‌اید که ما شما را بیهوده خلق کرده‌ایم؟ سوره مؤمنون، آیه ۱۱۵">*</span> که خود می‌رساند، اوامر و نواهی خداوند-که گفتیم باعث کمال آدمی است-در حقیقت مکمل خلقت انسانی است. </p> <p>پس خداوند، هم در خلق کردن انسانها غرض داشته و هم در امر و نهیش، هر چند که اغراض خداوند مانند اغراض ما از باب استکمال نیست، آری ما هر کاری که می‌کنیم به این منظور است که یا نقصی از خود برطرف سازیم و یا کمالی را که نداریم به دست آوریم، ولی خدای سبحان چنین نیست. اغراض او و حکمتها و مصالحی که در کارهایش هست، در خود او اثر نمی‌گذارد و مانند ما نیست که تصور مصالح و منافع عمل، تحریکمان کند تا آن عمل را انجام داده، و انجام آن را بر ترکش ترجیح دهیم، زیرا خدای سبحان، قاهری است که در هیچ فرضی مقهور نمی‌شود، و غالبی است که در هیچ وصفی مغلوب نمی‌گردد، او مالک هر چیزی است، و چیزی مالک او نمی‌شود، او بر هر چیزی حکومت می‌کند و هیچ چیز بر او حکم نمی‌راند، برای         <code class="page" rel="12,10"/> او شریکی در ملک نیست و سرپرستی بخاطر ذلیل بودن ندارد، پس مانند ما محکوم به عقل نمی‌شود، بلکه او است که هر عقلی را به آنچه که تعقل می‌کند راهنمایی می‌نماید این ما هستیم که وجود مصلحت، ناگزیرمان می‌کند تا عمل دارای مصلحت را انجام دهیم، و وجود مفسده، ما را بر آن وامی‌دارد که عمل دارای مفسده را ترک نماییم، ولی خداوند را هیچ مصلحتی ناگزیر نمی‌کند تا فعلی را انجام دهد و هیچ مفسده‌ای وانمی‌دارد تا آن را ترک کند بلکه او است که مصلحت و مفسده را دارای چنین اثری کرده است که یکی ما را وا بدارد و دیگری بازمان دارد. پس غرض و مصلحت، اموری هستند که از مقام فعل او انتزاع می‌شوند، به این معنا که فعل او مشروط و موقوف بر مصلحت است، ولی مصلحت در ذات او حکومت و اثری ندارد و او را مجبور و مضطر به انجام فعل نمی‌کند، عینا نظیر ایجاد و وجود است، وقتی خدای تعالی انسانی را با امر <em>کن</em> ایجاد می‌کند عقل، از همان انسان خارجی این حکم را انتزاع می‌کند که هم ایجاد است و هم وجود، ایجاد خداست و وجود او، و حکم می‌کند به اینکه وجودش متوقف بر ایجاد خدا است. همچنین از فعل خدا با در نظر گرفتن حکمت و سایر صفات کمال او، این حکم را انتزاع می‌کند که وجود فلان شخص، هم فعل خداست و هم دارای مصلحتی مورد نظر است، آن گاه حکم می‌کند به اینکه فعل خدا وقتی صورت خارجی به خود می‌گیرد، و خداوند وقتی فعلی را انجام می‌دهد که دارای مصلحت باشد. </p> <p>این آن معنایی است که بعد از تدبر و دقت در کلام خدای تعالی به دست می‌آید، و خلاصه‌اش این است که: وقتی به حکم کلام خود خدای تعالی می‌گوییم  کارهای خداوند از روی حکمت و مصلحت و متوقف بر غرض است نه بیهوده و گزاف ، معنایش این است که خدای تعالی در کارهایش غرض‌هایی دارد که عاید خلقش می‌شود نه عاید خودش. </p> <h3> <span class="title" rel="14_1 14_2 14_3 14_4 14_5">جهات فرق بین اغراض ما بندگان و اغراض خدای سبحان</span> </h3> <p> و حاصل اینکه میان اغراض ما بندگان و اغراض خدای سبحان از دو جهت تفاوت است: اول-از جهت اینکه خدای تعالی، از کارهایش کسب کمال نمی‌کند، بر خلاف ما انسانها و هر حیوان صاحب شعور و اراده، که هر کاری را که می‌کنیم غرضی از آن در نظر می‌گیریم که عاید آن غرض جبران کمبودها و به کمال رساندن نواقص است<code class="page" rel="12,11"/> دوم-از این جهت که مصلحت و مفسده بر ما صاحبان شعور، حاکم است و ما را به حرکت در آورده و یا از حرکت باز می‌دارد، ولی در خدای سبحان حکومت نداشته و او را مضطر و مجبور به انجام کاری نمی‌کند. </p> <p>و اما آن نزاع معروفی که میان اشاعره و معتزله در خصوص افعال خدا وجود دارد که: آیا آن افعال معلول غرض هستند یانه؟ و به معنای روشن‌تر. آیا خدا در کارهایش محکوم مصالح واقعی است، بطوری که بودن مصلحت در یک عمل، او را محکوم می‌کند به اینکه انجام آن را بر ترکش ترجیح دهد، و اگر آن مصلحت نبود محکوم به چنین چیزی نمی‌شد؟ یا نه اصلا در کارهای خدای تعالی هدفی نیست، و اگر کاری می‌کند بیهوده و بدون هدف می‌کند؟ نزاعی است بی ثمر، که بحث و دقت، آدمی را به هیچ طرفش رهبری نمی‌کند، یعنی هیچ یک از دو طرفش صحیح نیست، و هر دو طرف باطل و بر خلاف حق است. </p> <p>همانطور که قبلا شرح دادیم حق مطلب بر خلاف همه اینها بوده و <em>امر بین الامرین</em> است نه به آن صورت که اشاعره گفته‌اند (افراط) و نه به آن گونه که معتزله نظر داده‌اند (تفریط) و ان شاء اللَّه در بحثهای آینده این کتاب، بحثی مفصل و کافی از نظر عقل و نقل (قرآن و حدیث) در پیرامون این مساله عنوان خواهیم کرد. </p> <p>در جمله‌ <span class="aya" rel="14_1" data-words="11-12">بإذن ربهم</span> التفاتی به کار رفته، یعنی سیاق کلام از تکلم مع الغیر  <em>انزلنا</em> به جمع غایب‌ <span class="aya" rel="14_1" data-words="11-12">بإذن ربهم</span> برگشته است، با اینکه جا داشت بفرماید: انزلناه الیک لتخرج الناس من الظلمات الی النور باذننا... اما فرمود: <span class="aya" rel="14_1" data-words="11-12">بإذن ربهم</span>. و نکته اش این است که خواسته با همین تغییر سیاق و بدون آوردن کلامی اضافی بفهماند که خدای تعالی پروردگار همین مشرکین است، که برای او شریک‌هایی گرفته‌اند، چون در حقیقت روی سخن با ایشان است هر چند رسول خدا (ص) را مخاطب قرار داده است. و نیز خواسته است در همین ابتدای سوره اسمی از ربوبیت او برده شود تا عنوان و آغاز بحث سوره قرار گیرد چون این سوره درباره توحید ربوبیت بحث می‌کند. </p> <h3> <span class="title" rel="14_1 14_2 14_3 14_4 14_5">معنای عزت و عزیز و دارای عزت بودن خدای تعالی</span> </h3> <p> <span class="aya" rel="14_1-2" data-words="13-26">إلی صراط العزیز الحمید، الله الذی له ما فی السماوات و ما فی الأرض</span>. </p> <p>عزت در مقابل ذلت است، راغب گفته: عزت حالتی است در انسان که نمی‌گذارد مغلوب کسی شود و شکست بخورد، و اصل آن از ارض عزاز: زمین سفت  گرفته شده است، و در قرآن کریم آمده: <span class="aya" rel="4_139" data-words="8-15">أ یبتغون عندهم العزة فإن العزة لله جمیعا</span> و نیز وقتی می‌گویند: <em>تعزز اللحم</em> معنایش این است که گوشت نایاب شده و گویا در زمین<code class="page" rel="12,12"/> محکمی قرار گرفته که نمی‌توان به آن دست یافت<span class="footnote" rel="1" title="مفردات راغب، ماده &lt;em&gt;عز&lt;/em&gt; ">*</span>. </p> <p>بنا بر این، عزت عزیز، آن حالتی است که به خود گرفته و دست یافتن به وی دشوار شده است، و عزیز قوم هم آن کسی است که بر همه قاهر است، و کسی بر او قاهر نیست، چون مقامی دارد که هر که قصد او را کند مانعش می‌شوند، و از دسترسی به او بازش می‌دارند تا نتواند مقهورش کند. و باز به همین جهت هر چیز نایاب را عزیز الوجود می‌گویند، و اگر در قرآن کریم به معنای مشقت هم آمده مانند: <span class="aya" rel="9_128" data-words="6-9">عزیز علیه ما عنتم</span><span class="footnote" rel="2" title="بر او رنج بردن شما سخت است سوره توبه، آیه ۱۲۸">*</span> و مانند: <span class="aya" rel="38_23" data-words="15-18">و عزنی فی الخطاب</span><span class="footnote" rel="3" title="و در سخن سرکشی و غلبه کرد بر من سوره ص، آیه ۲۳">*</span> باز به همین مناسبت است، زیرا هر چیزی که بر انسان گران آید و مشقت داشته باشد حتما دستیابی به آن مشکل است، پس عزیز می‌باشد. </p> <p>و اگر خدای سبحان عزیز است (و بلکه همه عزتها از او است) برای این است که او ذاتی است که هیچ چیز از هیچ جهت بر او قهر و غلبه ندارد، و او بر همه چیز و از هر جهت قهر و غلبه دارد و اگر کس دیگری از عزت سهمی دارد از اوو به اذن او گرفته است، هم چنان که فرمود: <span class="aya" rel="4_139" data-words="8-15">أ یبتغون عندهم العزة فإن العزة لله جمیعا</span><span class="footnote" rel="4" title="آیا عزت را از ناحیه خود جستجو می‌کنید و حال آنکه عزت همه‌اش از خدا است؟ سوره نساء، آیه ۱۳۹">*</span> و نیز فرموده: <span class="aya" rel="35_10" data-words="1-7">من کان یرید العزة فلله العزة جمیعا</span><span class="footnote" rel="5" title="هر که عزت می‌خواهد (باید بداند) تمامی عزتها از خداست سوره فاطر، آیه ۱۰">*</span>. </p> <p><span class="phrase">کلمه <em rel="fa_14_1_16-16" data-sentence="5:449">حمید</em> که در آیه مورد بحث آمده بر وزن <em>فعیل</em> و به معنای مفعول از ماده <em>حمد</em> است، و <em>حمد</em> عبارت است از ثنای جمیل و مدح بر خوبیهای اختیاری، و چون تمام جمالها و خوبیها به او منتهی می‌شوند در نتیجه تمام حمدها مخصوص او خواهد بود، هم چنان که خودش فرموده: <span class="aya" rel="1_2" data-words="1-4">الحمد لله رب العالمین</span><span class="footnote" rel="6" title="تمامی حمدها از آن خداست که پروردگار عالمیان است سوره حمد، آیه ۲">*</span>.</span> </p> <p>از جمله حرفهای عجیب و غریب، سخنی است که از امام فخر رازی نقل می‌کنند، -و ما آن را به زودی بیان می‌کنیم-که گفته است: کلمه حمید به معنای دانای بی نیاز است<span class="footnote" rel="7" title="تفسیر فخر رازی، ج ۱۹، ص ۷۵">*</span>. </p> <p>               <code class="page" rel="12,13"/> جمله‌ <span class="aya" rel="14_1" data-words="13-16">إلی صراط العزیز الحمید</span> بدل از جمله‌ <span class="aya" rel="14_1" data-words="9-10">إلی النور</span> است که هدف از کتاب را بیان می‌کند و در حقیقت بیان بعد از بیان است. در بیان اول این معنا را می‌فهماند که کتاب مذکور، نوریست که حق را از باطل، و خیر را از شر، و سعادت را از شقاوت جدا می‌سازد، و در بیان دوم، این معنا را می‌فهماند که کتاب مزبور راه روشنی است که همه راهروان خود را در متن و وسط راه جمع‌آوری نموده، همگی را به سوی خدای عزیز و حمید می‌برد. </p> <h3> <span class="title" rel="14_1">وجه <span class="phrase">آوردن دو صفت <em>عزیز</em> و <em rel="fa_14_1_16-16" data-sentence="29:113">حمید</em>  و تقدم واژه عزیز بر حمید در جمله: <span class="aya" rel="14_1" data-words="13-16">إلی صراط العزیز الحمید</span></span> </span> </h3> <p> اگر عزیز و حمید را که دو صفت بزرگی هستند ذکر کرد، بدین جهت است که این دو صفت مبدأ و سرمنشا مطالبی هستند که در این سوره به مشرکین خاطرنشان می‌کند، چون عمده کلام در این سوره، تذکر و یادآوری مشرکین است به اینکه: خدای سبحان به خاطر ربوبیتش این همه نعمتهای بزرگ به ایشان داده و از طریق فرستادگانش آنها را موظف کرده که شکر او را بجای آورند و کفران نعمتش نکنند و به فرستادگانش وعده داده که اگر بندگان من ایمان بیاورند، آنها را داخل بهشت می‌کنم و اگر کفران کنند از ایشان انتقام می‌گیرم و به شقاوت و عذاب گرفتار می‌کنم، پس باید که از پروردگارشان بترسند و از مخالفت دستورها و کفران نعمتهایش بر حذر باشند، چون تمامی عزتها از آن اوست، و کسی نیست که بتواند جلو عذاب او را بگیرد، و او در هر حال حمید و سزاوار ثنا است، و کسی نیست او را در پاداش دادن به مؤمنین و کیفر کردن کافران، ملامت و مذمت کند، هم چنان که در دادن این همه نعمت به کافران، کسی ملامتش نکرد. </p> <p>این سه مطلب، یعنی وحدانیت خدا در ربوبیت، و عزیز بودن، و حمید بودن در کارهایش، و آنچه که این صفات اقتضا دارند، یعنی ترس از عزت مطلقه‌اش، و شکر در برابر نعمتهایی که ارزانی داشته، و وثوق به نعمتهایی که وعده آن را داده است، و توجه و تذکر به آیات ربوبیتش، مطالب عمده این سوره هستند. </p> <p>در تفسیر روح المعانی<span class="footnote" rel="1" title="روح المعانی، ج ۱۳، ص ۱۸۱">*</span> از ابی حیان نقل شده که او گفته است: وجه ذکر این دو صفت، و نیز وجه اینکه اول عزیز، و سپس حمید را آورده، رعایت تناسبی است که این دو صفت با مساله اخراج از ظلمات به نور دارند، چون اخراج مزبور، مستلزم داشتن عزت و قدرت است تا چنین کتابی را نازل کندکه احدی نتواند نظیرش را بیاورد، و نیز   <code class="page" rel="12,14"/> مستلزم حمید بودن است، چون کسی که به مردم بزرگترین نعمتها را (نعمت بیرون کردن از ظلمت‌ها به نور) انعام کرده البته حمید است. </p> <p>لیکن نکته‌ای که ایشان آورده‌اند، هیچ ربطی به سیاق آیات این سوره ندارد و شاید ایشان این نکته را از آیه دیگری که در وصف قرآن می‌فرماید: <span class="aya" rel="41_41-42" data-words="7-24">و إنه لکتاب عزیز، لا یأتیه الباطل من بین یدیه و لا من خلفه تنزیل من حکیم حمید</span><span class="footnote" rel="1" title="و این کتابی ارجمند است و هرگز از پیش رویش (عصر نزولش) و از پشت سرش  (تا ابد) باطل بدان راه نیابد، چون از ناحیه خدای عزیز حمید نازل شده است سوره حم سجده، آیه ۴۲">*</span> گرفته است و لیکن مقامی که آیه مزبور دارد غیر مقامی است که آیات مورد بحث دارند. </p> <p>و <span class="phrase">از امام فخر رازی نقل شده که در تفسیرش گفته است: اگر کلمه <em>عزیز</em> را بر کلمه <em rel="fa_14_1_16-16" data-sentence="82:439">حمید</em> مقدم داشته برای این است که اولین اطلاعی که انسان از خدای تعالی پیدا می‌کند علم به قدرت او است، سپس به عالم بودن، و آن گاه به غنی و بی نیاز بودن او است، چون عزت، به معنای قدرت، و حمید، به معنای عالم غنی است، و همانطور که گفته شد، علم به قدرت خدا مقدم بر پی بردن به علم او به تمام چیزها و غنای او از تمامی آنها است، ناگزیر قرآن کریم هم، عزیز را مقدم بر حمید ذکر کرد<span class="footnote" rel="2" title="تفسیر فخر رازی، ج ۱۹، ص ۷۵">*</span>.</span> </p> <p>البته این کلام فخر رازی گزاف گویی عجیبی بیش نیست. و قریب به همین حرف در گزاف گویی، سخن یکی دیگر از مفسرین<span class="footnote" rel="3" title="تفسیر روح المعانی، ج ۱۳، ص ۱۸۲">*</span> است که گفته: مقدم داشتن عزیز بر حمید به خاطر اعتنایی است که نسبت به صفات سلبیه است، چون که در هر چیزی  <em>تخلیه</em> بر <em>تحلیه</em> مقدم است.  (اول باید ظرف را از پلیدیها و زهرها شستشو نمود، سپس شربت در آن ریخت، و ظرف دل نیز چنین است در صفات خداوندی هم، اول باید او را از نواقص منزه داشت، بعد صفات ثبوتیه را برایش اثبات نمود) و عزت هم که از صفات سلبیه است بر حمید (که از صفات ثبوتیه است) مقدم شد. </p> <p>و در وجه اینکه چرا از میان صفات خداوندی این دو صفت اختصاص به ذکر یافته، بعضی<span class="footnote" rel="4" title="منهج الصادقین، چاپ اسلامیه، ج ۵، ص ۱۲۲">*</span> گفته‌اند: برای اینکه مردم را به پیمودن راه دین که راه عزیز و حمید است تشویق کند، چون سالک راه دین، عزیز و محمود است. </p> <p>         <code class="page" rel="12,15"/> این وجه، وجه بدی نیست، و لیکن در حقیقت از فوایدی است که بر ذکر این دو صفت مترتب می‌شود، نه اینکه سبب ذکر، این باشد. بنا بر این، جهت اختصاص همان است که ما گفتیم. </p> <p><code class="aya" rel="14_2"/>جمله‌ <span class="aya" rel="14_2" data-words="1-10">الله الذی له ما فی السماوات و ما فی الأرض</span> دو صفت عزیز و حمید را بیان می‌کند، و منظور از آنچه در آسمانها و زمین است همه موجودات عالم است، که شامل خود آسمانها و زمین نیز می‌شود، زیرا خدای سبحان همانطور که مالک آنچه که در آسمانها و زمین است میباشد، مالک خود آنها نیز هست. آری، او از هر جهت و به حقیقت معنای کلمه، مالک هر چیز است. و این جمله به حجت عزیز و حمید بودن خدا اشاره می‌کند. آری، هر چند که خدای تعالی هر دلیلی را در دلالتش به نتیجه می‌رساند، و با کلماتش هر حقی را به کرسی می‌نشاند، و لیکن با بندگان خود بر طبق فطرتشان سخن می‌گوید و این بدان جهت است که چون خدای تعالی مالک هر خلق و امری است آنهم به حقیقت معنای ملکیت، قهرا مالک هر عزت و غلبه‌ای نیز هست، و هر عزتی که تصور شود از او است، پس او عزیز است، چون اودر هر چیز و به هر نحو که بخواهد می‌تواند تصرف کند، و تصرفش هم به هر نحو که باشد پسندیده است، پس او محمود است، چون تصرف وقتی ناپسند است که شخص متصرف، مالک آن نباشد، و عقل یا شرع یا عرف به او اجازه تصرف نداده باشد، و خدا چنین نیست و هر تصرفی را که عقل و یا شرع و یا عرف به او نسبت دهد او مالک حقیقی آن است، پس او حمیدی است که افعالش پسندیده است. </p> <p> <span class="aya" rel="14_2" data-words="11-16">و ویل للکافرین من عذاب شدید</span>. </p> <p>این جمله، مقتضای صفت عزت را بیان می‌کند، و می‌فرماید که مقتضای عزت این است که هر کسی دعوت او را رد کند و نعمت او را کفران نماید مورد عذاب و قهرش قرار می‌گیرد. </p> <p><code class="aya" rel="14_3"/> <span class="aya" rel="14_3" data-words="1-14">الذین یستحبون الحیاة الدنیا علی الآخرة و یصدون عن سبیل الله و یبغونها عوجا...</span>. </p> <p><span class="phrase">راغب در مفردات می‌گوید: استحباب کفر بر ایمان ، به معنای ترجیح دادن و مقدم داشتن است، و حقیقت معنای <em>استحباب</em> این است که آدمی جستجو کند تا چیزی را پیدا کند که دوستش بدارد، و لیکن به خاطر اینکه با کلمه <em rel="fa_14_3_5-5" data-sentence="207:329">علی</em> متعدی می‌شود، معنای ایثار و ترجیح را می‌دهد و در آیه‌ <span class="aya" rel="41_17" data-words="1-8">و أما ثمود فهدیناهم فاستحبوا العمی علی الهدی</span><span class="footnote" rel="1" title="سوره فصلت آیه ۱۷">*</span> نیز به همین معنا است<span class="footnote" rel="2" title="مفردات راغب، ماده &lt;em&gt;حب&lt;/em&gt; ">*</span>.</span> </p> <p>و معنای استحباب دنیا بر آخرت، اختیار دنیا و ترک کامل آخرت است و در مقابل آن، اختیار آخرت بر دنیا است، و معنایش این است که آخرت، غرض و هدف کوشش‌های دنیوی باشد و دنیا، مقدمه و پل رسیدن به آخرت دانسته شود چون دنیا را به کلی ترک کردن، علاوه بر اینکه ممکن نیست، باعث اختلال امر آخرت هم می‌شود، و حتی باعث ترک آخرت می‌گردد، آری، زندگی دنیا منقطع و ناپایدار است، و زندگی آخرت دائمی است که سعادت آخرت، در دنیا کسب می‌شود، پس هر که آخرت را اختیار کند، ناگزیر است دنیا را هم بگیرد و اثبات کند و منکر آن نگردد، چون در راه رسیدن و اثبات آخرت، بدان نیازمند است. بر عکس، کسی که دنیا را اختیار کند، چاره‌ای ندارد جز اینکه آخرت را انکار نماید، چون اگر آخرتی باشد به عنوان هدف خواهد بود و فرض این است که این شخص هدفی ندارد، پس آخرتی ندارد. </p> <h3> <span class="title" rel="14_3 14_2 14_1 14_4 14_5">وجود دو راه پیشاروی انسان: استحباب (انتخاب) دنیا بر آخرت یا استحباب آخرت بر دنیا</span> </h3> <p> حاصل کلام اینکه: پیش روی انسان یکی از دو راه بیشتر نیست: 1-اختیار آخرت، بر دنیا، و آخرت را هدف دنیا و دنیا را مقدمه آن گرفتن. </p> <p>2-اختیار دنیا بر آخرت، و دنیا را هدف قرار دادن و آخرت را به کلی انکار نمودن. </p> <p>توضیح این سخن اینکه: در موارد متعددی از این کتاب این معنا را روشن کردیم که آدمی هدف و مقصودی جز سعادت و به نتیجه رسیدن زندگیش ندارد، و علاقه‌اش به این هدف، فطری او است، آنچه که قرآن کریم در امر زندگی، اثباتش می‌کند این است که زندگی آدمی دائمی و زوال ناپذیر است، و اینطور که بعضی فکر می‌کنند که با مرگ پایان می‌پذیرد نیست، و قهرا با در نظر گرفتن مرگ، به دو زندگی تقسیم می‌شود یکی زندگی موقت قبل از مرگ، و دیگری زندگی دائمی بعد از آن، که نیکبختی انسان و بدبختیش در آن زندگی نتیجه‌زندگی دنیا و ملکاتی است که از ناحیه اعمالش تحصیل نموده، حال چه خوب و چه بد، و پر واضح است که انسان بدون عمل هم فرض نمی‌شود، زیرا بشر فطرتا دوستدار زندگی خویش است، و زندگی خالی از عمل هم غیر قابل فرض است. </p> <p>     <code class="page" rel="12,17"/> و این اعمال، یعنی سنتهایی که انسان در زندگی خود باب نموده و الگو قرار داده است و به وسیله آنها تقوی و یا فجور، حسنه و یا سیئه کسب کرده است، قرآن کریم آن را دین و سبیل نامیده، و بر این حساب است که می‌توان گفت هیچ فردی، مفر و گریزی از سنت نیکو و یا سنت بد ندارد، و احدی نیست که از دین حق یا دین باطل هیچ یک را نداشته باشد. </p> <p>و از آنجایی که گفتیم هیچ انسانی بدون عمل، و در نتیجه بدون سنت حسنه و سیئه یافت نمی‌شود، و نیز از آنجایی که خدای سبحان هر نوعی از انواع موجودات را به سعادت مخصوص خودش راهنمایی می‌کند، و چون سعادت بشر در این است که اجتماعی زندگی کند، و خواه ناخواه، زیر بار قوانین برود، لذا خدای سبحان برایش قانونی درست کرده به نام دین، که تمامی احکامش از سرچشمه فطرت مایه گرفته همان فطرتی که خداوند خود انسان را بر آن فطرت آفریده، فطرتی که در حقیقت راه خدا و دین خداست، حال اگر بر طبق آن سلوک نموده و راهی را که آفریدگارش برایش باز نموده و فطرتش هم بدان راهنمایی می‌کند بپیماید، راه خدا را پیموده و درست هم پیموده است و اگر پیروی هوای نفس بکند و راه خدا را بر خود ببندد، و به چیزهایی که شیطان در نظرش جلوه می‌دهد مشغول شود، در حقیقت راه خدا را کج و معوج خواسته و پذیرفته است. </p> <p>اما اینکه گفتیم: انسان راه خدا را خواسته ، برای اینکه این خدا بود که او را بر فطرت جویایی و طلب راه، خلق کرد و معلوم است که او را جز به راهی که مرضی خویش و راه خودش است هدایت نمی‌کند. </p> <p>و اما اینکه گفتیم: راه خدا را بطور کج و معوج خواسته و پذیرفته است  جهتش اینست که شیطان به سوی حق راهنمایی نمی‌کند و بعد از حق هم راه سومی نیست، پس ناگزیر هدایتش به سوی باطل است، پس چنین کسی راه فطری خدایی را کج و معوج گرفته است، و آیات قرآنی هم برای افاده این معانی بسیار است که حاجتی به ایراد آنها نیست. </p> <p><span class="phrase">حال که این معنا روشن گردید می‌توانیم بفهمیم که جمله‌ <span class="aya" rel="14_3" data-words="1-6">الذین یستحبون الحیاة الدنیا علی الآخرة</span> که مفسر کلمه <em rel="fa_14_2_13-13" data-sentence="158:223">کافرین</em> است می‌خواهد چه بگوید؟ می‌خواهد بگوید: کفار با تمام وجود علاقه‌مند به دنیا هستند، و قهرا از آخرت اعراض نموده و گریزانند، و بعد از اعراض هم انکار آن قهری است، و بعد از انکار آخرت و کفر به آن هم کفر به توحید و نبوت مسلم است.</span> <code class="page" rel="12,18"/> </p><h3> <span class="title" rel="14_3">معنای اینکه کافران راه خدا را کج می‌خواهند <span class="aya" rel="14_3" data-words="12-14">و یبغونها عوجا</span> </span> </h3> <p> <span class="aya" rel="14_3" data-words="7-14">و یصدون عن سبیل الله و یبغونها عوجا</span> -مفاد این جمله این است که اینها نفس خود را از پیروی سنت خدا و تدین به دین او و تشرع به شریعت او باز می‌دارند و به علاوه به سبب عناد و دشمنی که با حق دارند، مردم را هم از ایمان به خدا و روز جزا و تشرع به شریعت او منصرف می‌کنند، و در جستجوی این هستند که برای سنت و دین و شریعت خدا یک اعوجاج و کجی پیدا کنند (تا دشمنی خود را موجه جلوه دهند) و مردم را راضی کنند تا به هر سنتی از سنتهای اجتماعی و بشری هر قدر هم که خرافی باشد عمل کنند و به این وسیله، ضلالت برای آنان مسجل و حتمی گردد، و این همان مرحله‌ای است که خدا در باره‌اش فرمود: <span class="aya" rel="14_3" data-words="15-18">أولئک فی ضلال بعید</span>. </p> <p>از مطالبی که گذشت معلوم شد که آنچه بعضی<span class="footnote" rel="1" title="من به سوی پروردگارم هجرت می‌کنم سوره عنکبوت، آیه ۲۶">*</span> گفته‌اند که: مراد از جمله <span class="aya" rel="14_3" data-words="13-14">یبغونها عوجا</span> این است که می‌چرخند تا برای دین خدا کجی و اعوجاج پیدا نموده آن را معیوب و ناقص جلوه دهند و به این وسیله مردم را از آن منصرف سازند ، صحیح نیست. و همچنین مطلبی که بعضی<span class="footnote" rel="2" title="ما به تو وحی کردیم همانگونه که به نوح و انبیای بعد از او وحی نمودیم سوره نساء، آیه ۱۶۳">*</span> دیگر گفته‌اند که: مراد این است که می‌گردند بلکه اعوجاجی در دین ببینند و آن را ده چندان نموده دین خدا را بدان وسیله کج و معوج جلوه دهند، نیز صحیح نیست . </p> <p>و همچنین اینکه بعضی<span class="footnote" rel="3" title="تفسیر کشاف، ج ۲، ص ۵۳۷">*</span> دیگر گفته‌اند که: مراد این است که می‌خواهند با تبلیغات سوء اهل دین را منحرف و کج و معوج بار بیاورند و با رواج فساد در میان مؤمنین، معارف دین را هم فاسد جلوه دهند ، صحیح نیست و وجه صحیح نبودن آنها روشن است. </p> <p><code class="aya" rel="14_4"/> <span class="aya" rel="14_4" data-words="1-10">و ما أرسلنا من رسول إلا بلسان قومه لیبین لهم...</span>. </p> <p><span class="phrase">کلمه <em>لسان</em> در اینجا مانند آیه‌ <span class="aya" rel="26_195" data-words="1-3">بلسان عربی مبین</span><span class="footnote" rel="4" title="(و مردم را) بر زبان و لغت عربی فصیح (هدایت کنی) سوره شعراء، آیه ۱۹۵">*</span> به معنای لغت است، و ضمیر در کلمه <em rel="fa_14_4_8-8" data-sentence="258:183">قومه</em> به رسول و در کلمه <em rel="fa_14_4_10-10" data-sentence="332:152">لهم</em> به قوم بر می‌گردد، و حاصل معنا چنین می‌شود که: ما هیچ رسولی را نفرستادیم مگر به زبان مردمش و به لغت و واژه ایشان تا بتواند احکام را برای آنان بیان کند.</span> </p> <p>ولی <span class="phrase">بعضی<span class="footnote" rel="5" title="تفسیر کشاف، ج ۲، ص ۵۳۹">*</span> -به طوری که در کشاف آمده-دچار خبط و اشتباه بزرگی شده ضمیر         <code class="page" rel="12,19"/> در <em rel="fa_14_4_8-8" data-sentence="183:406">قومه</em> را به رسول خدا (ص) برگردانده‌اند، تا آیه دلالت کند بر اینکه: وحی به تمامی انبیاء به زبان پیغمبر اسلام بوده و لیکن غفلت ورزیده‌اند از اینکه معنای آیه غلط می‌شود، چون با در نظر گرفتن اینکه ضمیر <em rel="fa_14_4_10-10" data-sentence="431:201">لهم</em> به قوم بر می‌گردد، معنای آیه چنین می‌شود که: ما هیچ رسولی را نفرستادیم مگر به زبان عربی تا برای قوم رسول خدا بیان کند، و پر واضح است که تمامی انبیاء مبعوث نشده‌اند که برای قوم رسول خدا  (ص) بیان کنند.</span> </p> <h3> <span class="title" rel="14_4">توضیحی در مورد ارسال رسل به لسان قوم خود  (<span class="aya" rel="14_4" data-words="2-8">ما أرسلنا من رسول إلا بلسان قومه</span>) </span> </h3> <p> پس مقصود از ارسال رسل به زبان قوم خود، این است که رسولانی که فرستاده‌ایم هر یک از اهل همان زبانی بوده که مامور به ارشاد اهل آن شده‌اند، حال چه اینکه خودش از اهل همان محل و از نژاد همان مردم باشد، و یا آنکه مانند لوط از اهالی سرزمین دیگر باشد، ولی با زبان قومش با ایشان سخن بگوید، هم چنان که قرآن کریم از یک طرف او را در میان قوم لوط غریب خوانده و فرموده: <span class="aya" rel="29_26" data-words="6-9">إنی مهاجر إلی ربی</span><span class="footnote" rel="1" title="و ما ذکر را به تو نازل کردیم تا برای مردم بیان کنی که چه چیز به سویشان نازل شده سوره نحل، آیه ۴۴">*</span> و از طرفی دیگر همان مردم بیگانه را قوم لوط خوانده و مکرر فرموده: <span class="aya" rel="22_43" data-words="4-6">و قوم لوط</span>. </p> <p>حال این سؤال مطرح می‌گردد که آیا پیغمبرانی که به بیش از یک امت مبعوث شده‌اند یعنی پیغمبران اولوا العزمی که بر همگی اقوام بشری مبعوث می‌شدند چه وضعی داشته‌اند؟ آیا همه آنان زبان همه اهل عالم را می‌دانسته‌اند و با اهل هر ملتی به زبان ایشان سخن می‌گفته‌اند یا نه؟ در پاسخ باید گفت داستان‌های زیر دلالت می‌کنند بر اینکه اینها اقوامی که اهل زبان خود نبوده‌اند را نیز دعوت می‌کردند، مثلا ابراهیم خلیل با اینکه خود، <em>سریانی</em>  زبان بود عرب حجاز را به عمل حج دعوت نمود، و موسی با اینکه <em>عبری</em> بود، فرعون و قوم او را که <em>قبطی</em> بودند به ایمان به خدا دعوت فرمود، و پیغمبر بزرگوار اسلام هم یهود عبری زبان و نصاری رومی زبان و غیر ایشان را دعوت فرمود، و هر که از ایشان که ایمان می‌آورد ایمانش را می‌پذیرفت، همچنین دعوت نوح، که از قرآن کریم، عمومیت دعوت او استفاده می‌شود، و همچنین دیگران. </p> <p>بنا بر این، معنای جمله‌ <span class="aya" rel="14_4" data-words="1-10">و ما أرسلنا من رسول إلا بلسان قومه لیبین لهم</span> (و خدا داناتر است) این است که خدای تعالی، مساله ارسال رسل و دعوت دینی را بر اساس   <code class="page" rel="12,20"/> معجزه و یک امر غیر عادی بنا نگذاشته، و چیزی هم از قدرت و اختیارات خود را در این باره به انبیای خود واگذار ننموده است بلکه ایشان را فرستاده تا به زبان عادی که با همان زبان در میان خود گفتگو می‌کنند و مقاصد خود را به دیگران می‌فهمانند، با قوم خود صحبت کنند و مقاصد وحی را نیز به ایشان برسانند. </p> <p>پس انبیاء، غیر از بیان، وظیفه دیگری ندارند، و اما مساله هدایت و ضلالت افراد، ربطی به انبیاء (ع) و غیر ایشان نداشته بلکه فقط کار خود خدای تعالی است. </p> <p>بنا بر این می‌توان گفت، آیه شریفه، به منزله بیان و ایضاح آیه‌ <span class="aya" rel="14_1" data-words="2-12">کتاب أنزلناه إلیک لتخرج الناس من الظلمات إلی النور بإذن ربهم</span> بوده و به آن چنین معنی می‌دهد که: ما به تو کتاب دادیم تا مردم را از ظلمت‌ها به سوی نور بکشانی یعنی همین قدر برایشان بیان کنی که خدا چه چیز نازل کرده و بس (تنها همین را برسانی کافی است) در این صورت معنای این آیه و آیه‌ای که می‌فرماید: <span class="aya" rel="16_44" data-words="4-12">و أنزلنا إلیک الذکر لتبین للناس ما نزل إلیهم</span><span class="footnote" rel="1" title="و به تحقیق ما موسی را همراه با آیات خود و سلطنتی آشکار فرستادیم سوره مؤمن، آیه ۲۳">*</span> یکی خواهد بود. </p> <p> <span class="aya" rel="14_4" data-words="11-18">فیضل الله من یشاء و یهدی من یشاء</span> -این جمله اشاره به همان مطلبی است که قبلا گفتیم که مساله هدایت و ضلالت، تنها به دست خدا است، و هیچ یک از آن دو بدون مشیت خدای سبحان، تحقق نمی‌پذیرد، چیزی که هست این است که خدای تعالی به ما خبر داده که مشیتش گزاف و نامنظم نبوده، بلکه دارای نظمی ثابت است و آن این که هر که پیروی حق نموده و با آن عناد نورزد، خداوند هدایتش می‌کند، و هر که او را انکار نموده و از هوای خود پیروی کند خداوند گمراهش می‌کند، پس گمراه کردن خدا، از باب مجازات و کیفر، و بعد از کارهای خلافی است که آدمی به اختیار خود انجام داده باشد، نه ابتدایی و بی حساب. </p> <p>و اگر خداوند سبحان در آیه مورد بحث، ضلالت را بر هدایت مقدم داشته بدین جهت بود که ضلالت به بیان محتاج‌تر است، مخصوصا با در نظر داشتن زمینه کلام که زمینه بیان عزت مطلقه خدا است پس در اینجا واجب بود روشن بسازد که ضلالت هر که گمراه شده و هدایت هر که هدایت گشته، همه به مشیت خدا است، و کسی بر اراده خدا   <code class="page" rel="12,21"/> غلبه نمی‌کند و در سلطنت او مزاحمت نمی‌نماید. </p> <p>آری جای بیان این جهات است تا هر غفلت زده‌ای نپندارد که خدا از یک سو خود را غالب غیر مغلوب و قاهر غیر مقهور معرفی می‌کند، و از سوی دیگر مردم را به راه خود دعوت می‌کند و امر و نهی می‌نماید، و ایشان گوش نمی‌دهند و عصیان می‌ورزند، آیا این تناقض نیست و آیا با عصیان بندگان، باز هم قاهر غیر مقهور است؟ گویا خدای تعالی جواب می‌دهد که معنای دعوت او این است که هر پیغمبری را به زبان‌مردمش بفرستد، و آن پیغمبر به مردمش برساند که چه چیزهایی مایه سعادت و چه چیزهایی مایه شقاوت ایشان است، پیغمبران هم این معنا را ابلاغ می‌دارند پس تا اینجا خداوند مقهور بندگان واقع نشده، و اما گوش دادن بعضی و عصیان بعضی دیگر، مربوط به پیغمبران نبوده، بلکه به دست خدا و به اذن او و مشیت او است و حاشا که احدی بدون اذن او در ملک او تصرف کند، و بر سلطنت او غلبه نماید. </p> <p>بنا بر این، ضلالت گمراهان و عصیان ایشان نه تنها مناقض دعوت او نیست بلکه دلیل بر عزت و قدرت او نیز هست، هم چنان که هدایت راه یافتگان نیز دلیل بر قدرت و سلطنت او است، و به همین جهت بود که در آیه مورد بحث، گفتار را با جمله <span class="aya" rel="14_4" data-words="19-22">و هو العزیز الحکیم</span> خاتمه داد. </p> <p>پس خدای سبحان عزیز است، یعنی کسی بر او غلبه نمی‌کند، و ضلالت گمراهان هم به او ضرر نمی‌زند، هم چنان که از هدایت راه یافتگان نفعی عاید او نمی‌گردد. و نیز حکیم است، یعنی آنچه بخواهد بی حساب نمی‌خواهد و مشیتش به کار عبث تعلق نمی‌گیرد بلکه همه بر اساسی متقن و نظامی دائمی است. </p> <p><code class="aya" rel="14_5"/> <span class="aya" rel="14_5" data-words="1-12">و لقد أرسلنا موسی بآیاتنا أن أخرج قومک من الظلمات إلی النور...</span>. </p> <p>از آنجایی که گفتار در این سوره، بر اساس مساله انذار مردم و ترساندن از عزت خدای سبحان (استوار گشته) بود لذا مناسب بود که خدا روشن‌ترین مصداق و مظهر عزت خود در میان انبیاء را شاهد مثال بیاورد. و آن داستان رسالت موسی (ع) و معجزات او برای هدایت مردمش بود. هم چنان که درباره آیات و معجزات او فرموده: <span class="aya" rel="40_23" data-words="1-8">و لقد أرسلنا موسی بآیاتنا و سلطان مبین</span><span class="footnote" rel="1" title="و این که بر خدای تعالی گردن‌کشی نکنید چون من با سلطنتی آشکار به سوی شما آمده‌ام سوره دخان، آیه ۱۹">*</span> و نیز از قول خود آن جناب حکایت   <code class="page" rel="12,22"/> نموده و فرموده: <span class="aya" rel="44_19" data-words="1-10">و أن لا تعلوا علی الله إنی آتیکم بسلطان مبین</span><span class="footnote" rel="1" title="تفسیر، طبری، ج ۱۳، ص ۱۲۳">*</span>. </p> <p>بنا بر این، موقعیتی که آیه مورد بحث، نسبت به آیه اول سوره یعنی‌ <span class="aya" rel="14_1" data-words="2-12">کتاب أنزلناه إلیک لتخرج الناس من الظلمات إلی النور بإذن ربهم</span> دارد، موقعیت مثالی است که به منظور تایید مطلب و دلخوش نمودن مخاطب آورده باشند، هم چنان که در آیه‌ <span class="aya" rel="4_163" data-words="1-11">إنا أوحینا إلیک کما أوحینا إلی نوح و النبیین من بعده</span><span class="footnote" rel="2" title="فخر رازی، ج ۱۹، ص ۸۴ و مجمع البیان، ج ۶، ص ۳۰۴">*</span> هم خود مطلب آمده و هم مثالی که به منظور تایید آن و دلخوش ساختن مخاطب آورده می‌شود. </p> <p>اما اینکه بعضی<span class="footnote" rel="3" title="فخر رازی، ج ۱۹، ص ۸۳">*</span> گفته‌اند که: آیه مورد بحث، تفصیل آن اجمالی است که در آیه‌ <span class="aya" rel="14_4" data-words="1-10">و ما أرسلنا من رسول إلا بلسان قومه لیبین لهم</span> آمده، صحیح نیست و از سیاق آیه بسیار بعید است. و نظیر آن در بعید بودن، گفتار مفسر<span class="footnote" rel="4" title="روح المعانی، ج ۱۳، ص ۱۸۷">*</span> دیگری است که گفته: مراد از آیاتی که موسی به همراهی آنها فرستاده شد آیات تورات است، نه معجزاتی که از قبیل اژدها و ید بیضاء و امثال آن آورد. </p> <p>علاوه بر بعید بودن، اصولا خدای تعالی در هیچ جای قرآن مجیدش تورات را جزء آیات رسالت موسی (ع) نشمرده، و اصلا در هیچ جا نفرموده که ما موسی را با تورات فرستادیم، بلکه هر جا گفتگو از تورات به میان آورده، فرموده خداوند تورات را بر او نازل کرده، و یا به او داده است. </p> <p>اگر در آیه مورد بحث، بیرون کردن از ظلمات به سوی نور را مقید به اذن پروردگار نکرد ولی در آیه اول سوره که مربوط به رسالت خاتم النبیین و خطاب به آن جناب بود مقید کرد، برای این بود که در آنجا داشت <span class="aya" rel="14_1" data-words="5-6">لتخرج الناس</span> تا مردم را بیرون کنی ولی در اینجا دارد <span class="aya" rel="14_5" data-words="7-8">أخرج قومک</span> قومت را بیرون کن که این تعبیر، متضمن معنای اذن است به خلاف آن تعبیر. </p> <h3> <span class="title" rel="14_5"><span class="phrase">مراد از <em rel="fa_14_5_15-16" data-sentence="8:83">ایام اللَّه</em> در جمله: <span class="aya" rel="14_5" data-words="13-16">و ذکرهم بأیام الله</span></span> </span> </h3> <p> <span class="aya" rel="14_5" data-words="13-23">و ذکرهم بأیام الله إن فی ذلک لآیات لکل صبار شکور</span> <span class="phrase">-شکی نیست که مراد از <em rel="fa_14_5_15-15" data-sentence="21:780">ایام</em> ، ایام مخصوصی است، و نسبت دادن ایام مخصوص به خدا با اینکه همه ایام         <code class="page" rel="12,23"/> و همه موجودات از خداست، حتما به خاطر حوادثی است که در آن ایام مخصوص به وجود آمده و امر خدای تعالی را ظاهر ساخته است، که در دیگر ایام چنین ظهوری رخ نداده است، پس به طور مسلم مقصود از ایام خدا، آن زمان‌هایی است که امر خدا و آیات وحدانیت و سلطنت او ظاهر شده، و یا ظاهر می‌شود، مانند روز مرگ، که در آن روز سلطنت آخرتی خدا هویدا می‌گردد، و اسباب دنیوی از سببیت و تاثیر می‌افتند، و نیز مانند روز قیامت که هیچ کس برای دیگری مالک چیزی نیست و برای کسی کاری نمی‌تواند بکند، و همه امور، تنها به دست خدا است، و نیز مانند ایامی که قوم نوح و عاد و ثمود در آن ایام به هلاکت رسیدند، چون این گونه ایام، ایامی هستند که قهر و غلبه الهی در آن ظاهر گشته، و عزت خدایی، خودنمایی کرده است.</span> </p> <p>ممکن هم هست ایام ظهور رحمت و نعمت الهی، جزء این ایام بوده باشد، البته آن ایامی که نعمتهای الهی آن چنان ظهوری یافته که در دیگر ایام به آن روشنی نبوده است، مانند روزی که حضرت نوح و یارانش از کشتی بیرون آمدند و مشمول سلام و برکات خدا شدند، و روزی که ابراهیم (ع) از آتش نجات یافت، و امثال اینها، زیرا اینگونه ایام، مانند ایام مذکور دیگر، در حقیقت نسبتی به غیر خدا نداشته، بلکه ایام خدا و منسوب به اویند، هم چنان که ایام امتها و اقوام را به آنها نسبت داده، که از آن جمله است ایام عرب، مانند <em>روز ذی قار</em> و <em>روز فجار</em> و <em>روز بعاث</em> و امثال اینها. </p> <p>و اینکه بعضی<span class="footnote" rel="1" title="روح المعانی، ج ۱۳، ص ۱۸۳، ط بیروت">*</span> از مفسرین، ایام اللَّه را به ایام ظهور نعمتهای خدا اختصاص داده، و آیات بعدی سوره را که درباره نعمتهای خدا است دلیل خود گرفته‌اند و نیز مفسرین<span class="footnote" rel="2" title="روح المعانی، ج ۱۳، ص ۱۸۳، ط بیروت">*</span> دیگری که ایام مذکور را به ایام عذابهای خدا اختصاص داده‌اند، راه درستی نرفته‌اند، چون هیچ وجهی برای این دو اختصاص نیست، و همانطور که گفتیم سیاق کلام، سیاق بیانی است که عزت خدا اقتضا دارد و مقتضای عزت خدا، هم نعمت دادن است، و هم عذاب کردن. </p> <p> <span class="aya" rel="14_5" data-words="17-23">إن فی ذلک لآیات لکل صبار شکور</span> <span class="phrase">-این جمله ختم کلام در آیه است، و  <em rel="fa_14_5_22-22" data-sentence="34:66">صبار</em> به معنای بسیار شکیبا، و <em rel="fa_14_5_23-23" data-sentence="114:28">شکور</em> به معنای بسیار شکرگزار است.</span> </p> <h3>بحث روایتی‌ <span class="title" rel="14_5 14_1 14_2 14_3 14_4"> (روایاتی در بیان مراد از ایام اللَّه) </span> </h3> <p> در الدر المنثور است که: احمد از ابو ذر نقل کرده که گفت: رسول خدا  (ص) فرمود: خداوند هیچ پیغمبری را مبعوث نکرده مگر با زبان قومش<span class="footnote" rel="1" title="الدر المنثور، ج ۴، ص ۷۰">*</span>. </p> <p>و نیز در همان کتاب است که نسایی و عبد اللَّه بن احمد در کتاب زوائد المسند، و ابن جریر و ابن منذر و ابن ابی حاتم و ابن مردویه و بیهقی در کتاب  <em>شعب الایمان</em> از ابی بن کعب از رسول خدا (ص) نقل کرده‌اند که در تفسیر جمله‌ <span class="aya" rel="14_5" data-words="13-16">و ذکرهم بأیام الله</span> فرمود: یعنی نعمت‌های خدا<span class="footnote" rel="2" title="الدر المنثور، ج ۴، ص ۷۰">*</span> مؤلف: این البته بیان بعضی از مصادیق است و نظیرش را طبرسی<span class="footnote" rel="3" title="مجمع البیان، ج ۶، ص ۳۰۵">*</span> و عیاشی<span class="footnote" rel="4" title="تفسیر عیاشی، ج ۲، ص ۲۲۲، ح ۲">*</span> از امام صادق (ع) روایت کرده‌اند. </p> <p>و شیخ در امالی به سند خود از عبد اللَّه بن عباس و جابر بن عبد اللَّه در حدیثی طولانی از رسول خدا (ص) نقل کرده که فرمود: ایام اللَّه نعمت‌ها و بلاهای خدا است، و آن مثلات خداوند سبحان است<span class="footnote" rel="5" title="امالی">*</span>. </p> <p>و در تفسیر قمی آمده که امام فرمود: ایام اللَّه سه روز است، روز ظهور قائم  (ع) و روز مرگ و روز قیامت<span class="footnote" rel="6" title="تفسیر قمی، ج ۱، ص ۳۶۷">*</span>. </p> <p>مؤلف: مراد در این روایت هم انگشت‌گذاری روی بعضی از مصادیق روشن ایام اللَّه است، نه اینکه ایام منحصر به همان سه روز باشد. </p> <p>و در معانی الاخبار به سند خود از مثنی حناط از ابی جعفر و ابی عبد اللَّه  (ع) روایت کرده که فرمودند: ایام اللَّه سه روز است: روزی که قائم ظهور می‌کند و روز کرة (رجعت) و روز قیامت<span class="footnote" rel="7" title="معانی الاخبار، ص ۳۶۵، باب معنی ایام اللَّه، روایت اول">*</span>. </p> <p>مؤلف: این روایت نیز مانند روایت قبلیش می‌باشد، و اختلاف روایات در تعداد مصادیق ایام اللَّه مؤید گفته ما است که در بیان آیه گفتیم. </p> 
