<h3 class="ayas">سوره الأنبیاء آیه‌های ۷۸ تا ۹۱</h3><code class="section" rel="21_78-91"/><h3>ترجمه آیات</h3> <p> <span class="trans" rel="21_78">و داوود و سلیمان را به یاد آر آن لحظه که در کار زراعتی که گوسفندان قوم شبانه در آن چریدند داوری می‌کردند و ما گواه داوری کردنشان بودیم.  «۷۸» </span><span class="trans" rel="21_79">و حکم حق را به سلیمان فهماندیم و هر دو را فرزانگی و دانش داده بودیم و کوه‌ها را رام داوود کردیم که (با او) تسبیح می‌گفتند و پرندگان را نیز. آری ما این چنین کردیم.  «۷۹» </span><span class="trans" rel="21_80">و به سود شما ساختن زره را بدو تعلیم دادیم تا در جنگ شما را حفظ کند، آیا سپاس (این نعمت‌ها) می‌دارید؟.  «۸۰» </span><span class="trans" rel="21_81">باد سرکش را برای سلیمان رام کردیم در نتیجه به فرمان وی به سرزمینی که در آن برکت نهاده بودیم روان بود و ما به همه چیز داناییم.  «۸۱» </span><span class="trans" rel="21_82">و از دیوها افرادی را برای وی رام کردیم که برایش غواصی و کارهایی غیر آن کنند و ما نگهبانشان بودیم.  «۸۲» </span><span class="trans" rel="21_83">و ایوب را یاد آر آن زمان که پروردگارش را ندا داد که به محنت دچارم و تو از هر رحیمی رحیم‌تری.  «۸۳» </span><span class="trans" rel="21_84">پس ما اجابتش کردیم و محنتی را که داشت بر طرف ساخته کسانش را باز دادیم در حالی که به اضافه کسانش کسان دیگری نظیر آنان، با آنها بودند (یعنی اگر مثلا دو تا از فرزندانش هلاک شدند آن دو را با دو فرزند دیگر به او دادیم) و این رحمتی از ناحیه ما و اندرزی برای همه پرستشگران است.  «۸۴» </span><span class="trans" rel="21_85">و اسماعیل و ادریس و ذو الکفل را یاد آر که همه از صابران بودند.  «۸۵» </span><span class="trans" rel="21_86">که آنان را مشمول رحمت خود کردیم چون از شایستگان بودند.  «۸۶» </span><span class="trans" rel="21_87">و ذو النون را یاد کن آن دم که خشمناک برفت و گمان کرد بر او سخت نمی‌گیریم، پس از ظلمات ندا داد که پروردگارا!خدایی جز تو نیست، تسبیح تو گویم که من از ستمگران بودم.  «۸۷» </span><span class="trans" rel="21_88">پس اجابتش کردیم و از تنگنا نجاتش دادیم و مؤمنان را نیز چنین نجات می‌دهیم.  «۸۸» </span><span class="trans" rel="21_89">و زکریا را یاد کن آن دم که پروردگار خویش را ندا داد، پروردگارا!مرا تنها مگذار که تو از همه بازماندگان بهتری.  «۸۹» </span><span class="trans" rel="21_90">پس اجابتش کردیم و یحیی را به او بخشیدیم و همسرش را برای او شایسته کردیم چون آنان به کارهای نیک همی شتافتند و ما را با امید و بیم همی خواندند و در قبال ما فروتن و خاشع بودند.  «۹۰» </span><span class="trans" rel="21_91">و آن زن را به یاد آر که عفت خویش نگه داشت و از روح خویش در او دمیدیم و او را با پسرش<code class="page" rel="14,438"/> برای جهانیان عبرتی قرار دادیم.  «۹۱» </span></p>                         <h3>بیان آیات</h3> <p> این آیات شرح حال جمعی دیگر از انبیا را ذکر کرده، و آنها عبارتند از داوود، سلیمان، ایوب، اسماعیل، ادریس، ذو الکفل، ذو النون، زکریا، یحیی و عیسی. و در آن رعایت ترتیب زمانی، و انتقال از لاحق به سابق را نکرده است-هم چنان که در آیات قبلی هم رعایت نکرده بود-و در این میان به پاره‌ای از نعمتهای بزرگی که به بعضی از آنان انعام فرموده بود اشاره نموده، و نسبت به بعضی دیگرشان تنها به ذکر نامشان اکتفاء نموده است. </p> <h3> <span class="title" rel="21_78 21_79">بیان آیه: <span class="aya" rel="21_78" data-words="1-6">و داود و سلیمان إذ یحکمان...</span> و شرح اینکه حکم آن دو جناب حکم واحد و مصون از خطا بوده است</span> </h3> <p> <span class="aya" rel="21_78" data-words="1-13">و داود و سلیمان إذ یحکمان فی الحرث إذ نفشت فیه غنم القوم</span>... <span class="phrase"><span class="aya" rel="21_79" data-words="6-8">حکما و علما</span> کلمه <em rel="fa_21_78_8-8" data-sentence="71:54">حرث</em> به معنای زراعت است، البته به معنای باغ انگور نیز هست.</span> و <span class="phrase">کلمه  <em rel="fa_21_78_10-10" data-sentence="6:37">نفش</em> ، به معنای چراندن حیوانات در شب است.</span> و <span class="phrase">در مجمع البیان گفته: <em rel="fa_21_78_10-10" data-sentence="21:166">نفش</em> -به فتح فاء، و هم به سکون آن-این است که شتران و گوسفندان را در شب رها کنند تا بدون چوپان بچرند<span class="footnote" rel="1" title="مجمع البیان، ج ۷، ص ۵۶">*</span>.</span> </p> <p>و در معنای جمله‌ <span class="aya" rel="21_78" data-words="1-11">و داود و سلیمان إذ یحکمان فی الحرث إذ نفشت فیه</span>، از سیاق استفاده می‌شود که در باره یک داستان است، و واقعه‌ای بوده که میان دو نفر رخ داده، و به شکایت و مرافعه نزد داوود آمده‌اند، چون داوود (ع) در بنی اسرائیل سمت پادشاهی داشته، و خدا او را در زمین خلیفه کرده بود: <span class="aya" rel="38_26" data-words="1-11">یا داود إنا جعلناک خلیفة فی الأرض فاحکم بین الناس بالحق</span><span class="footnote" rel="2" title="ای داوود ما قرار دادیم تو را خلیفه در زمین پس حکم کن بین مردم به حق، سوره ص، آیه ۲۶">*</span> و اگر هم سلیمان در این قضیه مداخله‌ای داشته حتما به اذن پدرش، و به خاطر یک علتی بوده که ممکن است آن علت این بوده که به اجتماع بفهماند فرزندش لیاقت جانشینی او را دارد، و گر نه معلوم است که در یک واقعه معنا ندارد دو حاکم حکم کنند، و حکم هر یک هم مستقل از دیگری باشد. </p> <p>از اینجا معلوم می‌شود که مقصود از اینکه فرمود: <span class="aya" rel="21_78" data-words="5-6">إذ یحکمان</span>، معنای مطابقی کلمه نیست، بلکه معنایش این است که در باره آن پیشامد مشورت می‌کردند، و یا مناظره و بحث     <code class="page" rel="14,439"/> می‌نمودند، نه اینکه هر دو حکم صادر می‌کردند. </p> <p>و اینکه فرمود: <span class="aya" rel="21_78" data-words="5-6">إذ یحکمان</span> که حکایت حال گذشته است، این وجه را کاملا تایید می‌کند، چون می‌رساند که حکم کردنشان تدریجی بوده، و در زمان بعد نیز ادامه داشته و طوری بوده که وقتی تمام می‌شده یک حکم صدور می‌یافته، و گر نه جا داشت بفرماید: <em>اذ حکما</em> . </p> <p>و نیز مؤید آن، جمله‌ <span class="aya" rel="21_78" data-words="14-17">و کنا لحکمهم شاهدین</span> است، چون ظاهر آن این است که ضمیر جمع در <em>حکمهم</em> به انبیا برگردد، و در کلام خدای تعالی مکرر آمده که خدا به انبیا حکم داده. </p> <p>بعضی از مفسرین<span class="footnote" rel="1" title="تفسیر فخر رازی، ج ۲۲، ص ۱۹۴ و تفسیر لاهیجی، ج ۳، ص ۱۳۴">*</span> ضمیر مزبور را به داوود و سلیمان، و صاحبان دعوا برگردانده‌اند، و این صحیح نیست، چون به هیچ وجه نمی‌شود نسبت حکم را به صاحبان دعوا داد. پس صحیح همین است که حکم، حکم واحدی است، و آن هم حکم انبیا است، و آن حکم ظاهرا این است که صاحب گوسفند نسبت به مالی که گوسفندانش از صاحب زرع تلف کرده‌اند ضامن است. </p> <p>و این حکم واحدی بوده، که آن دو در کیفیت اجرای آن اختلاف داشته‌اند، و گرنه اگر اختلافشان در اصل حکم بوده، و بر حسب فرض سلیمان و داوود دو حکم مختلف کرده‌اند، به یکی از دو صورت تصور دارد. یا اینکه حکم هر دو حکم واقعی بوده، و یکی دیگری را نسخ کرده، که لا بد حکم سلیمان ناسخ، و حکم داوود که پیامبر قبل از او بوده منسوخ بوده، چون قرآن هم می‌فرماید: <span class="aya" rel="21_79" data-words="1-2">ففهمناها سلیمان</span>. و یا اینکه هر دو حکم اجتهادی خود آنان بوده، نه حکم واقعی الهی، بلکه هر دو نسبت به حکم واقعی الهی جاهل بوده‌اند، و آنچه به نظرشان رسیده حکمی ظنی بوده، و خدای تعالی اجتهاد سلیمان را تصدیق و آن را حکم خود دانسته است. </p> <p>اگر اولی بوده باشد-که حکم سلیمان ناسخ حکم داوود بوده-هیچ شکی نیست که ظاهر جملات آیه با آن مساعدت ندارد، زیرا دو حکم که یکی ناسخ دیگری باشد متباین با هم خواهند بود، و در این صورت باید می‌فرمود: و کنا لحکمهما شاهدین-و ما به حکم آن و حکم این شاهد بودیم تا تعدد و تباین را برساند، نه اینکه بفرماید <span class="aya" rel="21_78" data-words="14-16">و کنا لحکمهم</span> چون این عبارت وحدت حکم را می‌رساند. علاوه بر این شاهد بودن خدا بر حکم آن دو، می‌فهماند که هر دو از خطا   <code class="page" rel="14,440"/> مصون بوده‌اند، و اگر داوود به حکم منسوخ حکم کرده باشد در خطا بوده است، و با جمله بعدی هم که می‌فرماید: و ما به هر یک از آنان حکم و علم داده بودیم نمی‌سازد، چون این آیه دلالت می‌کند بر تایید، و ظاهر در مدح است. </p> <p>و اما احتمال دومی که هیچ یک عالم به حکم واقعی الهی نبوده باشند، و آنچه حکم کرده‌اند حکمی بوده که به اجتهاد خود رانده‌اند، احتمالی است بعیدتر از احتمال اول، برای اینکه خدای تعالی می‌فرماید: <span class="aya" rel="21_79" data-words="1-2">ففهمناها سلیمان</span> یعنی علم به حکم اللَّه واقعی را به سلیمان هم آموختیم، و این تعبیر با حکم اجتهادی که ظنی بیش نیست نمی‌سازد. بعلاوه، با اینکه فرمود: و به هر یک حکم و علم دادیم نیز سازگار نیست، چون این تعبیر به ما می‌فهماند که حکم داوود هم حکمی علمی بوده، نه حکمی ظنی. و اگر جمله مذکور شامل حکم داوود، در این واقعه نمی‌شد، جا نداشت این جمله را در اینجا ایراد فرماید. </p> <p>مضافا بر اینکه خواننده محترم فهمید، که گفتیم جمله‌ <span class="aya" rel="21_78" data-words="14-17">و کنا لحکمهم شاهدین</span> اشعار، و بلکه دلالت دارد بر اینکه حکم، حکم واحدی بوده و مصون از خطا. با این حال دیگر جز این باقی نمی‌ماند که حکم سلیمان و داوود حکم واحدی بوده، که در کیفیت اجرایش اختلاف شده، و حکم سلیمان سبک‌تر و سازگارتر بوده است. </p> <p>در روایات شیعه و اهل سنت هم همین معنا تایید شده، و خلاصه آنچه در روایات آمده این است که: داوود حکم کرد به نفع صاحب زراعت و علیه صاحب گوسفندان، به اینکه باید گوسفندان را به غرامت به صاحب زرع بدهد، و سلیمان حکم کرد به اینکه چون گوسفندان منافع زمین را تلف کرده‌اند، صاحب گوسفند باید منافع آن گوسفندان، یعنی شیر و پشم و متاع آنها را تا آخر سال به صاحب زراعت بدهد. </p> <p>بعید هم نیست که حکم مساله این بوده که صاحب گوسفند آنچه را که از زراعت تلف شده ضامن است، و این ضمان از نظر قیمت با قیمت گوسفندان برابری می‌کرده، لذا داوود حکم کرده که خود رقبه گوسفندان را به غرامت بدهد و سلیمان حکم آسانتری داده و آن این بوده که صاحب زراعت به جای استیفای منافع زمینش که نمی‌تواند بکند، آن منافع را از گوسفندان طرف بگیرد، و آن نیز از نظر قیمت تقریبا با حکم داوود برابر است، برای اینکه منفعت یک ساله یک گوسفند را اگر در نظر بگیریم، تقریبا برابر با قیمت خود آن گوسفند خواهد بود. </p> <p>پس اینکه فرمود: <span class="aya" rel="21_78" data-words="1-4">و داود و سلیمان</span> تقدیرش: اذکر داود و سلیمان است یعنی: به یاد آر سلیمان و داوود را. زمانی که در باره زراعت حکم کردند، زمانی که گوسفندان<code class="page" rel="14,441"/> مردمی شبانه در آن بیفتادند و تباهش کردند، و ما همواره شاهد حکم انبیا بوده‌ایم. </p> <p>بعضی<span class="footnote" rel="1" title="مجمع البیان، ج ۷، ص ۵۶">*</span> از مفسرین گفته‌اند ضمیر جمع در آیه، به داوود و سلیمان، و محکوم له بر می‌گردد و خواننده محترم متوجه اشکال آن شد. </p> <p>بعضی<span class="footnote" rel="2" title="مفردات راغب، ماده &lt;em&gt;لبس&lt;/em&gt; ">*</span> دیگر گفته‌اند: به داوود و سلیمان بر می‌گردد، برای اینکه دو نفر هم جمع‌اند، و ضمیر جمع به دو نفر نیز بر می‌گردد. ولی این حرف صحیح نیست. </p> <p> <span class="phrase"><em rel="fa_21_78_17-17" data-sentence="0:104">شاهدین</em> ، یعنی ما همواره حاضر و ناظر حکم انبیا بوده‌ایم، می‌بینیم و می‌شنویم، و ایشان را به سوی صواب می‌کشانیم.</span> <span class="phrase"><em rel="fa_21_79_1-1" data-sentence="0:48">ففهمناها</em> ، یعنی حکومت و داوری را ما به سلیمان یاد دادیم.</span> <span class="phrase"><em rel="fa_21_79_3-4" data-sentence="0:46">و کلا</em> و هر یک از داوود و سلیمان را حکم و علم دادیم.</span> </p> <p>بعضی<span class="footnote" rel="3" title="مجمع البیان، ج ۷، ص ۵۶">*</span> گفته‌اند: تقدیر صدر آیه این است که: آتینا داود و سلیمان حکما و علما اذ یحکمان... . </p> <h3> <span class="title" rel="21_80 21_79"><span class="phrase">معنای تسخیر کوه‌ها و مرغ‌ها با داود (علیه السلام) و تعلیم <em rel="fa_21_80_3-4" data-sentence="58:6">صنعت لبوس</em> به او</span></span> </h3> <p> <span class="aya" rel="21_79" data-words="9-19">و سخرنا مع داود الجبال یسبحن و الطیر و کنا فاعلین</span>. </p> <p>کلمه <em>تسخیر</em> به معنای رام کردن چیزی است به طوری که آنچه می‌کند مطابق خواست مسخر کننده باشد. البته این معنا غیر اجبار و اکراه و قسر است، برای اینکه در فاعل اجباری آنچه می‌کند خارج از مقتضای اختیار و طبع او است، به خلاف فاعل مسخر شده که آنچه می‌کند به مقتضای طبع و اختیار خودش است، مانند هیزم و آتش که مسخر آدمی است، ولی نمی‌توان گفت آدمی هیزم را به سوختن مجبور و مکره ساخته است و همچنین عمل اجیر و مزدور، که آنچه برای موجر می‌کند به اختیار خود می‌کند، چیزی که هست به خاطر عقد اجاره مسخر موجر شده است، نه مجبور است، و نه مکره. </p> <p>از همین جا روشن می‌شود که معنای تسخیر کوه‌ها، و مرغان با داوود که با او تسبیح می‌کنند، این است که کوه‌ها و مرغان‌که خود فی نفسه تسبیح دارند، تسبیحشان هماهنگ با تسبیح داوود باشد. </p> <p>پس اینکه فرمود: <em>یسبحن معه</em> بیان جمله  <span class="aya" rel="21_79" data-words="9-12">و سخرنا مع داود</span> است. و <span class="phrase">کلمه  <em rel="fa_21_79_16-16" data-sentence="6:17">طیر</em> عطف بر جبال است.</span> و جمله‌ <span class="aya" rel="21_79" data-words="17-19">و کنا فاعلین</span> در اینجا این معنا را می‌دهد که این گونه مواهب و عنایات از سنت‌های دیرینه ما است، و امری نو ظهور و بی‌سابقه نیست. </p> <p><code class="aya" rel="21_80"/> <span class="aya" rel="21_80" data-words="1-11">و علمناه صنعة لبوس لکم لتحصنکم من بأسکم فهل أنتم شاکرون</span> <span class="phrase">در مجمع البیان گفته است: کلمه <em rel="fa_21_80_4-4" data-sentence="30:322">لبوس</em> اسم برای همه انواع سلاح است، و عرب     <code class="page" rel="14,442"/> به همه اقسام اسلحه لبوس می‌گوید-تا آنجا که گفته است: بعضی گفته‌اند مقصود از آن در اینجا زره است<span class="footnote" rel="1" title="برایش هر چه می‌خواست درست می‌کردند از محراب و مجسمه و تغارهای بزرگ و دیگ‌های بزرگ سوره سبا، آیه ۱۳">*</span>.</span> راغب نیز در مفردات در ذیل جمله‌ <span class="aya" rel="21_80" data-words="3-5">صنعة لبوس لکم</span> گفته مقصود از آن زره است<span class="footnote" rel="2" title="در اینجا لازم است به نکته‌ای که از آیه شریفه استفاده می‌شود اشاره شود و آن این است که از سیاق این آیه بر می‌آید فرزندان ایوب بعد از آنکه خداوند به اعجاز زنده‌شان کرد باقی ماندند و دلیلی دیگر در بین نیست که بر خلاف ظهور این سیاق دلالت کند بر اینکه بعد از زنده شدن دوباره مرده باشند پس این بحثی که مفسرین که به طور کلی هر مرده‌ای که به اعجاز زنده شود باقی نمی‌ماند صحیح نیست و ظهور این آیه خلاف آن را می‌رساند  (مترجم)">*</span>. </p> <p>و کلمه <em>باس</em> به معنای جنگهای خونین و سخت است، و گویا مراد از آن در آیه شریفه سختی و شدت فرود آمدن اسلحه دشمن بر بدن است. و ضمیر در <em>علمناه</em> به داوود بر می‌گردد، هم چنان که در جای دیگر در باره آن جناب فرموده: <span class="aya" rel="34_10" data-words="13-16">و ألنا له الحدید</span> -آهن را برایش نرم کردیم . و معنای آیه این است که: ما صنعت زره سازی را به داوود تعلیم دادیم تا برای شما زره بسازد و شما با آن وسیله از شدت فرود آمدن اسلحه بر بدن خود جلوگیری کنید. جمله <span class="aya" rel="21_80" data-words="9-11">فهل أنتم شاکرون</span> تقریر و تحریک بر شکر است. </p> <h3> <span class="title" rel="21_81">مقصود از جریان باد به امر سلیمان (علیه السلام) به سوی سر زمین شام‌ <span class="aya" rel="21_81" data-words="1-4">و لسلیمان الریح عاصفة...</span> </span> </h3> <p> <code class="aya" rel="21_81"/> <span class="aya" rel="21_81" data-words="1-6">و لسلیمان الریح عاصفة تجری بأمره...</span> این جمله عطف است بر جمله <em>لداود</em> ، یعنی ما باد را هم برای سلیمان مسخر کردیم، بادهای تند را، که به دستور او به سوی سرزمینی که ما مبارکش کردیم جریان می‌یافت-و مقصود از آن، سرزمین شام است که سلیمان در آنجا زندگی می‌کرد-و ما به هر چیزی عالمیم. </p> <p>و اگر فرمود باد را در وقتی که تند می‌وزید مسخر او کردیم، با اینکه در وقت آرامی‌اش هم مسخر او بود-به شهادت اینکه فرموده: <span class="aya" rel="38_36" data-words="6-8">رخاء حیث أصاب</span><span class="footnote" rel="3" title="سوره ص، آیه ۳۶">*</span> -از این باب است که مسخر بودن باد در حالت تندی، عجیب‌تر و دلالتش بر قدرت خدای تعالی بیشتر است. </p> <p>بعضی<span class="footnote" rel="4" title="روح المعانی، ج ۱۷، ص ۷۸ و روح البیان، ج ۵، ص ۵۱۰">*</span> گفته‌اند: اگر در این آیه شریفه تنها جریان باد به سوی سرزمین شام را به امر سلیمان دانست، و اسمی از جریان باد به امر او از شام به جای دیگر را ذکر نکرد، برای این است که هر چند هر دو منتی است از خدا، ولی جریان باد به سوی کشور سلیمان، به امر سلیمان، منتی روشن‌تر است. این بود کلام آن مفسر. و ممکن است مقصود از جریان باد به امر سلیمان به سوی سرزمین شام از این باب بوده که به فرمان او باد از هر جای دنیا که بوده به شام می‌آمده، تا آن جناب را به هر جا که می‌خواسته ببرد، نه اینکه تنها در شام جریان یابد،         <code class="page" rel="14,443"/> به این معنا که سلیمان را بعد از آنکه به دوش گرفته بوده به شام برگرداند. و بنا بر این، آیه شریفه هم شامل بیرون شدن از شام می‌شود و هم شامل برگشتن به شام. </p> <p><code class="aya" rel="21_82"/> <span class="aya" rel="21_82" data-words="1-15">و من الشیاطین من یغوصون له و یعملون عملا دون ذلک و کنا لهم حافظین</span> منظور از <em>غوص</em> بیرون آوردن لؤلؤ، و سایر منافع دریا است. و منظور از اینکه فرمود عمل‌های‌کمتری هم می‌کردند همان اعمالی است که خودش بیان نموده و فرموده: <span class="aya" rel="34_13" data-words="1-14">یعملون له ما یشاء من محاریب و تماثیل و جفان کالجواب و قدور راسیات</span><span class="footnote" rel="1" title="در حالی که همسرم نازا است سوره مریم، آیه ۸">*</span> و مقصود از اینکه فرمود: و ما شیطانها را حفظ می‌کردیم این است که آنها را در خدمت وی حفظ، و از فرار کردن، و یا از انجام فرمانش سر برتافتن، و یا کار او را تباه کردن، جلوگیری می‌کردیم. و معنای آیه روشن است و به زودی داستان داوود و سلیمان (ع) در سوره سبا- ان شاء اللَّه-خواهد آمد. </p> <p><code class="aya" rel="21_83"/> <span class="aya" rel="21_83" data-words="1-12">و أیوب إذ نادی ربه أنی مسنی الضر و أنت أرحم الراحمین</span> کلمه <em>ضر</em> -به ضم ضاد-به معنای خصوص بلاهایی است که مستقیما به جان آدمی می‌رسد، مانند مرض، و لاغری، و امثال آن. و کلمه <em>ضر</em> -به فتح ضاد-همه انواع بلاها را شامل می‌شود. </p> <p>ایوب (ع) مورد هجوم انواع بلاها قرار گرفت، اموالش همه از دست برفت، و اولادش همه مردند. مرض شدیدی بر بدنش مسلط شد و مدتها او را رنج می‌داد تا آنکه دست به دعا بلند کرد و حال خود را به درگاه او شکایت کرد. خدای تعالی دعایش را مستجاب نمود و از مرض نجاتش داد و اموال و اولادش را با چیزی اضافه‌تر به او برگردانید. در آیه بعدی در این باره می‌فرماید: <code class="aya" rel="21_84"/> <span class="aya" rel="21_84" data-words="1-7">فاستجبنا له فکشفنا ما به من ضر</span> یعنی او را از مرضش نجات و بهبودی دادیم. <span class="aya" rel="21_84" data-words="8-13">و آتیناه أهله و مثلهم معهم</span> یعنی آنچه از اولادش مردند به اضافه مثل آن به او برگرداندیم. <span class="aya" rel="21_84" data-words="14-19">رحمة من عندنا و ذکری للعابدین</span> تا هم به او رحمتی کرده باشیم و هم بندگان عابد ما متذکر شوند و بدانند که خدای تعالی اولیای خود را به منظور آزمایش مبتلا می‌کند آن گاه اجرشان می‌دهد و اجر نیکوکاران را ضایع نمی‌سازد. </p> <p>و به زودی داستان ایوب در سوره <em>ص</em> ان شاء اللَّه خواهد آمد<span class="footnote" rel="2" title="الدر المنثور، ج ۴، ص ۳۲۴">*</span>. </p> <p>     <code class="page" rel="14,444"/><code class="aya" rel="21_85"/><code class="aya" rel="21_86"/> <span class="aya" rel="21_85-86" data-words="1-7">و إسماعیل و إدریس و ذا الکفل...</span> اما ادریس داستانش در سوره مریم گذشت و اما اسماعیل به زودی داستانش در سوره صافات می‌آید و قصه ذو الکفل هم در سوره <em>ص</em> خواهد آمد. </p> <h3> <span class="title" rel="21_87">معنای اینکه ذو النون (یونس علیه السلام) <span class="aya" rel="21_87" data-words="5-11">ذهب مغاضبا فظن أن لن نقدر علیه</span> و اینکه سپس در ظلمات ندا کرد: <span class="aya" rel="21_87" data-words="15-24">أن لا إله إلا أنت سبحانک إنی کنت من الظالمین</span> </span> </h3> <p> <code class="aya" rel="21_87"/> <span class="aya" rel="21_87" data-words="1-11">و ذا النون إذ ذهب مغاضبا فظن أن لن نقدر علیه...</span> <span class="phrase">کلمه <em rel="fa_21_87_3-3" data-sentence="5:276">نون</em> به معنای ماهی است و ذو النون (صاحب ماهی) یونس پیغمبر فرزند متی است که صاحب داستان ماهی است و از طرف پروردگار مبعوث بر اهل نینوی شد و ایشان را دعوت کرد ولی ایمان نیاوردند پس نفرینشان کرد و از خدا خواست تا عذابشان کند همین که نشانه‌های عذاب نمودار شد توبه کردند و ایمان آوردند.</span> پس خدا عذاب را از ایشان برداشت و یونس از میانشان بیرون شد و خداوند صحنه‌ای به وجود آورد که در نتیجه یونس به شکم یک ماهی بزرگ فرو رفت و در آنجا زندانی شد تا آنکه خدا آن بلیه را از او برداشته دو باره به سوی قومش فرستاد. </p> <p> <span class="aya" rel="21_87" data-words="1-11">و ذا النون إذ ذهب مغاضبا فظن أن لن نقدر علیه</span> -یعنی به یاد آر ذو النون را آن زمان که با خشم از قومش بیرون رفت و پنداشت که ما بر او تنگ نمی‌گیریم‌ <span class="aya" rel="21_87" data-words="10-11">نقدر علیه</span> بطوری که گفته‌اند به معنای تنگ گرفتن است. </p> <p>ممکن هم هست جمله‌ <span class="aya" rel="21_87" data-words="4-11">إذ ذهب مغاضبا فظن أن لن نقدر علیه</span> در مورد تمثیل وارد شده باشد و معنایش این باشد که: رفتن او و جدایی‌اش از قومش مانند رفتن کسی بود که از مولایش قهر کرده باشد و پنداشته باشد که مولایش بر او دست نمی‌یابد و او می‌تواند با دور شدن از چنگ وی بگریزد و مولایش نمی‌تواند او را سیاست کند. این احتمال از این نظر قوی نیست که پیامبری چون یونس شانش اجل از این است که حقیقتا و واقعا از مولایش قهر کند و به راستی بپندارد که خدا بر او قادر نیست و او می‌تواند با سفر کردن از مولایش بگریزد چون انبیای گرامی خدا ساحتشان منزه از چنین پندارها است، و به عصمت خدا معصوم از خطا هستند. </p> <p>پس همانطور که گفتیم آیه شریفه از باب تمثیل است نه حکایت یک واقعیت خارجی. در جمله‌ <span class="aya" rel="21_87" data-words="12-14">فنادی فی الظلمات...</span> ایجاز به حذف به کار رفته یعنی جزئیاتی که<code class="page" rel="14,445"/> خواننده خود می‌داند چیست از وسط افتاده، و تقدیر کلام این است که:  (پس خدای تعالی او را گرفتار ماهی کرد، و ماهی او را بلعید پس در شکم ماهی پروردگار خود را بخواند). و <span class="phrase">ظاهرا مراد از <em rel="fa_21_87_14-14" data-sentence="14:74">ظلمات</em> -به طوری که دیگران هم گفته‌اند-ظلمت دریا، و ظلمت شکم ماهی، و ظلمت شب است.</span> </p> <p> <span class="aya" rel="21_87" data-words="15-20">أن لا إله إلا أنت سبحانک</span> -در این جمله یونس (ع) از آنچه که عملش نمایش می‌داد بیزاری می‌جوید، چون عمل او که راه خود را گرفت و قومش را به عذاب خدا سپرد و رفت بدون اینکه از ناحیه خدا دستوری داشته باشد، -گر چه او چنین قصدی نداشت- این معنا را ممثل می‌کرد که غیر از خدا مرجع دیگری هست که بتوان به او پناه برد. و چون عملش بیانگر چنین معنایی بود از این معنا بیزاری جست و عرضه داشت <span class="aya" rel="21_87" data-words="16-19">لا إله إلا أنت</span> -جز تو معبودی نیست و نیز چون این معنا را ممثل می‌کرد که ممکن است به کارهای او اعتراض نماید، و بر او خشم گیرد، و نیز این تصور را به وجود می‌آورد که ممکن است کسی از تحت قدرت خدا بیرون شود، لذا برای عذرخواهی از آن گفت: <span class="aya" rel="21_87" data-words="20-24">سبحانک .</span></p> <p> إِنِّی کُنْتُ مِنَ اَلظَّالِمِینَ  -در این جمله به ظلم خود اعتراف کرد، چون عملی آورده که ظلم را ممثل می‌کرد، هر چند که فی نفسه ظلم نبود، و خود او هم قصد ظلم و معصیت نداشت، چیزی که هست خدای تعالی در این پیشامد پیغمبرش را تادیب و تربیت کرد تا با گامی پاک و مبرای از تمثیل ظلم،  (تا چه رسد به خود ظلم) شایسته قدم نهادن به بساط قرب گردد. </p> <p><code class="aya" rel="21_88"/> <span class="aya" rel="21_88" data-words="1-10">فاستجبنا له و نجیناه من الغم و کذلک ننجی المؤمنین</span> یونس (ع) هر چند که تصریح به خواسته خود نکرد، و تنها به مساله توحید و تنزیه خدا، و اعتراف به ظلم خود اکتفاء کرد، لیکن با این کلماتش حال درونی خود را، و موقفی را که در آن قرار گرفته بیان داشت، که در معنا درخواست نجات و عاقبت را می‌رساند، خدا هم درخواست او را اجابت نموده، از اندوه و غمی که به وی روی آورده بود نجاتش بداد. </p> <p>جمله‌ <span class="aya" rel="21_88" data-words="7-10">و کذلک ننجی المؤمنین</span> وعده به نجات دادن هر مؤمن مبتلای به اندوه است، البته مؤمنی که مانند یونس رو به درگاه وی آورد، و او را چون وی ندا کند، و به زودی در سوره صافات داستان آن جناب خواهد آمد-ان شاء اللَّه. </p> <p><code class="aya" rel="21_89"/> <span class="aya" rel="21_89" data-words="1-13">و زکریا إذ نادی ربه رب لا تذرنی فردا و أنت خیر الوارثین</span> این آیه عطف است بر آنچه آیه قبلش عطف بر آن بود. یعنی: و به یاد آر زکریا را در آن زمان که پروردگارش را ندا کرد، و از او درخواست فرزندی نمود. و اینکه گفت: خدایا<code class="page" rel="14,446"/> مرا تنها مگذار بیان ندای او است، و منظور از <em>تنها گذاشتن</em> این است که فرزندی نداشته باشد که از او ارث ببرد. و جمله‌ <span class="aya" rel="21_89" data-words="10-13">و أنت خیر الوارثین</span> ثنا و حمد خدای تعالی است که لفظش آن را افاده می‌کند و مقامی که این کلمات را گفته تنزیه خدا را می‌رساند، چون وقتی گفت خدایا مرا تنها مگذار خود کنایه از طلب وارث است و چون خدای سبحان وارث حقیقی است که همه عالم را ارث می‌برد لذا برای اینکه خدا را از داشتن شریک در وراثت تنزیه کرده باشد اضافه کرد که تو بهترین وارثانی . </p> <p><code class="aya" rel="21_90"/> <span class="aya" rel="21_90" data-words="1-10">فاستجبنا له و وهبنا له یحیی و أصلحنا له زوجه...</span> ظاهر کلام می‌رساند که منظور از اصلاح همسرش این باشد که او را شایسته برای فرزنددار شدن کرده بعد از آنکه مدتها این شایستگی را نداشت و زنی عقیم و نازا بود. </p> <p>هم چنان که خودش در دعایش به این نکته تصریح کرده و گفته بود: <span class="aya" rel="19_5" data-words="7-10">و کانت امرأتی عاقرا</span><span class="footnote" rel="1" title="مثل عیسی نزد خدا مانند مثل آدم است که او را از خاک بیافرید و سپس به او گفت باش پس شد سوره آل عمران، آیه ۵۹">*</span>. </p> <p> <span class="aya" rel="21_90" data-words="11-24">إنهم کانوا یسارعون فی الخیرات و یدعوننا رغبا و رهبا و کانوا لنا خاشعین</span> -از ظاهر سیاق چنین بر می‌آید که ضمیر جمع به خاندان زکریا برگردد و گویا تعلیلی است برای جمله مقدری که از سابقه کلام فهمیده می‌شود و تقدیر کلام نظیر این است که فرموده باشد: اگر ما به ایشان انعام کردیم بدین جهت بوده که آنها به سوی خیرات می‌شتافتند. </p> <p><span class="phrase">کلمه <em rel="fa_21_90_18-18" data-sentence="5:269">رغب</em> و <em rel="fa_21_90_20-20" data-sentence="63:254">رهب</em> دو مصدرند مانند <em rel="fa_21_90_18-18" data-sentence="136:224">رغبت</em> و <em rel="fa_21_90_20-20" data-sentence="197:208">رهبت</em> که یکی به معنای طمع و دیگری به معنای ترس است و از نظر ترکیب‌بندی جمله هر دو تمیزند، البته در صورتی که به معنای مصدری باقی مانده باشند و اما اگر به معنای فاعل یعنی راغب و راهب باشند در آن صورت حال خواهند بود.</span> و کلمه <em>خشوع</em> به معنای تاثر قلب از مشاهده عظمت و کبریا است. </p> <p>و معنای آیه این است که: ما برایشان انعام کردیم چون که آنها به سوی خیرات می‌شتافتند و ما را به خاطر رغبت در رحمت و یا به خاطر ثواب، و رهبت از غضب و یا عقاب می‌خواندند، و یا در حال رغبت و رهبت می‌خواندند و دلهایشان در برابر ما خضوع داشت. </p> <p>داستان زکریا و یحیی در اوایل سوره مریم گذشت. </p> <p><code class="aya" rel="21_91"/> <span class="aya" rel="21_91" data-words="1-14">و التی أحصنت فرجها فنفخنا فیها من روحنا و جعلناها و ابنها آیة للعالمین</span>. </p> <p>منظور از آن زن که فرجش را حصن کرد مریم دختر عمران است. این جمله مدح او به داشتن عفت و صیانت است و نیز تبرئه او از تهمتی است که یهود به وی نسبت دادند. </p> <p>   <code class="page" rel="14,447"/> <span class="aya" rel="21_91" data-words="5-8">فنفخنا فیها من روحنا</span> -ضمیر به مریم بر می‌گردد. و <em>نفخ روح</em> در مریم کنایه است از اینکه ولادت فرزندش عیسی مستند به جریان عادی نیست که مانند سایر فرزندان نطفه‌ای باشد، که پس از طی دوره‌ای روح در آن دمیده شده باشد. و وقتی نطفه‌ای نباشد دیگر جز این باقی نمی‌ماند که تنها نفخ روح باشد و این نفخ روح همان کلمه الهی است که در سوره آل عمران فرموده: <span class="aya" rel="3_59" data-words="1-15">إن مثل عیسی عند الله کمثل آدم خلقه من تراب ثم قال له کن فیکون</span><span class="footnote" rel="1" title="تفسیر قمی، ج ۲، ص ۷۵">*</span> و معنایش این است که مثل آن دو یکی است و در اینکه از خلق شدن از نطفه بی نیازند مثل همند. </p> <p> <span class="aya" rel="21_91" data-words="9-14">و جعلناها و ابنها آیة للعالمین</span> -در این جمله عیسی و مادرش یک آیت به شمار آمده‌اند، چون منظور از آیت در اینجا تولد اینطوری است و این آیت قائم به هر دو است و چون مریم در اقامه این آیت مقدم بر عیسی است لذا اول نام مریم را برده فرموده: ما او و فرزندش را <em>و نفرموده</em> ما فرزندش را و خودش را آیت قرار دادیم و همین افتخار برای مریم بس است که در قرآن نامش در زمره و در ردیف انبیا (ع) آمده و حال آنکه خودش از انبیا نبوده است. </p> <h3>بحث روایتی‌ <span class="title" rel="21_78">چند روایت در باره حکم داوود و سلیمان در ذیل آیه: <span class="aya" rel="21_78" data-words="1-6">و داود و سلیمان إذ یحکمان</span> </span> </h3> <p> در کتاب من لا یحضره الفقیه آمده که جمیل بن دراج از زراره از امام ابی جعفر  (ع) روایت کرده که در ذیل آیه‌ <span class="aya" rel="21_78" data-words="1-13">و داود و سلیمان إذ یحکمان فی الحرث إذ نفشت فیه غنم القوم</span> فرمود: آن دو بزرگوار با هم مباحثه کردند و خدا فهم مساله را نصیب سلیمان کرد. </p> <p>مؤلف: در بیان معنای آیه مطلبی گذشت که معنای این حدیث را روشن می‌کند. </p> <p>و <span class="phrase">در کافی به سند خود از حسین بن سعید از بعضی از اصحاب امامیه از معلی ابی عثمان از ابی بصیر روایت کرده که گفت: از امام صادق (ع) معنای آیه‌ <span class="aya" rel="21_78" data-words="1-13">و داود و سلیمان إذ یحکمان فی الحرث إذ نفشت فیه غنم القوم</span> را پرسیدم فرمود: نفش-به زراعت   <code class="page" rel="14,448"/> زدن گوسفندان جز در شب نیست و صاحب زراعت باید زرع خود را در روز محافظت کند نه شب هم چنان که صاحب حیوان باید حیوان خود را در شب حفظ کند نه در روز چون در روز چوپانان آنها را می‌چرانند و سیر می‌کنند پس اگر در روز زرع کسی را فاسد کند چیزی بر او نیست زیرا صاحب زرع باید زراعت خود را حفظ کند و صاحب حیوان باید حیوان خود را در شب ضبط کند چون صاحب زرع زراعتش را رها می‌کند پس اگر در شب چیزی از زراعت مردم را فاسد کرد ضامن است و لذا در آیه کلمه <em rel="fa_21_78_10-10" data-sentence="755:13">نفش</em> به کار رفته.</span> </p> <p>داوود در این مساله حکم کرده بود به اینکه صاحب زراعت همه گوسفندان را به غرامت بگیرد، ولی سلیمان (ع) حکم کرد به اینکه شیر و پشم یک سال گوسفند از آن وی باشد. </p> <p>مؤلف: در کتاب من لا یحضره الفقیه این روایت به سند صدوق از ابی بصیر از آن جناب نیز نقل شده، ولی در این روایت آمده که داوود حکمی کرد که همه انبیا قبل از او به آن حکم می‌کردند، ولی خداوند به سلیمان وحی کرد که از این به بعد هر گوسفندی که به زراعت کسی لطمه بزند صاحب زرع بیش از آنچه که از شکم گوسفند بیرون می‌آید حقی ندارد، و از آن پس سنت بر همین قرار گرفت. و مقصود از اینکه فرمود: <span class="aya" rel="21_79" data-words="3-8">و کلا آتینا حکما و علما</span> -به هر یک حکمی و علمی دادیم نیز همین است، پس هر دو به حکم خدا حکم کرده بودند. </p> <p>و در تفسیر قمی به سند خود از ابی بصیر، از امام صادق (ع) روایت آورده که در حدیثی فرمود: زراعت مورد بحث در آیه، زراعت انگور بوده، که گوسفندان آن را چریدند، آن گاه حکم سلیمان را ذکر کرده، سپس فرمود: حکم داوود هم چنین بوده، چیزی که هست خواست به بنی اسرائیل بفهماند که سلیمان وصی بعد از او است، و گر نه با هم اختلافی در حکم نداشتند، زیرا اگر اختلاف می‌داشتند می‌فرمود: و کنا لحکمهما شاهدین-و ما به حکم آن دو شاهد بودیم<span class="footnote" rel="1" title="مجمع البیان، ج ۷، ص ۷۵">*</span>. </p> <p>و در مجمع البیان گفته: در حکم مورد آیه اختلاف شده، که چه بوده؟ بعضی گفته‌اند: باغ انگوری بوده که تازه خوشه‌هایش نمودار شده، و لذا داوود به نفع صاحب باغ حکم کرد، و سلیمان عرضه داشت ای پیغمبر خدا!حکمت را تغییر ده، و آسان‌تر کن، پرسید   <code class="page" rel="14,449"/> آسان‌تر چیست؟ گفت: باغ را به صاحب گوسفند بده، تا هر چه میوه داد مال او باشد، و باغ را به صورت اولش به صاحبش برگرداند، و گوسفند را به صاحب باغ بسپار تا از منافعش استفاده نموده، همین که باغش به او برگشت گوسفندان را به صاحبش برگرداند. این معنا از امام ابی جعفر و امام صادق (ع) هم روایت شده است<span class="footnote" rel="1" title="الدر المنثور، ج ۴، ص ۳۳۴">*</span>. مؤلف: در اینکه زراعت مزبور باغ انگور بوده، از طرق اهل سنت از عبد اللَّه بن مسعود نیز روایت شده<span class="footnote" rel="2" title="تفسیر قمی، ج ۲، ص ۷۵">*</span> و البته در این میان روایات دیگری از ائمه اهل بیت (ع) وجود دارد که قریب المضمون است با آنچه ما آوردیم. و همان بیانی که ما در معنای آیه آوردیم، در توضیح مضامین روایات کافی است. </p> <h3> <span class="title" rel="21_87 21_90 21_88 21_91 21_81 21_84 21_78 21_79 21_80 21_82 21_83 21_85 21_86 21_89">روایاتی دیگر در ذیل آیاتی که به ایوب، یونس، زکریا و مریم (علیهم السلام) اشاره داشتند</span> </h3> <p> و در تفسیر قمی در ذیل آیه‌ <span class="aya" rel="21_81" data-words="1-4">و لسلیمان الریح عاصفة</span> فرموده: باد از هر سو به سرزمین شام و بیت المقدس-که خدا برکتش داده بود-می‌ورزید<span class="footnote" rel="3" title="معانی الاخبار، ص ۳۷۰">*</span>. </p> <p>و نیز در همان کتاب به سند خود از عبد اللَّه بن بکیر، و دیگران از امام صادق  (ع) روایت آورده که در ذیل آیه‌ <span class="aya" rel="21_84" data-words="8-13">و آتیناه أهله و مثلهم معهم</span> فرمود: یعنی خداوند همان فرزندان وی را که مرده بودند زنده کرد، چه آنهایی که قبل از بلیه مرده بودند، و چه آنها که در حال بلیه از دنیا رفته بودند<span class="footnote" rel="4" title="اصول کافی، ج ۲، ص ۴۷۹">*</span>. </p> <p>و نیز در آن کتاب و در روایت ابی الجارود از امام ابی جعفر (ع) آمده که در ذیل آیه‌ <span class="aya" rel="21_87" data-words="1-6">و ذا النون إذ ذهب مغاضبا</span> فرمود: غضب وی از اعمال مردمش بود <span class="aya" rel="21_87" data-words="7-11">فظن أن لن نقدر علیه</span> فرمود: یونس پنداشت خدا او را به خاطر غضبش عقاب نمی‌کند<span class="footnote" rel="5" title="تفسیر قمی، ج ۲، ص ۷۵">*</span>. </p> <p>و در عیون به سند خود از ابی الصلت هروی روایت کرده که حضرت رضا  (ع) در گفتگویی که با مامون بر سر عصمت انبیا داشت فرمود: اما اینکه در باره یونس فرموده‌ <span class="aya" rel="21_87" data-words="1-11">و ذا النون إذ ذهب مغاضبا فظن أن لن نقدر علیه</span> این <em>ظن</em> به معنای یقین است، یعنی یونس اطمینان داشت که خداوند رزق او را تنگ نمی‌گیرد، مگر نشنیده‌ای کلام خدای را که فرموده: <span class="aya" rel="89_16" data-words="1-8">و أما إذا ما ابتلاه فقدر علیه رزقه</span> یعنی رزق او را تنگ می‌گیرد، چون اگر کسی خیال کند که خدا بر او قدرت ندارد کافر است،  (و انبیا منزه از کفرند)<span class="footnote" rel="6" title="عیون اخبار الرضا ج ۱، ص ۱۹۲">*</span>. </p> <p>           <code class="page" rel="14,450"/> و در تهذیب به سند خود از زیات، از مردی از کرام، از امام صادق (ع) روایت کرده که فرمود: چهار چیز برای چهار چیز است-تا آنجا که فرمود-و چهارم برای هم و غم آیه‌ <span class="aya" rel="21_87" data-words="16-24">لا إله إلا أنت سبحانک إنی کنت من الظالمین</span> است، زیرا خدای سبحان خودش فرموده: <span class="aya" rel="21_88" data-words="1-10">فاستجبنا له و نجیناه من الغم و کذلک ننجی المؤمنین</span> -چون یونس آن دعا را کرد ما مستجابش کردیم، و از غم و اندوه نجاتش دادیم، و همچنین مؤمنین را نجات می‌دهیم . </p> <p>مؤلف: این معنا در کتاب خصال بدون ذکر سند روایت شده است. </p> <p>و در الدر المنثور است که ابن جریر از سعد روایت کرده که گفت: از رسول خدا  (ص) شنیدم که فرمود: آن اسم از اسامی خدا که اگر کسی او را با آن بخواند اجابتش می‌کند، و هر چه بخواهد می‌دهد، همان اسمی است که یونس فرزند متی خواند. </p> <p>عرضه داشتم یا رسول اللَّه!آن اسم مخصوص یونس بود، یا برای همه مسلمین؟ فرمود مخصوص یونس و مؤمنین است که اگر خدای را با آن بخوانند مستجاب می‌کند. مگر نشنیده‌ای که خدای تعالی می‌فرماید: <span class="aya" rel="21_88" data-words="7-10">و کذلک ننجی المؤمنین</span> پس ایمان شرطی است که خدا آن را در دعای دعا کننده شرط کرده است<span class="footnote" rel="1" title="تفسیر قمی، ج ۲، ص ۷۵">*</span>. </p> <p>و در تفسیر قمی در ذیل جمله‌ <span class="aya" rel="21_90" data-words="7-10">و أصلحنا له زوجه</span> فرموده: همسرش حیض نمی‌شد، و از آن پس شد<span class="footnote" rel="2" title="روح المعانی، ج ۱۷، ص ۷۳ و ۷۴">*</span>. </p> <p>و <span class="phrase">در کتاب معانی الاخبار به سندی که به علی بن جعفر دارد از برادرش موسی بن جعفر  (ع) روایت کرده که فرمود: <em rel="fa_21_90_18-18" data-sentence="102:202">رغبت</em> آن است که آدمی کف دست و صورت خود را به آسمان کند، و <em rel="fa_21_90_20-20" data-sentence="213:136">رهبت</em> آن است که پشت هر دو دست را به طرف صورت کرده تا برابر صورت بلند کنی<span class="footnote" rel="3" title="تفسیر قمی، ج ۲، ص ۷۴">*</span>.</span> </p> <p><span class="phrase">مؤلف: نظیر این روایت در کافی به سندی که دارد از ابی اسحاق از امام صادق  (ع) آمده، و عبارت آن چنین است: <em rel="fa_21_90_18-18" data-sentence="103:176">رغبت</em> آن است که کف دست‌ها را به طرف آسمان بلند کنی، و <em rel="fa_21_90_20-20" data-sentence="210:114">رهبت</em> آن است که پشت دستها را به طرف آسمان بلند کنی<span class="footnote" rel="4" title="تفسیر قمی، ج ۲، ص ۷۴">*</span>.</span> </p> <p>         <code class="page" rel="14,451"/> و در تفسیر قمی روایت کرده که در ذیل جمله‌ <span class="aya" rel="21_90" data-words="17-20">یدعوننا رغبا و رهبا</span> فرمود: یعنی راغبین و راهبین. و در ذیل جمله‌ <span class="aya" rel="21_91" data-words="2-4">التی أحصنت فرجها</span> فرمود: مریم آن چنان عفیف بود که احدی او را ندید. و در ذیل جمله‌ <span class="aya" rel="21_91" data-words="5-8">فنفخنا فیها من روحنا</span> فرمود: روح مخلوق خدا است، یعنی روحی از امرمان<span class="footnote" rel="1" title="روح المعانی، ج ۱۷، ص ۷۳ و ۷۴">*</span>. </p> 
