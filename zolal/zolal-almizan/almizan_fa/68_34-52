<h3 class="ayas">سوره القلم آیه‌های ۳۴ تا ۵۲</h3><code class="section" rel="68_34-52"/><h3>ترجمه آیات</h3> <p> <span class="trans" rel="68_34">محققا برای مردم پرهیزکار در نزد پروردگارشان بهشت‌ها و باغهای پر از نعمت است. <code class="page" rel="19,636"/> «۳۴» </span><span class="trans" rel="68_35"> آیا ما با مسلمانان چون مجرمان رفتار می‌کنیم؟.  «۳۵» </span><span class="trans" rel="68_36">شما را چه می‌شود و این چه حکمی است که می‌کنید؟.  «۳۶» </span><span class="trans" rel="68_37">آیا کتابی دارید که از آن درس می‌خوانید؟.  «۳۷» </span><span class="trans" rel="68_38">که آنچه را شما انتخاب می‌کنید از آن شما است؟.  «۳۸» </span><span class="trans" rel="68_39">و یا ما سوگندهای مؤکد به نفع شما و علیه خود خورده‌ایم که تا روز قیامت می‌توانید هر حکمی برانید؟.  «۳۹» </span><span class="trans" rel="68_40">ای پیامبر از ایشان بپرس که این کتاب بر کدامشان نازل شده؟.  «۴۰» </span><span class="trans" rel="68_41">نکند شرکایی دارند که در قیامت با شفاعت آنها دارای سرنوشتی مساوی با مسلمین می‌شوند اگر چنین است پس شرکایشان را معرفی کنند اگر راست می‌گویند.  «۴۱» </span><span class="trans" rel="68_42">روزی که شدت به نهایت می‌رسد و خلق به سجده دعوت می‌شوند ولی اینان نمی‌توانند سجده کنند (چون کبر و نخوت ملکه ایشان شده است).  «۴۲» </span><span class="trans" rel="68_43">در حالی که سیمای ذلت از چشم‌هایشان و از سراپایشان هویدا می‌شود و این بدان جهت است که در دنیا که سالم بودند دعوت به سجده می‌شدند و اجابت نمی‌کردند.  «۴۳» </span><span class="trans" rel="68_44">پس کیفر کسانی که به این قرآن تکذیب می‌کنند به خود من واگذار، ما به زودی از راهی که خودشان نفهمند تدریجا به سوی عذاب پیش می‌بریم.  «۴۴» </span><span class="trans" rel="68_45">و من به ایشان مهلت می‌دهم که کید من سخت ماهرانه است.  «۴۵» </span><span class="trans" rel="68_46">نکند تو از ایشان مزدی خواسته‌ای و ایشان در این بدهکاری گرانبار شده‌اند؟.  «۴۶» </span><span class="trans" rel="68_47">و یا از عالم غیب اختیار دار و نویسنده قضا و قدر شده‌اند؟.  «۴۷» </span><span class="trans" rel="68_48">پس تو در برابر حکم پروردگارت صبر کن و چون یونس صاحب داستان ماهی مباش که دلگیر و خشمین ندا کرد.  «۴۸» </span><span class="trans" rel="68_49">و اگر نعمتی از ناحیه پروردگارش او را در نمی‌یافت هر آینه با حالتی نکوهیده در بیابان بی‌سقف می‌افتاد.  «۴۹» </span><span class="trans" rel="68_50">ولی پروردگارش او را برگزید و از صالحینش کرد.  «۵۰» </span><span class="trans" rel="68_51">و محققا نزدیک است کسانی که کافر شده‌اند بعد از شنیدن قرآن تو را با چشم زخم خود سرنگون کنند و می‌گویند او مجنون است.  «۵۱» </span><span class="trans" rel="68_52">در حالی که قرآن نیست مگر تذکر برای عالمیان.  «۵۲» </span></p>                                 <h3>بیان آیات</h3> <p> این آیات دنباله تهدیدهایی است که در باره تکذیب‌گران رسول خدا (ص) کرده بود، و عذاب آخرتی آنان را به این بیان مسجل می‌سازد که مردم با تقوی در بهشت‌های نعیم هستند، و اینکه تکذیب‌گران و متقین یکسان نیستند، پس نمی‌توانندامید کرامتی از خدا داشته باشند، و چون مجرمند آنچه هم از نعمت‌های دنیا در اختیار دارند استدراج و املاء<span class="footnote" rel="1" title="معنی استدراج و املاء در تفسیر آیه‌ &lt;span class=&quot;aya&quot; rel=&quot;۷_۱۸۲&quot; data-words=&quot;۵-۹&quot;&gt; سَنَسْتَدْرِجُهُمْ مِنْ حَیْثُ لا یَعْلَمُونَ &lt;/span&gt; و آیه‌ &lt;span class=&quot;aya&quot; rel=&quot;۷_۱۸۳&quot; data-words=&quot;۲-۶&quot;&gt; أُمْلِی لَهُمْ إِنَ کَیْدِی مَتِینٌ &lt;/span&gt; خواهد آمد">*</span> است نه نعمت و کرامت، و نیز در این آیات رسول خدا (ص) را امر می‌کند به اینکه در برابر حکم پروردگارش صبر کند و این امر را تاکید می‌نماید. </p> <p> <span class="aya" rel="68_34" data-words="1-6">إن للمتقین عند ربهم جنات النعیم</span> این آیه شریفه بشارت و بیان حال متقین در آخرت است، در مقابل بیانی که از حال و روز آخرتی تکذیب‌گران کرده بود. </p> <p>و <span class="phrase">اگر فرمود: <em rel="fa_68_34_3-4" data-sentence="11:251">عند ربهم</em> و نفرمود: <em>عند اللَّه</em> برای این بود که اشاره کند به رابطه‌ای که تدبیر و رحمت بین خدا و متقین دارد، و اینکه اگر متقین چنین نعمتی نزد خدا دارند، به خاطر این است که در دنیا ربوبیت را منحصر در او می‌دانستند، و عبادت را خالص برای او انجام می‌دادند.</span> </p> <p>و <span class="phrase">اگر کلمه <em rel="fa_68_34_5-5" data-sentence="9:476">جنات</em> را به کلمه <em rel="fa_68_34_6-6" data-sentence="75:451">نعیم</em> که به معنای نعمت است اضافه کرد، برای این بود که آنچه از نعمت‌ها در بهشت است خالص نعمت است، نه چون دنیا که نعمتش آمیخته با نقمت و لذتش مخلوط با الم باشد، و ان شاء اللَّه به زودی در تفسیر آیه‌ <span class="aya" rel="102_8" data-words="1-5">ثم لتسئلن یومئذ عن النعیم</span><span class="footnote" rel="2" title="سپس در آن روز همه شما از نعمتهایی که داشته‌اید سؤال خواهید شد سوره تکاثر، آیه ۸">*</span> خواهد آمد که مراد از کلمه <em rel="fa_68_34_6-6" data-sentence="555:13">نعیم</em> ، ولایت است.</span> </p> <h3> <span class="title" rel="68_35">شرح مفاد آیه‌ <span class="aya" rel="68_35" data-words="1-4">أ فنجعل المسلمین کالمجرمین</span> و آیات بعد از آن که در مقام نفی حکم مکذبان به اینکه بر فرض وجود قیامت، با مسلمانان برابرند می‌باشد</span> </h3> <p> <code class="aya" rel="68_35"/><code class="aya" rel="68_36"/> <span class="aya" rel="68_35" data-words="1-4">أ فنجعل المسلمین کالمجرمین</span> در بدو نظر این احتمال به نظر می‌رسد که آیه شریفه می‌خواهد حجتی را بر مساله معاد اقامه کند، همانطور که آیه‌ <span class="aya" rel="38_28" data-words="1-9">أم نجعل الذین آمنوا و عملوا الصالحات کالمفسدین فی</span>     <code class="page" rel="19,638"/> <span class="aya" rel="38_28" data-words="10-14">الأرض أم نجعل المتقین کالفجار</span><span class="footnote" rel="1" title="آیا کسانی را که ایمان آورده‌اند و عمل صالح انجام داده‌اند همچون مفسدان در زمین قرار دهیم یا پرهیزکاران را همچون فاجران؟ !سوره ص، آیه ۲۸">*</span> در این مقام است، که تفسیرش گذشت. </p> <p>و نیز این احتمال هم به نظر می‌رسد که می‌خواهد کلام تکذیب‌گران را رد کند، که به مؤمنین می‌گفتند: اگر مساله بعث و معادی در بین باشد، در آنجا نیز مانند دنیا ما متنعم خواهیم بود، و خدای تعالی این گفتارشان را در آیه زیر حکایت فرموده که: <span class="aya" rel="41_50" data-words="13-26">و ما أظن الساعة قائمة و لئن رجعت إلی ربی إن لی عنده للحسنی</span><span class="footnote" rel="2" title="من گمان نمی‌کنم قیامتی قیام کند، تازه بر فرض هم که به سوی پروردگارم برگردم، نزد او هم زندگی خوشی خواهم داشت سوره فصلت، آیه ۵۰">*</span>. </p> <p>و ظاهر سیاق آیات بعدی که حکم تساوی تکذیب‌گران و متقین را رد می‌کند، احتمال دوم را تایید می‌نماید، در روایت هم آمده که مشرکین وقتی داستان بعث و معاد را شنیدند، گفتند اگر آنچه محمد و پیروانش می‌گویند صحیح باشد باز هم حال ما بهتر از حال آنان خواهد بود، همانطور که در دنیا بهتر است، و حد اقل این است که برابر با حال آنان باشد. </p> <p>لیکن این اشکال متوجه احتمال دوم هست، که اگر بخواهد سخن و ادعای کفار را رد کند که می‌گفتند: در آخرت هم یا بهتر از آنان زندگی خواهیم داشت و یا مساوی آنان، جا داشت تطابق بین رد و مردود را رعایت کند، و در مقابل گفتار مردود آنان بفرماید ا فنجعل المجرمین کالمسلمین نه اینکه بفرماید: <span class="aya" rel="68_35" data-words="1-4">أ فنجعل المسلمین کالمجرمین</span>. </p> <p>دقت در سیاق، این معنا را دست می‌دهد که هر چند آیه شریفه می‌خواهد تساوی را رد کند، و لیکن نه تنها از این جهت که مجرمین با آن همه جرم مساوی با مسلمانان نیستند، بلکه نکته‌های اضافی دیگری را هم به طور اشاره می‌فهماند، و آن این است که احترام مسلمین اجازه نمی‌دهد که مجرمین با ایشان برابر باشند، گویا فرموده: اینکه شما کفار می‌گویید در آخرت هم ما و مسلمانان یکسان هستیم سخن باطلی است، برای اینکه خدا راضی نمی‌شود که مسلمانان را با آن همه احترامی که نزدش دارند مانند مجرمین قرار دهد، و شما مجرمید پس با آنان حال و روز یکسانی نخواهید داشت. </p> <p>بنا بر این، آیه شریفه می‌خواهد علیه مساوات دو طایفه اقامه حجت کند، و حجتش این است که مساوات آن دو با احترامی که مسلمانان نزد خدا دارند منافات دارد، نه اینکه این مساوات با عدالت خدا نمی‌سازد. </p> <p>     <code class="page" rel="19,639"/> و <span class="phrase">مراد از <em rel="fa_68_35_2-2" data-sentence="8:278">مسلمین</em> کسانی هستند که تسلیم فرمان خدایند، و جز آنچه او اراده کرده پیروی نمی‌کنند، اگر انجام کاری را اراده کرده انجام می‌دهند، و اگر ترک کاری را خواسته ترک می‌کنند، در مقابل این تسلیم همان کلمه <em>اجرام</em> است، و آن به این معنا است که کسی عمل زشت مرتکب بشود، و مطیع فرمان خدا نباشد.</span> </p> <p>این آیه و آیه بعدش تا جمله‌ <span class="aya" rel="68_47" data-words="1-5">أم عندهم الغیب فهم یکتبون</span> در مقام رد مساله تساوی مجرمین و مسلمین است، که از طرف کفار ادعا شده بود، و چون این ادعا محتملاتی داشت، یکی یکی آنها را ایراد نموده و به صورت استفهام انکاری رد می‌کند. </p> <p>بیان حجت چنین است که یکسان بودن مجرمین و مسلمین که کفار چنین پنداشته‌اند یا از طرف خدای تعالی و موهبت و رحمتی از او است، و یا از ناحیه او نیست. </p> <p>اگر از ناحیه او باشد قطعا باید یا عقل خود ما انسانها هم بدان حکم کند، که می‌بینیم عقل چنین حکمی ندارد، قرآن کریم هم به همین معنا اشاره نموده می‌فرماید: <span class="aya" rel="68_36" data-words="1-4">ما لکم کیف تحکمون</span>. </p> <p>و یا دلیلی نقلی بر آن دلالت کند، که چنین دلیلی هم نیست، و قرآن کریم به نبود این چنین دلیل نقلی اشاره نموده، می‌فرماید: <span class="aya" rel="68_37" data-words="1-3">أم لکم کتاب...</span> -نکند کتابی (و دلیلی نقلی و آسمانی) در دست دارید... ، و یا این است که دلیل بر این حکم که کفار کرده‌اند نه عقل است و نه نقل، بلکه گفت و شنودی شفاهی است که خدا با آنان کرده، و آنها از خدا قول گرفته‌اند که در قیامت بین آنان و اهل تسلیم و عبادت به مساوات رفتار کند، این هم که معقول نیست، زیرا مردم عادی مانند انبیا نیستند، تا خدا شفاهی با آنان سخن بگوید. خوب تا اینجا سه تا احتمال را آوردیم، و جوابش را هم گفتیم. </p> <p>احتمال چهارم اینکه: اصلا آن حکم از ناحیه خدا نباشد در اینجا نیز چند احتمال هست: یکی اینکه حکم تساوی بین مجرمین و مسلمین حکمی جدی باشد. و دیگر اینکه صرف بهانه‌ای باشد برای فرار از مسئولیت، در صورت جدی بودن سه احتمال هست، یکی اینکه حکمی که می‌کنند مستند به خودشان باشد، به این معنا که خودشان کارگردان صحنه قیامت باشند و امور قیامت را به نفع خود بچرخانند، از آن جمله خود را با مسلمانان یکسان سازند هر چند که خدا نخواهد قرآن کریم از این احتمال جواب داده که: <span class="aya" rel="68_40" data-words="1-4">سلهم أیهم بذلک زعیم</span> از ایشان بپرسید کدامشان زعیم و متولی در تدبیر امور قیامت هستند؟ و یا این است که حاکم در این حکم شرکاء و خدایان ایشانند، از این هم پاسخ داده که‌ <span class="aya" rel="68_41" data-words="1-5">أم لهم شرکاء فلیأتوا بشرکائهم</span> -نکند حاکم بر این حکم شرکاء ایشانند، اگر چنین است بگو تا شرکای خود را<code class="page" rel="19,640"/> بیاورند . </p> <p>احتمال سوم این است که نه خود را مستقل در این حکم بدانند، و نه شرکایشان را، بلکه زمام غیب به دست ایشان باشد، قضا و قدر همه امور مردم منوط به مشیت آنها باشد، هر چه آنها در غیب بنویسند همان می‌شود، و خودشان برای خود چنین نوشته‌اند، که در عین اینکه مجرمند با مسلمانان برابر باشند. در آیات مورد بحث این احتمال رد شده می‌فرماید: <span class="aya" rel="68_47" data-words="1-5">أم عندهم الغیب فهم یکتبون</span> این هم سه احتمال دیگر. </p> <p>و اما اگر این حکمشان حکمی جدی نباشد، بلکه همانطور که گفتیم بهانه‌ای باشد برای فرار از مسئولیت برای نپذیرفتن دعوت رسول خدا (ص)، چون فکر می‌کنند رسول خدا (ص) فردا از ایشان مزد مطالبه می‌کند که از بیغوله ضلالت به راه حق هدایتشان کرده، آن وقت زیر بار سنگین آن مزد خرد خواهند شد، از این هم پاسخ داده، به رسول خدا (ص) خطاب می‌کند که‌ <span class="aya" rel="68_46" data-words="1-7">أم تسئلهم أجرا فهم من مغرم مثقلون</span> این هم هفتمین احتمال. </p> <p>این بود آنچه که از تدبر در آیات مورد بحث در باره اینکه چرا مرتب در آنها تردید شده و یکی پس از دیگری فرمود یا اینکه، یا اینکه ، استفاده می‌شود. ولی مفسرین دیگر در ضبط این تردیدها سخنانی دیگر دارند، اگر کسی بخواهد می‌تواند به تفسیرهای مطول مراجعه کند. </p> <p> <span class="aya" rel="68_36" data-words="1-4">ما لکم کیف تحکمون</span> -این جمله در مقام این است که تعجب هر کسی را از حکم آنان برانگیزد، که چطور حکم کردند به اینکه مجرم و مسلم در قیامت یک وضع دارند! و <span class="phrase">این اشاره است به اینکه عقل از چنین حکمی امتناع دارد، و چنین حکمی نمی‌کند، و در حقیقت معنایش این است که چه اختلالی در فکر شما رخ داده، و رأی و نظریه شما را فاسد کرده که اینطور حکم می‌کنید؟ <code class="aya" rel="68_37"/><code class="aya" rel="68_38"/> <span class="aya" rel="68_37-38" data-words="1-10">أم لکم کتاب فیه تدرسون، إن لکم فیه لما تخیرون</span> این آیه اشاره است به اینکه برای حکمی که کردند هیچ دلیلی نقلی ندارند، هم چنان که آیه قبلی به نداشتن دلیلی عقلی بر طبق حکمشان اشاره می‌کرد، و منظور از کلمه  <em rel="fa_68_37_3-3" data-sentence="522:277">کتاب</em> ، کتاب آسمانی است، که از ناحیه خدای تعالی نازل شده باشد، که البته چنین کتابی حجت است، و معنای <em rel="fa_68_37_5-5" data-sentence="673:167">تدرسون</em> ، <em>تقرؤن</em> است یعنی کتابی که در آن این حکم را خوانده باشید، و کلمه <em rel="fa_68_38_5-5" data-sentence="805:80">تخیر</em> و <em rel="fa_68_38_5-5" data-sentence="863:62">اختیار</em> که یکی از باب تفعل و دیگری از باب افتعال است، به یک معنا است.</span> و <span class="phrase">جمله‌ <span class="aya" rel="68_38" data-words="1-5">إن لکم فیه لما تخیرون</span> در مقام مفعول است برای جمله<code class="page" rel="19,641"/> <em rel="fa_68_38_5-5" data-sentence="149:377">تخیرون</em> و استفهام در آیه انکاری است، و معنایش این است که: نه، آن طور نیست، شاید این طور باشد که کتابی آسمانی داشته باشید، و در آن خوانده باشید که ای مشرکین اختیار با شما است، هر چه دلتان خواست و در باره دنیا و آخرت و یا تنها آخرت خود اختیار کردید بکنید، و خلاصه هر نامربوطی خواستید از دهانتان بیرون بریزید، اختیار سعادت و آخرتتان با خودتان است، هر چه شما بخواهید و بگویید همان می‌شود.</span> </p> <p><code class="aya" rel="68_39"/> <span class="aya" rel="68_39" data-words="1-12">أم لکم أیمان علینا بالغة إلی یوم القیامة إن لکم لما تحکمون</span> این آیه اشاره است به اینکه: نه، چنین اختیاری ندارند، و خدا با عهد و سوگندی شفاهی چنین پیمانی با ایشان نبسته. </p> <p><span class="phrase">کلمه <em rel="fa_68_39_3-3" data-sentence="5:650">ایمان</em> جمع یمین است، که به معنای سوگند است، و کلمه <em rel="fa_68_39_5-5" data-sentence="105:592">بلوغ</em> که کلمه  <em rel="fa_68_39_5-5" data-sentence="171:568">بالغة</em> اسم فاعل آن است به معنای رسیدن به انتهای کمال است، پس <em>ایمان بالغه</em> به معنای سوگندهایی است که تاکید را به نهایت رسانده باشد، و بنا بر این، جمله <span class="aya" rel="68_39" data-words="6-8">إلی یوم القیامة</span> ظرفی است (به اصطلاح) مستقر و متعلق به مقدر، و تقدیر کلام ام لکم علینا ایمان کائنة الی یوم القیامة، مؤکدة نهایة التوکید است، یعنی نه، آن هم نیست، بلکه شاید این باشد که شما قسمتی به گردن ما داشته باشید، و خلاصه ما سوگند بسیار مؤکد خورده باشیم سوگندی که تا روز قیامت اعتبار داشته باشد که اختیار قیامت را به شما واگذار می‌کنیم، هر حکمی خواستید بکنید.</span> </p> <p><span class="phrase">بعضی<span class="footnote" rel="1" title="مجمع البیان، ج ۱۰، ص ۳۲۹">*</span> از مفسرین کلمه <em rel="fa_68_39_3-3" data-sentence="92:101">ایمان</em> را به عهد و پیمان معنا کرده‌اند، در نتیجه از باب اطلاق لازم و اراده ملزوم و تعبیری به کنایه می‌باشد.</span> </p> <p>بعضی<span class="footnote" rel="2" title="روح المعانی، ج ۲۹، ص ۳۴">*</span> هم احتمال داده‌اند از باب اطلاق جزء، و اراده کل باشد. </p> <p>و جمله‌ <span class="aya" rel="68_39" data-words="9-12">إن لکم لما تحکمون</span> جواب قسم است، و همان چیزی است که معاهده فرضی بر آن واقع شده، و استفهام در آن انکاری است، و معنایش این است که نه، آن هم نیست، شاید این باشد که شما ما را قسم مؤکد داده باشید، و از ما پیمان گرفته باشید پیمانی که تا قیامت دوام داشته باشد، که ما تسلیم‌ شما باشیم، و هر حکمی که خواستید برانید. </p> <p><code class="aya" rel="68_40"/> <span class="aya" rel="68_40" data-words="1-4">سلهم أیهم بذلک زعیم</span> در این جمله دیگر روی سخن با ایشان نیست، گویا از آنان روی گردانیده، خطاب را متوجه رسول خدا (ص) کرد، تا بفهماند اینگونه افراد از اینکه لایق     <code class="page" rel="19,642"/> خطاب باشند ساقطند، و به همین جهت در بقیه سؤالها که چهار سؤال است ایشان را غایب فرض کرد، و فرمود: از ایشان بپرس کدامشان مسئول این تسویه شده؟ <em>کلمه</em> زعیم به معنای کسی است که قائم به امری و متصدی انجام آن باشد. و استفهام در جمله انکاری است. </p> <p>معنی آیه این است که: از ایشان بپرس وقتی ثابت شد که خدا بین دو طایفه را تسویه نمی‌کند، چون چنین دلیلی در کار نیست، آن کدامیک از شما است که بر حسب ادعایی که می‌کنید متصدی امر تسویه شده باشد؟ آیا اگر چنین کسی باشد از میان این مشرکین است؟ اگر هست کیست؟ و کدامیک‌شان است؟ و بطلان این ادعا آن قدر واضح است که کسی بجز دیوانگان چنین سخنی نمی‌گوید. </p> <h3> <span class="title" rel="68_41">مراد از شرکای مشرکین در آیه <span class="aya" rel="68_41" data-words="1-5">: أم لهم شرکاء فلیأتوا بشرکائهم...</span> </span> </h3> <p> <code class="aya" rel="68_41"/> <span class="aya" rel="68_41" data-words="1-8">أم لهم شرکاء فلیأتوا بشرکائهم إن کانوا صادقین</span> این جمله رد بر مشرکین است، بنا بر آن فرضی که حکمشان به تساوی مجرمین و مسلمین بر اساس این ادعایشان باشد که معبودهایشان اولا معبودند، ثانیا با خدا در ربوبیت شریکند، و ثالثا در قیامت نزد خدا شفاعتشان می‌کنند، و در نتیجه ایشان را با مسلمین برابر خواهد کرد. و استفهام در آیه انکاری است و می‌فهماند اولا معبودهای ایشان معبود نیستند، و ثانیا شریک با خدا در ربوبیت نیستند، و ثالثا چنان شفاعتی نمی‌توانند بکنند. </p> <p>و جمله‌ <span class="aya" rel="68_41" data-words="4-5">فلیأتوا بشرکائهم...</span> کنایه است از نبود شرکا، و نفی در جمله‌ <span class="aya" rel="68_41" data-words="1-3">أم لهم شرکاء</span> را تاکید می‌کند. </p> <p>بعضی<span class="footnote" rel="1" title="تفسیر کشاف، ج ۴، ص ۵۹۳">*</span> از مفسرین گفته‌اند: مراد از شرکا، خدایان دروغین ایشان نیست، بلکه مراد هر کسی است که در این اعتقاد باطل شریک ایشان باشد، و اینها اگر راست می‌گویند آن شریکهای خود را بیاورند. ولی خواننده متوجه است که این معنا مناسب مقام محاجه نیست. </p> <p>بعضی<span class="footnote" rel="2" title="مجمع البیان، ج ۱۰، ص ۳۳۹">*</span> دیگر گفته‌اند مراد از شرکا، شهدا و گواهان هستند، و معنا این است که نه، بلکه شاید بر این قول گواهانی دارند، خوب، اگر دارند و راست می‌گویند بیاورند. </p> <p>لیکن این تفسیری است که از جهت الفاظ آیه دلیلی بر آن ندارند، علاوه بر این، جمله مورد بحث به خاطر کلمه <em>ام</em> استدراک و اعراض از ما قبل است، و باید مطلبی غیر مطلب ما قبل را افاده کند، و مساله شهادت اگر در بین باشد لا بد شاهدانی خواهند بود که از ناحیه خدا کتابی و یا وعده و یا پیمانی دارند، و این دو احتمال یعنی داشتن کتاب و داشتن پیمان     <code class="page" rel="19,643"/> قبلا رد شده بود. </p> <p>بعضی<span class="footnote" rel="1" title="تفسیر فخر رازی، ج ۳۰، ص ۹۳">*</span> دیگر گفته‌اند مراد از شرکا، شرکای در الوهیتی است که خود آنان معتقد بودند، لیکن منظور از آوردن آن شرکا این است که این مشرکین آن شرکا را در قیامت بیاورند، تا بر صدق اعتقاد آنان شهادت دهند، و یا نزد خدای تعالی شفاعتشان کنند. ولی خواننده محترم می‌داند که این بیان قانع کننده خصم نیست. </p> <h3> <span class="title" rel="68_42">معنای از شرکای مشرکین در آیه: <span class="aya" rel="68_42" data-words="1-4">یوم یکشف عن ساق</span> </span> </h3> <p> <code class="aya" rel="68_42"/> <span class="aya" rel="68_42" data-words="1-10">یوم یکشف عن ساق و یدعون إلی السجود فلا یستطیعون</span>... <span class="aya" rel="68_43" data-words="11-13">و هم سالمون</span> کلمه <em>یوم</em> ظرفی است متعلق به فعلی تقدیری، از قبیل <em>اذکر-بیاد آر</em> و امثال آن، و تعبیر <em>کشف از ساق</em> مثلی است برای افاده نهایت درجه شدت، چون وقتی انسان به سختی دچار زلزله یا سیل یا گرفتاری دیگر می‌شود، شلوار را بالا کشیده کمر را می‌بندد، تا بهتر و سریع‌تر به تلاش بپردازد، و وسیله فرار از گرفتاری را فراهم سازد، زمخشری در کشاف گفته معنای <span class="aya" rel="68_42" data-words="1-4">یوم یکشف عن ساق</span> <em>، </em> روزی که شدت امر به نهایت می‌رسد است، و گر نه در آن روز نه ساق پایی در بین است، و نه شلواری که از آن بالا بکشند، هم چنان که در باره یک فرد شدید البخل فرومایه می‌گویی: او دستش در غل و زنجیر بسته است ، با اینکه نه دستی مطرح است، و نه بسته شدن با غل و زنجیر، و آن عبارت تنها مثلی است که در مورد بخیل می‌زنند<span class="footnote" rel="2" title="تفسیر کشاف، ج ۴، ص ۵۹۴">*</span>. </p> <p>این آیه تا پنج آیه بعد، مطلب معترضه‌ای است که در بین واقع شده چون سخن از شرک مشرکین به میان آمده بود، و اینکه آنها معتقد بودند شرکا در روز قیامت اگر قیامت و حسابی باشد ایشان را به سعادت می‌رسانند، لذا در این چند آیه معترضه فرمود نه خدای تعالی شریکی دارد، و نه در آن روز این شرکای خیالی شفاعتی دارند، و تنها راه احراز سعادت در آخرت سجود است، یعنی خاضع شدن برای خدای سبحان و یگانگی او در ربوبیت، در دنیا را پذیرفتن، آنهم آن چنان پذیرفتنی که آدمی را دارای صفت خضوع سازد، و روز قیامت سعادتمند کند. </p> <p>و اما این تکذیب‌گران مجرم که در دنیا برای خدا سجده نکردند، در آخرت هم نمی‌توانند برای او سجده کنند، در نتیجه سعادتمند نمی‌شوند پس حال آنان با حال مسلمانان به هیچ وجه نمی‌تواند یکسان باشد، بلکه خدای سبحان به خاطر استکباری که کردند در دنیا معامله استدراج و مماشات با ایشان می‌کند، تا شقاوتشان به حد نهایت برسد، و مستحق عذاب الیم آخرت گردند. </p> <p>     <code class="page" rel="19,644"/> پس معنای اینکه فرمود: <span class="aya" rel="68_42" data-words="1-10">یوم یکشف عن ساق و یدعون إلی السجود فلا یستطیعون</span> این شد که ای پیامبر به یاد آر روزی را که بر این کفار بسیار سخت خواهد شد، و چون دعوت می‌شوند برای خدا سجده کنند نمی‌توانند بکنند، چون حالت خضوع برای خدا در دل ندارند، و در دنیا به خاطر تکبری که داشتند چنین ملکه‌ای کسب نکردند، روز قیامت هم روز کشف باطن آدمی است، وقتی باطن در دنیا باطنی بوده که نگذاشته ایشان خاضع شوند، در آخرت هم نخواهد گذاشت. </p> <p><code class="aya" rel="68_43"/> <span class="aya" rel="68_43" data-words="1-4">خاشعة أبصارهم ترهقهم ذلة</span> -این دو جمله برای نائب فاعل در جمله <em>یدعون</em> که همان کفار مجرم باشند دو حال هستند که می‌فرماید: در حالی که چشمهایشان از شرم به زیر افتاده است، و در حالی که ذلت قهری سراپای آنان را فرا گرفته. و اگر خشوع را به چشم‌ها نسبت داده برای این است که اولین عضوی که خشوع قلبی را حکایت می‌کند چشم است. </p> <p> <span class="aya" rel="68_43" data-words="5-13">و قد کانوا یدعون إلی السجود و هم سالمون</span> -مراد از <em>سالم بودن</em> ، سالم بودنشان از آفات و امراضی است که در آن روز به خاطر استکبار، گریبانشان را گرفت و نگذاشت حق را بپذیرند، و یا منظور مطلق استطاعت و قدرت بر سجود در دنیا است، می‌فرماید: آن روز که دعوت می‌شدند در برابر خدای سبحان سجده کنند با اینکه سالم بودند و می‌توانستند سجده کنند و بهترین تمکن را داشتند سجده نکردند و به دعوت انبیا اعتنا ننمودند. </p> <p>بعضی<span class="footnote" rel="1" title="مجمع البیان، ج ۱۰، ص ۳۳۹">*</span> گفته‌اند: منظور از سجود نماز است. ولی درست نیست،  (چون دلیلی بر آن نیست). </p> <p><code class="aya" rel="68_44"/> <span class="aya" rel="68_44" data-words="1-6">فذرنی و من یکذب بهذا الحدیث</span> <span class="phrase">منظور از کلمه <em rel="fa_68_44_5-6" data-sentence="14:267">هذا الحدیث</em> قرآن کریم است، و جمله‌ <span class="aya" rel="68_44" data-words="1-4">فذرنی و من یکذب...</span>، کنایه است از اینکه خدای تعالی به تنهایی برای عذاب آنان کافی است، و دست از ایشان بر نخواهد داشت، و این تعبیر خود نوعی تسلیت برای رسول خدا (ص)، و تهدیدی برای کفار نیز هست.</span> </p> <h3> <span class="title" rel="68_44">معنای استدراج کفار و مکذبان (<span class="aya" rel="68_44" data-words="7-11">سنستدرجهم من حیث لا یعلمون</span>) </span> </h3> <p> <span class="aya" rel="68_44" data-words="7-11">سنستدرجهم من حیث لا یعلمون</span> <span class="phrase">این جمله، جمله‌ای است استینافی و مستقل، و در آن کیفیت أخذ خدا و عذاب کردنشان را بیان می‌کند، عذاب کردنی که اجمالش از آیه فذرنی... استفاده می‌شد، و کلمه <em rel="fa_68_44_7-7" data-sentence="152:437">استدراج</em> که مصدر فعل <em rel="fa_68_44_7-7" data-sentence="224:407">نستدرجهم</em> است، به این معناست که درجه کسی را به تدریج و خرده خرده پایین بیاورند، تا جایی که شقاوت و بدبختیش به نهایت برسد و در ورطه هلاکت بیفتد، خدای تعالی وقتی بخواهد با کسی چنین معامله‌ای بکند، نعمت پشت سر   <code class="page" rel="19,645"/> نعمت به او می‌دهد، هر نعمتی که می‌دهد به همان مقدار سرگرم و از سعادت خود غافل می‌شود، و در شکر آن کوتاهی نموده، کم کم خدای صاحب نعمت را فراموش می‌کند، و از یاد می‌برد.</span> </p> <p>پس استدراج، دادن نعمت دنبال نعمت است به متنعم تا درجه به درجه پایین آید، و به ورطه هلاکت نزدیک شود، و قید <span class="aya" rel="68_44" data-words="8-11">من حیث لا یعلمون</span> برای این است که این هلاکت از راه نعمت فراهم می‌شود، که کفار آن را خیر و سعادت می‌پندارند، نه شر و شقاوت. </p> <p><code class="aya" rel="68_45"/> <span class="aya" rel="68_45" data-words="1-6">و أملی لهم إن کیدی متین</span> <span class="phrase">کلمه <em>املاء</em> که فعل <em rel="fa_68_45_2-2" data-sentence="27:134">املی</em> از آن مشتق شده به معنای مهلت دادن است، و کلمه  <em>کید</em> به معنای نوعی حیله‌گری است، و کلمه <em rel="fa_68_45_6-6" data-sentence="178:25">متین</em> به معنای قوی و محکم است.</span> </p> <p>و معنای آیه این است که: من به کفار مهلت می‌دهم تا در نعمت ما با گناه بغلتند، و هر جور دلشان خواست گناه کنند، که کید من قوی است. </p> <p>و اگر در این آیه سیاق را از <em>ما</em> که عظمت را می‌رساند و می‌فهماند به هر نعمت ملکی موکل است به <em>من</em> برگردانیده، در آیه قبلی می‌فرمود: ما چنین و چنان می‌کنیم، و در این آیه می‌فرماید: من چنین و چنان می‌کنم، برای این است که املا و مهلت دادن همان تاخیر أجل است، و در قرآن کریم هر جا سخن از اجل به میان آمده، به غیر خدای سبحان نسبتش نداده، مثلا فرموده: <span class="aya" rel="6_2" data-words="6-12">ثم قضی أجلا و أجل مسمی عنده</span><span class="footnote" rel="1" title="پس اجلی مقدر کرد و اجل نزد او معین شده است سوره انعام، آیه ۲">*</span>. </p> <p><code class="aya" rel="68_46"/> <span class="aya" rel="68_46" data-words="1-7">أم تسئلهم أجرا فهم من مغرم مثقلون</span> <span class="phrase">کلمه <em rel="fa_68_46_6-6" data-sentence="5:447">مغرم</em> به معنای غرامت است، و کلمه <em rel="fa_68_46_7-7" data-sentence="87:405">اثقال</em> -به کسر همزه-به معنای تحمیل ثقل است، و این جمله عطف است بر جمله <span class="aya" rel="68_41" data-words="1-3">أم لهم شرکاء...</span>، و معنایش این است که شاید تو از این مجرمین که حکم کرده‌اند به اینکه در قیامت با مسلمین یکسانند، مطالبه اجر کرده‌ای، و ایشان فکر کرده‌اند در برابر دعوت تو باید مزد سنگینی بپردازند، و بدین جهت برای خلاصی از آن غرامت این حرفها را می‌زنند، نه اینکه راستی سخنی جدی بوده باشد.</span> </p> <p><code class="aya" rel="68_47"/> <span class="aya" rel="68_47" data-words="1-5">أم عندهم الغیب فهم یکتبون</span> از ظاهر سیاق برمی‌آید که مراد از غیب، غیب عالم است که همه امور با اندازه‌گیری محدود نازل می‌شود و در منصه ظهور مستقر می‌گردد، و بنا بر این، مراد از <em>نوشتن</em> ، همان اندازه‌گیری و قضا، و مراد از نزد ایشان بودن غیب این است که مسلط بر غیب باشند، و عالم غیب ملکشان باشد. </p> <p>   <code class="page" rel="19,646"/> در نتیجه معنای آیه این می‌شود که مگر امر قضا و قدر به دست ایشان است و ایشانند که هر جور بخواهند قضا می‌رانند، و برای خود چنین خواسته‌اند که در قیامت با مسلمین وضعی برابر داشته باشند؟ بعضی<span class="footnote" rel="1" title="مجمع البیان، ج ۱۰، ص ۳۴۱">*</span> از مفسرین گفته‌اند: مراد از اینکه غیب نزد ایشان باشد، تنها این است که علم به غیب داشته باشند، آن هم نه همه غیب، بلکه همین که حکمی که در باره خود کرده‌اند صحیح و مطابق غیب باشد، و مراد از کتابت هم همان معنای ظاهری کلمه است، و معنای آیه این است که: مگر علم غیب دارند به اینکه حکمی که کرده‌اند صحیح است، و این علم را تنها آنان دارند، و هیچ کس دیگر ندارد؟ و یا علمی است که به صورت نوشته‌ای نزد ایشان است، و به ارث به ایشان رسیده، و باید امروز آن را در مقابل دعوت تو اظهار بدارند؟ لیکن این معنا بعید است، بلکه اصلا نباید دنبالش را گرفت، احتمالات دیگری که در این آیات ذکر شده جایی برای این احتمال باقی نگذاشته. </p> <p>و اگر قرآن کریم این احتمال را بعد از دیگر احتمالها ذکر کرد، و حتی از احتمال <span class="aya" rel="68_46" data-words="1-3">أم تسئلهم أجرا</span> هم مؤخر ذکر نمود، با اینکه ظاهر اقتضا می‌کرد از این یکی جلوتر ذکر شود، برای این بود که احتمال مورد بحث از همه آنها ضعیف‌تر و بعیدتر بود. </p> <h3> <span class="title" rel="68_34 68_35 68_36 68_37 68_38 68_39 68_40 68_41 68_42 68_43 68_44 68_45 68_46 68_47 68_48 68_49 68_50 68_51 68_52">امر به رسول اللَّه (صلی اللَّه علیه و آله و سلم) به صبر و نهی از اینکه چون یونس (علیه السلام) ناشکیبا باشد</span> </h3> <p> <code class="aya" rel="68_48"/> <span class="aya" rel="68_48" data-words="1-13">فاصبر لحکم ربک و لا تکن کصاحب الحوت إذ نادی و هو مکظوم</span> <span class="phrase">منظور از صاحب حوت-ماهی-حضرت یونس پیغمبر (ع) است، و کلمه  <em rel="fa_68_48_13-13" data-sentence="57:422">مکظوم</em> از مصدر کظم غیظ است که به معنای فرو بردن خشم است، و به همین جهت مکظوم را تفسیر کرده‌اند به کسی که خشم گلویش را گرفته باشد، و او نتواند به هیچ وسیله‌ای آن را خالی کند، در این آیه رسول خدا (ص) را نهی می‌کند از اینکه مانند یونس (ع) باشد، که در هنگام مناجات با خدا مالامال از خشم بوده، می‌فرماید تو اینطور مباش، و این در حقیقت نهی از سبب خشم است، و سبب خشم این است که آدمی کم حوصله باشد، و در آمدن عذاب برای دشمنانش عجله کند.</span> </p> <p>و معنای آیه این است که: ای پیامبر!تو در برابر قضایی که پروردگارت رانده، که از راه استدراج هلاکشان کند صابر باش، و مانند صاحب حوت مباش، تا مثل او مالامال از اندوه و غیظ نشوی، و در آخر خدای را به تسبیح و اعتراف به ظلم ندا نکنی، و خلاصه صبر کن و از این معنا که مبتلا به سرنوشتی چون سرنوشت یونس و ندایی چون ندای او در شکم ماهی بشوی بر حذر باش، او به طوری که در سوره انبیاء آمده در شکم حوت گفت:   <code class="page" rel="19,647"/> <span class="aya" rel="21_87" data-words="16-24">لا إله إلا أنت سبحانک إنی کنت من الظالمین</span><span class="footnote" rel="1" title="معبودی به جز تو نیست تو منزهی و من از ستمکارانم سوره انبیاء، آیه ۸۷">*</span>. </p> <p>و <span class="phrase">بعضی<span class="footnote" rel="2" title="مجمع البیان، ج ۱۰، ص ۳۴۱">*</span> گفته‌اند: لام در جمله <em rel="fa_68_48_2-3" data-sentence="99:194">لحکم ربک</em> به معنای <em>الی-تا</em> است، می‌خواهد در عین اینکه با رسول گرامیش سخن می‌گوید، قوم او را تهدید کند به اینکه به زودی خدا بین او و ایشان حکم خواهد کرد، می‌فرماید: تا زمانی که خدا حکم کند صبر کن.</span> </p> <p>ولی وجه قبلی با سیاق آیات قبلی مناسب‌تر است. </p> <h3> <span class="title" rel="68_49">بیان عدم منافات بین آیه: <span class="aya" rel="68_49" data-words="1-7">لو لا أن تدارکه نعمة من ربه...</span> با آیه: <span class="aya" rel="37_143" data-words="1-6">فلو لا أنه کان من المسبحین...</span> </span> </h3> <p> <code class="aya" rel="68_49"/> <span class="aya" rel="68_49" data-words="1-12">لو لا أن تدارکه نعمة من ربه لنبذ بالعراء و هو مذموم</span> <span class="phrase">این آیه شریفه نهی سابق (که می‌فرمود چون صاحب حوت مباش) را تعلیل می‌کند، و کلمه <em rel="fa_68_49_4-4" data-sentence="79:253">تدارک</em> به معنای رسیدن و پیوستن به چیزی است، و در این آیه کلمه نعمت به قبول توبه تفسیر شده، و واژه <em rel="fa_68_49_8-8" data-sentence="227:149">نبذ</em> به معنای پرت کردن و دور انداختن است، و کلمه <em rel="fa_68_49_9-9" data-sentence="327:91">عراء</em> به معنای زمین لخت و بدون سقف و یا گیاه است، و مذموم از ذم است که مقابل مدح را معنا می‌دهد.</span> </p> <p>و معنای آیه این است که: اگر یونس (ع) نعمت توبه‌ای را از پروردگارش در نمی‌یافت، و مافاتش را جبران نمی‌کرد، در بیابانی بدون سقف و گیاه افکنده می‌شد، در حالی که به خاطر عملی که کرده بود مذمت هم می‌شد. </p> <p>در اینجا ممکن است بگویی: این آیه شریفه با آیه‌ <span class="aya" rel="37_143-144" data-words="1-12">فلو لا أنه کان من المسبحین، للبث فی بطنه إلی یوم یبعثون</span><span class="footnote" rel="3" title="اگر نبود که وی از تسبیح کنندگان بود، هر آینه تا روزی که مردم مبعوث می‌شوند در شکم ماهی می‌ماند سوره صافات، آیه ۱۴۴">*</span> منافات دارد، برای اینکه مقتضای عمل یونس به حکم این آیه آن بود که تا قیامت در شکم ماهی بماند، و به حکم آیه مورد بحث، مقتضای عملش این بوده که جسدش در بیابانی بی‌سقف و گیاه، و در حالی که مذموم هم باشد بیفتد، و این دو مقتضا با هم جمع نمی‌شوند. </p> <p>در پاسخ می‌گوییم دو آیه مذکور هر یک از یک مقتضای خاصی حکایت می‌کند، که هر یک از آن دو اثری جداگانه دارد، آیه سوره صافات این معنا را خاطرنشان می‌سازد که: اگر مداومت یونس در تسبیح خدای عز و جل در طول زندگیش و قبل از ابتلایش نبود چنین و چنان می‌شد، چون کلمه <em>مسبحین</em> مداومت در تسبیح را می‌رساند، و آیه مورد بحث از این معنا خبر می‌دهد که خدا در شکم ماهی او را دریافت و توبه‌اش را قبول کرد، و به همین جهت ماهی او را در بیابان نینداخت. </p> <p>       <code class="page" rel="19,648"/> در نتیجه مجموع دو آیه دلالت می‌کند بر اینکه بیرون رفتن یونس با خشم اقتضای این را داشته که تا روز قیامت در شکم ماهی بماند، و لیکن تسبیح دائمیش قبل از افتادن در شکم ماهی و بعد از آن از این اقتضا منع کرده، و باعث شده که مقدرش طوری دیگر شود، و آن این است که ماهی او را در بیابان بیندازد، و نیز مقتضای عملش این بود که او را به صورتی زشت و مذموم بیندازد، و لیکن مانعی دیگر از آن جلوگیری نمود، و آن نعمتی از پروردگارش بود، که او را دریافت، و نه تنها مذموم نشد، بلکه پروردگارش او را اجتبا کرد و از صالحانش قرار داد، پس بین دو آیه منافاتی نیست. </p> <p>و ما در بحث‌های گذشته مکرر گفتیم که: حقیقت نعمت، همانا ولایت و سرپرستی خداست، و بنا بر این به طور متعین جمله‌ <span class="aya" rel="68_49" data-words="1-7">لو لا أن تدارکه نعمة من ربه</span> معنایی دیگر خواهد داشت. </p> <p><code class="aya" rel="68_50"/> <span class="aya" rel="68_50" data-words="1-5">فاجتباه ربه فجعله من الصالحین</span> توضیح این جمله یعنی معنای <em>اجتبا</em> و <em>صلاح</em> در مباحث گذشته گذشت. </p> <h3> <span class="title" rel="68_34 68_35 68_36 68_37 68_38 68_39 68_40 68_41 68_42 68_43 68_44 68_45 68_46 68_47 68_48 68_49 68_50 68_51 68_52">اشاره به اینکه دلیلی بر نفی چشم زخم و خرافی بودن آن نیست</span> </h3> <p> <code class="aya" rel="68_51"/><code class="aya" rel="68_52"/> <span class="aya" rel="68_51" data-words="1-10">و إن یکاد الذین کفروا لیزلقونک بأبصارهم لما سمعوا الذکر</span> کلمه <em>ان</em> بدون تشدید، مخفف <em>ان</em> است، و کلمه <em>زلق</em> به معنای زلل و لغزش است، و <em>ازلاق</em> به معنای ازلال، یعنی صرع است، و کنایه است از کشتن و هلاک کردن. </p> <p>و معنای آیه این است که: محققا آنها که کافر شدند وقتی قرآن را شنیدند نزدیک بود با چشم‌های خود تو را به زمین بیندازند، یعنی با چشم زخم خود تو را بکشند. </p> <p>و مراد از این <em>ازلاق به ابصار</em> -به طوری که همه مفسرین گفته‌اند-چشم زدن است، که خود نوعی از تاثیرات نفسانی است و دلیلی عقلی بر نفی آن نداریم، بلکه حوادثی دیده شده که با چشم زدن منطبق هست، و روایاتی هم بر طبق آن وارد شده، و با این حال علت ندارد که ما آن را انکار نموده بگوییم یک عقیده خرافی است. </p> <p>بعضی<span class="footnote" rel="1" title="مجمع البیان، ج ۱۰، ص ۳۴۱">*</span> از مفسرین گفته‌اند: معنای آیه این است که وقتی ذکر را یعنی قرآن را از تو می‌شنوند با نظری سرشار از کینه و خشم به تو نظر می‌کنند، به طوری که می‌خواهند با همان نگاه تیزشان تو را بکشند. </p> <p> <span class="aya" rel="68_51-52" data-words="11-20">و یقولون إنه لمجنون، و ما هو إلا ذکر للعالمین</span> نسبت دیوانگی به آن جناب دادن در هنگامی که قرآن را از او می‌شنوند، خود دلیل بر این است که می‌خواسته‌اند بگویند قرآن از القائات شیطانها و جن است، و به همین جهت خدای تعالی وقتی می‌خواهد پاسخشان بدهد، می‌فرماید: قرآن به جز ذکر برای عالمیان نیست. </p> <p>   <code class="page" rel="19,649"/> و در آغاز سوره نسبت جنون به خود آن جناب را رد کرد، و فرمود: <span class="aya" rel="68_2" data-words="1-5">ما أنت بنعمة ربک بمجنون</span> در آخر سوره هم همان سخن آغاز سوره را آورد، تا آغاز و انجام با هم منطبق باشد. </p> <h3>بحث روایتی‌ <span class="title" rel="68_42">روایاتی در ذیل آیه: <span class="aya" rel="68_42" data-words="1-4">یوم یکشف عن ساق...</span> </span> </h3> <p> مؤلف: کتاب معانی الاخبار به سند خود از حسین بن سعید، از ابی الحسن  (ع) روایت کرده که در تفسیر آیه <span class="aya" rel="68_42" data-words="1-8">یوم یکشف عن ساق و یدعون إلی السجود</span>  فرموده: در قیامت حجابی از نور هست که وقتی کنار زده می‌شود مؤمنین همه به سجده می‌افتند، اما منافقین با اینکه می‌خواهند سجده کنند لیکن پشتشان خم نمی‌شود<span class="footnote" rel="1" title="توحید صدوق، ص ۱۵۴، ط تهران">*</span>. </p> <p>و در همان کتاب به سند خود از عبید بن زراره از امام صادق (ع) روایت کرده که گفت: از آن جناب معنای کلام خدای عز و جل را پرسیدم که می‌فرماید: <span class="aya" rel="68_42" data-words="1-4">یوم یکشف عن ساق</span> فرمود: آیا خدا جامه خود را بالا می‌زند؟ !سبحان ربی الاعلی<span class="footnote" rel="2" title="الدر المنثور، ج ۶، ص ۲۵۶">*</span>. </p> <p>مؤلف: صدوق (رحمة اللَّه علیه) بعد از نقل این حدیث می‌گوید: منظور از جمله  سبحان ربی الاعلی تنزیه خدای سبحان است از اینکه ساق پا و جامه‌ای داشته باشد<span class="footnote" rel="3" title="توحید صدوق، ص ۱۵۵، ط تهران">*</span>. و در این معنا روایتی دیگر نیز از حلبی از امام صادق (ع) نقل کرده<span class="footnote" rel="4" title="توحید صدوق، ص ۱۵۴، ط تهران">*</span>. </p> <p>باز در همان کتاب به سند خود از معلی بن خنیس نقل کرده که گفت: به امام صادق  (ع) عرضه داشتم: منظور خدای تعالی از اینکه فرمود: <span class="aya" rel="68_43" data-words="5-13">و قد کانوا یدعون إلی السجود و هم سالمون</span> چیست؟ فرمود: یعنی در دنیا می‌توانستند سجده کنند، و نکردند<span class="footnote" rel="5" title="تفسیر نور الثقلین، ج ۵، ص ۳۹۶ به نقل از توحید">*</span>. </p> <p>و در الدر المنثور است که بخاری، ابن منذر و ابن مردویه، از ابی سعید روایت آورده‌اند که گفت: از رسول خدا (ص) شنیدم می‌فرمود: پروردگارمان ساق پای خود را بالا می‌زند، در همان هنگام تمامی زن و مرد با ایمان به سجده می‌افتند، باقی می‌ماند کسانی که در دنیا به ریا و خودنمایی سجده کرده بودند، آن روز می‌خواهند سجده کنند ولی پشتشان (مانند یک تخته) یک پارچه می‌شود<span class="footnote" rel="6" title="الدر المنثور، ج ۶، ص ۲۵۴">*</span>. </p> <p>           <code class="page" rel="19,650"/> و در همان کتاب است که ابن منده در رد بر جهمی مذهبان از ابی هریره روایت کرده که گفت: رسول خدا (ص) آیه: <span class="aya" rel="68_42" data-words="1-4">یوم یکشف عن ساق</span> را تلاوت کرد، و فرمود خدا ساق پایش را برهنه می‌کند<span class="footnote" rel="1" title="الدر المنثور، ج ۲، ص ۲۵۴">*</span>. </p> <p>و نیز در همان کتاب است که اسحاق بن راهویه (در مسند خود)، عبد بن حمید، ابن ابی الدنیا، طبرانی، و آجری، در کتاب <em>الشریعة</em> ، و دارقطنی در کتاب <em>الرؤیة</em> ، و حاکم  (وی حدیث را صحیح دانسته) و ابن مردویه، و بیهقی در کتاب <em>البعث</em> ، همگی از عبد اللَّه بن مسعود از رسول خدا (ص) روایت کرده‌اند که فرمود: خدای تعالی روز قیامت همه مردم را یک جا جمع می‌کند، و خود خدا در چند تکه ابر پایین می‌آید، آن گاه یک منادی ندا در می‌دهد که ایها الناس؟ آیا از پروردگارتان راضی نشده‌اید، با اینکه شما را بیافرید، و صورت‌گری کرد و رزق داد و چنین مقرر کرد که امروز هر انسانی در تحت سرپرستی ولیی باشد که در دنیا او را ولی خود می‌دانست، و عبادتش می‌کرد؟ آیا این قرار از پروردگارتان عادلانه نیست؟ همه می‌گویند: بله هست. </p> <p>آن گاه فرمود: پس هر انسانی از شما به طرف معبودی می‌رود که در دنیا می‌پرستید، و همان معبود در آن روز برایشان ممثل و مجسم می‌شود،  (مثلا) برای کسانی که عیسی را می‌پرستیدند شیطان عیسی ممثل می‌شود، و برای کسانی که عزیر را می‌پرستیدند شیطان عزیر ممثل می‌شود، تا آنجا که برای دسته‌ای درخت، و برای جمعی چوب خشک، و برای عده‌ای سنگ ممثل می‌شود. </p> <p>تنها اهل اسلام بدون معبود، ایستاده باقی می‌مانند، در این هنگام خدای تعالی برایشان ممثل می‌شود، و به ایشان می‌گوید: چرا مثل بقیه مردم به راه نمی‌افتید؟ می‌گویند: ما پروردگاری داریم که هنوز او را ندیده‌ایم تا به طرفش راه بیفتیم، می‌فرماید: پروردگار خود را اگر ببینید به چه علامتی می‌شناسید؟ می‌گویند: ما ربی داریم که بین ما و او علامتی است، اگر او را ببینیم به آن علامت می‌شناسیم، می‌پرسد آن چه علامتی است؟ می‌گویند: او ساق خود را بالا می‌زند! در این هنگام خدا پای خود را برهنه می‌کند، همه آنهایی که در دنیا برایش سجده می‌کردند، به خاک می‌افتند، مگر جمعیتی که پشت‌هایشان برای سجده خم نمی‌شود، و مانند شاخ گاو یکپارچه می‌شود، نمی‌توانند سجده کنند (تا آخر حدیث)<span class="footnote" rel="2" title="سوره اعراف، آیه ۱۸۲">*</span>. </p> <p>مؤلف: این سه روایت اساسش تشبیه است، که براهین عقلی و همچنین قرآن عزیز     <code class="page" rel="19,651"/> آن را رد می‌کند و به همین جهت یا باید آنها را دور انداخت، و یا تاویل کرد. </p> <h3> <span class="title" rel="68_44 68_49 68_48 68_51 68_34 68_35 68_36 68_37 68_38 68_39 68_40 68_41 68_42 68_43 68_45 68_46 68_47 68_50 68_52">روایاتی در باره املاء و استدراج گنهکاران، چشم زخم، و... </span> </h3> <p> و در کافی به سند خود از سفیان بن سمط روایت کرده که گفت: امام صادق  (ع) فرمود: خدای تعالی وقتی خیر بنده‌ای را بخواهد، هر گاه گناهی مرتکب شود، به دنبالش به یک گرفتاری مبتلایش می‌کند، و به این وسیله استغفار را به یادش می‌اندازد، و وقتی شر بنده‌ای را بخواهد، هر گاه گناهی مرتکب شود دنبالش نعمتی به او می‌دهد تا استغفار را از یادش ببرد، و در نتیجه گنهکاری را ادامه بدهد، این همان است که خدای عز و جل در باره‌اش می‌فرماید: <span class="aya" rel="68_44" data-words="7-11">سنستدرجهم من حیث لا یعلمون</span> و منظور این است که به وسیله نعمت خود و گناه او وی را استدراج می‌کند<span class="footnote" rel="1" title="اصول کافی، ج ۲، ص ۳۲۷، ح ۱">*</span>. </p> <p>مؤلف: در سابق یعنی در تفسیر آیه‌ <span class="aya" rel="68_44" data-words="7-11">سنستدرجهم من حیث لا یعلمون</span><span class="footnote" rel="2" title="توحید صدوق، ص ۱۵۵، ط تهران">*</span>، هم پاره‌ای از روایات استدراج را آوردیم. </p> <p>و در تفسیر قمی در ذیل آیه شریفه‌ <span class="aya" rel="68_48" data-words="9-13">إذ نادی و هو مکظوم</span> در روایت ابی الجارود از امام باقر (ع) روایت کرده که می‌فرمود: مکظوم به معنای مغموم است<span class="footnote" rel="3" title="تفسیر قمی، ج ۲، ص ۳۸۳">*</span>. </p> <p>و نیز در همان کتاب در ذیل آیه‌ <span class="aya" rel="68_49" data-words="1-7">لو لا أن تدارکه نعمة من ربه</span> فرمود: منظور از نعمت، رحمت است<span class="footnote" rel="4" title="تفسیر قمی، ج ۲، ص ۳۸۳">*</span>. </p> <p>و <span class="phrase">در معنای کلمه <em rel="fa_68_49_9-9" data-sentence="14:105">عراء</em> فرموده جایی است که سقف نداشته باشد<span class="footnote" rel="5" title="تفسیر قمی، ج ۲، ص ۳۸۳">*</span>.</span> </p> <p>و در الدر المنثور است که بخاری از ابن عباس روایت کرده که گفت: رسول خدا  (ص) در تفسیر آیه‌ <span class="aya" rel="68_51" data-words="1-5">و إن یکاد الذین کفروا</span> فرمود: مساله چشم زخم حق است<span class="footnote" rel="6" title="الدر المنثور، ج ۶، ص ۲۵۸">*</span>. </p> <p>و در همان کتاب است که ابو نعیم در کتاب <em>الحلیه</em> از جابر روایت کرده که گفت: رسول خدا (ص) فرمود چشم زخم، مرد سالم را در قبر و شتر سالم را در دیگ قرار می‌دهد<span class="footnote" rel="7" title="الدر المنثور، ج ۶، ص ۲۵۸">*</span>. </p> <p>مؤلف: در این میان روایاتی هست که آیات سابق را با مساله ولایت تطبیق می‌کند، که البته جنبه جری و تطبیق مصداق بر کلی دارد، نه اینکه تفسیر آن آیات باشد، و به همین جهت از ایراد آن خودداری کردیم. </p> 
