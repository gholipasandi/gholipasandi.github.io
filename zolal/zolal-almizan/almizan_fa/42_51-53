<h3 class="ayas">سوره الشوری آیه‌های ۵۱ تا ۵۳</h3><code class="section" rel="42_51-53"/><h3>ترجمه آیات</h3> <p> <span class="trans" rel="42_51">و هیچ بشری را نشاید که خدا با او تکلم کند، مگر به طریق وحی، و یا از وراء حجاب، و یا آنکه رسولی بفرستد پس به اذن خود هر چه می‌خواهد به او وحی کند که خدا بلند مرتبه فرزانه است.  «۵۱» </span><span class="trans" rel="42_52">و همین طور ما روحی از امر خود را به سویت وحی کردیم، و گر نه تو نه می‌دانستی کتاب چیست، و نه می‌توانستی ایمان چیست، و لیکن ما آن را نوری کردیم تا به وسیله آن هر که از بندگانمان را خواستیم هدایت کنیم، و تو به یقین به سوی صراط مستقیم هدایت می‌کنی.  «۵۲» </span><span class="trans" rel="42_53">صراط خدایی که آنچه در آسمانها و آنچه در زمین است ملک او است، آگاه باش که بازگشت همه امور به خدا است.  «۵۳» </span></p>   <h3>بیان آیات</h3> <p> این آیات آخرین فصلی است که خدای سبحان در این سوره در باره وحی و تعریف آن<code class="page" rel="18,107"/> بیان نموده، و در این فصل وحی و سخن گفتن خدا با بندگانش را به سه قسمت تقسیم می‌کند: یا به وسیله وحی، یا از پس پرده و حجاب، و یا به وسیله ارسال رسول که به اذن خود هر چه بخواهد به آن رسول وحی می‌کند. آن گاه می‌فرماید: پیامهای خود را به این طریق بر رسول خدا (ص) وحی می‌کند، و آنچه از ناحیه خدای تعالی به آن جناب وحی شده قبل از وحی در نفس آن جناب سابقه نداشته، یعنی آن جناب به هیچ یک از معارفی که به وی وحی شده قبلا آگاهی نداشت و این وحی است که نوری است الهی، و خدای تعالی هر یک از بندگان خود را بخواهد به این هدایت اختصاص می‌دهد، و او را مورد وحی خود قرار می‌دهد، و به دنبالش هر یک از بندگان را بخواهد به وسیله پیامبرش و به اذن خود هدایت می‌فرماید. </p> <h3> <span class="title" rel="42_51">اقسام سه گانه وحی در آیه شریفه: <span class="aya" rel="42_51" data-words="1-14">و ما کان لبشر أن یکلمه الله إلا وحیا أو من وراء حجاب أو...</span> </span> </h3> <p> <span class="aya" rel="42_51" data-words="1-20">و ما کان لبشر أن یکلمه الله إلا وحیا أو من وراء حجاب أو یرسل رسولا فیوحی بإذنه ما یشاء...</span> در سابق در جلد دوم این کتاب پیرامون معنای سخن گفتن خدا بحث کردیم، و در آنجا گفتیم که اطلاق لفظ کلام خدا بر قرآن کریم که فعل خاصی از خدا است، اطلاق حقیقی یا مجازی است، و این اطلاق به هر جور که باشد در قرآن کریم آمده، از آن جمله فرموده: <span class="aya" rel="7_144" data-words="2-10">یا موسی إنی اصطفیتک علی الناس برسالاتی و بکلامی</span><span class="footnote" rel="1" title="ای موسی من تو را به رسالات خود و به کلام خود برگزیدم سوره اعراف، آیه ۱۴۴">*</span> و نیز فرموده: <span class="aya" rel="4_164" data-words="13-17">و کلم الله موسی تکلیما</span><span class="footnote" rel="2" title="و خدا با موسی تکلمی مخصوص کرد سوره نساء، آیه ۱۶۴">*</span> و وحیی هم که انبیاء (ع) از خدای تعالی می‌گیرند، از مصادیق کلام است. </p> <p>و <span class="phrase">بنا بر این، دیگر جهت ندارد که استثناء <em rel="fa_42_51_8-9" data-sentence="38:260">الا وحیا</em> را استثنایی منقطع بگیریم، چون وحی و دو قسم بعد از آن یعنی تکلم از وراء حجاب و ارسال رسول، هر سه از مصادیق تکلم خداست-البته مصداق اعم از حقیقی و مجازی-پس هر سه نوع تکلمی که در این آیه ذکر شده، یعنی وحی و تکلم از وراء حجاب و ارسال رسول، نوعی از تکلم با بشر است.</span> </p> <p>و بنا بر این کلمه <em>وحیا</em> با در نظر داشتن اینکه به گفته راغب به معنای اشاره سریع است، مفعول مطلق نوعی است. و همچنین آن دو قسم دیگر در معنای مصدر نوعی است و معنای آیه این است که: هیچ بشری در این مقام قرار نمی‌گیرد که خدا با او تکلم کند به نوعی از انواع تکلم مگر به یکی از این سه نوع، اول اینکه به نوعی به او وحی کند، دوم اینکه از وراء     <code class="page" rel="18,108"/> حجاب با او سخن گوید، و سوم اینکه رسولی بفرستد، و به اذن خود هر چه می‌خواهد وحی کند. </p> <p>نکته دیگری که در این آیه هست این است که این سه قسم را با کلمه <em>أو</em> عطف به یکدیگر کرده، و ظاهر این کلمه آن است که سه قسم مذکور با هم فرق دارند، و باید هم همین طور باشد، چون می‌بینیم دو قسم اخیر را مقید به قیدی کرده. یکی را مقید به حجاب و دیگری را به رسول. ولی اولی را به هیچ قیدی مقید ننموده. و ظاهر این مقابله آن است که مراد از قسم اول سخن گفتن خفی باشد، سخن گفتنی که هیچ واسطه‌ای بین خدا و طرف مقابلش نباشد. </p> <p>و اما دو قسم دیگر به خاطر این که قیدی زائد در آن آمده که یا حجاب است و یا رسولی که به وی وحی می‌شود، سخن گفتنی است که با واسطه انجام می‌شود. چیزی که هست در یکی واسطه رسول است که وحی را از مبدأ وحی گرفته به پیامبر می‌رساند، و در دیگری آن واسطه حجاب است، که خودش رساننده وحی نیست، ولی وحی از ما ورای آن صورت می‌گیرد. </p> <p>پس تا اینجا خلاصه گفتار این شد که قسم سوم، یعنی‌ <span class="aya" rel="42_51" data-words="14-20">أو یرسل رسولا فیوحی بإذنه ما یشاء</span> عبارت است از وحی به توسط رسول-که همان فرشته وحی است-پیام خدا نخست به او داده می‌شود و او هر چه را خدای سبحان اذن داده باشد به پیامبر وحی می‌کند، هم چنان که قرآن کریم در این باره فرموده: <span class="aya" rel="26_193-194" data-words="1-6">نزل به الروح الأمین، علی قلبک</span><span class="footnote" rel="1" title="روح الامین آن را بر قلب تو نازل کرد سوره شعراء، آیه ۱۹۴">*</span> و نیز فرموده: <span class="aya" rel="2_97" data-words="1-11">قل من کان عدوا لجبریل فإنه نزله علی قلبک بإذن الله</span><span class="footnote" rel="2" title="بگو هر کس که دشمن جبریل است باید بداند که همو قرآن را به اذن خدا بر قلب تو نازل می‌کند سوره بقره، آیه ۹۷">*</span> و در عین حال وحی کننده خدای سبحان است، هم چنان که فرموده: <span class="aya" rel="12_3" data-words="6-10">بما أوحینا إلیک هذا القرآن</span><span class="footnote" rel="3" title="سوره یوسف، آیه ۳">*</span>. </p> <p>و <span class="phrase">اما اینکه بعضی از مفسرین گفته‌اند: مراد از رسول در جمله‌ <span class="aya" rel="42_51" data-words="14-20">أو یرسل رسولا فیوحی بإذنه ما یشاء</span> رسول خدا (ص) است که وحی را به مردم می‌رساند، درست نیست، زیرا با جمله <em rel="fa_42_51_17-17" data-sentence="216:109">یوحی</em> نمی‌سازد، چون رسول خدا (ص) پیام خدا را به مردم ابلاغ می‌کند نه وحی را، و معقول نیست که تبلیغ را وحی بخوانند.</span> </p> <p>و نیز خلاصه گفتار این شد که قسم دوم از وحی، یعنی‌ <span class="aya" rel="42_51" data-words="10-13">أو من وراء حجاب</span>، وحی با واسطه است، و واسطه‌اش همان حجاب است. چیزی که هست این واسطه مانند واسطه در قسم سوم خودش وحی نمی‌کند، بلکه تنها وحی از ما ورای آن آغاز می‌شود، و آغاز شدنش را       <code class="page" rel="18,109"/> از کلمه <em>من</em> که برای ابتداء است استفاده می‌کنیم. و <span class="phrase">کلمه <em rel="fa_42_51_12-12" data-sentence="5:750">وراء</em> در اینجا به معنای پشت نیست، بلکه به معنای بیرون هر چیزی است که محیط به آن چیز است، به شهادت کلام خدای تعالی که می‌فرماید: <span class="aya" rel="85_20" data-words="1-5">و الله من ورائهم محیط</span><span class="footnote" rel="1" title="و خدا از ما ورای آنان محیط به ایشان است سوره بروج، آیه ۲۰">*</span> و این قسم تکلم (تکلم از ما ورای حجاب) مانند تکلم خدای تعالی با موسی در کوه طور است که در باره‌اش فرموده: <span class="aya" rel="28_30" data-words="1-12">فلما أتاها نودی من شاطئ الواد الأیمن فی البقعة المبارکة من الشجرة</span><span class="footnote" rel="2" title="همین که نزدیک آن درخت آمد، از کرانه وادی ایمن که در بقعه مبارکه واقع است از درخت ندا شد سوره قصص، آیه ۳۰">*</span> و نیز از همین قسم است وحی‌هایی که در عالم رؤیا به انبیاء (ع) می‌شده.</span> </p> <p>و قسم اول از تکلم تکلمی است که خدای تعالی با پیامبر اسلام (ص) و بدون واسطه جبرئیل می‌کرد که در آن نه رسول ملکی، یعنی جبرئیل، واسطه بود، و نه هیچ گونه حجابی که فرض شود. </p> <p>و چون وحی در تمامی این اقسام مختلف منتسب به خدای تعالی است، لذا می‌توان وحی را بطور مطلق به خدای تعالی نسبت داد و مستند به او کرد. ساده‌تر بگویم: می‌توان در هر سه قسم از وحی گفت خدا چنین وحی کرده، بدون قیدی که معین کند منظور کدام یک از اقسام وحی است. و به همین عنایت است که تمامی اقسام وحی در کلام خدای تعالی به خدا مستند شده، و فرموده: <span class="aya" rel="4_163" data-words="1-11">إنا أوحینا إلیک کما أوحینا إلی نوح و النبیین من بعده</span><span class="footnote" rel="3" title="ما به سوی تو وحی کردیم، هم چنان که به نوح و انبیای بعد از او وحی کردیم سوره نساء، آیه ۱۶۳">*</span> و نیز فرموده: <span class="aya" rel="16_43" data-words="1-9">و ما أرسلنا من قبلک إلا رجالا نوحی إلیهم</span><span class="footnote" rel="4" title="قبل از تو نفرستادیم مگر مردانی که به ایشان نیز وحی می‌کردیم سوره نحل، آیه ۴۳">*</span>. </p> <p>این مطالب که در تفسیر آیه مورد بحث آوردیم، مطالبی بود که با کمک سیاق از آیه استفاده نمودیم، ولی مفسرین در تفسیر آن بحث‌هایی دامنه‌دار و مشاجره‌های طولانی کرده‌اند که ما از اشتغال به گفتگوی در باره آن صرفنظر کردیم، و خواننده خود می‌تواند به تفاسیر مفصل مراجعه نماید. </p> <h3> <span class="title" rel="42_51"><span class="phrase">اشاره به وجه تعلیل نزول وحی از جانب خداوند به اینکه او <em rel="fa_42_51_22-23" data-sentence="55:4">علی حکیم</em> است</span></span> </h3> <p> <span class="aya" rel="42_51" data-words="21-23">إنه علی حکیم</span> -این جمله تعلیلی است برای مضمون آیه شریفه، می‌فرماید خدای تعالی به خاطر علو مقامی که از خلق و نظام حاکم در آن دارد، بزرگتر از آن است که مانند خلق که با هم گفتگو می‌کنند با خلق خود گفتگو کند، و به خاطر علو مقامش و حکمتش راه         <code class="page" rel="18,110"/> وحی را برای سخن گفتن با خلق اختیار کرده و این بدان جهت است که هدایت هر نوعی از مخلوقات به سوی سعادت خاص خودش کار خدا است، همانطور که خودش فرموده: <span class="aya" rel="20_50" data-words="3-9">الذی أعطی کل شیء خلقه ثم هدی</span><span class="footnote" rel="1" title="سوره طه، آیه ۵۰">*</span> و نیز فرموده: <span class="aya" rel="16_9" data-words="1-5">و علی الله قصد السبیل</span><span class="footnote" rel="2" title="بر خداست که راه وسط را نشان دهد سوره نحل، آیه ۹">*</span> و سعادت انسان که راه سعادت خود را به وسیله علم و شعور طی می‌کند این است که سعادت او را به او اعلام بدارد و او را به سنتی که خود در زندگی انسانها جاری می‌کند راهنمایی فرماید، تا انسانها به آن برسند، و در این راهنمایی تنها دلالت عقل کافی نیست، چون عقل همان طور که گاهی راه را نشان می‌دهد، گاهی هم به خطا می‌رود، و به همین جهت خدای سبحان طریق وحی را برگزید که از هر خطایی مصون است. و ما در بیان این حجت در چند جا از این کتاب بحث مفصل کرده‌ایم. </p> <h3> <span class="title" rel="42_52"><span class="phrase">توضیح آیه: <span class="aya" rel="42_52" data-words="1-7">و کذلک أوحینا إلیک روحا من أمرنا...</span> و بیان مراد از <em rel="fa_42_52_5-5" data-sentence="116:9">روح</em> و وحی آن</span></span> </h3> <p> <code class="aya" rel="42_52"/> <span class="aya" rel="42_52" data-words="1-15">و کذلک أوحینا إلیک روحا من أمرنا ما کنت تدری ما الکتاب و لا الإیمان...</span> <span class="phrase">از ظاهر سیاق برمی‌آید که کلمه <em rel="fa_42_52_2-2" data-sentence="30:71">کذلک</em> اشاره باشد به آنچه در آیه قبلی بود که وحی را به سه قسمت تقسیم می‌نمود.</span> روایات بسیاری هم این ظهور را تایید می‌کنند، چون در آن روایات آمده که رسول خدا (ص) همانطور که با وساطت جبرئیل -که قسم سوم از وحی است-وحی الهی را می‌گرفت، همچنین گاهی در خواب-که از مصادیق قسم دوم است-آن را دریافت می‌کرد، و گاهی هم بدون واسطه آن را تلقی می‌فرمود که همان قسم اول است. </p> <p>ولی بعضی از مفسرین<span class="footnote" rel="3" title="فرشتگان در شب قدر با روح و به اذن پروردگار خود از هر امری را نازل می‌کنند سوره قدر، آیه ۴">*</span> گفته‌اند: کلمه مذکور اشاره به مطلق وحیی است که بر انبیاء نازل می‌شده. <span class="phrase">البته اگر مراد از <em rel="fa_42_52_5-5" data-sentence="18:77">روح</em> جبرئیل امین، و یا روح امری باشد-که بیانش می‌آید- باید همین معنا را قبول کرد.</span> </p> <p>و مراد از اینکه فرمود: وحی کردیم به تو روحی را -به طوری که گفته‌اند-<span class="footnote" rel="4" title="روزی که ملائکه و روح به صف می‌ایستند سوره نبا، آیه ۳۸">*</span> همان وحی قرآن است، و صاحبان این قول جمله‌ <span class="aya" rel="42_52" data-words="16-19">و لکن جعلناه نورا...</span> را مؤید گفتار خود گرفته، و گفته‌اند: به همین جهت باید بگوییم مراد از روح، قرآن است. </p> <p>لیکن دو اشکال بر این تفسیر متوجه است: اول اینکه هیچ شکی نیست در این که کلام در سیاق بیان این حقیقت است که: ای پیامبر آنچه از معارف و شرایع که هم خودت       <code class="page" rel="18,111"/> داری و هم مردم را به سوی آن دعوت می‌کنی از خود تو نیست، و تو چنان نبودی که از پیش خودت آنها را دریابی، و به علم خودت کشف کنی، بلکه هر چه از این مقوله داری از ناحیه ما است که به وسیله وحی بر تو نازل کردیم در این معنا هیچ شکی نیست، و بنا بر اینکه سیاق کلام سیاق افاده این معنا باشد اگر مراد از وحی که وحی شده قرآن می‌بود باید در جمله‌ <span class="aya" rel="42_52" data-words="8-15">ما کنت تدری ما الکتاب و لا الإیمان</span> تنها به ذکر کتاب اکتفاء می‌فرمود، چون مراد از کتاب قرآن است، و دیگر حاجتی به ذکر ایمان نبود، چون گفتن قرآن شامل ایمان هم می‌شد. </p> <p><span class="phrase">اشکال دوم اینکه هر چند که ممکن است قرآن را روح نامید به اعتبار اینکه دلها را با هدایت خود زنده می‌کند، هم چنان که خودش فرموده: <span class="aya" rel="8_24" data-words="9-12">إذا دعاکم لما یحییکم</span><span class="footnote" rel="1" title="سوره انفال، آیه ۲۴">*</span> و نیز فرموده: <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span><span class="footnote" rel="2" title="سوره انعام، آیه ۱۲۲">*</span> و لیکن در آیه مورد بحث دیگر وجهی ندارد که آن را مقید به قید <em rel="fa_42_52_6-7" data-sentence="522:1422">من أمرنا</em> کند، با اینکه از ظاهر کلام خدای تعالی برمی‌آید که روح از امر خداست، خلقی است از عالم علوی که همراه فرشتگان در هنگام نازل شدن آنها می‌باشد، هم چنان که فرموده: <span class="aya" rel="97_4" data-words="1-10">تنزل الملائکة و الروح فیها بإذن ربهم من کل أمر</span><span class="footnote" rel="3" title="سوره اسری، آیه ۸۵">*</span> و نیز فرموده: <span class="aya" rel="78_38" data-words="1-6">یوم یقوم الروح و الملائکة صفا</span><span class="footnote" rel="4" title="مسیح، عیسی بن مریم فرستاده‌ای است از خدا و کلمه‌ای است از او که به مریم القاءش کرد و روحی است از خدا سوره نساء، آیه ۱۷۱">*</span> و باز فرموده: <span class="aya" rel="17_85" data-words="5-9">قل الروح من أمر ربی</span><span class="footnote" rel="5" title="از تو از روح می‌پرسند بگو روح از امر پروردگار من است سوره اسری، آیه ۸۵">*</span> و نیز فرموده: <span class="aya" rel="2_87" data-words="17-20">و أیدناه بروح القدس</span><span class="footnote" rel="6" title="ما او را به روح القدس تایید کردیم سوره بقره، آیه ۸۷">*</span> و نیز در جای دیگر جبرئیل را روح الامین و نیز روح القدس خوانده، فرموده: <span class="aya" rel="26_193" data-words="1-4">نزل به الروح الأمین</span><span class="footnote" rel="7" title="روح الامین قرآن را نازل کرده سوره شعراء، آیه ۱۹۴">*</span> و <span class="aya" rel="16_102" data-words="1-6">قل نزله روح القدس من ربک</span><span class="footnote" rel="8" title="بگو روح القدس آن را از ناحیه پروردگارت نازل کرده سوره نحل، آیه ۱۰۲">*</span>.</span> </p> <p>ممکن است از اشکال اول جواب داده شود به اینکه مقتضای مقام هر چند همین بود که به ذکر کتاب اکتفاء کند و دیگر نام ایمان را به میان نیاورد، و لیکن از آنجایی که ایمان رسول خدا (ص) به جزئیاتی که از معارف و شرایع در کتاب هست، از لوازم نزول کتاب و غیر منفک از آن است و از آثار حسنه آن است، لذا جا دارد که ایمان را هم با                 <code class="page" rel="18,112"/> کتاب ذکر کند، پس در حقیقت معنای آیه چنین می‌شود ما این چنین کتابی بر تو نازل کردیم که تو خودت نه کتابی می‌دانستی چیست، و نه از ایمان و آثار حسنه‌ای که در دلت از آن کتاب می‌یابی اطلاعی داشتی . </p> <p>و <span class="phrase">نیز ممکن است از اشکال دومی پاسخ داده شود به اینکه: هر چند معهود از کلام خدای تعالی در معنای روح همین است که گفته شد، و لیکن در آیه مورد بحث هم اگر بخواهیم روح را بر همین معنا حمل کنیم و بگوییم: منظور، روح امری و یا جبرئیل است، باعث می‌شود که کلمه <em>أوحینا</em> را به معنای <em rel="fa_42_51_16-16" data-sentence="275:220">ارسلنا</em> بگیریم (و آیه را چنین معنا کنیم: ما این چنین فرستادیم به سویت روحی را از امر خود)، چون روح به معنای روح امری و یا جبرئیل چیزی نیست که قابل وحی باشد (و معنا ندارد مثلا بگوییم ما این چنین فرشته‌ای را به سوی تو وحی کردیم).</span> پس هیچ چاره‌ای نداریم مگر اینکه بگوییم مراد از وحی کردن ارسال و فرستادن است، و این هم خیلی بعید و ناجور است. <span class="phrase">پس آسان‌تر همین است که بگوییم <em rel="fa_42_52_5-5" data-sentence="30:54">روح</em> به معنای قرآن است نه اینکه ایحاء به معنای ارسال باشد.</span> ولی با کمی دقت معلوم می‌شود که نه جواب اول درست است، و نه جواب دوم. </p> <p>بعضی دیگر از مفسرین گفته‌اند: مراد از روح همان روح امری است، که همیشه با ملائکه وحی بر انبیاء نازل می‌شود، هم چنان که خودش فرموده: <span class="aya" rel="16_2" data-words="1-12">ینزل الملائکة بالروح من أمره علی من یشاء من عباده أن أنذروا</span><span class="footnote" rel="1" title="خدای تعالی فرشتگان خود را همراه روحی از امر خود بر هر یک از بندگانش که بخواهد به این پیام نازل می‌کند که برخیزید و بشر را انذار کنید سوره نحل، آیه ۲">*</span>، پس مراد از وحی کردن روح به سوی پیغمبر نازل کردن روح است بر آن جناب. </p> <p>ممکن است برای توجیه این وجه و اینکه چرا از <em>انزال</em> به <em>وحی کردن</em> تعبیر کرده، بگوییم: چون کلمه <em>امر</em> به طوری که آیه‌ <span class="aya" rel="36_82" data-words="1-9">إنما أمره إذا أراد شیئا أن یقول له کن</span><span class="footnote" rel="2" title="سوره یس، آیه ۸۲">*</span> بیان کرده، عبارت است از کلمه خدا، و روح هم از امر خدا و از کلمات خداست، هم چنان که خودش فرموده: <span class="aya" rel="17_85" data-words="5-9">قل الروح من أمر ربی</span><span class="footnote" rel="3" title="الدر المنثور، ج ۶، ص ۱۳">*</span>، پس روح کلمه خدا است، و آیه‌ <span class="aya" rel="4_171" data-words="15-29">إنما المسیح عیسی ابن مریم رسول الله و کلمته ألقاها إلی مریم و روح منه</span><span class="footnote" rel="4" title="روح المعانی، ج ۲۵، ص ۵۸">*</span> نیز مصدق این معنا است، و         <code class="page" rel="18,113"/> نازل کردن کلمه خود تکلیم و سخن گفتن است، پس چه عیبی دارد که از انزال روح به ایحاء و وحی کردن تعبیر کند، با اینکه انبیاء (ع) در اعمالشان مؤید به روح القدسند، و به وسیله همین روح است که شرایع به آنان وحی می‌شود همان طور که فرموده: <span class="aya" rel="2_87" data-words="17-20">و أیدناه بروح القدس</span>. و در تفسیر آیه‌ <span class="aya" rel="21_73" data-words="6-16">و أوحینا إلیهم فعل الخیرات و إقام الصلاة و إیتاء الزکاة</span><span class="footnote" rel="1" title="سوره انبیاء، آیه ۷۳">*</span> نیز به این معنا اشاره کردیم. </p> <p><span class="phrase">ممکن هم هست این اشکال را که چرا از انزال و یا ارسال تعبیر به ایحاء کرده اینطور از میان ببریم که کلمه <em rel="fa_42_52_5-5" data-sentence="101:424">روحا</em> منصوب به نزع خافض است و ضمیر <em rel="fa_42_52_18-18" data-sentence="187:379">جعلناه</em> هم به قرآن بر می‌گردد، گو اینکه کلمه <em>قرآن</em> قبلا ذکر نشده بود تا ضمیر به آن برگردد، ولی از زمینه کلام و یا از کلمه <em rel="fa_42_52_12-12" data-sentence="370:243">کتاب</em> فهمیده می‌شود آن وقت معنا چنین می‌شود: ما این چنین قرآن را با روحی از خود به تو وحی کردیم تو خودت نه کتاب می‌دانستی چیست‌و نه ایمان، و لیکن ما قرآن-و یا کتاب-را نوری قرار دادیم... ولی من هیچ مفسری را ندیده‌ام که آیه را اینطور توجیه کرده باشد.</span> </p> <h3> <span class="title" rel="42_52 42_51 42_53">معنای اینکه فرمود: تو-قبل از نزول وحی-کتاب و ایمان را نمی‌شناختی و جمع آن با اینکه رسول اللَّه (ص) قبل از بعثت هم ایمان داشته است</span> </h3> <p> <span class="aya" rel="42_52" data-words="8-15">ما کنت تدری ما الکتاب و لا الإیمان</span> -قبلا گفتیم که آیه شریفه در مقام بیان این معنا است که آنچه رسول خدا (ص) دارد، و مردم را هم بسویش می‌خواند، همه از ناحیه خدای سبحان است، نه از ناحیه خودش، و آنچه خدا به وی موهبت فرموده به وسیله وحی بعد از نبوت بوده. بنا بر این مراد از این که می‌فرماید: تو خودت درایت و فهم حقایق کتاب را نداشتی این است که معارف جزئی عقاید و شرایع عملیش را که در کتاب آمده خودت قبلا نمی‌دانستی. و درست هم هست، برای اینکه خدای تعالی بعد از نبوت و وحی علم به این جزئیات را به او داد. و مراد از اینکه فرمود: و تو نمی‌دانستی ایمان چیست این است که تو واجد ایمان و التزام تفصیلی به یک یک معارف حقه و اعمال صالح نبودی. و اگر بپرسی چرا ایمان را به اعمال صالح تفسیر کردی؟ می‌گوییم در قرآن کریم این استعمال آمده، و فرموده: <span class="aya" rel="2_143" data-words="40-45">و ما کان الله لیضیع إیمانکم</span><span class="footnote" rel="2" title="خدا چنان نبوده که عمل شما را ضایع کند سوره بقره، آیه ۱۴۳">*</span>. </p> <p>پس معنای آیه چنین می‌شود: تو قبل از وحی روح، علمی به کتاب و معارف و شرایعی که در آن است نداشتی، و متصف به این ایمان که بعد از وحی دارا شدی نبودی، و ایمان و التزام به یک یک عقاید و اعمال دینی نداشتی. و بنا بر این آیه مورد بحث منافات ندارد     <code class="page" rel="18,114"/> با اینکه آن جناب قبل از بعثت هم ایمان به خدا داشته باشد و اعمالش همه صالح باشد، چون آنچه در این آیه نفی شده علم به تفاصیل و جزئیات معارفی است که در کتاب آمده، و نیز التزام اعتقادی و عملی به آن معارف، معلوم است که نفی علم و التزام تفصیلی ملازم با نفی التزام اجمالی به ایمان به خدا و خضوع در برابر حق نیست. </p> <p>با این بیان، استدلالی که بعضی<span class="footnote" rel="1" title="روح المعانی، ج ۲۵، ص ۵۸">*</span> به این آیه کرده‌اند که رسول خدا (ص) قبل از بعثت ایمان نداشته رد می‌شود. و نیز دیگر محلی برای آن حرفی که از بعضی نقل شده که رسول خدا (ص) قبل از بعثت هم تمامی کمالات علمی و عملی بعد از بعثت را داشته باقی نمی‌ماند، چون با ظاهر آیه که می‌فرماید: تو قبلا نمی‌دانستی کتاب و ایمان چیست منافات دارد. </p> <p>و جای هیچ شکی نیست که حال رسول خدا (ص) قبل از بعثت با حال آن جناب در بعد از بعثت فرق داشته، آیه شریفه هم به همین فرق داشتن اشاره نموده، می‌فرماید: آنچه بعد از نبوت دارا شد خدای تعالی از طریق وحی به او داد، و خودش در آن دخالتی نداشته. </p> <p> <span class="aya" rel="42_52" data-words="16-25">و لکن جعلناه نورا نهدی به من نشاء من عبادنا</span> <span class="phrase">-ضمیر در کلمه <em rel="fa_42_52_18-18" data-sentence="14:18">جعلناه</em> به روح برمی‌گردد.</span> و <span class="phrase">مراد از اینکه فرمود <em rel="fa_42_52_22-23" data-sentence="20:135">من نشاء</em> در فرضی که مراد از روح قرآن باشد رسول خدا  (ص) و مؤمنین به آن جناب خواهد بود، چون همه آنان از نور قرآن بهره‌مند شده و اهتداء می‌یابند.</span> </p> <p><span class="phrase">این در صورتی است که بگوییم مراد از کلمه <em rel="fa_42_52_5-5" data-sentence="40:350">روح</em> قرآن باشد، و اما اگر مراد از آن، روح امری باشد، در آن صورت مراد از کلمه <em rel="fa_42_52_22-23" data-sentence="167:261">من نشاء</em> تمامی انبیاء و گروندگان‌از امت‌هایشان خواهد بود، چون خدای تعالی به وسیله وحی این روح به انبیاء دو کار انجام داده، یکی اینکه انبیاء و امت‌های ایشان را به این وسیله هدایت نموده، و دیگر اینکه انبیاء را تسدید و تایید نموده و به اعمال صالح هدایت و ارشاد فرموده است.</span> </p> <p>و بنا بر این فرض، آیه شریفه در مقام تصدیق رسول خدا (ص) می‌باشد، آن جناب را در ادعای رسالتش و اینکه کتابش از ناحیه خدا و به وحی او است تصدیق می‌کند. و نیز در ادعایش به اینکه خودش به آنچه مردم را بدان دعوت می‌کند ایمان دارد، تصدیق می‌نماید. پس در نتیجه آیه شریفه در معنای آیه   <code class="page" rel="18,115"/> <span class="aya" rel="36_3-5" data-words="1-9">إنک لمن المرسلین، علی صراط مستقیم، تنزیل العزیز الرحیم</span><span class="footnote" rel="1" title="تو (ای محمد) از پیغمبران خدایی (که از جانب حق) به راه راست فرستاده شدی،  (این قرآن تو کتابی است که) از جانب خدای مقتدر مهربان نازل شده است سوره یس، آیه ۳-۵">*</span> خواهد بود، چون این آیه هم رسالت و ایمان آن جناب را تصدیق می‌کند. </p> <p> <span class="aya" rel="42_52" data-words="26-31">و إنک لتهدی إلی صراط مستقیم</span> -این جمله اشاره است به اینکه آنچه پیامبر اسلام مردم را به سویش هدایت می‌کند صراط مستقیم است، و همان چیزی است که خدا مردم را به سویش هدایت می‌کند، پس هدایت خدا و رسول خدا (ص) یک هدایت است، و دعوتشان یک دعوت است. </p> <h3> <span class="title" rel="42_51 42_52 42_53">بیان اینکه صراط خدایی که مالک آسمان‌ها و زمین است مستقیم و منتهی به سعادت می‌باشد</span> </h3> <p> <code class="aya" rel="42_53"/> <span class="aya" rel="42_53" data-words="1-11">صراط الله الذی له ما فی السماوات و ما فی الأرض...</span> این آیه شریفه صراط مستقیم را که رسول خدا (ص) مردم را به سویش دعوت می‌کند، بیان می‌نماید، و در آن خدا را به کسی که آنچه در آسمانها و زمین است از آن او است توصیف می‌کند تا بفهماند دلیل استقامت صراط خدا چیست، چون وقتی ملک هر چیزی از آن خدای تعالی باشد، قهرا مالک غایتی هم که هر چیز به سوی آن غایت سیر می‌کند و سعادتی که به سویش متوجه است نیز می‌باشد. پس در نتیجه غایت و سعادت هر موجودی همان چیزی است که خدای تعالی برای آن معین کرده، و راه به سوی آن سعادت و طریقی که باید سلوک کنند تا به سعادت خود برسند همان طریقی است که خدا تشریع و بیان نموده، و احدی غیر از خدا مالک هیچ چیز نیست تا برای مملوک خود غایتی معین و نهایتی مقرر نماید. و یا برای رسیدن مملوکش به سعادت خاص خود راهی برای او تشریع کند. پس سعادتی که خدای سبحان به سوی آن دعوت می‌کند، سعادت حقیقی انسانها است، و راهی هم که او بشر را به پیمودن آن دعوت نموده تا به سعادتشان منتهی کند، راه حقیقی و صراط مستقیم است. </p> <p> <span class="aya" rel="42_53" data-words="12-16">ألا إلی الله تصیر الأمور</span>. این جمله بشر را به لازمه مالکیت خدا نسبت به آنچه در آسمانها و زمین است هشدار می‌دهد، چون لازمه این مالکیت این است که امور خلق که مملوک اویند نیز راجع به وی باشد، و لازمه این هم آن است که راهی هم که خلق پیش می‌گیرد و روشی که در زندگی طی می‌کند-از آنجا که آن نیز یکی از امور خلق است-راجع به او باشد، پس تنها صراط مستقیم صراط اوست. و اگر به جای اینکه بفرماید الا الی اللَّه مصیر الامور فرمود: <span class="aya" rel="42_53" data-words="15-16">تصیر الأمور</span> و به مضارع تعبیر فرمود، برای افاده استمرار بود، و   <code class="page" rel="18,116"/> می‌خواهد بفهماند برگشت امور خلق به خدای تعالی دائمی است. </p> <p>و در این جمله علاوه بر هشداری که بیانش گذشت، اشعاری هم به علت وحی و تکلم الهی دارد، چون وقتی بنا شد مصیر اشیاء و بازگشت مخلوقات به سوی خدا باشد لا جرم برای هر نوع از انواع موجودات راه مخصوصی است به سوی خدا که باید آن راه را طی کند، و بر خداست که هر نوعی را به سوی راه مخصوص به خودش هدایت فرماید و او را به سوی غایت و هدفش راه نماید، هم چنان که فرموده: <span class="aya" rel="16_9" data-words="1-5">و علی الله قصد السبیل</span><span class="footnote" rel="1" title="و بر خداست بیان راه عدل و راستی سوره نحل، آیه ۹">*</span> و همین خود سخن گفتنی است از خدا با هر نوعی از انواع موجودات، به زبانی که مناسب با ذات آن است، که وقتی آن را با انسان مقایسه کنیم، نامش را وحی و ارسال رسول می‌گذاریم. </p> <p>بعضی از مفسرین<span class="footnote" rel="2" title="مجمع البیان، ج ۹، ص ۳۸">*</span> گفته‌اند: تعبیر به مضارع در جمله‌ <span class="aya" rel="42_53" data-words="15-16">تصیر الأمور</span> به منظور این است که بر آینده دلالت کند، نه استمرار، و منظور این است که بفهماند در آینده یعنی در قیامت بازگشت همه به سوی خداست، و این خود وعده خیری است برای راه یافتگان به سوی صراط مستقیم، و تهدید و وعیدی است برای گمراهان از آن صراط، ولی وجه اول روشن‌تر است. </p> <h3>بحث روایتی‌ <span class="title" rel="42_52 42_53 42_51"> (روایاتی در باره اقسام وحی نازل بر پیامبر (ص)، ایمان آن حضرت قبل از بعثت و...) </span> </h3> <p> در الدر المنثور است که بخاری و مسلم و بیهقی از عایشه روایت کرده‌اند که: حارث بن هشام از رسول خدا (ص) پرسید: چگونه بر تو وحی می‌شود؟ فرمود: گاهی فرشته‌ای نزدم می‌آید به صورت صلصله جرس که در پیش رویم صدا می‌کند و من از صدای او آنچه را که می‌خواهد بفهماند حفظ می‌کنم، و این قسم وحی از هر قسم دیگری بر من سخت‌تر است. و گاهی فرشته‌ای به صورت مردی نزدم ظاهر می‌شود و با من حرف می‌زند و من سخنانش را حفظ می‌کنم. </p> <p>عایشه می‌گوید: من خود دیده‌ام که گاهی در روزهای بسیار سرد، وحی بر آن جناب نازل می‌شد و چون از او جدا می‌شد با اینکه روز سردی بود عرق از پیشانی مبارکش سرازیر می‌گردید<span class="footnote" rel="3" title="اصول کافی، ج ۱، ص ۲۷۳">*</span>. </p> <p>       <code class="page" rel="18,117"/> و در کتاب توحید به سند خود از زراره روایت کرده که گفت: به امام صادق  (ع) عرضه داشتم: فدایت شوم!آن غشی که به رسول خدا (ص) هنگام نزول وحی دست می‌داده چگونه بوده است؟ زراره می‌گوید: امام (ع) فرمود: این در آن قسم وحی بوده که بین آن جناب و خدای تعالی هیچ واسطه‌ای نبوده، و خدای تعالی خودش برای آن جناب تجلی می‌کرده. می‌گوید سپس امام در حالی که اظهار خشوع می‌کرد فرمود: این همان نبوت است ای زراره<span class="footnote" rel="1" title="توحید صدوق، ص ۱۱۵">*</span>. </p> <p>و در علل الشرائع به سند خود از ابن ابی عمیر، از عمرو بن جمیع، از ابی عبد اللَّه  (ع) روایت کرده که فرمود: جبرئیل هر وقت بر آن جناب نازل می‌شد مانند یک غلام پیش رویش می‌نشست، و هر وقت هم داخل می‌شد اجازه می‌گرفت<span class="footnote" rel="2" title="علل الشرائع، ص ۷">*</span>. </p> <p>و شیخ در امالی به سند خود از ابی عمیر، از هشام بن سالم، از امام صادق  (ع) روایت آورده که گفت: یکی از اصحاب ما به آن جناب عرضه داشت: اصلحک اللَّه، رسول خدا (ص) گاهی در حال طبیعی می‌فرمود: جبرئیل چنین گفت، و یا می‌فرمود: این جبرئیل است که مرا دستور می‌دهد چنین کنم، و گاهی هم برای گرفتن وحی بی هوش می‌شد، چرا چنین بود؟ امام صادق (ع) در پاسخش فرمود: هر وقت مستقیما و بدون وساطت جبرئیل به آن جناب وحی می‌شد، آن حالت به آن جناب دست می‌داد، به خاطر اینکه گرفتن وحی از خدای تعالی سنگین و دشوار بود. و هر وقت جبرئیل بین خدای تعالی و آن جناب واسطه می‌شد آن حالت دست نمی‌داد، و در حال طبیعی می‌فرمود: جبرئیل به من چنین گفت. و یا می‌فرمود: این جبرئیل است که چنین می‌گوید. </p> <p>و در کتاب بصائر از علی بن حسان، از ابن بکیر، از زراره، روایت آمده که گفت: من از امام باقر (ع) از این که چه کسی رسول و چه کسی نبی و چه کسی محدث است پرسیدم؟ فرمود: رسول کسی است که جبرئیل نزدش می‌آید و با او رو در رو سخن می‌گویدو او جبرئیل را می‌بیند، همانطور که شما طرف صحبت خود را می‌بینید و با او حرف می‌زنید، چنین کسی را رسول می‌گویند. و اما نبی عبارت است از کسی که جبرئیل را در خواب می‌بیند، مانند خوابی که ابراهیم (ع) دید (که فرزند خود را قربانی می‌کند) و نظیر رسول خدا (ص) که بسیار می‌شد خواب سبکی او را می‌گرفت، و در آن حالت جبرئیل نزدش می‌آمد، این را نبی می‌گویند، که گاهی نبوت با     <code class="page" rel="18,118"/> رسالت هم جمع می‌شود، مانند رسول خدا (ص) که هم رسول بود و جبرئیل را در بیداری رو در روی خود می‌دید و با او سخن می‌گفت، و هم نبی بود و جبرئیل را در خواب می‌دید. و اما محدث عبارت است از کسی که کلام فرشته را می‌شنود و با او سخن می‌گوید، ولی او را نمی‌بیند، نه در خواب و نه در بیداری<span class="footnote" rel="1" title="بصائر الدرجات، ص ۳۷۱">*</span> مؤلف: در معنای این روایت روایات دیگری نیز هست. </p> <p>و در کتاب توحید به سند خود از محمد بن مسلم و محمد بن مروان، از امام صادق  (ع) روایت کرده که فرمود: رسول خدا (ص) تشخیص نمی‌داد که این شخصی که با او سخن می‌گوید جبرئیل و از طرف خدا است، مگر به توفیق<span class="footnote" rel="2" title="توحید صدوق، ص ۲۴۲">*</span>. </p> <p>و در تفسیر عیاشی از زراره روایت آورده که گفت: به امام صادق (ع) عرضه داشتم: چطور رسول خدا (ص) هنگامی که پیامی از ناحیه خدا به سویش می‌آمد از این معنا نمی‌ترسید که این پیام از طرف ابلیس باشد، و این شیطانست که در قلب او مداخله می‌کند؟ امام (ع) فرمود: خدای تعالی وقتی بنده‌ای را رسول خود می‌سازد سکینت و وقار بر او نازل می‌کند، در نتیجه پیام‌آور خدا نزدش می‌آید و رسول او را به چشم می‌بیند، همان طور که اشخاص دیگر را به چشم می‌بیند. </p> <p>و در کافی به سند خود از ابی بصیر روایت کرده که گفت: من از امام صادق  (ع) از کلام خدای تبارک و تعالی پرسیدم که می‌فرماید: <span class="aya" rel="42_52" data-words="1-15">و کذلک أوحینا إلیک روحا من أمرنا ما کنت تدری ما الکتاب و لا الإیمان</span> فرمود: روح عبارت است از خلقی که در میان خلائق از جبرئیل و میکائیل هم بزرگتر است، و این روح همواره با رسول خدا (ص) و ائمه بعد از آن جناب هست، و کارش تسدید و تایید آن حضرات است<span class="footnote" rel="3" title="الدر المنثور، ج ۶، ص ۱۳">*</span>. </p> <p>مؤلف: در معنای این حدیث تعدادی روایت هست که در بعضی از آنها آمده که آن روح از ملکوت است. صاحب تفسیر روح المعانی می‌گوید: طبرسی از حضرت ابی جعفر و ابی عبد اللَّه روایت کرده که مراد از این روح، فرشته‌ای است بزرگتر از جبرئیل و میکائیل که همواره با رسول خدا (ص) بوده و هیچ گاه به آسمان صعود نمی‌کرده. و این حرف در نهایت غرابت و شگفتی است، و احتمال می‌رود که استنادش به این دو امام درست نباشد<span class="footnote" rel="4" title="کافی، ج ۵، ص ۱۳">*</span>. </p> <p>         <code class="page" rel="18,119"/> و ما برای روشن شدن مطلب عین کلام طبرسی در مجمع البیان را نقل می‌کنیم: از ابی جعفر و ابی عبد اللَّه (ع) روایت شده که فرمودند: روح هرگز به آسمان صعود نکرده، و همواره در ما هست<span class="footnote" rel="1" title="مجمع البیان، ج ۹، ص ۳۷">*</span>. </p> <p>و اما اینکه صاحب روح المعانی آن را غریب و شگفت خوانده شگفتی در سخن خود او است که هیچ دلیلی بر درست نبودن این حدیث نیاورده. علاوه بر اینکه خود او تسدید و تایید کردن این روح را در باره غیر رسول خدا (ص) یعنی بعضی از افراد امت قبول کرده، آن وقت چطور آن را در باره رسول خدا (ص) و ائمه اهل بیت انکار می‌کند؟ و خواننده اگر بخواهد به اعتراف وی در باره تسدید روح اطلاع یابد، باید به تفسیر روح المعانی در قسم اشاراتش مراجعه نماید. </p> <p>و در نهج البلاغه آمده: و خدای تعالی از روزی که رسول خدا (ص) از شیر گرفته شد، بزرگترین فرشته خود را قرین او ساخت تا آن جناب را شب و روز به طریق مکارم و به سوی محاسن اخلاق عالم سوق دهد<span class="footnote" rel="2" title="نهج البلاغه صبحی الصالح، ص ۳۰۰">*</span>. </p> <p>و در الدر المنثور است که ابو نعیم-در کتاب دلائل-و ابن عساکر از علی  (ع) روایت کرده‌اند که گفت: شخصی از رسول خدا (ص) پرسید: آیا هیچ بتی را پرستیده‌ای؟ فرمود: نه. پرسیدند هیچ شراب نوشیده‌ای؟ فرمود: هرگز. </p> <p>من از اولین روز زندگی‌ام همین مقدار را می‌دانستم که این عقایدی که مردم دارند کفر است، ولی نمی‌دانستم کتاب و ایمان چیست. در اینجا بود که آیه شریفه‌ <span class="aya" rel="42_52" data-words="8-15">ما کنت تدری ما الکتاب و لا الإیمان</span> نازل شد<span class="footnote" rel="3" title="مجمع البیان، ج ۹، ص ۳۷">*</span>. </p> <p>و در کافی به سند خود از ابی عمرو زبیری، از امام صادق (ع) روایتی آورده که در ضمن آن در ضمیر آیه <span class="aya" rel="42_52" data-words="26-31">و إنک لتهدی إلی صراط مستقیم</span> فرمود: یعنی تو مردم را به سوی صراط مستقیم دعوت می‌کنی<span class="footnote" rel="4" title="مجمع البیان، ج ۹، ص ۳۷">*</span>. </p> <p>و در کافی به سند خود از جابر از ابی جعفر (ع) روایت کرده که گفت: از آن جناب شنیدم که فرمود: قرآنی به دریا افتاد، دیدند که تمامی آیاتش سیاه شده، جز این آیه که می‌فرماید: <span class="aya" rel="42_53" data-words="12-16">ألا إلی الله تصیر الأمور</span><span class="footnote" rel="5" title="اصول کافی، ج ۲، ص ۶۳۲">*</span>. </p> 
