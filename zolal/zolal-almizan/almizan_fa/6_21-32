<h3 class="ayas">سوره الأنعام آیه‌های ۲۱ تا ۳۲</h3><code class="section" rel="6_21-32"/><h3>ترجمه آیات</h3> <p> <span class="trans" rel="6_21">ستمکارتر از آن کسی که به دروغ به خداوند افترا ببندد یا آیات او را تکذیب کند کیست؟ به درستی که ستمگران رستگار نمی‌شوند.  «۲۱» </span><span class="trans" rel="6_22">و روزی که همگی آنها را محشور می‌کنیم، به کسانی که شرک ورزیدند می‌گوییم: کجایند آن شرکائی که برای ما می‌پنداشتید.  «۲۲» </span><span class="trans" rel="6_23">آن وقت است که عذری ندارند مگر اینکه بگویند به خدا، که پروردگار ما است سوگند، ما مشرک نبودیم.  «۲۳» </span><span class="trans" rel="6_24">ای محمد ببین چگونه به خود دروغ می‌بندند و چطور از شرکائی که برای خدا ساخته بودند، عین و اثری نمی‌یابند.  «۲۴» </span><span class="trans" rel="6_25">از آنان کسانی هستند که به کلام تو گوش می‌دهند، لیکن ما بر دلهای آنان پرده‌ای که از فهمشان جلوگیری کند افکنده و گوشهایشان را سنگین کردیم، و اگر هر آیه‌ای را ببینند باز ایمان به آن نمی‌آورند، حتی وقتی هم که نزد تو می‌آیند غرضشان جدال است، و لذا همانها که کافر شدند بعد از شنیدن آیات قرآن می‌گویند این جز همان افسانه‌ها و حرفهای قدیمی نیست.  «۲۵» </span><span class="trans" rel="6_26">علاوه بر این مردم را هم از شنیدن آن نهی نموده و از آن دور می‌کنند، ولی باید بدانند که جز خود شان را از بین نمی‌برند، و نمی‌فهمند چه می‌کنند.  «۲۶» </span><span class="trans" rel="6_27">و اگر تو ای محمد آنان را در موقعی که مواجه با آتش می‌شوند ببینی خواهی دید که می‌گویند: ای کاش پروردگار ما را برمی‌گردانید، که اگر چنین می‌کرد دیگر آیات او را تکذیب ننموده و از مؤمنین می‌بودیم.  «۲۷» </span><span class="trans" rel="6_28">اعتمادی به این وعده‌شان نیست، بلکه چون می‌بینند نزد کسانی که حق را از آنان پنهان می‌داشتند رسوا شدند از این رو تمنای برگشتن به دنیا می‌کنند و گر نه اگر بدنیا هم برگردند باز همان منهیات را از سر می‌گیرند، و براستی دروغگویانند.  «۲۸» </span><span class="trans" rel="6_29">و گفتند زندگی، جز همین حیات دنیوی ما چیز دیگری نیست و ما هرگز پس از مرگ زنده نخواهیم شد.  «۲۹» </span><span class="trans" rel="6_30">و تو ای محمد اگر ان موقعی که در برابر پروردگار خود ایستاده‌اند آنان را ببینی و ببینی که پروردگارت می‌پرسد آیا این روز (روز بعث) حق نبود؟ خواهی دید که در جواب می‌گویند: چرا، به پروردگارمان سوگند. خدایشان می‌فرماید پس بچشید عذاب را به کیفر کفری که می‌ورزیدید.  «۳۰» </span><span class="trans" rel="6_31">به تحقیق زیانکار شدند کسانی که ملاقات خدا را تکذیب نمودند و هم چنان بر لجاج خود ادامه دادند تا آنکه بناگاه وقت لقایشان فرا رسیده، گفتند: وا حسرتا بر آن کوتاهی که در دنیا کردیم و طرفی برای امروزمان نبستیم این حسرت و ندامت را در حالی می‌خورند که بار سنگین گناهانشان را به دوش می‌کشند و<code class="page" rel="7,60"/> بدان که چه بار بدی است به دوششان.  «۳۱» </span><span class="trans" rel="6_32">و زندگی دنیا جز لهو و لعب چیزی نیست و هر آینه خانه آخرت بهتر است برای کسانی که تقوا را پیشه خود می‌سازند آیا باز هم تعقل نمی‌کنید؟.  «۳۲» </span></p>                     <h3>بیان آیات</h3> <p> در این آیات به سیاق اصلی که سیاق خطاب بود، برگشته و مجددا آن جناب را مخاطب قرار داده، مظالم مشرکین و انحرافاتی را که در اصول عقاید پاک یعنی <em>توحید</em> ، <em>نبوت</em> و  <em>معاد</em> داشتند برایش بیان می‌فرماید، آیه‌ <span class="aya" rel="6_21" data-words="1-3">و من أظلم...</span> راجع به توحید، و آیه‌ <span class="aya" rel="6_25" data-words="1-5">و منهم من یستمع إلیک...</span> راجع به نبوت، و آیه‌ <span class="aya" rel="6_29" data-words="1-7">و قالوا إن هی إلا حیاتنا الدنیا...</span> مربوط به معاد است. </p> <p>بعد از بیان این سه جهت می‌فرماید: اینان با این انحرافات خود، به خویشتن شدیدترین ظلم را کرده و خود را به هلاکت و خسران می‌کشند، سپس بیان می‌کند که این مظالم در روز قیامت به چه صورتی منعکس شده، به چه کیفیت وحشت‌زایی به ایشان می‌رسد، به طوری که از شدت آن با انکار آنچه که در دنیا می‌گفتند خود را تکذیب کرده تمنای بازگشت به دنیا می‌کنند، شاید که این بار عمل صالح کنند، و به خاطر کوتاهی‌هایی که در حق خدای سبحان نموده‌اند اظهار حسرت می‌کنند. </p> <h3> <span class="title" rel="6_21 6_22 6_23 6_24 6_25 6_26 6_27 6_28 6_29 6_30 6_31 6_32">توضیح اینکه افترا زننده بر خدای عز و جل و تکذیب کننده آیات او از هر ظالمی ظالم‌تر است</span> </h3> <p> <span class="aya" rel="6_21" data-words="1-11">و من أظلم ممن افتری علی الله کذبا أو کذب بآیاته</span>  <em>ظلم</em> یکی از شنیع‌ترین گناهان است، بلکه با کمی دقت و تحلیل عقلی باید گفت: زشتی و شناعت گناهان دیگر هم به مقدار ظلمی است که در آنها است، و معنای ظلم عبارتست از خروج از عدالت، و حد وسط و ظلم همانطوری که از جهت اختلاف خصوصیات آن شخص مرتکب، مختلف و کم و زیاد می‌شود، همچنین نسبت به اختلاف اشخاصی که ظلم برایشان می‌شود و یا اراده ظلم بر آنان شده است، اختلاف و شدت و ضعف پیدا می‌کند، به این معنا که هر چه موقعیت و شان او عظیم‌تر باشد ظلم بر او شنیع‌تر و بزرگتر خواهد بود، و معلوم است که ساحتی مقدس‌تر و منزلتی رفیع‌تر و عزیزتر از ساحت و منزلت پروردگار و آیات داله بر او نیست. بنا بر این آن کسی هم که به چنین ساحت قدسی و یا به چیزی که منسوب به این ساحت است ظلم روا بدارد از هر ظالمی ظالمتر خواهد بود، این نیز معلوم است که چنین کسی جز به خود ظلم نکرده. </p> <p>و این همان چیزی است که دقت عقلی آن را اقتضا دارد. خدای سبحان نیز با جمله‌ <span class="aya" rel="6_21" data-words="1-11">و من أظلم ممن افتری علیالله کذبا أو کذب بآیاته</span> همین نظریه عقلی را تصدیق فرموده است. </p> <p>افترای دروغ بر خدای تعالی عبارت است از اثبات شریک برای او، با اینکه او را شریکی نیست، و همچنین ادعای نبوت و نسبت دادن حکمی به وی از راه دروغ و بدعت. و تکذیب آیات داله بر او، عبارتست از تکذیب پیغمبر صادق الوعدی که دعوتش توأم با آیات و معجزات الهی است، و یا انکار دین حق که از آن جمله است انکار کردن صانع بطور کلی. </p> <p>احتجاجی که در این آیه است، از چند جهت بر مشرکین یعنی بت‌پرستان تطبیق می‌شود: یکی از جهت اینکه برای خدای سبحان شرکائی به عنوان اینکه شفیع در درگاه خدا و مصدر امور عالمند، و تدبیر شؤون عالم مستقلا مستند به آنها است اثبات کرده‌اند. </p> <p>و دیگر از جهت اینکه آیات پروردگار متعال را که دلالت بر نبوت و معاد می‌کند انکار نموده‌اند. </p> <h3> <span class="title" rel="6_21 6_22 6_23 6_24 6_25 6_26 6_27 6_28 6_29 6_30 6_31 6_32">قول به جواز شفاعت پیغمبر (ص) و ائمه معصومین (ع) و اولیاء اللَّه شرک نیست</span> </h3> <p> و لیکن بعضی از مفسرین خواسته‌اند قائلین به جواز شفاعت پیغمبر و معصومین از ذریه آن جناب و یا اولیای کرام از امتش را نیز مشمول آیه قرار داده و آنان را هم مشرک بدانند، و گفته‌اند: این آیه علاوه بر بت‌پرستان منطبق بر معتقدین به شفاعت نیز هست. و هر کس این حضرات را در باره حاجتی از حوائج دنیا و آخرت خود شفیع درگاه خدا قرار دهد نیز مشرک است. و گویا از این معنا غفلت ورزیده‌اند که پروردگار متعال، خودش شفاعت را در صورتی که به اذن او باشد در کلام مجیدش بدون تقیید به دنیا و آخرت اثبات کرده و فرموده است: <span class="aya" rel="2_255" data-words="22-28">من ذا الذی یشفع عنده إلا بإذنه</span><span class="footnote" rel="1" title="کیست آن کسی که بدون اذن او در درگاه او شفاعت کند سوره بقره آیه ۲۵۵">*</span> علاوه بر اینکه فرموده: <span class="aya" rel="43_86" data-words="1-15">و لا یملک الذین یدعون من دونه الشفاعة إلا من شهد بالحق و هم یعلمون</span><span class="footnote" rel="2" title="چیزهایی که مشرکین آنها را به جای خدا معبود خود گرفته‌اند مالک شفاعت نیستند، مگر علمایی که به حق شهادت داده باشند سوره زخرف آیه ۸۶">*</span> و بطوری که می‌بینید شفاعت را حق علمایی دانسته که به حق شهادت می‌دهند، و قدر متیقن از اینگونه علما، انبیا (ع) هستند که از جمله آنان نبی محترم ما است. </p> <p>پس اگر در شفاعت اولیای کرام از امت هم بتوان تشکیک نمود، شفاعت این برگزیدگان خلق به هیچ وجه قابل تشکیک نیست، مخصوصا رسول اللَّه (ص) که     <code class="page" rel="7,62"/> خود خدا هم شاهد به حق بودن وی را تصدیق کرده و فرموده: <span class="aya" rel="4_41" data-words="8-13">و جئنا بک علی هؤلاء شهیدا</span><span class="footnote" rel="1" title="و تو را به منظور شهادت بر اینان بیاوریم سوره نساء آیه ۴۰">*</span> و هم در باره علمش فرموده: <span class="aya" rel="16_89" data-words="17-23">و نزلنا علیک الکتاب تبیانا لکل شیء</span><span class="footnote" rel="2" title="و ما کتاب را که هر مشکل دینی را بیان می‌کند بر تو نازل کردیم سوره نحل آیه ۸۹">*</span> و نیز فرموده: <span class="aya" rel="26_193-194" data-words="1-6">نزل به الروح الأمین، علی قلبک</span><span class="footnote" rel="3" title="روح الامین آن را بر قلب تو نازل کرد سوره شعراء آیه ۱۹۴">*</span>. </p> <p>و معلوم است وقتی قرآن که بیان کننده هر چیزی است بر قلب کسی نازل شود صاحب آن قلب عالم به قرآن خواهد بود، و معقول نیست چنین کسی عالم به آن نباشد، هم چنان که معقول نیست خدای تعالی کسی را برای شهادت مبعوث کرده باشد و او خود شهادت به حق ندهد. </p> <p>در آیه‌ <span class="aya" rel="2_143" data-words="6-9">لتکونوا شهداء علی الناس</span><span class="footnote" rel="4" title="تا آنکه شما گواهانی بر مردم بوده باشید سوره بقره آیه ۱۴۳">*</span> و آیه: <span class="aya" rel="3_140" data-words="20-23">و یتخذ منکم شهداء</span><span class="footnote" rel="5" title="و از شما گواهانی بگیرد سوره آل عمران آیه ۱۴۰">*</span> و آیه‌ <span class="aya" rel="29_43" data-words="1-10">و تلک الأمثال نضربها للناس و ما یعقلها إلا العالمون</span><span class="footnote" rel="6" title="و این مثلها را برای مردم می‌زنیم و لیکن جز علما آن را تعقل نمی‌کنند سوره عنکبوت آیه ۴۳">*</span> علاوه بر انبیا و خاتم النبیین، شهدا و علمای دیگری را در امت اسلام اثبات می‌کند، و معلوم است که خدای تعالی جز حق اثبات نمی‌فرماید، پس در امت اسلام هم شهدای به حقی هست. </p> <p>و در خصوص اهل بیت پیغمبر (ص) می‌فرماید: <span class="aya" rel="33_33" data-words="22-32">إنما یرید الله لیذهب عنکم الرجس أهل البیت و یطهرکم تطهیرا</span><span class="footnote" rel="7" title="جز این نیست که خدا میخواهد از شما اهل بیت، پلیدی را بر طرف ساخته و به نحو مخصوصی تطهیرتان کند سوره احزاب آیه ۳۳">*</span> این آیه بیان می‌کند که اهل بیت پیغمبر (ع) به تطهیر خود پروردگار طهارت یافته‌اند، آیه‌ <span class="aya" rel="56_77-79" data-words="1-10">إنه لقرآن کریم، فی کتاب مکنون، لا یمسه إلا المطهرون</span><span class="footnote" rel="8" title="بدرستی که آن قرآنی است کریم که در لوح محفوظ نوشته شده و جز پاکان آن را مس نمی‌کنند سوره واقعه آیه ۷۹">*</span> هم بیان می‌کند که قرآن را جز مطهرون (پاکان) نمی‌فهمند، در نتیجه اثبات می‌شود که اهل بیت پیغمبر (ع) پاکان و علمای به قرآنی هستند که تبیان هر چیز است، همانها در مساله شهادت به حقی که در آن لغو و تاثیم<span class="footnote" rel="9" title="تاثیم هم به معنای یکدیگر را گنه‌کار دانستن و هم بمعنای یکدیگر را در گناه وارد کردن آمده است">*</span> راه                   <code class="page" rel="7,63"/> نداشته باشد قدر متیقن از افراد امتند. </p> <p>پس نباید گفت: توسل به این بزرگواران و آنان را در درگاه خدا شفیع قرار دادن شرک است. و ما در جلد اول این کتاب بحث مفصلی در اطراف شفاعت گذراندیم.  (بدانجا مراجعه شود). </p> <h3> <span class="title" rel="6_21 6_22 6_23 6_24 6_25 6_26 6_27 6_28 6_29 6_30 6_31 6_32">معنای <em>فلاح</em> </span> </h3> <p> <span class="aya" rel="6_21" data-words="12-15">إنه لا یفلح الظالمون</span>  <em>فلاح</em> ، <em>فوز</em> ، <em>نجاح</em> ، <em>ظفر</em> و <em>سعادت</em> همه الفاظی هستند که معانیشان نزدیک به هم هستند، و لذا راغب <em>فلاح</em> را به رسیدن به آرزو که همان معنای سعادت است تفسیر نموده، و در مفردات خود گفته: <em>الفلح</em> به معنای شکافتن است، و در مثل گفته شده است الحدید بالحدید یفلح-یعنی آهن با آهن شکافته می‌شود ، و اگر برزگران را هم  <em>فلاح</em> می‌گویند به همین عنایت است که آنان زمین را می‌شکافند. </p> <p>و <em>فلاح</em> به معنای ظفر یافتن به مقصود است، و آن دو قسم است: یکی دنیوی و دیگری اخروی. فلاح و رستگاری دنیوی عبارتست از ظفر یافتن به سعادتهایی که با دستیابی به آنها زندگی دنیایی آدمی خوش و خرم می‌شود، مانند بقاء و توانگری و عزت، شاعر هم که می‌گوید: <span class="poem">افلح بما شئت فقد یدرک‌ / بالضعف و قد یخدع الأریب<span class="footnote" rel="1" title="زندگی را به هر طوری که مایلی به سر ببر که گاه می‌شود با ضعف عقل و بصیرت دنیا به کام آدمی است، و گاه با وفور عقل و کمال مهارت، ناکامی بهره اوست، و او خود نمی‌فهمد این ناکامی از کجا است">*</span> </span> همین معنی را اراده کرده است. و فلاح اخروی به داشتن چهار چیز است:1-بقاء بدون فنا 2-غنای بدون فقر 3-عزتی که آمیخته و دستخوش ذلت نگردد 4-علمی که جهل در آن راه نیابد<span class="footnote" rel="2" title="مفردات راغب ص ۳۸۵">*</span>. </p> <p>و بنا بر این ممکن است گفته شود که فلاح همان سعادت است، و برای خاطر عنایتی از سعادت به فلاح تعبیر می‌کنند، و آن عنایت این است که لازمه سعادت ظفر یافتن و رسیدن به آرزوها با شکافتن و دریدن حجابهایی است که حایل بین آدمی و بین آن است، و این عنایت در همه موارد استعمال این کلمه از قبیل: <span class="aya" rel="23_1" data-words="1-3">قد أفلح المؤمنون</span><span class="footnote" rel="3" title="سوره مؤمنون آیه ۱">*</span> و <span class="aya" rel="91_9" data-words="1-4">قد أفلح من زکاها</span><span class="footnote" rel="4" title="سوره الشمس آیه ۹">*</span> و         <code class="page" rel="7,64"/> <span class="aya" rel="23_117" data-words="16-19">إنه لا یفلح الکافرون</span><span class="footnote" rel="1" title="سوره مؤمنون آیه ۱۱۸">*</span> و سایر موارد لحاظ می‌شود. </p> <h3> <span class="title" rel="6_21">توضیح اینکه: ظالمان <em>فلاح</em> نمی‌یابند و به آرزوها و اهداف خود نمی‌رسند <span class="aya" rel="6_21" data-words="12-15">إنه لا یفلح الظالمون</span> </span> </h3> <p> پس اینکه فرمود: <span class="aya" rel="6_21" data-words="12-15">إنه لا یفلح الظالمون</span> با در نظر گرفتن این جهت که ظلم را به عنوان وصف بکار برده، معنایش این است که ستمگران به آرزوهایی که به منظور دستیابی به آنها، آن تشبث‌ها را می‌کنند، نمی‌رسند، چون ظالمند، و همین ظلمشان آنان را به آرزو و به سعادتشان رهبری نمی‌کند چون سعادت وقتی سعادت است که بحسب واقع و وجود خارج، مطلوب بوده باشد-نه خیال-در چنین موقعی است که طالب و آرزومند آن، خود را بحسب وجود و طبع وجودیش به ادوات و وسائلی که سازگار و مناسب با آن سعادتست مجهز می‌سازد. </p> <p>مثلا انسان که یکی از سعادتهای مورد آرزویش این است که با جبران اجزای تحلیل رفته، بقای زندگی خود را تامین نماید وقتی به چنین آرزویی نائل می‌شود که نخست به جهاز دقیق تغذیه‌ای که مناسب با این آرزو است مجهز بوده و سپس اسباب و ادواتی را هم که سازگار با آن است واجد باشد، و علاوه بر این در دنیای خارج از خودش به قدر احتیاجش از مواد غذایی مناسب با مزاجش بیابد، و آن ادوات را هم بکار ببندد، یعنی مواد غذایی را از خارج گرفته و تصفیه نموده، صورت اصلی آن را بکلی بهم زده به صورت اجزایی که از بدنش تحلیل رفته درآورد، و آن را جزء بدن خود نموده کمبودهای آن را جبران نماید، نه تنها انسان چنین است، بلکه سایر انواع حیوانات نیز تا آنجا که ما دیده و توانسته‌ایم بدست آوریم بدون هیچ تخلف و اختلافی محکوم به همین حکم هستند. بلکه نظام تمامی موجودات عالم به همین منوال جریان دارد، هر غایت و هدفی که مطلوب و هر سعادتی که مقصود باشد، طریق مخصوصی دارد که جز از آن طریق راه به آن برده نمی‌شود، و پیمودن غیر آن مسیری که نظام کون برای رسیدن به هر هدفی تعیین نموده در حقیقت اسباب رسیدن به آن را عاطل و راه طبیعی رسیدن به آن را باطل کردن است، و معلوم است که عاطل گذاردن آن و باطل کردن این، ابطال جمیع سبب‌هایی است که مربوط و متعلق به آن است و عینا شبیه انسانی است که بخواهد بقای در زندگی را از غیر راه گرفتن غذا و لقمه کردن و جویدن و هضم آن تامین نماید، همانطوری که چنین شخصی دستگاه تغذیه و جهاز هاضمه خود را عاطل گذارده و در نتیجه انحرافی در قوه رشد دهنده و مولده خود پدید می‌آورد، همچنین است کسی که بخواهد برای رسیدن به هدفی راه را گذاشته از بیراهه برود. </p> <p>عنایت الهی هم بر این تعلق گرفته که انسان و سایر حیوانات که زندگیشان بر اساس   <code class="page" rel="7,65"/> شعور و اراده است زندگی را با تطبیق اعمال با خارج تا آنجا که می‌توانند به خارج علم پیدا کنند، ادامه دهند، به طوری که اگر در عملی از اعمال خود به جهت عروض عوارضی از نظام خارج منحرف شوند، آن عمل بی نتیجه و باطل می‌گردد، و اگر این انحراف تکرار شود سر از بطلان ذات آنان درمی‌آورد، و انسانی را می‌ماند که زهر را به جای غذا، و گل را بجای نان مصرف کند، و یا به غلط کارهای دیگری نظیر آن انجام دهد. </p> <p>از همین نظام عالم خارج، آراء و عقایدی عمومی و کلی، نظیر عقیده به مبدأ و معاد و همچنین احکامی کلی برای نوع بشر پدید آمده که آن عقاید را ملاک سایر عقاید خود و آن احکام را محک اعمال خویش قرار داده، سایر عقاید خود را با آن عقاید، و اعمال عبادی و معامله‌ای خود را با آن احکام تطبیق می‌دهد. </p> <p>این است همان راهی که طبعا آدمی را به سعادت انسانیش می‌رساند، و جز این، راه دیگری برای رسیدن به آرزوها و ظفر یافتن به سعادتش نیست، و انحراف از این راه-که همان ظلم است-او را به آرزویش نمی‌رساند، و به فرض هم که برساند، دوام پیدا نمی‌کند، برای اینکه سایر طرق نیز مربوط به آن سعادتند، و با تمام قوا با آن راه منحرف (ظلم) مبارزه و ضدیت نموده و وی را مجبور به عقب‌نشینی و برگشت می‌سازند، علاوه بر اینکه اجزای عالم هم که منشا آن عقاید و احکام (راه طبیعی رسیدن به سعادت) بود، نیز با اعمال وی مخالفت نموده و او هم چنان در چنین حالتی هست تا آنکه سعادتی را که از بیراهه (ظلم) به دست آورده، از دست بدهد و روزگارش تلخ گردد. </p> <p>بنا بر این چه بسا ستمگرانی که طغیان شهوت وادارشان کند به اینکه عزت صوری و قدرت کاذب خود را که از راه غیر مشروع بدست آورده‌اند در راه تحصیل آرزو و سعادت موهومی بکار ببرند که مخالف با اعتقاد حق و توحید خدای سبحان و مزاحم با حقوق مشروع دیگران باشد، یعنی تعدی به اموال نموده و آن را به زور و قلدری غصب کنند یا به ناموس آنان دست درازی کرده و به عنف عرضشان را به باد دهند، و یا به جان آنان تجاوز کرده و بناحق، خونشان را بریزند و یا رسمی از مراسم عبودیت پروردگار، از قبیل نماز و روزه و حج و امثال آن را عصیان ورزند، و یا گناهی از گناهان، از قبیل دروغ، افترا، خدعه و امثال آن را مرتکب شده، بوسیله ارتکاب یکی از این انحرافها به مقصد خود نائل آیند و خوشحالی و خرمی هم بکنند که چه خوب شد به کام دل رسیدیم. </p> <p>همه اینها ممکن است، لیکن باید دانست که چنین کسی در دنیا و آخرت خود را زیانکار ساخته و سعی و کوشش یک عمر را بهدر داده است. <code class="page" rel="7,66"/> اما در دنیا خود را چنین کرده، برای اینکه راهی که این بی‌نوا رفته، راه هرج و مرج و اختلال نظام بوده، به شهادت اینکه اگر این راه حق بود جایز بود که همه چنین راهی را سلوک کنند، و اگر برای همه جایز باشد، قطعا نظام اجتماع مختل می‌شود، و معلوم است که با ابطال نظام اجتماعی، حیات مجتمع انسانی نیز باطل می‌شود. پس نظامی که ضامن بقای نوع انسانی است بهر شکل باشد با چنین شخص در آنچه که از راه غیر مشروع کسب کرده مبارزه نموده، و تا زمانی که-دیر یا زود-نتیجه عملش را از کفش نرباید، از پای نمی‌نشیند. آری ظلم هرگز پایدار نمانده و نخواهد ماند. </p> <p>و اما در آخرت خود را زیانکار، و کوشش یک عمر خود را بی نتیجه کرده است، برای اینکه ظلمی که کرده، در نامه عملش ثبت شده، علاوه بر اینکه جان و دلش را هم آلوده و پلید کرده، و در قیامت بر طبق آن نامه کیفر دیده و به مقتضای آن روح آلوده زندگی خواهد کرد، این است معنای‌ <span class="aya" rel="2_284" data-words="10-19">إن تبدوا ما فی أنفسکم أو تخفوه یحاسبکم به الله</span><span class="footnote" rel="1" title="بگو اگر اظهار کنید آنچه که در دلهایتان است و یا پنهانش بدارید خداوند با همان شما را محاسبه خواهد کرد سوره بقره آیه ۲۸۴">*</span> و همچنین معنای آیات بسیاری دیگر از قبیل آیه‌ <span class="aya" rel="2_85" data-words="27-57">أ فتؤمنون ببعض الکتاب و تکفرون ببعض فما جزاء من یفعل ذلک منکم إلا خزی فی الحیاة الدنیا و یوم القیامة یردون إلی أشد العذاب و ما الله بغافل عما تعملون</span><span class="footnote" rel="2" title="آیا (این حرکات زشت شما از این جهت است که) به بعضی از کتاب ایمان آورده و به بعضی دیگر آن کفر می‌ورزید، اگر چنین باشد باید بدانید که هر کس از شما که چنین کند جز خواری و ذلت در دنیا، کیفری ندارد، و در آخرت به شدیدترین عذابها بازگشت خواهند نمود و خداوند از آنچه می‌کنید غافل نیست سوره بقره آیه ۸۵">*</span> و آیه‌ <span class="aya" rel="39_25-26" data-words="1-23">کذب الذین من قبلهم فأتاهم العذاب من حیث لا یشعرون، فأذاقهم الله الخزی فی الحیاة الدنیا و لعذاب الآخرة أکبر لو کانوا یعلمون</span><span class="footnote" rel="3" title="تکذیب کردند کسانی که قبل از ایشان بودند و در نتیجه از جایی که احتمالش را هم نمی‌دادند عذاب گریبانشان را گرفت، و در نتیجه خداوند مزه ذلت در زندگی دنیا را به کامشان چشانید و هر آینه عذاب آخرت بزرگتر است اگر بدانند سوره زمر آیه ۲۶">*</span> و آیه‌ <span class="aya" rel="22_8-10" data-words="1-42">و من الناس من یجادل فی الله بغیر علم و لا هدی و لا کتاب منیر، ثانی عطفه لیضل عن سبیل الله له فی الدنیا خزی و نذیقه یوم القیامة عذاب الحریق، ذلک بما قدمت یداک و أن الله لیس بظلام للعبید</span><span class="footnote" rel="4" title="پاره‌ای از مردم کسانی هستند که در باره خدا بدون علم و بدون کتابی روشن جدال می‌کنند در حالی که روی از قرآن گردانیده و می‌خواهند به همین وسیله مردم را از راه خدا بدر برند، برای چنین کسی در دنیا ذلت است و در آخرت عذاب حریق بکامش می‌چشانیم، آن وقت به او گفته خواهد شد: این عذاب خدایی است که با دست خود پیشاپیش فرستادی و بدرستی که خداوند کسی نیست که به بندگان ستم روا دارد سوره حج آیه ۱۰">*</span> و آیات دیگری که راجع به این مطالب است. </p> <p>         <code class="page" rel="7,67"/> و این آیات همانطوری که ملاحظه کردید همگی مشتملند بر ظلمهای فردی و اجتماعی، و این خود شاهد صدق بحث ما است، و شامل‌تر از همه اینها برای بحث ما، همان آیه مورد بحث ما است که فرمود: <span class="aya" rel="6_21" data-words="12-15">إنه لا یفلح الظالمون</span>. </p> <p><code class="aya" rel="6_22"/> <span class="aya" rel="6_22" data-words="1-4">و یوم نحشرهم جمیعا...</span>  <span class="phrase"><em rel="fa_6_22_2-2" data-sentence="0:330">یوم</em> در اینجا ظرفی است متعلق به مقدر، و تقدیر آن چنین است: اذکر یوم... - بیاد آور روزی را که... و عنایت کلام تنها در کلمه <em rel="fa_6_22_4-4" data-sentence="170:198">جمیعا</em> است، زیرا این کلمه است که دلالت می‌کند بر اینکه علم و قدرت پروردگار از احدی از آنان تخلف نکرده و محیط بر همه آنان است، و به زودی همه‌شان را بحساب درآورده و محشورشان کرده، احدی را از قلم نمی‌اندازد.</span> </p> <p>این جمله در مقام بیان جمله قبلی یعنی: <span class="aya" rel="6_21" data-words="12-15">إنه لا یفلح الظالمون</span> است. گویا وقتی گفته شد: ستمکاران رستگار نمی‌شوند، سؤال می‌شد که چرا چنین است؟ در جواب گفته شده است: برای اینکه خداوند بزودی آنان را محشور کرده و از شرکائی که برای خدا قائل بودند، سراغ می‌گیرد، و چون شرکائی برای پروردگار نمی‌یابند تا حاضر سازند، لذا شرک خود را انکار کرده و به دروغ به خدا سوگند می‌خورند. </p> <p>و اگر ستمکاران در شرکائی که برای خدا اتخاذ کردند رستگار بودند، در آن روز شرکا را یافته، خود را تکذیب نمی‌کردند، بلکه بر طبق ادعای خود، آنها را شفیع قرار داده و از شفاعتشان بهره‌مند می‌شدند. </p> <p><code class="aya" rel="6_23"/> <span class="aya" rel="6_23" data-words="1-4">ثم لم تکن فتنتهم...</span> <span class="phrase">بعضی‌ها گفته‌اند: مقصود از <em rel="fa_6_23_4-4" data-sentence="27:87">فتنه</em> جواب است، یعنی جوابی ندارند مگر اینکه به خدا سوگند یاد کنند که ما در دنیا مشرک نبودیم.</span> </p> <p><span class="phrase">بعضی دیگر گفته‌اند: در کلام چیزی مضاف بر کلمه <em rel="fa_6_23_4-4" data-sentence="46:124">فتنه</em> بوده و حذف شده، و تقدیر آن چنین بوده: ثم لم تکن عاقبة فتنتهم-سرانجام مفتونی و شیفتگیشان نسبت به بت‌ها این شد که بگویند... .</span> </p> <p><span class="phrase">بعضی دیگر گفته‌اند: مراد از <em rel="fa_6_23_4-4" data-sentence="28:93">فتنه</em> معذرت است، و البته برای هر یک از این<code class="page" rel="7,68"/> احتمالات وجهی است.</span> </p> <h3> <span class="title" rel="6_24 6_21 6_22 6_23 6_25 6_26 6_27 6_28 6_29 6_30 6_31 6_32">بیان اینکه مشرکین در قیامت آلهه دروغین خود را نمی‌یابند</span> </h3> <p> <span class="aya" rel="6_24" data-words="1-11">انظر کیف کذبوا علی أنفسهم و ضل عنهم ما کانوا یفترون</span> این آیه، محل استشهادی را که در داستان قیامت مشرکین بود، بیان می‌کند. و مراد این است که اینان به زودی بر خود دروغ بسته شرکائی را که افترا می‌بستند نمی‌یابند. و اگر اینان در ظلمی که کردند و در آنچه که انتظارش را داشتند (شفاعت بت‌ها) رستگار می‌بودند کارشان منجر به اینجا نمی‌شد که نه از شرکای خود عین و اثری بیابند و نه از شفاعت آنها بهره‌مند شوند. </p> <p>و اما اینکه چطور بر خود دروغ بستند؟ برای اینکه وقتی سوگند خوردند که ما هرگز مشرک نبودیم در حقیقت انکار کردند ادعایی را که در دنیا می‌کردند، و می‌گفتند برای خدا شرکائی است، و بر این ادعا هم پافشاری نموده، و از روی غرور و طغیان زیر بار هیچ حجت و برهانی هر چه هم دندان‌شکن بود نمی‌رفتند، این همان دروغ به خود بستن است. </p> <p>و اما اینکه چطور در قیامت آلهه دروغی خود را نمی‌یابند؟ برای این است که روز قیامت روزی است که بر هر کس عیان می‌شود که امر و ملک و قوت همگی از آن خدا است و بس، و کسی غیر او هیچ نشانی از این شؤون را به طور استقلال دارا نیست، مگر ذلت و فقر و احتیاج که لازمه عبودیت است. </p> <p>خدای تعالی در این باره می‌فرماید: <span class="aya" rel="2_165" data-words="19-35">و لو یری الذین ظلموا إذ یرون العذاب أن القوة لله جمیعا و أن الله شدیدالعذاب</span><span class="footnote" rel="1" title="و اگر کسانی که ظلم کردند قوت و شدت عذاب پروردگار را در قیامت و حال خود را در وقتی که مواجه با آن می‌شوند ببینند و اینکه همه قدرتها بدست خدا است (امر عظیمی خواهند دید) سوره بقره آیه ۱۶۵">*</span> و نیز می‌فرماید: <span class="aya" rel="40_16" data-words="10-15">لمن الملک الیوم لله الواحد القهار</span><span class="footnote" rel="2" title="امروز ملک و سلطنت از آن چه کسی است؟ از آن خدای واحد قهار است سوره مؤمن آیه ۱۶">*</span> و نیز می‌فرماید: <span class="aya" rel="82_19" data-words="1-10">یوم لا تملک نفس لنفس شیئا و الأمر یومئذ لله</span><span class="footnote" rel="3" title="روزی که کسی برای کسی چیزی را مالک نیست، و در آن روز امر بدست خدا است سوره انفطار آیه ۱۹">*</span>. </p> <p>در چنین وقتی به طور عیان مشاهده می‌کنند که الوهیت تنها برای خدا است، و برای او در این امر شریکی نیست، بت‌ها و شرکائی که برای خدا قائل بودند در مقابلشان ظاهر شده می‌بینند که این شرکاء نه نفع و ضرری را برای خود مالک هستند و نه برای غیر خود، و نیز می‌بینند اوصافی که برای این بت‌ها قائل بودند، از قبیل ربوبیت و شفاعت و غیر آن، همه       <code class="page" rel="7,69"/> اوصاف خدای تعالی بوده و بس، و امر بر آنها مشتبه شده بود، و به غلط خیال می‌کردند که دیگری هم دارای چنین اوصافی هست، <span class="aya" rel="6_24" data-words="6-11">و ضل عنهم ما کانوا یفترون</span> -و آنچه به دروغ به خدا نسبت می‌دادند، محو و نابود شد . </p> <p>و به فرضی هم که از شرکای خیالی استمداد بجویند همان شرکا چنان دست ردی به سینه‌شان می‌زنند که برای همیشه از خود مایوسشان می‌کنند. و خدای تعالی در این باره می‌فرماید: <span class="aya" rel="16_86-87" data-words="1-32">و إذا رأی الذین أشرکوا شرکاءهم قالوا ربنا هؤلاء شرکاؤنا الذین کنا ندعوا من دونک فألقوا إلیهم القول إنکم لکاذبون، و ألقوا إلی الله یومئذ السلم و ضل عنهم ما کانوا یفترون</span><span class="footnote" rel="1" title="و زمانی که مشرکین شرکای خود را دیدند می‌گویند: پروردگارا اینهایند شرکائی که ما تو را ترک گفته و آنها را می‌پرستیدیم، که ناگاه همان شرکا بزبان آمده و در جواب‌شان می‌گویند: بدرستی که شما دروغگوئید، ناچار تسلیم امر خدا و منقاد حکم او شده همه افتراءاتی که می‌بستند باطل می‌شود سوره نحل آیه ۸۷">*</span> و نیز فرموده: <span class="aya" rel="35_13-14" data-words="19-48">ذلکم الله ربکم له الملک و الذین تدعون من دونه ما یملکون من قطمیر، إن تدعوهم لا یسمعوا دعاءکم و لو سمعوا ما استجابوا لکم و یوم القیامة یکفرون بشرککم</span><span class="footnote" rel="2" title="این خدای متعال، پروردگار شما است، برای او است ملک، و کسانی که غیر او را می‌پرستند و آنها را خدای خود می‌خوانند حتی پوست هسته خرمایی را هم مالک نیستند، اگر آنها را بخوانید دعای شما را نمی‌شنوند، و به فرضی هم که بشنوند استجابت نمی‌کنند، و همانها در روز قیامت از شرک شما بیزاری می‌جویند سوره فاطر آیه ۱۴">*</span> و نیز می‌فرماید: <span class="aya" rel="10_28-30" data-words="1-50">و یوم نحشرهم جمیعا ثم نقول للذین أشرکوا مکانکم أنتم و شرکاؤکم فزیلنا بینهم و قال شرکاؤهم ما کنتم إیانا تعبدون، فکفی بالله شهیدا بیننا و بینکم إن کنا عن عبادتکم لغافلین، هنالک تبلوا کل نفس ما أسلفت و ردوا إلی الله مولاهم الحق و ضل عنهم ما کانوا یفترون</span><span class="footnote" rel="3" title="و روزی که همگی آنان را محشور می‌کنیم سپس به کسانی که شرک ورزیدند می‌گوییم شما با شرکائی که می‌پرستیدید بر جای خود باشید، پس میانشان جدایی می‌افکنیم، شرکاء به زبان آمده و به مشرکین می‌گویند شما ما را نمی‌پرستید، بس است خداوند برای گواهی بین ما و شما، بدرستی که ما از شما غفلت داشتیم، اینجاست که برای هر نفسی معلوم می‌شود که چه کارهایی از نیک و بد کرده و حالا به سوی مولای حقیقی خود عودت داده شده‌اند و باطل می‌شود و از چنگشان میرود آن چیزهایی که به افترا می‌پرستیدند سوره یونس آیه ۳۰">*</span>. </p> <p>دقت در این آیات شریفه این معنا را روشن می‌سازد که مقصود از <span class="aya" rel="6_24" data-words="6-11">و ضل عنهم ما کانوا یفترون</span> که در آیه مورد بحث نیز هست، این است که شرکای خیالی آنان در آن روز       <code class="page" rel="7,70"/> حقیقتشان ظاهر شده و معلوم می‌شود که فاقد وصف شرکت و شفاعتند، و به خوبی متوجه می‌شوند که آن جلوه‌ای که این شرکا در نظرشان داشتند، جز جلوه‌ای سرابی نبوده، هم چنان که خدای تعالی در این باره می‌فرماید: <span class="aya" rel="24_39" data-words="1-21">و الذین کفروا أعمالهم کسراب بقیعة یحسبه الظمآن ماء حتی إذا جاءه لم یجده شیئا و وجد الله عنده فوفاه حسابه</span><span class="footnote" rel="1" title="و کسانی که کافر شدند اعمالشان شبیه سرابی است که در زمین‌های تخت و هموار از دور به صورت آب به نظر می‌رسد، و تشنه لب آن را آب می‌پندارد، ولی وقتی نزدیکش می‌رسد از آب اثری نمی‌یابد، اینها نیز خواهند دید که اعمالشان جز سراب خیالی نبوده، و خواهند دید که خدا ناظر اعمالشان بوده، و اینک آن اعمال را به سنگ تمام میزان کرده و جزا می‌دهد سوره نور آیه ۳۹">*</span>. </p> <p>در اینجا راجع به آیه مورد بحث سؤالی پیش می‌آید، و آن این است که از آیاتی که متعرض وصف روز قیامت است-همانطوری که گذشت-برمی‌آید که آن روز، روز بروز حقایق و بیرون افتادن اسرار است و خدعه و دروغی که از لوازم نشات دنیوی است در آن روز تصور ندارد، به شهادت خود قرآن که می‌فرماید: <span class="aya" rel="40_16" data-words="1-9">یوم هم بارزون لا یخفی علی الله منهم شیء</span><span class="footnote" rel="2" title="روزی که ظاهر می‌گردند و چیزی از اعمال و احوالشان بر خدا پوشیده نیست سوره مؤمن آیه ۱۶">*</span> و با این حال به فرضی هم که مشرکین به دروغ سوگند یاد کنند چه نفعی بر دروغشان مترتب می‌شود؟ و چطور ممکن است دروغ بگویند و حال آنکه هر دروغی که بگویند خلافش مشهود و عیان است؟ به شهادت اینکه خدای تعالی می‌فرماید: <span class="aya" rel="3_30" data-words="1-14">یوم تجد کل نفس ما عملت من خیر محضرا و ما عملت من سوء</span><span class="footnote" rel="3" title="روزی که هر کس، حاضر شده می‌یابد هر عمل نیکی که کرده و هر عمل زشتی را که مرتکب شده است سوره آل عمران آیه ۳۰">*</span>. </p> <h3> <span class="title" rel="6_21 6_22 6_23 6_24 6_25 6_26 6_27 6_28 6_29 6_30 6_31 6_32">از آنجا که دروغگویی عادت و ملکه کفار شده، در قیامت نیز که روز بروز حقائق و کشف سرائر است دروغ می‌گویند</span> </h3> <p> جواب این است که مساله دروغگویی کفار و قسم دروغ خوردنشان در چند جای قرآن ذکر شده است، یکی آیه مورد بحث و دیگری آیه شریفه‌ <span class="aya" rel="58_18" data-words="1-9">یوم یبعثهم الله جمیعا فیحلفون له کما یحلفون لکم</span><span class="footnote" rel="4" title="بیاد آر روزی را که خداوند همه آنان را مبعوث می‌کند، در آن روز هم برای خدا همان قسم‌هایی را که امروز برای شما می‌خورند خواهند خورد سوره مجادله آیه ۱۸">*</span> و این دروغگویی و به دروغ قسم خوردن کفار برای این نیست که به این وسیله به اغراض فاسد خود رسیده حقیقت امر را پوشیده بدارند. آن دار دنیا است که با دروغ ممکن است حقیقتی مکتوم و مشتبه شود نه آخرت، زیرا آخرت جای پاداش و کیفر است نه محل عمل و تحصیل غرض. و لیکن کفار از آنجایی که در دنیا عادت کرده بودند که به وسیله دروغ و خدعه و فریب و سوگندهای دروغ، خود را از مهلکه‌ها رهانیده و منافع را به خود جلب         <code class="page" rel="7,71"/> کنند، و دروغگویی ملکه راسخه‌ای در دلهایشان شده بود، و وقتی ملکه‌ای در نفس رسوخ نمود نفس ناگزیر در اجابت خواسته‌های آن است، هم چنان که مرد فحاش وقتی ملکه دشنام دادن در نفسش مستقر گشت، هر چه هم تصمیم بگیرد، نمی‌تواند از آن خودداری نماید، و همچنین مرد متکبر و لجوج و عنود نمی‌تواند نفس خود را به تواضع وادارد، و اگر هم احیانا در مواقف خطرناک خاضع شود خضوعش ظاهری و ریایی است، و در باطن همان متکبر و لجوجی است که بود، و بقدر خردلی تغییر حالت نداده است. از این جهت کفار نیز در قیامت روی عادت و ملکه‌ای که در دنیا داشتند بی اختیار لب به دروغ می‌گشایند. </p> <p>این است سر دروغگویی کفار در روز قیامت، چرا که روز قیامت روز برون ریختن سریره‌ها است و معلوم است سریره و باطنی که آمیخته با دروغ است جز دروغ از او ترشح نمی‌کند. خدای تعالی هم در این باره می‌فرماید: <span class="aya" rel="4_42" data-words="12-16">و لا یکتمون الله حدیثا</span><span class="footnote" rel="1" title="و نمی‌توانند حدیثی را از خداوند پوشیده بدارند سوره نساء آیه ۴۱">*</span>. </p> <p>خلاصه اینکه کفار و اهل دنیا رفتارشان در قیامت عینا همان رفتاری است که در دنیا با یکدیگر داشتند، و خدای تعالی هم در موارد بسیاری از قرآن رفتار آنان را حکایت می‌کند، از آن جمله آیه زیر است که از همه آن آیات کوتاه‌تر و اشاره‌اش اجمالی‌تر است: <span class="aya" rel="38_64" data-words="1-6">إن ذلک لحق تخاصم أهل النار</span><span class="footnote" rel="2" title="به درستی که نزاع اهل آتش حق است سوره ص آیه ۶۴">*</span> هم چنان که اهل مغفرت و بهشت هم در آن نشات همان صفا و سلامتی را که در دنیا داشتند از خود نشان می‌دهند، و خدای تعالی در باره آنان می‌فرماید: <span class="aya" rel="56_25-26" data-words="1-11">لا یسمعون فیها لغوا و لا تأثیما، إلا قیلا سلاما سلاما</span><span class="footnote" rel="3" title="در بهشت لغو نمی‌شنوند و به یکدیگر نسبت گناه نمی‌دهند در آنجا جز سلام سلام سخنی نیست سوره واقعه آیه ۲۶">*</span>. </p> <p><code class="aya" rel="6_25"/> <span class="aya" rel="6_25" data-words="1-5">و منهم من یستمع إلیک...</span>  <span class="phrase"><em rel="fa_6_25_10-10" data-sentence="0:399">اکنه</em> جمع <em>کن</em> -بکسر کاف-، به معنای چادر و پرده‌ای است که در آن چیزی را پنهان و پوشیده می‌دارند، و <em rel="fa_6_25_16-16" data-sentence="156:286">وقر</em> به معنای سنگینی گوش است، و <em rel="fa_6_25_35-35" data-sentence="240:243">اساطیر</em> جمع <em>اسطوره</em>  و بنا بر آنچه از مبرد نقل شده به معنای دروغ و خدعه است، و گویا ریشه این لغت <em>سطر</em> بوده که به معنای صفی از نوشته و یا از درخت و یا از انسان است، آن گاه در مجموعه و منظومه‌ای از اخبار کاذب غلبه استعمال پیدا کرده است.</span> </p> <p>ظاهر سیاق اقتضا می‌کرد که بدون ذکر کفار بفرماید: یقولون ان هذا الا اساطیر       <code class="page" rel="7,72"/> الاولین شاید جهت اینکه نام گوینده (کفار) را اظهار کرد و فرمود: <span class="aya" rel="6_25" data-words="29-31">یقول الذین کفروا</span> این باشد که خواست بفهماند چه چیز آنان را بر این داشت که چنین نسبت ناروایی به قرآن دهند. </p> <p><code class="aya" rel="6_26"/> <span class="aya" rel="6_26" data-words="1-15">و هم ینهون عنه و ینأون عنه و إن یهلکون إلا أنفسهم و ما یشعرون</span> نهی می‌کنند از آن، یعنی از پیروی آن، و <em>نای</em> به معنای دور شده است، و قصری که در جمله‌ <span class="aya" rel="6_26" data-words="8-12">و إن یهلکون إلا أنفسهم</span> به کار رفته قصر قلب است<span class="footnote" rel="1" title="قصر قلب آن است که حکمی را از موضوعی گرفته مخصوص و منحصر در موضوع دیگری کنند، چنان که به کسی که می‌پندارد که مثلا زید آمده است، گفته شود: تنها عمرو آمده یا گفته شود جز عمرو کسی نیامده">*</span> زیرا کفار خیال می‌کردند اگر مردم را از پیروی قرآن نهی کنند و آنان را از قرآن دور سازند قرآن را هلاک کرده و دعوت خدایی را از بین می‌برند، و با اینکه خدای تعالی خواه ناخواه نور خود را تمام می‌کند، لا جرم این بی‌نوایان دارند خود را هلاک می‌کنند و نمی‌فهمند. </p> <p><code class="aya" rel="6_27"/> <span class="aya" rel="6_27" data-words="1-7">و لو تری إذ وقفوا علی النار...</span> بیان عاقبت انکار و اصرارشان بر کفر و سرانجام اعراضشان از آیات الهی است. </p> <p> <span class="aya" rel="6_27" data-words="9-16">یا لیتنا نرد و لا نکذب بآیات ربنا...</span> <span class="phrase">بنا بر اینکه قرائت <em>نکذب</em> بفتح با، و <em rel="fa_6_27_17-17" data-sentence="44:143">نکون</em>  بفتح نون باشد، معنای آیه این است که: کفار آرزو می‌کنند بار دیگر به دنیا برگشته و در سلک مؤمنین درآیند، باشد که از عذاب آتش قیامت رهایی یابند.</span> این آرزویشان نظیر همان انکار شرک به خدا و سوگند دروغ خوردنشان از باب ظهور ملکات نفسانی‌شان می‌باشد زیرا کفار همانطوری که دروغ، ملکه نفسانیشان بود، آرزوی خیرات و منافعی هم که از آنان فوت شده، مخصوصا وقتی که فوت آن مستند به اختیار خودشان و قصور تدبیر در عملشان باشد خود ملکه دیگری است در نفسشان، هم چنان اظهار تاسف و تحسری هم که درباره کوتاهی در امر قیامت می‌کنند، -که به زودی بحث آن خواهد آمد-ملکه دیگری است در نفس آنان. </p> <p>علاوه بر اینکه آرزوی امر محال صحیح است، همانطوری که آرزوی امری که ممکن هست و لیکن متعسر و دشوار است صحیح است، نظیر آرزوی برگشتن ایام گذشته و امثال آن، هم چنان که این شاعر عرب در شعر خود چنین آرزویی کرده و گفته است: <span class="poem">لیت و هل ینفع شیئا لیت‌ / لیت الشباب بوع فاشتریت</span> ای کاش-و آیا گفتن ای کاش سودی دارد؟ !-بهر حال، ای کاش جوانی خرید و   <code class="page" rel="7,73"/> فروش می‌شد و من آن را می‌خریدم. </p> <p><code class="aya" rel="6_28"/> <span class="aya" rel="6_28" data-words="1-8">بل بدا لهم ما کانوا یخفون من قبل...</span> <span class="phrase">ظاهر کلام این است که مرجع ضمیر در <em>لهم</em> و <em>کانوا</em> و <em rel="fa_6_28_6-6" data-sentence="66:124">یخفون</em> یکی است و آن عبارت است از مشرکین که در آیات قبل ذکرشان گذشت، و نیز ظاهر این است که مراد از  <em rel="fa_6_28_8-8" data-sentence="214:19">قبل</em> همان دار دنیا است.</span> بنا بر این معنای آیه این می‌شود که: وقتی مشرکین به لب پرتگاه دوزخ قرار می‌گیرند، با دیدن آتش، آنچه که در دنیا پنهان می‌داشتند برایشان ظاهر می‌شود، و همین ظهور وادارشان می‌کند که آرزوی برگشتن به دنیا و ایمان به آیات خدا و دخول در جماعت مؤمنین کنند. و نیز از ظاهر آیه استفاده می‌شود که چیزی جز همان آتشی که با آن مواجه می‌شوند، برایشان ظاهر نمی‌شود، پس معلوم می‌شود این آتش همان عمل آنان بوده و کفری بوده که در دنیا می‌ورزیدند و با کفر خود حق را با آنکه برایشان روشن بوده مستور و پوشیده می‌داشتند، هم چنان که آیه شریفه: <span class="aya" rel="50_22" data-words="1-12">لقد کنت فی غفلة من هذا فکشفنا عنک غطاءک فبصرک الیوم حدید</span><span class="footnote" rel="1" title="تو آن روز از چنین روز و چنین عالمی غفلت داشتی اینک ما پرده‌ات را پس زدیم پس چشمت امروز تیز بین است سوره ق آیه ۲۲">*</span> هم به همین معنا اشاره می‌کند. </p> <h3> <span class="title" rel="6_28 6_21 6_22 6_23 6_24 6_25 6_26 6_27 6_29 6_30 6_31 6_32">مواجه شدن با آتش و هول روز قیامت کفار را به تمنای رجوع به دنیا وادار می‌کند نه ظهور حق</span> </h3> <p> و کفار را بر تمنای رجوع به دنیا وادار نکرد مگر همان برخورد به آتش و هول روز قیامت، نه مساله ظهور حق، چرا که از ظاهر آیه مورد بحث و آیه سابق الذکر چنین برمی‌آید که حق و حقیقتی که در دنیا به آن کفر می‌ورزیدند، هم در دنیا و هم در قیامت و قبل از برخورد به آتش برایشان روشن بوده، چنان که بعضی از آیاتی که متعرض مباحثی نظیر مبحث ما است، نیز به این معنا اشعار دارد، از آن جمله این دو آیه است: <span class="aya" rel="45_32-33" data-words="1-38">و إذا قیل إن وعد الله حق و الساعة لا ریب فیها قلتم ما ندری ما الساعة إن نظن إلا ظنا و ما نحن بمستیقنین، و بدا لهم سیئات ما عملوا و حاق بهم ما کانوا به یستهزؤن</span><span class="footnote" rel="2" title="وقتی به آنان گفته می‌شود وعده خداوند حق و آمدن قیامت قابل تردید نیست می‌گویند ما قیامت سرمان نمی‌شود و آن را جز خیالی موهوم نمی‌پنداریم و در باره آن یقین نداریم و نمودار می‌شود برای ایشان اعمال بدشان و دامنگیرشان می‌شود آن چیزی که مسخره‌اش می‌کردند سوره جاثیه آیه ۳۲">*</span> و <span class="aya" rel="39_47-48" data-words="1-41">و لو أن للذین ظلموا ما فی الأرض جمیعا و مثله معه لافتدوا به من سوء العذاب یوم القیامة و بدا لهم من الله ما لم یکونوا یحتسبون، و بدا لهم سیئات ما کسبوا و حاق بهم ما کانوا به یستهزؤن</span><span class="footnote" rel="3" title="و اگر همه آنچه که در زمین از اموال هست بلکه دو برابر آن ملک ستمکاران بود حاضر می‌شوند که همه آن را بدهند و در عوض از ناراحتی عذاب قیامت برهند زیرا که آن روز از ناحیه خدا عذابهایی می‌بینند که خیالش را هم نمی‌کردند، و ظاهر می‌شود برای آنان جزای گناهانی که مرتکب شده بودند، و نازل می‌شود بر آنان همان عذابی که وقتی از انبیا وصفش را می‌شنیدند و بر آن پوزخند می‌زدند سوره زمر آیه ۴۸">*</span>. </p> <p>       <code class="page" rel="7,74"/> در معنای جمله <span class="aya" rel="6_28" data-words="1-8">بل بدا لهم ما کانوا یخفون من قبل</span> وجوه و احتمالاتی است که صاحب المنار آن را به نه وجه رسانیده. </p> <p>وی می‌گوید: در معنای این آیه اقوالی است: </p><h3> <span class="title" rel="6_23 6_21 6_22 6_24 6_25 6_26 6_27 6_28 6_29 6_30 6_31 6_32">وجوه نه‌گانه‌ای که در باره آنچه که کفار در دنیا مخفی داشته و در آخرت آشکار می‌شود، گفته شده است</span> </h3> <p> اول-اینکه آن چیزی که برایشان ظهور می‌کند همان عملیات زشت و گناهان بد آنان است که در نامه‌های عملشان ظاهر شده و اعضاء و جوارحشان هم بر آن گواهی می‌دهند. </p> <p>دوم-اینکه مراد از آن، همان کارهایی است که می‌کردند و آن را به خدا نسبت می‌دادند و خیال می‌کردند که سعادتشان در آن کارها است، و اینک خدای تعالی آن را هیچ و پوچ کرد. </p> <p>سوم-اینکه مراد از آن کفر و تکذیبی است که تا قبل از مواجه شدن با آتش پنهانش می‌داشتند، چنان که قبل از این جمله در جمله: <span class="aya" rel="6_23" data-words="1-13">ثم لم تکن فتنتهم إلا أن قالوا و الله ربنا ما کنا مشرکین</span> حکایتش گذشت. </p> <p>چهارم-اینکه مقصود از آن، حق و ایمانی است که از جهت عنادی که با رسول اللَّه و استکباری که از حق داشتند، با اظهار کفر، ایمان را و با تکذیب آن، حق را می‌پوشاندند، و البته این وجه با کسانی تطبیق دارد که کفرشان از همه مردم بیشتر بوده است، و آنان همان معاندین و متکبرانی بوده‌اند که خدای تعالی در باره بعضی از آنان فرمود: <span class="aya" rel="27_14" data-words="1-9">و جحدوا بها و استیقنتها أنفسهم ظلما و علوا</span><span class="footnote" rel="1" title="به علت ستم و گردن‌فرازی انکار کردند و حال آنکه در دل یقین به آن داشتند سوره نمل آیه ۱۴">*</span> پنجم-اینکه مقصود از آن حقایقی است که انبیا آورده بودند و رؤسای آنان آن را از اتباع خود پوشیده می‌داشتند، و اینکه آن حقایق برای آن اتباعی که از آن رؤسا تقلید می‌کردند روشن می‌شود، از آن جمله، کتمان بعضی از اهل کتاب است رسالت نبی محترم ما و صفات آن جناب و بشارتی را که انبیای اهل کتاب به آمدن وی داده بودند. </p> <p>ششم-اینکه مراد از آن، عمل منافقین، یعنی اظهار ایمان و اسلام کردن و کفر درونی را نهان داشتن، است. </p> <p>هفتم-اینکه مراد از آن، بعث و جزا و من جمله عذاب جهنم است، و اخفای آن عبارت   <code class="page" rel="7,75"/> است از تکذیب کردنش که ریشه و ماده اصلی کفر است. </p> <p>هشتم-اینکه در کلام مضافی حذف شده و تقدیر چنین بوده: و بدا لهم وبال ما کانوا... و معلومشان شد وبال کفر و گناهی که پنهان می‌داشتند و گریبانگیرشان گشت عقاب آن، و لذا به ناله درآمده آرزو کردند که ای کاش روزی از این عذاب نجات یافته و بار دیگر به دنیا برمی‌گشتند و دیگر به آیات خدا تکذیب ننموده ایمان به خدا را ترک نکرده و کارشان به اینجا نمی‌کشید. </p> <p>و هیچ یک از این احتمالات در نظر ما رجحانی ندارد، احتمالی که از همه راجح‌تر است، احتمال نهم است: نهم-اینکه در روز قیامت برای هر یک از کفاری که این آیه در حق آنان و امثال آنان نازل شده، تمامی افعال قبیحی که در دنیا پنهانش می‌داشتند ظاهر می‌شود، چه آن قبائحی که در نظر خودشان قبیح بوده و چه آن افعالی که در نظر بینندگان زشت بوده است. </p> <p>این بود احتمالاتی که صاحب المنار در کتاب خود در باره آیه مورد بحث نقل کرده، و پس از آن مختار و نظر خود را گفته، و سپس در خلال کلام طویلی آیه را که تنها در باره رؤسای کفار است تعمیم داده و گفته است که آیه شریفه، پیروان و مقلدین آنان و همچنین منافقین و اهل فسق و هر کسی را که گناه مرتکب می‌شده و از مردم پنهان می‌داشته و یا واجبات را ترک می‌کرده و به عذرهای بدتر از گناهی معتذر می‌شده و حقیقت حال را پنهان می‌داشته‌اند، شامل می‌شود.<span class="footnote" rel="1" title="تفسیر المنار ج ۷ ص ۳۵۳">*</span> خوانندگان محترم اگر در مطالبی که ما در معنای آیه گذراندیم تامل نمایند می‌توانند به خلل و نقاط ضعف هر یک از این وجوه و احتمالات واقف شوند. لذا حاجت و نیازی نیست که ما معترض آن شده و کلام را طول دهیم. </p> <h3> <span class="title" rel="6_27 6_28 6_21 6_22 6_23 6_24 6_25 6_26 6_29 6_30 6_31 6_32">دروغ گفتن کفار، در آرزوی رجوع به دنیا و عدم تکذیب آیات خدا</span> </h3> <p> <span class="aya" rel="6_28" data-words="9-15">و لو ردوا لعادوا لما نهوا عنه</span> این جمله تاثیر ملکات رذیله‌ای را که در نشات دنیا در دلهایشان رسوخ کرده خاطر نشان می‌سازد، زیرا آن چیزی که وادارشان کرد به اینکه آرزوی برگشتن به دنیا و ایمان به آیات خدا و دخول در جماعت مؤمنین کنند همان جلوه نمودن حقی است که در دنیا ترک نموده بودند، و اینک آن حق با جمیع لوازم دوزخی و عذاب اخرویش ظاهر شده است، و این جلوه کردن رذائل نفسانی در قیافه عذاب خود از مقتضیات نشات آخرت است، که حقایق غیبی و معنوی هم در آن به صورت عیان جلوه می‌نماید، روی این حساب اگر به فرض   <code class="page" rel="7,76"/> محال بار دیگر هم به دنیا برگردند باز هم دچار همان غفلت نخستین شده حجابی بین آنان و بین عالم غیب انداخته خواهد شد. دنیای امروزشان هم دار اختیار است، همان هوای نفس و وساوس شیطانی و قریحه عناد و تکبر و طغیانی را که در این دنیا داشتند عینا همان را در آن دنیا نیز خواهند داشت، در نتیجه باز هم مشرک و معاند با حق خواهند بود، زیرا همان چیزی که آنان را امروز وادار به‌مخالفت با حق و تکذیب آیات خدای تعالی کرد آن روز هم که بر حسب فرض به دنیا برگشته‌اند همان عوامل به حال خود باقی است، و همان آثاری را که این عوامل امروز دارند بدون کم و زیاد آن روز هم خواهند داشت. <span class="aya" rel="6_28" data-words="16-18">و إنهم لکاذبون</span> یعنی در اینکه گفتند: <span class="aya" rel="6_27" data-words="9-16">یا لیتنا نرد و لا نکذب بآیات ربنا...</span> دروغ می‌گویند، گو اینکه تمنی انشاء است و صدق و کذب در آن راه ندارد، لیکن اینکه گفتند: <span class="aya" rel="6_27" data-words="11-14">نرد و لا نکذب</span> -ای کاش خداوند ما را به دنیا برمی‌گردانید، که اگر برمی‌گرداند دیگر تکذیب نمی‌کردیم <em>و نگفتند: </em> یا لیتنا نعود و لا نکذب-ای کاش برمی‌گشتیم و دیگر تکذیب نمی‌کردیم خیلی روشن است که تنها انشاء نیست تا صدق و کذب در آن راه نیابد، بلکه هم انشاء (تمنی) است، و هم وعده، هم تمنای برگرداندن است و هم وعده به اینکه اگر خداوند چنین کند به وی ایمان آورده عمل صالح می‌کنیم. هم چنان که در آیه شریفه <span class="aya" rel="32_12" data-words="1-18">و لو تری إذ المجرمون ناکسوا رؤسهم عند ربهم ربنا أبصرنا و سمعنا فارجعنا نعمل صالحا إنا موقنون</span><span class="footnote" rel="1" title="و اگر تو ای محمد ببینی مجرمین را در آن هنگامی که در پیشگاه پروردگار خود از شدت شرم و ندامت سرها را به زیر انداخته‌اند و می‌گویند: پروردگارا دیدیم و شنیدیم، پس ما را برگردان تا عمل صالح کنیم زیرا یقین داریم سوره سجده آیه ۱۲">*</span> و آیه: <span class="aya" rel="35_37" data-words="1-12">و هم یصطرخون فیها ربنا أخرجنا نعمل صالحا غیر الذی کنا نعمل</span><span class="footnote" rel="2" title="و همین کفار در آتش دوزخ استغاثه و فریاد می‌کنند: پروردگارا ما را از آتش بیرون آور که عمل صالح کنیم، غیر از آنچه می‌کردیم سوره فاطر آیه ۳۷">*</span> به این دو جهت تصریح کرده است. </p> <p>کوتاه سخن، اینکه گفتند: <span class="aya" rel="6_27" data-words="9-14">یا لیتنا نرد و لا نکذب...</span> به معنای این است که گفته باشند: پروردگارا اگر ما را به دنیا برگردانی دیگر آیات تو را تکذیب نمی‌کنیم، و از مؤمنین خواهیم بود. و به این اعتبار احتمال صدق و کذب در آن راه دارد، و صحیح است که از دروغگویان شمرده شوند. </p> <p>بعضی‌ها خواسته‌اند نسبت کذبی که خدای تعالی در آرزویی که کفار کرده‌اند، به آنان داده، چنین توجیه کنند که مراد این است که: آرزوی کفار، آرزوی کاذب است، یعنی     <code class="page" rel="7,77"/> از آرزوهایی است که هرگز در خارج محقق نمی‌شود، هم چنان که به کسی که تمنای چیزی را می‌کند که هیچوقت به آن نمی‌رسد گفته می‌شود: آرزویت به تو دروغ گفته است. </p> <p>بعضی دیگر گفته‌اند: مراد، دروغگویی آنان است در سایر خبرهایی که از خود می‌دهند، از قبیل اصابت با واقع و اعتقاد به حق. </p> <p>و این توجیه همانطوری که ملاحظه می‌کنید قابل اعتنا نیست. </p> <p><code class="aya" rel="6_29"/><code class="aya" rel="6_30"/> <span class="aya" rel="6_29" data-words="1-7">و قالوا إن هی إلا حیاتنا الدنیا...</span> این دو آیه انکار صریح مشرکین نسبت به اصل معاد و فروع آن از قبیل: احضار گواهان و گرفتن اعتراف نسبت به آنچه انکار می‌کردند را ذکر می‌فرماید: چون مسلک و ثنیت و بت‌پرستی قائل به معاد نیست هم چنان که خدای تعالی در چند جا از کلام مجید خود انکار معاد را از آنان حکایت کرده است، و اگر هم معتقد بودند به اینکه بت‌ها در درگاه خدا شفیعند مقصودشان شفاعت در کار آخرت نبوده، بلکه تنها منظورشان شفاعت در رفع گرفتاریها و جلوگیری از پیش‌آمدهای هول‌انگیز دنیوی و جلب منافع مادی بوده است. </p> <p>بنا بر این جمله‌ <span class="aya" rel="6_29" data-words="1-4">و قالوا إن هی...</span> انکار معادشان را حکایت می‌کند، و معنایش این است که جز همین حیات دنیوی حیات دیگری بعد از آن نیست، و ما پس از مرگ زنده شدنی نیستیم. </p> <p>و جمله‌ <span class="aya" rel="6_27" data-words="1-5">و لو تری إذ وقفوا</span> به منزله جوابی است از انکار آنان، البته به این بیان که لازمه گفتارشان‌ <span class="aya" rel="6_29" data-words="3-5">إن هی إلا</span> را، به صورت تمنا (و لو تری-ای کاش می‌دیدی) خاطر نشان پیغمبر گرامی خود می‌سازد، و آن لازمه و تالی فاسد این است که: به زودی آنچه را که با گفتن‌ <span class="aya" rel="6_29" data-words="8-11">و ما نحن بمبعوثین</span> انکار می‌کردند، تصدیق و اعتراف خواهند نمود، و این در حالی است که در برابر پروردگار خود می‌ایستند و آنچه را که انبیاء (ع) در دنیا گوشزد شان می‌کردند و می‌گفتند که بعد از مرگ دو باره زنده خواهید شد و اینان انکارش می‌کردند، به عیان مشاهده می‌کنند. </p> <p><span class="phrase">از اینجا معلوم می‌شود که جمله‌ <span class="aya" rel="6_27" data-words="4-5">إذ وقفوا</span> تفسیر همان معاد و حشر است، و مؤید آن این است که در آیه بعد هم که می‌فرماید: <span class="aya" rel="6_31" data-words="1-10">قد خسر الذین کذبوا بلقاء الله حتی إذا جاءتهم الساعة...</span> از حشر و بعث و قیامتی که در جملات قبلی بود به لقاء اللَّه تعبیر کرده و بلا فاصله ساعت را ذکر فرموده، تا برساند که منظور از آن همان ساعت <em rel="fa_6_31_5-6" data-sentence="414:5">لقاء اللَّه</em> است.</span> </p> <p>و اینکه فرمود: <span class="aya" rel="6_30" data-words="9-12">أ لیس هذا بالحق</span> معنایش این است که آیا بعث و برانگیختنی که در دنیا انکارش می‌کردید با اینکه بعث همین لقاء اللَّه بود، حق است یا نه؟. <span class="aya" rel="6_30" data-words="13-22">قالوا بلی و ربنا قال فذوقوا العذاب بما کنتم تکفرون</span> -گفتند: بله، به پروردگار ما سوگند. گفت پس بچشید عذاب را به کیفر کفری که می‌ورزیدید و حقی که پنهان می‌داشتید . </p> <p><code class="aya" rel="6_31"/> <span class="aya" rel="6_31" data-words="1-6">قد خسر الذین کذبوا بلقاء الله...</span> <span class="phrase">در مجمع البیان می‌گوید: هر چیزی را که ناگهانی پیش آید <em rel="fa_6_31_11-11" data-sentence="54:71">بغت</em> گویند، مثلا گفته می‌شود: بغتة الامر-فلان امر ناگهانی برای او پیش آمد .</span> و <span class="phrase">به همین معنا است سایر مشتقات آن.<span class="footnote" rel="1" title="مجمع البیان ج ۳ ص ۴۶ ط بیروت">*</span> راغب هم در مفردات در باره معنی <em>حسرت</em> گفته است: <em>حسر</em> عبارت است از کنار زدن لباس از هر چیزی که ملبس به آن است، گفته می‌شود: حسرت عن الذراع-یعنی آستین را از ذراع بالا زدم <em>و</em> حاسر کسی را گویند که زره بر تن و کلاه جنگی بر سر نداشته باشد، و <em>محسرة</em> به معنای جاروب است-تا آنجا که می‌گوید-خسته و فرسوده را هم که حاسر می‌خوانند برای این است که اندازه تواناییش برای دیگران معلوم شده-تا آنجا که می‌گوید-و حسرت به معنای اندوه و ندامت بر امری است که فوت شده باشد، و ارتباط این معنا با معنای کشف از این راه است که گوید شخص اندوهناک برایش کشف شده و پی برده به جهلی که او را وادار نمود به ارتکاب کاری که مرتکب شده، و یا از این راه است که قوایش از فرط اندوه و ندامت بر ما فات منحسر (ضعیف) شده و یا از تدارک آن دچار حسر (خستگی) گشته است، این بود آن مقداری که از کلام راغب در معنای کلمه <em>حسر</em> محل حاجت بود.<span class="footnote" rel="2" title="مفردات راغب ص ۱۱۸">*</span> و نیز در باره معنای <em rel="fa_6_31_21-21" data-sentence="1020:454">وزر</em> می‌گوید: <em rel="fa_6_31_21-21" data-sentence="1087:432">وزر</em> -به فتح واو و زاء-پناهگاه در کوه را گویند، در قرآن کریم هم که فرموده: <span class="aya" rel="75_11-12" data-words="1-7">کلا لا وزر، إلی ربک یومئذ المستقر</span><span class="footnote" rel="3" title="حاشا پناهگاهی نیست، امروز قرارگاه نزد پروردگار تو است سوره قیامت آیه ۱۲">*</span> به همین معنا آمده، و <em rel="fa_6_31_21-21" data-sentence="1446:118">وزر</em> -به کسر واو و سکون زاء-به معنای سنگینی است، و رابطه بین این لغت و لغت  <em rel="fa_6_31_21-21" data-sentence="1575:34">وزر</em> شباهتی است که سنگینی با کوه دارد.</span> و <span class="phrase">لذا گناه را هم <em rel="fa_6_31_21-21" data-sentence="15:43">وزر</em> می‌خوانند و هم از آن به ثقل تعبیر می‌کنند.</span> </p> <p><span class="phrase">از جمله آیاتی که در آن <em rel="fa_6_31_21-21" data-sentence="23:216">وزر</em> به معنی گناه به کار رفته آیه‌ <span class="aya" rel="16_25" data-words="1-3">لیحملوا أوزارهم کاملة</span><span class="footnote" rel="4" title="تا به طور کامل گناهان خود را حمل کنند سوره نحل آیه ۲۵">*</span> می‌باشد.</span> هم چنان که در آیه‌ <span class="aya" rel="29_13" data-words="1-7">و لیحملن أثقالهم و أثقالا مع أثقالهم</span><span class="footnote" rel="5" title="تا حمل کنند-و البته خواهند کرد-اثقال خود را و اثقالی را با اثقال خود سوره عنکبوت آیه ۱۳">*</span> نیز به این معنا به           <code class="page" rel="7,79"/> کار رفته است.<span class="footnote" rel="1" title="مفردات راغب ص ۵۲۱">*</span> به هر حال آیه مورد بحث یکی دیگر از آثار سوء انکار بعث مشرکین را بیان می‌کند و آن اثر سوء عبارت است از اینکه به زودی به طور ناگهانی قیامتشان قیام نموده و ناله‌شان به حسرت بر دنیایی که مفت از دستشان رفته بلند شده، گناهان را که آن روز به صورت باری سنگین مجسم می‌شود به دوش خواهند کشید. و این خود پست‌ترین و دشوارترین احوال آدمی است و بد باری است که به دوش می‌کشند، یا بد گناه، و یا بد وزر و وبالی است که حمل می‌کنند. و این آیه، یعنی آیه‌ <span class="aya" rel="6_31" data-words="1-6">قد خسر الذین کذبوا بلقاء الله</span> به منزله نتیجه‌ای است که از جمله‌ <span class="aya" rel="6_29" data-words="1-7">و قالوا إن هی إلا حیاتنا الدنیا...</span> گرفته می‌شود و آن این است که مشرکین با عوض کردنشان راحت آخرت و مسرت لقاء اللَّه را با انکار بعث و عذاب الیمی که از لوازم آن است خود را خاسر و زیانکار کردند. </p> <p><code class="aya" rel="6_32"/> <span class="aya" rel="6_32" data-words="1-12">و ما الحیاة الدنیا إلا لعب و لهو و للدار الآخرة خیر...</span> <span class="phrase">این آیه تتمه کلام قبلی است که در آن بیان می‌کند حال حیات دنیوی و اخروی و مقایسه بین آن دو را، و اینکه حیات دنیوی <em rel="fa_6_32_8-8" data-sentence="113:182">لهو</em> و <em rel="fa_6_32_6-6" data-sentence="170:167">لعب</em> است و بس، زیرا که این زندگی چیزی جز یک سلسله عقاید اعتباری و غرضهای موهوم نیست، و چون لعب هم عبارت است از سرگرمی به موهومات، بنا بر این دنیا نیز یک نوع لعب خواهد بود.</span> و از آنجایی که آدمی را از مهمات حیات اخرویش که حیات حقیقی و دائمی است بازمی‌دارد، و لهو هم چیزی است که آدمی را از مهماتش بازمی‌دارد، پس دنیا هم نوعی لهو است. و اما اینکه چرا دار آخرت خیر است آنهم تنها برای متقین؟ جهتش این است که دار آخرت حیاتی است حقیقی و ثابت، و چنین حیاتی جز برای متقین دست نمی‌دهد، از این جهت فرمود: خیر است برای متقین . </p> <h3>بحث روایتی</h3> <p> در تفسیر عیاشی از هشام بن سالم از ابی عبد اللَّه (ع) نقل کرده که فرمود: خدای تعالی در روز قیامت این قدر عفو می‌کند که احدی تصور آن را نمی‌کند، حتی مشرکین هم به طمع افتاده و می‌گویند: <span class="aya" rel="6_23" data-words="8-13">و الله ربنا ما کنا مشرکین</span>.<span class="footnote" rel="2" title="تفسیر عیاشی ج ۱ ص ۳۵۷ ح ۱۵">*</span>     <code class="page" rel="7,80"/> در مجمع البیان در ذیل آیه‌ <span class="aya" rel="6_23" data-words="1-7">ثم لم تکن فتنتهم إلا أن قالوا...</span> می‌گوید: فتنه در اینجا به معنای معذرت است، و بر طبق همین معنا روایتی هم از امام صادق (ع) نقل شده.<span class="footnote" rel="1" title="مجمع البیان ج ۳ ص ۳۰ ط بیروت">*</span> در تفسیر قمی در ذیل جمله: <span class="aya" rel="6_26" data-words="1-7">و هم ینهون عنه و ینأون عنه...</span> گفته است که بنی هاشم همواره رسول خدا را یاری کرده و قریش را مانع می‌شدند از اینکه به آن جناب آسیب رسانند، و در عین حال: یناون عنه-از او دوری نموده و ایمان نمی‌آوردند<span class="footnote" rel="2" title="تفسیر قمی ج ۱ ص ۱۹۶">*</span>. </p> <p>مؤلف: مضمون این روایت قریب به مضمون روایتی است که از عطا و مقاتل نقل شده که: مراد از این آیه ابو طالب عموی رسول خدا (ص) است، زیرا وی قریش را از آسیب رساندن به رسول اللَّه (ص) بازمی‌داشت، و در عین حال از آن جناب و از ایمان به او هم دوری می‌کرد.<span class="footnote" rel="3" title="به احمد (رسول اللَّه) می‌گویند تو مرد دروغگویی هستی، و برای پیش بردن مرام خود وسیله‌ای در دست نداری، و لیکن احمد (رسول اللَّه) مرد دروغگویی نیست، بلکه به حق به سوی آنان فرستاده شده است">*</span> و لیکن سیاق این آیه با این مطلب سازگار نیست، برای اینکه ظاهرش این است که ضمیر به قرآن برمی‌گردد، نه به رسول اللَّه، علاوه بر اینکه روایاتی که از ائمه اهل بیت  (ع) در خصوص ایمان ابو طالب وارد شده، بسیار زیاد است. </p> <h3> <span class="title" rel="6_21 6_22 6_23 6_24 6_25 6_26 6_27 6_28 6_29 6_30 6_31 6_32">روایات و شواهدی در مورد ایمان جناب ابو طالب</span> </h3> <p> در مجمع البیان می‌گوید: اجماع اهل بیت (ع) بر ایمان ابو طالب به ثبوت رسیده، و اجماع آنان حجت است، برای اینکه آنان یکی از دو ثقلی هستند که رسول اللَّه امت را امر به تمسک به آن دو کرده و فرموده است: ما ان تمسکتم بهما لن تضلوا-مادامی که تمسک کنید به آن دو، هرگز گمراه نمی‌شوید .<span class="footnote" rel="4" title="بدان ای پادشاه حبشه که محمد وزیر موسی و مسیح است، به سوی مردم با هدایت آمده چنان که آن دو پیغمبر با هدایت آمده بودند و همه‌شان به امر خدا رهبری و نگهداری می‌کنند و تحقیقا شما نام او را به راستگویی-نه به دروغ-در کتابتان می‌خوانید پس برای خدا شریک قرار مدهید و اسلام بیاورید و اصلا راه حق تاریک نیست">*</span> روایت عبد اللَّه عمر هم دلالت بر این معنا دارد، که ابو بکر در روز فتح مکه پدرش را که در آن ایام مرد نابینایی بود نزد رسول اللَّه آورد. حضرت فرمود: چرا این پیر مرد را زحمت دادی؟ به من می‌گفتی من خود نزد او می‌رفتم؟ ابو بکر عرض کرد: خواستم تا خداوند اجر و ثواب به او مرحمت کند، به خدایی که تو را به حق مبعوث کرد من آن روزی که ابو طالب اسلام آورد بیشتر خوشحال بودم تا امروز که پدرم اسلام می‌آورد، منظورم خوشحالی و خشنودی و روشنی چشم شما است، حضرت فرمود: راست می‌گویی.<span class="footnote" rel="5" title="مجمع البیان ج ۳ ط بیروت">*</span>         <code class="page" rel="7,81"/> طبری هم به سند خود روایت کرده که وقتی رؤسای قریش حمایت ابو طالب را از رسول اللَّه (ص) دیدند نزد وی اجتماع کرده گفتند: ما عمارة بن ولید را که زیباترین و سخی‌ترین و شجاع‌ترین جوانان قریش است آورده‌ایم که به تو واگذارش کنیم و تو در عوض برادرزاده‌ات را که باعث تفرقه جماعت ما شده و عقاید ما را خرافات و سفاهت دانسته به ما واگذار کنی تا او را بکشیم. ابو طالب فرمود: شما با من انصاف نکردید، فرزندتان را به من می‌دهید تا آب و نانش دهم و من فرزند خود را به شما واگذار کنم تا او را بکشید؟ انصاف اینست که شما قریش هم از هر خانواده یک فرزند از فرزندان خود را به من واگذار کنید تا بکشم، آن گاه گفت: <span class="poem">منعنا الرسول رسول الملیک‌ / ببیض تلألأ کلمع البروق‌ / اذ ودوا حمی رسول الملیک‌ / حمایة حام علیه شفیق<span class="footnote" rel="1" title="رسول را که فرستاده خدای مالک عالم است با شمشیرهایی که چون شعاع برق تلألؤ دارد از گزند دشمنان حفظ نمودیم، آری، من دفع می‌دهم و حمایت می‌کنم از رسول آن خدایی که مالک عالم است و این حمایتم حمایت کسی است که به وی شفیق و مهربان است تاریخ طبری ج ۲ ص ۳۲۶ ط مصر">*</span> </span> و کلمات و اشعاری که از او نقل شده و دلالت بر اسلامش می‌کند بسیار و بی شمار و همه مشهور است، از آن جمله این شعر است: <span class="poem">لم تعلموا انا وجدنا محمدا / نبیا کموسی خط فی اول الکتب‌ / ا لیس ابونا هاشم شد ازره‌ / و اوصی بنیه بالطعان و بالضرب<span class="footnote" rel="2" title="مگر نمی‌دانید که ما محمد (ص) را پیغمبری یافتیم مانند موسی، همان پیغمبری که در کتب آسمانی اسمش برده شده؟ مگر ما را نمی‌شناسید و نمی‌دانید که پدر ما هاشم، خود آماده دفاع از چنین فرزندی بود و وقتی هم که موفق بدیدارش نشد فرزندان خود را وصیت کرد به ضرب و طعن در برابرش">*</span> </span> و نیز از آن جمله، این دو بیت است که از ابیات قصیده او است: <span class="poem">و قالوا لا حمد انت امرؤ / خلوف اللسان ضعیف السبب‌ / الا ان احمد قد جاءهم‌ / بحق و لم یاتهم بالکذب<span class="footnote" rel="3" title="پایداری خواهم داشت در یاری محمد پیغمبر و برای دفاع از وی با نیزه و اسبان (یا مردان نیرومند) مقاتله خواهم کرد">*</span> </span> و از آن جمله این چند بیت است که آن جناب در ضمن اشعاری که در باره داستان       <code class="page" rel="7,82"/> عهد نامه قریش و معجزه رسول اللَّه (ص) سروده است: <span class="poem">و قد کان فی امر الصحیفة عبرة / متی ما یخبر غائب القوم یعجب‌ / محا اللَّه منها کفرهم و عقوقهم‌ / و ما نقموا من ناطق الحق معرب‌ / و امسی ابن عبد اللَّه فینا مصدقا / علی سخط من قومنا غیر معتب<span class="footnote" rel="1" title="در داستان صحیفه (عهدنامه‌ای که قریش امضا کردند و در آن متعهد شده بودند که به تمام معنا با رسول خدا (ص) قطع رابطه کرده و حتی یک حبه گندم به وی و خاندانش نفروشند) عبرت عجیبی است، زیرا پس از گذشتن سه سال، رسول خدا (ص) با اینکه آن صحیفه را ندیده بود از آن خبر داد که چه بر سرش آمده: خداوند تمامی کلماتش را محو نموده است، و این خود باعث شد که همه ما او را در دعوتش تصدیق کنیم، و دشمنان هم در عین اینکه سینه‌هایشان از خشم می‌ترکید نتوانند علیه او اعتراض، یا احتجاجی کنند">*</span> </span> و نیز از آن جمله این چند بیت از قصیده‌ای است که وی در تحریک برادرش حمزه بر پیروی رسول خدا (ص) و صبر در اطاعتش سروده است: <span class="poem">صبرا ابا یعلی علی دین احمد / و کن مظهرا للدین وفقت صابرا / فقد سرنی اذ قلت انی مؤمن‌ / فکن لرسول اللَّه فی اللَّه ناصرا<span class="footnote" rel="2" title="صبر کن ای ابا یعلی (حمزه) بر دین احمد و برای دین پشتیبان و شکیبا باش، خدا توفیقت دهد آن دم که گفتی من ایمان آورده‌ام مرا شاد کردی پس برای پیغمبر خدا در راه خدا ناصر و یاور باش">*</span> </span> و این بیت از قصیده دیگر اوست: <span class="poem">اقیم علی نصر النبی محمد / اقاتل عنه بالقنا و القنابل<span class="footnote" rel="3" title="تفسیر عیاشی ج ۱ ص ۳۵۹ ح ۱۹">*</span> </span> و همچنین این چند بیت است که در آن نجاشی را بر یاری رسول اللَّه  (ص) تحریک می‌کند: <span class="poem">تعلم ملیک الحبش ان محمدا / وزیر لموسی و المسیح بن مریم‌ / اتی بهدی مثل الذی اتیا به‌ / و کل بامر اللَّه یهدی و یعصم‌ / و انکم تتلونه فی کتابکم‌ / بصدق حدیث لا حدیث المرجم‌ / فلا تجعلوا للَّه ندا و اسلموا / و ان طریق الحق لیس بمظلم<span class="footnote" rel="4" title="مجمع البیان ج ۳ ص ۳۶ ط بیروت">*</span> </span>         <code class="page" rel="7,83"/> و نیز از آن جمله این چند بیت است که در دم مرگ به عنوان وصیت سروده است: <span class="poem">اوصی بنصر النبی الخیر مشهده‌ / علیا ابنی و شیخ القوم عباسا / و حمزة الاسد الحامی حقیقته‌ / و جعفرا ان یذودوا دونه الناسا / کونوا فدی لکم امی و ما ولدت‌ / فی نصر احمد دون الناس اتراسا<span class="footnote" rel="1" title="وصیت می‌کنم به یاری پیغمبر نیک محضر، پسرم علی را و شیخ قوم عباس را و شیر حمایت کننده حمزه را و جعفر را که از وی در سختی دفاع کنند، مادرم و آنچه زائیده، فدای شما باد، در یاری احمد در مقابل مردم سپرهایی باشید">*</span> </span> و از این قبیل ابیات در قصائد مشهور آن جناب و وصیت‌ها و خطبه‌هایش آن قدر زیاد است که اگر بخواهیم همه را در اینجا نقل کنیم کتاب طولانی می‌شود.<span class="footnote" rel="2" title="تفسیر مجمع البیان ج ۳ ص ۲۸۷">*</span> و عمده دلیل کسانی که می‌گویند ابو طالب اسلام نیاورده بعضی از روایاتی است که از طریق عامه در این باره نقل شده، و در قبال آن روایات اجماع اهل بیت (ع) و بعضی از روایات دیگر از طریق خود عامه و اشعاری که از آن جناب نقل شده همه دلالت بر اسلام وی دارند، تا ببینی اشخاص کدام یک از این دو قول را اختیار نموده و کدام یک از این دو دلیل را ترجیح دهند. </p> <h3> <span class="title" rel="6_28">دو روایت در مورد عالم ذر، در ذیل جمله: <span class="aya" rel="6_28" data-words="9-15">و لو ردوا لعادوا لما نهوا عنه...</span> </span> </h3> <p> و در تفسیر عیاشی از خالد از ابی عبد اللَّه (ع) روایت شده که فرمود: اگر مشرکین به دنیا برگردند باز همان شرک را از سر خواهند گرفت، برای اینکه اینها در اصل ملعونند.<span class="footnote" rel="3" title="مجمع البیان ج ۳ ص ۳۶ ط بیروت">*</span> و در همان کتاب از عثمان بن عیسی از بعضی از اصحابش از امام صادق  (ع) روایت شده که فرمود: خدای تعالی به آب فرمود گوارا و شیرین شو تا از تو بهشتم و بندگان صالحم را خلق کنم، و نیز به آب فرمود: شور و تلخ شوتا از تو آتشم و اهل معصیتم را بیافرینم. آن گاه این دو آب را با خاک بیامیخت و با دست راست خود قبضه‌ای از آن برگرفته مخلوقاتی به ریزی ذره بیافرید، آن گاه از خود آنها علیه خودشان گواهی خواست که آیا من پروردگار شما نیستم؟ و آیا اطاعتم بر شما واجب نیست؟ گفتند چرا. </p> <p>آن گاه به آتش فرمود: آتش شو، ناگهان آتشی افروخته شد، به آن ذرات فرمود: در آتش       <code class="page" rel="7,84"/> شوید، بعضی‌ها سرعت کردند، بعضی دیگر به کندی جناب آتش روان شدند، و بعضی اصلا از جای برنخاستند، پس آنهایی که رفتند وقتی حرارت آتش را دیدند برگشتند و احدی از آنان داخل آتش نشد. سپس به دست خود از آن گل قبضه دیگری برداشته مخلوقاتی به ریزی ذره، مانند مخلوقات بار نخستین آفرید، آن گاه از خود آنها علیه خودشان گواهی خواست، نظیر همان گواهی مخلوقات بار نخست، سپس فرمود: در این آتش قرار گیرید، بعضیها به کندی و بعضی دیگر به سرعت و پاره‌ای به طرفة العین در آتش شده احدی تخلف نکرد. </p> <p>آن گاه فرمود: به سلامت درآئید، پس همگی بیرون شدند در حالتی که چیزی از آتش به آنها اصابت نکرده بود. آن طائفه دیگر گفتند: پروردگارا از ما بگذر تا ما هم همان کاری که اینها کردند بکنیم، فرمود: گذشتم، پس بعضی به سرعت در آتش شده و بعضی مانند بار اول از جای برنخاستند، آیه شریفه‌ <span class="aya" rel="6_28" data-words="9-18">و لو ردوا لعادوا لما نهوا عنه و إنهم لکاذبون</span> در باره همین طایفه اخیر است.<span class="footnote" rel="1" title="عیاشی ج ۱ ص ۳۵۸ ح ۱۸">*</span> مؤلف: این روایت و روایت قبلیش از روایات مربوط به مساله عالم ذر است، و ما به زودی در سوره اعراف در تفسیر آیه‌ <span class="aya" rel="7_172" data-words="1-19">و إذ أخذ ربک من بنی آدم من ظهورهم ذریتهم و أشهدهم علی أنفسهم أ لست بربکم قالوا بلی...</span><span class="footnote" rel="2" title="سوره اعراف آیه ۱۷۲">*</span>، بحث مفصلی راجع به این مساله خواهیم نمود، و خلاصه‌اش این است که: همانطوری که نظام ثواب و عقاب در آخرت ارتباط مستقیمی با نظام نشات قبل از آخرت یعنی نشات دنیا و اطاعت و معصیت در آن دارد همچنین اطاعت و معصیت در دنیا با نشات دیگری که به حسب رتبه قبل از رتبه دنیا قرار گرفته ارتباط تامی دارد. </p> <p>پس مراد امام از اینکه در روایت فرمود: آیه شریفه و لو ردوا... در باره اینها است، این است که اگر مشرکین از عرصات محشر به دنیا عودت داده شوند هر آینه شرک و منهیات دیگری را که داشتند از سر خواهند گرفت زیرا اینان از همان عالم ذر دروغگو بودند، و در آنجا هم به خدای تعالی دروغ گفتند، و عینا مراد امام (ع) از اینکه در روایت اولی فرمود: اگر مشرکین به دنیا برگردند باز همان شرک را از سر خواهند گرفت برای اینکه اینان در اصل ملعونند، نیز همین معنا است، و مقصود آن جناب از اصل همان عالم ذر است. </p> <p>بنا بر این، این دو روایت مشتمل است بر وجه دیگری در تفسیر آیه، غیر آن سه وجهی که     <code class="page" rel="7,85"/> در بیان سابق گذشت. </p> <p>در مجمع البیان از اعمش از ابی صالح از رسول خدا (ص) روایت کرده که در تفسیر جمله‌ <span class="aya" rel="6_31" data-words="13-18">یا حسرتنا علی ما فرطنا فیها...</span> فرموده‌اند: اهل آتش منزلهای بهشتی خود را در آتش می‌بینند و آه از نهاد برآورده می‌گویند: یا حسرتنا...<span class="footnote" rel="1" title="مجمع البیان ج ۳ ص ۴۷ ط بیروت">*</span>. </p> 
