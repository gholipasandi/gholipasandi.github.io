<h3 class="ayas">سوره محمد آیه‌های ۳۳ تا ۳۸</h3><code class="section" rel="47_33-38"/><h3>ترجمه آیات</h3> <p> <span class="trans" rel="47_33">ای کسانی که ایمان آورده‌اید!خدا و رسول را اطاعت کنید و اعمال خود را باطل مسازید.  «۳۳» </span><span class="trans" rel="47_34">به درستی آنان که کفر ورزیدند و از راه خدا جلوگیری کرده، در حال کفر مردند، هرگز خدا ایشان را نمی‌آمرزد.  «۳۴» </span><span class="trans" rel="47_35">پس شما مسلمانان سست نشوید، و مشرکین را به صلح و صفا دعوت مکنید در حالی که شما پیروز و دست بالائید و خدا با شما است و هرگز پاداش اعمالتان را کم نمی‌کند.  «۳۵» </span><span class="trans" rel="47_36">زندگی دنیا چیزی بجز بازیچه و بیهوده نیست (و اما اگر در همین زندگی) ایمان آورید و تقوی پیشه کنید خداوند پاداشهایتان را به شما می‌دهد و از اموالتان هم نمی‌خواهد. <code class="page" rel="18,371"/> «۳۶» </span><span class="trans" rel="47_37"> چون اگر به اموال شما طمع کند و از شما بخواهد که در اختیار او قرار دهید و خود تهی دست شوید بخل می‌ورزید و کینه‌های درونیتان به بیرون زبانه می‌کشد.  «۳۷» </span><span class="trans" rel="47_38">همین شما وقتی دعوت می‌شوید که در راه خدا انفاق کنید بعضی از شما بخل می‌ورزد و هر کس بخل بورزد از سود بردن خودش بخل ورزیده و خدا احتیاجی به شما ندارد، این شمایید که سراپا فقیرید و اگر از دعوت اسلام سر برتابید، خداوند به جای شما قومی دیگر قرار می‌دهد که اصلا از شما اعراب نباشند و مثل شما هم رفتار نکنند.  «۳۸» </span></p>       <h3>بیان آیات</h3> <p> خدای تعالی بعد از آنکه حال کفار را بیان کرد، و بیان حال بیماردلان و تثاقل آنان در امر قتال و حال مرتدین ایشان را بر آن بیان اضافه کرد، اینک در این آیات روی سخن را به مؤمنین برگردانده و بر حذرشان می‌دارد از اینکه مثل آن کفار و آن منافقین و آن مرتدین باشند و با مشرکین سازش نموده به سوی آنان متمایل شوند، در نتیجه تابع روشی شوند که خدا را به خشم می‌آورد، و یا همانند منافقان از خوشنودی خدا کراهت داشته باشند، و در نتیجه عملشان حبط گردد. البته در این آیات ایشان را با ترغیب و ترهیب و تطمیع و تخویف، موعظه هم می‌کند، و با این بیانات سوره خاتمه می‌یابد. </p> <h3> <span class="title" rel="47_33">مقصود از اطاعت خدا و اطاعت رسول ( ص) و مفاد جمله: <span class="aya" rel="47_33" data-words="11-13">لا تبطلوا أعمالکم</span> در آیه: <span class="aya" rel="47_33" data-words="1-6">یا أیها الذین آمنوا أطیعوا الله...</span> </span> </h3> <p> <span class="aya" rel="47_33" data-words="1-13">یا أیها الذین آمنوا أطیعوا الله و أطیعوا الرسول و لا تبطلوا أعمالکم</span> این آیه اگر چه در مدلول خود مستقل، و از نظر معنا مطلق است، و حتی فقهاء با این قسمت از آیه که می‌فرماید <span class="aya" rel="47_33" data-words="10-13">و لا تبطلوا أعمالکم</span> استدلال کرده‌اند که بعد از شروع به نماز جایز نیست آن را باطل کرد، و لیکن اگر آن را با در نظر گرفتن سیاقی که با آیات قبل دارد، مورد دقت قرار دهیم، آیاتی که متعرض مساله قتال بود، و همچنین آیات بعد که آنها نیز در یک سیاق قرار دارند، و مخصوصا با ظاهر تعلیلی که در آیه‌ <span class="aya" rel="47_34" data-words="1-3">إن الذین کفروا...</span> است، و با ظاهر تفریعی که در جمله‌ <span class="aya" rel="47_35" data-words="1-6">فلا تهنوا و تدعوا إلی السلم...</span> به کار رفته، و خلاصه آیه مورد بحث را با سیاقش در نظر بگیریم، آن وقت می‌فهمیم منظورش از اطاعت خدا اطاعت او در احکامی است که در قرآن نازل کرده، و منظورش از اطاعت رسول، اطاعت او است در همه آن دستوراتی که از ناحیه خدا نازل کرده، و آن دستوراتی که خودش از باب اینکه ولی مسلمین و زمامدار جامعه دینی ایشان است صادر فرموده. و در آخر ایشان را هشدار می‌دهد از اینکه از اطاعت این دو جور دستور سرباز زنند، که اگر چنین کنند اعمالشان حبط می‌شود، هم چنان<code class="page" rel="18,372"/> که عاقبت مخالفت بعضی از نامبردگان در آیات قبل این شد که بعد از روشن شدن هدایت کارشان به ارتداد کشیده شد. </p> <p>پس مراد از اطاعت خدا به حسب مورد اطاعت او در احکام مربوط به قتال است، و مراد از <em>اطاعت رسول</em> اطاعت او است در هر دستوری که آن جناب مامور به آن و به ابلاغ آن شده، و نیز هر دستوریست که آن جناب به عنوان مقدمه قتال و به ولایتی که در آن داشته داده، و مراد از <em>ابطال اعمال</em> تخلف از حکم قتال است، آن طور که منافقان و مرتدین تخلف کردند. </p> <p>ولی بعضی از مفسرین<span class="footnote" rel="1" title="سوره حدید، آیه ۴">*</span> گفته‌اند: مراد از <em>ابطال اعمال</em> و حبط شدن آن منت نهادن بر خدا و رسول است که ما ایمان آوردیم، و چنین و چنان کردیم، به شهادت اینکه در جای دیگر فرموده: <span class="aya" rel="49_17" data-words="1-4">یمنون علیک أن أسلموا</span> -بر تو منت می‌گذارند که اسلام آوردند . </p> <p>بعضی<span class="footnote" rel="2" title="جوامع الجامع، ص ۴۵۱">*</span> دیگر گفته‌اند: منظور از این ابطال، ابطال به ریاء و خودنمایی است. بعضی<span class="footnote" rel="3" title="مجمع البیان، ج ۹، ص ۱۰۶">*</span> دیگر گفته‌اند: ابطال به وسیله عجب و خودپسندی است. بعضی<span class="footnote" rel="4" title="تفسیر روح المعانی، ج ۲۶، ص ۷۹">*</span> گفته‌اند: به وسیله کفر و نفاق است. و بعضی<span class="footnote" rel="5" title="تفسیر روح المعانی، ج ۲۶، ص ۷۹">*</span> گفته‌اند: مراد تنها ابطال صدقات به وسیله منت و اذیت است هم چنان که فرموده: <span class="aya" rel="2_264" data-words="5-10">لا تبطلوا صدقاتکم بالمن و الأذی</span><span class="footnote" rel="6" title="سوره بقره، آیه ۲۶۴">*</span>. و بعضی<span class="footnote" rel="7" title="روح المعانی، ج ۲۶، ص ۷۹">*</span> گفته‌اند: ابطال به وسیله گناهان است. و بعضی<span class="footnote" rel="8" title="روح المعانی، ج ۲۶، ص ۷۹">*</span> دیگر گفته‌اند: به وسیله گناهان کبیره است. </p> <p>و اشکالی که متوجه همه این گفته‌ها می‌شود- به فرض اینکه هر یک در جای خود درست باشد-این است که هر کدام از آنها یکی از مصادیق آیه است، نه اینکه آیه در خصوص آن نازل شده. تازه این در صورتی است که ما از سیاق آیه صرف نظر. کنیم و گر نه گفتیم که سیاق تنها با این معنا سازگار است که منظور تخلف از جهاد باشد. </p> <p><code class="aya" rel="47_34"/> <span class="aya" rel="47_34" data-words="1-17">إن الذین کفروا و صدوا عن سبیل الله ثم ماتوا و هم کفارفلن یغفر الله لهم</span> از ظاهر سیاق برمی‌آید که این آیه تعلیل آیه قبل باشد، در نتیجه چنین می‌فهماند که: اگر شما خدا و رسول را اطاعت نکنید، و اعمال خود را با پیروی از روشی که خدا را به خشم می‌آورد باطل کنید، و از رضوان خدا کراهت داشته باشید، نتیجه‌اش این می‌شود که به کفار خواهید پیوست، کفاری که سد راه خدایند، و بعد از مردن این چنینی تا ابد مغفرت ندارند. و مراد از صد عن سبیل اللَّه اعراض از ایمان، و یا جلوگیری مردم است از اینکه ایمان آورند. </p> <h3> <span class="title" rel="47_35">نهی از سازش و متارکه جنگ، و معنای جمله‌ <span class="aya" rel="47_35" data-words="13-16">و لن یترکم أعمالکم</span> </span> </h3> <p> <code class="aya" rel="47_35"/> <span class="aya" rel="47_35" data-words="1-16">فلا تهنوا و تدعوا إلی السلم و أنتم الأعلون و الله معکم و لن یترکم أعمالکم</span> این آیه تفریع بر ما قبل است. و جمله‌ <span class="aya" rel="47_35" data-words="1-2">فلا تهنوا</span> به این معنا است که سستی و ضعف به خرج ندهید. و جمله <span class="aya" rel="47_35" data-words="3-6">و تدعوا إلی السلم</span> <em>عطف است بر</em> تهنوا که چون در زمینه نهی واقع شده، معنای لا تدعوا الی السلم را می‌دهد. و <span class="phrase">کلمه <em rel="fa_47_35_6-6" data-sentence="5:31">سلم</em> -به فتحه سین-به معنای صلح است.</span> و جمله‌ <span class="aya" rel="47_35" data-words="7-9">و أنتم الأعلون</span> جمله‌ای است حالیه. می‌فرماید: تن به صلح ندهید، در حالی که شما غالب هستید. و مراد از <em>علو</em> همان غلبه است. و این خود استفاده‌ای است معروف. </p> <p>و جمله‌ <span class="aya" rel="47_35" data-words="10-12">و الله معکم</span> عطف است بر جمله‌ <span class="aya" rel="47_35" data-words="7-9">و أنتم الأعلون</span> که سبب علو و غلبه مؤمنین را بیان و تعلیل می‌کند. پس مراد از معیت (همراهی) خدای تعالی با مؤمنین، معیت نصرت است، نه معیت قیومیت که آیه‌ <span class="aya" rel="57_4" data-words="32-37">و هو معکم أین ما کنتم</span><span class="footnote" rel="1" title="سوره آل عمران، آیه ۱۳۹">*</span> بدان اشاره کرده است. </p> <p> <span class="aya" rel="47_35" data-words="13-16">و لن یترکم أعمالکم</span> -در مجمع البیان می‌گوید ماده <em>وتر</em> به معنای ناقص کردن چیزی است، و در حدیث هم آمده که رسول خدا (ص) فرمود: کسی که نماز عصرش فوت شود، مثل این می‌ماند که اهل و مال خود را وتر (ناقص) کرده باشد<span class="footnote" rel="2" title="مجمع البیان، ج ۹، ص ۱۰۷">*</span>. </p> <p>و معنای اصلی این کلمه قطع است و از مشتقات آن یکی <em>تره</em> است که به معنای قطع به وسیله کشتن است، و یکی هم <em>وتر</em> است. و وتر به کسی و چیزی می‌گویند که با جدایی از دیگران منقطع شده باشد<span class="footnote" rel="3" title="تفسیر روح المعانی، ج ۲۶، ص ۷۹">*</span>. </p> <p>پس معنایش این می‌شود که: خداوند اعمال شما را ناقص نمی‌کند، یعنی اجرش را تمام و کمال به شما می‌دهد. بعضی<span class="footnote" rel="4" title="روح المعانی، ج ۲۶، ص ۸۰">*</span> هم گفته‌اند: معنایش این است که: خدا اعمال شما را ضایع نمی‌کند. و بعضی<span class="footnote" rel="5" title="روح المعانی، ج ۲۶، ص ۸۰">*</span> گفته‌اند: خدا به شما ظلم نمی‌کند. ولی همه این معانی نزدیک بهم‌اند. </p> <p>و معنای آیه این است که: وقتی راه اطاعت نکردن خدا و رسول او و ابطال اعمال شما چنین راهی است، و کار شما را به محرومیت ابدی از آمرزش خدا می‌کشاند، پس زنهار که در امر قتال سستی و فتور مکنید، و هرگز مشرکین را به صلح و متارکه جنگ دعوت مکنید در حالی که شما غالبید و خدا ناصر شما علیه ایشان است، و چیزی از اجر شما را کم نمی‌کند،         <code class="page" rel="18,374"/> بلکه اجرتان را بطور کامل به شما می‌دهد. </p> <p>و در آیه شریفه، مؤمنین را به غلبه و پیروزی وعده می‌دهد، البته به شرطی که مؤمنین خدا و رسول را اطاعت کنند، پس آیه شریفه از نظر معنا نظیر آیه‌ <span class="aya" rel="3_139" data-words="1-12">و لا تهنوا و لا تحزنوا و أنتم الأعلون إن کنتم مؤمنین</span><span class="footnote" rel="1" title="تفسیر روح المعانی، ج ۲۶، ص ۸۲">*</span> می‌باشد. </p> <p><code class="aya" rel="47_36"/> <span class="aya" rel="47_36" data-words="1-17">إنما الحیاة الدنیا لعب و لهو و إن تؤمنوا و تتقوا یؤتکم أجورکم و لا یسئلکم أموالکم</span> در این آیه با بیان حقیقت زندگی دنیا و آخرت، مؤمنین را ترغیب می‌کند به زندگی آخرت، و نسبت به زندگی دنیا بی رغبت و بی میلی می‌کند به این که می‌فرماید: زندگی دنیا بازیچه و لهو است، که بیان آن در سابق گذشت. </p> <p> <span class="aya" rel="47_36" data-words="7-9">و إن تؤمنوا...</span> -یعنی اگر ایمان آورید، و با اطاعت خدا و رسول تقوی گزینید، خدا پاداشهایتان را می‌دهد، و به ازای آنچه به شما می‌دهد مالی از شما نمی‌خواهد. و ظاهر سیاق این است که مراد از اموال همه اموال باشد، و آیه بعدی هم مؤید این معنا است. </p> <p><code class="aya" rel="47_37"/> <span class="aya" rel="47_37" data-words="1-7">إن یسئلکموها فیحفکم تبخلوا و یخرج أضغانکم</span> <span class="phrase">کلمه <em>احفاء</em> که مصدر <em rel="fa_47_37_3-3" data-sentence="28:38">یحفکم</em> است، به معنای اجهاد و تحمیل مشقت است.</span> و مراد از <em>بخل</em> به طوری که گفته‌اند<span class="footnote" rel="2" title="ثواب الاعمال، ص ۲۶، ح ۳">*</span> خودداری از اعطاء است. و <em>أضغان</em> به معنای کینه‌ها است. </p> <p>می‌فرماید: مالهایتان را از شما نمی‌خواهد، چون اگر همه اموال شما را طلب کند مشقت بزرگی به شما تحمیل کرده، و آن وقت دیگر حاضر نمی‌شوید چیزی بدهید چون اموالتان را دوست دارید، و این باعث می‌شود که کینه‌های درونیتان بیرون بریزد و گمراه شوید. </p> <h3> <span class="title" rel="47_33 47_34 47_35 47_36 47_37 47_38">نکوهش بخل ورزندگان از انفاق مال در راه خدا</span> </h3> <p> <code class="aya" rel="47_38"/> <span class="aya" rel="47_38" data-words="1-11">ها أنتم هؤلاء تدعون لتنفقوا فی سبیل الله فمنکم من یبخل...</span> این آیه به منزله استشهادی است برای بیان آیه قبلی، گویا فرموده: اگر خدا همه اموال شما را طلب کند، شما دچار بخل خواهید شد، به شهادت اینکه خود شما وقتی دعوت می‌شوید که در راه خدا انفاق کنید-با اینکه انفاق پاره‌ای از مال است-بعضی از شما بخل می‌ورزد، پس از این وضع روشن می‌شود که اگر خدا همه اموال شما را طلب کند بخل     <code class="page" rel="18,375"/> خواهید ورزید. </p> <p> <span class="aya" rel="47_38" data-words="12-18">و من یبخل فإنما یبخل عن نفسه</span> -یعنی هر کس بخل بورزد در حقیقت خیر را از خودش بریده، چون اگر خدا از ایشان مالی طلب می‌کند برای این نیست که از آن بهره‌مند شود، بلکه برای این است که خود صاحب مال بهره‌مند شود، چون در انفاق خیر دنیا و آخرت ایشان است پس اگر از انفاق خودداری کنند از خیر خود مضایقه کرده‌اند. جمله‌ <span class="aya" rel="47_38" data-words="19-24">و الله الغنی و أنتم الفقراء</span> نیز به این معنا اشاره می‌کند، و هر دو انحصار در <span class="aya" rel="47_38" data-words="19-21">و الله الغنی</span> و <span class="aya" rel="47_38" data-words="23-24">أنتم الفقراء</span> قصر قلب است، و معنایش این است که اللَّه هو الغنی دونکم-بی نیاز واقعی تنها خداست نه شما <em>، </em> و انتم الفقراء دون اللَّه-و نیازمند تنها شمایید نه خدا . </p> <p> <span class="aya" rel="47_38" data-words="25-34">و إن تتولوا یستبدل قوما غیرکم ثم لا یکونوا أمثالکم</span> -بعضی از مفسرین<span class="footnote" rel="1" title="تفسیر قمی، ج ۱، ص ۲۷۹">*</span> گفته‌اند: این جمله عطف است بر جمله‌ <span class="aya" rel="47_36" data-words="7-11">و إن تؤمنوا و تتقوا</span>. و معنای مجموع دو جمله این است که: اگر ایمان بیاورید و تقوی پیشه کنید، پاداشهایتان را می‌دهد، و اگر اعراض نموده و پشت کنید، خداوند به جای شما قومی دیگر قرار می‌دهد، و آنان را موفق به ایمان می‌کند و مثل شما نمی‌باشند، بلکه ایمان می‌آورند و تقوی دارند و در راه او انفاق می‌کنند. </p> <h3>بحث روایتی‌ <span class="title" rel="47_38"> (روایاتی در باره: ابطال اعمال، صلح نکردن با کفار، و استبدال قومی دیگر <span class="aya" rel="47_38" data-words="25-30">-و إن تتولوا یستبدل قوما غیرکم...</span>) </span> </h3> <p> در کتاب ثواب الاعمال از ابی جعفر (ع) روایت آورده که فرمود: رسول خدا  (ص) فرمود: هر کس بگوید <em>سبحان اللَّه</em> خداوند با آن برایش درختی در بهشت می‌نشاند. و هر کس بگوید <em>الحمد للَّه</em> خداوند با آن برایش درختی در بهشت غرس می‌کند. و هر کس بگوید: لا اله الا اللَّه خدای تعالی با آن برایش درختی در بهشت می‌نشاند، و هر کس بگوید <em>اللَّه اکبر</em> خداوند با آن درختی در بهشت برایش می‌کارد. </p> <p>مردی از قریش گفت: یا رسول اللَّه (ص) پس در بهشت درختان بسیاری داریم، فرمود: بله، و لیکن بپرهیزید از اینکه آتشی بفرستید و همه را بسوزاند، چون خدای عز و جل می‌فرماید: <span class="aya" rel="47_33" data-words="1-13">یا أیها الذین آمنوا أطیعوا الله و أطیعوا الرسول و لا تبطلوا أعمالکم</span><span class="footnote" rel="2" title="تفسیر روح المعانی، ج ۲۶، ص ۷۹">*</span>. </p> <p>     <code class="page" rel="18,376"/> و در تفسیر قمی در ذیل جمله‌ <span class="aya" rel="8_61" data-words="1-6">و إن جنحوا للسلم فاجنح لها</span> امام فرموده: این آیه با آیه‌ <span class="aya" rel="47_35" data-words="1-12">فلا تهنوا و تدعوا إلی السلم و أنتم الأعلون و الله معکم</span> نسخ شده<span class="footnote" rel="1" title="تفسیر روح المعانی، ج ۲۶، ص ۷۹">*</span>. </p> <p>و در الدر المنثور آمده که: عبد الرزاق، عبد بن حمید، ترمذی، ابن جریر، ابن ابی حاتم، و طبرانی-در کتاب اوسط-و بیهقی-در کتاب دلائل-همگی از ابو هریره روایت کرده‌اند که گفت: روزی رسول خدا (ص) این آیه را تلاوت کرد: <span class="aya" rel="47_38" data-words="25-34">و إن تتولوا یستبدل قوما غیرکم ثم لا یکونوا أمثالکم</span> مردم پرسیدند: ای رسول خدا این قوم چه کسانی هستند که اگر ما پشت به دین کنیم، خدای تعالی آنان را به جای ما می‌گذارد؟ رسول خدا (ص) دست به شانه سلمان زد و فرمود: این و قوم این مرد است، به خدایی که جانم به دست او است، اگر ایمان به خدا را در ثریا آویزان کرده باشند، بالأخره مردمی از فارس آن را به دست می‌آورند<span class="footnote" rel="2" title="الدر المنثور، ج ۶، ص ۶۷">*</span>. </p> <p>مؤلف: الدر المنثور این روایت را به طرقی دیگر به همین عبارت از ابو هریره نقل کرده است، و همچنین مثل آن را از ابن مردویه از جابر آورده<span class="footnote" rel="3" title="الدر المنثور، ج ۶، ص ۶۷">*</span>. </p> <p>و در مجمع البیان می‌گوید: ابو بصیر از امام ابی جعفر (ع) روایت کرده که در ذیل جمله‌ <span class="aya" rel="47_38" data-words="26-27">إن تتولوا</span> فرمود: ای گروه عرب اگر به دین خدا پشت کنید <span class="aya" rel="47_38" data-words="28-30">یستبدل قوما غیرکم</span> خداوند به جای شما قومی دیگر قرار می‌دهد، یعنی موالی همین اقوامی که امروز از آنان برده گیری می‌کنید<span class="footnote" rel="4" title="مجمع البیان، ج ۹، ص ۱۰۸">*</span>. </p> <p>و در همان کتاب از امام صادق (ع) روایت کرده که فرمود: به خدا سوگند خدا آن کار را کرد، و به جای عرب موالی را که بهتر از ایشان بودند گذاشت<span class="footnote" rel="5" title="مجمع البیان، ج ۹، ص ۱۰۸">*</span>. </p> 
