<h2 class="sura">سوره طور مکی است و چهل و نه آیه دارد </h2><h3 class="ayas">سوره الطور آیه‌های ۱ تا ۱۰</h3><code class="section" rel="52_1-10"/><h3>ترجمه آیات</h3> <p> <span class="trans" rel="52_0">به نام خدای رحمان و رحیم.  </span><span class="trans" rel="52_1">سوگند به کوه طور.  «۱» </span><span class="trans" rel="52_2">و کتاب نوشته شده (ای که در این کوه نازل شد).  «۲» </span><span class="trans" rel="52_3">کتابی که در اوراق استنساخ و منتشر می‌شود.  «۳» </span><span class="trans" rel="52_4">و سوگند به خانه‌ای (که همواره) آباد است.  «۴» </span><span class="trans" rel="52_5">و سوگند به (آسمان که) سقف بلند است.  «۵» </span><span class="trans" rel="52_6">و به دریایی که مالامال از آتش افروخته است.  «۶» </span><span class="trans" rel="52_7">که محققا عذاب پروردگارت واقع خواهد شد.  «۷» </span><span class="trans" rel="52_8">و هیچ چیز جلوگیرش نمی‌تواند باشد.  «۸» </span><span class="trans" rel="52_9"> (و این عذاب در) روزی واقع می‌شود که آسمان (چون دود) به حرکت در می‌آید.  «۹» </span><span class="trans" rel="52_10">و کوه‌ها در اثر زلزله‌های شدید به راه خواهند افتاد.  «۱۰» </span></p>                 <h3>بیان آیات‌ <span class="title" rel="52_1"><span class="phrase">اشاره به مفاد کلی سوره مبارکه طور و بیان مقصود از <em rel="fa_52_1_2-2" data-sentence="50:0">طور</em></span>  </span> </h3> <p> غرض این سوره تهدید و انذار کسانی است که هر آیتی را تکذیب نموده و همواره با حق عناد می‌ورزند. می‌خواهد اینگونه کفار را به عذابی که برای روز قیامتشان آماده کرده بیم دهد و به همین منظور با سوگندهایی غلیظ، از وقوع چنین عذابی و تحقق آن در قیامت خبر می‌دهد و می‌فرماید: عذاب آن روز، ایشان را رها نخواهد کرد تا بر آنان واقع شود، و هیچ گریزی از آن ندارند. </p> <p>سپس پاره‌ای از صفات آن عذاب و آن ویل را که عذابی است عمومی و جدا ناشدنی بیان می‌کند، و در مقابل، قسمتی از نعمتهای اهل نعیم آن روز را که همان متقین هستند شرح می‌دهد، همانهایی که در دنیا در میان اهل خود به شفقت رفتار می‌کردند، و خدا را به ایمان می‌خواندند، و به یکتایی می‌ستودند. </p> <p>و آن گاه شروع می‌کند به توبیخ مکذبین، که نسبت‌های ناروایی به رسول خدا (ص) و به قرآن و دین حقی که بر آن جناب نازل شده می‌دادند. </p> <p>و در پایان، سوره را با تکرار همان تهدیدها ختم نموده، رسول گرامی خود را دستور می‌دهد به اینکه پروردگار خود را تسبیح گوید. و این سوره به شهادت سیاق آیاتش، در مکه نازل شده است. </p> <p><code class="aya" rel="52_1"/> <span class="phrase"><em rel="fa_52_1_1-2" data-sentence="0:1257">و الطور</em>  بعضی<span class="footnote" rel="1" title="روح المعانی، ج ۲۱، ص ۲۶">*</span> از مفسرین گفته‌اند: <em rel="fa_52_1_2-2" data-sentence="155:1147">طور</em> به معنای مطلق کوه است، و هر کوهی را طور می‌گویند، و لیکن استعمالش در آن کوهی که موسی (ع) با خدای تعالی سخن گفت غلبه یافته، و در آیه مورد بحث هم مناسبتر آن است که همان کوه منظور باشد، چون سوگند همواره به چیزی می‌خورند که نوعی قداست داشته باشد، و از میان کوه‌ها این کوه است که خدای تعالی مقدسش دانسته، و پر برکتش ساخته است، هم چنان که در آیه‌ <span class="aya" rel="95_2" data-words="1-3">و طور سینین</span><span class="footnote" rel="2" title="سوره تین، آیه ۲">*</span> نیز به آن سوگند یاد کرده و در آیه‌ <span class="aya" rel="19_52" data-words="1-6">و نادیناه من جانب الطور الأیمن</span><span class="footnote" rel="3" title="سوره مریم، آیه ۵۲">*</span> از آن نام       <code class="page" rel="19,5"/> برده، و در آیه‌ <span class="aya" rel="20_12" data-words="4-9">فاخلع نعلیک إنک بالواد المقدس طوی</span><span class="footnote" rel="1" title="سوره طه، آیه ۱۲">*</span> آن را وادی مقدس خوانده، و در آیه <span class="aya" rel="28_30" data-words="3-12">نودی من شاطئ الواد الأیمن فی البقعة المبارکة من الشجرة</span><span class="footnote" rel="2" title="سوره قصص، آیه ۳۰">*</span> آن را بقعه‌ای مبارک دانسته که در کرانه دست راست وادی، قرار دارد.</span> </p> <p>بعضی<span class="footnote" rel="3" title="مجمع البیان، ج ۹، ص ۱۶۳">*</span> هم گفته‌اند: مراد مطلق کوه‌ها است و خدا به همه کوه‌ها سوگند یاد کرده از این جهت که در کوه‌ها انواع نعمت‌ها را قرار داده و در باره آنها فرموده: <span class="aya" rel="41_10" data-words="1-9">و جعل فیها رواسی من فوقها و بارک فیها</span> -خداوند در زمین و بر بالای آن کوه‌هایی پا بر جا قرار داده و برکت‌ها در آن نهاده . </p> <h3> <span class="title" rel="52_1 52_2 52_3 52_4 52_5 52_6 52_7 52_8 52_9 52_10">اقوال مختلف در معنای <em>رق</em> و مراد از کتابی که مسطور و در رقی منشور است</span> </h3> <p> <code class="aya" rel="52_2"/><code class="aya" rel="52_3"/> <span class="aya" rel="52_2-3" data-words="1-6">و کتاب مسطور، فی رق منشور</span> بعضی<span class="footnote" rel="4" title="مجمع البیان، ج ۹، ص ۱۶۲">*</span> گفته‌اند: کلمه <em>رق</em> به معنای مطلق چیزهایی است که در آن چیزی نوشته شود، مانند کاغذ. </p> <p>بعضی<span class="footnote" rel="5" title="وقتی که دریاها افروخته می‌شود سوره تکویر، آیه ۶">*</span> دیگر گفته‌اند: به معنای و رق است. </p> <p>و بعضی<span class="footnote" rel="6" title="روح المعانی، ج ۲۷، ص ۲۷">*</span> گفته‌اند: به معنای خصوص ورقهایی است که از پوست حیوانات درست می‌کردند. </p> <p>و <span class="phrase">کلمه <em rel="fa_52_3_3-3" data-sentence="5:66">نشر</em> که مصدر کلمه <em rel="fa_52_3_3-3" data-sentence="70:38">منشور</em> است به معنای گستردن و متفرق کردن است.</span> </p> <p>و مراد از کتابی که مسطور و در رقی منشور است به گفته بعضی<span class="footnote" rel="7" title="مجمع البیان، ج ۹، ص ۱۶۳">*</span> لوح محفوظ است که خدا تمامی حوادث عالم را آنچه بوده و هست و خواهد بود در آن نوشته، و ملائکه آسمان، آن را می‌خوانند (و اجراء می‌کنند). </p> <p>بعضی<span class="footnote" rel="8" title="مجمع البیان، ج ۹، ص ۱۶۳">*</span> هم گفته‌اند: مراد از آن قرآن کریم است که خدا آن را در لوح محفوظ نوشته. </p> <p>و بعضی<span class="footnote" rel="9" title="الدر المنثور، ج ۶، ص ۱۱۷">*</span> گفته‌اند: تورات است که در سابق در کاغذهای پوستی نوشته می‌شد، و هر وقت می‌خواستند آن را بخوانند لوله کاغذ را باز می‌کردند و می‌خواندند. </p> <p>و به نظر ما مناسب‌تر با آیه قبلی آن است که بگوییم: منظور از آن همان قول اخیر             <code class="page" rel="19,6"/> است. </p> <h3> <span class="title" rel="52_1 52_2 52_3 52_4 52_5 52_6 52_7 52_8 52_9 52_10">مقصود از بیت معمور و بحر مسجور</span> </h3> <p> <code class="aya" rel="52_4"/> <span class="aya" rel="52_4" data-words="1-3">و البیت المعمور</span> <span class="phrase">بعضی<span class="footnote" rel="1" title="مجمع البیان، ج ۹، ص ۱۶۳">*</span> گفته‌اند: مراد از <em rel="fa_52_4_2-3" data-sentence="94:464">بیت معمور</em> کعبه مشرفه است، چون کعبه اولین خانه‌ای بود که برای عبادت مردم بنا شد، و همواره از اولین روز بنایش تا کنون آباد و معمور بوده است، هم چنان که قرآن کریم در باره‌اش می‌فرماید: <span class="aya" rel="3_96" data-words="1-11">إن أول بیت وضع للناس للذی ببکة مبارکا و هدی للعالمین</span><span class="footnote" rel="2" title="به درستی اولین خانه‌ای که برای عبادت مردم بنا شد همان خانه‌ای است مبارک که در مکه بنا شده، و سبب هدایت عالمیان است سوره آل عمران، آیه ۹۶">*</span>.</span> </p> <p>ولی، <span class="phrase">در روایات وارده، آمده که <em rel="fa_52_4_2-3" data-sentence="25:58">بیت معمور</em> خانه‌ای است در آسمان، برابر کعبه که محل زیارت ملائکه است.</span> </p> <p>و <span class="phrase">اگر کلمه <em rel="fa_52_2_2-2" data-sentence="9:160">کتاب</em> در این آیه نکره و بدون الف و لام آمده برای این است که اشاره کند به اینکه چنین کتابی بی‌نیاز از تعریف است، و این قسم نکره آوردن، خود نوعی تعریف و مستلزم آن است.</span> </p> <p><code class="aya" rel="52_5"/> <span class="aya" rel="52_5" data-words="1-3">و السقف المرفوع</span> منظور از <em>سقف برافراشته</em> ، آسمان است. </p> <p><code class="aya" rel="52_6"/> <span class="aya" rel="52_6" data-words="1-3">و البحر المسجور</span> <span class="phrase">راغب در مفردات می‌گوید: کلمه <em rel="fa_52_6_3-3" data-sentence="29:158">سجر</em> که مسجور از آن گرفته شده به معنای شعله‌ور کردن و تیز کردن آتش است<span class="footnote" rel="3" title="مفردات راغب، ماده &lt;em&gt;سجر&lt;/em&gt; ">*</span>.</span> </p> <p>ولی صاحب مجمع البیان گفته: مسجور به معنای مملو است، مثلا وقتی گفته می‌شود: <em>سجرت التنور</em> ، معنایش این است که من تنور را پر از آتش کردم<span class="footnote" rel="4" title="مفردات راغب، ماده &lt;em&gt;مور&lt;/em&gt; ">*</span>. </p> <p>و آیه شریفه به هر دو معنا تفسیر شده، مؤید معنای اول آیه‌ <span class="aya" rel="81_6" data-words="1-4">و إذا البحار سجرت</span><span class="footnote" rel="5" title="هنگامی که آسمان شکافته و ستارگان غباری پراکنده می‌شوند سوره انفطار، آیه ۱ و ۲">*</span> است، و در حدیث آمده که در روز قیامت دریاها آتشی افروخته می‌شوند. </p> <p><span class="phrase">بعضی<span class="footnote" rel="6" title="تفسیر قرطبی، ج ۱۷ ص ۶۱">*</span> هم گفته‌اند: مراد از <em rel="fa_52_6_2-3" data-sentence="96:107">بحر مسجور</em> دریایی است که آبش خشک شده و در             <code class="page" rel="19,7"/> بسترش آتش افروخته می‌شود.</span> </p> <p><code class="aya" rel="52_7"/><code class="aya" rel="52_8"/> <span class="aya" rel="52_7-8" data-words="1-8">إن عذاب ربک لواقع، ما له من دافع</span> این آیه، جواب سوگند سابق است، و مراد از عذابی که از واقع شدنش خبر می‌دهد عذاب روز قیامت است، همان عذابی که کفار تکذیب کننده آیات خدای را، به آن تهدید می‌کرد، هم چنان که آیه بعدی هم به آن اشاره می‌کند و می‌فرماید: روزی که آسمان به سرعت به حرکت در می‌آید، و جمله‌ <span class="aya" rel="52_8" data-words="1-4">ما له من دافع</span> دلالت دارد بر اینکه این عذاب از اموری است که قضایش رانده شده و گریزی از وقوعش نیست، هم چنان که در جای دیگر، همین معنا آمده می‌فرماید: <span class="aya" rel="22_7" data-words="1-14">و أن الساعة آتیة لا ریب فیها و أن الله یبعث من فی القبور</span><span class="footnote" rel="1" title="به درستی که قیامت آمدنی است، هیچ شکی در آن نیست، و به درستی خدا همه آنهایی را که در قبورند مبعوث خواهد کرد سوره حج، آیه ۷">*</span>. </p> <p> <span class="aya" rel="52_7" data-words="2-3">عذاب ربک</span> -اگر عذاب را به رب رسول خدا (ص) نسبت داده و فرموده است <em>عذاب پروردگارت</em> ، با اینکه می‌توانست بفرماید: عذاب اللَّه-عذاب خدا برای این است که رسول خدا (ص) را علیه آنهایی که دعوتش را تکذیب کردند تایید نماید و آن جناب را دلگرم کند که پروردگارش در چنین روزی خوارش نمی‌سازد، و بی‌یاورش نمی‌گذارد. هم چنان که همین مضمون را در جای دیگر آورده می‌فرماید: <span class="aya" rel="66_8" data-words="23-31">یوم لا یخزی الله النبی و الذین آمنوا معه</span><span class="footnote" rel="2" title="روزی که خدای تعالی پیغمبر و همراهانش و پیروانش رای خوار نمی‌سازد سوره تحریم، آیه ۸">*</span>. </p> <h3> <span class="title" rel="52_9">معنای جمله‌ <span class="aya" rel="52_9" data-words="2-4">تمور السماء مورا...</span> در وصف روز قیامت</span> </h3> <p> <code class="aya" rel="52_9"/><code class="aya" rel="52_10"/> <span class="aya" rel="52_9-10" data-words="1-8">یوم تمور السماء مورا، و تسیر الجبال سیرا</span> <span class="phrase">کلمه <em rel="fa_52_9_1-1" data-sentence="5:153">یوم</em> ظرف است برای جمله‌ <span class="aya" rel="52_7" data-words="1-4">إن عذاب ربک لواقع</span>، می‌فرماید عذاب مذکور در چنین روزی و در چنین ظرفی محقق می‌شود.</span> </p> <p>و کلمه <em>مور</em> -به طوری که در مجمع البیان<span class="footnote" rel="3" title="مجمع البیان، ج ۹، ص ۱۶۳">*</span> آمده-به معنای تردد و آمد و رفت چیزی چون دود است، هم چنان که دود در فضا می‌پیچد و آمد و شد می‌کند تا از بین برود. </p> <p>راغب هم قریب به این معنی را بیان کرده و گفته: به معنای جریان سریع است<span class="footnote" rel="4" title="کوه‌ها رای به حرکت در می‌آورند تا در آخر سرابی شود سوره نبا، آیه ۲۰">*</span>. </p> <p>به هر حال در این آیه شریفه، اشاره‌ای است به درهم پیچیده شدن عالم آسمانها که در آیه شریفه‌ <span class="aya" rel="82_1-2" data-words="1-7">إذا السماء انفطرت، و إذا الکواکب انتثرت</span><span class="footnote" rel="5" title="تفسیر قمی، ج ۲، ص ۳۳۱">*</span> و آیه شریفه           <code class="page" rel="19,8"/> <span class="aya" rel="21_104" data-words="1-6">یوم نطوی السماء کطی السجل للکتب</span><span class="footnote" rel="1" title="روزی که آسمان رای در هم می‌پیچیم آن طور که کاغذ رای لوله می‌کنند سوره انبیاء، آیه ۱۰۴">*</span> و آیه‌ <span class="aya" rel="39_67" data-words="13-16">و السماوات مطویات بیمینه</span><span class="footnote" rel="2" title="آسمانها به دست قدرت او درهم پیچیده‌اند سوره زمر، آیه ۶۷">*</span> نیز آمده. </p> <p>هم چنان که جمله‌ <span class="aya" rel="52_10" data-words="1-4">و تسیر الجبال سیرا</span> اشاره است به آن زلزله عظیمی که قبل از قیام قیامت در زمین رخ می‌دهد، و قرآن کریم در چند جا از آن یاد کرده، مانند آیه شریفه‌ <span class="aya" rel="56_4-6" data-words="1-11">إذا رجت الأرض رجا، و بست الجبال بسا، فکانت هباء منبثا</span><span class="footnote" rel="3" title="زمانی که زمین به شدت بلرزد و کوه‌ها ریز ریز و نرم شوند و غباری پراکنده گردند سوره واقعه، آیه ۴-۶">*</span> و آیه‌ <span class="aya" rel="78_20" data-words="1-5">و سیرت الجبال فکانت سرابا</span><span class="footnote" rel="4" title="مجمع البیان، ج ۹، ص ۱۶۳">*</span>. </p> <h3>بحث روایتی‌ <span class="title" rel="52_1 52_2 52_4 52_5 52_3 52_6 52_7 52_8 52_9 52_10"> (روایاتی در باره مراد از طور، بیت معمور و... که بدانها قسم یاد شده است) </span> </h3> <p> در تفسیر قمی در ذیل آیه‌ <span class="aya" rel="52_1-2" data-words="1-5">و الطور، و کتاب مسطور</span> می‌گوید: طور کوهی است در طور سیناء<span class="footnote" rel="5" title="مجمع البیان، ج ۹، ص ۱۶۳">*</span>.  (و به گفته وی معلوم می‌شود در سیناء سرزمینی است به نام طور که کوه طور در آن واقع شده). </p> <p>و در مجمع البیان در ذیل آیه‌ <span class="aya" rel="52_4" data-words="1-3">و البیت المعمور</span> به نقل از ابن عباس و مجاهد می‌گوید: بیت معمور خانه‌ای است در آسمان چهارم، و درست مقابل کعبه، و از بس ملائکه برای عبادت در آن آمد و شد دارند همیشه معمور و آباد است. و از امیر المؤمنین (ص) هم روایت شده که فرموده: در هر روز هفتاد هزار فرشته داخل آن می‌شوند، و چون بر می‌گردند دیگر تا ابد آنجا را زیارت نمی‌کنند<span class="footnote" rel="6" title="مجمع البیان، ج ۹، ص ۱۶۳">*</span>. </p> <p>مؤلف: این مطلب را که بیت معمور خانه‌ای است در آسمان که ملائکه پیرامون آن طواف می‌کنند، در روایات شیعه و سنی هر دو آمده، اما این روایات در تعیین محل خانه مذکور اختلاف دارند، در بیشتر آنها آمده که در آسمان چهارم واقع است<span class="footnote" rel="7" title="مجمع البیان، ج ۹، ص ۱۶۳">*</span>. و در بعضی آمده که در آسمان اول است<span class="footnote" rel="8" title="مجمع البیان، ج ۹، ص ۱۶۳">*</span>. و بعضی دیگر محل آن را آسمان هفتم دانسته<span class="footnote" rel="9" title="مجمع البیان، ج ۹، ص ۱۶۳">*</span>. </p> <p>و نیز صاحب مجمع البیان از علی (ع) نقل کرده که در تفسیر آیه               <code class="page" rel="19,9"/> <span class="aya" rel="52_5" data-words="1-3">و السقف المرفوع</span> فرموده: سقف مرفوع، همان آسمان است<span class="footnote" rel="1" title="مجمع البیان، ج ۹، ص ۱۶۳">*</span>. </p> <p>و در تفسیر قمی از امام (ع) نقل کرده که فرمود: سقف مرفوع، آسمان، و بحر مسجور، دریاها است، که در روز قیامت افروخته می‌شود<span class="footnote" rel="2" title="تفسیر قمی، ج ۲، ص ۳۳۱">*</span>. </p> <p>و در مجمع البیان در معنای بحر مسجور گفته: یعنی دریایی مملو-نقل از قتاده. و بعضی گفته‌اند: یعنی افروخته و سرخ شده مانند تنور-نقل از مجاهد و ضحاک و اخفش و ابن زید. بعضی هم گفته‌اند: دریاها در روز قیامت آتش می‌شود و چون آهن سرخ می‌گردد، آن گاه همه را به هم راه داده و به آتش دوزخ راه می‌دهند<span class="footnote" rel="3" title="مجمع البیان، ج ۹، ص ۱۶۳">*</span>. </p> 
