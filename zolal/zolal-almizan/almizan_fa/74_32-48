<h3 class="ayas">سوره المدثر آیه‌های ۳۲ تا ۴۸</h3><code class="section" rel="74_32-48"/><h3>ترجمه آیات</h3> <p> <span class="trans" rel="74_32">چنین نیست قسم به ماه (تابان).  «۳۲» </span><span class="trans" rel="74_33">و قسم به شب تار چون (به سحر که وقت راز و نماز مشتاقان خداست) باز گردد.  «۳۳» </span><span class="trans" rel="74_34">و قسم به صبح چون جهان را روشن سازد.  «۳۴» </span><span class="trans" rel="74_35">که این قرآن یکی از بزرگترین آیات (خدا) است.  «۳۵» </span><span class="trans" rel="74_36">پند و اندرز آدمیانست.  «۳۶» </span><span class="trans" rel="74_37">تا از شما آدمیان هر که بخواهد (در مقام ایمان و طاعت و سعادت) پیش افتد یا باز ماند.  «۳۷» </span><span class="trans" rel="74_38">هر کسی در گرو عملی است که انجام داده است.  «۳۸» </span><span class="trans" rel="74_39">مگر اهل یمین (که به یمن و سعادت نیکوکار شدند). <code class="page" rel="20,148"/> «۳۹» </span><span class="trans" rel="74_40"> آنان در باغهای بهشت متنعمند و سؤال می‌کنند.  «۴۰» </span><span class="trans" rel="74_41">از احوال دوزخیان گنهکار.  «۴۱» </span><span class="trans" rel="74_42">که شما را چه عملی به عذاب دوزخ در افکند؟.  «۴۲» </span><span class="trans" rel="74_43">آنان جواب دهند که ما از نمازگزاران نبودیم.  «۴۳» </span><span class="trans" rel="74_44">و به مستمند طعام (و صدقه‌ای) نمی‌دادیم.  «۴۴» </span><span class="trans" rel="74_45">و ما با اهل باطل همنشین و همصدا بودیم.  «۴۵» </span><span class="trans" rel="74_46">و ما روز جزا را تکذیب می‌کردیم.  «۴۶» </span><span class="trans" rel="74_47">تا آنکه (با مرگ) یقین به قیامت یافتیم.  «۴۷» </span><span class="trans" rel="74_48">پس در آن روز شفاعت شفیعان (از انبیا و اولیا) در حق آنان هیچ پذیرفته نشود.  «۴۸» </span></p>                             <h3>بیان آیات</h3> <p> در این آیات قرآن کریم از تهمت‌هایی که بدان زده شده تنزیه گردیده و این معنا مسجل گشته که قرآن یکی از آیات کبرای حق است. در آن انذار تمامی بشر است، و در پیرویش آزادی نفوس از گروگان اعمال است، اعمالی که او را به سوی سقر می‌کشاند. </p> <p> <span class="phrase"><em rel="fa_74_32_1-1" data-sentence="0:631">کلا</em>  کلمه <em rel="fa_74_32_1-1" data-sentence="60:612">کلا</em>  (مانند حاشا در فارسی) رد و انکار مطالب ما قبل خودش است، در تفسیر کشاف گفته: آوردن کلمه <em rel="fa_74_32_1-1" data-sentence="203:511">کلا</em> بعد از جمله‌ <span class="aya" rel="74_31" data-words="63-68">و ما هی إلا ذکری للبشر</span> انکار ذکری بودن قرآن برای منافقین و کفار است، می‌فرماید قرآن که برای بشر تذکر است، برای اینان تذکر نیست، چون اینان متذکر نمی‌شوند، احتمال هم دارد به خاطر اینکه قبل از جمله <span class="aya" rel="74_35" data-words="1-3">إنها لإحدی الکبر</span> واقع شده، رد منکرین همین جمله باشد و بفرماید علی رغم منکرین قیامت، واقعه قیامت یکی از بزرگترین دواهی است<span class="footnote" rel="1" title="تفسیر کشاف، ج ۴، ص ۶۵۳">*</span>.</span> </p> <p>پس بنا به احتمال اول انکار مطلب گذشته است، و بنا بر احتمال دوم انکار و رد مطلب آینده است. البته احتمال سومی<span class="footnote" rel="2" title="روح المعانی، ج ۲۹، ص ۱۳۰">*</span> نیز هست که به زودی از نظر خواننده خواهد گذشت. </p> <p><code class="aya" rel="74_33"/> <span class="aya" rel="74_32-34" data-words="2-11">و القمر، و اللیل إذ أدبر، و الصبح إذا أسفر</span>. </p> <p>در این جمله سه بار سوگند یاد شده، و منظور از <em>ادبار لیل</em> گذشتن شب در مقابل     <code class="page" rel="20,149"/> پیش آمدن شب است، <code class="aya" rel="74_34"/>و منظور از <em>اسفار صبح</em> هویدا گشتن صبح و بیرون شدن آن از پرده شب است. </p> <h3> <span class="title" rel="74_35 74_36">چند وجه در باره مقصود از <span class="aya" rel="74_35" data-words="1-3">إنها لإحدی الکبر</span> و <span class="aya" rel="74_36" data-words="1-2">نذیرا للبشر</span> </span> </h3> <p> <span class="aya" rel="74_35" data-words="1-3">إنها لإحدی الکبر</span> <span class="phrase">مفسرین گفته‌اند: ضمیر در این جمله به کلمه <em rel="fa_74_42_4-4" data-sentence="42:55">سقر</em> بر می‌گردد و کلمه <em rel="fa_74_35_3-3" data-sentence="114:24">کبر</em>  جمع <em>کبری</em> است.</span> </p> <p>و مراد از اینکه سقر یکی از بزرگترین است، این است که سقر یکی از بزرگترین دواهی و تحولات است، داهیه‌ای است که هیچ داهیه دیگری به آن پایه از عظمت نمی‌رسد، هم چنان که خود ما می‌گوییم: فلانی یکی از رجال است، یعنی در بین رجال نظیری ندارد، و جمله مورد بحث جواب سوگند است. </p> <p>و معنای آیه این است که: من به فلان و فلان سوگند می‌خورم، که سقر یکی از بزرگترین تحولات و دواهی عالم است-بزرگترین آن-از نظر اینکه بشر را تهدید می‌کند. </p> <p>و <span class="phrase">بعید نیست وجه سومی در بین باشد، و آن این است که کلمه <em rel="fa_74_32_1-1" data-sentence="53:400">کلا</em> رد گفتار ولید درباره قرآن باشد، که گفت: <span class="aya" rel="74_24-25" data-words="2-11">إن هذا إلا سحر یؤثر، إن هذا إلا قول البشر</span> و ضمیر <em rel="fa_74_35_1-1" data-sentence="255:239">انها</em> به قرآن برگردد، بدان جهت که قرآن آیات است و گر نه می‌باید فرموده باشد <em rel="fa_74_35_1-1" data-sentence="382:156">انه</em> و یا از باب مطابقت اسم <em>ان</em> با خبر آن باشد به این معنا که چون خبر <em>ان</em> یعنی کلمه <em rel="fa_74_35_2-2" data-sentence="533:47">احدی</em> مؤنث است ضمیر هم که اسم آن است مؤنث آورده شده.</span> </p> <p>و معنای آیه این است که: نه، آن طور که ولید گفت نیست، من به قمر و شب و صبح سوگند می‌خورم که قرآن-البته یعنی آیاتش-از نظر انذار یکی از آیات کبرای الهی است. </p> <p><span class="phrase">بعضی<span class="footnote" rel="1" title="تفسیر ابی السعود، ج ۹، ص ۶۰">*</span> هم گفته‌اند: جمله‌ <span class="aya" rel="74_35" data-words="1-3">إنها لإحدی الکبر</span> تعلیل است برای <em rel="fa_74_32_1-1" data-sentence="185:341">کلا</em> ، و سوگندهایی که بعد از این کلمه و آن تعلیل فاصله شده برای تاکید است، نه جواب سوگند، و جواب سوگند در تقدیر است، که خود کلمه <em rel="fa_74_32_1-1" data-sentence="365:204">کلا</em> بر آن دلالت می‌کند<span class="footnote" rel="2" title="بنا به گفته این مفسر معنا چنین می‌شود: حاشا، به قمر و شب و صبح سوگند که چنین نیست، - برای اینکه قرآن یکی از بزرگترین آیات الهی است-مترجم">*</span>.</span> </p> <p><code class="aya" rel="74_36"/> <span class="aya" rel="74_36" data-words="1-2">نذیرا للبشر</span> <span class="phrase">کلمه <em rel="fa_74_36_1-1" data-sentence="5:502">نذیر</em> مصدر و به معنای بیم رساندن است، و اگر منصوب آمده به خاطر این     <code class="page" rel="20,150"/> بوده که به نظر ما تمیز، و به نظر بعضی<span class="footnote" rel="1" title="تفسیر کشاف، ج ۴، ص ۶۵۴">*</span> حال از مطلبی است که از سیاق‌ <span class="aya" rel="74_35" data-words="1-3">إنها لإحدی الکبر</span> فهمیده می‌شود، و به قول آن مفسر معنایش این است که قرآن در حالی که بیم‌رسان است، از آیات کبرای الهی است، و به نظر ما معنایش این می‌شود که قرآن از حیث انذار و بیم‌رسانی از آیات کبرای حق است.</span> </p> <p>بعضی وجوه دیگری ذکر کرده‌اند که قابل اعتناء نیست، مثلا یکی<span class="footnote" rel="2" title="هر انسانی رهین خیر و شرهایی است که انجام داده سوره طور، آیه ۲۱">*</span> گفته: صفت پیغمبر است، و آیه متصل به اول سوره و تقدیر آن قم نذیرا للبشر فانذر است. و آن دیگری<span class="footnote" rel="3" title="روح المعانی، ج ۲۹، ص ۱۳۲">*</span> گفته: صفت خدای تعالی است. </p> <p><code class="aya" rel="74_37"/> <span class="aya" rel="74_37" data-words="1-7">لمن شاء منکم أن یتقدم أو یتأخر</span> <span class="phrase">این جمله انذار را عمومیت می‌دهد به همه بشر، چه آنها که ایمان بیاورند و چه آنها که نیاورند و جمله <em rel="fa_74_37_1-2" data-sentence="97:492">لمن شاء</em> بدل است از کلمه <em rel="fa_74_36_2-2" data-sentence="172:463">بشر</em> و جمله‌ <span class="aya" rel="74_37" data-words="4-5">أن یتقدم...</span> مفعول کلمه  <em rel="fa_74_37_2-2" data-sentence="314:364">شاء</em> است، و منظور از <em>تقدم</em> ، پیروی کردن از حق است که مصداق خارجیش ایمان و اطاعت است، و منظور از <em>تاخر</em> ، پیروی نکردن است که مصداقش کفر و معصیت است و معنایش این است که: از این جهت از بزرگترین آیات الهی است که نذیر است برای همه بشر، چه آنهایی از شما که حق را پیروی می‌کنند، و چه آنهایی از شما که حق را پیروی نمی‌کنند، و احدی نیست که بی‌رابطه با قرآن باشد.</span> </p> <p><span class="phrase">بعضی<span class="footnote" rel="4" title="تفسیر کشاف، ج ۴، ص ۶۵۴">*</span> گفته‌اند: جمله‌ <span class="aya" rel="74_37" data-words="4-5">أن یتقدم</span> در موضع رفع است تا مبتدا باشد، و جمله <em rel="fa_74_37_1-2" data-sentence="192:397">لمن شاء</em> خبر آن است، و مثل این است که بگویی: لمن توضأ ان یصلی-کسی که وضو گرفته می‌تواند نماز بخواند پس معنی مطلق است یعنی کسی که تقدم را بخواهد می‌تواند متقدم شود، و کسی که تاخر را بخواهد می‌تواند متاخر باشد و یا مثل کلام خدای تعالی است که در جای دیگر فرموده: <span class="aya" rel="18_29" data-words="6-12">فمن شاء فلیؤمن و من شاء فلیکفر</span>، و مراد از تقدم و تاخر، سبقت گرفتن و نگرفتن به سوی خیر است.</span> </p> <h3> <span class="title" rel="74_38 74_39">معنای اینکه فرمود: <span class="aya" rel="74_38" data-words="1-5">کل نفس بما کسبت رهینة</span> و مراد از استثناء <span class="aya" rel="74_39" data-words="1-3">إلا أصحاب الیمین</span> </span> </h3> <p> <code class="aya" rel="74_38"/> <span class="aya" rel="74_38" data-words="1-5">کل نفس بما کسبت رهینة</span> <span class="phrase">حرف <em>باء</em> در <em>بما</em> به معنای بای فارسی و یا به معنای <em>بسبب</em> است، و یا به معنای <em>در مقابل</em> است، و کلمه <em rel="fa_74_38_5-5" data-sentence="129:754">رهینة</em> به معنای رهن و گروگان است، هم چنان که زمخشری در کشاف گفته: کلمه <em rel="fa_74_38_5-5" data-sentence="251:675">رهینة</em> در آیه <span class="aya" rel="74_38" data-words="1-5">کل نفس بما کسبت رهینة</span> مؤنث رهین نیست، که کسی خیال کند چون کلمه <em rel="fa_74_38_2-2" data-sentence="433:538">نفس</em> مؤنث است، رهینه نیز مؤنث آمده، چون اگر     <code class="page" rel="20,151"/> این منظور هم در کار باشد باز می‌توانست مذکر بیاورد، و بفرماید <em>بما کسبت رهین</em> برای اینکه صیغه فعیل در صورتی که به معنای مفعول باشد مذکر و مؤنث در آن یکسان است، هم در مذکر می‌آید و هم در مؤنث، بلکه این کلمه اسمی است به معنای رهن، مثل اینکه کلمه <em>شتیمة</em>  اسم شتم است، گویا فرموده: کل نفس بما کسبت رهن<span class="footnote" rel="1" title="و شما به سه گروه تقسیم خواهید شد نخست اصحاب میمنه (هستند) آنها مقربانند سوره واقعه، آیات ۷-۱۱">*</span>.</span> </p> <p>و معنای جمله بنا به گفته وی این است که: هر نفسی در گرو است، با آنچه که کرده، و یا به سبب آنچه کرده، و یا در مقابل آنچه کرده است . </p> <p>و گویا عنایت در رهینه شمردن هر نفس این بوده که خدای تعالی این حق را به گردن خلق دارد که با ایمان و عمل صالح او را بندگی کنند، پس هر نفسی از خلق نزد خدا محفوظ و محبوس است، تا این حق و این دین را بپردازد، حال اگر ایمان آورد و عمل صالح کرد از گرو در آمده آزاد می‌شود، و اگر کفر ورزید و مرتکب جرم شد و با این حال مرد، هم چنان رهین و برای ابد محبوس است، و این یک نوع رهین بودن است، غیر آن نوع دیگر که آیه‌ <span class="aya" rel="52_21" data-words="18-22">کل امرئ بما کسب رهین</span><span class="footnote" rel="2" title="همه نفوس احضار می‌شوند بجز بندگان مخلص سوره صافات، آیات ۱۲۷-۱۲۸">*</span> متعرض آن است و ما فرق میان دو نوع رهین بودن را در سوره طور بیان کردیم. </p> <p>گفتیم آیه قبلی انذار را تعمیم می‌داد، این آیه علت آن تعمیم را بیان می‌کند، چون وقتی نفس انسانی رهین کرده‌های خود باشد، قهرا هر نفسی باید از آتش قیامت که او را در صورت مجرم بودن و پیروی حق نکردن در آن حبس می‌کنند دلواپس باشد که، همین دلواپسی تقوی است. </p> <p><code class="aya" rel="74_39"/> <span class="aya" rel="74_39" data-words="1-3">إلا أصحاب الیمین</span>  <span class="phrase"><em rel="fa_74_39_2-3" data-sentence="0:254">اصحاب یمین</em> کسانی هستند که در روز حساب نامه عملشان را به دست راستشان می‌دهند، و اینان دارندگان عقاید حق و اعمال صالح از مؤمنین متوسط الحالند، که نامشان به عنوان <em rel="fa_74_39_2-3" data-sentence="210:83">اصحاب الیمین</em> در مواردی از قرآن کریم مکرر آمده و به همین جهت استثنای مورد بحث استثنایی است متصل.</span> </p> <p>و آنچه از مجموع <em>مستثنی منه</em> و <em>مستثنی</em> استفاده می‌شود این است که نفوس دارای عمل به دو قسم تقسیم می‌شوند، یکی نفوسی که رهین به کرده‌های خویشند، و این نفوس مجرمین است، و دوم نفوس آزاد شده از رهن، و این نفوس اصحاب یمین است، و اما  <em>سابقون مقرب</em> ، یعنی آنهایی که خدای تعالی در بعضی از موارد کلامش قسم سوم برای دو     <code class="page" rel="20,152"/> قسم نامبرده شمرده، و فرموده: <span class="aya" rel="56_7-8" data-words="1-6">و کنتم أزواجا ثلاثة، فأصحاب المیمنة</span>... <span class="aya" rel="56_11" data-words="1-2">أولئک المقربون</span><span class="footnote" rel="1" title="تفسیر کشاف، ج ۴، ص ۶۵۵">*</span> داخل در تقسیم مورد بحث نیستند، چون در اول قید کردیم، نفوس دارای عمل. و اما مقربین آن چنان در مستقر عبودیت استقرار یافته‌اند که اصلا خود را صاحب نفس نمی‌دانند، تا چه رسد به اینکه صاحب عمل بدانند، هم نفس خود را ملک خدا می‌دانند، و هم اعمالشان را، آنان نه در محضر خدای تعالی حاضر می‌شوند، و نه به حسابشان رسیدگی می‌شود، هم چنان که در آیه زیر فرموده: <span class="aya" rel="37_127-128" data-words="2-7">فإنهم لمحضرون، إلا عباد الله المخلصین</span><span class="footnote" rel="2" title="روح المعانی، ج ۲۹، ص ۱۳۳">*</span>، پس این طایفه از تقسیم مورد بحث به کلی بیرونند. </p> <p>و از مفسرین<span class="footnote" rel="3" title="تفسیر قرطبی، ج ۱۹، ص ۸۵">*</span> حکایت شده که بعضی از آنان اصحاب یمین را به ملائکه، و بعضی دیگر به اطفال مسلمین، و بعضی دیگر به کسانی که در روز میثاق در سمت راست آدم بودند، و بعضی دیگر به کسانی که قرآن درباره آنان فرموده: <span class="aya" rel="21_101" data-words="2-6">الذین سبقت لهم منا الحسنی</span> - کسانی که از طرف ما برایشان سرنوشت خوب نوشته شده تفسیر کرده‌اند. ولی همه اینها وجوهی ضعیف است که ضعفش بر کسی پوشیده نیست. </p> <h3> <span class="title" rel="74_42 74_47"><span class="phrase">مقصود از <em rel="fa_74_47_3-3" data-sentence="9:113">یقین</em> که در جواب مجرمین به سؤال بهشتیان <span class="aya" rel="74_42" data-words="1-4">ما سلککم فی سقر</span> آمده است</span></span> </h3> <p> <code class="aya" rel="74_40"/> <span class="aya" rel="74_40-42" data-words="1-9">فی جنات یتساءلون، عن المجرمین، ما سلککم فی سقر</span> <span class="phrase">کلمه <em rel="fa_74_40_1-2" data-sentence="5:200">فی جنات</em> خبری است برای مبتدایی محذوف، و اگر <em rel="fa_74_40_2-2" data-sentence="98:151">جنات</em> را بدون الف و لام آورد و فرمود: <em>در بهشت‌هایی</em> برای تعظیم بهشت‌ها بود، خواست بفرماید: در بهشت‌هایی که از عظمت به حدی است که وصفش قابل درک نیست.</span> <span class="phrase">البته ممکن هم هست خبر نباشد، بلکه حال از <em rel="fa_74_39_2-3" data-sentence="41:6">اصحاب یمین</em> باشد.</span> </p> <p><code class="aya" rel="74_41"/>و منظور از جمله‌ <span class="aya" rel="74_40-41" data-words="3-5">یتساءلون، عن المجرمین</span> این است که مجموعه اهل بهشت از مجموعه مجرمین می‌پرسند، نه اینکه هر یک نفر از اهل بهشت از یک نفر از اهل دوزخ بپرسد. </p> <p><code class="aya" rel="74_42"/> <span class="aya" rel="74_42" data-words="1-4">ما سلککم فی سقر</span> -یعنی چه چیز شما را داخل سقر کرد؟ و این سؤال بیانگر همان تسائل، و از قبیل بیان جمله به جمله است، و ممکن هم هست قولی در تقدیر باشد، و تقدیر کلام قائلین ما سلککم فی سقر-در حالی که می‌گویند: چه چیز شما را داخل سقر کرد بوده باشد. </p> <p>       <code class="page" rel="20,153"/><code class="aya" rel="74_43"/> <span class="aya" rel="74_43" data-words="1-5">قالوا لم نک من المصلین</span> ضمیر جمع در <em>قالوا</em> به مجرمین بر می‌گردد، و مراد از <em>صلاة</em> نماز معمولی نیست، بلکه منظور توجه عبادتی خاص است به درگاه خدای تعالی، که با همه انحای عبادتها یعنی عبادت در شرایع معتبر آسمانی که از حیث کم و کیف با هم مختلفند می‌سازد. </p> <p><code class="aya" rel="74_44"/> <span class="aya" rel="74_44" data-words="1-5">و لم نک نطعم المسکین</span> <span class="phrase">مراد از <em rel="fa_74_44_4-5" data-sentence="8:87">اطعام مسکین</em> انفاق بر تهی دستان جامعه است، به مقداری که بتوانند کمر راست کنند و حوائجشان برطرف شود.</span> و اطعام مسکین اشاره است به حق الناس، و صلات اشاره است به حق اللَّه، و اینکه این دو قسم حق را عملا باید پرداخت. </p> <p><code class="aya" rel="74_45"/> <span class="aya" rel="74_45" data-words="1-5">و کنا نخوض مع الخائضین</span> منظور از <em>خوض</em> سرگرمی عملی و زبانی در باطل، و فرو رفتن در آن است، به طوری که به کلی از توجه به غیر باطل غفلت شود. </p> <p><code class="aya" rel="74_46"/> <span class="aya" rel="74_46" data-words="1-5">و کنا نکذب بیوم الدین</span> <span class="phrase">منظور از <em rel="fa_74_46_4-5" data-sentence="9:348">یوم الدین</em> روز جزا است، در نتیجه چهار خصلتی که در این آیات بر شمرد از خصائص مجرمین است، که مجرم یا هر چهار خصلت را دارد، و یا بعضی از آنها را، و چون پاسخ‌گوی از این سؤالها مجموع مجرمینند صحیح است که نسبت هر چهار را به همه مجرمین داده، از قول ایشان بفرماید: ما از نمازگزاران نبودیم، و ما اطعام مسکین نمی‌کردیم، و ما خائض بودیم، و ما روز جزا را تکذیب می‌کردیم.</span> هر چند که بعضی از فرد فرد آنان مبتلا به همه این اوصاف نبوده، بلکه مبتلا به بعضی از آنها باشد. </p> <p><code class="aya" rel="74_47"/> <span class="aya" rel="74_47" data-words="1-3">حتی أتانا الیقین</span> این جمله قید تکذیب است، مجرمین می‌گویند: ما هم چنان تکذیب کردیم تا آنکه یقین نزد ما آمد. و در باره یقین گفته‌اند<span class="footnote" rel="1" title="تفسیر قرطبی، ج ۱۹، ص ۸۵">*</span> : منظور از آن در اینجا مرگ است، و از این جهت یقین بر مرگ اطلاق شده که شکی در آمدنش نیست، در نتیجه معنای آیه این است که: ما در دنیا روز جزا را هم چنان تکذیب کردیم تا مرگ فرا رسید، و با آمدنش زندگی دنیایی ما تمام شد. و خلاصه ما در تمام دوران زندگی دنیا روز جزا را تکذیب می‌کردیم. </p> <p>بعضی<span class="footnote" rel="2" title="تفسیر قرطبی، ج ۱۹، ص ۸۵">*</span> از مفسرین گفته‌اند: مراد از یقین آن یقینی است که به دنبال مشاهده نشانه‌های آخرت، و نزدیک شدن به حیات برزخی برای آدمی حاصل می‌شود، آری     <code class="page" rel="20,154"/> نزدیکی‌های مرگ و بعد از مرگ انسان به حقانیت روز جزا یقین پیدا می‌کند. و این معنا معنای خوبی است. </p> <p><code class="aya" rel="74_48"/> <span class="aya" rel="74_48" data-words="1-4">فما تنفعهم شفاعة الشافعین</span> در سابق آنجا که پیرامون شفاعت بحث کردیم، گفتیم که این آیه دلالت دارد بر اینکه روز قیامت اجمالا شفاعتی در کار هست، ولی این طایفه از شفاعت شافعان بهره‌مند نمی‌شوند، برای اینکه شفاعت شامل حالشان نمی‌گردد، و در همان بحث (که در جلد اول این کتاب گذشت) روایات شفاعت را آوردیم. <code class="page" rel="20,155"/> </p>
