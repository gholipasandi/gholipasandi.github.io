<h3 class="ayas">سوره یونس آیه‌های ۹۴ تا ۱۰۳</h3><code class="section" rel="10_94-103"/><h3>ترجمه آیات</h3> <p> <span class="trans" rel="10_94">اگر در آنچه بر تو نازل کرده‌ایم تردید داری از اهل کتاب که همیشه کتابهای آسمانی را می‌خوانند بپرس، سوگند می‌خورم که از ناحیه پروردگارت حق بر تو نازل شده بنا بر این دیگر جا ندارد که از دودلان<code class="page" rel="10,180"/> باشی.  «۹۴» </span><span class="trans" rel="10_95">و نیز مبادا از آنهایی باشی که آیات خدا را تکذیب کردند، که اگر چنین باشی از زیانکاران خواهی شد.  «۹۵» </span><span class="trans" rel="10_96">محققا کسانی که خدا بر گمراهیشان حکم کرده ایمان نخواهند آورد.  «۹۶» </span><span class="trans" rel="10_97">هر چند که هر نوع آیتی برایشان بیاید، تا آنکه عذاب دردناک را ببینند.  «۹۷» </span><span class="trans" rel="10_98">چرا هیچ یک از شهرها و آبادیها ایمان نیاوردند که (ایمانشان به موقع باشد و) مفید به حالشان افتد، تنها قوم یونس بود که همین که ایمان آورد عذاب ذلت آور دنیوی را از ایشان برداشتیم و تا مدتی دیگر از زندگی برخوردارشان کردیم.  «۹۸» </span><span class="trans" rel="10_99">و اگر خدا بخواهد تمام کسانی که روی زمینند ایمان می‌آورند، تو نمی‌توانی مردم را در فشار قرار دهی تا ایمان بیاورند.  «۹۹» </span><span class="trans" rel="10_100">و هیچ شخصی جز به اذن خدا ایمان نمی‌آورد، این خداست (که بعضی را موفق می‌کند و) بر کسانی که تعقل نمی‌کنند پلیدی را بر آنها قرار می‌دهد.  «۱۰۰» </span><span class="trans" rel="10_101">بگو نظر کنید به موجودات گوناگونی که در آسمانها و زمین است، ولی چه فایده از این آیات و این انذارها، برای مردمی که ایمان نمی‌آورند.  «۱۰۱» </span><span class="trans" rel="10_102">آیا منتظر چه هستند؟ منتظر آنند که به سرنوشتی چون سرنوشت اقوام قبل از خود دچار شوند؟ بگو اگر چنین است پس منتظر باشید، من نیز با شما جزء منتظرانم.  «۱۰۲» </span><span class="trans" rel="10_103">اقوام گذشته را که گرفتار عذاب کردیم رسولان خود را از آن میان نجات دادیم و همچنین کسانی را که ایمان آورده بودند، این چنین بر خود لازم کرده‌ایم که مؤمنین را نجات دهیم «۱۰۳» </span></p>                   <h3>بیان آیات</h3> <p> این آیات متضمن استشهادی است بر حقانیت معارفی که در مورد مبدأ و معاد و در باره قصص انبیاء و امتهای آنان، در این سوره نازل شده، که از جمله آن انبیاء، نوح و موسی و پیغمبران بین آن دو و امت‌های آنان است، که داستان آنان را که اهل کتابهای آسمانی در آن کتابها-که قبل از نزول قرآن بر رسول خدا (ص) نازل شده بود خوانده بودند بطور اجمال ذکر کرده است. </p> <p>آن گاه بیانی آورده که به منزله خلاصه‌گیری از بیانات سابق است، و آن اینست که آنان به هیچ وجه مالک نفس خود نخواهند شد که به دلخواه خود به خدا ایمان بیاورند مگر آنکه خدای تعالی اذن دهد، و خدا به کسی اذن می‌دهد ایمان آورد که خودش مهر بر دل وی نزده باشد و پلیدی را بر او مسلط نکرده باشد، و گرنه کسی که <em>کلمة اللَّه</em>  (اراده و مشیت خدا) علیه او محقق شده دیگر به خدا و آیات او ایمان نخواهد آورد، تا زمانی که عذاب را ببیند، در آن<code class="page" rel="10,181"/> هنگام ایمان می‌آورد، ولی دیگر چه سود. </p> <p>پس سنت جاری خدای تعالی اینست که مردم از ابتدای خلقت پس از آنکه اختلاف کردند دو طایفه مختلف شدند عده‌ای آیات خدا را تکذیب و عده‌ای دیگر تصدیق می‌کنند. و نیز سنتش بر این جریان یافته که در بین این دو طایفه به حق داوری کند، البته بعد از آنکه پیغمبران را فرستاده باشد، که در این هنگام پیغمبر هر قوم و مؤمنین آن قوم را نجات دهد، و دیگران را به هلاکت و عذاب خود بگیرد. </p> <h3> <span class="title" rel="10_94">معنای آیه شریفه: <span class="aya" rel="10_94" data-words="1-7">فإن کنت فی شک مما أنزلنا إلیک</span> که متضمن استشهاد از اهل کتاب برای اثبات اینکه معارف قرآن مجید آسمانی و حق است، می‌باشد</span> </h3> <p> <span class="aya" rel="10_94" data-words="1-7">فإن کنت فی شک مما أنزلنا إلیک...</span> کلمه <em>شک</em> به معنای <em>ریب</em> و تردید است، و منظور از جمله‌ <span class="aya" rel="10_94" data-words="5-7">مما أنزلنا إلیک</span> معارف راجع به مبدأ و معاد، و سنت جاری الهی در سرنوشت امتها است، که در اوایل این سوره ذکر شد. و <span class="phrase">در جمله‌ <span class="aya" rel="10_94" data-words="10-13">یقرؤن الکتاب من قبلک</span> کلمه <em>یقرءون</em> فعل مضارعی است که در استمرار، استعمال شده و جمله <em rel="fa_10_94_12-13" data-sentence="156:187">من قبلک</em> حال است از کتاب، و عامل آن همان متعلق آن است که در تقدیر است، و تقدیر کلام <em>منزلا من قبلک</em> است، همه اینها که گفتیم بر اساس لحنی است که سیاق آیه دارد، و این مطالب را به دست می‌دهد.</span> </p> <p>و معنای آیه این است که:  (فان کنت) اگر ای رسول گرامی ما (فی شک)<span class="footnote" rel="1" title="قابل ذکر است که در المیزان عربی در ذیل آیه مذکور به جای &lt;em&gt;فی شک&lt;/em&gt; علامه آن را &lt;em&gt;فی ریب&lt;/em&gt; ضبط نموده و به تفسیر آن پرداخته، ولی ما بطور صحیح آن را ترجمه و تفسیر کرده‌ایم">*</span> در شک هستی نسبت به‌ <span class="aya" rel="10_94" data-words="5-7">مما أنزلنا إلیک</span> آنچه از معارف حقه و راجع به مبدأ و معاد که برایت نازل کردیم و آنچه از داستانها که بطور اجمال از قصص انبیاء برایت بیان نمودیم، قصصی که از سنت جاری خدا در خلقش حکایت می‌کند و می‌فهماند که خدای تعالی هر قومی را اول دعوت می‌کند و سپس قضاء به حق می‌نماید.  <span class="phrase">(فسئل) پس سؤال کن از اهل کتاب (الذین) آنها که دائما و بطور مستمر <span class="aya" rel="10_94" data-words="10-11">یقرؤن الکتاب</span> کتابهای آسمانی را می‌خوانند <em rel="fa_10_94_12-13" data-sentence="162:220">من قبلک</em> کتابهایی که قبلا نازل شده بود، سوگند می‌خورم‌ <span class="aya" rel="10_94" data-words="14-22">لقد جاءک الحق من ربک فلا تکونن من الممترین</span> که از ناحیه پروردگارت آنچه آمده حق است، پس، از زمره مترددان و دودلان مباش.</span> </p> <p>از ظاهر این آیه برمی‌آید که رسول خدا (ص) -العیاذ باللَّه-نسبت به حقیقت آنچه بر او نازل گردیده دچار تردید شده و لیکن آیه شریفه چنین لازمه‌ای ندارد.<span class="footnote" rel="2" title="این سبک خطاب در صورتی مستلزم آن لازمه است که متوجه فردی معمولی باشد، نه یک پیامبر که از ناحیه پروردگارش پیامها دریافت نموده، به امتش ابلاغ می‌کند و بسیار می‌شود که از باب ایاک اعنی فاسمعی یا جارتی &lt;em&gt;، &lt;/em&gt; در به تو می‌گویم، دیوار تو بشنو خطاب متوجه شخص او باشد، ولی شخص او منظور نباشد &lt;em&gt;مترجم&lt;/em&gt;">*</span>     <code class="page" rel="10,182"/> </p><h3> <span class="title" rel="10_94">نکته‌ای که در مخاطب قرار دادن رسول گرامی ( ص) به خطاب: <span class="aya" rel="10_94" data-words="1-4">فإن کنت فی شک...</span> وجود دارد</span> </h3> <p> و این نوع خطاب همانطور که ممکن است متوجه کسی شود که به راستی دچار شک و تردید است، همچنین ممکن است متوجه کسی شود که خودش، هم یقین بر صحت و حقانیت کلام دارد و هم بر دلیل آن. و نیز می‌توان گفت: این مطلب دلیلهای بسیار دارد، و دلیلش تنها آن نیست که در دست تو است و برای افاده این معنا بطور کنایه می‌گویند اگر در حقیقت این مطلب تردید داری دلیلهای بسیاری بر حقیقت آن هست و فایده اینگونه سخن گفتن اینست که اگر شنونده واقعا تردید دارد، به آن ادله رجوع کند، و اگر یقین دارد ولی یکی از آن ادله برایش مورد شک واقع شده به سایر ادله مراجعه کند. </p> <p>و این جور سخن گفتن روشی است که در عرف تخاطب و تفاهم، شایع است، و عقلا به انگیزه قریحه‌ای که دارند این روش را در بین خود بکار می‌برند، مثلا وقتی می‌خواهند امری از امور را اثبات کنند، نخست به هر دلیلی که دارند استدلال می‌کنند، و سپس به طرف می‌گویند: اگر در این باره شک داری و یا فرض کنیم مطلوب را ایجاب نمی‌کند، دلیل دیگری بر این هست و آن فلان دلیل است، و خیال نکن که دلیل ما تنها آن بود که گفتیم. و این کنایه است از اینکه این مطلب دلیلهای بسیاری دارد که هر یک برای اثباتش کافی است، و احتیاج به بیش از یک دلیل ندارد. لیکن غرض از تکثیر آن اینست که به هر حال مطلب ثابت شود، چه با همه آن ادله و چه با یکی از آنها. </p> <p>در نتیجه برگشت معنای کلام به اینست: این معارفی است که خدای تعالی آن را با حجت‌های قاطعی برایت بیان کرده، که عقول بشر را از قبول آن مضطر و ناگزیر می‌سازد و داستانهایی است که همه از سنت جاری خدا در خلقش خبر می‌دهد و آثار باستانی موجود هم شاهد بر آن است. خدای سبحان آن معارف و این داستانها را در کتابی بیان کرده که شکی در آن نیست، پس بر طبق آنچه خدای تعالی بیان کرده حجت و دلیل وجود دارد، و علاوه بر آن، حجت دیگری نیز هست، و آن اینست که پیروان کتب آسمانی-البته آنهایی که به قرائت صحیح و درست آن آشنایند و آن را تحریف نمی‌کنند-این معارف و داستانها را در کتاب خود می‌یابند. </p> <p>پس معلوم شد که در این میان مبدأ و معادی هست و دینی الهی وجود دارد که فرستادگان خدا، مبعوث به دعوت بشر به سوی آنند، و انبیای هیچ امتی از امتها را دعوت<code class="page" rel="10,183"/> نکردند مگر آنکه آن امت در پذیرش دعوت پیغمبر خود دو طایفه شدند، یکی مؤمن و دیگری منکر و تکذیبگر. و خدای تعالی به دنبال این اختلاف آیتی فرستاده تا بین حق و باطل جدایی افکنده و بین اهل حق و باطل حکم کند. </p> <p>و این خود امری است که اهل کتاب نمی‌توانند انکارش کنند، تنها چیزی را که انکار کردند آیاتی از کتاب خود بود که به آمدن و بعثت خاتم الانبیاء- ص-بشارت می‌داد و نیز جزئیاتی بود که آنها را تغییر داده و تحریف کردند. </p> <p>و یکی از اشارات لطیف قرآن اینست که خدای سبحان در داستانهایی که در این سوره آورده داستان هود و صالح را ذکر نکرده، و این بدان جهت است که تورات موجود در دست یهودیان آن زمان این دو داستان را نداشته، و همچنین قصه شعیب و سرگذشت مسیح را نیاورده چون همه اهل کتاب در باره این دو داستان، توافق نداشتند و منظور آیه مورد بحث این بوده که به داستانهایی استشهاد کند که همه اهل کتاب آنها را قبول دارند و نمی‌توانند انکارش کنند. </p> <p>پس، این آیه حجتی را که بر رسول خدا (ص) القاء می‌کند که در استدلال برای مردم هم وزن آیه زیر است که می‌فرماید: <span class="aya" rel="26_197" data-words="1-11">أ و لم یکن لهم آیة أن یعلمه علماء بنی إسرائیل</span><span class="footnote" rel="1" title="آیا در همه این قرآن هیچ آیتی نیست که علمای بنی اسرائیل آن را قبول داشته باشند سوره شعراء، آیه ۱۹۷&quot;">*</span>. </p> <p>علاوه بر این، سوره مورد بحث از اولین سوره‌هایی است که در مکه نازل شده و در آن ایام، خصومت بین‌مسلمانان و اهل کتاب شدت نگرفته بود، و شدت این خصومت مخصوصا در مورد یهود در مدینه بالا گرفت، زمانی که رسول خدا (ص) به آن شهر هجرت فرمود و جنگهایی بین مسلمین و یهود واقع شد، آن روزها بود که کار دشمنی را بدانجا رساندند که به کلی نبوت را انکار نموده-و بنا بر حکایت قرآن کریم-گفتند: <span class="aya" rel="6_91" data-words="9-15">ما أنزل الله علی بشر من شیء</span><span class="footnote" rel="2" title="اصلا خدا بر هیچ بشری هیچ وحی نازل نکرده سوره انعام، آیه ۹۱&quot;">*</span>. </p> <p>پس، این بود آن معنایی که سیاق و زمینه گفتار، به آیه مورد بحث می‌دهد. و من خیال می‌کنم اگر خواننده عزیز این آیه و سایر آیاتی را که مناسب آنست-یعنی آیاتی که خدای تعالی در آن، رسول گرامی خود را مخاطب قرار داده و حقانیت دینی که بر او نازل شده است را بیان می‌کند، و آیاتی که بشر را تحدی کرده و به مقابله می‌خواند که شما نمی‌توانید مثل این قرآن را بیاورید و آیاتی که رسول خدا را توصیف می‌کند به اینکه وی در کار خود بصیرت دارد و از ناحیه     <code class="page" rel="10,184"/> پروردگارش دلیل و برهان دارد-مورد دقت قرار دهد، همین دقت او را در معنایی که ما کردیم قانع می‌سازد، و بطور مسلم از احتمالاتی که مفسرین در تفسیر آیه داده‌اند-احتمالاتی که به خاطر بی فایده بودنش از نقلش خودداری نمودیم-بی نیاز می‌سازد. </p> <h3> <span class="title" rel="10_94 10_95 10_96 10_97 10_98 10_99 10_100 10_101 10_102 10_103">مراد از حتمی شدن کلمه پروردگار، که در بیان علت زیانکاری مکذبین آمده است، حتمی شدن عذاب آتش است بر آنها</span> </h3> <p> <code class="aya" rel="10_95"/> <span class="aya" rel="10_95" data-words="1-11">و لا تکونن من الذین کذبوا بآیات الله فتکون من الخاسرین</span> در این آیه نخست رسول خدا (ص) را از تردید نهی می‌کند و سپس آن را ترقی داده و تا تکذیب به آیات خدا که خود عناد با حق و استکبار بر خداست کشانیده. آری هیچ آیتی، آیت نمی‌شود مگر وقتی که دلالتش واضح و بیانش روشن باشد، و چیزی که چنین است تکذیبش جز عناد و لجاجت علت و انگیزه دیگری نمی‌تواند داشته باشد. </p> <p>جمله‌ <span class="aya" rel="10_95" data-words="9-11">فتکون من الخاسرین</span> به دلیل اینکه حرف <em>فاء</em> بر سرش آمده نتیجه‌گیری و تفریع بر تکذیب به آیات خدا است، می‌خواهد بفرماید: عاقبت تکذیب به آیات خدا اینست که آدمی از زیانکاران می‌گردد. پس در حقیقت همین عاقبت وخیم مورد نهی واقع گشته است. </p> <p>و معنای آن اینست که: مبادا از زیانکاران باشی. و زیانکاری به معنای زایل شدن سرمایه به سبب کم شدن و یا از بین رفتن آن می‌باشد، و سرمایه آدمی در سعادت زندگی دنیا و آخرتش ایمان به خدا و آیات او است، چون در آیه بعدی خسران را تعلیل می‌کند به اینکه خاسران ایمان نمی‌آورند. </p> <p><code class="aya" rel="10_96"/><code class="aya" rel="10_97"/> <span class="aya" rel="10_96-97" data-words="1-13">إن الذین حقت علیهم کلمت ربک لا یؤمنون، و لو جاءتهم کل آیة...</span> این آیه شریفه با بیان اثر سویی که فعل منهی عنه دارد نهی سابق را تعلیل می‌کند. </p> <p>توضیح اینکه: اصل نظم به حسب معنای مستفاد از سیاق، اقتضاء داشت که گفته شود: ای پیامبر!مبادا که از مکذبین باشی، برای اینکه مکذبین ایمان نمی‌آورند و در نتیجه از زیانکاران خواهند شد، چون سرمایه سعادت، ایمان است . و لیکن جمله آنهایی که کلمه پروردگارت علیه آنان حتمی شده <em>را در جای کلمه</em> مکذبین قرار داده تا بفهماند سبب حکم چیست، یعنی چرا مکذبین زیانکارند. و علتش اینست که کلمه خدای سبحان علیه آنان حتمی شده  پس امر، به هر حال به دست خدای سبحان است. </p> <p>و اما آن کلمه الهی که علیه مکذبین به آیات خدا حتمی شده عبارت است از همان گفتاری که در اولین روز تشریع شریعت‌عامه بشری به آدم و همسرش و همه ذریه آن دو گفت، و قرآن کریم آن را اینگونه حکایت کرده: <span class="aya" rel="2_38" data-words="1-4">قلنا اهبطوا منها جمیعا</span>... <span class="aya" rel="2_39" data-words="1-12">و الذین کفروا و کذبوا بآیاتنا أولئک أصحاب النار هم فیها خالدون</span><span class="footnote" rel="1" title="گفتیم همگی از بهشت هبوط کنید و کسانی که کفر بورزند و آیات ما را تکذیب کنند اهل آتشند، و ایشان در آتش جاودانند سوره بقره، آیه ۳۸ و ۳۹&quot;">*</span>   <code class="page" rel="10,185"/> و این دوزخی شدن، همان چیزی است که در جمله: <span class="aya" rel="10_96" data-words="1-6">إن الذین حقت علیهم کلمت ربک</span> به عنوان بیان سبب خسران تکذیب گران منظور بوده است. پس تکذیب‌گرانند که کلمه عذاب دوزخ علیه آنان حتمی شده و همانهایند که ایمان نمی‌آورند، و به همین جهت است که خاسر و زیانکارند، برای اینکه سرمایه سعادت خود را که همان ایمان است از دست داده‌اند، و در نتیجه محروم از ایمان و از برکاتی که در دنیا و آخرت دارد شده‌اند. و چون این کلمه علیه آنان حتمی شده که ایمان نیاورند، پس هیچ راهی به ایمان آوردن ندارند هر چند که تمامی معجزات هم برایشان اقامه شود، <span class="aya" rel="10_97" data-words="6-9">حتی یروا العذاب الألیم</span> تا آنکه عذاب الیم را ببینند، وقتی عذاب را ببینند البته ایمان می‌آورند، ولی ایمان اضطراری فایده‌ای ندارد. </p> <p>و خدای سبحان در کلام مجیدش این معنا را مکرر آورده: که بر اثر خسران و ایمان نیاوردن ایشان کلمه خدا علیه منکرین و مکذبین حتمی و محقق شده است ، مثل آیه شریفه <span class="aya" rel="36_7" data-words="1-8">لقد حق القول علی أکثرهم فهم لا یؤمنون</span><span class="footnote" rel="1" title="آن سخن علیه بیشترشان حتمی شده و اثرش اینست که ایمان نخواهند آورد سوره یس، آیه ۷&quot;">*</span> و آیه شریفه‌ <span class="aya" rel="36_70" data-words="1-9">لینذر من کان حیا و یحق القول علی الکافرین</span><span class="footnote" rel="2" title="(این کتاب ذکر و قرآنی است مبین) تا افراد زنده را انذار کند، و تا آن سخن علیه کافران محقق شود سوره یس، آیه ۷۰&quot;">*</span> -یعنی زمینه فراهم شود برای آنها که آیات خدا را تکذیب می‌کنند تا به جرم همان تکذیبشان توفیق ایمان از آنان سلب گشته و زیانکار شوند-و آیه شریفه‌ <span class="aya" rel="41_25" data-words="13-29">و حق علیهم القول فی أمم قد خلت من قبلهم من الجن و الإنس إنهم کانوا خاسرین</span><span class="footnote" rel="3" title="و آن سخن در باره همه تکذیبگران در امتهای گذشته که قبل از شما بودند-هم در امتهای جنی و هم انسی تحقق یافت-به خاطر اینکه از پیش زمینه زیانکار شدن خود را فراهم کرده بودند سوره فصلت، آیه ۲۵&quot;">*</span>، و آیاتی دیگر. </p> <p>پس، از آیات مذکور سه نکته روشن گردید: اول اینکه: عناد و لجاجت با حق و تکذیب به آیات خدا کلمه عذاب جاودانه را علیه انسان حتمی می‌سازد. </p> <p>دوم اینکه: سرمایه سعادت آدمی تنها ایمان است. </p> <h3> <span class="title" rel="10_94 10_95 10_96 10_97 10_98 10_99 10_100 10_101 10_102 10_103">هر انسانی چه به اختیار و چه به اضطرار ایمان می‌آورد ولی ایمان اضطراری مقبول نیست</span> </h3> <p> و سوم اینکه: هر انسانی خواه ناخواه دارای ایمان هست، چه ایمان اختیاری و چه اضطراری با این تفاوت که ایمان اختیاری مقبول درگاه الهی است و آدمی را به سوی سعادت       <code class="page" rel="10,186"/> زندگی دنیا و آخرت سوق می‌دهد، و اما ایمان اضطراری که ایمان در هنگام دیدن عذاب است، نه در درگاه خدای تعالی مقبول است، و نه دردی را از او دوا می‌کند. </p> <h3> <span class="title" rel="10_98">معنای استثناء <span class="aya" rel="10_98" data-words="8-10">إلا قوم یونس</span> در آیه: <span class="aya" rel="10_98" data-words="1-5">فلو لا کانت قریة آمنت...</span> و اشاره به بعض وجوهی که در معنای این استثنا گفته شده است</span> </h3> <p> <code class="aya" rel="10_98"/> <span class="aya" rel="10_98" data-words="1-16">فلو لا کانت قریة آمنت فنفعها إیمانها إلا قوم یونس لما آمنوا کشفنا عنهم عذاب الخزی...</span> <span class="phrase">از ظاهر سیاق بر می‌آید که کلمه <em>لولا</em> برای تحضیض (ترغیب) است، و نیز بر می‌آید که منظور از جمله <em rel="fa_10_98_5-5" data-sentence="102:154">آمنت</em> ایمان اختیاری صحیح است، هم چنان که جمله بعد هم که می‌فرماید: <span class="aya" rel="10_98" data-words="6-7">فنفعها إیمانها</span> به این معنا اشعار دارد.</span> و از آنجا که این تحضیض بر امری ماضی واقع شده که هنوز تحقق نیافته قهرا معنای یاس و نومیدی را افاده می‌کند، یاسی که مساوی با نفی است، و چون چنین مفادی داشته قوم یونس را از آن استثناء کرده و فرموده: <span class="aya" rel="10_98" data-words="8-10">إلا قوم یونس</span>. </p> <p>و معنای آیه اینست که: چرا-از این قریه‌ها که رسولان ما به سویشان آمدند و اهل آن قریه‌ها آن رسولان را تکذیب کردند-هیچ قریه‌ای‌قبل از نزول عذاب ایمانی اختیاری نیاورد. تا ایمانش سودی به حالش داشته باشد، نه، هیچ قریه‌ای ایمان نیاورد مگر قوم یونس که وقتی ایمان آورد عذاب خوار کننده در زندگی دنیا را از آنان برداشتیم و تا مدتی-که همان اجل طبیعی آنان بود-از زندگی برخوردارشان نمودیم. و با این معنایی که ما برای آیه کردیم معلوم می‌شود که استثناء متصل است. </p> <p>بعضی<span class="footnote" rel="1" title="مجمع البیان، ج ۳، ص ۹۸">*</span> از مفسرین گفته‌اند: معنای آیه اینست که در گذشته هیچ چنین اتفاقی نیفتاد که اهل قریه‌ای همگی و بدون استثناء ایمان بیاورند مگر قوم یونس، و چرا همه قریه‌ها اینطور نباشند؟ لیکن این معنا برای آیه درست نیست، هر چند که فی نفسه معنای صحیحی است، برای اینکه آیه شریفه با خصوصیاتی که در آن هست با این معنا منطبق نیست. </p> <p>بعضی دیگر گفته‌اند: معنایش اینست که: از حال هیچ قریه‌ای از قری سابقه ندارد که نخست کفر ورزیده، سپس ایمان آورده و ایمانش سودمند به حالش شده باشد، مگر قوم یونس که وقتی ایمان آوردند ما عذاب را از آنان برداشته، از زندگی برخوردارشان کردیم. اشکالی که به این وجه وارد است همان اشکالی است که به وجه قبلی وارد بود. </p> <p><code class="aya" rel="10_99"/> <span class="aya" rel="10_99" data-words="1-10">و لو شاء ربک لآمن من فی الأرض کلهم جمیعا</span> یعنی اگر پروردگارت می‌خواست، تمامی انسانهایی که روی زمینند ایمان   <code class="page" rel="10,187"/> می‌آوردند، و لیکن اینطور نخواسته و در نتیجه همه ایمان نیاوردند، و از این به بعد هم همه ایمان نخواهند آورد. پس، مشیت در این باب با خدای سبحان است، و مطلب به خواست او بستگی دارد، و چون او چنین چیزی را نخواسته تو ای پیامبر نباید چنین طمع و توقعی داشته باشی، و نیز نباید در این باب خود را خسته کنی برای اینکه تو قادر نیستی مردم را مجبور بر ایمان کنی، و ایمانی که از روی اکراه باشد خواست ما نیست، آن ایمانی را ما از انسانها خواسته‌ایم که از حسن اختیار باشد. </p> <h3> <span class="title" rel="10_99 10_94 10_95 10_96 10_97 10_98 10_100 10_101 10_102 10_103">اشاره به اینکه ایمان باید اختیاری و بدون اکراه باشد و بیانی در مورد اینکه هیچ کس جز به اذن خدا ایمان نمی‌آورد و اگر خدا می‌خواست همه اهل زمین ایمان می‌آوردند</span> </h3> <p> و به همین جهت است که بعد از بیان این حقیقت، در قالب استفهام انکاری فرموده: <span class="aya" rel="10_99" data-words="11-17">أ فأنت تکره الناس حتی یکونوا مؤمنین</span>، یعنی بعد از آنکه بیان کردیم که امر مشیت و خواست به دست خدای تعالی است و او نخواسته که تمامی مردم ایمان بیاورند، و در نتیجه همه مردم به اختیار خود به هیچ وجه ایمان نخواهند آورد، با این حال دیگر راهی برای تو باقی نمانده جز اینکه فرضا مردم را به زور و به اکراه بر ایمان واداشته و مجبور سازی، و من این عمل را برای تو عملی منکر کرده‌ام و تو نباید دست به چنین کاری بزنی، و نمی‌توانی این کار را بکنی، و خود من هم ایمان این چنینی را قبول نمی‌کنم. </p> <p><code class="aya" rel="10_100"/> <span class="aya" rel="10_100" data-words="1-16">و ما کان لنفس أن تؤمن إلا بإذن الله و یجعل الرجس علی الذین لا یعقلون</span> بعد از آنکه در آیه سابق فرمود امر ایمان آوردن مردم به دست خدای سبحان است، اگر بخواهد همه اهل زمین ایمان بیاورند ایمان خواهند آورد، و لیکن این را نخواسته، پس جای این نیست که کسی در ایمان آوردن همه طمع ببندد ، اینک در این آیه نکته‌ای در بیان این معنا اضافه کرده که حاصلش اینست: ملک-به کسر میم-فقط و فقط از آن خدا است، پس تنها او است که اصالتا و بدون نیاز به موافقت و اجازه کسی می‌تواند در ملک عالم تصرف کند، و کس دیگری در این اصالت تصرف شریک او نیست. بله، مگر اینکه او به بعضی از مخلوقاتش در بعضی از تصرفات اجازه بدهد. </p> <p>و ایمان به خدا-البته ایمان اختیاری-و راه یافتن به سوی او مانند سایر موجودات عالم و سایر امور در تحققش محتاج به سببی است خاص به خودش، و این سبب هر چه باشد مؤثر واقع نمی‌شود و سببیتش کار آمد نمی‌گردد و مسبب خود را که همان ایمان آدمی است پدید نمی‌آورد مگر به اذن خدای سبحان، لیکن خدای سبحان این اذن را در همه موارد نمی‌دهد، تنها در خصوص انسانی می‌دهد که پذیرای حق باشد. و اما انسانی که معاند حق است و در برابر حق لجاجت می‌کند خدای تعالی پلیدی و ضلالت را نصیب او می‌کند،  (چون خود او با بدی اختیارش سبب پلیدی و ضلالت را که همان عناد و لجاجت است انتخاب کرده) پس امیدی در<code class="page" rel="10,188"/> ایمان آوردن او و سعادت یافتنش نیست. </p> <h3> <span class="title" rel="10_100">در آیه شریفه: <span class="aya" rel="10_100" data-words="1-4">و ما کان لنفس...</span> از شک و تردید (در مقابل ایمان) به رجس و پلیدی تعبیر شده است</span> </h3> <p> و اگر خدای تعالی در کارآمد شدن سبب ایمان در مورد انسانی اذن دهد غیر اینگونه انسانهای معاند و تکذیبگر است، پس اینکه فرمود: <span class="aya" rel="10_100" data-words="1-9">و ما کان لنفس أن تؤمن إلا بإذن الله</span> حکمی است عام و حقیقی، نه صرف اعتبار، حکمی است که دارای ایمان شدن نفوس را منوط و وابسته به اذن خدای تعالی کرده. و در اینکه فرمود: <span class="aya" rel="10_100" data-words="10-12">و یجعل الرجس...</span> خواست تا استعداد دریافت اذن را از آنهایی که تعقل ندارند سلب کند و امکان رسیدن به اذن خدا را مختص غیر این طایفه بسازد. و <span class="phrase">منظور از <em rel="fa_10_100_12-12" data-sentence="9:84">رجس</em> در خصوص این آیه چیزی در مقابل ایمان است، و معلوم است که مقابل ایمان شک و تردید است.</span> پس در این آیه شک و تردید، رجس و پلیدی خوانده شده. به این معنا که شک مصداقی است که عنوان رجس بر آن صادق است، و این رجس در آیه زیر معرفی شده است: <span class="aya" rel="6_125" data-words="9-29">و من یرد أن یضله یجعل صدره ضیقا حرجا کأنما یصعد فی السماء کذلک یجعل الله الرجس علی الذین لا یؤمنون</span><span class="footnote" rel="1" title="و کسی که خدا می‌خواهد گمراهش کند سینه‌اش (دلش) را برای پذیرفتن حق تنگ و متنفر می‌کند گویی می‌خواهد به آسمان پرواز کند، آری خدا این چنین رجس را مسلط بر کسانی می‌کند که ایمان نمی‌آورند سوره انعام، آیه ۱۲۵&quot;">*</span>. </p> <p>و نیز در خصوص این آیه منظور از جمله‌ <span class="aya" rel="10_100" data-words="14-16">الذین لا یعقلون</span> تکذیب کنندگان آیات خدا است، و از این جهت آنان را بی عقل خوانده که تکذیب کنندگان آیات خدا یکی از طوایفی هستند که کلمه عذاب علیه آنان محقق و حتمی شده و از کسانی هستند که خدا بر دلهایشان مهر زده در نتیجه دیگر تعقل نمی‌کنند، هم چنان که در جای دیگر در بیان وضع آنان فرموده: <span class="aya" rel="9_93" data-words="14-21">و طبع الله علی قلوبهم فهم لا یعلمون</span><span class="footnote" rel="2" title="خدا بر دلهایشان مهر زده در نتیجه دیگر نمی‌دانند سوره توبه، آیه ۹۳&quot;">*</span> <code class="aya" rel="10_101"/> <span class="aya" rel="10_101" data-words="1-8">قل انظروا ما ذا فی السماوات و الأرض</span> یعنی نظر کنید بدانچه در آسمانها و زمین است از مخلوقات مختلف و گوناگونی که هر یک آیتی از آیات خدا است، و به ایمان دعوت می‌کند. و ظاهر اینکه فرمود: <span class="aya" rel="10_101" data-words="9-18">و ما تغنی الآیات و النذر عن قوم لا یؤمنون</span> این است که حرف <em>ما</em> در آن استفهامی باشد و این جمله به انگیزه انکار و اظهار تاسف آورده شده باشد، نظیر این گفتار یک طبیب به بیمار غیر قابل علاجش که من مرگ را به چه چیز معالجه کنم . جمله مورد بحث نیز می‌فرماید: ای پیامبر!ما به تو دستور دادیم آنان را با این پیام ما: <span class="aya" rel="10_101" data-words="1-6">قل انظروا ما ذا فی السماوات...</span> انذار کنی و بترسانی،     <code class="page" rel="10,189"/> اما انذارها و یا آیات چه تاثیری در آنان دارد، با اینکه ایمان ندارند و ایمان نمی‌آورند،  (یعنی با اینکه تصمیم جدی دارند بر اینکه ایمان نیاورند) و این عزمشان به خاطر مهری است که بر دلهایشان زده شده. چه بسا مفسرینی که گفته‌اند:<span class="footnote" rel="1" title="تفسیر الکبیر، ج ۱۷، ص ۱۷۰">*</span> حرف <em>ما</em> استفهامی نیست، بلکه نافیه است،  (و آیه می‌خواهد بفرماید: آیات و انذارها در مردمی که ایمان ندارند تاثیری نمی‌گذارد). </p> <p><code class="aya" rel="10_102"/> <span class="aya" rel="10_102" data-words="1-9">فهل ینتظرون إلا مثل أیام الذین خلوا من قبلهم</span> این جمله-به شهادت حرف <em>فاء</em> که بر سر آن آمده-تفریع بر حرف <em>ما</em> در جمله سابق است که می‌فرمود: <span class="aya" rel="10_101" data-words="9-18">و ما تغنی الآیات و النذر عن قوم لا یؤمنون</span>، و معنایش این است: حال که معلوم شد آیات و انذارها هیچ اثری در آنان ندارد و آنها ایمان نمی‌آورند پس روزگار و سرنوشتی را نباید انتظار داشته باشند مگر مثل سرنوشت و روزگاری‌که امثال آنان در قرون گذشته داشتند. آری، اینان خود را ذخیره کرده‌اند برای عذاب الهی، عذابی که بین تو و بین آنان جدایی افکنده آنان را هلاک می‌کند. برای اینکه کلمه عذاب بر آنان حتمی گشته است. </p> <p>و به همین جهت رسول گرامی خود را مامور کرد به اینکه این حقیقت را به آنان ابلاغ کند: <span class="aya" rel="10_102" data-words="10-11">قل فانتظروا</span> -بگو منتظر باشید ، یعنی منتظر روزگاری مانند روزگار کسانی که قبل از شما بودند و یا به عبارتی منتظر روز عذابی باشید که بین من و شما جدایی می‌افکند، پس در آن روز ایمان خواهید آورد، اما ایمانی که هیچ سودی به حالتان ندارد. <span class="aya" rel="10_102" data-words="12-15">إنی معکم من المنتظرین</span> -من نیز با شما از منتظران هستم . </p> <p>البته در سابق گفتیم که استفهام در این آیه انکاری است. </p> <p><code class="aya" rel="10_103"/> <span class="aya" rel="10_103" data-words="1-6">ثم ننجی رسلنا و الذین آمنوا</span> این جمله تتمه صدر آیه قبلی است که می‌فرمود: <span class="aya" rel="10_102" data-words="1-9">فهل ینتظرون إلا مثل أیام الذین خلوا من قبلهم</span>. و جمله‌ <span class="aya" rel="10_102" data-words="10-11">قل فانتظروا...</span> جمله‌ای است معترضه، و نظم اصلی گفتار از نظر معنا به این قرار است: <span class="aya" rel="10_102" data-words="1-2">فهل ینتظرون</span> آیا قوم تو، ای رسول اسلام انتظار می‌کشند <span class="aya" rel="10_102" data-words="3-9">إلا مثل أیام الذین خلوا من قبلهم</span> سرنوشتی غیر آنچه که امتهای کافر گذشته داشتند که کلمه عذاب بر آنان حتمی گردید، و در نتیجه آیت عذاب را به سویشان فرستادیم‌ <span class="aya" rel="10_103" data-words="1-6">ثم ننجی رسلنا و الذین آمنوا</span> آن گاه رسولان خود و آنهایی که ایمان آورده بودند را نجات دادیم؟ حال باید دید چرا جمله‌ <span class="aya" rel="10_102" data-words="11-15">فانتظروا إنی معکم من المنتظرین</span> در بین صدر و ذیل آیه فاصله شده است؟ علتش اینست که این جمله آن ارتباطی را که با جمله قبلش دارد با جمله   <code class="page" rel="10,190"/> بعدش ندارد،  (زیرا جمله قبلش نیز سخن از انتظار داشت) و جا داشت جمله مورد بحث به عنوان جواب از آن جمله، پهلوی آن قرار بگیرد و بفهماند که رسول خدا (ص) نیز مثل شما کفار منتظر هست، و بعدا مساله نجات را ذکر کند که اختصاصی به رسول خدا  (ص) ندارد. و به عبارت ساده‌تر: انتظار حکم بین خودش و بین آنها مخصوص رسول خدا بود. و اما انتظار اینکه بعد از قضای حکم، خداوند رسول و مؤمنین را نجات دهد مخصوص شخص رسول نبود. علت دیگرش این است که انتظار رسول خدا (ص) انتظار قضاء فصل و جدا سازی بین اهل حق و باطل نبود، بلکه انتظار نجات دادن مؤمنین از عذاب بود، و این چیزی نبود که منظور اصلی گفتار باشد، زیرا آن منظوری که کلام در صدد ایفای آنست انذار و ترساندن مشرکین است، نه بشارت نجات به رسول خدا (ص) و مؤمنین-دقت بفرمایید. </p> <h3> <span class="title" rel="10_103 10_94 10_95 10_96 10_97 10_98 10_99 10_100 10_101 10_102">وعده خداوند به نجات دادن مؤمنین از امت اسلام، همانطور که پیامبران و مؤمنین از امم گذشته را نجات داد</span> </h3> <p> و اما اینکه فرمود: <span class="aya" rel="10_103" data-words="7-11">کذلک حقا علینا ننج المؤمنین</span> (با در نظر گرفتن حرف <em>کاف</em>  تشبیه، که در اول آن آمده) معنایش اینست که: همانطور که همواره رسولان و ایمان آورندگان از امتهای گذشته را هنگام نزول عذاب نجات داده‌ایم، همچنین نجات دادن مؤمنین به وسیله تو نیز حقی است بر عهده ما. پس جمله‌ <span class="aya" rel="10_103" data-words="8-9">حقا علینا</span> مفعول مطلقی است که در جای فعل حذف شده‌اش نشسته، و تقدیر کلام حق ذلک علینا حقا است. و حرف <em>ال</em> در کلمه  <em>المؤمنین</em> الف و لام عهد است، که معنایش مؤمنین معهود می‌باشد، یعنی مؤمنین این امت. </p> <p>این جمله بیانگر وعده جمیلی است به رسول خدا (ص) و به مؤمنین از این امت، که خدای تعالی آنان را نجات خواهد داد. </p> <p>و بعید نیست از اینکه در این جمله نام رسول خدا (ص) را نیاورده و تنها فرموده: مؤمنین را نجات می‌دهیم ، با اینکه در مورد امتهای سابق، رسولان را با مؤمنین ذکر کرده بود، استفاده شود که رسول خدا (ص) این نجات موعود را درک نمی‌کند، و خدای تعالی بعد از رحلت آن جناب، مؤمنین امتش را نجات می‌دهد، هم چنان که از تکرار شدن مضمونی چون: <span class="aya" rel="40_77" data-words="6-14">فإما نرینک بعض الذی نعدهم أو نتوفینک فإلینا یرجعون</span><span class="footnote" rel="1" title="یا بعضی از وعده‌های خود را در حال زندگیت به تو نشان می‌دهیم، و یا قبل از آن تو را از دنیا می‌بریم، پس همه به سوی ما بر می‌گردند">*</span> همین معنا به ذهن آدمی درآید. </p> <h3> بحث روایتی‌ <span class="title" rel="10_94 10_98"> (روایاتی در ذیل آیه: <span class="aya" rel="10_94" data-words="1-4">فإن کنت فی شک</span>... <span class="aya" rel="10_98" data-words="9-10">قوم یونس...</span>) </span> </h3> <p> در تفسیر عیاشی از محمد بن سعید اسدی<span class="footnote" rel="1" title="در تفسیر عیاشی، ج ۲، ص ۱۲۸، به جای محمد بن سعید اسدی &quot;محمد بن سعید الازدی  می‌باشد">*</span> روایت کرده که موسی بن محمد بن رضا به وی خبر داده که یحیی بن اکثم نامه‌ای به وی نوشت تا در آن نامه از وی سؤالهایی کند، و پرسیده: در آیه‌ <span class="aya" rel="10_94" data-words="1-11">فإن کنت فی شک مما أنزلنا إلیک فسئل الذین یقرؤن الکتاب</span> روی سخن با کیست؟ اگر با رسول خدا (ص) باشد لازمه‌اش این می‌شود که آن جناب به آنچه به او نازل شده شک داشته باشد و اگر روی سخن با غیر آن جناب باشد لازمه‌اش اینست که قرآن بر غیر آن جناب نازل شده باشد. </p> <p>موسی می‌گوید: من این سؤال را از برادرم (علی بن محمد هادی ع) کردم، فرمود: اما اینکه فرموده: <span class="aya" rel="10_94" data-words="1-13">فإن کنت فی شک مما أنزلنا إلیک فسئل الذین یقرؤن الکتاب من قبلک</span> مخاطب در آن، رسول خدا (ص) است، ولی آن جناب نسبت به آنچه به وی وحی شده بود شک و تردید نداشت، و لیکن از آنجا که جاهلان می‌پرسیدند چطور شد که خدا فرشته‌ای به سوی ما مبعوث نکرد و چگونه فردی مبعوث کرده که در بی نیاز نبودن از خوردن و نوشیدن و راه رفتن در بازارها مثل همه مردم است لذا خدای سبحان به پیامبرش وحی کرد (که اگر ادله تو برای آنان قانع کننده و مؤثر واقع نشد، این دلیل را برایشان بیاور) که نخست اهل کتاب را نزد خود و ایشان حاضر سازی، و در پیش روی این جاهلان از اهل کتاب بپرسی مگر پیامبران شما غیر بشر بودند؟ و مگر غذا نمی‌خوردند و نوشیدنی نمی‌نوشیدند؟ و مگر در بازارها قدم نمی‌زدند؟ ! (وقتی همه گفتند: آری، پیامبران ما همه از جنس بشر بودند و همه این لوازم بشری را داشتند، آن وقت به ایشان بگو) خوب، پیغمبر شما هم فردی مانند آن پیامبران است، و من نیز مثل آنها هستم. </p> <p>پس، اگر در این آیه فرموده: اگر تو در شک هستی با اینکه آن جناب شکی نداشته، خواسته است از دیدگاه جاهلان مردد سخن گفته باشد، هم چنان که در آیه شریفه، <span class="aya" rel="3_61" data-words="10-30">فقل تعالوا ندع أبناءنا و أبناءکم و نساءنا و نساءکم و أنفسنا و أنفسکم ثم نبتهل فنجعل لعنت الله علی الکاذبین</span><span class="footnote" rel="2" title="بگو بیایید ما فرزندان و زنان و نفس‌های خود را بخوانیم، و شما فرزندان و زنان و نفس‌هایتان را بخوانید آن گاه لعنت خدا را علیه آن طایفه که از بین ما و شما دروغگو است درخواست کنیم سوره آل عمران، آیه ۶۱&quot;">*</span>، با اینکه خدای تعالی می‌داند رسول گرامی‌اش دروغ نمی‌گوید، و رسالت او را     <code class="page" rel="10,192"/> می‌رساند، مع ذلک آن جناب را مانند طایفه مقابلش جایز الخطاء قلمداد کرده تا در مخاصمه، رعایت انصاف را کرده باشد و گرنه هم خدا می‌دانست که رسول اللَّه (ص) دروغ نمی‌گوید و هم آن جناب می‌دانست که راستگو است، چیزی که هست خواست تا در مقام احتجاج رعایت انصاف را کرده باشد.<span class="footnote" rel="1" title="تفسیر عیاشی، ج ۲، ص ۱۲۸">*</span> مؤلف: شیخ صدوق-قدس سره-این روایت را در کتابش<span class="footnote" rel="2" title="معانی الاخبار، علل الشرائع، ط بیروت، ص ۱۲۹">*</span> به سند خود از موسی بن محمد بن علی نقل کرده‌و برگشت آن به همان روایتی است که نقل کردیم. و در بعضی<span class="footnote" rel="3" title="تفسیر قمی، ج ۱ ص ۳۱۷، تفسیر عیاشی، ج ۲ ص ۱۲۸">*</span> از روایات آمده که: این آیه شریفه در شب معراج نازل شد و در آن، رسول خدا (ص) مامور شد تا از ارواح انبیاء (ع) از این معنا سؤال کند، و همین انبیاء مورد نظر آیه <span class="aya" rel="10_94" data-words="9-13">الذین یقرؤن الکتاب من قبلک</span> بوده‌اند. همین وجه از زهری نیز روایت شده، و لیکن این روایت به خوبی و بطور روشن با لفظ آیه انطباق ندارد. </p> <p>و در الدر المنثور است که عبد الرزاق و ابن جریر از قتاده روایت کرده که در تفسیر این آیه گفته است: برای ما اینطور نقل کردند که رسول خدا (ص) گفته است: من نه شک دارم و نه می‌پرسم<span class="footnote" rel="4" title="الدر المنثور، ج ۳، ص ۳۱۷">*</span>. </p> <p>و در تفسیر عیاشی از معمر روایت آورده که گفت: امام ابو الحسن الرضا (ع) فرمود: یونس از طرف خدای تعالی ماموریتهایی داشت که همه را به قومش رسانید، تا در آخر، نشانیهای عذاب هویدا گشت، پس مردم بین خود و اطفالشان و بین حیوانات و بچه‌هایشان جدایی انداختند، آن گاه به درگاه خدای-عز و جل-تضرع و زاری کردند، و خدا هم عذاب را از آنان برداشت...<span class="footnote" rel="5" title="تفسیر عیاشی، ج ۲، ص ۱۳۷">*</span>. </p> <p>مؤلف: داستان یونس و قومش-ان شاء اللَّه-بزودی در تفسیر بعضی از آیاتی که متعرض جزئیات داستان او است، می‌آید. </p> <p>و در الدر المنثور است که ابن ابی حاتم و لالکائی-در کتاب السنة-از علی بن           <code class="page" rel="10,193"/> ابی طالب (ع) روایت کرده‌اند که فرمود: بر حذر بودن مقدرات (قضا و قدر) را بر نمی‌گرداند، ولی دعا مقدرات را بر می‌گرداند و این مطلب در قرآن کریم آمده آنجا که می‌فرماید: <span class="aya" rel="10_98" data-words="8-16">إلا قوم یونس لما آمنوا کشفنا عنهم عذاب الخزی...</span><span class="footnote" rel="1" title="الدر المنثور، ج ۳، ص ۳۱۷">*</span> مؤلف: صاحب الدر المنثور روایت دیگری در همین معنا از ابن النجار از عایشه از رسول خدا (ص) نقل کرده است<span class="footnote" rel="2" title="الدر المنثور، ج ۳، ص ۳۱۸">*</span>. </p> <p>و <span class="phrase">در کافی<span class="footnote" rel="3" title="کافی، ج ۱، ص ۲۸۸، ح ۱">*</span> و بصائر<span class="footnote" rel="4" title="بصائر، معانی الاخبار، ص ۱۳۸،  (معنی الرجس)">*</span> با ذکر سند از ابی بصیر از امام صادق (ع) روایت شده که فرمود: <em rel="fa_10_100_12-12" data-sentence="235:50">رجس</em> عبارت است از شک و ما ابدا در دین خود شک نمی‌کنیم.</span> </p> 
