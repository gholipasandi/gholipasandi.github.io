<h3 class="ayas">سوره یوسف آیه‌های ۵۸ تا ۶۲</h3><code class="section" rel="12_58-62"/><h3>ترجمه آیات</h3> <p> <span class="trans" rel="12_58">برادران یوسف آمدند و بر او وارد شدند، او ایشان را شناخت ولی آنها وی را نشناختند.  «۵۸» </span><span class="trans" rel="12_59">و هنگامی که (یوسف) بار آذوقه آنها را آماده کرد گفت:  (دفعه آینده) آن برادری را که از پدر دارید نزد من آرید، آیا نمی‌بینید که من حق پیمانه را ادا می‌کنم و من بهترین میزبانانم؟.  «۵۹» </span><span class="trans" rel="12_60">و اگر او را نزد من نیاورید نه کیل (و پیمانه‌ای از غله) نزد من خواهید داشت و نه (اصلا) نزدیک من شوید.  «۶۰» </span><span class="trans" rel="12_61">گفتند ما با پدرش گفتگو خواهیم کرد (و سعی می‌کنیم موافقتش را جلب نماییم) و ما این کار را خواهیم کرد.  «۶۱» </span><span class="trans" rel="12_62">سپس به کارگزاران و غلامان خویش گفت: آنچه را به عنوان قیمت پرداخته‌اند در بارهایشان بگذارید تا شاید پس از مراجعت به خانواده خویش آن را بشناسند و شاید برگردند.  «۶۲» </span></p>       <h3>بیان آیات‌ <span class="title" rel="12_58 12_59 12_60 12_61 12_62">بیان آیاتی که وارد شدن برادران یوسف را بر یوسف (علیه السلام) -که اینک حکمران بود!-و گفتگوی آنها را حکایت می‌کنند</span> </h3> <p> فصل دیگری از داستان یوسف (ع) است که در چند آیه خلاصه شده و آن<code class="page" rel="11,284"/> عبارت از آمدن برادران یوسف نزد وی، در خلال چند سال قحطی است تا از او جهت خاندان یعقوب طعام بخرند، و این پیشامد-مقدمه‌ای شد که یوسف بتواند برادر مادری<span class="footnote" rel="1" title="منظور برادر پدر و مادری است">*</span> خود را از کنعان به مصر نزد خود بیاورد، و این برادر، همان است که با یوسف مورد حسادت برادران واقع شد و برادران در آغاز داستان گفتند: <span class="aya" rel="12_8" data-words="3-12">لیوسف و أخوه أحب إلی أبینا منا و نحن عصبة</span><span class="footnote" rel="2" title="سوره یوسف، آیه ۸">*</span> و بعد از آوردن او، خود را به سایرین نیز معرفی نموده، سرانجام یعقوب را هم از بادیه کنعان به مصر منتقل ساخت. </p> <p>و اگر در ابتدای امر، خود را معرفی نکرد برای این بود که می‌خواست اول برادر مادریش را احضار نماید تا در موقعی که خود را به برادران پدریش معرفی می‌کند او نیز حاضر باشد و در نتیجه صنع خدای را نسبت به آن دو و پاداشی را که خداوند به آن دو در اثر صبر و تقواشان ارزانی داشت مشاهده کنند و بعلاوه وسیله‌ای برای احضار همه آنان باشد. و این پنج آیه متضمن آمدن فرزندان یعقوب به مصر و نقشه‌ای است که یوسف برای احضار برادر مادری خود کشید، که اگر بار دیگر محتاج به طعام شدند تا او را نیاورند طعام نخواهند گرفت، ایشان نیز پذیرفتند. </p> <p> <span class="aya" rel="12_58" data-words="1-11">و جاء إخوة یوسف فدخلوا علیه فعرفهم و هم له منکرون</span>. </p> <p>در این جمله مطالب زیادی حذف شده، و اگر متعرض آن نگشته برای این بوده که غرض مهمی بدان متعلق نمی‌شده، غرض تنها بیان چگونگی پیوستن برادر مادری یوسف به وی و شرکتش در نعمت‌ها و منت‌های الهی او و سپس شناختن برادران و پیوستن خاندان یعقوب به او بوده و این قسمت‌ها که مورد غرض بوده منتخبی است از داستان یوسف و وقایعی که بعد از رسیدن به عزت مصر رخ داده است. </p> <p>برادرانی که برای خریدن طعام به مصر آمدند همان برادران عصبه و قوی بودند (که او را به چاه انداختند) و برادر مادری همراهشان نبود زیرا یعقوب بعد از واقعه یوسف با او انس می‌گرفت، و هرگز او را از خود جدا نمی‌کرد و این معانی از آیات زیر به خوبی استفاده می‌شود. </p> <p>و بین وارد شدن ایشان به مصر و بیرون آمدن یوسف از زندان و منصوب شدنش به وزارت مالیه و خزانه‌داری کل، و رسیدنش به مقام عزیزی مصر بیشتر از هفت سال فاصله بوده، زیرا برادران بطور مسلم در بعضی از سالهای قحطی به مصر آمدند تا طعامی خریداری کنند، و این سالها بعد از هفت سال فراوانی اتفاق افتاده، و ایشان از آن روزی که یوسف را بعد از بیرون شدن از     <code class="page" rel="11,285"/> چاه به دست مکاریان و کاروانی که از کنار چاه عبور می‌کردند سپردند دیگر او را ندیدند، و یوسف آن روز، کودکی خردسال بود، و بعد از آن، مدتی در خانه عزیز و چند سالی در زندان و بیشتر از هفت سال هم هست که عهده‌دار امر وزارت است، بعلاوه اینکه او روزی که از برادران جدا شد یک کودک بیش نبود و امروز در لباس وزارت و زی سلاطین درآمده، دیگر چگونه ممکن بود کسی احتمال دهد که او مردی عبری و بیگانه از نژاد قبطی مصر باشد و خلاصه چگونه ممکن بود برادران حدس بزنند که او برادر ایشان و همان یوسف خودشان است. </p> <p>بخلاف یوسف، که برادران را در آن وضعی که دیده بود الآن نیز در همان وضع می‌بیند و کیاست و فراست نبوت هم کمکش می‌کند و بی‌درنگ ایشان را می‌شناسد هم چنان که فرمود: <span class="aya" rel="12_58" data-words="1-11">و جاء إخوة یوسف فدخلوا علیه فعرفهم و هم له منکرون</span>. </p> <h3> <span class="title" rel="12_58 12_59 12_60 12_61 12_62">در خواست آوردن برادر ابوینی خود از برادران پدری با تشویق، تهدید و تدبیر</span> </h3> <p> <code class="aya" rel="12_59"/> <span class="aya" rel="12_59" data-words="1-20">و لما جهزهم بجهازهم قال ائتونی بأخ لکم من أبیکم أ لا ترون أنی أوفی الکیل و أنا خیر المنزلین</span> راغب در مفردات خود گفته: <em>جهاز</em> ، هر متاع و یا چیز دیگری است که قبلا تهیه شود، و تجهیز به معنای حمل این متاع و یا فرستادن آن است<span class="footnote" rel="1" title="مفردات راغب، ماده &lt;em&gt;جهز&lt;/em&gt; ">*</span>. و بنا به گفته وی معنا این می‌شود که بعد از آنکه متاع و یا طعامی که جهت ایشان آماده کرده و به ایشان فروخته بود بار کرد، دستورشان داد که بایستی آن برادر دیگری که تنها برادر پدری ایشان و برادر پدری و مادری یوسف است همراه بیاورند، و گفت: <span class="aya" rel="12_59" data-words="6-7">ائتونی بأخ...</span>. </p> <p>و معنای ایفای به کیل در جمله‌ <span class="aya" rel="12_59" data-words="11-16">أ لا ترون أنی أوفی الکیل</span> این است که من به شما کم نفروختم، و از قدرت خود سوء استفاده ننموده و به اتکای مقامی که دارم به شما ظلم نکردم <span class="aya" rel="12_59" data-words="17-20">و أنا خیر المنزلین</span> یعنی من بهتر از هر کس واردین به خود را اکرام و پذیرایی می‌کنم و این خود تحریک ایشان به برگشتن است، و تشویق ایشان است تا در مراجعت، برادر پدری خود را همراه بیاورند. </p> <p>و این تشویق در برابر تهدیدی است که در آیه بعدی: <span class="aya" rel="12_60" data-words="1-11">فإن لم تأتونی به فلا کیل لکم عندی و لا تقربون</span> کرد، و گفت که اگر او را نیاورید دیگر طعامی به شما نمی‌فروشم، و دیگر مانند این دفعه، شخصا از شما پذیرایی نمی‌کنم، این را گفت تا هوای مخالفت و عصیان او را در سر نپرورانند، هم چنان که از گفتار ایشان در آیه آتیه که گفتند: <span class="aya" rel="12_61" data-words="2-7">سنراود عنه أباه و إنا لفاعلون</span> -بزودی   <code class="page" rel="11,286"/> از پدرش اصرار می‌کنیم و بهر نحو شده فرمان تو را انجام می‌دهیم برمی‌آید که برادران یوسف فرمان او را پذیرفتند و با این قول صریح خود، او را دلخوش ساختند. </p> <p>اینهم معلوم است که کلام یوسف که در موقع برگشتن برادران به ایشان گفته: که باید برادر پدری خود را همراه بیاورید آنهم با آن همه تاکید و تحریص و تهدید که داشت، کلامی ابتدایی نبوده، و از شان یوسف هم بدور است که ابتداء و بدون هیچ مقدمه‌ای این حرف را زده باشد، زیرا اگر اینطور بود برادران حدس می‌زدند که شاید این مرد همان یوسف باشد که اینقدر اصرار می‌ورزد ما برادر پدری خود را که برادر پدر و مادری اوست همراه بیاوریم، پس قطعا مقدماتی در کار بوده که ذهن آنان را از چنین حدسی منصرف ساخته و نیز از احتمال و توهم اینکه وی قصد سویی نسبت به آنان دارد بازشان داشته است. </p> <p>و در اینکه بطور احتمال می‌دانیم چنین مقدماتی در کار بوده حرفی نیست و لیکن آن کلمات و گفتگوهای بسیاری که مفسرین در این مقام از او نقل کرده‌اند هیچ دلیلی از قرآن بر آنها وجود ندارد و هیچ قرینه‌ای هم در سیاق قصه بر آنها نیست، و روایتی هم که مورد اطمینان باشد به نظر نمی‌رسد. </p> <p>کلام خدای تعالی هم خالی از تعرض به آن است، تنها چیزی که از کلام خدای تعالی استفاده می‌شود این است که یوسف از ایشان پرسیده که به چه علت به مصر آمده‌اید؟ ایشان هم جواب داده‌اند که ده برادرند و یک برادر دیگر در منزل نزد پدر جا گذاشته‌اند چون پدرشان قادر بر مفارقت او، و راضی به فراق او نمی‌شود حال چه مسافرت باشد و چه گردش و چه مانند آن، یوسف هم اظهار علاقه کرد که دوست می‌دارد او را ببیند و باید بار دیگر او را همراه خود بیاورند. </p> <p><code class="aya" rel="12_60"/> <span class="aya" rel="12_60" data-words="1-11">فإن لم تأتونی به فلا کیل لکم عندی و لا تقربون</span> کیل به معنای مکیل (کشیدنی) است که مقصود از آن طعام است، و اینکه فرمود: <span class="aya" rel="12_60" data-words="9-11">و لا تقربون</span> معنایش این است که حق ندارید به سرزمین من نزدیک شده و نزد من حضور بهم رسانید و طعام بخرید، و معنای آیه روشن است که خواسته است برادران را تهدید کند و  (هم چنان که گذشت) از مخالفت امر خود زنهار دهد. </p> <p><code class="aya" rel="12_61"/> <span class="aya" rel="12_61" data-words="1-7">قالوا سنراود عنه أباه و إنا لفاعلون</span>. </p> <p>کلمه مراوده همانطور که در سابق گذشت به معنای این است که انسان در باره امری پشت سر هم و مکرر مراجعه نموده و اصرار بورزد و یا حیله بکار برد، پس اینکه به یوسف گفتند: <span class="aya" rel="12_61" data-words="2-4">سنراود عنه أباه</span> دلیل بر این است که ایشان قبلا برای یوسف گفته بودند که پدرشان به مفارقت برادرشان رضایت نمی‌دهد، و هرگز نمی‌گذارد او را از وی دور کنیم، و اینکه گفتند: <em>پدرش</em> ، و نگفتند پدرمان خود مؤید<code class="page" rel="11,287"/> این معنا است. </p> <p>و معنای اینکه گفتند: <span class="aya" rel="12_61" data-words="5-7">و إنا لفاعلون</span> این است که، آوردن او و یا اصرار به پدر و وادار نمودنش به دادن برادر را انجام می‌دهیم، و معنای آیه روشن است و پیداست که با این جمله خواسته‌اند یوسف را دلخوش ساخته قبولی خود را فی الجمله اعلام دارند. </p> <p><code class="aya" rel="12_62"/> <span class="aya" rel="12_62" data-words="1-15">و قال لفتیانه اجعلوا بضاعتهم فی رحالهم لعلهم یعرفونها إذا انقلبوا إلی أهلهم لعلهم یرجعون</span>. </p> <p> <span class="phrase"><em rel="fa_12_62_3-3" data-sentence="0:780">فتیان</em> جمع <em rel="fa_12_62_3-3" data-sentence="60:763">فتی</em> به معنای پسر است، راغب در مفردات در معنای بضاعت گفته: قطعه‌ای وافر و بسیار از مال است که برای تجارت در نظر گرفته شده باشد، گفته می‌شود: ابضع بضاعة و ابتضعها و خداوند فرموده: <span class="aya" rel="12_65" data-words="14-17">هذه بضاعتنا ردت إلینا</span><span class="footnote" rel="1" title="این سرمایه ما است که به ما برگردانیده‌اند سوره یوسف، آیه ۶۵">*</span> و نیز فرموده: <span class="aya" rel="12_88" data-words="14-15">ببضاعة مزجاة</span><span class="footnote" rel="2" title="با سرمایه‌ای اندک سوره یوسف، آیه ۸۸">*</span> و اصل این کلمه <em rel="fa_12_62_5-5" data-sentence="655:210">بضع</em> -به فتحه باء-است، که به معنای پاره‌ای گوشت است که قطع و بریده گردد، و نیز گفته است: عبارت معروف فلان بضعة منی-فلانی بضعه‌ای از من است  معنایش این است که فلانی از شدت نزدیکی به من به منزله پاره‌ای از تن من است.</span> </p> <p>و نیز گفته: بضع به کسره باء به معنای قسمتی از عدد ده است، و عدد ما بین سه و ده را بضع می‌گویند: بعضی گفته‌اند بضع بیشتر از پنج و کمتر از ده را گویند<span class="footnote" rel="3" title="مفردات راغب، ماده بضع">*</span>. </p> <p>و <span class="phrase">کلمه <em rel="fa_12_62_7-7" data-sentence="5:42">رحال</em> جمع <em rel="fa_12_62_7-7" data-sentence="63:25">رحل</em> به معنای ظرف و اثاث است.</span> و کلمه انقلاب به معنای مراجعت است. </p> <p>و معنای آیه این است که یوسف به غلامان خود گفت: هر آنچه ایشان از قبیل پول و کالا در برابر طعام داده‌اند در خرجین‌هایشان بگذارید تا شاید وقتی به منزل می‌روند و خرجین‌ها را باز می‌کنند بشناسند که کالا همان کالای خود ایشان است، و در نتیجه دوباره نزد ما برگردند، و برادر خود را همراه بیاورند، زیرا برگرداندن بها دلهای ایشان را بیشتر متوجه ما می‌کند، و بیشتر به طمعشان می‌اندازد تا برگردند و باز هم از اکرام و احسان ما برخوردار شوند. </p> 
