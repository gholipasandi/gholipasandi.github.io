<h2 class="sura">سوره زخرف مکی است و هشتاد و نه آیه دارد </h2><h3 class="ayas">سوره الزخرف آیه‌های ۱ تا ۱۴</h3><code class="section" rel="43_1-14"/><h3>ترجمه آیات</h3> <p> <span class="trans" rel="43_0">به نام خداوند بخشنده بخشایشگر.  </span><span class="trans" rel="43_1">حم.  «۱» </span><span class="trans" rel="43_2">سوگند به کتاب روشنگر.  «۲» </span><span class="trans" rel="43_3">که ما آن را خواندنی عربی کردیم، شاید تعقل کنید.  «۳» </span><span class="trans" rel="43_4"><code class="page" rel="18,121"/> و سوگند که این خواندنی قبلا در ام الکتاب نزد ما بود، که مقامی بلند و فرزانه دارد.  «۴» </span><span class="trans" rel="43_5">آیا به جرم اینکه شما مردمی اسرافگرید از فرستادن قرآن به سوی شما صرفنظر کنیم.  «۵» </span><span class="trans" rel="43_6">و چه بسا انبیایی که در اقوام گذشته فرستادیم.  «۶» </span><span class="trans" rel="43_7">اقوامی که هیچ پیغمبری به سویشان نیامد مگر آنکه مسخره‌اش کردند.  «۷» </span><span class="trans" rel="43_8">و ما نیرومندتر آنها را هلاک کردیم که داستان آنها (در سوره‌های پیش) گذشت.  «۸» </span><span class="trans" rel="43_9">و اگر از این بت‌پرستان بپرسی چه کسی آسمانها و زمین را آفریده قطعا می‌گویند: خدای عزیز علیم.  «۹» </span><span class="trans" rel="43_10">خدایی که زمین را برای شما گهواره کرد، و در آن برایتان راهها قرار داد، تا شاید به مقاصد خود راه یابید.  «۱۰» </span><span class="trans" rel="43_11">و همان خدایی که آب را به اندازه از آسمان نازل کرد، پس به وسیله آن آب، سرزمینی مرده را زنده کردیم، شما هم همین طور سر از خاک در می‌آورید.  «۱۱» </span><span class="trans" rel="43_12">و آن خدایی که همه جفت‌ها را او آفرید، و برایتان از کشتی‌ها و چارپایان مرکب درست کرد.  «۱۲» </span><span class="trans" rel="43_13">تا بر پشت آنها قرار گیرید، و آن گاه هنگام قرار گرفتن بر پشت آنها به یاد نعمت پروردگارتان افتید، و بگویید: منزه است آن خدایی که این مرکب را برای ما مسخر کرد، و گر نه ما نمی‌توانستیم آن را رام خود کنیم.  «۱۳» </span><span class="trans" rel="43_14">و ما به یقین به سوی پروردگارمان برمی‌گردیم.  «۱۴» </span></p>                         <h3>بیان آیات‌ <span class="title" rel="43_1 43_2 43_3 43_4 43_5 43_6 43_7 43_8 43_9 43_10 43_11 43_12 43_13 43_14">مفاد و غرض کلی سوره مبارکه زخرف</span> </h3> <p> این سوره بطوری که آغاز و انجام آن و نیز مطالبی که بین این آغاز و انجام فاصله شده شهادت می‌دهد، در مقام انذار و هشدار دادن بشر است، مگر شش آیه آن که از جمله‌ <span class="aya" rel="43_67-68" data-words="6-13">إلا المتقین، یا عباد لا خوف علیکم الیوم</span> آغاز می‌شود، که این شش آیه استطرادی (و از باب حرف حرف می‌آورد) در وسط آیات سوره قرار گرفته. </p> <p>در این سوره این معنا را خاطر نشان می‌سازد که سنت الهی بر این جریان یافته که انبیاء و رسولانی برگزیند، و کتاب و ذکری بر آنان نازل کند، و هیچگاه اسراف و افراط مردم در قول و فعلشان او را از این کار باز نمی‌دارد، بلکه همواره رسولان و انبیایی فرستاده، و استهزاء کنندگان و تکذیب کنندگان ایشان را هلاک نموده، و سپس به سوی آتشی جاودانه<code class="page" rel="18,122"/> سوق داده است. </p> <p>و در این بیان نخست مساله ارسال رسل را به طور اجمال ذکر می‌کند، و سپس از بین آنان ابراهیم و سپس موسی و آن گاه عیسی (ع) را نام می‌برد، و مطالبی از اسراف کفار نقل نموده، از آن جمله یکی از مهمترین گفتار آنان را که می‌گفتند خدای سبحان فرزند گرفته، و ملائکه دختران او هستند ذکر می‌کند. و این بدان جهت است که نسبت به خصوص این عقیده و رد آن عنایت داشته، و به همین جهت آن را مکرر نقل می‌کند و جواب می‌گوید، و گویندگان آن را به عذاب تهدید می‌کند، البته در این سوره حقایق متفرق دیگری نیز هست. </p> <p>و این سوره به شهادت مضامینش در مکه نازل شده، مگر آیه‌ <span class="aya" rel="43_45" data-words="1-8">و سئل من أرسلنا من قبلک من رسلنا...</span> که هنوز برای ما ثابت نشده که در مکه نازل شده، و به زودی در باره‌اش سخن خواهیم گفت-ان شاء اللَّه تعالی. </p> <p><code class="aya" rel="43_2"/> <span class="aya" rel="43_2" data-words="1-3">و الکتاب المبین</span> از ظاهر این جمله برمی‌آید که سوگند است، و جواب آن جمله‌ <span class="aya" rel="43_3" data-words="1-4">إنا جعلناه قرآنا عربیا</span> -تا آخر دو آیه-می‌باشد. و اینکه قرآن را کتابی مبین خوانده، بدین جهت است که قرآن طریق هدایت را ظاهر می‌کند، هم چنان که فرموده: <span class="aya" rel="16_89" data-words="17-23">و نزلنا علیک الکتاب تبیانا لکل شیء</span><span class="footnote" rel="1" title="ما این کتاب را بر تو نازل کردیم در حالی که بیانگر هر چیزی است سوره نحل، آیه ۸۹">*</span> و یا بدین جهت است که خودش ظاهر و روشن است، و نقطه ضعفی در آن نیست، هم چنان که در این باره نیز فرموده: <span class="aya" rel="2_2" data-words="1-5">ذلک الکتاب لا ریب فیه</span><span class="footnote" rel="2" title="سوره بقره، آیه ۲">*</span>. </p> <p><code class="aya" rel="43_3"/> <span class="aya" rel="43_3" data-words="1-6">إنا جعلناه قرآنا عربیا لعلکم تعقلون</span> ضمیر در <span class="aya" rel="43_3" data-words="2-2">جعلناه</span> به کتاب برمی‌گردد، و معنای‌ <span class="aya" rel="43_3" data-words="3-4">قرآنا عربیا</span> این است که این کتابی است که به لغت عربی قرائت می‌شود. <span class="aya" rel="43_3" data-words="5-6">لعلکم تعقلون</span> این جمله غایت و غرض جعل آن کتاب را بیان می‌کند. </p> <p>و همین که امید تعقل و فهمیدن مردم را غایت و غرض جعل مذکور قرار داده، خود شاهد بر این است که قرآن قبل از آنکه به زبان عربی درآید، در مرحله‌ای از کینونت (هستی) وجود داشته که در آن مرحله عقول بشر دسترسی بدان نداشته، با اینکه کار عقل این است که هر امر فکری و مساله ذهنی را درک کند، هر چند که آن مساله در نهایت درجه دقت و لطافت باشد. </p> <p>     <code class="page" rel="18,123"/> در نتیجه از این آیه فهمیده می‌شود که کتاب بر حسب موطن نفس الامری و واقعیتش ما فوق فکر و اجنبی از عقول بشری است، و خدای تعالی آن را از آن موطن پایین آورده، و در خور فهم بشر کرده، و به لباس واژه عربیت درآورده، به این امید که عقول بشر با آن انس بگیرد و حقایقش را بفهمد. و چون استعمال کلمه <em>امید</em> در باره خدای تعالی صحیح نیست، لا جرم باید گفت امید قائم به مقام و یا به مخاطب است، نه به خود گوینده، که خدای تعالی است. </p> <h3> <span class="title" rel="43_4">شرح مراد از اینکه در وصف قرآن فرمود: <span class="aya" rel="43_4" data-words="1-8">و إنه فی أم الکتاب لدینا لعلی حکیم</span> </span> </h3> <p> <code class="aya" rel="43_4"/> <span class="aya" rel="43_4" data-words="1-8">و إنه فی أم الکتاب لدینا لعلی حکیم</span> این جمله آنچه را که آیه قبلی بیان می‌کرد تاکید نموده و روشن می‌سازد، و آن این بود که قرآن کریم در موطن اصلیش ما فوق تعقل عقول است. <span class="phrase">ضمیر در <em rel="fa_43_4_2-2" data-sentence="8:20">انه</em> به کتاب بر می‌گردد.</span> و <span class="phrase">مراد از <em rel="fa_43_4_4-5" data-sentence="8:243">ام الکتاب</em> لوح محفوظ است، هم چنان که آیه‌ <span class="aya" rel="85_21-22" data-words="1-7">بل هو قرآن مجید، فی لوح محفوظ</span><span class="footnote" rel="1" title="بلکه آن قرآن مجید است که در لوح محفوظ بود سوره بروج، آیه ۲۲">*</span> به آن تصریح دارد.</span> و <span class="phrase">اگر لوح محفوظ را <em rel="fa_43_4_4-5" data-sentence="17:101">ام الکتاب</em> نامیده، بدین جهت است که لوح محفوظ ریشه تمامی کتب آسمانی است، و هر کتابی آسمانی از آن استنساخ می‌شود.</span> </p> <p>و <span class="phrase">اگر کلمه <em rel="fa_43_3_3-3" data-sentence="9:92">قرآن</em> را مقید به قید <em rel="fa_43_4_4-5" data-sentence="77:58">ام الکتاب</em> و <em rel="fa_43_4_6-6" data-sentence="138:41">لدینا</em> کرد، صرفا به منظور توضیح است، نه احتراز.</span> ساده‌تر بگویم: برای این بود که بفرماید قرآن همان کتابی است که نزد ما است، نه اینکه بفرماید قرآن دو تا است یکی نزد ما و یکی هم نزد دیگری. </p> <p>و معنای آیه این است: قرآن کریم در حالی که در ام الکتاب و نزد ما بوده و همواره هست هر آینه بلند مرتبه و سرشار از حکمت است. و به زودی-ان شاء اللَّه-در اواخر سوره جاثیه گفتاری در معنای ام الکتاب خواهد آمد. </p> <p>و مراد از اینکه فرمود: <em>لعلی</em> به طوری که از مفاد آیه قبلی استفاده می‌شود این است که قرآن در آن حال که در ام الکتاب بود قدر و منزلتی رفیع‌تر از آن داشت که عقول بتوانند آن را درک کنند. و <span class="phrase">مراد از این که فرمود <em rel="fa_43_4_8-8" data-sentence="21:138">حکیم</em> این است که قرآن در ام الکتاب یک پارچه بوده است، و مانند قرآن نازل شده مفصل و جزء جزء و سوره سوره و آیه آیه و جمله جمله و کلمه کلمه نبوده.</span> این معنا را از آیه شریفه‌ <span class="aya" rel="11_1" data-words="2-10">کتاب أحکمت آیاته ثم فصلت من لدن حکیم خبیر</span><span class="footnote" rel="2" title="سوره هود، آیه ۱">*</span> نیز استفاده می‌کنیم. </p> <p>و <span class="phrase">این دو صفت، یعنی صفت <em>علی</em> و <em rel="fa_43_4_8-8" data-sentence="36:292">حکیم</em> ، دلالت می‌کنند بر این که     <code class="page" rel="18,124"/> ام الکتاب، فوق عقول بشری باشد، چون عقل بشر در فکر کردنش تنها می‌تواند چیزهایی را بفهمد که در آغاز از قبیل مفاهیم و الفاظ بوده باشد، و از مقدماتی تصدیقی ترکیب شده باشد که هر یک مترتب بر دیگری است، مانند آیات و جملات قرآنی.</span> و اما چیزی که ما ورای مفاهیم و الفاظ است، و قابل تجزی به اجزاء و فصول نیست، عقل راهی به درک آن ندارد. </p> <p>پس حاصل معنای این دو آیه این شد: کتاب در نزد ما در لوح محفوظ مقامی رفیع دارد و دارای احکام و اتقانی است که به خاطر همان مقام رفیع و آن احکام و اتقان عقول دسترسی بدان ندارد، و ما آن را نازل و در خور درک عقول کردیم، یعنی آن را خواندنی و عربی کردیم، باشد که مردم آن را بفهمند. </p> <p>در اینجا ممکن است کسی بگوید از ظاهر جمله‌ <span class="aya" rel="43_3" data-words="5-6">لعلکم تعقلون</span> برمی‌آید که فهمیدن این قرآن عربی برای مردم ممکن است و ما می‌توانیم این کتاب را که نازل و در خور فهم بشر شده است و به صورت کتابی عربی درآمده بخوانیم و تعقل کنیم، حال یا این است که این درک و تعقل ما از قرآن عین همان چیزی است که در ام الکتاب است و مطابقت تام و تمام دارد، و یا این است که کاملا مطابق آن نیست. </p> <p>قسمت دوم قطعا باطل است، برای اینکه خود خدای تعالی می‌فرماید: <span class="aya" rel="43_4" data-words="1-5">و إنه فی أم الکتاب</span> -قرآن در ام الکتاب است و نیز می‌فرماید: <span class="aya" rel="85_21-22" data-words="1-7">بل هو قرآن مجید، فی لوح محفوظ</span><span class="footnote" rel="1" title="سوره بروج، آیه ۲۱ و ۲۰">*</span> و می‌فرماید: <span class="aya" rel="56_77-78" data-words="1-6">إنه لقرآن کریم، فی کتاب مکنون</span><span class="footnote" rel="2" title="سوره واقعه، آیه ۷۸">*</span>، پس قهرا درک قرآن درک همان است که در ام الکتاب و در لوح محفوظ و در کتاب مکنون است. </p> <p>پس از آن دو احتمال تنها احتمال اول را می‌توانیم بپذیریم، و بگوییم آنچه از قرآن می‌فهمیم همان است که در ام الکتاب است، و با این حال دیگر چه معنا دارد که گفته شود قرآن عربی که نزد ما است قابل درک هست، ولی آنکه در ام الکتاب و نزد خدا است قابل درک و تعقل نیست؟ در پاسخ می‌گوییم از کجا که نسبت بین قرآنی که نزد ما است و آنچه در ام الکتاب است نسبت مثل و ممثل نباشد، مثل هم عین ممثل هست، اما آن کس که چیزی برایش ممثل شده، از آن ممثل به جز مثل را نمی‌فهمد و راهی برای درک حقیقت ممثل ندارد-دقت فرمایید-. </p> <p>     <code class="page" rel="18,125"/> <span class="phrase">از آنچه گذشت روشن گردید که وجوهی که مفسرین در تفسیر دو وصف <em>علی</em> و  <em rel="fa_43_4_8-8" data-sentence="75:248">حکیم</em> آورده‌اند ضعیف است، مثل کلام بعضی<span class="footnote" rel="1" title="مفردات راغب، ماده &lt;em&gt;بطش&lt;/em&gt; ">*</span> از ایشان که گفته‌اند: مراد از <em>علی</em>  بودن قرآن این است که در بلاغتش عالی و روشنگر هر چیزی است که مردم بدان محتاجند.</span> و یا گفته‌اند:<span class="footnote" rel="2" title="مجمع البیان، ج ۹، ص ۳۹">*</span> معنایش این است که قرآن بر هر کتابی دیگر برتری و علو دارد، چون اعجازی خاص به خود دارد، و ناسخ هر کتاب دیگر است و هیچ کتابی نسخش نمی‌کند. و یا گفته‌اند<span class="footnote" rel="3" title="کشتی‌ها را مسخر کرد برای شما تا به امر خدا در دریا جریان یابد سوره ابراهیم، آیه ۳۲">*</span> <em>علی</em> یعنی اینکه ملائکه و مؤمنین آن را تعظیم می‌کنند. </p> <p>و <span class="phrase">مثل کلام بعضی<span class="footnote" rel="4" title="و چارپایان را آفرید و بار و بنه خود را به وسیله آن به نقاط دوری حمل می‌کنید که بدون آنها نمی‌توانید حمل کنید، مگر به جان کندن سوره نحل، آیه ۷">*</span> دیگر که در معنای کلمه <em rel="fa_43_4_8-8" data-sentence="225:44">حکیم</em> گفته‌اند: یعنی حکمت بالغه را اظهار می‌دارد.</span> و یا گفته‌اند:<span class="footnote" rel="5" title="مجمع البیان، ج ۹، ص ۳۹">*</span> قرآن جز با حکمت منطبق نمی‌شود، و جز حق و صواب نمی‌گوید، پس در حقیقت توصیف آن به وصف حکیم توصیفی است مجازی و به منظور مبالغه. </p> <p>ضعف این وجوه با دقت در مفاد آیه قبلی روشن می‌شود، و نیز روشن می‌شود که با نزول و در خور فهم بشری ساختن، ام الکتاب، قرآنی عربی شده است. </p> <p><code class="aya" rel="43_5"/> <span class="aya" rel="43_5" data-words="1-9">أ فنضرب عنکم الذکر صفحا أن کنتم قوما مسرفین</span> <span class="phrase">استفهام در این آیه انکاری است، و حرف <em>فاء</em> که بر کلمه <em rel="fa_43_5_1-1" data-sentence="61:141">نضرب</em> درآمده، برای این است که بفهماند مضمون این جمله فرع و نتیجه مطالب گذشته است، و معنای  <em>ضرب الذکر عنهم</em> برگرداندن روی سخن از ایشان است.</span> </p> <p>در مجمع البیان گفته: ریشه اصلی این جمله این بوده که سواره وقتی بر مرکب خود سوار می‌شود، و می‌خواهد آن را به طرف دیگر متوجه کند، با تازیانه یا چوب دستیش آن را می‌زند تا متوجه طرفی که او می‌خواهد بشود، که در باره این عمل می‌گفتند <em>صرفه عنه</em>  حیوان را از آن سو منصرف کرد. و <span class="phrase">یا می‌گفتند <em>عدل عنه</em> و سپس به جای آن دو کلمه،  <em rel="fa_43_5_1-1" data-sentence="55:88">ضربه</em> را استعمال کردند<span class="footnote" rel="6" title="مجمع البیان، ج ۹، ص ۳۹">*</span>.</span> </p> <p><span class="phrase">کلمه <em rel="fa_43_5_4-4" data-sentence="5:72">صفح</em> به معنای اعراض است، و در جمله مورد بحث کلمه <em rel="fa_43_5_4-4" data-sentence="101:14">صفحا</em> مفعول له است.</span> <span class="phrase">احتمال هم دارد که <em rel="fa_43_5_4-4" data-sentence="18:26">صفح</em> به معنای جانب و طرف باشد.</span> و <span class="phrase">در جمله‌ <span class="aya" rel="43_5" data-words="6-7">أن کنتم</span> حرف جر حذف شده، و تقدیرش <em rel="fa_43_5_5-6" data-sentence="95:104">لان کنتم</em> باشد و این جار و مجرور متعلق باشد به جمله <span class="aya" rel="43_5" data-words="1-2">أ فنضرب</span>.</span> </p> <p>و معنای آیه این است که: آیا ذکر را که همان کتابی است که عربی و خواندنیش   <code class="page" rel="18,126"/> کردیم تا تعقلش کنید، از شما برگردانیم به خاطر اینکه شما مردمی اسرافگرید؟ و یا معنایش این است که: آیا قرآن را از شما به سویی دیگر برگردانیم به خاطر اینکه شما اسرافگرید؟ یعنی ما بصرف اسرافگری شما این کار را نمی‌کنیم. <code class="aya" rel="43_6"/><code class="aya" rel="43_7"/> <span class="aya" rel="43_6-7" data-words="1-16">و کم أرسلنا من نبی فی الأولین، و ما یأتیهم من نبی إلا کانوا به یستهزؤن</span> کلمه <em>کم</em> برای تکثیر است، یعنی <em>و چه بسا</em> و منظور از کلمه <em>اولون</em>  امت‌های گذشته است. و جمله‌ <span class="aya" rel="43_7" data-words="1-3">و ما یأتیهم...</span> حال است، و عامل آن جمله‌ <span class="aya" rel="43_6" data-words="3-3">أرسلنا</span> است. </p> <p>این دو آیه و آیه بعد آن در مقام تعلیل آیه قبل است، می‌فهماند که چرا ذکر را از ایشان برنگردانید، و چرا از نازل کردن قرآن صرفنظر نکرد. به این بیان که صرف اینکه شما مردمی اسرافگر و متجاوز هستید ما را از اجرای سنت الهی‌مان که همان سنت هدایت از طریق وحی است باز نمی‌دارد، چون اعراض شما برای ما تازگی ندارد، چه بسیار پیامبرانی در امت‌های گذشته فرستادیم، در حالی که هیچ پیامبری برایشان نیامد مگر آنکه او را استهزاء کردند، و کار بدین جا منجر شد که آنها را هلاک کردیم، با اینکه خیلی نیرومندتر از شما بودند. آری آنها را هلاک کردیم، نه اینکه از کار خود دست برداریم. </p> <p>پس همانطور که عاقبت اسراف و استهزاء آنان هلاکت خود آنان بود، نه دست برداری ما از سنت خود، همچنین عاقبت اسرافگری شما هم هلاکت شما است. </p> <p>پس در حقیقت این آیات سه‌گانه وعده‌ای به رسول خدا و تهدیدی به قوم آن جناب است. </p> <p><code class="aya" rel="43_8"/> <span class="aya" rel="43_8" data-words="1-8">فأهلکنا أشد منهم بطشا و مضی مثل الأولین</span> <span class="phrase">راغب می‌گوید: کلمه <em rel="fa_43_8_4-4" data-sentence="19:114">بطش</em> به معنای این است که چیزی را با صولت بگیری<span class="footnote" rel="1" title="روح المعانی، ج ۲۵، ص ۶۷">*</span>.</span> و <span class="phrase">در آیه مورد بحث التفاتی از خطاب در آیه قبل‌ <span class="aya" rel="43_5" data-words="1-3">أ فنضرب عنکم</span>، به غیبت <em rel="fa_43_8_3-3" data-sentence="119:13">منهم</em> به کار رفته.</span> و <span class="phrase">گویا وجه این التفات این باشد که چون دیده مردم اسرافگر از تهدید <em rel="fa_43_8_1-1" data-sentence="63:246">فاهلکنا</em> عبرت نمی‌گیرند، روی سخن را که تا کنون با خود اسرافگران بود از آنان برگردانیده و متوجه رسول خود کرده، تا هم تعریضی به آنها کرده باشد و هم زمینه را برای جمله‌ <span class="aya" rel="43_8" data-words="5-8">و مضی مثل الأولین</span> فراهم نموده باشد.</span> مؤید آن جمله‌ <span class="aya" rel="43_9" data-words="1-3">و لئن سألتهم</span> است که خطاب را متوجه رسول خود کرده. </p> <p>   <code class="page" rel="18,127"/> و در نتیجه معنای آیه چنین می‌شود: ما اقوامی نیرومندتر از ایشان را هلاک کردیم. و داستان آن گذشتگان در سوره‌هایی که قبل از این سوره نازل شد گذشت که چگونه کیفر استهزای خود را دیدند. </p> <h3> <span class="title" rel="43_1 43_2 43_3 43_4 43_5 43_6 43_7 43_8 43_9 43_10 43_11 43_12 43_13 43_14">احتجاج بر ربوبیت و یگانگی خدای تعالی با ذکر بخشی از آیات تکوینی او</span> </h3> <p> <code class="aya" rel="43_9"/> <span class="aya" rel="43_9" data-words="1-12">و لئن سألتهم من خلق السماوات و الأرض لیقولن خلقهن العزیز العلیم</span> در این آیه و آیات بعدش-تا شش آیه-بر ربوبیت خدای تعالی و یگانگی‌اش در ربوبیت احتجاج شده، و اشاره‌ای هم به مساله معاد شده و اعترافشان را به اینکه خدا خالق هر چیز است سندی قرار داده بر بطلان اسرافگریشان، و گوشه‌هایی از کار خلقت را-مانند: او است که زمین را گهواره خلق کرده، و در آن راههایی قرار داده و بارانهایی نازل می‌کند-که در عین حال تدبیر امور بندگان هم هست دلیل قرار می‌دهد بر اینکه پس غیر از خدا مالک و مدبری برای امور خلق نیست، پس تنها رب او است و غیر او ربی نیست. </p> <p>و با این بیان روشن می‌گردد که آیه مورد بحث مقدمه و زمینه‌چینی است برای مضمون آیات بعد-و همانطور که گفتیم-بر ربوبیت و یگانگی خدا در آن احتجاج می‌کند. و در این کتاب مکرر گذشت که وثنیت منکر این معنا نیست که صنع و ایجاد تنها کار خدای تعالی است، بلکه تنها تدبیر را مستند به غیر خدا می‌کند. </p> <p><code class="aya" rel="43_10"/> <span class="aya" rel="43_10" data-words="1-12">الذی جعل لکم الأرض مهدا و جعل لکم فیها سبلا لعلکم تهتدون</span> یعنی: خدا آن کسی است که زمین را برای شما طوری آفرید که در دامن آن پرورش یابید، آن طور که اطفال در گهواره تربیت شده و نشو و نما می‌کنند، و برایتان در زمین راه‌ها و بزرگراه‌هایی درست کرد تا به وسیله آنها به سوی مقاصد خود راه یافته و هدایت شوید. </p> <p>بعضی از مفسرین<span class="footnote" rel="1" title="روح المعانی، ج ۲۵، ص ۶۷">*</span> گفته‌اند معنای‌ <span class="aya" rel="43_10" data-words="11-12">لعلکم تهتدون</span> این است که: شاید شما به معرفت خدا و توحید در عبادتش راه یابید. </p> <p>ولی معنای اول روشن‌تر است. </p> <p>در این آیه شریفه بعد از التفاتی که در دو آیه قبل از خطاب به غیبت شده بود، دوباره التفاتی از غیبت به خطاب شده، و بعد از آنکه در دو آیه قبل مردم غایب فرض شده بودند و روی سخن را متوجه رسول خدا (ص) کرده بود، در این آیه دوباره روی سخن را متوجه مردم کرده، هم چنان که در آغاز سوره هم متوجه ایشان بود. </p> <p>و بعید نیست وجه آن، عنایتی باشد که به این نکته داشته که از مشرکین این اعتراف   <code class="page" rel="18,128"/> را بگیرد که غیر از خدا خالقی نیست. آن گاه این معنا را ضمیمه آن کند که تدبیر نیز از خلقت است، و نتیجه بگیرد که مرام وثنیت که مرام شما مخاطبین است دارای تناقض است، از یک سو خالق را منحصرا خدا می‌دانید، و از سوی دیگر از نادانی خود تدبیر را کار غیر خدا می‌دانید. </p> <p><code class="aya" rel="43_11"/> <span class="aya" rel="43_11" data-words="1-13">و الذی نزل من السماء ماء بقدر فأنشرنا به بلدة میتا کذلک تخرجون</span> <span class="phrase">در این آیه شریفه، نازل کردن آب از آسمان را مقید کرده به قید <em rel="fa_43_11_7-7" data-sentence="60:102">قدر</em> تا اشاره کرده باشد به اینکه نازل شدن باران عبث و بی حساب نیست، بلکه از اراده و تدبیر خدا ناشی می‌شود.</span> و <span class="phrase">کلمه <em rel="fa_43_11_8-8" data-sentence="5:51">أنشرنا</em> ماضی، از مصدر <em>انشار</em> و به معنای احیاء است.</span> و <span class="phrase">کلمه <em rel="fa_43_11_11-11" data-sentence="5:24">میتا</em>  مخفف میت-با تشدید-است.</span> و <span class="phrase">اگر کلمه <em rel="fa_43_11_10-10" data-sentence="9:232">بلده</em> را با کلمه <em>میت</em> توصیف کرده و فرموده  <em>شهری مرده</em> تنها بدین اعتبار است که شهر برای خود مکانی است، چون همان طور که زراعت مرده و زنده دارد، شهر را هم می‌توان متصف به این دو صفت کرد، چون گفتیم شهر نیز مکان و سرزمینی است.</span> </p> <p>در این آیه در آغاز، خدای تعالی غایب فرض شده بود، می‌فرمود خدا آن کسی است که آبی از آسمان به اندازه نازل کرد و سپس متکلم با غیر فرض شده و فرمود: پس ما به وسیله آن آب شهری مرده را زنده کردیم و این التفات صرفا برای این است که عنایت خود را به زنده کردن مکان‌های مرده اظهار بدارد. </p> <p>و بعد از آنکه با نازل کردن آب به اندازه، و زنده کردن شهری مرده، استدلال کرد بر خلقت و تدبیر خود، در آخر نتیجه دیگری هم از این استدلال گرفت، نتیجه‌ای که توحید تمام نمی‌شود مگر به آن. و آن عبارت است از مساله معاد، یعنی برگشتن همه به سوی خدا: <em>و کذلک تخرجون</em> یعنی همانطور که شهری مرده را زنده می‌کند، همین طور شما هم از قبورتان سر برمی‌دارید و زنده می‌شوید. </p> <p><span class="phrase">بعضی از مفسرین<span class="footnote" rel="1" title="تفسیر کشاف، ج ۴، ص ۲۳۹">*</span> گفته‌اند: اگر از رویاندن گیاهان تعبیر کرد به <em>انشار</em> -که در واقع به معنای احیای مردگان است-و از احیای مردگان هم تعبیر کرد به <em rel="fa_43_11_13-13" data-sentence="217:193">اخراج</em> برای این است که در اولی رویاندن را امری عظیم نشان دهد، و در دومی مساله بعث و معاد را کاری آسان جلوه داده باشد تا در نتیجه هم سنن استدلال را ارج نهاده باشد، و هم راه قیاس را روشن‌تر ساخته باشد.</span> </p> <p>   <code class="page" rel="18,129"/><code class="aya" rel="43_12"/> <span class="aya" rel="43_12" data-words="1-14">و الذی خلق الأزواج کلها و جعل لکم من الفلک و الأنعام ما ترکبون</span> <span class="phrase">بعضی از مفسرین<span class="footnote" rel="1" title="مجمع البیان، ج ۹، ص ۳۹">*</span> گفته‌اند: مراد از <em rel="fa_43_12_4-4" data-sentence="103:59">ازواج</em> ، اصناف موجودات از نر و ماده و سیاه و سفید و امثال آن است.</span> بعضی<span class="footnote" rel="2" title="روح المعانی، ج ۲۵، ص ۶۷">*</span> دیگر گفته‌اند: مراد جفت از هر چیز است، چون هر چیزی-به جز خدای تعالی-زوجی دارد، مانند: بالا و پایین، چپ و راست، ماده و نر. </p> <p> <span class="aya" rel="43_12" data-words="6-14">و جعل لکم من الفلک و الأنعام ما ترکبون</span> -یعنی <em>ترکبونه</em> و برایتان از کشتی و چارپایان چیزهایی قرار داد که سوارش شوید. <span class="phrase">کلمه <em rel="fa_43_12_14-14" data-sentence="5:485">ترکبون</em> از <em rel="fa_43_12_14-14" data-sentence="67:468">رکوب</em> است که وقتی در مورد حیوانات یعنی اسب و شتر و امثال آن استعمال شود، به خودی خود متعدی می‌گردد، و می‌گوییم <em>رکبت الفرس</em> و چون در مورد کشتی و مانند آن به کار می‌رود، با کلمه <em>فی</em>  متعدی می‌گردد، می‌گوییم <em>رکب فیه</em> همان طور که در کلام خدای تعالی آمده: <span class="aya" rel="29_65" data-words="1-4">فإذا رکبوا فی الفلک</span> و اگر در آیه مورد بحث که سخن از کشتی هم به میان آمده کلمه <em>فی</em>  نیاورده برای این است که جانب انعام را غلبه داده باشد.</span> </p> <p><code class="aya" rel="43_13"/><code class="aya" rel="43_14"/> <span class="aya" rel="43_13" data-words="1-12">لتستووا علی ظهوره ثم تذکروا نعمة ربکم إذا استویتم علیه و تقولوا</span>... </p> <p> <span class="aya" rel="43_14" data-words="5-5">لمنقلبون</span>  <em>استواء بر ظهر</em> به معنای استقرار بر پشت حیوان، و یا هر مرکب دیگر است. و <span class="phrase">ضمیر در کلمه <em rel="fa_43_13_3-3" data-sentence="13:445">ظهوره</em> به <em>ما</em> ی موصوله در جمله <em rel="fa_43_12_13-14" data-sentence="102:394">ما ترکبون</em> و ضمیر در جمله‌ <span class="aya" rel="43_13" data-words="8-10">إذا استویتم علیه</span> نیز به همان موصول برمی‌گردد، و در این آیه جمله‌ <span class="aya" rel="43_13" data-words="1-3">لتستووا علی ظهوره</span> با آوردن کلمه  <em rel="fa_43_13_3-3" data-sentence="389:157">ظهور</em> ، و جمله <em rel="fa_43_13_9-10" data-sentence="455:126">استویتم علیه</em> بدون آوردن کلمه <em rel="fa_43_13_3-3" data-sentence="537:96">ظهور</em> ، به یک معنا است، چون هم می‌توان گفت بر پشت حیوان سوار شدم، و هم می‌توان گفت بر حیوان سوار شدم.</span> </p> <h3> <span class="title" rel="43_13 43_14 43_1 43_2 43_3 43_4 43_5 43_6 43_7 43_8 43_9 43_10 43_11 43_12">مقصود از به یاد آوردن نعمت پروردگار پس از سوار شدن بر کشتی‌ها و چهار پایان</span> </h3> <p> و مراد از به یاد آوردن نعمت رب بعد از استواء بر پشت حیوان یا کشتی این است که به یاد نعمت‌هایی بیفتی که خدا آنها را مسخر انسان کرده، و انسان از آنها استفاده می‌کند مثلا از یک محل به محل دیگر می‌رود، و بار و بنه خود را حمل می‌کند، هم چنان که در جای دیگر فرموده: <span class="aya" rel="14_32" data-words="18-25">و سخر لکم الفلک لتجری فی البحر بأمره</span><span class="footnote" rel="3" title="مجمع البیان، ج ۹، ص ۳۹">*</span> و نیز فرموده: <span class="aya" rel="16_5" data-words="1-3">و الأنعام خلقها</span>... <span class="aya" rel="16_7" data-words="1-11">و تحمل أثقالکم إلی بلد لم تکونوا بالغیه إلا بشق الأنفس</span><span class="footnote" rel="4" title="مجمع البیان، ج ۹، ص ۳۹">*</span>. </p> <p>و ممکن هم هست مراد از یادآوری نعمت، یادآوری مطلق نعمت‌ها باشد، چون       <code class="page" rel="18,130"/> معمولا آدمی از یاد یک نعمت به یاد نعمت‌های دیگر نیز منتقل می‌شود. </p> <p> <span class="aya" rel="43_13" data-words="11-22">و تقولوا سبحان الذی سخر لنا هذا و ما کنا له مقرنین</span> <span class="phrase">-کلمه <em rel="fa_43_13_22-22" data-sentence="6:74">مقرنین</em> به معنای  <em>مطیقین</em> است چون مصدر <em>اقران</em> به معنای اطاقه است.</span> </p> <p>و ظاهر ذکر نعمت در موقع به کار بستن و انتفاع از آن این است که شکر منعم را بجا آورد. و لازمه آن این است که ذکر نعمت غیر از گفتن‌ <span class="aya" rel="43_13" data-words="13-14">سبحان الذی...</span> بوده باشد، چون این کلمه تسبیح و تنزیه خدا است از هر چیزی که لایق ساحت کبریایی او نباشد، از قبیل شریک داشتن در ربوبیت و الوهیت. و معلوم است که ذکر نعمت و شکر منعم-همان طور که گفتیم-غیر از تنزیه است. </p> <p>مؤید این معنا روایاتی است که از رسول خدا (ص) و ائمه اهل بیت (ع) رسیده که: در هنگام سوار شدن بر مرکب بگویید: الحمد للَّه الذی سخر لنا هذا و ما کنا له مقرنین با اینکه در آیه آمده: <span class="aya" rel="43_13" data-words="13-14">سبحان الذی...</span> و در کشاف از حسن بن علی (ع) روایت کرده که مردی را دید بر حیوان خود سوار می‌شود، و می‌گوید: سبحان الذی سخر لنا هذا . حضرت پرسید آیا مامور شده‌اید اینچنین بگویید؟ عرضه داشت: پس مامور شده‌ایم چه بگوییم؟ فرمود: اینکه به یاد نعمت پروردگار خود بیفتید<span class="footnote" rel="1" title="روح المعانی، ج ۲۵، ص ۶۷">*</span>. </p> <p> <span class="aya" rel="43_14" data-words="1-5">و إنا إلی ربنا لمنقلبون</span> -این جمله شهادت به حقانیت معاد است، می‌گویند ما گواهی می‌دهیم که به سوی پروردگار خود برمی‌گردیم. </p> 
