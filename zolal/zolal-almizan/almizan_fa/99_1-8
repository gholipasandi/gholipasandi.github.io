<h2 class="sura">سوره زلزال مدنی است و هشت آیه دارد </h2><h3 class="ayas">سوره الزلزلة آیه‌های ۱ تا ۸</h3><code class="section" rel="99_1-8"/><h3>ترجمه آیات</h3> <p> <span class="trans" rel="99_0">به نام خداوند رحمان و رحیم.  </span><span class="trans" rel="99_1">وقتی که زمین آن زلزله مخصوصش را آغاز می‌کند.  «۱» </span><span class="trans" rel="99_2">و زمین آنچه از مردگان (و یا معادن) که در شکم دارد بیرون می‌ریزد.  «۲» </span><span class="trans" rel="99_3">و انسانها از در تعجب می‌پرسند: زمین را چه شده است.  «۳» </span><span class="trans" rel="99_4">در آن روز زمین اخبار و اسرار خود را شرح می‌دهد.  «۴» </span><span class="trans" rel="99_5">آری پروردگار تو به وی وحی کرده که به زبان آید و اسرار را بگوید.  «۵» </span><span class="trans" rel="99_6">در آن روز مردم یک جور محشور نمی‌شوند بلکه طایفه‌هایی مختلفند تا اعمال هر طایفه‌ای را به آنان نشان دهند.  «۶» </span><span class="trans" rel="99_7">پس هر کس به سنگینی یک ذره عمل خیری کرده باشد آن را می‌بیند.  «۷» </span><span class="trans" rel="99_8">و هر کس به سنگینی یک ذره عمل شری کرده باشد آن را خواهد دید.  «۸» </span></p>             <h3>بیان آیات</h3> <p> در این سوره سخن از قیامت و زنده شدن مردم برای حساب، و اشاره به بعضی از علامتهایش رفته، که یکی زلزله زمین، و یکی دیگر سخن گفتن آن از حوادثی است که در آن رخ داده. و این سوره هم می‌تواند مکی باشد و هم مدنی. </p> <p><code class="aya" rel="99_1"/> <span class="aya" rel="99_1" data-words="1-4">إذا زلزلت الأرض زلزالها</span> <span class="phrase">کلمه <em rel="fa_99_1_4-4" data-sentence="5:310">زلزال</em> مانند کلمه <em rel="fa_99_1_2-2" data-sentence="71:284">زلزلة</em> مصدر و به معنای نوسان و تکان خوردن پی در پی است، و اینکه این مصدر را به ضمیر زمین اضافه کرد، و فرمود زمین زلزله‌اش را سر می‌دهد  به ما می‌فهماند که زمین زلزله‌ای خاص به خود دارد، و این می‌رساند که زلزله مذکور امری عظیم و مهم است، زلزله‌ای است که در شدت و هراسناکی به نهایت رسیده است.</span> </p> <h3> <span class="title" rel="99_3"><span class="phrase">مقصود از اینکه در قیامت زمین <em>اثقال</em> خود را بیرون می‌کند و <em rel="fa_99_3_3-3" data-sentence="66:25">انسان</em> می‌گوید آن را چه شده است</span></span> </h3> <p> <code class="aya" rel="99_2"/> <span class="aya" rel="99_2" data-words="1-4">و أخرجت الأرض أثقالها</span> کلمه اثقال جمع کلمه <em>ثقل</em> -به فتحه ثاء و فتحه قاف-است، که به معنای متاع و کالا و یا خصوص متاع مسافرین است. ممکن هم هست جمع کلمه <em>ثقل</em> -به کسره ثاء و سکون قاف-باشد که به معنای حمل باشد، به هر حال چه آن باشد و چه این، مراد از اثقال زمین که در قیامت زمین آنها را بیرون می‌ریزد-به طوری که دیگران هم گفته‌اند<span class="footnote" rel="1" title="روح المعانی، ج ۳۰، ص ۲۰۹">*</span> -مردگان و یا گنجها و معادنی است که در شکم خود داشته. و ممکن هم هست منظور همه اینها باشد، که البته برای هر سه قول قائلینی هست، و اولین قول به نظر نزدیک‌ترین قول است، و از آن گذشته قول سوم است که اشاره دارد بر اینکه خارج شدن برای حساب است، و جمله‌ <span class="aya" rel="99_6" data-words="1-3">یومئذ یصدر الناس</span> اشاره دارد به اینکه بعد از بیرون شدن، به سوی جزا روانه می‌شوند. </p> <p><code class="aya" rel="99_3"/> <span class="aya" rel="99_3" data-words="1-5">و قال الإنسان ما لها</span> یعنی انسانها بعد از بیرون شدن از خاک در حال دهشت‌زدگی و تعجب از آن زلزله شدید و هول انگیز می‌گویند: <em>ما للارض</em> زمین را چه می‌شود که این طور متزلزل است؟ ! <span class="phrase">بعضی<span class="footnote" rel="2" title="مجمع البیان، ج ۱۰، ص ۵۲۶">*</span> از مفسرین گفته‌اند: منظور از <em rel="fa_99_3_3-3" data-sentence="106:76">انسان</em> تنها کفار هستند، نه آنهایی که در دنیا به مساله معاد و رستاخیز ایمان داشتند.</span> بعضی دیگر سخنانی دیگر گفته‌اند که به زودی ان شاء اللَّه می‌آید. </p> <h3> <span class="title" rel="99_4 99_5 99_1 99_2 99_3 99_6 99_7 99_8">معنای اینکه در روز قیامت زمین به وحی الهی از اخبار خود سخن می‌گوید</span> </h3> <p> <span class="aya" rel="99_4-5" data-words="1-7">یومئذ تحدث أخبارها، بأن ربک أوحی لها</span> آن گاه زمین به اعمالی که بنی آدم کردند شهادت می‌دهد، همانطور که اعضای بدن خود انسانها و نویسندگان اعمالش یعنی ملائکه رقیب و عتید و نیز شاهدان اعمال که از جنس بشر و یا غیر بشرند همه بر اعمال بنی آدم شهادت می‌دهند. </p> <p><code class="aya" rel="99_5"/>و <span class="phrase">در جمله‌ <span class="aya" rel="99_5" data-words="1-4">بأن ربک أوحی لها</span> حرف لام به معنای <em>الی- به سوی</em> است، چون مصدر <em>ایحاء</em> که فعل <em rel="fa_99_5_3-3" data-sentence="153:448">أوحی</em> مشتق از آن است با حرف <em>الی</em> متعدی می‌شود، و معنای جمله این است که: زمین به سبب اینکه پروردگار تو به آن وحی کرده و فرمان داده تا سخن بگوید از اخبار حوادثی که در آن رخ داده سخن می‌گوید، پس معلوم می‌شود زمین هم برای خود شعوری دارد، و هر عملی که در آن واقع می‌شود می‌فهمد، و خیر و شرش را تشخیص می‌دهد، و آن را برای روز ادای شهادت تحمل می‌کند، تا روزی که به او اذن داده شود، یعنی روز قیامت شهادت خود را ادا کرده، اخبار حوادث واقعه در آن را بدهد.</span> و در تفسیر آیه <span class="aya" rel="17_44" data-words="10-21">و إن من شیء إلا یسبح بحمده و لکن لا تفقهون تسبیحهم</span><span class="footnote" rel="1" title="هیچ چیزی نیست مگر آنکه خدای را با حمد خود تسبیح می‌کند، اما شما تسبیح آنان را نمی‌فهمید سوره اسری، آیه ۴۴">*</span>، و نیز در تفسیر آیه‌ <span class="aya" rel="41_21" data-words="7-13">قالوا أنطقنا الله الذی أنطق کل شیء</span><span class="footnote" rel="2" title="گفتند همان کسی ما را به زبان آورد که هر چیزی را به زبان آورده سوره حم سجده، آیه ۲۱">*</span> گذشت، که از کلام خدای سبحان به دست می‌آید که حیات و شعور در تمامی موجودات جاری است، هر چند که ما از نحوه حیات آنها بی‌خبر باشیم. </p> <p>در بین مفسرین اختلاف شدیدی به راه افتاده در اینکه معنای خبر دادن زمین به وسیله وحی از حوادثی که در آن واقع شده چیست؟ آیا خدای تعالی زمین مرده را زنده می‌کند، و به آن شعور می‌دهد تا از حوادث خبر دهد؟<span class="footnote" rel="3" title="که در این صورت از روزی که زنده و با شعور می‌شود حوادث را می‌فهمد و می‌تواند تنها از آن حوادث خبر دهد، نه از حوادثی که در دنیا یعنی در دوران بی‌شعوریش در آن رخ داده &lt;em&gt;مترجم&lt;/em&gt; ">*</span> و یا اینکه صوتی در روی زمین خلق می‌کند تا آن صوت خبر دهد<span class="footnote" rel="4" title="در این صورت نیز همان اشکال وارد است، علاوه بر اینکه زمین خبر نداده بلکه صاحب صوت خبر داده، و آیه شریفه خبر دادن را به زمین نسبت داده &lt;em&gt;مترجم&lt;/em&gt; ">*</span> و یا آنکه زمین به زبان حال دلالت می‌کند بر اینکه بر پشت آن چه حوادثی رخ داده؟ لیکن بعد از آنکه بیان ما را شنیدی هیچ جایی برای این اختلاف نیست، علاوه بر این با هیچ یک از این وجوه و هیچ یک از اقسام شهادت که در این وجوه آمده حجت تمام نمی‌شود<span class="footnote" rel="5" title="و وقتی زمین به یکی از این وجوه شهادت دهد بندگان خدا می‌توانند شهادت او را انکار کنند، چون در وجه اول خواهند گفت زمین در دنیا حیات و شعور نداشت، و در وجه دوم خواهند گفت ما صاحب صوت را نمی‌شناسیم، و نمی‌دانیم در دنیا با ما بوده یا نه، و در وجه سوم خواهند گفت زبان حال هیچگونه حجیت و مدرکیتی ندارد &lt;em&gt;مترجم&lt;/em&gt; ">*</span>. </p> <h3> <span class="title" rel="99_6 99_7">معنای اینکه فرمود: <span class="aya" rel="99_6" data-words="1-4">یومئذ یصدر الناس أشتاتا...</span> و بیان عدم منافات بین آیه: <span class="aya" rel="99_7" data-words="1-4">فمن یعمل مثقال ذرة...</span> با آیاتی که بر حبط اعمال، تبدیل و تکفیر سیئات و انتقال حسنات و سیئات دلالت دارند</span> </h3> <p> <span class="aya" rel="99_6" data-words="1-6">یومئذ یصدر الناس أشتاتا لیروا أعمالهم</span> <span class="phrase">کلمه <em>صدور</em> که فعل <em rel="fa_99_6_2-2" data-sentence="26:69">یصدر</em> از آن مشتق شده به معنای برگشتن شتر از لب آب بعد از رفتنش بدانجا است.</span> و کلمه <em>أشتات</em> مانند کلمه <em>شتی</em> جمع شتیت است، که به معنای متفرق است. و <span class="phrase">آیه شریفه جواب دوم است برای کلمه <em rel="fa_99_1_1-1" data-sentence="33:101">اذا</em> ، بعد از جواب اول یعنی آیه‌ <span class="aya" rel="99_4" data-words="1-3">یومئذ تحدث أخبارها</span>.</span> </p> <p>و مراد از صادر شدن مردم در قیامت با حالت تفرقه ، برگشتن آنان از موقف حساب به سوی منزلهاشان که یا بهشت است و یا آتش می‌باشد، در آن روز اهل سعادت و رستگاری از اهل شقاوت و هلاکت متمایز می‌شوند، تا اعمال خود را ببینند، جزای اعمالشان را نشانشان دهند، آن هم نه از دور، بلکه داخل در آن جزایشان کنند، و یا به اینکه خود اعمالشان را بنا بر تجسم اعمال به ایشان نشان دهند. </p> <p>و بعضی<span class="footnote" rel="1" title="روح المعانی، ج ۳۰، ص ۲۱۱">*</span> از مفسرین گفته‌اند: مراد از صدور مردم، بیرون شدنشان از قبور به سوی موقف حساب است، و منظور از متفرق بودنشان، متمایز بودن آنان از نظر سیما است، بعضی با روی سفید، و برخی با روی سیاه بیرون می‌آیند، بعضی با حالت امنیت، برخی با حالت فزع، و همچنین تمایزهای دیگر که از جزای اعمالشان و نتیجه حسابشان خبر می‌دهد، و تعبیر از آگهی از جزا با واژه رؤیت، و تعبیر از اعلام به نتیجه حساب با واژه <em>ارائه</em> نظیر تعبیری است که در آیه‌ <span class="aya" rel="3_30" data-words="1-14">یوم تجد کل نفس ما عملت من خیر محضرا و ما عملت من سوء</span><span class="footnote" rel="2" title="روزی که هر کس آنچه را که از خیر و شر انجام داده می‌بیند سوره آل عمران، آیه ۳۰">*</span>، ولی وجه اول هم به ذهن نزدیک‌تر و هم روشن‌تر است. </p> <p><code class="aya" rel="99_7"/><code class="aya" rel="99_8"/> <span class="aya" rel="99_7-8" data-words="1-13">فمن یعمل مثقال ذرة خیرا یره، و من یعمل مثقال ذرة شرا یره</span> کلمه <em>مثقال</em> به معنای هر وسیله‌ای است که با آن وزنها را می‌سنجند، و کلمه  <em>ذره</em> به معنای آن دانه‌های ریز غبار است، که در شعاع آفتاب دیده می‌شود، البته این کلمه به معنای مورچه‌های ریز نیز می‌آید. </p> <p>آیه مورد بحث به دلیل اینکه حرف <em>فاء</em> بر سر دارد تفریع و نتیجه‌گیری از آیه قبلی است، که سخن از ارائه اعمال بندگان داشت، و همان بیان را تاکید نموده می‌فهماند که از     <code class="page" rel="20,584"/> کلیت ارائه اعمال هیچ عملی نه خیر و نه شر نه کوچک و نه بزرگ حتی به سنگینی ذره استثناء نمی‌شود، و نیز حال هر یک از صاحبان عمل خیر و عمل شر را در یک جمله مستقل بیان نموده، جمله را به عنوان یک ضابطه و قاعده کلی (که مورد هیچ خصوصیتی ندارد) ذکر می‌فرماید. </p> <p>در اینجا این سؤال به ذهن می‌رسد که در آیات شریفه قرآن آیاتی هست که با این ضابطه کلی سازگار نیست، از آن جمله آیاتی که دلالت دارد بر حبط و بی‌نتیجه شدن اعمال خیر به خاطر پاره‌ای عوامل، و آیاتی که دلالت دارد بر انتقال اعمال خیر و شر اشخاص به دیگران، مانند انتقال حسنات قاتل به مقتول، و گناهان مقتول به قاتل، و آیاتی که دلالت دارد بر اینکه در بعضی توبه‌کاران گناه مبدل به ثواب می‌شود، و آیاتی دیگر که در بحث از اعمال در جلد دوم این کتاب و نیز در تفسیر آیه‌ <span class="aya" rel="8_37" data-words="1-5">لیمیز الله الخبیث من الطیب</span><span class="footnote" rel="1" title="سوره انفال، آیه ۳۷">*</span> گذشت. </p> <p>جواب از این سؤال این است که آیات مذکور حاکم بر این دو آیه است، و بین دلیل حاکم و محکوم منافاتی نیست، مثلا آیاتی که دلالت دارد بر حبط اعمال، شخص صاحب عمل خیر را از مصادیق کسانی می‌کند که عمل خیر ندارند، و چنین کسی عمل خیر ندارد تا به حکم آیه مورد بحث آن را ببیند، و همچنین قاتلی که نگذاشت مقتول زنده بماند و عمل خیر انجام دهد، اعمال خیرش را به مقتول می‌دهند، و خودش عمل خیری ندارد تا آن را ببیند، و توبه‌کاری که گناهش مبدل به حسنه می‌شود، برای این است که گناه موافق میل او نبوده، عواملی خارجی باعث گناهکاری او شدند، و آن عوامل کار خیر، موافق طبعشان نیست، ولی چون می‌خواستند در بین مردم نیکوکار و موحد باشند، و بلکه رئیس و رهبر آنان باشند، لذا با زبان شکار حرف زدند، پس خوبیهاشان از خودشان نیست، لذا در قیامت بدیهای توبه‌کاران را به آن عوامل می‌دهند، و خوبیهای آن عوامل را به توبه‌کاران، در نتیجه توبه‌کاران گناهی ندارند تا به حکم آیه مورد بحث در قیامت آن را ببینند، و نیز عوامل شر، کار خیری ندارند، تا به حکم آیه مورد بحث آن را ببینند-دقت فرمایید. </p> <h3>بحث روایتی‌ <span class="title" rel="99_4 99_6 99_1 99_2 99_3 99_7 99_8 99_5">روایاتی در ذیل آیات سوره زلزال راجع به وقایع قیامت: اخبار زمین، رؤیت اعمال، و...) </span> </h3> <p> در الدر المنثور است که ابن مردویه و بیهقی-در کتاب شعب الایمان-از انس بن   <code class="page" rel="20,585"/> مالک روایت کرده‌اند که رسول خدا (ص) فرمود: زمین در روز قیامت به تمامی اعمالی که در پشتش انجام شده خبر می‌دهد، آن گاه این آیه را تلاوت کرد: <span class="aya" rel="99_1" data-words="1-4">إذا زلزلت الأرض زلزالها</span> تا رسید به آیه‌ <span class="aya" rel="99_4" data-words="1-3">یومئذ تحدث أخبارها</span> و آن گاه فرمود هیچ می‌دانید اخبارش چیست؟ جبرئیل نزد من آمد و گفت: خبر زمین که زمین روز قیامت بدان گواهی می‌دهد، همه اعمالی است که بر پشتش انجام شده<span class="footnote" rel="1" title="تفسیر قمی، ج ۲، ص ۴۳۳">*</span>. </p> <p>مؤلف: نظیر این روایت را از ابو هریره نیز نقل کرده<span class="footnote" rel="2" title="الدر المنثور، ج ۶، ص ۳۸۰">*</span>. </p> <p>و نیز در همان کتاب است که حسین بن سفیان در کتاب مسندش و ابو نعیم در کتاب حلیه‌اش از شداد بن اوس روایت کرده‌اند که گفت: من از رسول خدا (ص) شنیدم می‌فرمود: ایها الناس دنیا متاعی است حاضر که هم نیکان از آن می‌خورند و هم فاجران، و بدرستی آخرت وعده‌ای است صادق، که سلطانی قادر در آن حکومت می‌کند، حق را محقق و باطل را باطل می‌سازد. </p> <p>ایها الناس سعی کنید از طالبان آخرت باشید، و از طالبان دنیا نباشید، فرزند آخرت باشید، نه فرزند دنیا، چون هر مادری فرزندش به دنبالش می‌رود.  (حاصل منظور آن جناب این است که خواهان آخرت باشید نه دنیا، برای اینکه علاقه به دنیا قهرا شما را به سوی مادیت و آلودگی‌های آن می‌کشد)، آن گاه فرمود: هر عملی که می‌کنید در حالی انجام دهید که از خدا خائف و بر حذر باشید، و بدانید که روزی شما را بر اعمالتان عرضه می‌دارند، و شما خواه و ناخواه خدا را ملاقات خواهید کرد، پس هر کس هموزن ذره‌ای عمل خیر کرده باشد، آن را خواهد دید، و هر کس هموزن ذره‌ای عمل زشت کرده باشد آن را خواهد دید<span class="footnote" rel="3" title="الدر المنثور، ج ۶، ص ۳۸۳">*</span>. </p> <p>و در تفسیر قمی در ذیل آیه‌ <span class="aya" rel="99_2" data-words="1-4">و أخرجت الأرض أثقالها</span> آمده که منظور از اثقال زمین، انسانهایند. و در ذیل جمله‌ <span class="aya" rel="99_3" data-words="1-5">و قال الإنسان ما لها</span> آمده که این انسان، امیر المؤمنین  (ع) است. و در ذیل آیه‌ <span class="aya" rel="99_4" data-words="1-3">یومئذ تحدث أخبارها</span>... <span class="aya" rel="99_6" data-words="4-4">أشتاتا</span> آمده که مردم از جهت ایمان و کفر و نفاق متفرق و اشتات می‌آیند، بعضی مؤمنند و برخی کافر و جمعی منافق. و در ذیل جمله‌ <span class="aya" rel="99_6" data-words="5-6">لیروا أعمالهم</span> آمده که هر کس بالای سر اعمال خود می‌ایستد، و اعمال خود را اینطور فاش و هویدا می‌بیند<span class="footnote" rel="4" title="تفسیر قمی، ج ۲، ص ۴۳۳">*</span>. </p> <p>و نیز در آن کتاب در روایت ابی الجارود از امام باقر (ع) آمده که در ذیل       <code class="page" rel="20,586"/> آیه‌ <span class="aya" rel="99_7" data-words="1-6">فمن یعمل مثقال ذرة خیرا یره</span>، فرمود: اگر از اهل آتش باشد، و در دنیا مثقال ذره‌ای عمل خیر کرده باشد، اگر برای غیر انجام داده باشد، همان عمل خیرش هم مایه حسرتش می‌شود، و در ذیل جمله‌ <span class="aya" rel="99_8" data-words="1-7">و من یعمل مثقال ذرة شرا یره</span>، فرمود: اگر از اهل بهشت باشد در روز قیامت آن شر را می‌بیند و سپس خدای تعالی او را می‌آمرزد<span class="footnote" rel="1" title="الدر المنثور، ج ۶، ص ۳۸۰">*</span>. </p> 
