<h2 class="sura">سوره حدید مدنی است و بیست و نه آیه دارد </h2><h3 class="ayas">سوره الحدید آیه‌های ۱ تا ۶</h3><code class="section" rel="57_1-6"/><h3>ترجمه آیات</h3> <p> <span class="trans" rel="57_0">به نام خدای رحمان و رحیم.  </span><span class="trans" rel="57_1">آنچه در آسمانها و زمین است برای خدا تسبیح می‌گویند به خاطر اینکه او عزیز و حکیم است.  «۱» </span><span class="trans" rel="57_2">ملک آسمانها و زمین از آن او است، او زنده می‌کند و می‌میراند و او بر هر چیزی توانا است.  «۲» </span><span class="trans" rel="57_3">او اول و آخر و ظاهر و باطن است، و او به هر چیزی دانا است.  «۳» </span><span class="trans" rel="57_4">او کسی است که آسمانها و زمین را در شش روز بیافرید، و سپس بر عرش (مقام صدور اوامر) مستولی گشت، و به تدبیر امر عالم پرداخت، او می‌داند چه قطره آبی، و چه تخم گیاهی داخل زمین شد و چه گیاهی سر از زمین بدر آورد، چه شعاعی از آفتاب به زمین تابید، و چه فرشته‌ای نازل و چه فرشته‌ای از زمین<code class="page" rel="19,250"/> برگشت، چه بخاری از زمین بالا رفت و چه عملی از بندگان صعود کرد، و او با شما است، هر جا که باشید، و خدا به آنچه می‌کنید بینا است.  «۴» </span><span class="trans" rel="57_5">ملک آسمان‌ها و زمین از آن او است، و بازگشت همه امور به سوی خداست.  «۵» </span><span class="trans" rel="57_6">او است که شب را در روز فرو می‌برد، و روز را داخل در شب می‌کند، و او بدانچه در خاطرها و دلها است آگاه است.  «۶» </span></p>         <h3>بیان آیات‌ <span class="title" rel="57_1 57_2 57_3 57_4 57_5 57_6">بیان غرض سوره حدید: تحریک و تشویق مؤمنین به انفاق و... </span> </h3> <p> غرض این سوره تحریک و تشویق مؤمنین به انفاق در راه خداست، هم چنان که تکرار امر صریح به این معنا در خلال آیاتش اشعار بدان دارد، یک جا می‌فرماید: <span class="aya" rel="57_7" data-words="1-10">آمنوا بالله و رسوله و أنفقوا مما جعلکم مستخلفین فیه...</span> و جای دیگر می‌فرماید: <span class="aya" rel="2_245" data-words="1-7">من ذا الذی یقرض الله قرضا حسنا...</span> و باز جای دیگر می‌فرماید: <span class="aya" rel="57_18" data-words="1-9">إن المصدقین و المصدقات و أقرضوا الله قرضا حسنا</span> و در تشویق مردم به این عمل همین بس که انفاق مردم را قرض دادن آنان به خدای عز اسمه دانسته، و معلوم است که خدای عز و جل عالی‌ترین و مقدس‌ترین و بهترین مطلوبست، او هرگز خلف وعده نمی‌کند، و او وعده‌شان داده که اگر به وی قرض بدهند مضاعف و چند برابر بر می‌گرداند، و نیز وعده داده که در عوض انفاقشان اجری کریم و بسیار زیاد بدهد. </p> <p>و نیز اشاره کرده به اینکه این انفاق منشاش تقوا و ایمان به رسول است، و اثر آمرزش گناهان و داشتن دو برابر از رحمت و ملازمت با نور، و بلکه ملحق شدن به صدیقین و شهداء در نزد خدای سبحان است. </p> <p>و در خلال آیات سوره معارفی هم راجع به مبدأ و معاد آمده، و دعوت به تقوا و اخلاص ایمان و زهد دارد، و نیز مشتمل بر مواعظی است. </p> <p>و این سوره به شهادت سیاق آیاتش در مدینه نازل شده. </p> <p>و بعضی<span class="footnote" rel="1" title="روح المعانی، ج ۲۷، ص ۱۶۴">*</span> از مفسرین ادعا کرده‌اند که مدنی بودن این سوره اجماعی است. </p> <p>و چون تشویق و تحریک مردم به انفاق، و اینکه انفاق قرض دادن به خدا است این توهم را ایجاد می‌کند که مگر خدا به مال ما محتاج است، لذا از همان آغاز سخن یعنی اولین کلمه سوره مساله نزاهت خدا از احتیاج را خاطر نشان نموده، فرموده: آنچه در زمین و آسمانها است خدا را تسبیح می‌گویند . و <span class="phrase">نیز عده‌ای از اسمای حسنای خدا را که رساننده این نزاهت   <code class="page" rel="19,251"/> است ذکر کرد، و همه سوره‌هایی که با تسبیح خدا آغاز شده، یعنی سوره حشر، صف، جمعه و تغابن، که بعضی با کلمه <em rel="fa_57_1_1-1" data-sentence="200:72">سبح</em> و بعضی دیگر با کلمه <em>یسبح</em> آغاز شده‌اند، نظیر سوره مورد بحث است.</span> </p> <h3> <span class="title" rel="57_1 57_2 57_3 57_4 57_5 57_6">بیان اینکه تسبیح آنچه در آسمان‌ها و زمین است تسبیح حقیقی است نه مجازی و به زبان حال</span> </h3> <p> <span class="aya" rel="57_1" data-words="1-11">سبح لله ما فی السماوات و الأرض و هو العزیز الحکیم</span> <span class="phrase">تسبیح که مصدر فعل <em rel="fa_57_1_1-1" data-sentence="18:1049">سبح</em> است، به معنای منزه داشتن است، و منزه داشتن خدا به این است که هر چیزی را که مستلزم نقص و حاجت و ناسازگاری با ساحت کمال او باشد از ساحت او نفی کنی، و معتقد باشی که خدای تعالی دارای چنین صفات و اعمالی نیست، و کلمه <em>ما</em> در جمله مورد بحث موصوله است، و مراد از آن تمامی موجوداتی است که در آسمانها و زمین هستند، چه آنها که مانند ملائکه و جن و انس دارای عقل و شعورند، و چه آنهایی که چون جمادات فاقد عقلند، و اگر بگویی کلمه <em>ما</em> راجع به موجودات فاقد عقلند،  (و در فارسی به <em>چیزی</em> ترجمه می‌شود)، و علی القاعده باید شامل عقلا نشود، در پاسخ می‌گوییم: بلی همین طور است، لیکن در جایی که قرینه‌ای باشد که بفهماند منظور از کلمه  <em>ما</em> عقلا و غیر عقلا هر دو است، اشکالی ندارد، و در آیه مورد بحث قرینه‌ای که دلالت کند بر اینکه منظور عموم موجودات است چه عقلا و چه غیر عقلا وجود دارد، و آن قرینه این است که اسمایی از خدای سبحان بر می‌شمارد که مخصوص عقلا است، مانند <em>احیاء</em> و <em>علم بذات الصدور</em> ، یعنی علم و آگاهی به نیت‌هایی که در درون دلها است و معلوم است که این دو صفت مربوط به موجودات دارای شعور، و صفت دوم مربوط به عقلا است.</span> </p> <p>پس معنای آیه این شد که: تمامی موجوداتی که در آسمانها و زمین است، و خلاصه تمامی عالم، خدای سبحان را منزه می‌دارد. و مراد از تسبیح خدای تعالی حقیقت معنای تسبیح است، نه اینکه خواسته باشد به طور مجاز نسبت تسبیح به آنها داده باشد، یعنی خواسته باشد بفرماید: هر موجود که در آسمانها و زمین است با هستی خود دلالت می‌کند بر اینکه پدید آورنده‌ای منزه از هر نقص و متصف به کل کمال دارد، و نه اینکه خواسته باشد به طور عموم مجاز نسبت تسبیح به آنها داده باشد، یعنی بفهماند که تمامی موجودات دلالت دارند بر نزاهت خدای تعالی از هر نقص و عیب. چیزی که هست عقلای از موجودات این دلالت را با زبان سر ایفا می‌کنند و می‌گویند: سبحان اللَّه سبحان اللَّه و یا به فارسی می‌گویند: خدا منزه از هر نقص و حاجت است و غیر عقلا این دلالت را به لسان حال ایفا می‌کنند، بلکه همانطور که گفتیم معنای حقیقی کلمه منظور است، و موجودات چه عقلا و چه غیر عقلا همه خدا را به تمام معنی الکلمه و به حقیقت معنی الکلمه تسبیح می‌گویند، بدلیل اینکه در جای<code class="page" rel="19,252"/> دیگر به طور صریح و به بیانی که نه میتوان حمل بر مجازش کرد، و نه حمل بر عموم مجاز، فرموده: <span class="aya" rel="17_44" data-words="10-21">و إن من شیء إلا یسبح بحمده و لکن لا تفقهون تسبیحهم</span><span class="footnote" rel="1" title="هیچ موجودی نیست مگر آنکه خدا را تسبیح و حمد می‌گوید، ولی شما تسبیح آنها را نمی‌فهمید سوره اسری، آیه ۴۴">*</span> چون اگر منظور از تسبیح، تسبیح مجازی بود، دیگر جا نداشت بفرماید: شما تسبیح آنها را نمی‌فهمید، زیرا تسبیح مجازی این است که: موجودی با هستی خود دلالت کند بر وجود خالق و صانعش و این دلالتش حجتی باشد علیه منکرین صانع، و یا این است که هر موجودی با زبان حال تسبیح و حمد خدا بگوید، و این دو نوع دلالت را همه کس می‌فهمد، و نمی‌بایست بفرماید: و لیکن شما تسبیح آنها را نمی‌فهمید . </p> <p>پس تسبیح تمامی موجوداتی که در آسمانها و زمین هست تسبیح با زبان، و تنزیه به حقیقت معنای کلمه است، هر چند که ما زبان آنها را نفهمیم، نفهمیدن ما دلیل بر این نیست که مثلا جمادات زبان ندارند، قرآن کریم تصریح دارد بر اینکه تمامی موجودات زبان دارند و فرموده: <span class="aya" rel="41_21" data-words="7-13">قالوا أنطقنا الله الذی أنطق کل شیء</span><span class="footnote" rel="2" title="در پاسخ گفتند: ما را آن خدایی به زبان در آورد که تمامی موجودات را به زبان در آورده سوره حم سجده، آیه ۲۰">*</span>. </p> <p> <span class="aya" rel="57_1" data-words="8-11">و هو العزیز الحکیم</span> -یعنی خدای سبحان دارای مقامی منیع است، به طوری که تمامی قدرتها را در هم می‌شکند، و هیچ قدرتی نیست که او را شکست دهد، و حکیم است، یعنی فعل او متقن و محکم است، آن قدر محکم است که هیچ عارضه‌ای فعل او را فاسد نمی‌کند،  (و چون افعال ما در معرض فساد و تباهی نیست)، و نیز آن قدر متقن است که جای هیچ اعتراض کردنی در آن نیست. </p> <p><code class="aya" rel="57_2"/> <span class="aya" rel="57_2" data-words="1-14">له ملک السماوات و الأرض یحیی و یمیت و هو علی کل شیء قدیر</span> از آنجایی که در ابتدای آیه خبر مقدم بر مبتدا ذکر شده و حق کلام این بود که بفرماید:  ملک السماوات و الأرض له-ملک آسمانها و زمین از آن خدا است ولی چنین نفرمود، بلکه فرمود: از آن خدا است ملک آسمانها و زمین ، و این عبارت انحصار را می‌رساند، در نتیجه می‌فهماند که: مالک آسمانها و زمین تنها خداست، او به تنهایی است که هر حکمی بخواهد در عالم می‌راند، برای اینکه پدید آورنده همه او است، پس آنچه در آسمانها و زمین هست قیام و وجود آثار وجودش به خداست، پس هیچ حکمی نیست مگر اینکه حاکم در آن خداست، و هیچ ملک و سلطنتی نیست مگر آنکه صاحبش او است. </p> <p>     <code class="page" rel="19,253"/> <em>یحیی و یمیت</em> -این دو جمله اشاره است به دو نام از نامهای خدای تعالی یعنی زنده کننده و میراننده،  (محیی و ممیت) و اگر خود اسم را نیاورد، و به جای آن فعل مضارع آورد، برای این بود که اشاره کرده باشد به شمول و عمومیت آن نسبت به هر احیاء و هر اماته، تا در نتیجه شامل ایجاد ملائکه هم بشود، چون حیات ملائکه مسبوق به مرگ نیست، و نیز زنده کردن‌ جنین در شکم مادرش، و زنده کردن مردگان در روز قیامت، و پدید آوردن جمادات مرده که قبلا زنده نبودند، تا میراندن در باره آنها صادق باشد، و میراندن انسان در دنیا و برای بار دوم در برزخ که آیه شریفه <span class="aya" rel="40_11" data-words="2-7">ربنا أمتنا اثنتین و أحییتنا اثنتین</span><span class="footnote" rel="1" title="(کافران در روز قیامت گویند:) پروردگارا!تو ما را دو بار میراندی و دو بار زنده کردی سوره مؤمن، آیه ۱۱">*</span> به آن اشاره دارد، علاوه بر این، در تعبیر به مضارع دلالت بر استمرار نیز هست. </p> <p> <span class="aya" rel="57_2" data-words="9-14">و هو علی کل شیء قدیر</span> -این جمله اشاره دارد به صفت قدرت خدای تعالی، و اینکه قدرت او مطلق است، و مقید به چیزی دون چیزی نیست، و اگر در آخر آیه مورد بحث این جمله را گنجاند، برای مناسبتی بود که با مساله احیاء و اماته داشت، چون ممکن بود کسی توهم کند که چطور ممکن است خدای تعالی مرده‌ای را که نه عینی از آن بجا مانده و نه اثری، زنده کند؟ و جمله مذکور این توهم را دفع نموده می‌فرماید: او بر هر چیزی قادر است. </p> <h3> <span class="title" rel="57_3"><span class="phrase">توضیح مقصود از <em rel="fa_57_3_2-2" data-sentence="15:63">اول</em> ، <em rel="fa_57_3_4-4" data-sentence="70:48">آخر</em> ، <em rel="fa_57_3_6-6" data-sentence="125:32">ظاهر</em> و <em rel="fa_57_3_8-8" data-sentence="182:16">باطن</em> بودن خدای سبحان</span></span> </h3> <p> <code class="aya" rel="57_3"/> <span class="aya" rel="57_3" data-words="1-13">هو الأول و الآخر و الظاهر و الباطن و هو بکل شیء علیم</span> بعد از آنکه معلوم شد که خدای تعالی بر هر چیزی که فرض شود قادر است، قهرا با احاطه قدرتش به هر چیزی از هر جهت محیط هم هست، پس هر چیزی که فرض شود اول باشد خدا قبل از آن چیز بوده، پس او نسبت به تمام ماسوای خود اول است، نه آن چیزی که ما اولش فرض کردیم، و همچنین هر چیزی که ما آخرینش فرض کنیم خدای تعالی بعد از آن هم خواهد بود، چون گفتیم قدرتش احاطه به آن چیز دارد، هم به ما قبلش و هم به ما بعدش، پس آخر خدا است، نه آن چیزی که ما آخرینش فرض کردیم، و هر چیزی را که ما ظاهر فرض کنیم خدا ظاهرتر از آن است به خاطر احاطه‌ای که قدرتش بر آن چیز دارد، و چون احاطه دارد پس از جهت ظهور هم ما فوق آن است، پس خدا ظاهر است، نه آن چیزی که ما ظاهرش فرض کردیم، و همچنین هر چیزی که باطن فرض شود خدا به خاطر احاطه قدرتش بر آن باطن‌تر از آن است، و ما ورای آن قرار دارد، چون او است که آن چیز را باطن کرده، پس باطن هم   <code class="page" rel="19,254"/> خداست، نه آن چیزی که ما باطنش فرض کردیم، پس معلوم شد که خدا اول و آخر و ظاهر و باطن علی الاطلاق است، و از این صفات آنچه در غیر خدا هست نسبی است نه علی الاطلاق<span class="footnote" rel="1" title="فلان چیز نسبت به فلان چیز دیگر اول است، و آن دیگری نسبت به سومی آخر است، و آن سومی نسبت به چهارمی ظاهر است، و آن چهارمی نسبت به پنجمی باطن است، هیچ موجودی در عالم سراغ نداریم که علی الاطلاق اول و یا آخر و یا ظاهر و یا باطن باشد &lt;em&gt;مترجم&lt;/em&gt; ">*</span>. </p> <p>البته این را هم باید بدانیم که اولیت خدای تعالی و آخریتش و همچنین ظهور و بطونش زمانی و مکانی نیست، و چنین نیست که در ظرف زمان اول و آخر باشد، و گرنه باید خود خدا جلوتر از زمان نباشد، و از زمانی و مکانی بودن منزه نباشد، و حال آنکه منزه از آن است، چون خالق زمان و مکان و محیط به تمامی موجودات است، بلکه منظور از اولیت و آخریت و همچنین ظاهر و باطن بودنش این است که: او محیط به تمام اشیاء است، به هر نحوی که شما اشیاء را فرض و به هر صورت که تصور بکنی (اگر فلان چیز را اول فرض کنی او به احاطه‌اش اول‌تر از آن است، اگر آخر فرض کنی او آخرتر است، اگر چیزی را ظاهر فرض کنی او ظاهرتر، و اگر باطن فرض کنی او باطن‌تر است، به همان دلیلی که گذشت). </p> <p>پس از آنچه گذشت روشن گردید که این اسمای چهارگانه یعنی اول و آخر و ظاهر و باطن چهار شاخه و فرع از نام <em>محیط</em> است، و محیط هم شاخه‌ای از اطلاق قدرت او است، چون قدرتش محیط به هر چیز است، ممکن هم هست نامهای چهارگانه مورد بحث را شاخه‌هایی از احاطه قدرتش ندانیم، بلکه شاخه‌هایی از احاطه وجود او بگیریم، چون وجود او قبل از وجود هر چیز و بعد از وجود هر چیز است، او قبل از آنکه چیزی ثبوت پیدا کند ثابت بود، و بعد از آنکه هر چیز دارای ثبوتی فانی گردد باز هم ثابت است، او از هر چیز دیگری نزدیک‌تر و ظاهرتر است، و از دید و درک اوهام و عقول هر صاحب عقلی از چیز دیگری باطن‌تر و پنهان‌تر است. </p> <p>و همچنین اسامی چهارگانه نامبرده به نوعی بر علم خدای تعالی بستگی و تفرع دارند<span class="footnote" rel="2" title="برای اینکه هر چیزی رای که ما اول فرض کنیم، قبل از وجودش خدای تعالی احاطه علمی به او داشته، پس خدا اول است نه آن چیز، و هر چه رای که ما آخر فرض کنیم بعد از فنایش هم خدا احاطه علمی به آن دارد، پس باز خدا آخر است نه آن، و هر چه رای که ما ظاهر فرض کنیم، خدای تعالی ظاهرتر از آن است، چون ظهور آن از خداست، و چگونه ممکن است از خود خدا ظاهرتر باشد و همچنین &lt;em&gt;مترجم&lt;/em&gt; ">*</span>. و به همین مناسبت است که می‌بینیم در ذیل آیه علم خدا را هم آورده می‌فرماید:     <code class="page" rel="19,255"/> <span class="aya" rel="57_3" data-words="9-13">و هو بکل شیء علیم</span>. </p> <p>بعضی<span class="footnote" rel="1" title="مجمع البیان، ج ۹، ص ۲۳۱">*</span> از مفسرین اسمای چهارگانه را اینطور معنا کرده‌اند که: او اول است، برای اینکه قبل از هر چیز بوده، و آخر است چون بعد از هلاک و فنای هر چیز هست، و ظاهر است چون ادله‌ای بسیار بر وجودش دلالت می‌کند، و باطن است چون عالم به تمامی اشیاء هست، و احدی نیست که از او داناتر باشد. </p> <p>بعضی<span class="footnote" rel="2" title="آگاه باش که کارها به سوی خدا برمی‌گردد سوره شوری، آیه ۵۳">*</span> دیگر گفته‌اند: اول یعنی بی‌ابتدا، و آخر یعنی بی‌انتها، و ظاهر یعنی بدون اقتراب، و باطن یعنی بدون احتجاب<span class="footnote" rel="3" title="هر چیزی که ظاهر می‌شود به خاطر نزدیک شدن است، و هر چیزی که باطن می‌شود به خاطر حجاب است، و خدا بدون نزدیک شدن ظاهر و بدون در پرده شدن باطن است &lt;em&gt;مترجم&lt;/em&gt; ">*</span>. </p> <p>البته در این میان اقوال دیگری نیز هست که دلچسب نیست و لذا از نقل آنها صرفنظر کردیم. </p> <p><code class="aya" rel="57_4"/> <span class="aya" rel="57_4" data-words="1-9">هو الذی خلق السماوات و الأرض فی ستة أیام</span> تفسیر این آیه در سوره اعراف و یونس و هود و فرقان و قاف گذشت. </p> <p> <span class="aya" rel="57_4" data-words="10-31">ثم استوی علی العرش یعلم ما یلج فی الأرض و ما یخرج منها و ما ینزل من السماء و ما یعرج فیها</span> تفسیر و بحث مفصل پیرامون معنای عرش در سوره اعراف آیه 54 گذشت، و در آنجا گفتیم که <em>استوای بر عرش</em> کنایه است از شروع در تدبیر ملک وجود<span class="footnote" rel="4" title="چون ما در عرف بشری خود تخت سلطنتی را عبارت از مکانی می‌دانیم که همه اوامر مربوط به اداره کشور از آنجا صادر، و همه لوائح و نامه‌ها در آنجا به توشیح می‌رسد، قرآن نیز به حکم چون که با کودک سر و کارت فتاد به زبان بشری سخن گفته، مقام تدبیر خدای تعالی و مصدریت اوامرش را عرش خوانده، نه اینکه خواسته باشد العیاذ باللَّه برای او تختی پایه‌دار اثبات کند &lt;em&gt;مترجم&lt;/em&gt; ">*</span>، و به همین جهت است که دنبال استوای بر عرش مساله علم به جزئیات احوال موجودات آسمانی و زمین را ذکر کرده، چون علم از لوازم تدبیر است. </p> <p> <span class="aya" rel="57_4" data-words="14-31">یعلم ما یلج فی الأرض و ما یخرج منها و ما ینزل من السماء و ما یعرج فیها</span> <span class="phrase">-کلمه  <em>ولوج</em> که مصدر فعل مضارع <em rel="fa_57_4_16-16" data-sentence="39:651">یلج</em> است-به طوری که راغب گفته-<span class="footnote" rel="5" title="مفردات راغب، ماده &lt;em&gt;ولج&lt;/em&gt; ">*</span> به معنای داخل شدن چیزی در محلی تنگ است، و کلمه <em>عروج</em> به معنای بالا رفتن است، و معنای آیه این         <code class="page" rel="19,256"/> است که: خدای تعالی از آنچه در زمین فرو می‌رود و نفوذ می‌کند از قبیل آب باران و تخم گیاهان و غیر اینها آگاه است، و نیز از آنچه که از زمین سر بر می‌آورد چون نباتات و حیوانات و آب خبر دارد، و از آنچه که به زمین نازل می‌شود چون بارانها و اشعه اجرام نورانی و ملائکه و غیره با اطلاع است، و از آنچه که از زمین به طرف آسمان بالا می‌رود مانند دودها و بخارها و ملائکه و اعمال بندگان با خبر است.</span> </p> <h3> <span class="title" rel="57_4 57_1 57_2 57_3 57_5 57_6">احاطه، ملک و علم مطلق خداوند بر همه چیز و همه کس</span> </h3> <p>  <span class="aya" rel="57_4" data-words="32-37">و هو معکم أین ما کنتم</span>  او هر جا که باشید با شما است، برای اینکه به شما احاطه دارد، و در هیچ مکان و پوششی از او غایب نیستید. در اینجا سؤالی پیش می‌آید، و آن این است که: خدای تعالی در هر حال بر ما احاطه دارد، و در هر زمان و مکان محیط به ما است، با این فرض چرا تنها مساله مکان آمده، و چرا نفرمود: و هو معکم اینما کنتم و فی ای زمان و ای حال کنتم-او با شما است هر جا و هر زمان و در هر حال که باشید ؟ در پاسخ می‌گوییم: درست است که احاطه خدای تعالی به ما تنها احاطه مکانی نیست، بلکه در همه احوال و اوقات نیز به ما احاطه دارد، لیکن از آنجایی که معروف‌ترین ملاک در جدایی چیزی از چیزی دیگر و غایب شدنش از آن جدایی مکانی است، و هر کس بخواهد از کسی دیگر جدا شود، مکان خود را عوض می‌کند، از این جهت تنها معیت مکانی را ذکر کرد، و گرنه نسبت خدای تعالی به مکانها و زمانها و احوال یک نسبت است. </p> <p>بعضی<span class="footnote" rel="1" title="روزی که خلایق همه آشکار می‌شوند، و از ایشان نه ظاهری بر خدا پوشیده می‌ماند و نه باطنی، در آن روز پرسیده می‌شوند: ملک در امروز از آن کیست؟ از آن خدای واحد قهار سوره مؤمن، آیه ۱۶">*</span> هم گفته‌اند: مراد از این معیت، معیت مجازی است، که منظور از آن احاطه علمی است. </p> <p> <span class="aya" rel="57_4" data-words="38-42">و الله بما تعملون بصیر</span> این آیه نظیر فرع و نتیجه‌ای است که بر مطالب قبل مترتب می‌شود، که می‌فرمود: او با شما است هر جا که باشید، و او به هر چیزی عالم است، چون نتیجه حاضر بودن او نزد مردم و جدا نشدنش از ایشان و عالم بودنش به هر چیز این است که بینای به اعمال ایشان نیز باشد، ظاهر اعمالشان را ببیند و باطن آن را که همان نیت‌ها و مقاصد درونی ایشان است، ناظر باشد. </p> <p><code class="aya" rel="57_5"/> <span class="aya" rel="57_5" data-words="1-10">له ملک السماوات و الأرض و إلی الله ترجع الأمور</span> با اینکه در سه آیه قبل فرموده بود: <span class="aya" rel="57_5" data-words="1-5">له ملک السماوات و الأرض</span>، در اینجا نیز آن را   <code class="page" rel="19,257"/> خاطر نشان کرد، و این تکرار برای این بود که بهتر بفهماند مساله بازگشت به خدا مبتنی بر عمومیت ملک او است، بار اول تنها می‌خواست مالکیت خدا را افاده کند، و در نوبت دوم خواست این ابتناء را بفهماند، هم چنان که در آیه‌ای دیگر می‌بینیم مساله معاد را با مالکیت خدای تعالی با هم آورده، می‌فرماید: <span class="aya" rel="40_16" data-words="1-15">یوم هم بارزون لا یخفی علی الله منهم شیء لمن الملک الیوم لله الواحد القهار</span><span class="footnote" rel="1" title="اصول کافی، ج ۱، ص ۹۰، ذیل ح ۵">*</span>. </p> <p><span class="phrase">در جمله‌ <span class="aya" rel="57_5" data-words="6-10">و إلی الله ترجع الأمور</span> کلمه <em rel="fa_57_5_10-10" data-sentence="91:801">امور</em> جمع است، و چون الف و لام بر سر دارد و به اصطلاح ادبی جمع محلی به الف و لام است، افاده عمومیت می‌کند، همانطور که در جمله‌ <span class="aya" rel="42_53" data-words="12-16">ألا إلی الله تصیر الأمور</span><span class="footnote" rel="2" title="یعنی: حمد خدایی را که در باره‌اش اولی معلوم و آخری متناهی و قبلی قابل درک و بعد محدود، صادق نیست، در نتیجه نه عقول و اوهام آن صفت او را درک می‌کنند، و نه فکرها و جولان آن، و نه باطن‌ها و تصوراتش تا بتوانند بپرسند کی و از چه وقت بوده، آخر خدای تعالی از هیچ چیز آغاز نگشته، و بر هیچ چیز ظاهر و قاهر نشده و در هیچ چیز نهان نگشته توحید، ص ۴۵، ح ۵">*</span> نیز چنین است، در نتیجه هیچ چیز نیست مگر آنکه به سوی خدا برمی‌گردد، و هیچ کس نمی‌تواند او را از برگشتن به سوی خدای تعالی باز بدارد، و هیچ عاملی که آن چیز را به سوی خدا برمی‌گرداند به جز اختصاص ملک به خدا نیست.</span> ساده‌تر بگویم: تنها عاملی که امور را به سوی خدا بر می‌گرداند، این است که ملک عالم مختص به او است، پس امر و فرمان و حکمرانی هم تنها از آن او است. </p> <p>در این جمله و همچنین در جمله‌ <span class="aya" rel="57_4" data-words="38-42">و الله بما تعملون بصیر</span> که قبلا بود با اینکه ممکن بود بفرماید: و الیه ترجع الامور <em>و</em> و هو بما تعملون بصیر لفظ اللَّه را ذکر کرد، و شاید وجه آن این بوده باشد که این دو جمله مانند یک مثل معروف دلنشین شود، و دلها را برای تاثر از یاد روز قیامت و پاداشهای بزرگی که در قیامت به انفاق کنندگان در راه خدا می‌دهند، و در آیات بعد ذکرش می‌آید آماده‌تر سازد. </p> <p><code class="aya" rel="57_6"/> <span class="aya" rel="57_6" data-words="1-14">یولج اللیل فی النهار و یولج النهار فی اللیل و هو علیم بذات الصدور</span>  <em>ایلاج شب در روز</em> و <em>ایلاج روز در شب</em> به معنای اختلافی است که شب و روز در کوتاهی و بلندی دارند، و این اختلاف در دو نیم کره شمالی و جنوبی درست به عکس همند، در فصلی که در نیم کره شمالی شب‌ها بلند است، در نیم کره جنوبی کوتاه است، و در فصلی که در نیم کره شمالی شب‌ها کوتاه و روزها بلند است، در نیم کره جنوبی به عکس آن است، و مساله اختلاف شب و روز را در کلام خدای تعالی چند بار دیدیم. </p> <p>و <span class="phrase">مراد از <em rel="fa_57_6_13-14" data-sentence="8:499">ذات الصدور</em> افکار پنهانی و نیات نهفته‌ای است که در سینه‌ها جا گرفته     <code class="page" rel="19,258"/> و از آنجا به بیرون نمی‌آید، چون این نیات منسوب به دلها است، و دلها هم در قفسه سینه‌ها قرار دارد، و این جمله یعنی جمله‌ <span class="aya" rel="57_6" data-words="10-14">و هو علیم بذات الصدور</span> احاطه علم خدای تعالی به نیات درونی را بیان می‌کند، هم چنان که جمله‌ <span class="aya" rel="57_4" data-words="38-42">و الله بما تعملون بصیر</span> احاطه بینایی آن جناب به ظواهر اعمال آنان را بیان می‌کرد.</span> </p> <h3>بحث روایتی</h3> <p> در الدر المنثور است که احمد، ابو داوود، ترمذی (وی حدیث را حسن دانسته) نسایی، ابن مردویه، و بیهقی (در کتاب شعب الایمان)، از عرباض بن ساریه روایت کرده‌اند که گفت: رسول خدا (ص) همواره قبل از خواب سوره‌هایی که در آغازش مساله تسبیح ذکر شده می‌خواند و می‌فرمود: در این سوره‌ها آیه‌ای است که از هزار آیه بهتر است<span class="footnote" rel="1" title="غیر از خدا هر چیزی که ظاهر و پیداست نهان نیست، و هر چیزی که پنهان است ظاهر نیست نهج البلاغه فیض الاسلام، خطبه ۶۴">*</span>. </p> <p>مؤلف: این روایت را از ابن ضریس از یحیی بن ابی کثیر نیز از آن جناب نقل کرده<span class="footnote" rel="2" title="حمد آن خدایی را که اول است، و در نتیجه چیزی قبل از او نیست، و آخرست و در نتیجه چیزی بعد از او نیست و ظاهر است، پس هیچ چیزی فوق او نیست، و باطن است پس هیچ چیزی دون او نیست">*</span>. </p> <p>و در کافی به سند خود از عاصم بن حمید روایت کرده که گفت: شخصی از علی بن الحسین (ع) از توحید سؤال کرد، حضرت فرمود: خدای تعالی می‌داند که در آخر الزمان مردمی خواهند آمد اهل تعمق و تحقیق، و به همین جهت سوره‌ <span class="aya" rel="112_1" data-words="1-4">قل هو الله أحد</span> و آیات سوره حدید تا جمله‌ <span class="aya" rel="57_6" data-words="12-14">علیم بذات الصدور</span> را نازل کرد، و اگر کسی بخواهد در معارف توحید بیش از این کنجکاوی کند هلاک و گمراه می‌شود<span class="footnote" rel="3" title="اصول کافی، ج ۱، ص ۹۱، ح ۳">*</span>. </p> <p>و <span class="phrase">در تفسیر قمی در ذیل آیه: <span class="aya" rel="57_1" data-words="1-11">سبح لله ما فی السماوات و الأرض و هو العزیز الحکیم</span> آمده که: امام فرمود: این همانست‌ که رسول خدا (ص) در باره‌اش فرمود: اوتیت جوامع الکلم-کلمات جامع را به من داده‌اند<span class="footnote" rel="4" title="احتمال دارد نظر رسول خدا (ص) در روایت عرباض نیز همین آیه باشد">*</span> و در معنای جمله‌ <span class="aya" rel="57_3" data-words="1-2">هو الأول</span> فرمود: یعنی او قبل از هر چیز بوده است، <em rel="fa_57_3_3-4" data-sentence="470:211">و الآخر</em> یعنی او بعد از فنای هر چیز باقی است، <span class="aya" rel="57_6" data-words="10-14">و هو علیم بذات الصدور</span> یعنی او به ضمیرها آگاه است<span class="footnote" rel="5" title="تفسیر قمی، ج ۲، ص ۳۵۰">*</span>.</span> </p>   <p>و همچنین در سایر سوره‌هایی که در آغازش مساله تسبیح ذکر شده. <em>مترجم</em> .    <code class="page" rel="19,259"/> </p><h3> <span class="title" rel="57_1 57_2 57_3 57_4 57_5 57_6">شرح چند روایت در باره اول و آخر و ظاهر و باطن بودن خدای تعالی</span> </h3> <p> و در کافی آمده که در روایتی از آن جناب یعنی از علی (ع) پرسیدند: پروردگار ما قبل از اینکه آسمان و زمین را خلق کند کجا بود؟ فرمود: کلمه <em>کجا بود</em> سؤال از مکان است، و در مورد خدای تعالی صحیح نیست، زیرا خدای تعالی (که خالق مکان است) بود در حالی که مکانی نبود<span class="footnote" rel="1" title="الدر المنثور، ج ۶، ص ۱۷۱">*</span>. </p> <p>و در توحید خطبه‌ای از حسن بن علی (ع) نقل کرده که در آن فرموده:  الحمد للَّه الذی لم یکن له اول معلوم و لا اخر متناه و لا قبل مدرک و لا بعد محدود فلا تدرک العقول و اوهامها و لا الفکر و خطراتها و لا الالباب و أذهانها صفته فتقول متی و لا بدی‌ء مما و لا ظاهر علی ما و لا باطن فیما<span class="footnote" rel="2" title="توحید صدوق، ص ۱۳۹">*</span>. </p> <p>مؤلف: اینکه فرمود: اولی معلوم ندارد،  (قید معلوم احترازی نیست، یعنی نمی‌خواهد بفرماید: اول دارد، ولی برای ما معلوم نیست، بلکه) قیدی توضیحی است، می‌خواهد بفرماید: اول ندارد برای اینکه اگر اول می‌داشت تعلق علم به آن اول ممکن بود، و چون علم راهی برای پیدا کردن اول او ندارد، و بلکه آن را جایز نمی‌داند، لذا اول ندارد. <em>و لا آخر متناه</em> قید متناهی نیز در اینجا مانند قید معلوم در جمله قبل توضیحی است، می‌خواهد بفرماید: اگر آخر می‌داشت متناهی و محدود می‌شد<span class="footnote" rel="3" title="و محال است واجب الوجود محدود باشد، زیرا اولا محتاج به ما فوقی می‌شود که او را تحدید کرده باشد، و ثانیا در خارج از حد، وجود نداشته باشد &lt;em&gt;مترجم&lt;/em&gt; ">*</span>. </p> <p> <em>و لا قبل مدرک</em> یعنی قبل ندارد چون اگر می‌داشت قابل درک می‌بود، <em>و لا بعد محدود</em> بعدی هم ندارد، چون اگر داشته باشد محدود می‌شود، <em>و لا بدی‌ء مما</em> ، یعنی خدای تعالی از چیزی آغاز نشده، تا اول داشته باشد، و لا ظاهر علی ما ، یعنی تفوق او بر عالم مانند تفوق یک موجود مادی بر موجود دیگر که بالای آن قرار بگیرد نیست. درست است که تفوق دارد اما نه چون تفوق جسمانیات بر یکدیگر، <em>و لا باطن فیما</em> یعنی خدا خود را در داخل چیزی پنهان نکرده، و در چیزی مستتر نگشته. </p> <p>و در نهج البلاغه آمده: کل ظاهر غیره غیر باطن و کل باطن غیره غیر       <code class="page" rel="19,260"/> ظاهر<span class="footnote" rel="1" title="توحید صدوق، ص ۷۲، ح ۲۷">*</span>. </p> <p>مؤلف: و معنای آن این است که: حیثیت و نحوه ظهور در غیر خدای تعالی، غیر نحوه بطون و پنهانی آن است، هر چیزی غیر خدای تعالی اگر از جهتی ظاهر است از عین آن جهت باطن نیست، بلکه از جهت دیگری باطن است، و به عکس اگر از حیثی و جهتی پنهان است، به عین آن جهت ظاهر نیست، بلکه به غیر آن جهت ظاهر است، و اما خدای تعالی به خاطر اینکه احدی الذات است، مانند ما مخلوقاتش متقسم و متجزی به جهات مختلف نیست  (توضیح اینکه اگر ما عالم هستیم بدین جهت است که در وجود ما ابزاری برای علم هست، و اگر قادریم به خاطر داشتن آن ابزار نیست، بلکه به خاطر داشتن ابزاری دیگر است، پس ما بدان جهت که عالمیم قادر نیستیم، و بدان جهت که قادریم عالم نیستیم، اما خدای تعالی به عین آن جهت که عالم است قادر وحی است)، لذا خدای تعالی به همان جهت که ظاهر است باطن نیز هست، و به عین آن جهت که باطن است ظاهر است، پس خدای تعالی از شدت و کمال ظهورش باطن است، و از کمال بطونش ظاهر است (مثالی که تا حدی ذهن را به مطلب نزدیک کند قرص خورشید و سرچشمه نور است، با اینکه ظاهر است، و نه تنها ظاهر است بلکه ظهور هر چیز دیگر هم بواسطه نور آن است، در عین حال از شدت ظهور، کسی نمی‌تواند به خود قرص، نگاه کند). </p> <p>و در آن کتاب این جمله نیز آمده: الحمد للَّه الأول فلا شی‌ء قبله و الآخر فلا شی‌ء بعده و الظاهر فلا شی‌ء فوقه و الباطن فلا شی‌ء دونه<span class="footnote" rel="2" title="مجمع البیان، ج ۹، ص ۲۳۰">*</span>. </p> <p>مؤلف: و مراد از <em>قبلیت و بعدیت</em> ، قبلیت و بعدیت زمانی نیست، نمی‌خواهد یک امتداد زمانی در این بین فرض کند، که هم در گذشته‌اش غیر متناهی باشد، و هم در آینده، و عالم هستی در وسط این دو طرف قرار گرفته باشد، در قطعه‌ای از زمان که هر دو طرف آن غیر متناهی است و خود عالم هر دو طرفش متناهی، در نتیجه وجود خدای تعالی منطبق بر سراسر زمان غیر متناهی باشد، به طوری که هیچ یک از دو طرفش خالی از خدا نباشد، هر چند که هر دو طرف آن غیر متناهی باشد، و باز در نتیجه هستی خدا از حیث زمان مقدم بر عالم و مؤخر   </p> <p>نهج البلاغه فیض الاسلام، ص 282، خطبه 95.  <code class="page" rel="19,261"/> از آن باشد، چون اگر خدای سبحان ازلی و ابدی زمانی بود، باید ذات مقدس او هم مانند همه زمانیات، هم در ذاتش و هم در احوالش متغیر باشد، چون زمان متغیر است، و نسبت به او نیز متجدد می‌شود، علاوه بر این اشکال، قبلیت‌ و بعدیت او به تبع قبلیت و بعدیت زمان خواهد بود، پس در حقیقت زمان، اول و آخر اصلی است، نه ذات مقدس او. </p> <p>و همچنین مساله ظاهریت و باطنیت خدای تعالی به حسب مکان نیست-به همان بیانی که در اولیت و آخریت گفتیم-بلکه خدای تعالی به نفس ذات متعالیه‌اش بر هر چیزی که فرض شود سبقت دارد، و به نفس ذاتش از هر امری که آخر فرض شود مؤخر است، و به همین معنا ظاهر و باطن است و زمان (و مکان) مخلوق او و متاخر از او است. </p> <p>و در الدر المنثور است که ابو الشیخ (در کتاب عظمت) از ابن عمر و ابو سعید از رسول خدا (ص) روایت کرده که فرمود: ناگزیر مردم از شما در باره خدا چیزهایی می‌پرسند تا برسند به اینکه بپرسند: این خدا که شما می‌گویید قبل از هر چیز بوده، قبل از او چه بوده؟ اگر سؤالشان به اینجا منتهی شد، بگویید: او قبل از هر چیز اول بوده، و نیز بعد از هر چیز آخر است، پس دیگر چیزی بعد از او نخواهد بود، و او ظاهر و ما فوق هر چیزی، و باطن و نهان‌تر از هر نهان است، و او به هر چیز دانا است<span class="footnote" rel="1" title="مجمع البیان، ج ۹، ص ۲۳۰">*</span>. </p> <h3> <span class="title" rel="57_1 57_2 57_3 57_4 57_5 57_6">شرح روایتی راجع به علم خداوند</span> </h3> <p> و در توحید به سند خود از ابو بصیر روایت کرده که گفت: از امام صادق  (ع) شنیدم می‌فرمود: همواره خدای عز و جل پروردگار ما بوده، و علم ذات او بود، بدون اینکه معلومی داشته باشد، و بعد از آنکه موجودات را آفرید آن وقت علمش بر آن مخلوقات تعلق گرفت، و علمش دارای معلوم شد<span class="footnote" rel="2" title="الدر المنثور، ج ۶، ص ۱۷۰">*</span>. </p> <p>مؤلف: مراد از این علم، چیزی نظیر علم ما که عبارت است از صورتهای ذهنی، نیست، و علم او به عالمی که بعدها آفرید نظیر علم یک معمار به قیافه خانه‌ای که بعدها می‌خواهد بسازد نیست، یک معمار وقتی می‌خواهد خانه‌ای را بسازد صورتی از آن خانه را در ذهن خود ترسیم نموده، طبق آن نقشه بنا را می‌سازد، به طوری که اگر بعد از ساختنش خرابش کرد، باز آن صورت ذهنی به حال خود باقی است، چنین علمی را علم کلی می‌نامند، که در مورد خدای تعالی صدقش محال است، بلکه علم او عبارت است از ذات او، و ذاتش عین علم او به معلومات است، و وقتی هم که معلوم در خارج تحقق می‌یابد ذات آن معلوم عین علم     <code class="page" rel="19,262"/> خدای تعالی به آن است چیزی که هست علم اولی علم ذاتی و صفت ذات اوست، و علم دومی علم فعلی و صفت فعل اوست. </p> <p>و در همان کتاب خطبه‌ای از امیر المؤمنین (صلوات اللَّه علیه) نقل کرده، و در آن آمده که علم خدا به وسیله ابزار و آلات نیست، و جز به ذات او نمی‌باشد، و بین او و معلوماتش علمی که غیر ذات او باشد واسطه نیست<span class="footnote" rel="1" title="الدر المنثور، ج ۶، ص ۱۷۰">*</span>. </p> <p>مؤلف: منظور از این کلام این است که: ذات خدای تعالی عین علم او است، نه اینکه صورت علمیه‌ای زاید بر ذات او واسطه باشد. </p> 
