<h3 class="ayas">سوره الأنعام آیه‌های ۱۱۴ تا ۱۲۱</h3><code class="section" rel="6_114-121"/><h3>ترجمه آیات</h3> <p> <span class="trans" rel="6_114">آیا جز خدا داوری بجویم و حال آنکه او است که این کتاب را جزء به جزء به شما نازل کرده و کسانی که کتاب‌شان داده‌ایم می‌دانند که قرآن به حق از طرف پروردگار تو نازل شده، پس به هیچ وجه از دودلان مباش.  «۱۱۴» </span><span class="trans" rel="6_115">و گفتار پروردگارت از روی راستی به انجام رسید، کلمات وی تغییر پذیر نیست که او شنوا و دانا است. <code class="page" rel="7,450"/> «۱۱۵» </span><span class="trans" rel="6_116"> اگر اکثر مردم روی زمین را اطاعت کنی تو را از راه خدا گمراه خواهند کرد که جز گمان را پیروی نمی‌کنند و جز تخمین نمی‌زنند.  «۱۱۶» </span><span class="trans" rel="6_117">پروردگار تو بهتر میداند چه کسی از راه او گمراه است، و نیز او هدایت شدگان را بهتر می‌شناسد.  «۱۱۷» </span><span class="trans" rel="6_118">اگر به آیه‌های خدا ایمان دارید از ذبحی که نام خدا بر آن برده شده بخورید.  «۱۱۸» </span><span class="trans" rel="6_119">و چرا از آنچه اسم خدا بر آن برده شده نمی‌خورید و حال آنکه خدا آنچه را که به شما حرام کرده برایتان شرح داده جز آنچه بدان ناچار شده‌اید، و خیلی‌ها به هوس‌های خویش بدون علم گمراه می‌شوند که خدای تو تجاوزکاران را بهتر می‌شناسد.  «۱۱۹» </span><span class="trans" rel="6_120">گناه ظاهر و نهان را واگذارید، کسانی که گناه می‌کنند به زودی سزای اعمالی را که می‌کرده‌اند خواهند دید.  «۱۲۰» </span><span class="trans" rel="6_121">از ذبحی که نام خدا بر آن یاد نشده مخورید که عصیان است، دیو نهادان به دوستان خود القا می‌کنند تا با شما مجادله کنند اگر اطاعتشان کنید مشرک خواهید بود.  «۱۲۱» </span></p>           <h3>بیان آیات</h3> <p> این آیات با اینکه به شهادت فاء تفریع در <span class="aya" rel="6_114" data-words="1-3">أ فغیر الله</span> به آیات پیشین اتصال دارند در میان خودشان نیز-که هشت آیه هستند-اتصال دارند که برخی را به برخی ربط می‌دهد و به همدیگر برمی‌گرداند، زیرا آیات مشتملند بر اینکه نباید جز خدا را حکم گرفت و به حکمش گوش داد در حالی که خدای متعال احکام خود را به تفصیل در کتاب خود بیان فرموده، و مشتملند بر نهی از پیروی و فرمانبرداری از بیشتر مردم زیرا فرمانبرداری از بیشتر مردم که پیروی ظن و تخمین می‌کنند گمراه کننده است. و در آخر آیات بیان می‌کند که مشرکین-که اولیای شیاطینند-با مؤمنین در باره خوردن مردار مجادله می‌کنند، و در این آیات به خوردن آنچه به نام خدا ذبح شده امر و از آنچه به نام خدا ذبح نشده نهی شده است، و اینکه آنچه خدا فرموده و برای بندگان خود پسندیده همین است. </p> <p>این بیان مؤید آن روایتی است که از ابن عباس نقل شده که گفته است: مشرکین در مساله خوردن گوشت میته با رسول خدا (ص) و مؤمنین مجادله می‌کردند که چرا شما حیوانی را که خودتان ذبح می‌کنید می‌خورید و اما حیوانی را که خداوند کشته است نمی‌خورید؟ در پاسخ آنان این آیات نازل شد که فرق بین آن دو حیوان را بیان نموده و حکم خدای را اثبات کرده است. </p> <p> <span class="aya" rel="6_114" data-words="1-12">أ فغیر الله أبتغی حکما و هو الذی أنزل إلیکم الکتاب مفصلا</span> <span class="phrase">در مجمع البیان می‌گوید: لفظ <em rel="fa_6_114_4-4" data-sentence="28:318">حکم</em> و <em rel="fa_6_114_4-4" data-sentence="85:302">حاکم</em> به یک معنا است، جز اینکه<code class="page" rel="7,451"/> <em rel="fa_6_114_4-4" data-sentence="204:226">حکم</em> در رسانیدن مدح بلیغ‌تر است، برای اینکه در حق کسی اطلاق می‌شود که استحقاق حکم کردن را دارد، و جز به حق حکومت و قضاوت نمی‌کند، به خلاف <em rel="fa_6_114_4-4" data-sentence="393:79">حاکم</em> که مطلق است و به اشخاصی هم که گاهی به باطل حکومت و قضاوت می‌کنند اطلاق می‌شود.</span> و در معنای کلمه <em>تفصیل</em> می‌گوید: این کلمه به معنای روشن ساختن معانی و رفع اشتباه از آن است، به نحوی که اگر خلط و تداخلی در آن معانی شده و در نتیجه مراد و مقصود مبهم شده باشد آن خلط و تداخل را از بین ببرد<span class="footnote" rel="1" title="مجمع البیان، ج ۴ ص ۳۵۳">*</span>. </p> <p>حرف <em>فاء</em> در جمله‌ <span class="aya" rel="6_114" data-words="1-3">أ فغیر الله</span> حرف تفریع است، یعنی بیان می‌کند که جمله مزبور فرع و نتیجه جملات قبل است که راجع به بیاناتی بود که از ناحیه خدای تعالی آمده، و نیز پیش‌تر فرموده بود: <span class="aya" rel="6_92" data-words="1-9">و هذا کتاب أنزلناه مبارک مصدق الذی بین یدیه...</span> پس معنای آیه چنین می‌شود: آیا من به غیر خدا مانند شرکایی که شما آنها را معبود خود گرفته‌اید یا کسانی که به آنها انتساب می‌جویید حکمی بگیرم و در طلب حکمی که حکمش را پیروی کنم برآیم در حالی که خدای تعالی سزاوار حکمیت است، چون اوست آن کسی که این کتاب (قرآن) را بر شما نازل کرده، که هیچ یک از معارفش مختلط به دیگری نبوده و هیچ یک از احکامش مشتبه به دیگری نیست، و غیر چنین کسی سزاوار حکمیت نیست. </p> <p>بنا بر این، این آیه در معنای آیه‌ <span class="aya" rel="40_20" data-words="1-17">و الله یقضی بالحق و الذین یدعون من دونه لا یقضون بشیء إن الله هو السمیع البصیر</span><span class="footnote" rel="2" title="خداوند حکم می‌کند به حق و آن کسانی که شما ایشان را جز خدا می‌پرستید به چیزی حکم نمی‌کنند به درستی که خداوند، آری همو، شنوا و بینا است سوره مؤمن آیه ۲۰">*</span> و آیه‌ <span class="aya" rel="10_35" data-words="13-26">أ فمن یهدی إلی الحق أحق أن یتبع أمن لا یهدی إلا أن یهدی</span><span class="footnote" rel="3" title="آیا با این حال کسی که به سوی حق دعوت می‌کند سزاوارتر است به اینکه پیرویش کنید یا آن کس که خود راهی به جایی نمی‌برد مگر اینکه دیگری هدایتش کند؟ سوره یونس آیه ۳۵">*</span> می‌باشد. </p> <p> <span class="aya" rel="6_114" data-words="13-17">و الذین آتیناهم الکتاب یعلمون...</span> در اینجا خطاب را دوباره متوجه رسول خدا (ص) نموده و مطلبی را گوشزد وی می‌سازد که با شنیدن آن ایمان و ثبات قدم آن جناب نسبت به خطابی که قبلا به مشرکین داشت زیادتر می‌گردد. پس در حقیقت در کلام التفاتی بکار رفته، و جمله مورد بحث به منزله جمله معترضه‌ای است که به منظور ثبوت قدم و اطمینان قلب رسول خدا و نیز برای اینکه مشرکین بدانند که آن جناب در کار خود بصیرت دارد، در وسط کلام آورده شده. </p> <p>       <code class="page" rel="7,452"/> <span class="phrase">کلمه <em rel="fa_6_114_21-21" data-sentence="5:1033">بالحق</em> متعلق است به جمله‌ <span class="aya" rel="6_114" data-words="19-21">منزل من ربک</span>، و نازل شدن به حق به همین است که از ناحیه شیطان و از تسویلات او و یا از مقوله کهانت-که خداوند در باره‌اش فرموده: <span class="aya" rel="26_221-222" data-words="1-11">هل أنبئکم علی من تنزل الشیاطین، تنزل علی کل أفاک أثیم</span><span class="footnote" rel="1" title="آیا به شما خبر بدهم که شیطان به چه کسانی نازل می‌شود؟ او نازل می‌شود بر هر دروغ‌پرداز گنه کار سوره شعراء آیه ۲۲۲">*</span> نبوده باشد و شیطان در آن تصرف نکرده، و وحی الهی با تسویلات شیطانی در آن مختلط نشده باشد، هم چنان که در آیه <span class="aya" rel="72_26-28" data-words="1-27">عالم الغیب فلا یظهر علی غیبه أحدا، إلا من ارتضی من رسول فإنه یسلک من بین یدیه و من خلفه رصدا، لیعلم أن قد أبلغوا رسالات ربهم</span><span class="footnote" rel="2" title="او است دانای غیب و هیچ کس را بر غیب خویش مطلع نخواهد کرد مگر پیغمبری که مورد رضای او باشد که در پیش روی او و پشت سرش نگهبان‌ها می‌آورد تا معلوم دارد که پیغام‌های پروردگارشان را رسانیده‌اند سوره جن آیه ۲۸">*</span> اشاره فرموده است.</span> </p> <h3> <span class="title" rel="6_115"><span class="phrase">معنای <em rel="fa_6_115_10-10" data-sentence="6:27">کلمة</em> و موارد استعمال آن در قرآن</span></span> </h3> <p> <span class="aya" rel="6_115" data-words="1-14">و تمت کلمة ربک صدقا و عدلا لا مبدل لکلماته و هو السمیع العلیم</span> <span class="phrase">لفظ <em rel="fa_6_115_10-10" data-sentence="4:1257">کلمه</em> در لغت به معنای لفظی است که دلالت کند بر معنای تام و یا غیر تام، و در قرآن کریم گاهی استعمال می‌شود در قول حقی که خدای تعالی آن را گفته باشد از قبیل قضا و وعد، مانند آیه‌ <span class="aya" rel="10_19" data-words="9-17">و لو لا کلمة سبقت من ربک لقضی بینهم</span><span class="footnote" rel="3" title="و اگر کلمه‌ای که در ازل نبود البته اختلافشان خاتمه یافته و حکم به هلاکت کافران داده می‌شد سوره یونس آیه ۱۹">*</span> که مقصود از کلمه‌ای که می‌فرماید در سابق گفته شده، آن سخنی است که در موقع هبوط آدم به وی فرموده بود، و قرآن کریم آن را چنین حکایت می‌کند: <span class="aya" rel="2_36" data-words="14-22">و لکم فی الأرض مستقر و متاع إلی حین</span><span class="footnote" rel="4" title="و برای شما در زمین تا مدت معینی قرارگاه و بهره است سوره بقره آیه ۳۶">*</span> و مانند آیه‌ <span class="aya" rel="10_96" data-words="3-8">حقت علیهم کلمت ربک لا یؤمنون</span><span class="footnote" rel="5" title="کسانی که حتمی شده است بر آنان کلمه پروردگارت ایمان نمی‌آورند سوره یونس آیه ۹۶">*</span> که اشاره است به آن حکمی که در داستان ابلیس کرد و فرمود <span class="aya" rel="38_85" data-words="1-8">لأملأن جهنم منک و ممن تبعک منهم أجمعین</span><span class="footnote" rel="6" title="بطور مسلم جهنم را از تو و از هر که از آدمیان پیرویت کند پر می‌کنم سوره ص آیه ۸۵">*</span>.</span> و همین قضا و حکم را در جای دیگر تفسیر کرده و فرموده: <span class="aya" rel="11_119" data-words="8-18">و تمت کلمة ربک لأملأن جهنم من الجنة و الناس أجمعین</span><span class="footnote" rel="7" title="سخن پروردگار تو بر این رفته که جهنم را از جنیان و آدمیان یکسره پر می‌کنم سوره هود آیه ۱۱۹">*</span> و مانند آیه‌ <span class="aya" rel="7_137" data-words="14-23">و تمت کلمت ربک الحسنی علی بنی إسرائیل بما صبروا</span><span class="footnote" rel="8" title="سخن نیکوی پروردگار تو در باره پسران اسرائیل به پاداش صبری که کرده بودند انجام شد سوره اعراف آیه ۱۳۷">*</span> که                 <code class="page" rel="7,453"/> اشاره است به آن وعده‌ای که به بنی اسرائیل داده بود که به زودی ایشان را از ظلم فرعون نجات داده حکومت را به آنان خواهد سپرد، و قرآن آن وعده را چنین حکایت کرده: <span class="aya" rel="28_5" data-words="1-15">و نرید أن نمن علی الذین استضعفوا فی الأرض و نجعلهم أئمة و نجعلهم الوارثین</span><span class="footnote" rel="1" title="ما چنین اراده کرده‌ایم که بر کسانی که در دنیا ضعیف شدند و اقویا ایشان را ضعیف پنداشتند منت گذارده ایشان را زمامدار و وارث (زمین) قرار دهیم سوره قصص آیه ۵">*</span>. </p> <p>گاهی هم به معنای موجود خارجی از قبیل انسان استعمال می‌شود، مانند آیه‌ <span class="aya" rel="3_45" data-words="6-15">إن الله یبشرک بکلمة منه اسمه المسیح عیسی ابن مریم</span><span class="footnote" rel="2" title="فرشتگان گفتند: ای مریم!خدا تو را به کلمه خویش که نام وی مسیح عیسی پسر مریم است بشارت می‌دهد سوره آل عمران آیه ۴۵">*</span> و مسیح را از این جهت مورد استعمال این کلمه قرار داده که خلقت مسیح (ع) خارق العاده بوده، عادت در خلقت انسان بر این جاری است که به تدریج صورت گیرد، و مسیح (ع) به کلمه ایجاد به وجود آمد، هم چنان که در قرآن فرموده: <span class="aya" rel="3_59" data-words="1-15">إن مثل عیسی عند الله کمثل آدم خلقه من تراب ثم قال له کن فیکون</span><span class="footnote" rel="3" title="داستان عیسی نزد خدا چون داستان آدم است که وی را از خاک آفریده و بدو گفت &lt;em&gt;باش&lt;/em&gt; و او وجود یافت سوره آل عمران آیه ۵۹">*</span> ظاهر سیاق آیات در مورد بحث ما می‌رساند که مراد از <span class="aya" rel="6_115" data-words="3-4">کلمةربک</span> کلمه دعوت اسلامی باشد با آنچه لازم آنست از قبیل نبوت محمد (ص) و نزول قرآن که به همه کتاب‌های آسمانی محیط و مسلط است و به عموم معارف الهی و کلیات شرایع دینی مشتمل می‌باشد، چنان که خدای تعالی در کلام خود در دعایی که از ابراهیم (ع) هنگام بنای کعبه حکایت فرموده: <span class="aya" rel="2_129" data-words="1-16">ربنا و ابعث فیهم رسولا منهم یتلوا علیهم آیاتک و یعلمهم الکتاب و الحکمة و یزکیهم</span><span class="footnote" rel="4" title="پروردگارا از ایشان رسولی در میانشان مبعوث کن تا آیات تو را برایشان خوانده و کتاب و حکمتشان آموخته ایشان را تزکیه کند سوره بقره آیه ۱۲۹">*</span> به آن اشاره نموده است. </p> <p>و همچنین به سابقه ذکرش در کتابهای آسمانی گذشته در آیه‌ <span class="aya" rel="7_157" data-words="1-13">الذین یتبعون الرسول النبی الأمی الذی یجدونه مکتوبا عندهم فی التوراة و الإنجیل</span><span class="footnote" rel="5" title="آن کسانی که پیروی می‌کنند رسول پیغمبر ناخوانده درس را که (وصف) وی را نزد خویش در تورات و انجیل نوشته می‌یابند سوره اعراف آیه ۱۵۷">*</span> اشاره می‌فرماید، و همچنین آیه‌ <span class="aya" rel="6_114" data-words="13-22">و الذین آتیناهم الکتاب یعلمون أنه منزل من ربک بالحق</span> و آیه‌ <span class="aya" rel="2_146" data-words="1-7">الذین آتیناهم الکتاب یعرفونه کما یعرفون أبناءهم</span><span class="footnote" rel="6" title="آنان که کتاب به ایشان دادیم او (پیغمبر) را مانند فرزندان خود می‌شناسند سوره بقره آیه ۱۴۶">*</span> و آیات بسیار دیگر به آن اشاره دارد. </p> <h3> <span class="title" rel="6_115">مراد از تمامیت کلمه به صدق و عدل در: <span class="aya" rel="6_115" data-words="2-4">تمت کلمة ربک...</span> کمال یافتن شرایع-با تشریع شریعت اسلام است</span> </h3> <p> پس مراد از <em>تمامیت کلمه</em> -و خدا بهتر می‌داند-اینست که این کلمه یعنی ظهور دعوت اسلامی با نبوت محمد (ص) و نزول قرآن که ما فوق همه کتابهای آسمانی است پس از آنکه روزگاری دراز در مسیر تدریجی نبوتی پس از نبوت دیگر و شریعتی پس از شریعت دیگر سیر می‌کرد به مرتبه ثبوت رسیده در قرارگاه تحقق قرار گرفت، زیرا به دلالت آیات کریمه، شریعت اسلامی به کلیات شرایع گذشته مشتمل است و زیادت بر آنان نیز دارد، چنان که خدای تعالی می‌فرماید: <span class="aya" rel="42_13" data-words="1-21">شرع لکم من الدین ما وصی به نوحا و الذی أوحینا إلیک و ما وصینا به إبراهیم و موسی و عیسی</span><span class="footnote" rel="1" title="برای شما از دین تشریع کرد آنچه نوح را به آن سفارش داده بود و آنچه را به تو وحی کردیم و آنچه ابراهیم و موسی و عیسی را به آن سفارش کردیم سوره شوری آیه ۱۳">*</span>. </p> <p>از این بیان روشن شد که مراد از <em>تمامیت کلمه</em> رسیدن شرایع آسمانی است از مراحل نقص و ناتمامی به مرحله کمال، و مصداقش همین دین محمدی است. خدا می‌فرماید: <span class="aya" rel="61_8-9" data-words="6-29">و الله متم نوره و لو کره الکافرون، هو الذی أرسل رسوله بالهدی و دین الحق لیظهره علی الدین کله و لو کره المشرکون</span><span class="footnote" rel="2" title="سوره صف آیه ۹">*</span>. </p> <p>و تمامیت این کلمه الهی از جهت صدق این است که آن چنان که گفته شده تحقق پذیرد، و تمامیت آن از جهت عدل این است که مواد و اجزای آن یک نواخت باشد بدون اینکه به تضاد و تناقض مشتمل شود، و هر چیز را آن طور که شانش می‌باشد بسنجد، بدون حیف و میل. </p> <p>و از اینجا است که این دو قید یعنی صدق و عدل را با جمله‌ <span class="aya" rel="6_115" data-words="8-10">لا مبدل لکلماته</span> بیان فرمود، زیرا کلمه الهی وقتی که قابل تبدیل نباشد خواه تبدیل کننده خودش باشد و به واسطه تغییر اراده، قول خود را به هم زند، یا کسی دیگر باشد که خدا را عاجز و مجبور به تغییر نظر کند، کلمه خدایی صدق و آنچه فرموده محقق می‌شود، و عدل و بدون انحراف و تعدی انجام می‌گیرد. </p> <p>پس جمله: <span class="aya" rel="6_115" data-words="8-10">لا مبدل لکلماته</span> نسبت به <em>صدقا و عدلا</em> به منزله تعلیل می‌باشد. </p> <p><span class="phrase">مفسرین دیگر را در معنای این جمله اقوال دیگری است، از آن جمله یکی این است که مراد از <em rel="fa_6_115_10-10" data-sentence="84:33">کلمه</em> و <em rel="fa_6_115_10-10" data-sentence="143:16">کلمات</em> ، قرآن می‌باشد.</span> و <span class="phrase">بعضی گفته‌اند: مراد از <em rel="fa_6_115_10-10" data-sentence="23:183">کلمه</em> شرایع قرآن است که نسخ می‌پذیرد و مراد از <em rel="fa_6_115_10-10" data-sentence="122:127">کلمات</em> مطالب دیگر آن است که قابل نسخ نیست، هم چنان که فرموده: <span class="aya" rel="6_115" data-words="8-10">لا مبدل لکلماته</span>.</span> و <span class="phrase">بعضی گفته‌اند: منظور از <em rel="fa_6_115_10-10" data-sentence="24:11">کلمه</em> ، دین است.</span> و بعضی گفته‌اند مراد از آن حجت است. و <span class="phrase">در باره معنای صدق و عدل گفته‌اند: <em rel="fa_6_115_5-5" data-sentence="34:109">صدق</em> ،     <code class="page" rel="7,455"/> وصف اخباری است که در قرآن آمده و <em rel="fa_6_115_7-7" data-sentence="167:18">عدل</em> وصف احکام آن است.</span> </p> <p>و اینکه در آخر فرموده: <span class="aya" rel="6_115" data-words="11-14">و هو السمیع العلیم</span> معنایش این است که او اجابت می‌کند آنچه را که شما به لسان حاجت از او می‌طلبید و می‌داند حقیقت حوائجی را که شما دارید. و یا معنایش این است که او به وسیله ملائکه خود می‌شنود اخبار حوادثی را که شما دارید. و یا معنایش این است که او به وسیله ملائکه خود می‌شنود اخبار حوادثی را که در ملکش رخ می‌دهد و می‌داند همه آنها را بدون واسطه ملائکه. و یا معنایش این است که او می‌شنود گفتارهای شما را و می‌داند کارهایی را که شما انجام می‌دهید. </p> <p><code class="aya" rel="6_116"/> <span class="aya" rel="6_116" data-words="1-11">و إن تطع أکثر من فی الأرض یضلوک عن سبیل الله...</span> کلمه <em>خرص</em> در لغت هم به معنای دروغ آمده و هم به معنای تخمین، و معنای دوم با سیاق آیه مناسب‌تر است زیرا جمله‌ <span class="aya" rel="6_116" data-words="16-20">و إن هم إلا یخرصون</span> و همچنین جمله قبلیش در حقیقت کار تعلیل را می‌کند، و برای جمله‌ <span class="aya" rel="6_116" data-words="1-7">و إن تطع أکثر من فی الأرض</span> به منزله علت است، و می‌رساند که تخمین زدن در اموری از قبیل معارف الهی و شرایع که می‌بایستی از ناحیه خدا اخذ شود و در آن جز به علم و یقین نمی‌توان تکیه داشت طبعا سبب ضلالت و گمراهی است. </p> <p>گو اینکه سیر انسان در زندگی دنیاییش بدون اعتماد به ظن و استمداد از تخمین قابل دوام نیست، حتی دانشمندانی هم که پیرامون علوم اعتباری و علل و اسباب آنها و ارتباطش با زندگی دنیوی انسان بحث می‌کنند به غیر از چند نظریه کلی به هیچ موردی برنمی‌خورند که در آن اعتماد انسان تنها به علم خالص و یقین محض بوده باشد. </p> <h3> <span class="title" rel="6_117 6_114 6_115 6_116 6_118 6_119 6_120 6_121">در اموری از قبیل معارف الهی و شرایع، نباید به حدس و تخمین بسنده کرد و جز به علم و یقین تکیه نباید کرد</span> </h3> <p> لیکن همه این اعتباریات قابل تخمین، مربوط است به جزئیات زندگی دنیوی، و اما سعادتی که رستگاری انسان در داشتن آن و هلاکت ابدی و خسران دائمیش در نداشتن آن است امری نیست که قابل تخمین باشد، و خداوند در امور مربوط به سعادت انسان و همچنین در مقدمات تحصیل آن از تفکر در عالم و اینکه چه کسی آن را آفریده‌و غرضش چه بوده و سرانجام آن به کجا می‌انجامد و آیا بعث و نشوری در کار است و اگر هست برای تامین سعادت در آن نشات، بعثت انبیا و فرستادن کتب لازم است یا نه؟ به هیچ وجه از بندگانش جز به علم و یقین راضی نمی‌شود، هم چنان که در آیات بسیاری از قبیل آیه، <span class="aya" rel="17_36" data-words="1-8">و لا تقف ما لیس لک به علم</span><span class="footnote" rel="1" title="چیزی را که به آن علم نداری پیروی مکن سوره اسرا آیه ۳۹">*</span> این معنا خاطرنشان شده، و یکی از روشن‌ترین آنها آیه مورد بحث است که می‌فرماید: بیشتر اهل زمین از آنجا که پیرو حدس و تخمین‌اند نباید ایشان را در آنچه که بدان دعوت می‌نمایند و   <code class="page" rel="7,456"/> طرقی که برای خداپرستی پیشنهاد می‌کنند اطاعت نمود برای اینکه حدس و تخمین آمیخته با جهل و عدم اطمینان است، و عبودیت با جهل به مقام ربوبی سازگار نیست. </p> <p>این مطلب با قطع نظر از آیات و روایات مطلبی است که عقل صریح نیز به آن حکم می‌کند، البته خدای سبحان هم آن را امضا نموده و در آیه بعدی که به منزله تعلیل آیه مورد بحث است می‌فرماید: <span class="aya" rel="6_117" data-words="1-12">إن ربک هو أعلم من یضل عن سبیله و هو أعلم بالمهتدین</span> که نهی از اطاعت مردم را تعلیل کرده است به علم خدا و اسمی از اینکه عقل چنین حکمی می‌کند نبرده. </p> <p>و در پاره‌ای از آیات به هر دو جهت یعنی هم به علم خدا و هم به حکم عقل تعلیل کرده، از آن جمله فرموده است: <span class="aya" rel="53_28" data-words="1-18">و ما لهم به من علم إن یتبعون إلا الظن و إن الظن لا یغنی من الحق شیئا</span> تا اینجا تعلیل مطلب است به حکم عقل، و در قسمت بعد، یعنی‌ <span class="aya" rel="53_29-30" data-words="1-29">فأعرض عن من تولی عن ذکرنا و لم یرد إلا الحیاة الدنیا، ذلک مبلغهم من العلم إن ربک هو أعلم بمن ضل عن سبیله و هو أعلم بمن اهتدی</span><span class="footnote" rel="1" title="هیچ علمی به آن ندارند و جز در پی گمان و پندار نمی‌روند، و ظن و گمان هم در فهم حقیقت هیچ سودی ندارد پس از کسی که از ذکر ما رو گردانده، و به جز زندگی دنیا نخواسته، اعراض کن سرحد علم‌شان همان است، پروردگار تو به کسی که از راه وی گمراه شده و به آنکه راه یافته، داناتر است سوره نجم آیه ۲۰">*</span> تعلیل شده به علم خدای سبحان و حکم او. </p> <p><code class="aya" rel="6_117"/> <span class="aya" rel="6_117" data-words="1-12">إن ربک هو أعلم من یضل عن سبیله و هو أعلم بالمهتدین</span> گفته‌اند که اگر به دنبال کلمه <em>اعلم</em> لفظ <em>من</em> ذکر نشود گاهی معنای تفضیل  (داناتر) می‌دهد و گاهی معنای صفت خالی از تفضیل (دانا). و در این آیه احتمال هر دو معنا هست، چه اگر مقصود از علم حقیقت علم به گمراهان و هدایت یافتگان باشد کلمه مزبور به معنای دوم (دانا) خواهد بود، زیرا غیر خدای تعالی کسی چنین علمی را ندارد تا خدا از او داناتر باشد. و اگر مقصود مطلق علم-اعم از علم ذاتی و علمی که به عطیه خدای تعالی است- باشد کلمه مزبور معنای اول (داناتر) را خواهد داشت برای اینکه غیر خدا نیز به آن مقداری که خداوند از نعمت علم به او افاضه کرده نسبت به گمراهان و هدایت یافتگان علم دارد. </p> <p>از اینکه در جمله‌ <span class="aya" rel="6_117" data-words="11-12">أعلم بالمهتدین</span> کلمه <em>اعلم</em> به حرف <em>باء</em> متعدی شده است برمی‌آید که کلمه <em>من</em> در <span class="aya" rel="6_117" data-words="5-6">من یضل</span> منصوب به نزع خافض است، و تقدیر آن  <em>اعلم بمن یضل</em> می‌باشد، آیه‌ای هم که قبلا از سوره نجم نقل کردیم مؤید این تقدیر است. </p> <p><code class="aya" rel="6_118"/> <span class="aya" rel="6_118" data-words="1-10">فکلوا مما ذکر اسم الله علیه إن کنتم بآیاته مؤمنین</span> در بیانی که پیش از این آیه ایراد نمود به ثبوت رسانید که خدای تعالی که پروردگار   <code class="page" rel="7,457"/> جهان و جهانیان است به اطاعت سزاوارتر از دیگران است، اینک در این آیه از بیان قبلی استنتاج می‌کند که بنا بر این باید حکمی را که خداوند تشریع فرموده (خوردن از گوشت حیوانی که نام خدا بر آن برده شده) اطاعت کرد، و آنچه را دیگران از روی هوای نفس و بدون علم، اباحه و تجویز می‌کنند (خوردن از گوشت حیوان مردار که نام خدا بر آن برده نشده) و بر سر آن به وحی و وسوسه شیاطین با مؤمنین به مجادله می‌پردازند باید به دور انداخت. </p> <p>از اینجا معلوم می‌شود که در جملات این آیه و سه آیه بعد از آن عنایت اصلی متعلق به همین دو جمله فکلوا... <em>و</em> لا تاکلوا... است، و جملات دیگر به تبع آن دو جمله ذکر شده، و غرض از ذکر آنها بیان جهات آن دو حکمی است که در آن دو جمله ذکر شده است، و گر نه اصل کلام همان دو جمله <span class="aya" rel="6_118" data-words="1-6">فکلوا مما ذکر اسم الله علیه</span> و <span class="aya" rel="6_121" data-words="2-9">لا تأکلوا مما لم یذکر اسم الله علیه</span> است که مفادش فرق گذاشتن بین حیوان ذبح شده و حیوان مردار و حلیت آن و حرمت دیگری است. می‌فرماید: شما از آن بخورید و از این مخورید هر چند مشرکین با شما در فرق بین آن دو مجادله کنند. </p> <p>بنا بر این، جمله‌ <span class="aya" rel="6_118" data-words="1-6">فکلوا مما ذکر اسم الله علیه</span> تفریع حکم است بر بیان قبلی. </p> <p><code class="aya" rel="6_119"/> <span class="aya" rel="6_119" data-words="1-10">و ما لکم ألا تأکلوا مما ذکر اسم الله علیه...</span> این آیه تفریعی را که اجمالا در آیه قبلی ذکر شده بود بطور تفصیل بیان می‌کند، و معنایش این است که: خداوند آنچه را که بر شما حرام کرده بیان فرموده، و صورت اضطرار را نیز استثنا کرده است و گوشت حیوانی که در هنگام ذبحش اسم خدا بر آن برده شده جزء آن محرمات نیست، پس خوردن چنین گوشتی مانعی نخواهد داشت. بسیاری از مردم هستند که کارشان گمراه ساختن دیگران است و آنان را با هوای نفس خود و بدون داشتن علم از راه به در می‌برند، لیکن پروردگارت به کسانی که از حدود خدایی تجاوز می‌کنند داناتر است. و این متجاوزین همان مشرکین هستند که می‌گفتند: چه فرق است بین آن گوشتی که با اسم خدا ذبح شده و آن حیوانی که مردار شده و خدا آن را کشته است، یا باید هیچکدام را نخورد، و یا هر دو را خورد. </p> <p><span class="phrase">بنا بر این، حرف <em>ما</em> در <em rel="fa_6_119_2-3" data-sentence="31:163">ما لکم</em> برای استفهام تعجبی است و معنای جمله‌ <span class="aya" rel="6_119" data-words="1-5">و ما لکم ألا تأکلوا</span> این خواهد بود: چه فایده‌ای برای شما هست در نخوردن .</span> بعضی دیگر گفته‌اند که <em>ما</em> نافیه است و معنای جمله مزبور این است که: نیست برای شما که نخورید . </p> <p>از آیه شریفه به دست می‌آید که محرمات از خوردنیها قبل از سوره انعام نازل شده، و<code class="page" rel="7,458"/> چون این محرمات در میان سور مکی در سوره نحل است پس باید سوره نحل قبل از انعام نازل شده باشد. </p> <h3> <span class="title" rel="6_120">مراد از گناه ظاهری و گناه باطنی در: <span class="aya" rel="6_120" data-words="2-6">ذروا ظاهر الإثم و باطنه</span> و اقوال مفسرین در این باره</span> </h3> <p> <span class="aya" rel="6_120" data-words="1-6">و ذروا ظاهر الإثم و باطنه...</span> این آیه گر چه به حسب مضمون مطلق است، و از جمیع گناهان ظاهری و باطنی نهی می‌کند ولی از سیاق آیات قبل و بعد از آن استفاده می‌شود که این آیه تمهید و زمینه چینی است برای نهیی که بعدا در جمله‌ <span class="aya" rel="6_121" data-words="1-3">و لا تأکلوا</span> می‌آیدو لازمه آن این است که خوردن از گوشت حیوانی که اسم خدا بر آن برده نشده حرام و از مصادیق اثم باشد، تا این جمله مربوط به جمله <span class="aya" rel="6_120" data-words="1-6">و ذروا ظاهر الإثم و باطنه</span> شود، پس این خوردن، <em>اثم ظاهر</em> یا <em>اثم باطن</em> هر دو می‌تواند باشد، ولی از تاکید بلیغی که در جمله‌ <span class="aya" rel="6_121" data-words="10-12">و إنه لفسق</span> است به دست می‌آید که خوردن چنین گوشتی جزو گناهان باطنی است، و گر نه هیچ احتیاجی به چنین تاکید اکیدی نبود. </p> <p>از این بیان معلوم شد که مراد از <em>گناه ظاهری</em> آن گناهی است که شومی عاقبت و زشتی اثرش بر کسی پوشیده نیست، مانند شرک، آشوبگری و ظلم، و مراد از <em>گناه باطنی</em>  آن گناهی است که زشتیش همه کس فهم نیست، مانند خوردن میته، خون و گوشت خوک، این قسم از گناه با تعلیم خدایی شناخته می‌شود و عقل نیز گاهی آن را درک می‌کند. </p> <p>این معنایی که ما برای گناه ظاهری و باطنی کردیم معنایی است که ظاهر سیاق آن را افاده می‌کند، بعضی از مفسرین معانی دیگری برای آن کرده‌اند، از آن جمله گفته‌اند: ظاهر بودن گناه و باطن بودن آن به معنای علنی بودن و پنهانی بودن آن است. و نیز گفته‌اند: مقصود از گناه ظاهری گناهانی است که از جوارح سرمی‌زند، و گناه باطنی گناهان قلبی و درونی است. و نیز گفته‌اند: گناه ظاهری به معنای زنا و گناه باطنی روابط پنهانی نامشروع است. </p> <p>بعضی دیگر گفته‌اند: گناه ظاهری ازدواج با زن پدر و گناه باطنی به معنای زنا است. و نیز گفته‌اند: گناه ظاهری آن زنایی است که علنی انجام گیرد، و گناه باطنی زنایی است که در نهان انجام شود، چون مردم جاهلیت بین این دو قسم زنا فرق می‌گذاشتند، و می‌گفتند زنا در صورتی که در نهان انجام شود گناه نیست، وقتی گناه است که علنا ارتکاب شود<span class="footnote" rel="1" title="مجمع البیان ج ۴ ص ۳۵۸">*</span>. </p> <p>این بود اقوال مفسرین در معنای گناه ظاهری و باطنی، و همانطوری که ملاحظه می‌کنید هیچکدام این اقوال با سیاق آیه سازگار نیست و دلیلی هم که اقتضا کند آیه را بر خلاف ظاهرش حمل کنیم در کار نیست. </p> <p>   <code class="page" rel="7,459"/> جمله‌ <span class="aya" rel="6_120" data-words="7-14">إن الذین یکسبون الإثم سیجزون بما کانوا یقترفون</span> نهی قبلی را تعلیل نموده از مخالفت آن می‌ترساند. </p> <h3> <span class="title" rel="6_121 6_118 6_114 6_115 6_116 6_117 6_119 6_120">خطاب به مؤمنین که اگر در خوردن مردار، از مشرکین پیروی کنند در زمره آنان قرار خواهند گرفت</span> </h3> <p> <span class="aya" rel="6_121" data-words="1-9">و لا تأکلوا مما لم یذکر اسم الله علیه</span> نهی در این جمله مقابل امری است که در جمله‌ <span class="aya" rel="6_118" data-words="1-6">فکلوا مما ذکر اسم الله علیه</span> بود. جمله‌ <span class="aya" rel="6_121" data-words="10-12">و إنه لفسق...</span> نیز نهی مزبور را تعلیل نموده تثبیت می‌کند. و تقدیر جمله <em>و انه لفسق</em> در حقیقت چنین است: خوردن از گوشت میته و گوشتی که در هنگام ذبحش اسم خدا بر آن برده نشده فسق است، و هر فسقی اجتنابش واجب است پس اجتناب از خوردن چنین گوشتی نیز واجب است . </p> <p>و اما جمله‌ <span class="aya" rel="6_121" data-words="13-19">و إن الشیاطین لیوحون إلی أولیائهم لیجادلوکم</span> این جمله رد آن سخنی است که مشرکین به دهان مؤمنین انداخته و جواب شبهه‌ای است که به ذهن مؤمنین القا کرده بودند، و آن این بود که: چطور حیوان ذبح شده بدست شما حلال است و اما حیوانی که خدا آن را کشته‌خوردنش حرام؟ جواب می‌دهد: این سخن از چیزهایی است که شیطان به دلهای اولیای خود (مشرکین) القا می‌کند، زیرا بین این دو قسم گوشت فرق هست، یکی خوردنش فسق است و آن دیگری نیست، خدا خوردن میته را حرام کرده و آن دیگری را نکرده، زیرا در بین محرمات الهی اسمی از حیوان تذکیه شده برده نشده است. </p> <p>و اما جمله‌ <span class="aya" rel="6_121" data-words="20-24">و إن أطعتموهم إنکم لمشرکون</span> این جمله تهدید می‌کند مخالفت کنندگان را به خروج از ایمان، و معنایش این است که: اگر شما مشرکین را در خوردن از گوشت میته اطاعت کنید شما نیز مانند ایشان مشرک خواهید شد. حال یا از این جهت که قائل به سنت مشرکین شده‌اند، و یا از این جهت که با اطاعت ایشان از اولیای ایشان می‌شوند، هم چنان که فرموده: <span class="aya" rel="5_51" data-words="14-19">و من یتولهم منکم فإنه منهم</span><span class="footnote" rel="1" title="و کسی که از شما دوست بدارد ایشان را او از ایشان خواهد بود سوره مائده آیه ۵۱">*</span>. </p> <p>اینکه این جمله، یعنی جمله‌ <span class="aya" rel="6_121" data-words="20-22">و إن أطعتموهم</span> در ذیل نهی از خوردن گوشت مردار واقع شده نه در ذیل امر به خوردن گوشتی که اسم خدا بر آن برده شده خود دلیل بر این است که غرض مشرکین از جدالی که با مؤمنین داشتند این بوده که مؤمنین گوشت مردار را هم بخورند نه اینکه گوشت تذکیه شده را نخورند. </p> <h3>بحث روایتی‌ <span class="title" rel="6_115"> (روایاتی در ذیل جمله <span class="aya" rel="6_115" data-words="1-4">و تمت کلمة ربک......</span> و تذکیه حیوانات و) </span> </h3> <p> در الدر المنثور است که ابن مردویه از ابی الیمان جابر بن عبد اللَّه روایت کرده که گفت: رسول خدا (ص) در روز فتح مکه داخل مسجد الحرام شد در حالی که چوبدستی در دست داشت، اقوام عرب هر کدام در مسجد الحرام برای خود بتی داشتند که آن را می‌پرستیدند، رسول خدا (ص) به هر یک از این بت‌ها که می‌گذشت عصای خود را به سینه آن می‌کوبید و می‌گذشت و تا بتی واژگون می‌شد مردمی که دنبال آن حضرت بودند با تبرهایی که در دست داشتند آن بت را خرد کرده از مسجد بیرون می‌انداختند. و رسول خدا  (ص) مکرر این آیه را می‌خواند: <span class="aya" rel="6_115" data-words="1-14">و تمت کلمة ربک صدقا و عدلا لا مبدل لکلماته و هو السمیع العلیم</span><span class="footnote" rel="1" title="تفسیر عیاشی، ج ۱ ص ۳۷۵ ح ۸۵">*</span>. </p> <p>و نیز در همان کتاب است که ابن مردویه و ابن النجار از انس بن مالک از رسول خدا روایت کرده‌اند که در تفسیر آیه‌ <span class="aya" rel="6_115" data-words="1-7">و تمت کلمة ربک صدقا و عدلا</span> فرمود: مقصود کلمه‌ <span class="aya" rel="37_35" data-words="6-9">لا إله إلا الله</span> است<span class="footnote" rel="2" title="تفسیر عیاشی ج ۱ ص ۳۷۵ ح ۸۶-۸۷">*</span>. </p> <p>و در کافی به سند خود از محمد بن مروان روایت کرده که گفت: از امام صادق  (ع) شنیدم که می‌فرمود: امام در همان موقعی هم که در شکم مادر است گفتگوها را می‌شنود، و وقتی به دنیا می‌آید بین دو کتفش نوشته شده: <span class="aya" rel="6_115" data-words="1-14">و تمت کلمة ربک صدقا و عدلا لا مبدل لکلماته و هو السمیع العلیم</span>. و هر گاه زمام امر به دست او بیفتد خداوند عمودی از نور برایش قرار می‌دهد که با آن نور آنچه را که اهل هر شهری عمل می‌کنند می‌بیند<span class="footnote" rel="3" title="کافی ج ۱ ص ۳۸۷ ح ۴">*</span>. </p> <p>مؤلف: این معنا به طرق دیگری از عده‌ای از اصحاب ما از امام صادق (ع) روایت شده. مرحوم قمی<span class="footnote" rel="4" title="تفسیر قمی ج ۱ ص ۲۱۴-۲۱۵">*</span> و عیاشی<span class="footnote" rel="5" title="تفسیر عیاشی ج ۱ ص ۳۷۴ ح ۸۲">*</span> نیز در تفسیر خود آن را از آن حضرت روایت کرده‌اند، و در بعضی از آن طرق دارد که آیه شریفه‌در بین دو چشم امام و در بعضی دیگر دارد که در بازوی راست او نوشته می‌شود. </p> <p>         <code class="page" rel="7,461"/> این اختلافی که در مورد نوشته شدن آیه است کشف می‌کند از اینکه مراد از نوشته شدن، قضای الهی و ظهور حکم او است، و اختلاف در موضع کتابت از جهت اختلاف در اعتبار است، مثلا آن روایتی که می‌گوید آیه شریفه بین دو چشم امام نوشته شده آیه را وجهه و هدف امام قرار داده و می‌رساند که امام همیشه متوجه این آیه است. و آن روایتی که می‌گوید آیه شریفه بین دو کتف امام نوشته شده منظور از آن این است که بار امامت به دوش آن حضرت گذاشته شده و ظهور و تایید امام به برکت این آیه است. و آن روایتی که می‌گوید آیه شریفه به بازوی راست امام نوشته شده می‌رساند که این آیه برنامه عملی امام است و تقویت و تایید امام در عمل به وسیله این آیه است. </p> <p>این روایت و آن دو روایتی که قبل از آن ایراد شد آنچه را که در بیان آیه گفتیم که آیه ظهور دارد در اینکه مراد از تمامیت کلمه، ظهور دعوت اسلامی و لوازم آن از قبیل نبوت رسول خدا  (ص) و نزول قرآن و امامت ائمه اهل بیت (ع) است را تایید می‌کند. </p> <p>در تفسیر عیاشی در ذیل آیه‌ <span class="aya" rel="6_118" data-words="1-6">فکلوا مما ذکر اسم الله علیه</span> از محمد بن مسلم روایت شده که گفت: من از امام (ع) پرسیدم مردی ذبح می‌کند و در هنگام ذبح لا اله الا اللَّه <em>و یا</em> سبحان اللَّه <em>و یا</em> الحمد للَّه <em>و یا</em> اللَّه اکبر می‌گوید آیا اینگونه ذکرها کفایت از  <em>بسم اللَّه</em> می‌کند؟ فرمود: آری همه اینها اسمای خدای تعالی است<span class="footnote" rel="1" title="تفسیر عیاشی ج ۱ ص ۳۷۵ ح ۸۶-۸۷">*</span>. </p> <p>و نیز در همین تفسیر عیاشی از ابن سنان روایت شده که گفت: از امام صادق  (ع) پرسیدم آیا خوردن ذبیحه پسر بچه و زنان حلال است؟ فرمود: آری، در صورتی که زن مسلمان باشد و در هنگام ذبح اسم خدا را ببرد ذبیحه‌اش حلال است، و همچنین پسر بچه در صورتی که بازویش قدرت ذبح را داشته باشد و در هنگام ذبح اسم خدا را ببرد ذبیحه‌اش حلال است، و اگر هم مرد مسلمان بردن اسم خدا را فراموش کند باز خوردن ذبیحه‌اش اشکال ندارد، مگر آنکه در دین متهم باشد<span class="footnote" rel="2" title="سوره مائده آیه ۵">*</span>.  (یعنی در اثر اتهام گمان بری که گفتن بسم اللَّه را عمدا ترک نموده). </p> <p>مؤلف: در این معنا روایات دیگری از طرق اهل سنت وارد شده. </p> <p>و نیز در همان کتاب از حمران روایت شده که گفت: من از امام صادق (ع) شنیدم که در باره ذبیحه ناصبی و یهودی می‌فرمود: ذبیحه آنان را مخور مگر آنکه بشنوی که در     <code class="page" rel="7,462"/> هنگام ذبح اسم خدا را برده‌اند، مگر نشنیده‌ای قول خدای تعالی را که می‌فرماید: <span class="aya" rel="6_121" data-words="1-9">و لا تأکلوا مما لم یذکر اسم الله علیه</span><span class="footnote" rel="1" title="الدر المنثور ج ۳ ص ۴۰">*</span>. </p> <p>و در الدر المنثور است که ابو داوود و بیهقی در کتاب سنن خود و ابن مردویه از ابن عباس روایت کرده‌اند که گفت: آیه‌ <span class="aya" rel="6_121" data-words="1-12">و لا تأکلوا مما لم یذکر اسم الله علیه و إنه لفسق</span> نسخ شده، و آیه‌ <span class="aya" rel="5_5" data-words="5-11">و طعام الذین أوتوا الکتاب حل لکم</span><span class="footnote" rel="2" title="الدر المنثور ج ۳ ص ۴۰">*</span> ذبیحه اهل کتاب را از مفاد آن آیه استثنا کرده<span class="footnote" rel="3" title="الدر المنثور ج ۳ ص ۴۳">*</span>. </p> <p>مؤلف: مساله نسخ از ابی حاتم از مکحول نیز روایت شده. و در اول سوره مائده در تفسیر آیه‌ <span class="aya" rel="5_5" data-words="5-9">و طعام الذین أوتوا الکتاب</span> هم گذشت که این آیه اگر ناسخ آیه مورد بحث هم باشد تنها در مساله اشتراط اسلام در شخص تذکیه کننده آن را نسخ کرده نه در مساله وجوب بردن اسم خدا، برای اینکه آیه اول سوره، نظری به مساله بردن اسم خدا ندارد و در این مساله تنافی و تضادی بین دو آیه نیست، و چون بحث در این مساله مربوط به فقه است لذا از آن می‌گذریم. </p> 
