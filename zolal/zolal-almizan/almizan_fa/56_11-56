<h3 class="ayas">سوره الواقعة آیه‌های ۱۱ تا ۵۶</h3><code class="section" rel="56_11-56"/><h3>ترجمه آیات</h3> <p> <span class="trans" rel="56_11">سابقین همان مقربین درگاه خدایند.  «۱۱» </span><span class="trans" rel="56_12">در باغهای پر نعمت بهشت جای دارند.  «۱۲» </span><span class="trans" rel="56_13">این طایفه در گذشتگان بیشتر هستند.  «۱۳» </span><span class="trans" rel="56_14">و در آیندگان کمتر.  «۱۴» </span><span class="trans" rel="56_15">اینان بر تختهایی به هم پیوسته قرار دارند.  «۱۵» </span><span class="trans" rel="56_16">رو به روی هم تکیه می‌زنند.  «۱۶» </span><span class="trans" rel="56_17">و غلامانی بهشتی پروانه‌وار به خدمتشان می‌پردازند.  «۱۷» </span><span class="trans" rel="56_18">با ظرفهایی چون تنگ و آفتابه، و قدح شراب معین می‌آورند.  «۱۸» </span><span class="trans" rel="56_19">شرابی که نه سر درد می‌آورد و نه عقلشان را زایل می‌سازد.  «۱۹» </span><span class="trans" rel="56_20">و از میوه‌ها هر چه اختیار کنند.  «۲۰» </span><span class="trans" rel="56_21">و از گوشت مرغ از هر نوع که اشتها کنند.  «۲۱» </span><span class="trans" rel="56_22">و حور العین‌هایی (دارند).  «۲۲» </span><span class="trans" rel="56_23">که از شدت صفا چون لؤلؤ دست نخورده‌اند.  «۲۳» </span><span class="trans" rel="56_24">همه اینها پاداش کارهایی است که همواره می‌کردند.  «۲۴» </span><span class="trans" rel="56_25">در بهشت نه سخن بیهوده می‌شنوند، و نه تهمت و گناه.  «۲۵» </span><span class="trans" rel="56_26">هر چه هست سلام است و سخن سالم.  «۲۶» </span><span class="trans" rel="56_27">اما اصحاب یمین نامه اعمالشان به دست راستشان داده می‌شود و وصفی ناگفتنی دارند.  «۲۷» </span><span class="trans" rel="56_28">در سایه سدری بی‌خار.  «۲۸» </span><span class="trans" rel="56_29">و موزی که میوه‌هایش رویهم چیده شده.  «۲۹» </span><span class="trans" rel="56_30">و سایه‌ای گسترده و همیشگی.  «۳۰» </span><span class="trans" rel="56_31">و آبشاری لا ینقطع.  «۳۱» </span><span class="trans" rel="56_32">و میوه‌هایی بسیار.  «۳۲» </span><span class="trans" rel="56_33">که در هیچ فصلی قطع و در هیچ حالی ممنوع نمی‌شود.  «۳۳» </span><span class="trans" rel="56_34">و جایگاهی بلند (و یا در جوار همسرانی بلند مرتبه) قرار دارند. <code class="page" rel="19,205"/> «۳۴» </span><span class="trans" rel="56_35"> ما آنان را به وصفی ناگفتنی ایجاد کردیم.  «۳۵» </span><span class="trans" rel="56_36">و همیشه بکر قرارشان دادیم.  «۳۶» </span><span class="trans" rel="56_37">و نیز شوهر دوست و هم سن شوهران.  «۳۷» </span><span class="trans" rel="56_38">این سرنوشت مخصوص اصحاب یمین است.  «۳۸» </span><span class="trans" rel="56_39">که هم در گذشتگان بسیارند.  «۳۹» </span><span class="trans" rel="56_40">و هم در آیندگان.  «۴۰» </span><span class="trans" rel="56_41">و اما اصحاب شمال چه اصحاب شمالی؟  (نامه اعمالشان به نشانه جرم به دست چپشان داده می‌شود).  «۴۱» </span><span class="trans" rel="56_42">که در آتشی نافذ و آبی جوشان.  «۴۲» </span><span class="trans" rel="56_43">و در سایه‌ای از دود سیاه قرار دارند.  «۴۳» </span><span class="trans" rel="56_44">که نه خنکی دارد، و نه سودی می‌بخشد.  «۴۴» </span><span class="trans" rel="56_45">چون ایشان قبل از این در دنیا عیاش و طاغی بودند.  «۴۵» </span><span class="trans" rel="56_46">و بر شکستن سوگند محکم و عظیم، اصرار می‌ورزیدند.  «۴۶» </span><span class="trans" rel="56_47">و بارها می‌گفتند آیا اگر بمیریم و خاک و استخوان شویم دوباره زنده و مبعوث می‌گردیم؟.  «۴۷» </span><span class="trans" rel="56_48">آیا پدران گذشته ما نیز مبعوث می‌شوند.  «۴۸» </span><span class="trans" rel="56_49">بگو انسانهای اولین و آخرین.  «۴۹» </span><span class="trans" rel="56_50">به طور قطع برای اجتماع در میقات روزی معلوم جمع خواهند شد.  «۵۰» </span><span class="trans" rel="56_51">آن گاه شما ای گمراهان تکذیب‌گر.  «۵۱» </span><span class="trans" rel="56_52">از درختی از زقوم خواهید خورد.  «۵۲» </span><span class="trans" rel="56_53">و شکم‌ها را از آن پر خواهید ساخت.  «۵۳» </span><span class="trans" rel="56_54">و آن گاه از آب جوشان متعفن روی آن خواهید نوشید.  «۵۴» </span><span class="trans" rel="56_55">پس از آن باز هم خواهید نوشید، آن چنان که شتر هیماء و دچار بیماری استسقاء می‌نوشد، و رفع عطش می‌کند.  «۵۵» </span><span class="trans" rel="56_56">تازه همه اینها پذیرایی ابتدایی ورودشان به قیامت است.  «۵۶» </span></p>                                                                                       <h3>بیان آیات</h3> <p> این آیات حال و وضعی که هر یک از آن سه طایفه در قیامت دارند شرح می‌دهد. <code class="page" rel="19,206"/> </p><h3> <span class="title" rel="56_11"><span class="phrase">موارد استعمال کلمه <em rel="fa_56_11_2-2" data-sentence="19:69">قرب</em> و معنای تقرب به خدا و اینکه مقربون بلند مرتبه‌ترین طبقات اهل سعادتند</span></span> </h3> <p> <span class="aya" rel="56_11-12" data-words="1-5">أولئک المقربون، فی جنات النعیم</span> <span class="phrase">اشاره با کلمه <em rel="fa_56_11_1-1" data-sentence="14:116">اولئک</em> به سابقین است، و جمله <em rel="fa_56_11_1-2" data-sentence="93:70">اولئک المقربون</em> مبتدا و خبر، و جمله‌ای استینافی و ابتدایی است و ربطی به ما قبل ندارد.</span> </p> <p>ولی بعضی<span class="footnote" rel="1" title="و ما از شما به او نزدیکتریم سوره واقعه، آیه ۸۵">*</span> از مفسرین گفته‌اند: جمله مذکور که مرکب از مبتدا و خبر است، خود خبری است برای کلمه سابقون. </p> <p><span class="phrase">بعضی<span class="footnote" rel="2" title="و ما نزدیک‌تر به او هستیم از رگ گردن سوره ق، آیه ۱۶">*</span> دیگر گفته‌اند: <em rel="fa_56_11_1-1" data-sentence="119:249">اولئک</em> مبتدا، و مقربون صفت آن، و خبرش جمله <em>فی جنات النعیم</em> است،  (بنا بر اینکه مبتدا و خبر باشد معنایش این می‌شود که اینان مقربان درگاه خدایند، و در جنات نعیم هستند، و بنا بر وجه دوم معنایش این می‌شود که سابقون همین مقربین هستند که در جنات نعیمند.</span> و بنا بر وجه سوم معنایش این می‌شود که این مقربین در جنات نعیمند)، ولی از این سه احتمال اولین وجه از نظر سیاق که نخست مردم را سه قسم می‌کند، و سپس مال کار هر یک را به تفصیل شرح می‌دهد سازگارتر و موجه‌تر است<span class="footnote" rel="3" title="چون گفتیم از جمله مورد بحث شروع به تفصیل مال کار هر یک از آن سه طایفه شده، پس باید جمله را استینافی و ابتدایی گرفت، که وجه اول هم همین است، به خلاف وجه دوم که جمله را خبر برای مبتدایی می‌گرفت، که در فراز قبل قرار داشت، و به خلاف وجه سوم که آن نیز جمله را تتمه مطلبی می‌گرفت که گویا قبلا آغاز شده &lt;em&gt;مترجم&lt;/em&gt; ">*</span>. </p> <p>و مساله قرب و بعد دو معنای نسبی هستند که اجسام به حسب نسبت مکانی به آن دو متصف می‌شوند،  (می‌گوییم فلان چیز به ما نزدیک و آن دیگری از ما دور است)، ولی در استعمال آن توسعه‌ای داده، در زمان و غیر زمان هم استعمال کرده‌اند، مثلا می‌گویند فردا به امروز نزدیک‌تر است تا پس فردا، و یا می‌گویند عدد چهار به عدد سه نزدیک‌تر است تا عدد پنج، و یا رنگ سبز به رنگ سیاه نزدیک‌تر از رنگ قرمز است، و باز توسعه بیشتری به استعمال آن داده، از اجسام و جسمانیات تجاوز کرده معانی و حقایق را هم با آن دو توصیف کرده‌اند  (مثلا فرموده‌اند مسلمان بخیل دورتر از کافر سخی است به نجات، و به عکس کافر سخی نزدیک‌تر به نجات است از مسلمان بخیل). </p> <p><span class="phrase">حتی کلمه <em rel="fa_56_11_2-2" data-sentence="9:863">قرب</em> در مورد خدای تعالی به خاطر احاطه‌ای که به هر چیز دارد، استعمال شده، خود خدای تعالی فرموده: <span class="aya" rel="2_186" data-words="1-7">و إذا سألک عبادی عنی فإنی قریب</span><span class="footnote" rel="4" title="و چون بندگانم سراغ مرا از تو می‌گیرند من نزدیکم سوره بقره، آیه ۱۸۶">*</span> و یا فرموده:       <code class="page" rel="19,207"/> <span class="aya" rel="56_85" data-words="1-5">و نحن أقرب إلیه منکم</span><span class="footnote" rel="1" title="سوره واقعه، آیه ۸۹">*</span> و نیز فرموده: <span class="aya" rel="50_16" data-words="11-17">و نحن أقرب إلیه من حبل الورید</span><span class="footnote" rel="2" title="روح المعانی، ج ۲۷، ص ۱۳۴">*</span> و این معنا یعنی نزدیک‌تر بودن خدای تعالی به من از خود من، و به هر چیزی از خود آن چیز، عجیب‌ترین معنایی است که از مفهوم قرب تصور می‌شود، و ما در تفسیر آیه 16 از سوره <em>ق</em> به تصویر آن اشاره کردیم.</span> </p> <p>و نیز از مواردی که کلمه قرب در امور معنوی استعمال شده مورد بندگان در مرحله بندگی و عبودیت است، و چون نزدیک شدن بنده به خدای تعالی امری است اکتسابی، که از راه عبادت و انجام مراسم عبودیت به دست می‌آید، کلمه را در این مورد در صیغه تقرب استعمال می‌کنند، چون تقرب به معنای آن است که کسی بخواهد به چیزی و یا کسی نزدیک شود، بنده خدا با اعمال صالح خود می‌خواهد به خدا نزدیک گردد، و این نزدیکی عبارت است از اینکه در معرض شمول رحمت الهی واقع شود، و در آن معرض شر اسباب و عوامل شقاوت و محرومیت را از او دور کنند. </p> <p>و نیز اینکه می‌گوییم: خدای تعالی بنده خود را به خود نزدیک می‌کند، معنایش این است که: او را در منزلتی نازل می‌کند که از خصایص وقوع در آن منزلت رسیدن به سعادتهایی است که در غیر آن منزلت به آن نمی‌رسد، و آن سعادتها عبارت است از اکرام خدا، و مغفرت و رحمت او، هم چنان که فرمود: <span class="aya" rel="83_20-21" data-words="1-4">کتاب مرقوم، یشهده المقربون</span><span class="footnote" rel="3" title="کتابی مرقوم که تنها مقربین آن را مشاهده می‌کنند سوره مطففین، آیه ۲۰">*</span> و نیز فرموده: <span class="aya" rel="83_27-28" data-words="1-8">و مزاجه من تسنیم، عینا یشرب بها المقربون</span><span class="footnote" rel="4" title="چاشنی آن از تسنیم است یعنی از چشمه‌ای است که مقربان می‌نوشند سوره مطففین، آیه ۲۷ و ۲۸">*</span>. </p> <p>پس مقربون بلند مرتبه‌ترین طبقات اهل سعادتند، هم چنان که آیه شریفه‌ <span class="aya" rel="56_10-11" data-words="1-5">و السابقون السابقون، أولئک المقربون</span> نیز به این معنا اشاره دارد، و معلوم است که چنین مرتبه‌ای برای کسی حاصل نمی‌شود مگر از راه عبودیت و رسیدن به حد کمال آن، هم چنان که فرمود: <span class="aya" rel="4_172" data-words="1-11">لن یستنکف المسیح أن یکون عبدا لله و لا الملائکة المقربون</span><span class="footnote" rel="5" title="نه مسیح از اینکه بنده‌ای برای خدا باشد استنکاف می‌ورزد، و نه ملائکه مقرب سوره نساء، آیه ۱۷۲">*</span> و عبودیت تکمیل نمی‌شود مگر وقتی که عبد تابع محض باشد، و اراده و عملش را تابع اراده مولایش کند، هیچ چیزی           <code class="page" rel="19,208"/> نخواهد، و هیچ عملی نکند، مگر بر وفق اراده مولایش، و این همان داخل شدن در تحت ولایت خدا است، پس چنین کسانی اولیاء اللَّه نیز هستند، و اولیاء اللَّه تنها همین طایفه‌اند. </p> <p><code class="aya" rel="56_12"/> <span class="aya" rel="56_12" data-words="1-3">فی جنات النعیم</span> <span class="phrase">-یعنی هر یک نفر از این مقربین در یک جنت نعیم خواهد بود، در نتیجه همه آنان در جنات النعیم هستند، آوردن <em rel="fa_56_12_2-2" data-sentence="102:518">جنات</em> به صیغه جمع به این اعتبار بوده، ممکن هم هست به این اعتبار باشد که هر یک نفر از مقربین در جنت‌های نعیم باشد، و لیکن این احتمال از این نظر بعید است که در آخر سوره صریحا می‌فرماید: مقربین هر یک در یک جنتند: <span class="aya" rel="56_88-89" data-words="1-11">فأما إن کان من المقربین، فروح و ریحان و جنة نعیم</span><span class="footnote" rel="1" title="در عرب معمول است که کف نیمکت‌ها را با لیف خرما می‌بافند، هم چنان که در غیر عرب آن را از سیم می‌بافند، و نامش را تخت فنری می‌گذارند &lt;em&gt;مترجم&lt;/em&gt; ">*</span>.</span> </p> <p>در سابق هم مکرر گفتیم که نعیم عبارت است از ولایت و جنت نعیم عبارت است از جنت ولایت، و این نکته با مطلب چند سطر قبل ما هم تناسب دارد که گفتیم: و این همان داخل شدن به ولایت خدا است . </p> <h3> <span class="title" rel="56_13 56_14">مراد از اولین و آخرین در آیه: <span class="aya" rel="56_13-14" data-words="1-7">ثلة من الأولین، و قلیل من الآخرین</span> و وصف نعمت‌های بهشتی مقربان از ایشان</span> </h3> <p> <code class="aya" rel="56_13"/><code class="aya" rel="56_14"/> <span class="aya" rel="56_13-14" data-words="1-7">ثلة من الأولین، و قلیل من الآخرین</span> کلمه <em>ثلة</em> -به طوری که گفته‌اند<span class="footnote" rel="2" title="سوراخهای ریز پوست بدن که عرق از آنها دفع می‌شود">*</span> -به معنای جماعت بسیار انبوه است، و مراد از کلمه <em>اولین</em> امت‌های گذشته انبیای سلف است، و مراد از کلمه <em>آخرین</em> امت اسلام است، چون معهود از کلام خدا همین است، که هر جا سخن از اولین و آخرین گفته منظورش از اولین، امت‌های گذشته، و از آخرین امت اسلام است، مانند آیه‌ای که در همین سوره می‌آید و می‌فرماید: <span class="aya" rel="56_47-50" data-words="12-28">أ إنا لمبعوثون، أ و آباؤنا الأولون، قل إن الأولین و الآخرین، لمجموعون إلی میقات یوم معلوم</span>، بنا بر این معنای آیه مورد بحث این شد که: مقربین از امت‌های گذشته جمعیت بسیاری بودند، و از این امت جمعیت کمتری. </p> <p>با بیانی که گذشت این معنا روشن شد اینکه: بعضی<span class="footnote" rel="3" title="پس بسیار می‌شود که کسانی با داشتن نعمت‌های مادی بسیار، دستخوش اتراف نگردند، و چه بسیار می‌شود که افرادی با داشتن مختصر نعمتی دستخوش اتراف شوند &lt;em&gt;مترجم&lt;/em&gt; ">*</span> از مفسرین گفته‌اند مراد از اولین مسلمانان صدر اول اسلام، و مراد از آخرین مسلمانان آخر این امت است تفسیر صحیحی نیست. </p> <p><code class="aya" rel="56_15"/><code class="aya" rel="56_16"/> <span class="aya" rel="56_15-16" data-words="1-6">علی سرر موضونة، متکئین علیها متقابلین</span> <span class="phrase">کلمه <em rel="fa_56_15_3-3" data-sentence="5:20">وضن</em> به معنای بافتن است.</span> بعضی<span class="footnote" rel="4" title="الدر المنثور، ج ۶، ص ۱۵۵">*</span> هم گفته‌اند: هر بافتنی را وضن نمی‌گویند، بلکه تنها بافتن زره را وضن می‌گویند، و اگر در اینجا بافتن تخت را وضن       <code class="page" rel="19,209"/> خوانده از باب استعاره است، خواسته است از محکمی بافت آن خبر داده باشد<span class="footnote" rel="1" title="مجمع البیان، ج ۹، ص ۲۱۹">*</span>. </p> <p> <span class="aya" rel="56_16" data-words="1-2">متکئین علیها</span> <span class="phrase">-این دو جمله دو تا حال برای ضمیری است که به مقربین بر می‌گردد و مرجع ضمیر <em>علیها</em> کلمه <em rel="fa_56_15_2-2" data-sentence="94:135">سرر</em> است، و معنایش این است که: مقربین بر تختهای بافته‌ای قرار دارند، در حالی که بر آنها تکیه کرده‌اند، و در حالی که رو به روی هم نشسته‌اند.</span> ممکن هم هست جمله اول حال برای مقربین و جمله دوم حال برای ضمیر جمله اول باشد، که در این صورت معنا چنین می‌شود: مقربین در حالی بر تختهای بافته‌ای قرار دارند که بر آن تکیه کرده‌اند، و در حالی بر آن تکیه کرده‌اند که رو به روی هم نشسته‌اند، و اما اینکه رو به روی هم نشستن چه معنا دارد؟ باید گفت معنای تحت اللفظی آن منظور نیست، بلکه کنایه از نهایت درجه انس و حسن معاشرت و صفای باطن ایشانست، می‌خواهد بفرماید: مقربین به پشت سر یکدیگر نظر نمی‌کنند، و پشت سر آنان عیبگویی ندارند، غیبت نمی‌کنند، بلکه هر چه دارند رو به روی هم می‌گویند. </p> <p><code class="aya" rel="56_17"/> <span class="aya" rel="56_17" data-words="1-4">یطوف علیهم ولدان مخلدون</span> <span class="phrase"><em> کلمه</em> ولدان جمع ولد-فرزند-است، و طواف کردن پسرانی بهشتی بر پیرامون مقربین کنایه است از حسن خدمتگزاری آنان، و کلمه <em rel="fa_56_17_4-4" data-sentence="123:183">مخلدون</em> اسم مفعول از باب تفعیل از ماده خلود است، که به معنای دوام است، یعنی پسرانی بهشتی به آنان خدمت می‌کنند که تا ابد به همان قیافه پسری و جوانی باقیند، و گذشت زمان اثری در آنان نمی‌گذارد.</span> </p> <p><span class="phrase">بعضی<span class="footnote" rel="2" title="الدر المنثور، ج ۶، ص ۱۵۵">*</span> از مفسرین گفته‌اند: مخلدون از ماده <em rel="fa_56_17_4-4" data-sentence="112:99">خلد</em> -به فتحه خاء و لام-است که به معنای گوشواره است و مراد این است که خدمتکاران نامبرده گوشواره بگوشند.</span> </p> <p><code class="aya" rel="56_18"/> <span class="aya" rel="56_18" data-words="1-7">بأکواب و أباریق و کأس من معین</span> <span class="phrase">کلمه <em rel="fa_56_18_1-1" data-sentence="5:187">اکواب</em> جمع کوب است، که در عرب به معنای ظرفی است که نه دسته داشته باشد و نه لوله به خلاف اباریق که جمع ابریق است و به معنای ظرفی است که هم دسته دارد، و هم لوله، و در فارسی به آن آفتابه می‌گویند.</span> </p> <p>و بعضی<span class="footnote" rel="3" title="مجمع البیان، ج ۹، ص ۲۱۶">*</span> گفته‌اند: ابریق به معنای ظرفی است که تنها لوله داشته باشد. </p> <p>و <span class="phrase">کلمه <em rel="fa_56_18_5-5" data-sentence="5:21">کاس</em> همان کاسه فارسی است.</span> </p> <p>بعضی<span class="footnote" rel="4" title="روزی که ما هر جمعیتی را به نام امامش صدا می‌زنیم، پس هر کس نامه عملش به دست راستش داده شود سوره اسراء، آیه ۷۱">*</span> از مفسرین در پاسخ از این سؤال که چرا اکواب و اباریق را جمع آورد، و در     <code class="page" rel="19,210"/> خصوص کاس آن را به صیغه مفرد آورد، گفته‌اند: جهتش این است که کلمه کاس تنها در موردی بر ظرف اطلاق می‌شود که پر باشد، و کاسه خالی را کاس نمی‌گویند. </p> <p>و مراد از <em>معین</em> خمر معین است، یعنی شرابی که پیش روی آدمی جریان داشته باشد. </p> <p><code class="aya" rel="56_19"/> <span class="aya" rel="56_19" data-words="1-6">لا یصدعون عنها و لا ینزفون</span> یعنی مقربین از نوشیدن آن کاسه‌ها دچار صداع و خماری که دنبال خمر هست نمی‌شوند، و شراب بهشت مانند شراب دنیا خمارآور نیست، و عقل آنان به خاطر سکری که از نوشیدن شراب حاصل می‌شود زایل نمی‌گردد، در عین اینکه مست می‌شوند عقلشان را هم از دست نمی‌دهند. </p> <p><code class="aya" rel="56_20"/><code class="aya" rel="56_21"/> <span class="aya" rel="56_20-21" data-words="1-9">و فاکهة مما یتخیرون، و لحم طیر مما یشتهون</span> <span class="phrase">کلمه فاکهه و طیر در این آیه شریفه عطف است بر کلمه <em rel="fa_56_18_1-1" data-sentence="50:179">اکواب</em> ، و معنای آن این است که پسران بهشتی پیرامون مقربین در آمد و شدند، یکی میوه می‌آورد هر میوه‌ای که خود او اختیار کرده باشد، دیگری مرغ بریان می‌آورد هر مرغی که خود او هوس کرده باشد.</span> </p> <p>در اینجا ممکن است کسی اشکال کند که در روایات آمده که اهل بهشت هر وقت اشتهای میوه‌ای کنند شاخه‌ای که حامل آن میوه است خودش به سوی ایشان خم می‌شود و ایشان میوه را می‌چیند، و چون اشتهای گوشت مرغی کنند خود آن مرغ در حالی که بریان شده در دست ایشان می‌افتد، و هر چه بخواهند از آن می‌خورند، دوباره مرغ زنده شده پرواز می‌کند. </p> <p>ولی این اشکال وارد نیست، برای اینکه اهل بهشت هر چه بخواهند در اختیار دارند، یکی از چیزهایی که انسان می‌خواهد تنوع و تفنن در زندگی است، گاهی انسان می‌خواهد خدمت‌گزارانش برایش آنچه می‌خواهد حاضر کنند، و مخصوصا در وقتی که آدمی با دوستان خود مجلسی فراهم کرده دوست می‌دارد خدمتکاران از دوستانش پذیرایی کنند، هم چنان که گاهی هم هوس می‌کند بدون وساطت خدمتکاران خودش برخیزد و از درخت میوه بچیند. </p> <p><code class="aya" rel="56_22"/><code class="aya" rel="56_23"/> <span class="aya" rel="56_22-23" data-words="1-6">و حور عین، کأمثال اللؤلؤ المکنون</span> <span class="phrase">کلمه <em rel="fa_56_22_2-3" data-sentence="5:121">حور عین</em> مبتدایی است که خبرش حذف شده، از سیاق چنین بر می‌آید، و تقدیر آن لهم حور عین... <em>است، و یا</em> و فیها حور عین... است.</span> و حور العین نام زنان بهشت است، و در سابق در تفسیر سوره دخان معنای حور العین گذشت، و این حور العین مانند لؤلؤ مکنون است یعنی لؤلؤیی که در صدف خود مخزون و محفوظ و دست نخورده است، و این<code class="page" rel="19,211"/> تعریف نشان دهنده منتهای صفای حور است. </p> <p><code class="aya" rel="56_24"/> <span class="aya" rel="56_24" data-words="1-4">جزاء بما کانوا یعملون</span> <span class="phrase">این آیه شریفه قیدی است برای همه مطالب قبل، و کلمه <em rel="fa_56_24_1-1" data-sentence="50:27">جزاء</em> مفعول له و بیانگر علت است.</span> </p> <p>و معنای آیه این است که: همه آنچه که با اهل بهشت کردیم برای این بود که پاداشی باشد در قبال آن اعمال صالحی که به طور مستمر انجام می‌دادند. </p> <p><code class="aya" rel="56_25"/> <span class="aya" rel="56_25" data-words="1-7">لا یسمعون فیها لغوا و لا تأثیما</span>  <em>سخن لغو</em> آن سخنی است که فایده و اثری بر آن مترتب نشود، و <em>تاثیم</em> به معنای آن است که نسبت اثم (گناه) به کسی بدهی. </p> <p>و معنای آیه این است که: در بهشت کسی لغو و تاثیم از دیگری نمی‌شنود، و کسی نیست که ایشان را به سخنی مخاطب سازد که فایده‌ای بر آن مترتب نباشد، و کسی نیست که ایشان را به گناهی نسبت دهد، چون در بهشت گناهی نیست. </p> <p>بعضی<span class="footnote" rel="1" title="تفسیر کشاف، ج ۴، ص ۴۶۳">*</span> از مفسرین کلمه تاثیم را تفسیر کرده‌اند به دروغ. </p> <p><code class="aya" rel="56_26"/> <span class="aya" rel="56_26" data-words="1-4">إلا قیلا سلاما سلاما</span> <span class="phrase">این جمله استثنایی است منقطع از لغو و تاثیم، و کلمه <em rel="fa_56_26_2-2" data-sentence="51:125">قیل</em> مانند کلمه <em>قول</em>  مصدر است، و کلمه <em rel="fa_56_26_3-3" data-sentence="148:68">سلاما</em> بیان کلمه <em rel="fa_56_26_2-2" data-sentence="215:45">قیل</em> است، و تکرار آن صرفا برای تاکید وقوع آن است.</span> </p> <p>و معنای آیه این است که: اهل بهشت لغو و تاثیمی نمی‌شنوند، مگر سخنی که سلام است و سلام. </p> <p><span class="phrase">بعضی<span class="footnote" rel="2" title="روح المعانی، ج ۲۷، ص ۱۳۵">*</span> از مفسرین گفته‌اند: ممکن است کلمه <em rel="fa_56_26_3-3" data-sentence="111:115">سلاما</em> مصدر به معنای وصف باشد، یعنی صفت قیلا باشد، که در این صورت معنایش چنین می‌شود: مگر سخنی که این صفت دارد سالم است .</span> </p> <h3> <span class="title" rel="56_11 56_12 56_13 56_14 56_15 56_16 56_17 56_18 56_19 56_20 56_21 56_22 56_23 56_24 56_25 56_26 56_27 56_28 56_29 56_30 56_31 56_32 56_33 56_34 56_35 56_36 56_37 56_38 56_39 56_40 56_41 56_42 56_43 56_44 56_45 56_46 56_47 56_48 56_49 56_50 56_51 56_52 56_53 56_54 56_55 56_56">وصف نعم بهشتی اصحاب الیمین</span> </h3> <p> <code class="aya" rel="56_27"/> <span class="aya" rel="56_27" data-words="1-6">و أصحاب الیمین ما أصحاب الیمین</span> از این آیه شروع می‌شود به تفصیل مال حال اصحاب میمنه، و اگر به جای تعبیر به اصحاب میمنه تعبیر کرد به اصحاب یمین، برای این بود که بفهماند هر دو تعبیر در باره یک طایفه است، و آن یک طایفه کسانی هستند که نامه اعمالشان به دست راستشان داده   <code class="page" rel="19,212"/> می‌شود، و جمله دوم استفهامی است که در مقام بزرگداشت امر آنان و به شگفت آوردن شنونده از حال ایشان است، و این جمله استفهامی خبر است برای جمله اول یعنی‌ <span class="aya" rel="56_27" data-words="1-3">و أصحاب الیمین</span>. </p> <p><code class="aya" rel="56_28"/> <span class="aya" rel="56_28" data-words="1-3">فی سدر مخضود</span>  <span class="phrase"><em rel="fa_56_28_2-2" data-sentence="0:133">سدر</em> نام درختی است که بارش را عرب نبق و فارس کنار می‌نامد و <em rel="fa_56_28_3-3" data-sentence="109:63">مخضود</em> هر شاخه‌ای است که تیغش بریده شده باشد، و دیگر خار در آن نباشد.</span> </p> <p><code class="aya" rel="56_29"/> <span class="aya" rel="56_29" data-words="1-3">و طلح منضود</span> <span class="phrase">کلمه <em rel="fa_56_29_2-2" data-sentence="5:18">طلح</em> نام درخت موز است.</span> </p> <p>بعضی<span class="footnote" rel="1" title="مجمع البیان، ج ۹، ص ۲۲۰">*</span> گفته‌اند: طلح، موز نیست، بلکه درختی است که سایه‌ای خنک و مرطوب دارد. </p> <p>بعضی<span class="footnote" rel="2" title="مجمع البیان، ج ۹، ص ۲۱۸">*</span> دیگر گفته‌اند: درخت ام غیلان است، که شکوفه‌هایی خوش‌بو دارد. </p> <p>و <span class="phrase">کلمه <em rel="fa_56_29_3-3" data-sentence="5:92">منضود</em> اسم مفعول از مصدر نضد <em>چیدن به ردیف</em> است، پس منضود از هر چیز، رویهم چیده شده آن است.</span> </p> <p>و معنای آیه مورد بحث این است که: اصحاب یمین در درختان موز هستند که میوه‌هایش روی هم چیده شده از پایین درخت تا بالای آن. </p> <p><code class="aya" rel="56_30"/><code class="aya" rel="56_31"/> <span class="aya" rel="56_30-31" data-words="1-6">و ظل ممدود، و ماء مسکوب</span> <span class="phrase">بعضی<span class="footnote" rel="3" title="الدر المنثور، ج ۶، ص ۱۵۷">*</span> از مفسرین گفته‌اند: ممدود از سایه‌ها آن سایه‌ای است که: همیشگی باشد و نور خورشید آن را از بین نبرد و <em rel="fa_56_31_2-3" data-sentence="178:49">ماء مسکوب</em> آبی است که دائما در جریان باشد و هرگز قطع نگردد.</span> </p> <p><code class="aya" rel="56_32"/><code class="aya" rel="56_33"/> <span class="aya" rel="56_32-33" data-words="1-8">و فاکهة کثیرة، لا مقطوعة و لا ممنوعة</span> یعنی درختانی که میوه‌هایش فصلی نیست و مانند درختان دنیا نیست که در زمستان بار نداشته باشد، ممنوعه هم نیست نه از ناحیه خود بهشتیان، که مثلا از آن سیر و خسته شده باشند، و نه از ناحیه خارج از خودشان، که مثلا دوری محل و یا وجود خارهای شاخه که نگذارد میوه آن را بچینند و یا مانعی دیگر. </p> <p><code class="aya" rel="56_34"/> <span class="aya" rel="56_34" data-words="1-3">و فرش مرفوعة</span> <span class="phrase">کلمه <em rel="fa_56_34_2-2" data-sentence="5:134">فرش</em> جمع فراش است، که به معنای گستردنی‌ها است، و کلمه <em rel="fa_56_34_3-3" data-sentence="108:69">مرفوعة</em>    <code class="page" rel="19,213"/> به معنای عالی و بلند است.</span> </p> <p>بعضی<span class="footnote" rel="1" title="روح المعانی، ج ۲۷، ص ۱۴۶">*</span> از مفسرین مراد از فرش مرفوعه را زنان ارجمندی دانسته‌اند که در عقل و جمال و کمال قدر و منزلتی بلند دارند، و استدلال کرده‌اند به اینکه: کلمه فراش در مورد زنان نیز استعمال دارد، و اتفاقا آیه بعدی هم که می‌فرماید: <span class="aya" rel="56_35" data-words="1-3">إنا أنشأناهن إنشاء...</span> با این وجه تناسب دارد. </p> <p><code class="aya" rel="56_35"/><code class="aya" rel="56_36"/><code class="aya" rel="56_37"/> <span class="aya" rel="56_35-37" data-words="1-7">إنا أنشأناهن إنشاء، فجعلناهن أبکارا، عربا أترابا</span> یعنی ما آن زنان را ایجاد و تربیت کردیم، ایجادی خاص و تربیتی مخصوص. در این آیه اشاره‌ای هم به این نکته هست که وضع زنان بهشتی از نظر جوانی و پیری و زیبایی و زشتی اختلاف ندارد، و معنای اینکه فرمود: <span class="aya" rel="56_36" data-words="1-2">فجعلناهن أبکارا</span> این است که: ما زنان بهشتی را همیشه بکر قرار داده‌ایم، به طوری که هر بار که همسران ایشان با آنان بیامیزند ایشان را بکر بیابند. </p> <p><span class="phrase">کلمه <em rel="fa_56_37_1-1" data-sentence="5:293">عرب</em> جمع عروب است، و عروب به معنای زنی است که به شوهرش عشق می‌ورزد، و یا حد اقل او را دوست بدارد و در برابرش ناز و کرشمه داشته باشد، و کلمه  <em rel="fa_56_37_2-2" data-sentence="195:142">اتراب</em> جمع ترب-به کسره تاء و سکون راء-به معنای مثل است، می‌فرماید: ما زنان بهشتی را امثال یکدیگر کردیم، و یا از نظر سن و سال، هم سن شوهرانشان کردیم.</span> </p> <p><code class="aya" rel="56_38"/><code class="aya" rel="56_39"/><code class="aya" rel="56_40"/> <span class="aya" rel="56_38-40" data-words="1-9">لأصحاب الیمین، ثلة من الأولین، و ثلة من الآخرین</span> معنای این آیه از آنچه گذشت استفاده می‌شود، احتیاج به توضیح مکرر ندارد، چیزی که در اینجا باید گفت این است که: از این آیات استفاده می‌شود اصحاب یمین در اولین و آخرین جمعیتی کثیر هستند، به خلاف سابقین مقربین که در اولین، بسیار بودند، و در آخرین وعده‌ای کمتر. </p> <p><code class="aya" rel="56_41"/> <span class="aya" rel="56_41" data-words="1-6">و أصحاب الشمال ما أصحاب الشمال</span> این جمله مرکب است از مبتدای‌ <span class="aya" rel="56_41" data-words="2-3">أصحاب الشمال</span>، و خیر <span class="aya" rel="56_41" data-words="4-6">ما أصحاب الشمال</span>، و استفهام در جمله دوم استفهام شگفت‌انگیزی و هول‌انگیزی است، و اگر اصحاب مشئمه در آیات قبل را در این آیات اصحاب شمال خواند، برای این بود که اشاره کند به اینکه اصحاب مشئمه در قیامت نامه‌های اعمالشان به دست چپشان داده می‌شود، هم چنان که نظیرش در اصحاب یمین گذشت. </p> <p>   <code class="page" rel="19,214"/><code class="aya" rel="56_42"/><code class="aya" rel="56_43"/><code class="aya" rel="56_44"/> <span class="aya" rel="56_42-44" data-words="1-13">فی سموم و حمیم، و ظل من یحموم، لا بارد و لا کریم</span> <span class="phrase">کلمه <em rel="fa_56_42_2-2" data-sentence="5:332">سموم</em> -به طوری که در کشاف<span class="footnote" rel="1" title="الدر المنثور، ج ۶، ص ۱۵۴">*</span> آمده-به معنای حرارت آتش است، که در  <em>مسام بدن</em><span class="footnote" rel="2" title="روضه کافی، ج ۸، ص ۸۵، ضمن ح ۶۹">*</span> فرو رود، و کلمه <em>حمیم</em> به معنای آب بسیار داغ است، و تنوین در آخر سموم و حمیم عظمت آن دو را می‌رساند.</span>  <span class="phrase">(در فارسی هم وقتی می‌خواهیم بفهمانیم فلانی شجاعت عجیبی به خرج داد، می‌گوییم: فلانی شجاعتی کرد، یعنی شجاعتی وصف ناپذیر)، و کلمه <em rel="fa_56_43_4-4" data-sentence="127:341">یحموم</em> به معنای دود سیاه است، و ظاهرا دو کلمه‌ <span class="aya" rel="56_44" data-words="1-5">لا بارد و لا کریم</span> دو صفت باشد برای ظل نه برای یحموم، چون ظل است که از آن انتظار برودت می‌رود، و مردم بدان جهت خود را به طرف سایه می‌کشانند، که خنک شوند، و استراحتی کنند و هرگز از دود انتظار برودت ندارند، تا بفرماید یحمومی که نه خنک است و نه کریم.</span> </p> <h3> <span class="title" rel="56_11 56_12 56_13 56_14 56_15 56_16 56_17 56_18 56_19 56_20 56_21 56_22 56_23 56_24 56_25 56_26 56_27 56_28 56_29 56_30 56_31 56_32 56_33 56_34 56_35 56_36 56_37 56_38 56_39 56_40 56_41 56_42 56_43 56_44 56_45 56_46 56_47 56_48 56_49 56_50 56_51 56_52 56_53 56_54 56_55 56_56">مقصود از <em>اتراف</em> در تعلیل استقرار اصحاب شمال در عذاب به اینکه آنان مترف بودند</span> </h3> <p> <code class="aya" rel="56_45"/> <span class="aya" rel="56_45" data-words="1-5">إنهم کانوا قبل ذلک مترفین</span> <span class="phrase">این آیه علت استقرار اصحاب شمال در عذاب را بیان می‌کند، و اشاره با کلمه  <em rel="fa_56_45_4-4" data-sentence="72:487">ذلک</em> به همان عذاب آخرتی است که قبلا ذکر کرده بود، و <em>اتراف</em> که مصدر کلمه  <em rel="fa_56_45_5-5" data-sentence="203:395">مترفین</em> است به معنای آن است که نعمت، صاحب نعمت را دچار مستی و طغیان کند، کسی که نعمت چنینش کند می‌گویند او اتراف شده، یعنی سرگرمی به نعمت آن چنان او را مشغول کرده که از ما ورای نعمت غافل گشته، پس مترف بودن انسان به معنای دل بستگی او به نعمت‌های دنیوی است، چه آن نعمتهایی که دارد، و چه آنهایی که در طلبش می‌باشد، چه اندکش و چه بسیارش<span class="footnote" rel="3" title="تفسیر قمی، ج ۲، ص ۳۴۸">*</span>.</span> </p> <p>این را بدان جهت گفتیم که دیگر اشکال نشود به اینکه بسیاری از اصحاب شمال از متمولین و دارای نعمت‌های بسیار نیستند، چون نعمت‌های الهی همه در داشتن مال خلاصه نمی‌شود، مال یکی از آن نعمت‌ها است، و آدمی غرق در انواع نعمت‌های خدایی است، ممکن است مردی تهی‌دست به یکی دیگر از آن نعمت‌ها دچار طغیان بشود. </p> <p>و به هر حال معنای آیه این است که: اگر گفتیم ما اصحاب شمال را به فلان عذاب گرفتار می‌کنیم، علتش این است که آنان قبل از این در دنیا دچار طغیان بودند، و به نعمت‌های خدا اتراف شده بودند. </p> <h3> <span class="title" rel="56_46"><span class="phrase">اقوال مختلف در باره مقصود از <em rel="fa_56_46_5-6" data-sentence="29:38">حنث عظیم</em>  که اصحاب شمال بر آن اصرار می‌ورزیدند</span></span> </h3> <p> <code class="aya" rel="56_46"/> <span class="aya" rel="56_46" data-words="1-6">و کانوا یصرون علی الحنث العظیم</span> <span class="phrase">در مجمع البیان می‌گوید: کلمه <em rel="fa_56_46_5-5" data-sentence="29:228">حنث</em> به معنای شکستن عهد و پیمان مؤکد به سوگند است، و اصرار در شکستن چنین عهدی به این است که: به این عمل ناستوده هم چنان ادامه دهد، و به هیچ وجه دست از آن برندارد<span class="footnote" rel="1" title="تفسیر کشاف، ج ۴، ص ۴۵۹">*</span>.</span> </p> <p>و شاید این معنا از سیاق استفاده بشود که اصرار بر حنث عظیم عبارت است از اینکه استکبار از پرستش و بندگی پروردگار خود دارند، عبادتی که بر حسب فطرت بر آن پیمان بسته بودند، و در عالم ذر بر طبق آن میثاق داده بودند، و در عین سپردن چنین پیمانی فطری غیر پروردگار خود را اطاعت کنند، و این پیمان شرک مطلق است. </p> <p><span class="phrase">بعضی<span class="footnote" rel="2" title="المحاسن، ص ۵۷۷، ح ۳۶">*</span> هم گفته‌اند: اصلا کلمه <em rel="fa_56_46_5-5" data-sentence="96:173">حنث</em> به معنای گناه عظیم است، و اگر با این حال کلمه مذکور را به وصف عظیم توصیف کرده، با اینکه عظیم در معنای خود کلمه خوابیده، برای مبالغه است، و منظور از حنث عظیم شرک به خدا است.</span> </p> <p>بعضی<span class="footnote" rel="3" title="نور الثقلین، ج ۵، ص ۲۲۳">*</span> دیگر گفته‌اند: حنث عظیم به طور کلی به معنای هر گناه کبیره است. </p> <p>بعضی<span class="footnote" rel="4" title="مجمع البیان، ج ۹، ص ۲۱۸">*</span> هم گفته‌اند: سوگند خوردن بر این ادعا است که قیامت دروغ است، و این سوگند در آیه شریفه‌ <span class="aya" rel="16_38" data-words="1-10">و أقسموا بالله جهد أیمانهم لا یبعث الله من یموت</span><span class="footnote" rel="5" title="سوره نحل، آیه ۳۸">*</span> حکایت شده می‌فرماید: مشرکین سوگندهای غلاظ و شدادی به خدا می‌خورند که خدا مردگان را زنده نمی‌کند، ولی لفظ آیه مورد بحث مطلق است، نه از آن خصوص عهدشکنی متبادر است، و نه شرک به خدا، و نه گناهان کبیره، و نه سوگند بر نبودن معاد، و چون آیه مطلق است پس با احتمال ما بهتر می‌سازد که گفتیم: عبارت است از اطاعت غیر خدا که این نیز مطلق است و شامل همه آن احتمالات می‌شود. </p> <p><code class="aya" rel="56_47"/><code class="aya" rel="56_48"/> <span class="aya" rel="56_47-48" data-words="1-18">و کانوا یقولون أ إذا متنا و کنا ترابا و عظاما أ إنا لمبعوثون، أ و آباؤنا الأولون</span> سخنی است از منکرین معاد که ریشه و اساسی به جز استبعاد ندارد، و به همین علت استبعاد حشر خود را با حشر پدران خود تاکید کردند، چون حشر پدران پوسیده به نظر آنان بعیدتر است، و تقدیر کلام او آباؤنا الاولون مبعوثون است، یعنی آباء و پدران گذشته ما نیز مبعوث می‌شوند؟       <code class="page" rel="19,216"/><code class="aya" rel="56_49"/><code class="aya" rel="56_50"/> <span class="aya" rel="56_49-50" data-words="1-10">قل إن الأولین و الآخرین، لمجموعون إلی میقات یوم معلوم</span> در این آیه خدای تعالی به رسول گرامی خود دستور می‌دهد از استبعاد آنان نسبت به معاد پاسخ داده، آن را تثبیت کند، و آن گاه به ایشان خبر دهد که در روز قیامت چه زندگیی دارند، طعام و شرابشان چیست؟ طعامشان زقوم و شرابشان حمیم است. </p> <p>و حاصل پاسخ این است که: اولین و آخرین هر دو دسته به سوی میقات روزی معلوم جمع می‌شوند، و اینکه بین خود و اولین فرق گذاشتند بعث خود را امری بعید و بعث آنان را بعیدتر دانستند صحیح نیست. </p> <p>و <span class="phrase">کلمه <em rel="fa_56_50_3-3" data-sentence="5:228">میقات</em> به معنای وقت معینی است، که امری را با آن تحدید کنند، و منظور از <em rel="fa_56_50_4-5" data-sentence="125:145">یوم معلوم</em> روز قیامت است که نزد خدا معلوم است، پس اضافه میقات به کلمه <em rel="fa_56_50_4-5" data-sentence="246:67">یوم معلوم</em> با اینکه گفتیم خود میقات به معنای وقت معین است اضافه‌ای است بیانی.</span> </p> <p><code class="aya" rel="56_51"/><code class="aya" rel="56_52"/><code class="aya" rel="56_53"/> <span class="aya" rel="56_51-53" data-words="1-13">ثم إنکم أیها الضالون المکذبون، لآکلون من شجر من زقوم، فمالؤن منها البطون</span> این آیات تتمه کلامی است که گفتیم رسول خدا (ص) مامور بوده با منکرین معاد در میان بگذارد، و در این آیات از مال کار آنان در روز قیامت و وضعی که آن روز دارند، و طعام و شرابی که دارند خبر می‌دهد. </p> <p>و اگر آنان را به خطاب ضالین و مکذبین مخاطب کرد، برای این بود که به علت شقاوت و ملاک خسرانشان در روز قیامت اشاره کرده باشد، و آن ملاک این است که: ایشان از طریق حق گمراه بودند، و این گمراهی در اثر استمراری که در تکذیب و اصراری که بر حنث داشتند در دلهایشان رسوخ کرده، و اگر تنها گمراه بودند و دیگر تکذیب نمی‌داشتند، امید آن می‌رفت که نجات یابند، و هلاک نگردند اما دردشان تنها گمراهی نبود. </p> <p>و <span class="phrase">کلمه <em>من</em> در جمله <em rel="fa_56_52_2-3" data-sentence="25:52">من شجر</em> ابتدایی است، و در جمله <em rel="fa_56_52_4-5" data-sentence="105:12">من زقوم</em> بیانیه است.</span> </p> <p><span class="phrase">احتمال هم دارد <em rel="fa_56_52_4-5" data-sentence="15:30">من زقوم</em> بدل باشد از <em rel="fa_56_52_2-3" data-sentence="85:2">من شجر</em> .</span> و <span class="phrase">ضمیر <em rel="fa_56_53_2-2" data-sentence="5:279">منها</em> به شجر و یا به ثمر بر می‌گردد، و این دو نام هم جایز است ضمیر مؤنث به آن برگردد و هم ضمیر مذکر، و بخاطر همین در اینجا ضمیر مؤنث به آن برگردانیده، و در آیه بعدی ضمیر مذکر آورده، فرموده: <span class="aya" rel="56_54" data-words="1-2">فشاربون علیه</span>، و بقیه الفاظ آیه روشن است.</span> می‌فرماید: سپس شما ای گمراهان تکذیب کننده از درختی (و یا از میوه درختی) از زقوم خواهید خورد، و شکمها از آن پر خواهید کرد. </p> <p><code class="aya" rel="56_54"/><code class="aya" rel="56_55"/> <span class="aya" rel="56_54-55" data-words="1-7">فشاربون علیه من الحمیم، فشاربون شرب الهیم</span> <span class="phrase">کلمه <em>علی</em> در <em>علیه</em> که استعلاء را می‌رساند در مورد این آیه می‌فهماند منظور<code class="page" rel="19,217"/> نوشیدن بلافاصله بعد از خوردن است،  (در فارسی هم می‌گوییم روی غذا آب نوشید) و کلمه  <em rel="fa_56_55_3-3" data-sentence="212:342">هیم</em> جمع هیماء است، و <em>هیماء</em> آن شتری را گویند که مبتلا به بیماری هیام-به ضمه هاء-شده باشد، و بیماری <em rel="fa_56_55_3-3" data-sentence="371:225">هیام</em> آفتی است که شتران بدان مبتلا می‌شوند، مانند بیماری استسقاء (در آدمیان) که حیوان از شدت عطش آب می‌خورد، ولی رفع عطش نمی‌شود، و هم چنان می‌نوشد تا بمیرد، و یا به معنای درد شدیدی است که بدان مبتلا می‌گردد، و از شدت درد می‌میرد.</span> </p> <p>بعضی<span class="footnote" rel="1" title="الدر المنثور، ج ۶، ص ۱۵۵">*</span> گفته‌اند: منظور از هیم، ریگزار است که هیچ وقت از آب سیر نمی‌شود. </p> <p>و معنای آیه این است که: شما ای گمراهان تکذیب کننده، پس از خوردن از درخت زقوم از آبی جوشان خواهید نوشید، مانند نوشیدن شتر هیماء، و یا نوشیدن ریگزار که هرگز از نوشیدن سیراب نمی‌شود. این جمله آخرین جمله‌ای است که رسول خدا (ص) مامور شد کفار را به آن مخاطب سازد. </p> <p><code class="aya" rel="56_56"/> <span class="aya" rel="56_56" data-words="1-4">هذا نزلهم یوم الدین</span> <span class="phrase">این است پذیرایی از ایشان در روز دین، یعنی روز جزا، و کلمه <em rel="fa_56_56_2-2" data-sentence="58:108">نزل</em> به معنای هر خوردنی و نوشیدنی است که میزبان به وسیله آن از میهمان خود پذیرایی می‌کند و حرمتش را پاس می‌دارد.</span> </p> <p>و معنای آیه این است که: اینها که در باره طعام و شراب آنان گفتیم، پذیرایی گمراهان تکذیب‌گر است. پس در اینکه عذاب آماده شده آنان را، پذیرایی خوانده، نوعی تهکم و طعنه زدن است، و آیه شریفه کلام خدای تعالی است خطاب به رسول گرامیش، چون اگر این جمله نیز کلام رسول خدا (ص) بود، و خطاب در آن به ضالین بود، باید می‌فرمود: هذا نزلکم-این است پذیرایی از شما ولی می‌بینیم که فرموده: این است پذیرایی از ایشان . </p> <h3>بحث روایتی</h3> <p> در الدر المنثور است که ابن مردویه و ابن عساکر از طریق عروة بن رویم از جابر بن عبد اللَّه روایت کرده که گفت: وقتی سوره واقعه نازل شد و در آن آمده: <span class="aya" rel="56_13-14" data-words="1-7">ثلة من الأولین، و قلیل من الآخرین</span>   <code class="page" rel="19,218"/>عمر عرضه داشت: یا رسول اللَّه جمعی کثیر از اولین، و اندکی از آخرین؟ رسول خدا (ص) فرمود: بیا و بشنو که این آیه هم نازل شده: <span class="aya" rel="56_39-40" data-words="1-7">ثلة من الأولین، و ثلة من الآخرین</span>. </p> <p>آگاه باش که از آدم تا من جزء ثله اولین است، و امت من ثله آخرین است، و ما هنوز ثله خود را تکمیل نکرده‌ایم، وقتی تکمیل می‌شود که بتوانیم شتران خود را در بیابانهای سودان بچرانیم.  (و یا سودانیان ما را در چراندن شتران کمک کنند) در حالی که از گویندگان لا اله الا اللَّه باشند، و شهادت دهند که برای خدا شریکی نیست. سیوطی بعد از نقل این حدیث می‌گوید: ابن ابی حاتم این حدیث را به وجهی دیگر و بدون سند از عروة بن رویم نقل کرده است<span class="footnote" rel="1" title="الدر المنثور، ج ۶، ص ۱۵۶">*</span>. </p> <h3> <span class="title" rel="56_39 56_40 56_13 56_14">توضیحی راجع به روایتی که بر نسخ آیه: <span class="aya" rel="56_13-14" data-words="1-7">ثلة من الأولین، و قلیل من الآخرین</span> با آیه: <span class="aya" rel="56_39-40" data-words="1-7">ثلة من الأولین، و ثلة من الآخرین</span> دلالت دارد</span> </h3> <p> و در همان کتاب آمده که ابن مردویه از ابو هریره روایت کرده که گفت: وقتی آیه <span class="aya" rel="56_13-14" data-words="1-7">ثلة من الأولین، و قلیل من الآخرین</span> نازل شد، اصحاب رسول خدا (ص) اندوهناک شدند، و پیش خود فکر کردند که به جز اندکی از ما از امت محمد نیست  (چون می‌فرماید: مقربون جمع کثیری از گذشتگان، و اندکی از آیندگانند، و ما آیندگان آن گذشتگانیم) و به همین جهت ظهر همان روز این آیه نازل شد که: <span class="aya" rel="56_39-40" data-words="1-7">ثلة من الأولین، و ثلة من الآخرین</span>، تا ثله اولین و ثله آخرین به اندازه هم و مقابل هم شوند، در نتیجه آیه‌ <span class="aya" rel="56_13-14" data-words="1-7">ثلة من الأولین، و قلیل من الآخرین</span> نسخ شد<span class="footnote" rel="2" title="تفسیر ابی السعود، ج ۸، ص ۱۹۰">*</span>. </p> <p>مؤلف: زمخشری در کشاف در تفسیر این آیه می‌گوید: اگر بگویی که در حدیث آمده همین که این آیه نازل شد مسلمانان ناراحت شدند، و هم چنان اظهار ناراحتی می‌کردند، رسول خدا (ص) به طور مداوم به پروردگار خود مراجعه می‌کرد، تا آیه <span class="aya" rel="56_39-40" data-words="1-7">ثلة من الأولین، و ثلة من الآخرین</span> نازل شد، در پاسخ می‌گویم: این حدیث به دو دلیل درست نیست، اول اینکه این آیه شریفه با کمال وضوح در باره سابقین است، که می‌فرماید: در اولین زیاد بودند، و در آخرین کمتر. و آیه دوم که مصادیق خود را در اولین و آخرین بسیار دانسته مربوط به اصحاب یمین است، و لذا می‌بینید که این طبقه را و وعده‌ای را که به ایشان داده با حرف <em>واو</em> بر طبقه سابقین و وعده‌ای که به ایشان داده عطف کرده است (و اگر هر دو آیه راجع به یک طایفه بود، حاجت به عطف نداشت، و ذکر آن طایفه به عنوان اصحاب     <code class="page" rel="19,219"/> یمین تقریبا تکراری می‌بود). </p> <p>دلیل دوم این است که: نسخ در مورد احکام است، که ممکن است حکمی از احکام تا مدتی موقت مصلحت داشته باشد، و بعد از آن مدت حکمی دیگر آن را نسخ کند، و اما خبر دادن از یک جریان و یا یک داستان چیزی نیست که نسخ بپذیرد، و آیات مورد بحث دارد از آینده سابقین و اصحاب یمین خبرهایی می‌دهد، اینجا چه جای نسخ است؟<span class="footnote" rel="1" title="الدر المنثور، ج ۶، ص ۱۵۷">*</span>. </p> <p>بعضی<span class="footnote" rel="2" title="روح المعانی، ج ۲۷، ص ۱۳۶">*</span> دیگر از این اشکال پاسخ داده‌اند که: ممکن است روایت را حمل کرد بر اینکه وقتی اصحاب، آیه اولی را که بین اولین و آخرین فرق می‌گذاشت شنیدند، گمان کردند امت اسلام هم چنین وضعی دارند، یعنی اصحاب یمین از این امت اندکی از ایشان است، در نتیجه رستگاران به بهشت در این امت کمتر از بهشتیان در امت‌های گذشته است، لذا آیه شریفه‌ <span class="aya" rel="56_39-40" data-words="1-7">ثلة من الأولین، و ثلة من الآخرین</span> نازل شده، اندوه آنان را از بین برد، و اینکه در حدیث آمده که آیه بعدی آیه قبلی را نسخ کرد، منظورش همین بوده که آیه دوم آن پنداری را که مسلمانان نامبرده از آیه اول داشتند از بین برد. </p> <p>لیکن خواننده عزیز توجه دارد که حمل مذکور هیچ شاهد و دلیلی در لفظ آیه ندارد، علاوه بر این، لفظ آیه با آن منافات دارد، و مخصوصا اینکه حمل کردند نسخ را بر ازاله پندار، عبارت خود حدیث آن را تحمل نمی‌کند، حال روایت اولی هم مخصوصا از جهت ذیلش حال همین روایت است. </p> <p>و در مجمع البیان در ذیل آیه‌ <span class="aya" rel="56_17" data-words="1-4">یطوف علیهم ولدان مخلدون</span> می‌گوید در معنای ولدان اختلاف است، بعضی گفته‌اند همان فرزندان اهل دنیا هستند، که (به خاطر کوچکی سن) نه حسناتی دارند تا مستقلا برای خود پاداشی داشته باشند، و نه گناهانی تا عقاب شوند، ناگزیر این پست را به آنان محول کرده‌اند. </p> <p>آن گاه می‌گوید: از رسول خدا (ص) هم روایت شده که وقتی پرسیدند اطفال مشرکین در آخرت چه وضعی دارند؟ فرمود: خدمتگزاران اهل بهشتند<span class="footnote" rel="3" title="روح المعانی، ج ۲۷، ص ۱۳۵">*</span>. </p> <p>مؤلف: این روایت را الدر المنثور هم از حسن نقل کرده، لیکن روایتش ضعیف و غیر قابل اعتماد است<span class="footnote" rel="4" title="الدر المنثور، ج ۶، ص ۱۵۹">*</span>. </p> <h3> <span class="title" rel="56_28 56_29 56_37 56_25 56_27 56_30 56_35 56_36 56_39 56_40 56_47 56_11 56_12 56_13 56_14 56_15 56_16 56_17 56_18 56_19 56_20 56_21 56_22 56_23 56_24 56_26 56_31 56_32 56_33 56_34 56_38 56_41 56_42 56_43 56_44 56_45 56_46 56_48 56_49 56_50 56_51 56_52 56_53 56_54 56_55 56_56">روایاتی در ذیل آیات مربوط به بهشت و نعمت‌های بهشتی</span> </h3> <p> و <span class="phrase">در الدر المنثور است که ابن ابی الدنیا در کتاب <em>صفة الجنة</em> ، و بزار، ابن مردویه، و بیهقی در کتاب <em rel="fa_56_47_12-12" data-sentence="103:254">البعث</em> ، از عبد اللَّه بن مسعود روایت کرده‌اند که گفت: رسول خدا (ص) به من فرمود: همین که در بهشت نگاهت به مرغی بیفتد و هوس بریان شده آن را بکنی، همان مرغ در حالی که بریان شده پیش رویت می‌افتد<span class="footnote" rel="1" title="المحاسن، ص ۵۷۶، ح ۳۴">*</span>.</span> </p> <p>مؤلف: در این معنا روایات بسیاری رسیده و در بعضی از آنها آمده که مؤمن هوس هر چیز را بکند برایش حاضر می‌شود، و او از آن چیز می‌خورد، و بقیه‌اش به همان حالت اول بر می‌گردد، مثلا اگر مرغ باشد به سوی محل خود پرواز می‌کند، و تازه در بین مرغان افتخار هم می‌کند. </p> <p>و در تفسیر قمی در ذیل آیه شریفه <span class="aya" rel="56_25" data-words="1-7">لا یسمعون فیها لغوا و لا تأثیما</span> امام فرموده: لغو و تاثیم عبارت است از فحش و دروغ و غنا<span class="footnote" rel="2" title="روح المعانی، ج ۲۷، ص ۱۳۹">*</span>. </p> <p>مؤلف: شاید مراد از <em>غنا</em> ، لهو باشد، و ممکن هم هست کلمه غنا تصحیف شده  <em>خناء</em> باشد، یعنی ناقل حدیث آن را درست ننوشته باشد و خناء به معنای ناسزاگویی و فحش است. </p> <p>و نیز در همان کتاب در ذیل آیه‌ <span class="aya" rel="56_27" data-words="1-6">و أصحاب الیمین ما أصحاب الیمین</span> نقل می‌کند که امام فرمود: اصحاب یمین عبارتند از علی بن ابی طالب و شیعیان او<span class="footnote" rel="3" title="روح المعانی، ج ۲۷، ص ۱۳۶">*</span>. </p> <p>مؤلف: این روایت نظر دارد به روایاتی که در تفسیر آیه‌ <span class="aya" rel="17_71" data-words="1-9">یوم ندعوا کل أناس بإمامهم فمن أوتی کتابه بیمینه</span><span class="footnote" rel="4" title="روح المعانی، ج ۲۷، ص ۱۳۵">*</span> وارد شده، که در آن روایات کلمه یمین به امام حق معنا شده. و معنای روایت قمی این می‌شود که: یمین، علی (ع) است، و اصحاب یمین اصحاب آن جناب و شیعیان او هستند. و به هر حال روایت از باب نشان دادن مصداق بارز آیه است، نه اینکه بخواهد بفرماید آیه شریفه در خصوص علی (ع) و شیعیانش نازل شده. </p> <p>باز در آن کتاب در ذیل آیه‌ <span class="aya" rel="56_28" data-words="1-3">فی سدر مخضود</span> آمده که این سدر درختی است که نه برگ دارد و نه خار، و وقتی امام صادق (ع) آیه‌ <span class="aya" rel="56_29" data-words="1-3">و طلح منضود</span> را تلاوت کرد، در معنایش فرمود یعنی رویهم چیده شده<span class="footnote" rel="5" title="تفسیر قمی، ج ۲، ص ۲۶۳">*</span>. </p> <p>         <code class="page" rel="19,221"/> و <span class="phrase">در الدر المنثور است که حاکم (وی حدیث را صحیح دانسته)، و بیهقی در کتاب  <em rel="fa_56_47_12-12" data-sentence="71:396">البعث</em> ، از ابی امامه روایت کرده‌اند که گفت: اصحاب رسول خدا (ص) همواره می‌گفتند خدای تعالی همیشه ما را به وسیله دهاتی‌ها سود می‌رساند، دهاتی‌ها به شهر می‌آیند و از رسول خدا (ص) مسائلی می‌پرسند و ما استفاده می‌کنیم، هم چنان که روزی یک اعرابی نزد رسول خدا (ص) شد و عرضه داشت: یا رسول اللَّه قرآن کریم نام درختی موذی را برده، و ما انتظار نداشتیم که در بهشت درختی موذی وجود داشته باشد، و صاحبش را اذیت کند.</span> حضرت پرسید: کدام درخت است؟ اعرابی گفت: درخت سدر، که دارای خار است. رسول خدا (ص) فرمود: مگر قرآن نفرموده: <span class="aya" rel="56_28" data-words="1-3">فی سدر مخضود</span>؟ خودش فرموده که خدا آن را خضد می‌کند، یعنی خارش را از آن می‌گیرد، و به جای دانه دانه‌های خارش میوه به آن می‌دهد، آری سدر بهشتی میوه‌ای می‌آورد وقتی آن را می‌شکافند هفتاد و دو رقم طعام داخل آن است، طعامهایی که هیچ یک به رنگ دیگری نیست<span class="footnote" rel="1" title="تفسیر ابی السعود، ج ۸، ص ۱۹۰">*</span>. </p> <p>و در مجمع البیان می‌گوید: عامه از علی (ع) روایت کرده‌اند که شخصی نزد آن جناب این آیه را خواند <em>و طلح منضود</em> حضرت فرمود: طلح نیست بلکه آیه شریفه <span class="aya" rel="56_29" data-words="2-3">طلح منضود</span> است، هم چنان که در جای دیگر فرموده: <span class="aya" rel="26_148" data-words="3-6">و نخل طلعها هضیم</span>، شخصی عرضه داشت: چرا پس قرآن را تغییر نمی‌دهید، تا همه بخوانند <em>و طلع</em> ؟ فرمود: قرآن امروز به هم خورده نمی‌شود، این روایت را فرزند آن جناب حسن بن علی (ع) و قیس بن سعد نیز از آن جناب نقل کرده‌اند<span class="footnote" rel="2" title="مجمع البیان، ج ۹، ص ۲۱۸">*</span>. </p> <p>و در الدر المنثور است که: عبد الرزاق، فاریابی، هناد، عبد بن حمید، و ابن مردویه، از علی بن ابی طالب روایت کرده‌اند که در ذیل آیه <em>و طلح منضود</em> فرمود: منظور موز است<span class="footnote" rel="3" title="مجمع البیان، ج ۹، ص ۲۱۸">*</span>. </p> <p>و در مجمع البیان گفته: در خبر آمده که در بهشت درختی است که یک نفر سواره اگر بخواهد سایه آن را طی کند، و صد سال راه برود باز هم آن را طی نخواهد کرد، و شما اگر خواستید بخوانید <span class="aya" rel="56_30" data-words="1-3">و ظل ممدود</span>. و نیز در خبر آمده که هوای بهشت همواره مانند هوای صبحگاهان تابستان نه سرد است و نه گرم<span class="footnote" rel="4" title="روح المعانی، ج ۲۷، ص ۱۳۶">*</span>. </p> <p>         <code class="page" rel="19,222"/> مؤلف: روایت اولی در الدر المنثور از ابی سعید و انس و غیر آن دو از رسول خدا  (ص) نقل شده<span class="footnote" rel="1" title="روح المعانی، ج ۲۷، ص ۱۳۹">*</span>. </p> <p>و در روضه کافی به سندی که به علی بن ابراهیم دارد، از او، از ابن محبوب، از محمد بن اسحاق مدنی، از امام ابی جعفر (ع) از رسول خدا (ص) روایت کرده که در ضمن حدیثی که در آن وصف بهشت و اهل بهشت را توصیف کرده، فرموده: اهل بهشت به زیارت یکدیگر می‌روند، و در بهشت همگی در زیر سایه‌های کشیده شده‌ای که هوایش و روشنیش مانند هوا و روشنی ما بین طلوع فجر و طلوع خورشید، و بلکه پاکیزه‌تر از آن است متنعم می‌شوند<span class="footnote" rel="2" title="روح المعانی، ج ۲۷، ص ۱۴۴">*</span>. </p> <p>و در تفسیر قمی در ذیل آیه‌ <span class="aya" rel="56_35" data-words="1-3">إنا أنشأناهن إنشاء</span> فرموده: منظور حور العین در بهشت است، <span class="aya" rel="56_36-37" data-words="1-3">فجعلناهن أبکارا، عربا</span> فرمود: یعنی جز به زبان عربی سخن نمی‌گویند<span class="footnote" rel="3" title="روح المعانی، ج ۲۷، ص ۱۴۴">*</span>. </p> <p>و <span class="phrase">در الدر المنثور است که: ابن ابی حاتم، از جعفر بن محمد، از پدرش روایت کرده که فرمود: رسول خدا (ص) در معنای کلمه <em rel="fa_56_37_1-1" data-sentence="111:106">عربا</em> فرمود: کلام حوریان بهشت عربی است<span class="footnote" rel="4" title="روح المعانی، ج ۲۷، ص ۱۴۴">*</span>.</span> </p> <p><span class="phrase">مؤلف: و در روایاتی دیگر آمده که کلمه <em rel="fa_56_37_1-1" data-sentence="37:125">عرب</em> جمع عروب است، که به معنای زن با ناز و کرشمه است<span class="footnote" rel="5" title="تفسیر روح الجنان، ج ۱۱، ص ۱۶">*</span>.</span> </p> <p>و نیز در همان کتاب است که مسدد در مسند خود، و ابن منذر و طبرانی و ابن مردویه، به سند حسن از ابی بکره از رسول خدا (ص) روایت کرده‌اند که در تفسیر آیه‌ <span class="aya" rel="56_39-40" data-words="1-7">ثلة من الأولین، و ثلة من الآخرین</span> فرمود: این دو گروه هر دو در این امتند و منظور، اولین این امت و آخرین آنند<span class="footnote" rel="6" title="الدر المنثور، ج ۶، ص ۱۵۹">*</span>. </p> <p>مؤلف: این معنا در روایات بسیاری وارد شده و لیکن ظاهر آیات این سوره این است که تقسیم‌بندی آن مربوط به تمام بشر است، نه مخصوص به این امت و شاید مراد این روایات این باشد که در این امت نیز از هر قسمی مصداقی هست، هر چند که این احتمال از ظاهر             <code class="page" rel="19,223"/> روایات بعید است، و همچنین مراد از روایاتی که وارد شده که اصحاب یمین اصحاب امیر المؤمنینند، و روایاتی که دارد اصحاب شمال دشمنان آل محمدند، خواسته‌اند بیان مصداق کنند. </p> <p>و در محاسن به سند خود از معاویة بن وهب از امام صادق (ع) روایت کرده که گفت: از آن جناب از نوشیدن به یک نفس پرسیدم، حضرتش آن را مکروه دانست و فرمود: این شرب، شرب هیم است، پرسیدم هیم چیست؟ فرمود شتر<span class="footnote" rel="1" title="مجمع البیان، ج ۹، ص ۲۱۸">*</span>. </p> <p>و نیز در آن کتاب به سند خود از حلبی از امام صادق (ع) روایت آورده که گفت: آن جناب کراهت داشت از اینکه مردم شبیه به هیم باشند، و آن گاه گفت: پرسیدم: هیم چیست؟ فرمود: ریگ<span class="footnote" rel="2" title="تفسیر قمی، ج ۲، ص ۳۴۸">*</span>. </p> <p>مؤلف: این هر دو معنا در روایاتی دیگر نیز آمده<span class="footnote" rel="3" title="تفسیر قمی، ج ۲، ص ۳۴۸">*</span>. </p> 
