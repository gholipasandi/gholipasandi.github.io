<h3 class="ayas">سوره الحج آیه‌های ۶۷ تا ۷۸</h3><code class="section" rel="22_67-78"/><h3>ترجمه آیات</h3> <p> <span class="trans" rel="22_67">برای هر امتی طریقی برای قربان کردن مقرر کردیم که هر یک پیرو طریق خویش است در این کار با تو مجادله نکنند و تو به سوی پروردگارت دعوت همی کن که پیرو هدایتی خالی از انحراف هستی.  «۶۷» </span><span class="trans" rel="22_68">اگر با تو مجادله کنند بگو: خدا به اعمالی که می‌کنید داناتر است.  «۶۸» </span><span class="trans" rel="22_69">خدا روز قیامت در باره مطالبی که در آن اختلاف می‌کردید میان شما حکم می‌کند.  «۶۹» </span><span class="trans" rel="22_70">مگر نمی‌دانی که خدا آنچه در آسمان و زمین هست می‌داند که این در نامه‌ای است و این برای خدا آسان است.  «۷۰» </span><span class="trans" rel="22_71">غیر خدا چیزها می‌پرستند که خدا در مورد آن دلیلی نازل نکرده و چیزها که در باره آن علم ندارند، و ستمگران یاوری ندارند.  «۷۱» </span><span class="trans" rel="22_72">و چون آیه‌های روشن ما را برایشان بخوانند در چهره کسانی که کافرند اثر انکار را توانی شناخت و نزدیک باشند که بروی کسانی که آیه‌های ما را برایشان خوانده‌اند دست بگشایند، بگو آیا از چیزی خبرتان دهم که بدتر از این است، و آن آتش است که خدا به کافران وعده داده و بد سرانجامی است.  «۷۲» </span><span class="trans" rel="22_73">ای مردم مثلی زده شده گوش بدان دارید: آن کسانی که سوی خدا می‌خوانید هرگز مگسی خلق نکنند و گر چه در این باب همکاری کنند و اگر مگسی چیزی از آنها برباید نمی‌توانند از او باز بستانند، طالب و مطلوب هر دو ناتوانند.  «۷۳» </span><span class="trans" rel="22_74">خدا را آن گونه که باید بشناسند نشناختند که خدا توانا و نیرومند است.  «۷۴» </span><span class="trans" rel="22_75">خدا از فرشتگان فرستادگان بر می‌گزیند و همچنین از مردم که خدا شنوا و دانا است.  «۷۵» </span><span class="trans" rel="22_76">آنچه را در پیش دارند و آنچه را پشت سر نهاده‌اند می‌داند و همه کارها به خدا بازگشت دارد.  «۷۶» </span><span class="trans" rel="22_77">شما که ایمان دارید رکوع کنید و به سجده بیفتید و پروردگارتان را بپرستید و نیکی کنید شاید رستگار شوید.  «۷۷» </span><span class="trans" rel="22_78">و در راه خدا کارزار کنید چنان که سزاوار کارزار کردن برای او است او شما را برگزید و در این دین برای شما دشواری ننهاده آئین پدرتان ابراهیم است و او شما را از پیش و هم در این قرآن مسلمان نام داد تا این پیغمبر بر شما گواه باشد و شما بر مردم گواه باشید پس نماز گزارید و زکات دهید و به خدا تکیه کنید که او مولای شما است و چه خوب مولا و چه خوب یاوری است.  «۷۸» </span></p>                     <h3>بیان آیات</h3> <p> این آیات رسول خدا (ص) را دستور می‌دهد به دعوت، و اینکه حقایقی از دعوت خود و اباطیل شرک را بیان کند، آن گاه مؤمنین را دستور می‌دهد به فعل خیر که خلاصه شریعت است و مراد از آن این است که خدا را بندگی نموده، عمل خیر انجام دهند، و در آخر امر به جهاد در راه خدا می‌کند، و با همین دستور سوره را ختم می‌نماید. </p> <p> <span class="aya" rel="22_67" data-words="1-10">لکل أمة جعلنا منسکا هم ناسکوه فلا ینازعنک فی الأمر...</span> کلمه منسک مصدر میمی از <em>نسک</em> به معنای عبادت است، مؤید این مطلب جمله <span class="aya" rel="22_67" data-words="5-6">هم ناسکوه</span> است یعنی همان عبادت را انجام می‌دادند و اگر مصدر میمی نبود و اسم مکان می‌بود-هم چنان که بعضی احتمال داده‌اند-آن وقت برگشت ضمیر <em>هاء</em> به منسک معنای درستی نمی‌داد. </p> <p>و مراد از <span class="aya" rel="22_67" data-words="1-2">لکل أمة</span> امتهای گذشته است که هر یک پس از دیگری آمده تا منتهی به امت اسلام شده، نه امتهای مختلف زمان رسول خدا (ص) از قبیل امت عرب و عجم و روم، چون می‌دانیم که شریعت خدا همواره یکی بوده و نبوت هم جهانی بوده است. </p> <p>جمله‌ <span class="aya" rel="22_67" data-words="7-10">فلا ینازعنک فی الأمر</span> مشرکین و منکرین دعوت رسول خدا (ص) را نهی می‌کند از اینکه در عبادتی که او آورده با او نزاع نکنند هر چند که آنها ایمان به دعوت او نداشته باشندو برای امر و نهی او احترامی قائل نباشند. خواهی گفت: با اینکه وقعی به امر و نهی او نمی‌گذارند، نهی ایشان در این آیه چه اثری دارد؟ می‌گوییم: این در صورتی است که نهی همراه با دلیل نباشد، ولی در اینجا در صدر آیه دلیل ذکر شده. </p> <h3> <span class="title" rel="22_67 22_68 22_69 22_70 22_71 22_72 22_73 22_74 22_75 22_76 22_77 22_78">جواب به کفار و مشرکین که به روش مسلمین در عبادت خدا خرده می‌گرفتند</span> </h3> <p> و گویا کفار از اهل کتاب و یا مشرکین وقتی عبادات اسلامی را دیده‌اند و چون برای آنها نوظهور بوده-چون نظیر آن را در شریعت‌های سابق، یعنی شریعت یهود ندیده بودند-لذا در مقام منازعه با آن جناب بر آمده‌اند که این نوع عبادت را از کجا آورده‌ای ما اینطور عبادت در هیچ شریعتی ندیده‌ایم اگر این قسم عبادت از شرایع نبوت بود، و به عبارت دیگر اگر تو که آورنده این عبادتی پیغمبر بودی باید مردم خداپرست که از امتهای انبیاء گذشته‌اند آن را می‌شناختند. و خدای تعالی جواب داده که هر امتی از امتهای گذشته عبادتی داشته‌اند که آن قسم خدا را عبادت می‌کردند، و عبادت هیچ امتی به امت دیگر منتقل نمی‌شده چون خداوند با هر شریعت، شرایع قبلی را نسخ می‌کرد و بهتر از آن را می‌آورد، چون افکار امتهای بعدی ترقی یافته‌تر از<code class="page" rel="14,575"/> قبلی‌ها بود و استعداد عبادتی کاملتر و بهتر از سابق را یافته بودند، پس همیشه عبادت سابقین در حق لاحقین نسخ می‌شد، پس دیگر معنا ندارد که شما با پیغمبر (ص) نزاع کنید که چرا طریقه عبادتت شبیه به طریقه سابقین نیست. </p> <p>و چون نهی ایشان از منازعه به معنای دلخوش داشتن رسول خدا (ص)، و نهی آن جناب از اعتنا کردن به اعتراضات آنها است، لذا جمله <span class="aya" rel="22_67" data-words="11-14">و ادع إلی ربک</span> -تو به کار دعوت به سوی پروردگارت بپرداز را بر آن جمله عطف نموده، گویا فرموده: ناراحت مشو و اعتنایی به منازعت آنان مکن، تو به آنچه مامور شده‌ای-یعنی به دعوت به سوی پروردگارت-بپرداز. </p> <p>آن گاه همین مطلب را با جمله‌ <span class="aya" rel="22_67" data-words="15-18">إنک لعلی هدی مستقیم</span> تعلیل کرد، و اگر هدایت را مستقیم خواند با اینکه مستقیم صفت راهی است که به هدایت منتهی می‌شود، از باب مجاز عقلی است. </p> <p><code class="aya" rel="22_68"/><code class="aya" rel="22_69"/> <span class="aya" rel="22_68" data-words="1-8">و إن جادلوک فقل الله أعلم بما تعملون</span> سیاق آیه قبلی تایید می‌کند که مراد از این جدال، مجادله و بگومگوی در همان مساله طرز عبادت باشد، بعد از آنکه آن حجت مذکور را در پاسخشان آورد، رسول گرامی خود را دستور می‌دهد که (اگر زیر بار نرفتند) به حکم خدا ارجاعشان ده. حکم، حکم خدا است، و تو خودت را با ایشان یکی مکن. </p> <p>بعضی<span class="footnote" rel="1" title="مجمع البیان، ج ۷، ص ۹۵">*</span> از مفسرین گفته‌اند: مراد از جمله‌ <span class="aya" rel="22_68" data-words="2-3">إن جادلوک</span> مطلق جدال در امر دین است بعضی<span class="footnote" rel="2" title="سوره نساء، آیه ۱۳۹">*</span> دیگر گفته‌اند: مراد جدال در امر ذبیحه است، ولی سیاق سابق با این احتمال نمی‌سازد. </p> <p>جمله‌ <span class="aya" rel="22_68" data-words="4-8">فقل الله أعلم بما تعملون</span> زمینه‌چینی است برای اینکه ایشان را به حکم خدا ارجاع دهد و معنایش این است که: خدا داناتر است به آنچه می‌کنید، و میان شما حکم می‌کند حکم کسی که حقیقت حال را کاملا می‌داند، چیزی که هست این حکم را روز قیامت می‌کند و در ازای مخالفتتان با حق و اهل حق به حسابتان می‌رسد. کلمه <em>اختلاف</em> و <em>تخالف</em> هر دو به یک معنا است، هم چنان که <em>استباق</em> و <em>تسابق</em> به یک معنا است. </p> <p><code class="aya" rel="22_70"/> <span class="aya" rel="22_70" data-words="1-20">أ لم تعلم أن الله یعلم ما فی السماء و الأرض إن ذلک فی کتاب إنذلک علی الله یسیر</span> این آیه تعلیل علم خدا است به آنچه می‌کنند، و معنایش این است: آنچه کفار می‌کنند   <code class="page" rel="14,576"/> بعضی از حوادث است که در زمین و آسمان جریان می‌یابد، و خدا تمامی حوادث و موجودات زمین و آسمان را می‌داند پس او به کرده‌های شما کفار نیز آگاه است. </p> <p>جمله‌ <span class="aya" rel="22_70" data-words="12-15">إن ذلک فی کتاب</span> مطالب قبلی را تاکید می‌کند، و می‌فرماید: آنچه را خدا می‌داند همه در کتابی ثبت است، نه نسخه‌اش گم می‌شود، نه او فراموش می‌کند و نه دچار اشتباه می‌گردد. پس کرده‌های ایشان همانطور که بوده تا روزی که خدا حکم کند محفوظ می‌ماند. و جمله‌ <span class="aya" rel="22_70" data-words="16-20">إن ذلک علی الله یسیر</span> معنایش این است که ثبت و نگهداری آنچه می‌داند در کتابی محفوظ برای او آسان است. </p> <h3> <span class="title" rel="22_67 22_68 22_69 22_70 22_71 22_72 22_73 22_74 22_75 22_76 22_77 22_78">احتجاج بر اینکه مشرکان برهان و علمی بر خدایی <em>شرکاء</em> ندارند</span> </h3> <p> <code class="aya" rel="22_71"/> <span class="aya" rel="22_71" data-words="1-16">و یعبدون من دون الله ما لم ینزل به سلطانا و ما لیس لهم به علم...</span> <span class="phrase">حرف <em>باء</em> در <em>به</em> به معنای <em>مع</em> است و کلمه <em rel="fa_22_71_10-10" data-sentence="64:26">سلطان</em> به معنای برهان و حجت است.</span> و معنای آیه این است که: مشرکین به جای خدا چیزی-همان بتی که شریک خدا می‌گیرند-را می‌پرستند که خداوند هیچ حجت و دلیلی نازل نکرده که آنها بدان متمسک شوند و مشرکین به چنین حجتی علم ندارند. </p> <p>بعضی<span class="footnote" rel="1" title="مجمع البیان، ج ۷، ص ۹۵">*</span> از مفسرین گفته‌اند: اگر جمله و مشرکین به چنین حجتی علم ندارند را اضافه کرد برای این است که آدمی بسیاری از چیزها را می‌داند و به آن علم دارد، با اینکه هیچ حجتی بر آن ندارد مانند ضروریات بدیهی. </p> <p>و چه بسا نزول سلطان را به دلیل نقلی تفسیر کرده‌اند. و مراد از <em>علم</em> را دلیل عقلی گرفته، آیه را چنین معنا کرده‌اند: مشرکین به جای خدا چیزهایی می‌پرستند که نه دلیل نقلی بر آن دارند و نه دلیل عقلی. ولی این تفسیر خودش تفسیری است بی دلیل، و <em>تنزیل سلطان</em>  همانطور که شامل دلیل نقلی، یعنی وحی و نبوت می‌شود، شامل ادله عقلی هم هست، چون ادله عقلی را نیز خدا بر دلها نازل کرده. </p> <p>در خصوص جمله‌ <span class="aya" rel="22_71" data-words="17-21">و ما للظالمین من نصیر</span> بعضی از مفسرین گفته‌اند: تهدید مشرکین است و مراد این است که مشرکین یاوری ندارند که ایشان را از عذاب محافظت نماید. </p> <p>ولی به طوری که از سیاق بر می‌آید ظاهرا جمله مذکور در مقام احتجاج بر این است که مشرکین برهان و علمی به خدایی شرکائشان ندارند، به این بیان که اگر چنین حجتی و علمی می‌داشتند، آن برهان یاور ایشان می‌شد، چون برهان یاور صاحب برهان است، و علم یاور عالم است، لیکن مشرکین ظالمند و برای ظالمان یاوری نیست. پس به همین دلیل برهان و علمی هم   <code class="page" rel="14,577"/> ندارند و این از لطیف‌ترین احتجاجات قرآنی است. </p> <p><code class="aya" rel="22_72"/> <span class="aya" rel="22_72" data-words="1-14">و إذا تتلی علیهم آیاتنا بینات تعرف فی وجوه الذین کفروا المنکر یکادون یسطون...</span> <span class="phrase">کلمه <em rel="fa_22_72_12-12" data-sentence="5:94">منکر</em> مصدر میمی به معنای انکار است و مراد از شناختن انکار در روی کفار شناختن اثر انکار و کراهت است.</span> و <span class="phrase">کلمه <em rel="fa_22_72_14-14" data-sentence="5:100">یسطون</em> از <em>سطوت</em> است که-بنا به آنچه در مجمع البیان آمده-به معنای اظهار حالتی خشمگین و وحشت‌آور است.</span> می‌گویند: سطا علیه، یسطو، سطوة و سطاوة یعنی خشم گرفت بر او و و الانسان مسطو علیه یعنی انسان مورد خشم قرار گرفت. و کلمه <em>سطوت</em> و <em>بطش</em> هر دو به یک معنا است<span class="footnote" rel="1" title="سوره بقره، آیه ۱۶۵">*</span>. </p> <p>و معنای آیه این است که: چون آیات مرا برایشان تلاوت کنی، در حالی که آیات ما واضح الدلاله است در عین حال آثار انکار را در چهره‌های کفار مشاهده می‌کنی، آن قدر که گویی از شدت خشم نزدیک است بر خوانندگان قرآن بشورند. </p> <p>جمله‌ <span class="aya" rel="22_72" data-words="19-24">قل أ فأنبئکم بشر من ذلکم</span> تفریع بر انکار مشرکین و احترازشان از شنیدن قرآن است، یعنی به آنان بگو: پس می‌خواهید خبر دهم شما را به چیزی که از شنیدن قرآن برایتان ناگوارتر است، اگر می‌خواهید بگویید شما را از آن خبر دهم که مواظب خود باشید و از آن بپرهیزید اگر اهل پرهیز هستید. </p> <p>و جمله‌ <span class="aya" rel="22_72" data-words="25-32">النار وعدها الله الذین کفروا و بئس المصیر</span> بیان همان بدتر است، یعنی آنکه گفتیم برایتان ناگوارتر است. و جمله‌ <span class="aya" rel="22_72" data-words="26-27">وعدها الله...</span> بیان شر بودن آن است. </p> <h3> <span class="title" rel="22_67 22_68 22_69 22_70 22_71 22_72 22_73 22_74 22_75 22_76 22_77 22_78">تمثیلی برای نفی الوهیت آلهه مشرکین و بیان عدم دخالت آنها در خلق و تدبیر موجودات</span> </h3> <p> <code class="aya" rel="22_73"/> <span class="aya" rel="22_73" data-words="1-7">یا أیها الناس ضرب مثل فاستمعوا له</span> <span class="phrase">کلمه <em rel="fa_22_73_4-4" data-sentence="5:200">مثل</em> به معنای وصفی است که چیزی را در آن حالی که هست مجسم کند، چه اینکه آن وصف واقعیت خارجی داشته باشد، و چه اینکه صرف فرض و خیال باشد، مانند مثلهایی که در قالب گفتگوی حیوانات یا جمادات با یکدیگر می‌آورند.</span> و ضرب مثل، به معنای این است که مثل در اختیار طرف بگذاری، و گویی پیش روی او نصب کنی تا در آن تفکر و مطالعه کند مانند زدن خیمه که معنایش نصب آن است برای سکونت. </p> <p>و این مثلی که آیه مورد بحث از آن خبر می‌دهد، قول خداوند متعال است که می‌فرماید: <span class="aya" rel="22_73" data-words="8-28">إن الذین تدعون من دون الله لن یخلقوا ذبابا و لو اجتمعوا له و إن یسلبهم الذباب شیئا لا یستنقذوه منه</span> و معنایش این است که اگر فرض شود که خدایان ایشان بخواهند یک مگس-که   <code class="page" rel="14,578"/> ضعیف‌ترین حیوانات است-بیافرینند، به هیچ وجه قادر بر آن نیستند، حتی اگر یک پشه چیزی از ایشان را بردارد نمی‌توانند از او بگیرند. </p> <p>این وصف حال خدایان دروغین ایشان را در قدرت بر ایجاد و تدبیر امور، ممثل می‌کند که نه قادر بر خلق مگس هستند و نه قادر بر آسان‌تر از آن، که عبارت است از پس گرفتن چیزی که مگس از ایشان ربوده و ضرری که به ایشان رسانده است، حال چنین خدایانی چگونه مستحق عبادت و دعا می‌شوند؟. </p> <p> <span class="aya" rel="22_73" data-words="29-32">ضعف الطالب و المطلوب</span> مقتضای مقام این است که مراد از <em>طالب</em> آلهه باشد که بت‌پرستان آنها را می‌خوانند، چون فرض این است که مگس چیزی از آلهه ربوده باشد و آلهه قادر بر پس گرفتن آن نباشند. و نیز طالب خلقت پشه‌ای باشند و آلهه توانایی چنین کاری را نداشته باشند و نیز <em>مطلوب</em> مگس باشد که مطلوب آلهه است یا برای خلق کردن، و یا پس گرفتن چیزی که ربوده. </p> <p>این جمله نهایت درجه ضعف بتها را می‌رساند، چون در این جمله ضعف بتها به حدی که از ضعیف‌ترین حیوانات در نظر مردم ضعیف‌تر باشد اثبات گردیده. </p> <p><code class="aya" rel="22_74"/> <span class="aya" rel="22_74" data-words="1-9">ما قدروا الله حق قدره إن الله لقوی عزیز</span>  <span class="phrase"><em rel="fa_22_74_5-5" data-sentence="0:121">قدر</em> هر چیزی، اندازه تعیین مقدار آن است و به طور کنایه در مقام و منزلتی که اشیاء بر حسب اوصاف و خصوصیات دارند استعمال می‌شود.</span> می‌گویند: قدر الشی‌ء حق قدره  یعنی فلان چیز را آن طور که در خور آن بود و سزاوارش بود معرفی نمود. </p> <p> و قدر خدا حق قدر این است که ملتزم شود به آنچه که صفات علیای او اقتضاء دارد، و با او آن طور که مستحق است معامله کند به اینکه او را رب خود بگیرد و بس، و غیر او را ربوبیت ندهد و او را به تنهایی بپرستد، به طوری که هیچ سهمی از عبودیت به غیر او ندهد. ولی مشرکین، خدا را این چنین نشناختند چون اصلا او را نپرستیدند و او را رب خود نگرفتند بلکه اصنام را ارباب گرفته و پرستیدند، با اینکه اقرار دارند که بتها قادر به خلقت یک مگس نیستند و حتی ممکن است یک مگس آنها را ذلیل کند و این نهایت درجه ضعف و ذلت است و خدای سبحان قوی عزیزی است که تمامی خلایق و تدبیر همه عالم به او منتهی می‌شود. </p> <p>پس اینکه فرمود: <span class="aya" rel="22_74" data-words="1-5">ما قدروا الله حق قدره</span> اشاره است به اینکه مشرکین ملتزم به ربوبیت خدای تعالی نیستند، و از پرستش او اعراض دارند، و از این رو است که اصنام را آلهه و ارباب خود گرفته‌اند، و از ترس و طمع آنها را می‌پرستند و هیچ ترس و طمعی از خدا ندارند. </p> <p>و جمله‌ <span class="aya" rel="22_74" data-words="6-9">إن الله لقوی عزیز</span> تعلیل نفی سابق است و اگر قوت و عزت را مطلق آورده<code class="page" rel="14,579"/> برای این است که بفهماند او نیرویی است که هرگز دچار ضعفی نمی‌شود، و عزیزی است که هرگز ذلت به درگاه او راه ندارد هم چنان که خودش فرموده: <span class="aya" rel="2_165" data-words="27-30">أن القوة لله جمیعا</span><span class="footnote" rel="1" title="ما نازل نمی‌شویم مگر به امر پروردگار تو که هر چه بعد از ما و قبل از ما است از آن او است سوره مریم، آیه ۶۴">*</span> و نیز فرمود: <span class="aya" rel="4_139" data-words="12-15">فإن العزة لله جمیعا</span><span class="footnote" rel="2" title="سوره جن، آیات ۲۶-۲۸">*</span> و اگر دو اسم مذکور را مختص به ذکر کرد و به جای آن دو، اسم دیگری را ذکر نکرد بدین مناسبت است که در مقابل ضعف و ذلت بتها که در مثل خاطر نشان شده بود قرار بگیرند. </p> <p>پس مشرکین در باره پروردگار خود سهل‌انگاری کردند که میان خدای تعالی-که نیرویی است که هر چیزی بخواهد خلق می‌کند و عزیزی است که هیچ چیز بر او غالب نگشته ذلیل هیچ کس نمی‌شود-و میان بتها و آلهه-که از خلقت پشه یا پس گرفتن چیزی از آنها عاجزند-برابری انداختند و به این هم قناعت نکردند بلکه خدا را از بتها هم کمتر گرفته آنها را ارباب گرفتند و خدا را رب ندانستند. </p> <p><code class="aya" rel="22_75"/> <span class="aya" rel="22_75" data-words="1-12">الله یصطفی من الملائکة رسلا و من الناس إن الله سمیع بصیر</span> کلمه <em>اصطفاء</em> به معنای گرفتن خالص هر چیز است. <span class="phrase">راغب گفته: <em>اصطفاء</em> گرفتن صافی و خالص هر چیزی است هم چنان که <em rel="fa_22_77_12-12" data-sentence="68:175">اختیار</em> به معنای گرفتن خیر هر چیزی است و  <em>اجتباء</em> به معنای گرفتن جبایه هر چیزی است<span class="footnote" rel="3" title="مفردات راغب، ماده &lt;em&gt;صفو&lt;/em&gt; ">*</span>.</span> </p> <p>پس اصطفاء خدا از ملائکه و از مردم رسولانی به معنای انتخاب و اختیار رسولانی از میان آنان است، که آن رسول صافی و خالص و صالح برای رسالت باشد. </p> <p>این آیه و آیه بعدش دو حقیقت را بیان می‌کنند: یکی اینکه مساله قرار دادن رسولان برای بشر بر خدا واجب است، و یکی هم اینکه واجب است که این رسولان‌ معصوم باشند. و این مطلب آیه شریفه را به آیه قبل، که آن نیز از مساله رسالت بحث می‌کرد و می‌فرمود: <span class="aya" rel="22_67" data-words="1-6">لکل أمة جعلنا منسکا هم ناسکوه</span> تا اندازه‌ای متصل و مربوط می‌سازد. </p> <p>پس همانطور که اشاره شد این آیه از دو مطلب خبر می‌دهد: یکی اینکه خدا را پیامبرانی است از جنس بشر و رسولانی است از ملک. دوم اینکه این رسالت بدون قید و شرط نیست که هر جور شد بشود و هر کس رسول شد بشود بلکه در تحت نظام اصطفاء قرار دارد، و آن کسی را انتخاب می‌کند که صالح برای این کار باشد. </p> <p>       <code class="page" rel="14,580"/> و جمله‌ <span class="aya" rel="22_75" data-words="9-12">إن الله سمیع بصیر</span> اصل ارسال رسول را تعلیل می‌کند که اصلا چرا باید رسولانی مبعوث شوند، و بیانش این است که: نوع بشر به طور فطری محتاج به این هستند که خدا به سوی سعادتشان و کمالشان هدایت فرماید، همان کمالی که برای آن خلق شده‌اند همانطور که سایر انواع موجودات را هدایت کرده. پس مساله احتیاج به هدایت حاجتی است عمومی و ظهور حاجت در آنها است. به عبارتی دیگر اظهار حاجت از ایشان همان سؤال و درخواست رفع حاجت است و خدای سبحان شنوای سؤال فطری (و زبان حال) ایشان و بصیر و بینای به احتیاج فطری ایشان به هدایت است. پس مقتضای سمیع و بصیر بودن او این است که رسولی بفرستد تا ایشان را به سوی سعادت و کمالشان هدایت کند، چون همه مردم شایستگی اتصال به عالم قدس را ندارند، زیرا اگر یکی از ایشان پاک است دهها ناپاکند و اگر یکی صالح باشد صدها طالح در آنها است پس باید یکی را خودش برگزیند. و رسول دو نوع است یکی از جنس فرشته که وحی را از ناحیه خدا گرفته به رسول بشری می‌رساند. قسم دوم رسول انسانی است که وحی را از رسول فرشته‌ای گرفته به انسانها می‌رساند. و کوتاه سخن، اینکه فرمود: <span class="aya" rel="22_75" data-words="9-12">إن الله سمیع بصیر</span> متضمن حجت و برهانی است بر اصل لزوم ارسال رسولان و اما حجت بر لزوم عصمت و اصطفاء رسل، آن مضمون جمله‌ <span class="aya" rel="22_76" data-words="1-7">یعلم ما بین أیدیهم و ما خلفهم</span> است. </p> <h3> <span class="title" rel="22_75 22_76">تقریر حجت و برهانی که از جمله <span class="aya" rel="22_75" data-words="9-12">إن الله سمیع بصیر</span> برای اصل لزوم ارسال رسل، و از آیه: <span class="aya" rel="22_76" data-words="1-7">یعلم ما بین أیدیهم و ما خلفهم...</span> برای عصمت انبیاء (علیهم السلام) استفاده می‌شود</span> </h3> <p> <code class="aya" rel="22_76"/> <span class="aya" rel="22_76" data-words="1-12">یعلم ما بین أیدیهم و ما خلفهم و إلی الله ترجع الأمور</span> <span class="phrase">از ظاهر سیاق بر می‌آید که ضمیر جمع در هر دو کلمه <em rel="fa_22_76_4-4" data-sentence="49:1097">ایدیهم</em> و <em>خلفهم</em> به رسولان از ملک و انس برگردد و آیاتی دیگر هست که شهادت می‌دهد بر اینکه چنین تعبیری در باره رسولان شده یکی آیه سوره مریم است که از ملائکه وحی حکایت می‌کند که گفته‌اند: <span class="aya" rel="19_64" data-words="1-13">و ما نتنزل إلا بأمر ربک له ما بین أیدینا و ما خلفنا</span><span class="footnote" rel="1" title="اجابت کنید خدا و رسول را وقتی شما را می‌خوانند به چیزی که شما را زنده کند سوره انفال، آیه ۲۴">*</span> و یکی دیگر آیه‌ <span class="aya" rel="72_26-28" data-words="3-31">فلا یظهر علی غیبه أحدا، إلا من ارتضی من رسول فإنه یسلک من بین یدیه و من خلفه رصدا، لیعلم أن قد أبلغوا رسالات ربهم و أحاط بما لدیهم</span><span class="footnote" rel="2" title="سوره آل عمران، آیه ۱۰۲">*</span> است و این آیه به طوری که ملاحظه می‌فرمایید به بانگ بلند می‌فهماند که منظور از اینکه فرمود: عالم به ما بین ایدی و ما خلف ایشان است دلالت بر این نکته است که خدای تعالی مراقب روش انبیای خویش است که مبادا دچار اختلالی گردد نه فی نفسه دچار فراموشی یا تغییر و یا به وسیله کیدهای شیطانی و تسویلات او دستخوش فساد شود و نه میان     <code class="page" rel="14,581"/> وحی و مردم اختلالی رخ دهد.</span> همه اینها بدین جهت است که حاملین وحی از رسولان در برابر چشم و علم او هستند. می‌داند آنچه پیش روی آنها است و آنچه خلف آنها است و آنان همه در گذر کمین گاه خدا قرار دارند. </p> <p>از همین جا روشن می‌شود که مراد از <span class="aya" rel="22_76" data-words="2-4">ما بین أیدیهم</span>، ما بین ایشان و بین آن کسی که وحی را به او می‌دهند می‌باشد. پس ما بین ایدی رسول ملکی ما بین او و بین رسول انسانی است که وحی به او می‌دهد و ما بین ایدی رسول انسانی عبارت است از ما بین او بین مردم که رسول انسانی وحی را به ایشان می‌رساند. و مراد از <em>ما خلف ملائکه</em> ما بین ملائکه و بین خدا است که همه آنان از جانب خدا به سوی مردم روان هستند. پس وحی از روزی که از ساحت عظمت و کبریایی حق صادر می‌شود در مامنی محکم است تا روزی که به مردم برسد و لازمه آن این است که پیغمبران نیز مانند ملائکه معصوم باشند، معصوم در گرفتن وحی و معصوم در حفظ آن و معصوم در ابلاغ آن به مردم. </p> <p>در جمله‌ <span class="aya" rel="22_76" data-words="8-12">و إلی الله ترجع الأمور</span> در مقام تعلیل علم خدا به ما بین ایدی ملائکه و ما خلف ایشان است و معنایش این است که چگونه ما بین ایدی ملائکه و ما خلف ایشان بر خدا پوشیده می‌ماند؟ و حال آنکه بازگشت همه امور به سوی او است. چون این بازگشت بازگشت زمانی نیست تا کسی بگوید خداوند قبل از بازگشت امور به آنها علمی ندارد بلکه بازگشت ذاتی است چون همه مملوک خدا هستند و از وجود خدا مستقل نیستند در نتیجه پس برای خدا در خفا نخواهند بود-دقت فرمایید. </p> <p><code class="aya" rel="22_77"/> <span class="aya" rel="22_77" data-words="1-15">یا أیها الذین آمنوا ارکعوا و اسجدوا و اعبدوا ربکم و افعلوا الخیر لعلکم تفلحون</span> امر به رکوع و سجود در این آیه امر به نماز است و مقتضای اینکه رکوع و سجود را در مقابل عبادت قرار داده این است که مراد از جمله‌ <span class="aya" rel="22_77" data-words="9-10">اعبدوا ربکم</span> امر به سایر عبادات تشریع شده در دین به غیر نماز باشد مانند حج و روزه. باقی می‌ماند جمله آخری که فرمود: <span class="aya" rel="22_77" data-words="11-13">و افعلوا الخیر</span> که مراد از آن سایر احکام و قوانین تشریع شده در دین خواهد بود، چون در عمل کردن به آن قوانین خیر جامعه و سعادت افراد و حیات ایشان است. هم چنان که فرموده: <span class="aya" rel="8_24" data-words="5-12">استجیبوا لله و للرسول إذا دعاکم لما یحییکم</span><span class="footnote" rel="1" title="هر که در راه ما جهاد کند ما ایشان را به راه‌های خود هدایت می‌کنیم سوره عنکبوت، آیه ۶۹">*</span> و در آیه شریفه به طور اجمال امر فرموده به انجام شرایع اسلامی از عبادات و غیر آن. </p> <h3> <span class="title" rel="22_78"><span class="phrase">معنای <em rel="fa_22_78_6-6" data-sentence="6:147">جهاد</em> و اینکه فرمود: <span class="aya" rel="22_78" data-words="2-6">جاهدوا فی الله حق جهاده</span> و وجه اینکه ابراهیم (علیه السلام) را پدر مسلمین نامید</span></span> </h3> <p> <code class="aya" rel="22_78"/> <span class="aya" rel="22_78" data-words="1-6">و جاهدوا فی الله حق جهاده...</span> <span class="phrase">کلمه <em rel="fa_22_78_6-6" data-sentence="5:187">جهاد</em> به معنای بذل جهد و کوشش در دفع دشمن است و بیشتر بر مدافعه به جنگ اطلاق می‌شود و لیکن گاهی به طور مجاز توسعه داده می‌شود به طوری که شامل دفع هر چیزی که ممکن است شری به آدمی برساند می‌شود.</span> مانند شیطان که آدمی را گمراه می‌سازد و نفس اماره که آن نیز آدمی را به بدیها امر می‌کند و امثال اینها. در نتیجه جهاد شامل مخالفت با شیطان در وسوسه‌هایش و مخالفت با نفس در خواسته‌هایش می‌شود که رسول خدا (ص) این قسم جهاد را <em>جهاد اکبر</em> نامید و ظاهرا مراد از جهاد در آیه مورد بحث معنای اعم از آن و از این باشد و همه را شامل شود مخصوصا وقتی می‌بینیم که آن را مقید به قید (در راه خدا) کرده به خوبی این عمومیت را می‌فهمیم چون این آیه جهاد را متعلق کرده بر کاری که در راه خدا انجام شود پس جهاد اعم است. باز مؤید این احتمال آیه‌ <span class="aya" rel="29_69" data-words="1-6">و الذین جاهدوا فینا لنهدینهم سبلنا</span><span class="footnote" rel="1" title="و هر که پیرویم کند از من است سوره ابراهیم، آیه ۳۶">*</span> است و بنا بر اینکه آن معنای اعم باشد معنای اینکه فرمود: جهاد کنید حق جهاد این می‌شود که جهاد شما در معنای جهاد خالص باشد یعنی فقط جهاد باشد (نه هم جهاد و هم تجارت یا سیاحت یا غیر آن) و نیز خالص برای خدا باشد و غیر خدا در آن شرکت نداشته باشد، نظیر آن آیه که می‌فرماید: <span class="aya" rel="3_102" data-words="5-8">اتقوا الله حق تقاته</span><span class="footnote" rel="2" title="مرا و فرزندانم رای از اینکه بت بپرستیم دور بدار سوره ابراهیم، آیه ۳۵">*</span> که حق تقوی آن است که فقط پرهیز از خدا باشد نه چیزهای دیگر. </p> <p> <span class="aya" rel="22_78" data-words="7-16">هو اجتباکم و ما جعل علیکم فی الدین من حرج</span> -منتی است از خدا بر مؤمنین به اینکه اگر به خود واگذار می‌شدند هرگز از طرف خودشان به سعادت دین نائل نمی‌شدند، چیزی که هست خدا بر آنان منت نهاد و ایشان را برای دین حق از میان خلایق انتخاب نمود و جمع کرد و هر حرج و دشواری را از سر راه دینداری ایشان برداشت چه حرج در خود احکام دین و چه حرجهای عارضی و اتفاقی. پس از این آیه فهمیده می‌شود که شریعت اسلام شریعتی است سهل و آسان و شریعت پدرشان ابراهیم حنیف است که برای پروردگار خود تسلیم بود. </p> <p>و اگر ابراهیم را پدر مسلمین خوانده بدین جهت است که او اولین کسی است که برای خدا اسلام آورد، هم چنان که قرآن فرموده: <span class="aya" rel="2_131" data-words="1-9">إذ قال له ربه أسلم قال أسلمت لرب العالمین</span><span class="footnote" rel="3" title="چون پروردگارش به او گفت اسلام بیاور، گفت اسلام آوردم برای پروردگار عالمیان سوره بقره، آیه ۱۳۱">*</span> و نیز       <code class="page" rel="14,583"/> از آن جناب حکایت کرده که گفت: <span class="aya" rel="14_36" data-words="7-10">فمن تبعنی فإنه منی</span><span class="footnote" rel="1" title="سوره مائده، آیه ۲۰">*</span> که از ترکیب این دو آیه به دست می‌آید: تمامی مسلمانان دنیا از هر جا که باشند فرزندان ابراهیم و از اویند. </p> <p>و نیز در دعایش گفت: <span class="aya" rel="14_35" data-words="10-16">و اجنبنی و بنی أن نعبد الأصنام</span><span class="footnote" rel="2" title="سوره جاثیه، آیه ۱۶">*</span> که مقصودش <em>از فرزندانم</em> مسلمانان است، چون به طور قطع می‌دانیم که او برای مشرکینی که از صلب او هستند دعا نمی‌کند، و نیز خدای تعالی فرموده: <span class="aya" rel="3_68" data-words="1-12">إن أولی الناس بإبراهیم للذین اتبعوه و هذا النبی و الذین آمنوا</span><span class="footnote" rel="3" title="نزدیک‌تر از هر کس به ابراهیم کسانی هستند که پیرویش کردند، و این پیغمبر است، و کسانی که به این پیغمبر ایمان آوردند سوره آل عمران، آیه ۶۸">*</span>. </p> <p> <span class="aya" rel="22_78" data-words="20-27">هو سماکم المسلمین من قبل و فی هذا</span> -این منت دومی است که خدای تعالی بر مؤمنین می‌گذارد. و ضمیر <em>هو</em> به خدای تعالی بر می‌گردد. و <span class="phrase">کلمه <em rel="fa_22_78_23-24" data-sentence="5:129">من قبل</em> به معنای قبل از نزول قرآن است و کلمه‌ <span class="aya" rel="22_78" data-words="25-27">و فی هذا</span> به معنای در این کتاب است.</span> و از اینکه ایشان را مسلمان نامیده معلوم می‌شود که خدا اسلام آنان را قبول فرموده. </p> <p> <span class="aya" rel="22_78" data-words="28-36">لیکون الرسول شهیدا علیکم و تکونوا شهداء علی الناس</span> مراد از این شهادت گواهی بر اعمال است که بحث مفصل آن، در تفسیر آیه 143 از سوره بقره و جاهای دیگر گذشت، و این آیه مطالب گذشته، یعنی داستان اجتباء، و مساله نفی حرج و وجه تسمیه مسلمین به مسلمین را تعلیل می‌کند. </p> <p> <span class="aya" rel="22_78" data-words="37-44">فأقیموا الصلاة و آتوا الزکاة و اعتصموا بالله</span> -این جمله تفریع بر همه مطالب قبل است که خدا با آنها بر مسلمین منت نهاد، یعنی: پس بنا بر این واجب است بر شما که نماز به پا دارید، و زکات بپردازید. -که این دو اشاره است به واجبات عبادی و مالی-و در همه احوال متمسک به خدا شوید یعنی به آنچه امر می‌کند مؤتمر شده، از آنچه نهی می‌کند منتهی گردید، و در هیچ حالی از او قطع رابطه مکنید، چون او مولی و سرپرست شما است شایسته نیست که بنده از مولای خود ببرد و آدمی را نمی‌رسد که با اینکه از هر جهت ضعیف است از یاور خود قطع کند. البته این دو معنا به خاطر این است که کلمه مولی دو معنا دارد یکی سرپرست و آقا و دیگری یاور. </p> <p>پس جمله‌ <span class="aya" rel="22_78" data-words="45-46">هو مولاکم</span> در مقام تعلیل حکم قبلی است و جمله       <code class="page" rel="14,584"/> <span class="aya" rel="22_78" data-words="47-51">فنعم المولی و نعم النصیر</span> مدح خدای تعالی و هم دلخوش ساختن نفوس مؤمنین و تقویت دلهای آنان است، به اینکه مولی و یاور ایشان آن خدایی است که غیر او نه مولایی هست و نه یاوری. </p> <p>این را هم باید دانست که آن معنایی که ما برای <em>اجتباء</em> و همچنین برای <em>اسلام</em> و سایر کلمات آیه کردیم معنایی است که بیشتر مفسرین برای آیه کرده‌اند و مبنای ایشان خطاب <span class="aya" rel="22_77" data-words="1-4">یا أیها الذین آمنوا</span> است که در صدر کلام قرار دارد و بیان استدلالشان این است که: این خطاب شامل همه مؤمنین و همه امت می‌شود. و نتیجه گرفته‌اند که پس خدای تعالی، اسلام همه مسلمانان آن روز را قبول کرده. </p> <p>ولی ما مکرر خاطر نشان کرده‌ایم که حقیقت معنای اجتباء این است که خدا، بنده خود را مخلص-به فتح لام-کند و او را مخصوص خود سازد به طوری که غیر خدا در او بهره‌ای نداشته باشد و این صفت صفت همه مسلمانان آن روز و تمامی افراد امت نیست و هم چنین کلمه اسلام و اعتصام، معنایش آن طور نیست که همه مسلمین را شامل شود و به طور قطع، معنای حقیقی این کلمات مورد نظر است. </p> <p>و بنا بر این، نسبت اجتباء و اسلام و شهادت به همه امت دادن، مجاز و توسع و از این باب است که در میان امت افرادی که دارای این صفات باشند وجود دارد و در قرآن از این گونه تعابیر مجازی بسیار است هم چنان که همه بنی اسرائیل را پادشاه خوانده، فرموده: <span class="aya" rel="5_20" data-words="16-18">و جعلکم ملوکا</span><span class="footnote" rel="1" title="انماط-جمع نمط، نوعی فرش">*</span> و همه ایشان را بر عالمیان برتری داده است فرموده: <span class="aya" rel="45_16" data-words="15-18">و فضلناهم علی العالمین</span><span class="footnote" rel="2" title="فروع کافی، ج ۴، ص ۵۴۲">*</span>. </p> <h3>بحث روایتی‌ <span class="title" rel="22_67 22_68 22_69 22_70 22_71 22_72 22_73 22_74 22_75 22_76 22_77 22_78"> (روایاتی در ذیل آیات گذشته) </span> </h3> <p> از کتاب جوامع الجامع نقل شده که در تفسیر آیه‌ <span class="aya" rel="22_67" data-words="7-10">فلا ینازعنک فی الأمر</span> گفته: روایت شده که بدیل بن ورقاء و غیره که از کفار خزاعه بودند به مسلمانان گفتند شما چرا آنچه خودتان می‌کشید می‌خورید؟ و آنچه را که خدا می‌کشد-یعنی مردار-را نمی‌خورید؟<span class="footnote" rel="3" title="جوامع الجامع، ص ۲۹۸">*</span>. </p> <p>مؤلف: سیاق آیه با این حدیث سازگار نیست. </p> <h3> <span class="title" rel="22_78">روایتی در این باره که آیه‌ <span class="aya" rel="22_78" data-words="7-8">... هو اجتباکم...</span> در باره اهل بیت (علیهم الصلاة و السلام) نازل شده است</span> </h3> <p> و در کافی به سند خود از عبد الرحمن انماط<span class="footnote" rel="1" title="الدر المنثور، ج ۴، ص ۳۷۱">*</span> فروش از امام صادق (ع) روایت کرده که گفت: قریش را رسم چنین بود که مشک و عنبر به بتهای پیرامون کعبه می‌مالیدند، و بت <em>یغوث</em> برابر در خانه و بت <em>یعوق</em> طرف دست راست کعبه و بت <em>نسر</em> طرف دست چپ آن قرار داشت و چون داخل حرم می‌شدند برای یغوث سجده می‌کردند و بدون اینکه سر بلند کرده و منحنی شوند، در همان سجده به طرف یعوق می‌چرخیدند، و سپس به طرف دست چپ آن به سوی نسر بر می‌گشتند، آن گاه اینطور تلبیه می‌گفتند: لبیک اللهم لبیک لبیک لا شریک لک الا شریک هو لک، تملکه و ما ملک-یعنی لبیک ای خدا، لبیک ای خدا، تو شریکی نداری، مگر آن شریکی که هم خودشان و هم ما یملکشان ملک تو است خدا برای اینکه به آنان بفهماند بتها مالک چیزی نیستند، مگس سبز رنگ که دارای چهار بال بود فرستاد، و تمامی آن مشک و عنبر را که بر بتها بود بخورد و این آیه را بدین مناسبت نازل کرد: <span class="aya" rel="22_73" data-words="1-7">یا أیها الناس ضرب مثل فاستمعوا له...</span><span class="footnote" rel="2" title="تهذیب، ج ۱، ص ۳۶۳">*</span>. </p> <p>و <span class="phrase">در همان کتاب به سند خود از برید عجلی روایت کرده که گفت: به امام ابی جعفر  (ع) عرض کردم معنای آیه‌ <span class="aya" rel="22_77-78" data-words="1-21">یا أیها الذین آمنوا ارکعوا و اسجدوا و اعبدوا ربکم و افعلوا الخیر لعلکم تفلحون، و جاهدوا فی الله حق جهاده</span> چیست؟ فرمود: منظور این آیه ما هستیم، اجتباء شده نیز ماییم، ماییم که خدای تعالی در دین برای ما حرجی قرار نداده، پس <em rel="fa_22_78_16-16" data-sentence="375:61">حرج</em>  مضیقه‌ای است شدیدتر از آنچه کلمه <em>ضیق</em> افاده می‌کند.</span> </p> <p>در جمله‌ <span class="aya" rel="22_78" data-words="17-19">ملة أبیکم إبراهیم</span> نیز منظور فقط ماییم، <span class="aya" rel="22_78" data-words="20-22">هو سماکم المسلمین</span> خدای عز و جل ما را مسلمان نامیده‌ <span class="aya" rel="22_78" data-words="23-24">من قبل</span> در کتابهای آسمانی گذشته، <span class="aya" rel="22_78" data-words="25-27">و فی هذا</span> و در قرآن مسلمان خوانده، <span class="aya" rel="22_78" data-words="28-36">لیکون الرسول شهیدا علیکم و تکونوا شهداء علی الناس</span> رسول را گواه ما کرد. به آنچه که از ناحیه خدای تبارک و تعالی به ما رسانید، و ما را گواه مردم قرار داد تا روز قیامت (به آنچه ما به ایشان رساندیم). پس هر کس روز قیامت را قبول دارد ما او را تصدیق می‌کنیم، و هر که منکر قیامت است ما منکر او خواهیم بود<span class="footnote" rel="3" title="اصول کافی، ج ۱، ص ۱۹۱">*</span>. </p> <p>مؤلف: روایات از طرق شیعه از امامان اهل بیت (ع) در این معنا بسیار رسیده، و در ذیل آیه بیانی گذشت که معنای این گونه روایات را روشن می‌کند. </p> <h3> <span class="title" rel="22_78">چند روایت متضمن استشهاد به جمله <span class="aya" rel="22_78" data-words="10-16">ما جعل علیکم فی الدین من حرج</span> برای رفع حکم حرجی</span> </h3> <p> و در الدر المنثور است که ابن جریر، و ابن مردویه و حاکم-وی حدیث را صحیح دانسته -از عایشه روایت کرده‌اند که از رسول خدا (ص) از آیه‌ <span class="aya" rel="22_78" data-words="9-16">و ما جعل علیکم فی الدین من حرج</span> پرسید. حضرت فرمود: مقصود از حرج، ضیق است<span class="footnote" rel="1" title="روح المعانی، ج ۱۷، ص ۱۹۸">*</span>. </p> <p>و در تهذیب به سند خود از عبد الاعلی مولای آل سام روایت کرده که گفت: به امام صادق (ع) عرض کردم: پایم لغزید، و ناخن آن افتاد من انگشتم را با پارچه‌ای پیچیدم در اینحال چگونه وضوء بگیرم؟ فرمود: این مساله و نظایرش از کتاب خدای عز و جل فهمیده می‌شود، چون خدای تعالی فرموده: <span class="aya" rel="22_78" data-words="10-16">ما جعل علیکم فی الدین من حرج</span> و به حکم این آیه چون مسح بر بشره انگشت حرج است، تو باید بر همان پارچه مسح کنی<span class="footnote" rel="2" title="روح المعانی، ج ۱۷، ص ۱۹۸">*</span>. </p> <p>مؤلف: در معنای این روایت روایات دیگری است که با آیه شریفه به رفع حکم حرجی استشهاد شده، و تمسک به آیه در این حکم، خود دلیل روشنی است بر اینکه آنچه ما در معنای آیه بیان کردیم صحیح بوده. </p> <p>و در الدر المنثور است که ابن ابی شیبه-در کتاب مصنف-و اسحاق بن راهویه، در کتاب مسند خود، از مکحول روایت کرده‌اند که رسول خدا (ص) فرمود: خداوند برای خود دو نام نهاده که همان دو نام را هم به امت من نهاده است، یکی سلام که امت مرا نیز مسلم خوانده و دیگری مؤمن که گروندگان به دین را نیز مؤمنین نامیده است<span class="footnote" rel="3" title="الدر المنثور، ج ۴، ص ۳۷۳">*</span>. </p>   ﻿<code class="book" rel="&#x62C; 15"/><code class="page" rel="15,3"/> <h3>جلد پانزدهم</h3> 
