<h3 class="ayas">سوره البقرة آیه ۲۴۳</h3><code class="section" rel="2_243-243"/><h3>ترجمه آیه</h3> <p> <span class="trans" rel="2_243">مگر داستان آنان که هزاران نفر بودند و از بیم مرگ، از دیار خویش بیرون شدند نشنیدی که خدا به ایشان گفت بمیرید، آن گاه زنده‌شان کرد که خدا بر مردم کریم است ولی بیشتر مردم سپاسگزاری نمی‌کنند «۲۴۳» </span></p> <h3>بیان آیه</h3> <p>  <span class="aya" rel="2_243" data-words="1-13">أ لم تر إلی الذین خرجوا من دیارهم و هم ألوف حذر الموت</span>... <em> کلمه</em> رؤیت <em>که مصدر فعل</em> تری است و به معنای دیدن است، در اینجا به<code class="page" rel="2,422"/> معنای دیدن نیامده، بلکه به معنای علم آمده، و علت اینکه از علم تعبیر به رؤیت کرده برای این است که بفهماند مطلب آن قدر روشن است که می‌توان آگاهی از آن را دیدن خواند این آیه شریفه، همانند آیات زیر است که می‌فرماید: <span class="aya" rel="14_19" data-words="1-10">أ لم تر أن الله خلق السماوات و الأرض بالحق</span><span class="footnote" rel="1" title="مگر ندیدی که خداوند آسمانها و زمین را به حق آفرید؟ سوره ابراهیم، آیه ۱۹&quot;">*</span> و نیز می‌فرماید: <span class="aya" rel="71_15" data-words="1-9">أ لم تروا کیف خلق الله سبع سماوات طباقا؟</span><span class="footnote" rel="2" title="مگر ندیدید که چگونه خدای تعالی آسمانها را هفت طبقه آفرید؟ سوره نوح، آیه ۱۵&quot;">*</span> زمخشری در این باره گفته است کلمه <em>ا لم تر</em> به منزله یک مثال است که در مقام شگفت‌انگیزی و تعجب به کار می‌رود، وقتی که می‌گوئیم: أ لم تر کذا و کذا معنایش این است که: راستی تعجب نمی‌کنی از اینکه چنین و چنان شد؟ و کلمه‌ <span class="aya" rel="2_243" data-words="12-13">حذر الموت</span> مفعول له برای فعل <em>خرجوا</em> است، و معنایش این است که: مگر ندیدی آن کسانی را که به خاطر ترس از مرگ، از دیار خود خارج شدند؟ و نیز ممکن است که آن را مفعول مطلق گرفته و بگوئیم: تقدیر آیه: خرجوا من دیارهم و هم الوف یحذرون الموت حذرا ، است یعنی از دیار خود بیرون شدند در حالی که هزاران نفر بودند، و از مرگ می‌ترسیدند، ترسیدنی که ناگفتنی است. </p> <p> <span class="aya" rel="2_243" data-words="14-19">فقال لهم الله موتوا ثم أحیاهم</span>...  امر در این آیه شریفه، امر تکوینی است و منافاتی ندارد که مرگ این گروه از مجرای طبیعی واقع شده باشد، هم چنان که در روایات هم آمده است که به مرض طاعون مرده‌اند، و اگر تعبیر به امر بمیرید کرده و نفرمود خدا ایشان را میراند و سپس زنده کرد ، برای این بود که بهتر بر نفوذ قدرت و غلبه امر الهی دلالت کند، چون تعبیر به انشاء در امور تکوینی از تعبیر به خبر دادن مؤثرتر و مؤکدتر است، هم چنان که در اوامر تشریعی تعبیر به اخبار مؤکدتر است از تعبیر به انشاء. </p> <p> وقتی بخواهیم به مامور خود دستور مؤکدی بدهیم، گفتن این که فلان کار را می‌کنی مؤکدتر است از گفتن اینکه فلان کار را بکن. <span class="phrase"><em>مترجم</em>  و جمله: <em rel="fa_2_243_17-18" data-sentence="24:597">ثم احیاهم</em> تا حدی دلالت دارد بر اینکه خدای تعالی زنده‌شان کرده تا زندگی کنند، و بعد از زنده شدن مدتی زندگی کرده‌اند، برای اینکه اگر این احیاء و زنده ساختن، صرفا معجزه‌ای بوده تا دیگران از آن عبرت بگیرند و یا دلیلی و یا بیانی برای اثبات حقیقتی بوده باشد، باید آن را ذکر می‌کرد، چون رسم قرآن در بلاغتش همین است، هم چنان که در داستان اصحاب کهف ذکر کرد که بعد از زنده شدن چه کارهایی کردند، علاوه بر اینکه جمله بعدش هم که می‌فرماید: <span class="aya" rel="2_243" data-words="20-25">إن الله لذو فضل علی الناس</span>... ، اشعاری بر این معنا دارد، چون زنده کردن وقتی فضل می‌شود که زنده شده چند صباح دیگر زنده بماند.</span> </p> <p>     <code class="page" rel="2,423"/> <span class="aya" rel="2_243" data-words="26-31">و لکن أکثر الناس لا یشکرون</span>. </p> <p>در این جمله می‌توانست به جای کلمه <em>ناس</em> ضمیر بیاورد چون قبلا این کلمه در کلام آمده بود و بفرماید و لکن اکثرهم لا یشکرون ، ولی دوباره کلمه <em>ناس</em> را ذکر کرد تا دلالت کند بر پائین بودن سطح فکر ایشان علاوه بر اینکه اگر ضمیر می‌آورد معنایش این می‌شد که بیشتر همان زنده شدگان، شکرگزار نیستند، با اینکه منظور این نبوده، بلکه خواسته است بفرماید: بطور کلی اکثر مردم جهان شاکر نیستند. و این آیه بدون مناسبت با آیات بعدی خود که متعرض فریضه قتال است نیست، چون قتال نیز باعث می‌شود که مردمی بعد از مردن زنده شوند. </p> <h3> <span class="title" rel="2_243">گفتار یکی از مفسرین مبنی بر اینکه آیه در مقام بیان حکایتی واقعی نیست بلکه تمثیلی است از قیام و دفاع مردم</span> </h3> <p> یکی از مفسرین هم گفته‌اند: که آیه شریفه مثالی است که خدای تعالی زده و حال امتی عقب مانده و توسری خور اجانب و زیر سلطه و سیطره بیگانگان را مثال می‌زند، که با قیام و دفاعش از حقوق حیاتی خود و به دست آوردن استقلال در حکومت خویش را تامین نموده، حیاتی نو به دست می‌آورد، و اینک حاصل گفتار آن مفسر از نظر شما می‌گذرد. </p> <p>او می‌گوید اگر این آیه شریفه در مقام نقل داستان قومی از بنی اسرائیل و یا غیر بنی اسرائیل بود، هم چنان که هر دو احتمال در روایاتی آمده، جا داشت نام پیامبر معاصر آن قوم را ببرد، و مثلا بفرماید که این قوم از بنی اسرائیل بودند، هم چنان که روش و مرام قرآن در سایر داستانهایش همین است، پس معلوم می‌شود در چنین مقامی نیست. </p> <p>علاوه بر اینکه اگر به راستی و بگفته روایات، چنین قومی در بنی اسرائیل وجود داشتند، و معاصر حزقیل پیغمبر علی نبینا و آله و علیه السلام بودند باید تورات داستانهای حزقیل ع را نقل می‌کرد، و نکرده، پس معلوم می‌شود روایات نامبرده از همان روایات معروف اسرائیلی است که به دست پلید یهود، جعل و به منظور بی اعتبار کردن احادیث صحیح، داخل در روایات شده است. </p> <p>از این هم که بگذریم ما همه می‌دانیم که مرگ و حیات در دنیا یکی است انسان یک بار زنده می‌شود و یک بار می‌میرد، هم چنان که آیه شریفه: <span class="aya" rel="44_56" data-words="1-7">لا یذوقون فیها الموت إلا الموتة الأولی</span><span class="footnote" rel="1" title="مرگ را نمی‌چشند مگر همان مرگ اول را سوره دخان، آیه ۵۶&quot;">*</span> و آیه: <span class="aya" rel="40_11" data-words="5-7">و أحییتنا اثنتین</span><span class="footnote" rel="2" title="دو بار ما را زنده کردی مؤمن، آیه ۱۱&quot;">*</span> بر این معنا دلالت دارند، پس دو حیات در دنیا معنا ندارد، پس آیه شریفه در مقام مثل زدن است، و مراد از آن، مجسم نمودن وضع قومی است که دشمنی نیرومند بر آنان حمله‌ور شده و ذلیل و زیر دستشان کرده، و سلطه خود را در همه شؤون آنان گسترش داده، هر کاری دلش می‌خواهد می‌کند، و این مردم ذلیل از استقلال خود     <code class="page" rel="2,424"/> دفاع ننموده، با اینکه هزاران نفر بودند و هر کاری می‌توانستند بکنند، اما از ترس مرگ، از دیار خود بیرون شدند. </p> <p>خدای سبحان به ایشان فرمود: به مرگ ذلت و جهل بمیرید که جهل و خمود و ذلت خود نوعی مرگ است، هم چنان که علم و غیرت و زیر بار ظلم نرفتن خود نوعی حیات به شمار می‌آید، و در کلام مجیدش فرموده: <span class="aya" rel="8_24" data-words="1-12">یا أیها الذین آمنوا استجیبوا لله و للرسول إذا دعاکم لما یحییکم</span>.<span class="footnote" rel="1" title="هان!ای کسانی که به خدا و رسول ایمان آورده‌اید دعوت خدای را که شما را به چیزی می‌خواند که شما را زنده کند، اجابت کنید سوره انفال، آیه ۲۴&quot;">*</span> و نیز می‌فرماید: <span class="aya" rel="6_122" data-words="1-21">أ و من کان میتا فأحییناه و جعلنا له نورا یمشی به فی الناس کمن مثله فی الظلمات لیس بخارج منها</span>.<span class="footnote" rel="2" title="آیا کسی که مرده بود و ما او را زنده‌اش کرده نوری برایش قرار دادیم تا با آن در بین انسانها مشی کند، مثل او مثل کسی است که در ظلمت‌هایی قرار دارد که بیرون شدن از آن برایش مقدور نیست">*</span> و سخن کوتاه اینکه: این هزاران نفر به ذلت و در زیر چکمه‌های دشمن می‌میرند، و هم چنان مرده می‌مانند، تا آنکه خدای سبحان روحیه قیام و دفاع از خویشتن را به آنان القا می‌کند، و همین مردگان تو سری خور، قیام نموده و حقوق از دست رفته خود را می‌طلبند، و در آخر استقلال می‌یابند، و اینها که خدا زنده‌شان کرده هر چند به حسب اشخاص، غیر آنهایی هستند که خدا آنها را دچار مرگ ذلت‌بار کرده بود، به جز اینکه همه در حقیقت یک امتند، که در دوره‌ای مرده بودند و در دوره‌ای دیگر زنده شدند، و در قرآن کریم مورد دیگری هست که خدای تعالی قومی را واحد خوانده، با اینکه اشخاص آن مختلف هستند مانند آیه شریفه: <span class="aya" rel="7_141" data-words="1-6">و إذ أنجیناکم من آل فرعون</span><span class="footnote" rel="3" title="ما شما را از خاندان فرعون نجات دادیم سوره اعراف، آیه ۱۴۰&quot;">*</span> که اولین و آخرین بنی اسرائیل را یک قوم دانسته، به آخرین ایشان می‌فرماید: که ما شما را از فرعون نجات دادیم، با اینکه اولین ایشان را نجات داده بود، و نیز مانند آیه شریفه: <span class="aya" rel="2_56" data-words="1-5">ثم بعثناکم من بعد موتکم</span>.<span class="footnote" rel="4" title="سپس شما را بعد از مردنتان مبعوث کردیم سوره بقره، آیه ۵۶&quot;">*</span> پر واضح است که اگر نظریه ما در باره این آیه درست نباشد ارتباط آیه که در مقام مثل زدن است، با آیات بعدش که در باره قتال است برقرار نمی‌شود، و این خلاصه‌ای از گفتار آن مفسر بود. </p> <h3> <span class="title" rel="2_243">رد گفتار این مفسر</span> </h3> <p> و این گفتار بطوری که ملاحظه می‌کنید زمانی قابل قبول است که اولا یا بطور کلی معجزات و خوارق عادات را منکر شویم، و یا بعضی از انحای آن را چون مرده را زنده کردن و   </p> <p> سوره انعام، آیه 122"     <code class="page" rel="2,425"/> ما در بحث پیرامون معجزه آن را اثبات نمودیم، علاوه بر اینکه خود قرآن ظهور در این دارد که مرده زنده کردن و امثال آن را اثبات کرده است، و به فرض اینکه ما نتوانیم معجزه را از راه عقل اثبات کنیم، هیچ مسلمانی نمی‌تواند ظهور قرآن را در اثبات آن، انکار نماید. </p> <p>و ثانیا صاحب این نظریه می‌خواهد این ادعای خود را که قرآن دلالت دارد بر اینکه بیش از یک زندگی در دنیا ممکن نیست اثبات کند، هم چنان که در مقام اثبات هم برآمده، و به آیات <span class="aya" rel="44_56" data-words="1-7">لا یذوقون فیها الموت إلا الموتة الأولی</span><span class="footnote" rel="1" title="سوره دخان، آیه ۵۶">*</span> و <span class="aya" rel="40_11" data-words="6-7">أحییتنا اثنتین</span><span class="footnote" rel="2" title="سوره مؤمن، آیه ۱۱">*</span> استدلال کرده است. </p> <p>ولی هرگز نمی‌تواند اثبات کند، بلکه تمامی آیاتی که دلالت بر احیای مردگان دارد، مانند آیات مربوط به داستانهای ابراهیم و موسی و عیسی و عزیر که دلالتش به نحوی است که قابل انکار نیست، در رد دعوی او کافی است، علاوه بر اینکه حیات دنیا اگر در وسطش مرگی اتفاق بیفتد دو حیات نمی‌شود، هم چنان که این معنا با کمال خوبی از داستان عزیر که پس از زنده شدن مدتها از مرگ خود بی‌خبر بود استفاده می‌شود، چون خود عزیر و امثال او معتقد بودند یک بار به دنیا آمدند و یک بار هم می‌روند، و اما آن دو آیه‌ای که به آنها استدلال کرده بود، هیچ دلالتی بر مدعایش ندارد و تنها بر نوعی از حیات دلالت می‌کند، می‌خواهد بفرماید زندگی اهل بهشت یک نوع زندگی‌ای است که مرگ در پی ندارد و با نوع زندگی دنیا فرق دارد. </p> <p>و ثالثا اینکه گفت: اگر این آیه مربوط به سرگذشت قوم معینی بود، باید نام آن قوم را می‌برد، و پیامبر آن قوم را معین می‌کرد ، درست نیست، برای اینکه وجوه بلاغت همه جا یک جور نیست، جایی هست که بلاغت اقتضا می‌کند کلام طولانی شود، و جزئیات واقعه ذکر شود، و جایی دیگر اقتضای کوتاه گویی و حذف جزئیات را دارد. و نظائر این آیه در قرآن هست، مانند آیه شریفه: <span class="aya" rel="85_4-7" data-words="1-17">قتل أصحاب الأخدود، النار ذات الوقود، إذ هم علیها قعود، و هم علی ما یفعلون بالمؤمنین شهود</span><span class="footnote" rel="3" title="دارندگان و اصحاب آن گودالهای آتش پر از هیزم که مؤمنین در آن آتش‌ها شکنجه می‌شدند و آنان تماشا می‌کردند، کشته شدند سوره بروج، آیه ۵&quot;">*</span> و آیه شریفه: <span class="aya" rel="7_181" data-words="1-9">و ممن خلقنا أمة یهدون بالحق و به یعدلون</span><span class="footnote" rel="4" title="و بعضی از آنان را که ما خلق کرده‌ایم، امتی هستند که به سوی حق، هدایت نمود و به معیار حق می‌سنجند سوره اعراف، آیه ۱۸۰&quot;">*</span> آنان را که ملاحظه می‌کنید نام این دو قوم را نبرده است. </p> <p>         <code class="page" rel="2,426"/> مترجم:  و مانند تمامی آیاتی که به اتفاق شیعه و سنی در فضائل امیر المؤمنین و جایگاه آن جناب از قبیل لیلة المبیت و غدیر خم و خیبر و نذر و صدقه انگشتر و تطهیر و امثال آن نازل شده، که در هیچ یک از آنها نام آن جناب نیامده است. </p> <p>و رابعا اینکه گفت: اگر آیه را حمل بر تمثیل نکنیم ارتباطش با آیات بعد از نظر معنا درست نمی‌شود صحیح نیست، برای اینکه خواننده خوب می‌داند که وقتی همه می‌دانیم آیات قرآن تکه تکه و به تدریج نازل شده دیگر احتیاج نداریم که با زحمت و با چسب‌های نچسب بین آنها ارتباط برقرار کنیم، بله بعضی از آیات قرآن هست که به یکدیگر مربوطند، و ارتباطشان روشن است، که شان کلام بلیغ هم همین است. </p> <p>پس حق مطلب این شد، که ظاهر آیه مورد بحث می‌رساند که در مقام بیان یک سرگذشت است، و ای کاش از این مفسر می‌پرسیدیم این چه بلاغتی است که گوینده‌ای کلامی بگوید که ظهور در قصه و واقعه‌ای دارد ولی منظور خود گوینده آن معنای ظاهری نباشد، بلکه یک معنای خیالی و خالی از حقیقتی باشد که به عنوان تمثیل در قالب یک قصه ریخته باشد؟. </p> <p>علاوه بر اینکه شیوه و روال قرآن کریم همواره بر این است که مثال را طوری بزند تا از غیر مثال مشخص باشد، هم چنان که می‌بینیم در موارد مثل تعبیرات زیر را می‌آورد: <span class="aya" rel="62_5" data-words="1-3">مثل الذین حملوا</span><span class="footnote" rel="1" title="سوره جمعه، آیه ۵">*</span> <span class="aya" rel="2_17" data-words="1-3">مثلهم کمثل الذی</span><span class="footnote" rel="2" title="سوره بقره، آیه ۱۷">*</span> <span class="aya" rel="10_24" data-words="1-4">إنما مثل الحیاة الدنیا</span><span class="footnote" rel="3" title="سوره یونس، آیه ۲۴">*</span> و تعبیرات دیگری نظیر اینها، که در همه آنها کلمه مثل را می‌آورد، تا از قصه مشخص باشد. </p> <h3>بحث روایتی‌ <span class="title" rel="2_243"> در باره شان نزول آیه شریفه </span> </h3> <p> در احتجاج از امام صادق ع روایت کرده که در ضمن حدیثی فرمود: خدای تعالی قومی را که از ترس طاعون از خانه‌های خود و از وطن مانوس خود بیرون شدند، و فرار کردند همه آنها را که عددی بی شمار داشتند بمیراند، مدتی طولانی از این ماجرا گذشت، حتی استخوانشان پوسید، و بند بند استخوانها از هم جدا شد، و خاک شدند، آن گاه خدای تعالی       <code class="page" rel="2,427"/> پیامبری را به نام حزقیل مبعوث کرد و آن جناب در وقتی که خدا هم می‌خواست خلق خویش را زنده ببیند دعا کرد، و بدنهای متلاشی شده آنان جمع شده جانها به بدنها برگشت، و برخاستند به همان هیاتی که مرده بودند، یعنی حتی یک نفر از ایشان کم نشده بود، پس از آن مدتی طولانی زندگی کردند.<span class="footnote" rel="1" title="احتجاج، ج ۲ ص ۸۸">*</span> مؤلف: این معنا را کلینی و عیاشی به نحو گسترده‌تری روایت کرده‌اند و در آخر روایتشان آمده که در باره همین قوم بود که آیه شریفه: <span class="aya" rel="2_243" data-words="1-8">أ لم تر إلی الذین خرجوا من دیارهم</span>... نازل شد.<span class="footnote" rel="2" title="کافی، ج ۸، ص ۲۳۷ و تفسیر عیاشی، ج ۱ ص ۱۳۰">*</span>     <code class="page" rel="2,428"/> </p>
