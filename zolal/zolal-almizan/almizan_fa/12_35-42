<h3 class="ayas">سوره یوسف آیه‌های ۳۵ تا ۴۲</h3><code class="section" rel="12_35-42"/><h3>ترجمه آیات</h3> <p> <span class="trans" rel="12_35">آن گاه با وجود آن نشانه‌ها که دیده بودند به نظرشان رسید که او را تا مدتی زندانی کنند. <code class="page" rel="11,231"/> «۳۵» </span><span class="trans" rel="12_36"> و با یوسف دو جوان دیگر هم، زندانی شدند. یکی از آنها گفت من در خواب دیدم که انگور (برای شراب) می‌فشارم، دیگری گفت من دیدم که بر بالای سر خود طبق نانی می‌برم و مرغان هوا از آن می‌خورند، ای یوسف تو ما را از تعبیر آن آگاه کن که تو را از نیکوکاران می‌بینیم.  «۳۶» </span><span class="trans" rel="12_37">یوسف در پاسخ آنها گفت من شما را قبل از آنکه طعام آید و تناول کنید به تعبیر خوابتان آگاه می‌سازم که این علم را خدای من به من آموخته است زیرا که من آئین گروهی را که به خدا بی‌ایمان و به آخرت کافرند ترک گفتم.  «۳۷» </span><span class="trans" rel="12_38">و از آئین پدرانم ابراهیم خلیل و اسحاق و یعقوب پیروی می‌کنم و در آئین ما هرگز نباید چیزی را با خدا شریک گردانیم، این توحید و ایمان به یگانگی خدا فضل و عطای خداست بر ما و بر همه مردم، لیکن اکثر مردم شکر این عطا را بجا نمی‌آورند.  «۳۸» </span><span class="trans" rel="12_39">ای دو رفیق زندانی من آیا خدایان متفرق (بی‌حقیقت) بهتر (و در نظام خلقت مؤثرترند) یا خدای یکتای قهار.  «۳۹» </span><span class="trans" rel="12_40">آنچه غیر از خدا می‌پرستید اسماء بی‌حقیقت و الفاظ بی‌معنا است که خود شما و پدرانتان ساخته‌اید، خدا هیچ دلیلی برای آن نازل نکرد و تنها حکمفرمای عالم وجود خداست و امر فرموده که جز آن ذات پاک یکتا را نپرستید، این آئین محکم است ولی اکثر مردم نمی‌دانند.  «۴۰» </span><span class="trans" rel="12_41">یوسف گفت، ای دو رفیق زندانی من اما یکی از شما ساقی شراب شاه خواهد شد و اما آن دیگری بدار آویخته می‌شود تا مرغان مغز سر او را بخورند این امری که در باره آن از من خواستید قطعی و حتمی است.  «۴۱» </span><span class="trans" rel="12_42">آن گاه یوسف از رفیقی که می‌دانست نجات می‌یابد درخواست کرد که مرا نزد صاحبت یاد کن ولی شیطان در آن حال یاد صاحبش را از نظرش ببرد، بدین سبب در زندان سالی چند بماند.  «۴۲» </span></p>           <h3>بیان آیات‌ <span class="title" rel="12_35 12_39 12_36 12_37 12_38 12_40 12_41 12_42">تصمیم به زندانی کردن یوسف (علیه السلام) </span> </h3> <p> این آیات متضمن قسمتی از داستان آن جناب است، و آن، داستان به زندان رفتن و مدتی در زندان ماندن اوست که مقدمه تقرب تام او به دربار پادشاه مصر شد، و سرانجام عزیز مصر گردید. و در ضمن با بیان عجیبی دعوتش را به دین توحید در زندان، نقل نموده، و بیان می‌کند که برای اولین بار خود را معرفی کرد که از دودمان ابراهیم و اسحاق و یعقوب است. </p> <p> <span class="aya" rel="12_35" data-words="1-11">ثم بدا لهم من بعد ما رأوا الآیات لیسجننه حتی حین</span> کلمه <em>بداء</em> به معنای پدید آمدن رأی و نظریه است که قبلا نبوده، مثلا گفته می‌شود در فلان موضوع برای من بداء حاصل شد، یعنی رأی جدیدی پیدا شد، ضمیر <em>هم</em> در کلمه  <em>لهم</em> به عزیز و همسرش و خواص دربارش برمی‌گردد. <code class="page" rel="11,232"/> <span class="phrase">منظور از <em rel="fa_12_35_8-8" data-sentence="9:132">آیات</em> آن شواهد و ادله‌ای است که بر برائت یوسف گواهی می‌داد، و دلالت می‌کرد بر اینکه دامن وی‌در این قضیه و تهمتی که به او زده‌اند پاک است.</span> از قبیل شهادت آن کودک به ضمیمه اینکه پیراهن یوسف از عقب پاره شده بود، و اینکه هر دو به طرف در پیشدستی کرده بودند. و شاید یکی دیگر از شواهد، قضیه زنان مصر و پاره کردن دستهایشان و عفتی باشد که یوسف در برابر خواسته زنان به خرج داد، و نیز ممکن است یکی دیگر از شواهد اعتراف زلیخا نزد زنان باشد که گفته بود: من یوسف را دنبال کرده‌ام، و او عفت به خرج می‌داد. </p> <p><span class="phrase">حرف <em rel="fa_12_39_6-6" data-sentence="4:228">لام</em> در جمله <em rel="fa_12_35_9-9" data-sentence="66:203">لیسجننه</em> لام قسم است و معنایش این است که قسم خوردند و تصمیم گرفتند که او را حتما به زندان بیفکنند، و این جمله تفسیر آن <em>بدایی</em> است که برای آنان حاصل شده بود، و ظرف <em rel="fa_12_35_10-11" data-sentence="287:24">حتی حین</em> متعلق به همین جمله است.</span> </p> <p>و <span class="phrase">از آنجایی که کلمه <em rel="fa_12_35_11-11" data-sentence="18:212">حین</em> اضافه نشده و نفرموده <em>تا حین فلان</em> لذا معنای انتظاری را افاده می‌کند، و به جمله چنین معنا می‌دهد: تصمیم گرفتند مدتی وی را زندانی کنند تا این سر و صداها بخوابد، و مردم داستان مراوده زلیخا را فراموش نمایند.</span> </p> <p>و معنای آیه این است: بعد از مشاهده آن آیات و شواهدی که بر طهارت و عصمت یوسف گواهی می‌داد برای عزیز و همسرش و درباریان و مشاورینش رأی جدیدی پیدا شد، و آن این بود که تا مدتی یوسف را زندانی کنند، تا مردم داستان مراوده زلیخا را که مایه ننگ و رسوایی دربار شده بود فراموش نمایند، عزیز و اطرافیانش بر این تصمیم قسم خوردند. </p> <p>از اینجا معلوم می‌شود که اگر چنین تصمیمی گرفته‌اند برای این بوده که دودمان و دربار عزیز را از رسوایی تهمت و ننگ حفظ کنند، و شاید این غرض را هم داشته‌اند که امنیت عموم شهر را حفظ کرده باشند، و اجازه ندهند مردم و مخصوصا زنان مصر مفتون حسن و جمال وی گردند، آن هم آن حسنی که همسر عزیز و زنان اشرافی مصر را واله خود کرده بود، چنین حسن فتانی اگر آزاد گذارده شود به طبع خود در مصر بلوایی به راه می‌اندازد. </p> <p>لیکن از اینکه در زندان به فرستاده پادشاه گفته بود: <span class="aya" rel="12_50" data-words="10-19">ارجع إلی ربک فسئله ما بال النسوة اللاتی قطعن أیدیهن...</span> و از اینکه پادشاه از زنان مصر پرسید: <span class="aya" rel="12_51" data-words="2-8">ما خطبکن إذ راودتن یوسف عن نفسه</span> و اینکه ایشان جواب داده بودند: <span class="aya" rel="12_51" data-words="10-16">حاش لله ما علمنا علیه من سوء</span> و اینکه همسر عزیز سپس اعتراف کرده و گفته است: <span class="aya" rel="12_51" data-words="20-30">الآن حصحص الحق أنا راودته عن نفسه و إنه لمن الصادقین</span> از همه اینها برمی‌آید که زلیخا بعد از زندانی شدن یوسف امر را بر شوهرش مشتبه کرده، و او را بر خلاف واقع معتقد و یا لا اقل نسبت به واقع امر به شک و شبهه<code class="page" rel="11,233"/> انداخته، و خلاصه آن چنان در دل شوهرش تسلط و تمکن داشته که با دیدن همه آن آیات، مع ذلک او را بر خلاف آیات و شواهد معتقد کرده است. </p> <p>و بنا بر این می‌توان گفت که زندانی شدن یوسف به دستور یا توسل همین زن بوده. او این پیشنهاد را کرده تا تهمت مردم را از خود دفع کند و هم اینکه یوسف را بر جرأت و مخالفتش ادب نماید، باشد که از این به بعد به اطاعت و انقیاد وی درآید. جمله‌ <span class="aya" rel="12_32" data-words="12-15">و لئن لم یفعل...</span> هم که در حضور زنان اشرافی مصر گفته بود به خوبی بر این معنا دلالت می‌کند. <code class="aya" rel="12_36"/> </p><h3> <span class="title" rel="12_36 12_35 12_37 12_38 12_39 12_40 12_41 12_42">رؤیای دو همزندانی یوسف (علیه السلام) و تعبیر خواب آن دو توسط یوسف (علیه السلام) </span> </h3> <p> <span class="aya" rel="12_36" data-words="1-5">و دخل معه السجن فتیان...</span> کلمه <em>فتی</em> به معنای غلام و برده است، و از سیاق آیه‌برمی‌آید که دو زندانی نامبرده بردگان پادشاه بوده‌اند، روایاتی هم که به زودی خواهد آمد-ان شاء اللَّه تعالی-این معنا را تایید می‌کند. </p> <p> <span class="aya" rel="12_36" data-words="6-11">قال أحدهما إنی أرانی أعصر خمرا</span> -و اگر این جمله را به جمله‌ <span class="aya" rel="12_36" data-words="1-2">و دخل...</span> عطف نکرده و نفرموده: <em>و قال احدهما</em> برای این است که بفهماند نقل خواب آن دو بلافاصله پس از دخول در زندان نبوده، بلکه بعد از گذشتن مدتی در زندان این خواب را دیده و نقل کرده‌اند، هم چنان که این گفتارشان که گفتند در خواب می‌بینیم و جواب یوسف که گفت  ای رفقای زندانی‌ام بر این معنا اشعار دارد. </p> <p>جمله <em>ارینی</em> بطوری که دیگران هم گفته‌اند حکایت حال گذشته است، و جمله <span class="aya" rel="12_36" data-words="10-11">أعصر خمرا</span> به معنای این است که انگور را می‌فشردم تا خمر درست کنم، و اگر انگور را خمر نامیده به اعتبار آن صورتی است که در آینده به خود می‌گیرد (و خمر می‌شود)، و معنای آیه این است: در بامدادی یکی از آن دو به یوسف گفت: من در عالم رؤیا دیدم که برای تهیه شراب، انگور می‌فشارم. </p> <p> <span class="aya" rel="12_36" data-words="12-23">و قال الآخر إنی أرانی أحمل فوق رأسی خبزا تأکل الطیر منه</span> -یعنی مرغ به آن نان نوک می‌زد و این خواب دیگری بوده که رفیق دیگرش دیده. آن گاه آن دو گفتند: <span class="aya" rel="12_36" data-words="24-29">نبئنا بتأویله إنا نراک من المحسنین</span>. و در این آیه شریفه در حقیقت با ذکر گفتار آنان اکتفاء کرد از اینکه بگوید: <em>قال</em> و <em>قال</em> ، و این خود از تفنن‌های لطیف قرآن است. </p> <p>ضمیر <em>ها</em> در کلمه <em>بتاویله</em> به رؤیا برمی‌گردد، هر چند کلمه رؤیا ذکر نشده، و لیکن سیاق دلالت بر آن دارد و با جمله‌ <span class="aya" rel="12_36" data-words="26-29">إنا نراک من المحسنین</span> درخواست تعبیر خواب خود را تعلیل کردند. <em>نریک</em> به معنای (می‌بینیم تو را نیست، بلکه به معنای) این است که: در باره تو معتقدیم که از نیکوکاران هستی، چون سیمای نیکوکاران را در تو می‌بینیم. <code class="page" rel="11,234"/> و اگر بپرسی چه ارتباطی میان درخواست تعبیر خواب با نیکوکار بودن یوسف وجود دارد؟ در جواب می‌گوییم این بدان جهت است که نوعا مردم، نیکوکاران را دارای دلهایی پاک و نفوسی تزکیه شده می‌دانند، و چنین معتقدند که اینگونه افراد زودتر از دیگران به روابط امور و جریان حوادث منتقل می‌شوند، و انتقالشان هم از انتقال دیگران به صواب نزدیکتر است. </p> <p>بنا بر این، معنای آیه این می‌شود: یکی از آن دو به یوسف گفت: من در خواب چنین دیدم. دیگری گفت: من در خواب چنان دیدم. آن گاه هر دو گفتند: ما را به تعبیر آن آگاه ساز، چون معتقدیم که تو از نیکوکارانی، و امثال این امور و اسرار نهانی بر نیکوکاران پوشیده نیست، آری نیکوکاران با صفای دل و پاکی نفسشان درک می‌کنند چیزهایی را که دیگران از درک آن عاجز می‌مانند. </p> <p><code class="aya" rel="12_37"/> <span class="aya" rel="12_37" data-words="1-11">قال لا یأتیکما طعام ترزقانه إلا نبأتکما بتأویله قبل أن یأتیکما</span> وقتی آن دو زندانی با حسن ظن ناشی از دیدن سیمای نیکوکاران در چهره یوسف  (ع) به آن جناب روی آوردند، و درخواست کردند که وی خوابهایشان را تعبیر کند، یوسف (ع) فرصت را برای اظهار و فاش ساختن اسرار توحید که در دل نهفته می‌داشت غنیمت شمرده، از موقعیتی که پیش آمده بود برای دعوت به توحید و به پروردگارش که علم تعبیر را به او افاضه فرموده، استفاده کرد و گفت: که اگر من در این باب مهارتی دارم، پروردگارم من تعلیمم داده، و سزاوار نیست که برای چنین پروردگاری شریک قائل شویم. و خلاصه به بهانه این پیشامد نخست مقداری در باره توحید و نفی شرکاء صحبت کرد، آن گاه به تعبیر خواب آن دو پرداخت. </p> <p>و در پاسخ آن دو چنین فرمود: هیچ طعامی-بعنوان جیره زندانیان-برای شما نمی‌آورند مگر آنکه من تاویل و حقیقت آن طعام و مال آن را برای شما بیان می‌کنم. آری من به این اسرار آگاهی دارم، و همین خود شاهد صدق دعوت من است به دین توحید. </p> <p>البته این معنا در صورتی است که ضمیر در <em>بتاویله</em> به طعام برگردد، که در این صورت یوسف (ع) خواسته است معجزه‌ای برای نبوت خود ارائه داده باشد، نظیر گفتار مسیح (ع) به بنی اسرائیل که فرمود: <span class="aya" rel="3_49" data-words="35-51">و أنبئکم بما تأکلون و ما تدخرون فی بیوتکم إن فی ذلک لآیة لکم إن کنتم مؤمنین</span><span class="footnote" rel="1" title="سوره آل عمران، آیه ۴۹">*</span>. مؤید این معنا پاره‌ای از روایاتی است که از طرق امامان اهل بیت (ع) وارد شده، و به زودی در بحث روایتی خواهد آمد-   <code class="page" rel="11,235"/> ان شاء اللَّه تعالی. </p> <p>و اما بنا بر اینکه ضمیر مذکور به رؤیایی که دیده بودند برگردد معنای آیه چنین می‌شود  من خیلی زود تاویل خواب شما را برایتان بیان می‌کنم، حتی قبل از اینکه طعام شما را بیاورند من خوابتان را تعبیر می‌کنم و لیکن این معنا که در حقیقت وعده به تسریع در قضای حاجت آنان است از نظر سیاق آیات معنای بعیدی است. </p> <p><code class="aya" rel="12_38"/> <span class="aya" rel="12_37-38" data-words="12-36">ذلکما مما علمنی ربی إنی ترکت ملة قوم لا یؤمنون بالله و هم بالآخرة هم کافرون، و اتبعت ملة آبائی إبراهیم و إسحاق و یعقوب</span> در این دو آیه این معنا را گوشزد فرموده که علم به تعبیر خواب و خبر دادن از تاویل احادیث از علوم عادی و اکتسابی نیست که هر کس بتواند فرا گیرد، بلکه این علمی است که پروردگارم به من موهبت فرموده، آن گاه علت این معنا را اینطور بیان کرده که: چون من ملت و کیش مشرکین را پیروی نکرده‌ام، بلکه ملت پدرانم ابراهیم و اسحاق و یعقوب را پیروی نموده‌ام، و خلاصه بدان سبب است که من دین شرک را واگذاشته، دین توحید را پیروی نموده‌ام. </p> <p>و اگر مشرکین را فاقد ایمان به خدا و روز جزا خوانده، نه از این جهت است که مشرکین فاقد ایمان به خدا و معادند، چون مشرکین هم خدا را قبول دارند و هم معاد را، بلکه از این باب است که در باره مبدأ شرک می‌ورزند، و در باره معاد هم قائل به تناسخند، هم چنان که در جلد قبلی این کتاب گذشت. و در دین توحید، آن شرکایی که مشرکین قائلند-حال چه شریک در تاثیر بدانند و چه شریک در عبادت-هیچیک خدا نیستند. و همچنین تناسخ و برگشتن ارواح با بدنهای دیگر و متنعم شدن ارواح پاک و معذب شدن ارواح ناپاک در زندگی دیگر، در دین توحید معاد نیست و به همین جهت بود که یوسف (ع) ایمان به خدا و روز جزا را از مشرکین نفی کرد، و کفرشان را نسبت به معاد با تکرار ضمیر، تاکید نمود و فرمود: <span class="aya" rel="12_37" data-words="23-27">و هم بالآخرة هم کافرون</span>. آری، کسی که ایمان به خدا ندارد به طریق اولی ایمان به بازگشت به سوی خدا ندارد. </p> <p>و این کلام که خداوند متعال از قول یوسف نقل کرده اولین باری است که یوسف در مصر خود را و نسب خود را معرفی نموده و اظهار کرده که اهل بیت ابراهیم و اسحاق و یعقوب است. </p> <p> <span class="aya" rel="12_38" data-words="10-31">ما کان لنا أن نشرک بالله من شیء ذلک من فضل الله علینا و علی الناس و لکن أکثر الناس لا یشکرون</span> یعنی خدای سبحان برای ما اهل بیت راهی به شرک نگذاشته، و ما را از آن منع<code class="page" rel="11,236"/> کرده و این منع، خود از فضل و نعمت خداست بر ما اهل بیت و بر همه مردم، اما بیشتر مردم شکر این نعمت را بجا نیاورده، بلکه بدان کفر می‌ورزند. </p> <p>اما اینکه خداوند راهی به شرک برای آنان نگذاشته ، باید دانست که این از باب جبر و الجاء نیست، بلکه از باب تایید و تسدید است، چون خداوند ایشان را به نعمت نبوت و رسالت اختصاص داده، و خدا داناتر است که رسالت را در چه دودمانی قرار می‌دهد، در نتیجه انبیاء به توفیق و تایید خداوندی از هر خطا و گناهی عصمت می‌ورزند، و به دین توحید می‌گرایند. </p> <h3> <span class="title" rel="12_38 12_35 12_36 12_37 12_39 12_40 12_41 12_42">شرحی در مورد اینکه وجود مخلصین و معصومین (علیهم السلام) فضل و فیض خدا بر ایشان و بر مردم است و موجب پایداری و استمرار راه حق در میان نوع بشر است</span> </h3> <p> و اما اینکه فرمود: این از فضل خدا است بر ما اهل بیت و بر مردم این نیز بدان جهت است که خداوند ایشان را تایید نموده. و این خود بالاترین فضل است، مردم هم می‌توانند و در وسع و طاقتشان هست که به آنان مراجعه نموده و به پیروی ایشان رستگار و به هدایت ایشان مهتدی شوند، پس فضل بر مردم هم هست. </p> <p>و اما اینکه بیشتر مردم قدر نمی‌دانند به خاطر این است که این نعمت را یعنی نعمت نبوت و رسالت را کفران می‌کنند در نتیجه اعتنایی به آن ننموده، حاملین آن را پیروی نمی‌نمایند. و یا به عبارتی به خاطر این است که نعمت توحید را کفران نموده از ملائکه و یا جن و انس شریک برای خدا می‌گیرند و آنها را به جای خدا می‌پرستند. </p> <p>این آن معنایی است که بیشتر مفسرین برای آیه ذکر کرده‌اند. </p> <p>و بنا بر این قول سؤالی باقی می‌ماند و آن این است که مگر مساله توحید و نفی شرک از مسائلی است که محتاج به سفارش و بیان انبیاء باشد که در این آیه آن را نعمتی دانسته که مردم به وسیله پیروی انبیاء بدان نائل میشوند؟ با اینکه مساله توحید مساله‌ای است فطری و از مستقلات عقلی که انبیاء (ع) و سایر مردم در درک آن یکسانند. و اگر مردمی نسبت به آن کفر می‌ورزند به خاطر اینست که نمی‌خواهند ندای فطرت و و جدان را اجابت کنند، نه ندا و دعوت انبیا را. </p> <p>جواب این سؤال این است: همانطوری که عنایت خداوند نسبت به بندگانش ایجاب کرده که این نوع از انسان را هم از راه الهام و ارتکاز عقلی مجهز به درک خیر و شر و تقوا و فجور نموده و هم مجهز به درک احکام دینی و قوانین شرعیش کند-و وجوب این معنا در بحث‌های گذشته ما مکرر توضیح داده شد-همچنین عنایت او واجب می‌کند که افرادی از این نوع انسانی را به نفوسی طیب و طاهر و دلهایی سلیم و مستقیم مجهز نماید تا ملازم فطرت اصلی بوده لحظه‌ای از راه توحید به سوی شرک منحرف نگشته و در نتیجه اصل توحید در تمامی ادوار و<code class="page" rel="11,237"/> اعصار در میان این نوع باقی بماند، و قرن به قرن روح سعادت هم چنان زنده بماند. دلیل این معنا همان ادله‌ای است که نبوت و وحی را لازم و ضروری می‌کند. چون فرض شرک و نسیان توحید از افراد عادی انسان ممتنع نیست، و بلکه ممکن و جایز است، و وقتی امری نسبت به یک فرد جایز و ممکن باشد نسبت به همه افراد نیز جایز و ممکن است. و فرض مشرک شدن همه افراد و فراموش کردن توحید مساوی است با فرض فساد این نوع و بطلان غرضی که خداوند از خلقت این نوع داشته. </p> <p>و به همین جهت بر او واجب است که در میان این نوع افرادی داشته باشد که همواره دارای اخلاص در توحید باشند و امر توحید را زنده نگهدارند، از آن دفاع نموده و مردم را از خواب غفلت و جهالت بیرون نمایند، و برای آنان ادله توحید را اقامه نموده و شواهد و معجزات آن را ارائه دهند. و این رابطه که در حقیقت رابطه تعلیم و تعلم است نه سوق (از ناحیه انبیا) و متابعت (از ناحیه مردم) همواره برقرار باشد. </p> <p>و اگر کسی قانع شد که حتما چنین نفوسی باید در هر عصری در میان مردم باشند در حقیقت مساله نبوت انبیاء و امامت ائمه را قبول کرده، و پذیرفته که وجود انبیا (ع) فضل و نعمتی است از ناحیه خدای متعال، هم بر خود آن حضرات که هستیشان داده و به تربیت ربوبی خود توحید را تعلیمشان داده و مبعوثشان کرده، و هم بر همه مردم که چنین افرادی را برای آنان نصب نموده تا حق را به یادشان بیاورند و فطرت خواب‌آلودشان را بیدار کنند و در برابر غفلت و ضلالتشان از حق دفاع نمایند، چون اشتغال مردم به امور و اعمال مادی و ممارستشان در امور حسی ایشان را به سوی لذات جلب نموده و به پستی وادار می‌سازد، و اگر در هر دوره و عصری مردانی خداشناس و خداپرست و افرادی که خدا با توجه خالص به قیامت پاک و خالصشان کرده نبوده باشند، گمراهی و کوری سراسر زمین را احاطه می‌نماید، و واسطه فیض بین زمین و آسمان قطع و غایت خلقت باطل گشته، زمین اهل خود را فرو می‌برد. </p> <p>و از همین جا معلوم می‌شود که در معنای آیه شریفه حق این است که آیه را بر همین حقیقت حمل نموده، آن را چنین معنا کنیم: خداوند با تایید خود ما را چنان مؤید کرده که دیگر راهی به سوی شرک برای ما باقی نگذاشته، و این مصون بودن‌مان از شرک از فضلی است که خدا بر ما کرده (و از این بالاتر نعمتی نیست)، زیرا نهایت درجه سعادت آدمی و رستگاری بزرگش به داشتن چنین هدایتی است. </p> <p>و نیز فضلی است که خدا بر همه مردم کرده، زیرا با بودن ما انبیاء، مردم بعد از نسیان متذکر شده و پس از غفلت از فطریات خود متنبه می‌گردند، و با تعلیم ما از خطر جهل رهایی<code class="page" rel="11,238"/> یافته و بعد از انحراف و کجی، مستقیم می‌شوند و لیکن بیشتر مردم شکر این نعمت را بجا نمی‌آورند، و این فضل خدا را کفران نموده بدان اعتنایی نمی‌کنند، و به جای اینکه با آغوش باز پذیرای آن باشند از آن روی می‌گردانند. </p> <p>این آن معنایی است که به نظر ما رسیده. ولی بعضی<span class="footnote" rel="1" title="مجمع البیان، ج ۵، ص ۲۳۳">*</span> از مفسرین در معنای آن گفته‌اند: مشار الیه <em>ذلک</em> در <span class="aya" rel="12_38" data-words="18-22">ذلک من فضل الله علینا...</span> علم به تاویل احادیث است. و لیکن همانطوری که ملاحظه می‌کنید، این معنایی است که از سیاق آیه به دور است. </p> <h3> <span class="title" rel="12_39"><span class="phrase">معنای <em rel="fa_12_39_5-5" data-sentence="6:136">خیر</em> و بیان حجت قاطعی که در جمله: <span class="aya" rel="12_39" data-words="4-11">أ أرباب متفرقون خیر أم الله الواحد القهار</span> نهفته است</span></span> </h3> <p> <code class="aya" rel="12_39"/> <span class="aya" rel="12_39" data-words="1-11">یا صاحبی السجن أ أرباب متفرقون خیر أم الله الواحد القهار</span> <span class="phrase">کلمه <em rel="fa_12_39_5-5" data-sentence="5:275">خیر</em> از نظر وزن وصفی است که از ماده <em>خار، یخار، خیرة</em> اشتقاق یافته که این ماده به معنای انتخاب و اختیار کردن یکی از دو چیز و یا دو عملی است‌که به وجهی در انجام و یا اخذ آن در تردید باشد، و خیر از آن دو، آن است که در مطلوبیت و فضیلت، برتری بر دیگری داشته اخذ آن متعین باشد.</span> پس خیر از دو عمل، آن عملی است که انجام آن متعین باشد. و خیر از دو چیز آن است که از جهت انتخاب مطلوب باشد، مثلا خیر از دو مال، آن مالی است که از جهت تمتع و استفاده مطلوبتر باشد. و خیر از دو خانه، آن خانه‌ای است که از جهت سکنی مطلوب‌تر باشد. و خیر از دو انسان، آن فردی است که از جهت مصاحبت بهتر باشد. و خیر از دو رأی، آن رأیی است که اخذ به آن بهتر باشد. و خیر از دو اله، آن معبودیست که از جهت پرستش بهتر باشد. و از همین جا است که اهل ادب گفته‌اند اصل این کلمه:  <em>أخیر: خوبتر</em> و به صیغه افعل التفضیل بوده، و لیکن حقیقت مطلب این است که کلمه مذکور صفت مشبهه‌ای است که بر حسب ماده خود معنای افعل التفضیل را افاده نموده و برتری را می‌رساند. </p> <p>از آنچه گذشت روشن گردید که جمله‌ <span class="aya" rel="12_39" data-words="4-11">أ أرباب متفرقون خیر أم الله الواحد القهار...</span> در سیاق بیان دلیل بر معین شدن خدای تعالی برای پرستش است. و به عبارت روشن‌تر اگر فرض شود که میان عبادت خدا و سایر معبودهای ادعایی تردید شود، عبادت خدای تعالی متعین است، نه اینکه بخواهد بگوید: حق موجود تنها خدای تعالی است نه ارباب‌های غیر او. و یا اینکه بگوید: تنها معبودی که مبدأ و معاد موجودات است خدای تعالی است، نه معبودهای دیگر، زیرا این چند معنا با کلمه خیر سازگار نیست چون این کلمه را در باره چیزی اطلاق می‌کنند که از جهت مطلوبیت و اخذ به نحوی تعین داشته باشد، پس اینکه فرمود آیا   <code class="page" rel="11,239"/> خدا بهتر است یا ارباب‌های متفرق مقصودش از این پرسش، تعین یکی از دو طرف بوده از نظر اخذ، و اخذ ارباب همان عبادت و پرستش آن است. </p> <p>و اگر معبودهای مردم معاصر خود را <em>ارباب متفرق</em> نامیده از این جهت بوده که مردم ملائکه را می‌پرستیدند و معتقد بودند که ملائکه صفات خدا و یا تعینات ذات مقدس اویند، و جهات خیر و سعادت در عالم هر کدام به یکی از آنها مستند است. خلاصه، در میان صفات خدا نظمی طولی و یا عرضی قائل بودند که خود مستلزم تفرقه در آنها بود، و هر صفتی را به اعتبار شان و موقعیتی که دارد می‌پرستیدند: یکی را اله علم و یکی را اله قدرت، یکی را اله آسمان و یکی را اله زمین، یکی را اله حسن و دیگری را اله حب و یکی را اله امنیت و فراوانی ارزاق می‌شمردند. و نیز جن را می‌پرستیدند و آنها را مبادی شر در عالم دانسته، مرگ و میر و زوال نعمت و فقر و زشتی و درد و اندوه و امثال آن را به آنها استناد می‌دادند. </p> <p>و نیز کملین از اولیاء و جباران از سلاطین و پادشاهان و امثال ایشان را می‌پرستیدند، و در نتیجه خدایان متفرقی را پرستش می‌کردند، چون معلوم است که اعیان کملین و جن و ملک و همچنین بتها و تمثالهایی که از آنان درست می‌کردند تا به وسیله آنها به آنان توجه نمایند متعدد و متفرق بودند. </p> <p>تقابلی که میان جمله‌ <span class="aya" rel="12_39" data-words="4-6">أ أرباب متفرقون</span> با جمله‌ <span class="aya" rel="12_39" data-words="8-11">أم الله الواحد القهار</span> برقرار نموده خود افاده می‌کند که کلمه اللَّه در نظر معنا خلاف آنچه را که از ارباب متفرق فهمیده می‌شود افاده می‌کند، چون تقابل ناگزیر میان دو چیز می‌اندازند که خلاف و ضد یکدیگرند. </p> <p>بنا بر این، کلمه مذکور علمی است (البته علمیتش به خاطر غلبه در استعمال پیدا شده) که هر جا به میان آید مقصود از آن ذات مقدس الهی است که حقیقت است و بطلان در او راه ندارد، وجود است و عدم و فناء در او راه نمی‌یابد، و چنین وجودی ممکن نیست که حد محدود و امد ممدودی برایش فرض شود، زیرا هر محدودی پس از حدش معدوم است، و هر ممدودی بعد از امدش باطل، پس خدای تعالی ذاتی است غیر محدود و وجودی است واجب و غیر متناهی. و چون چنین است ممکن نیست صفتی برایش فرض شود که خارج از ذات و مباین با خود او باشد، هم چنان که حال صفات او همین طور است، چون اگر ذات او با صفاتش مغایر باشد لازمه‌اش این می‌شود که ذاتش محدود باشد و در ظرف صفت موجود نباشد، و محتاج باشد صفت را در ظرف خود نیابد. </p> <p>و هم چنان که ممکن نیست میان ذات و صفاتش مغایرت باشد میان صفات ذاتیش از قبیل علم و قدرت و حیات نیز ممکن نیست مغایرت و جدایی را فرض کرد، زیرا مغایرت در آنها<code class="page" rel="11,240"/> نیز باعث محدودیت می‌شود، چون وقتی مثلا علم غیر از قدرت و حیات باشد باید علم محدود باشد و در ظرف قدرت و حیات وجود نداشته باشد، و همچنین قدرت و حیات، و اگر در داخل ذات حدودی فرض شود که داخل حد در خارج آن وجود نداشته باشد قهرا ذات با صفات هم متغایر می‌شود، و کثرت و حد پدید می‌آید. و همه اینها اموری است که وثنیها بر حسب آنچه که از معارف ایشان در دست است بدان اعتراف دارند. </p> <p>بنا بر این، مثبتین خدای سبحان اگر التفات و توجه داشته باشند، شکی نخواهند داشت که خدای سبحان موجودی است که وجودش فی نفسه و ثبوتش بذاته است، و غیر او هیچ موجودی بدین صفت نیست، و او هر چه از صفات کمال که دارد عین ذاتش می‌باشد، نه زائد بر آن. </p> <p>و همچنین خود صفاتش نیز زائد بر یکدیگر نیست بلکه عین هم است، پس او در عین اینکه علم است قدرت و حیات نیز هست. </p> <p>پس خدای تعالی احدی الذات و الصفات است، یعنی در موجود بالذات بودن واحد است و هیچ چیزی در قبالش نیست مگر آنکه موجود به وسیله اوست، نه مستقل در وجود، و همچنین واحد در صفات است، یعنی هیچ صفتی که دارای حقیقت و واقعیت باشد تصور نمی‌شود مگر اینکه عین ذات او است، و در نتیجه او بر هر چیز قاهر است و هیچ چیز بر او قاهر نیست. </p> <p>اشاره به این معانی بود که یوسف را وادار کرد به اینکه خدا را به وحدت و قهاریت توصیف نموده بگوید: <span class="aya" rel="12_39" data-words="8-11">أم الله الواحد القهار</span> یعنی او واحد است، اما نه واحدی عددی که اگر یکی دیگر اضافه‌اش شود دو تا گردد، بلکه واحدی است که نمی‌توان در قبالش ذات دیگری تصور کرد، زیرا هر چیز که تصور و فرض شود وجودش از اوست نه از خودش. و نیز نمی‌توان در قبالش صفتی فرض کرد، و هر چه فرض شود عین ذات او است، و اگر عین ذات او نباشد باطل خواهد شد، و همه اینها به خاطر این است که خدای تعالی وجودی است بحت (خالص) و بسیط که به هیچ حدی محدود و به هیچ نهایتی منتهی نمی‌شود. </p> <p>و با این سؤال و توصیف اربابها به وصف تفرق، و توصیف خدای تعالی به وصف واحد و قهار، حجت را بر خصم تمام کرد، زیرا واحد و قهار بودن خدای تعالی هر تفرقه‌ای را که میان ذات و صفات فرض شود باطل می‌سازد، پس ذات عین صفات، و صفات عین یکدیگرند، و هر که ذات خدای را بپرستد ذات و صفات را پرستیده، و هر که علم او را بپرستد ذات او را هم پرستیده، و اگر علم او را بپرستد و ذاتش را نپرستد نه او را پرستیده و نه علم او را، و همچنین سایر صفات او. </p> <p>پس اگر میان عبادت او و یا ارباب متفرق تردیدی فرض شود، عبادت او متعین است، <code class="page" rel="11,241"/> نه ارباب متفرق، زیرا ممکن نیست أرباب متفرق فرض بشود و در عین حال تفرقه در عبادت لازم نیاید. </p> <p>شبهه‌ای که در این میان باقی می‌ماند و عموم بت‌پرستان بدان اعتماد نموده‌اند این است که خدای سبحان شانش اجل و ارفع از آن است که عقول ما به او احاطه یابد و یا فهم ما او را درک نماید، و چون چنین است ممکن نیست بتوانیم با عبادت متوجه او شویم، و نمی‌توانیم با اظهار عبودیت و خضوع در برابرش به درگاهش تقرب جوییم. آنچه برای ما امکان دارد این است که متوجه بعضی از مخلوقات شریفه او-که در تدبیر نظام عالمی-تاثیر دارند شده و به وسیله آنها به درگاه او تقرب جوییم و آنها نزد او شفیعمان شوند، در مقام پاسخ از این سؤال یوسف (ع) فرمود: <span class="aya" rel="12_40" data-words="1-6">ما تعبدون من دونه إلا أسماء...</span>. <code class="aya" rel="12_40"/> </p><h3> <span class="title" rel="12_40 12_35 12_36 12_37 12_38 12_39 12_41 12_42">استدلال یوسف (علیه السلام) در رد پرستش آلهه و اثبات توحید عبادی</span> </h3> <p> <span class="aya" rel="12_40" data-words="1-25">ما تعبدون من دونه إلا أسماء سمیتموها أنتم و آباؤکم ما أنزل الله بها من سلطان إن الحکم إلا لله أمر ألا تعبدوا إلا إیاه...</span> یوسف (ع) نخست خطاب را به دو رفیق زندانیش اختصاص داد و سپس عمومیش کرد، چون حکمی که در آن خطابست اختصاص به آن دو نداشته، بلکه همه بت‌پرستان با آن دو نفر شرکت داشته‌اند. </p> <p>و تعبیر ما تعبدون الا اسماء کنایه از این است که مسمیاتی در وراء این اسماء وجود ندارد، و در نتیجه عبادت ایشان در مقابل اسمایی از قبیل اله آسمان و اله زمین و اله دریا و اله خشکی و اله پدر و اله مادر و اله فرزند و نظایر آن صورت می‌گیرد. </p> <p>و این معنا (که در ورای این اسماء مسمیاتی وجود ندارد) را با جمله‌ <span class="aya" rel="12_40" data-words="8-10">أنتم و آباؤکم</span> تاکید نمود، چه از این جمله حصر استفاده می‌شود، و معنایش این است که این اسامی را غیر خود شما کسی وضع نکرده، تنها شما و پدرانتان آنها را وضع نموده‌اید. </p> <p><span class="phrase">آن گاه برای بار دوم این معنا را با جمله‌ <span class="aya" rel="12_40" data-words="11-16">ما أنزل الله بها من سلطان</span> تاکید کرد، چون <em rel="fa_12_40_16-16" data-sentence="138:265">سلطان</em> به معنای برهان است چون برهان بر عقول سلطنت دارد، و معنای جمله این است که: خداوند در باره این اسماء و این نامگذاریها برهانی نفرستاده که دلالت کند بر اینکه در ما ورای آنها مسمیاتی وجود دارد، تا در نتیجه الوهیت را برای آنها ثابت نموده عبادت شما و آنها را تصحیح نماید.</span> </p> <p><span class="phrase">ممکن هم هست ضمیر <em rel="fa_12_40_14-14" data-sentence="17:389">بها</em> به عبادت برگردد، و معنا این باشد که: خداوند حجتی بر پرستش آنها نفرستاده، مثلا برای آنها شفاعت اثبات نکرده، و یا آنها را مستقل در تاثیر ندانسته تا عبادت و توجه به آنها صحیح شود، چون به هر حال امور به دست خداست،  (او باید در این باره <code class="page" rel="11,242"/> اجازه دهد) و جمله‌ <span class="aya" rel="12_40" data-words="17-20">إن الحکم إلا لله</span> اشاره به همین نکته دارد.</span> </p> <p>و مفاد این جمله جای هیچگونه تردیدی نیست، زیرا حکم در هر امری که تصور شود جز از ناحیه کسی که مالک و متصرف به تمام معنای در آن باشد صحیح و نافذ نیست و در تدبیر امور عالم و تربیت بندگان مالکی حقیقی و مدبری واقعی جز خدای سبحان وجود ندارد، پس حکم هم به حقیقت معنای کلمه منحصرا از آن اوست. </p> <p>و این جمله، جمله مفیدی است که هم نسبت به ما قبل خود و هم نسبت به ما بعد خود فایده می‌دهد، زیرا هر دو را با هم تعلیل می‌کند. اما فایده‌اش نسبت به ما قبلش یعنی جمله‌ <span class="aya" rel="12_40" data-words="11-16">ما أنزل الله بها من سلطان</span> قبلا گذشت. و اما فایده‌اش نسبت به بعدش یعنی جمله‌ <span class="aya" rel="12_40" data-words="21-25">أمر ألا تعبدوا إلا إیاه</span> برای اینکه این جمله طرف اثبات حکم را متضمن است، هم چنان که جمله قبل از آن طرف نفی حکم را متضمن بود، و می‌فرمود: <span class="aya" rel="12_40" data-words="11-16">ما أنزل الله بها من سلطان</span> و جمله مورد بحث می‌فهماند که حکم خدا در هر دو طرف نافذ است. پس کانه وقتی گفته شده: خداوند سلطان و برهانی بر آن نفرستاده <em>کسی پرسیده: </em> پس در باره عبادت چه حکمی کرده؟ در جواب گفته شده: خداوند امر کرده که کسی را جز او نپرستید و به همین منظور جمله را فعلیه آورده. </p> <p>و معنای آیه-و خدا داناتر است-این است که: شما به غیر خدا نمی‌پرستید مگر اسمایی بدون مسمی که وضعشان نکرده مگر خود شما و پدرانتان، بدون اینکه از ناحیه خدای سبحان برهانی بر آن آمده باشد، و دلالت کند بر اینکه شفعائی هستند در درگاه خدا، و یا سهمی از استقلال در تاثیر دارند. آری، چنین برهانی از ناحیه خدا نیامده تا برای شما مجوز عبادت باشد و شما با پرستش آنها از شفاعتشان بهره‌مند شوید، و یا از خیرات آنها برخوردار و از شرشان ایمن گردید. </p> <h3> <span class="title" rel="12_40"><span class="phrase">چرا دین توحید دین <em rel="fa_12_40_28-28" data-sentence="18:80">قیم</em> است؟ <span class="aya" rel="12_40" data-words="26-28">ذلک الدین القیم...</span></span> </span> </h3> <p> و اما اینکه فرمود: <span class="aya" rel="12_40" data-words="26-34">ذلک الدین القیم و لکن أکثر الناس لا یعلمون</span> اشاره است به توحید و نفی شریکی که قبلا بیان کرده بود. و <span class="phrase">کلمه <em rel="fa_12_40_28-28" data-sentence="5:66">قیم</em> به معنای قائم به امری است که در قیام خود و تدبیر آن امر قوی باشد.</span> و یا به معنای کسی است که قائم به پای خود بوده دچار تزلزل و لغزش نگردد. معنای آیه این است که: تنها دین توحید است که قادر بر اداره جامعه و سوقش به سوی سر منزل سعادت است، و آن تنها دین محکمی است که دچار تزلزل نگشته تمامی معارفش حقیقت است و بطلان در آن راه ندارد، و همه‌اش رشد است و ضلالتی در آن یافت نمی‌شود، و لیکن بیشتر مردم بخاطر انس ذهنی که به محسوسات دارند، و به خاطر اینکه در زخارف دنیای فانی فرو رفته‌اند و در نتیجه سلامت دل و استقامت عقل را از دست داده‌اند، <code class="page" rel="11,243"/> این معنا را درک نمی‌کنند. آری، اکثریت مردم را کسانی تشکیل می‌دهند که همه همشان زندگی ظاهر دنیا است و از آخرت روی گردانند. </p> <p>اما اینکه گفتیم رشد در پیروی دین توحید است و معارفش همه حقیقت و مطابق با واقع است در بیان و توضیحش همان برهانی که یوسف (ع) اقامه کرده بود کافی است. </p> <p>و اما اینکه گفتیم تنها دین توحید قادر بر اداره جامعه انسانی است دلیلش این است که نوع انسانی وقتی در سیر زندگیش سعادتمند می‌شود که سنن حیاتی و احکام معاش خود را بر اساس حق و مبنایی که مطابق با واقع باشد بنا نماید و در مقام عمل هم بر طبق آن عمل نماید، نه اینکه بر مبنای باطل و خرافی و فاقد تکیه‌گاهی ثابت بنا کند. </p> <h3> <span class="title" rel="12_39 12_40">اشاره به اینکه مفاد دو آیه: <span class="aya" rel="12_39" data-words="1-3">یا صاحبی السجن...</span> و <span class="aya" rel="12_40" data-words="1-4">ما تعبدون من دونه...</span> یک برهان بر توحید در عبادت است</span> </h3> <p> پس از همه آنچه گفته شد این معنا روشن گردید که: هر دو آیه مورد بحث، یعنی آیه <span class="aya" rel="12_39" data-words="1-3">یا صاحبی السجن</span> -تا جمله- <span class="aya" rel="12_40" data-words="22-25">ألا تعبدوا إلا إیاه</span> مجموعا یک برهان است بر توحید در عبادت، و حاصلش این است: هر معبودی که فرض شود، پرستشش به خاطر الوهیتی است که در ذات آن معبود است و به خاطر وجوب ذاتی وجود اوست، و خدای سبحان در وجودش واحد و قهار است، و نه دومی برایش تصور می‌شود، و نه با تاثیرش مؤثری دیگر فرض دارد، پس دیگر هیچ معنای صحیحی برای تعدد آلهه تصور نمی‌شود، و اگر پرستش معبود برای این است‌ که معبود مفروض شفیع در درگاه خداست، دلیلی بر شفیع بودن آن در دست نیست، زیرا اگر باشد باید از ناحیه خود خدای تعالی باشد و از ناحیه خدا هیچ دلیلی بر شفیع بودن آلهه نرسیده، علاوه بر اینکه دلیل بر خلاف آن رسیده است، زیرا خداوند از طریق عقل و همچنین به وسیله انبیا این معنا را گوشزد کرده که جز او هیچ چیزی نباید پرستش شود. </p> <p>از اینجا فساد مطلبی که بیضاوی به پیروی از کشاف در تفسیر خود آورده روشن می‌گردد. او گفته: این دو آیه دو دلیل بر توحید است، دلیل اولی که آیه‌ <span class="aya" rel="12_39" data-words="4-11">أ أرباب متفرقون خیر أم الله الواحد القهار</span> متضمن آنست دلیلی است خطابی، و دلیل دوم که آیه‌ <span class="aya" rel="12_40" data-words="1-6">ما تعبدون من دونه إلا أسماء...</span> متضمن آن است برهانی است کامل. </p> <p>آن گاه اضافه کرده که: این طرز بیان و استقلال از باب تدریج در دعوت و الزام حجت است، که نخست به طریق خطاب، رجحان و بهتری توحید را بر پرستش خدایان بیان می‌کند، و سپس برهان اقامه می‌کند بر اینکه آنچه را اینان آن را خدا می‌نامند استحقاق خدایی و پرستش را ندارند، زیرا استحقاق پرستش یا بالذات است و یا بالغیر، و هیچ یک از آن دو در این بتها و خدایان ادعایی وجود ندارد. <span class="phrase">آن گاه در آخر حقیقت مطلب را بطور صریح بیان نموده روی آن <code class="page" rel="11,244"/> دینی که حق قویم و دین مستقیم است، و عقل هم غیر آن را اقتضاء نمی‌کند و علم هم غیر آن را نمی‌پسندد انگشت می‌گذارد.<span class="footnote" rel="1" title="تفسیر بیضاوی، ط ترکیه، ص ۳۱۵">*</span> و بعید نیست که کلمه خیر (بهتر) که در آیه اولی است او را وادار به چنین اشتباهی کرده، و از این کلمه رجحان و بهتری خطابی را استظهار کرده، و از قید: <em rel="fa_12_39_8-9" data-sentence="430:32">واحد قهار</em> که در همان آیه است غفلت ورزیده.</span> </p> <p>و حال آنکه (کلمه مذکور تنها برای افاده بهتری خطابی نبوده و) از نظر خواننده محترم گذشت که هر دو آیه یک برهان را اقامه می‌کنند و آن برهانی که بیضاوی از آیه دومی استفاده کرده کار آیه دومی به تنهایی نیست، بلکه هر دو آیه مجموعا آن را افاده می‌کنند. </p> <p>و چه بسا که این دو آیه را طوری تقریر کرده‌اند که از آن دو برهان استفاده می‌شود، البته نه آن طوری که بیضاوی تقریر کرده بود. و خلاصه آن تقریر این است که: خدای واحدی که به قدرتش بر همه اسبابهای متفرقه‌ای که در عالم تاثیر دارند قاهر باشد و آنها را طوری به راه بیندازد که از آثار متفرقه و متنوعه آنها یک نظام واحد و غیر متناقض الاطراف-نظیر نظام فعلی که در این عالم مشاهده می‌کنیم-پدید آورد بهتر است از خدایان متعددی که از هر کدام آنها یک نظام و در نتیجه نظام‌های مختلف و تدابیر متضادی بوجود آید، و در نتیجه منجر به از هم پاشیدگی نظام عالم و فساد تدبیر واحد و عمومی آن شود. </p> <p>علاوه بر اینکه این خدایانی که شما آنها را خدا خوانده‌اید و آنها را می‌پرستید از خدایی جز اسم، چیز دیگری ندارند، و در خارج نه به دلیل عقل و نه به دلیل نقل از مسمای آن اسماء خبری و اثری نیست، چون عقل جز بر توحید راهنمایی نمی‌کند. نقل هم که همان گفتار انبیاء است جز بر توحید دلالت ندارد، و انبیاء (ع) از ناحیه وحی مامور نشده‌اند مگر بر اینکه خدایی جز اللَّه پرستش نشود.<span class="footnote" rel="2" title="تفسیر المنار، ج ۱۲، ص ۳۰۷ و ۳۰۸">*</span> و این تقریر بطوری که ملاحظه می‌فرمایید، آیه اولی را از نظر معنا نازل منزله آیه <span class="aya" rel="21_22" data-words="1-7">لو کان فیهماآلهة إلا الله لفسدتا</span> -اگر در زمین و آسمان خدایان متعددی می‌بود هر آینه آسمان و زمین فاسد می‌شد<span class="footnote" rel="3" title="سوره انبیاء، آیه ۲۲">*</span> می‌کند و آن گاه آیه دومی را در نفی الوهیت غیر خدا عمومیت داده هم شامل نفی آلهه بالذات می‌کند و هم نفی آلهه‌ای که خدا اجازه شفاعتشان داده. </p> <p>       <code class="page" rel="11,245"/> و <span class="phrase">این تقریر چند اشکال دارد: یکی اینکه بدون هیچ مقیدی کلمه <em rel="fa_12_39_9-9" data-sentence="56:401">قهار</em> را مقید کرده، چون خدای تعالی همانطور که قاهر بر اسباب است در تاثیر آنها، همچنین قاهر بر تمامی اشیاء است در ذات و صفات و آثار آنها، پس برای او نه در وجودش دومی هست، و نه در استقلال در ذات و تاثیرش، و با یگانه بودنش در قاهریت علی الاطلاق دیگر فرض ندارد که چیزی مستقل و بی نیاز از او باشد و یا امری مستقل از امر او باشد، و هر معبودی که فرض شود یا باید در ذات و آثارش مستقل از او باشد و یا تنها در آثارش.</span> و هر دو فرض بطوری که ظاهر شد محال است. </p> <p>دوم اینکه در این تقریر فقط آیه دومی تعمیم داده شده، و حال آنکه هیچ دلیلی بر عمومیت آن نیست، زیرا آیه مذکور بطوری که ملاحظه گردید اله بودن آلهه را منوط به اذن خدا و حکم او کرده، و این اناطه از ظاهر آیه، یعنی جمله‌ <span class="aya" rel="12_40" data-words="11-20">ما أنزل الله بها من سلطان إن الحکم إلا لله</span> استفاده می‌شود. و پر واضح است که این قسم الوهیت که منوط به اذن خدا و حکم او باشد الوهیت شفاعت است نه الوهیت ذاتی. و یا به عبارتی الوهیت بالغیر است نه اعم از الوهیت بالذات و بالغیر هر دو. </p> <p><code class="aya" rel="12_41"/> <span class="aya" rel="12_41" data-words="1-21">یا صاحبی السجن أما أحدکما فیسقی ربه خمرا و أما الآخر فیصلب فتأکل الطیر من رأسه قضی الأمر الذی فیه تستفتیان</span> معنای آیه روشن است، و از قرینه مناسبت استفاده می‌شود که جمله: <span class="aya" rel="12_41" data-words="4-5">أما أحدکما...</span> تاویل رؤیای آن شخصی بوده که گفته است: <span class="aya" rel="12_36" data-words="8-11">إنی أرانی أعصر خمرا</span> و جمله <span class="aya" rel="12_41" data-words="9-11">و أما الآخر...</span> تاویل رؤیای آن دیگری بوده است. </p> <p>و اینکه فرمود: <span class="aya" rel="12_41" data-words="17-21">قضی الأمر الذی فیه تستفتیان</span> خالی از اشعار بر این نکته نیست که یکی از آن دو نفر بعد از شنیدن تاویل رؤیایش خود را تکذیب کرد و گفت که من چنین خوابی ندیده بودم. و بعید نیست که آن شخص، دومی بوده که وقتی از یوسف شنید که به زودی به دار کشیده می‌شود و مرغان از سرش می‌خورند، خود را تکذیب کرده. و با همین اشعار آن روایاتی که از طرق ائمه اهل بیت (ع) رسیده تایید می‌شود، چون در آنها چنین آمده که دومی به یوسف گفت: من در آنچه که برایت تعریف کردم دروغ گفتم و چنین خوابی ندیده بودم. </p> <p>یوسف (ع) هم در پاسخش گفت: <span class="aya" rel="12_41" data-words="17-21">قضی الأمر الذی فیه تستفتیان</span> یعنی تاویلی که از من خواستید حتمی و قطعی شد و دیگر مفری از آن نیست. </p> <p><code class="aya" rel="12_42"/> <span class="aya" rel="12_42" data-words="1-19">و قال للذی ظن أنه ناج منهما اذکرنی عند ربک فأنساه الشیطان ذکر ربه فلبث فی السجن بضع سنین</span> <span class="phrase">همه ضمیرهایی که در <em>قال</em> و در <em>ظن</em> و در <em rel="fa_12_42_15-15" data-sentence="54:267">لبث</em> هست به یوسف برمی‌گردد و <code class="page" rel="11,246"/> معنای آن این است که: یوسف به آن کسی که می‌پنداشت که او به زودی نجات می‌یابد گفت که مرا در نزد ربت یادآوری کن، و چیزی به او بگو که عواطف او را تحریک کنی شاید به وضع من رقتی کند و مرا از زندان بیرون آورد.</span> </p> <p>و اگر از اعتقاد یوسف به <em>ظن: پندار</em> تعبیر کرده با اینکه یوسف نسبت به آنچه که در تعبیر خواب آن دو گفته بود یقین داشت نه پندار-به شهادت اینکه دنبالش تصریح کرده به اینکه این دو تعبیر بطور قطع واقع خواهد شد، و نیز اضافه کرده که خدایش علم تاویل احادیث را به او آموخته-شاید بدین جهت بوده که کلمه <em>ظن</em> در مطلق اعتقاد استعمال می‌شود، و در قرآن هم نظایرش هست، مانند آیه‌ <span class="aya" rel="2_46" data-words="1-5">الذین یظنون أنهم ملاقوا ربهم</span>.<span class="footnote" rel="1" title="کسانی که معتقد بودند خدا را ملاقات خواهند کرد سوره بقره، آیه ۴۶">*</span> و اما اینکه بعضی<span class="footnote" rel="2" title="تفسیر عیاشی، ج ۲، ص ۱۷۷">*</span> از مفسرین در پاسخ سؤال بالا گفته‌اند اطلاق ظن بر اعتقاد برای این بوده که دلالت کند بر اینکه تاویلی که یوسف کرده از اجتهاد خودش بوده و نسبت به آن یقین نداشته صحیح نیست، زیرا گفتیم که خود یوسف تصریح کرده به اینکه نسبت به وقوع آن یقین دارد، و خدای سبحان هم گفته او را با جمله‌ <span class="aya" rel="12_21" data-words="22-26">و لنعلمه من تأویل الأحادیث</span> تایید کرده، و این با اجتهاد ظنی منافات دارد. </p> <p>بعضی<span class="footnote" rel="3" title="الدر المنثور، ج ۴، ص ۲۱">*</span> هم احتمال داده‌اند که ضمیر در <em>ظن</em> به موصول برگردد، و معنا این باشد که  یوسف به آن رفیق زندانیش که می‌پنداشت از زندان رها می‌شود چنین و چنان گفت . این احتمال در صورتی که سیاق با آن مساعدت کند عیبی ندارد. </p> <p>ضمیرهایی که در جمله‌ <span class="aya" rel="12_42" data-words="11-14">فأنساه الشیطان ذکر ربه</span> هست همه به کلمه <em>الذی</em> بر می‌گردد، و معنایش این است که: شیطان از یاد رفیق زندانی یوسف محو کرد که نزد ربش از یوسف سخن به میان آورد، و همین فراموشی باعث شد که یوسف چند سالی دیگر در زندان بماند. </p> <p>و بنا به گفته ما معنای <em>ذکر رب</em>  <em>یاد کردن نزد رب</em> است نه <em>یاد خدا</em> . <span class="phrase">کلمه  <em rel="fa_12_42_18-18" data-sentence="6:25">بضع</em> عدد کمتر از ده را گویند.</span> </p> <h3> <span class="title" rel="12_42 12_35 12_36 12_37 12_38 12_39 12_40 12_41">توسل به اسباب منافاتی با اخلاص ندارد، بلکه اعتماد بر اسباب با اخلاص منافات دارد</span> </h3> <p> و اما اینکه دو ضمیر مذکور را به یوسف برگردانیم و در نتیجه معنا چنین شود که: شیطان یاد پروردگار یوسف را از دل او ببرد و لا جرم در نجات یافتن از زندان دست به دامن غیر آورد و به همین جهت خدا عقابش کرد و چند سال دیگر در زندان بماند، هم چنان که بعضی از مفسرین     <code class="page" rel="11,247"/> هم گفته‌اند: و چه بسا به روایت هم نسبت داده باشند (احتمال ضعیفی است که) با نص کتاب مخالفت دارد. </p> <p>چون صرفنظر از ثنایی که خداوند در این سوره از آن جناب نموده تصریح کرده بر اینکه او از مخلصین بوده. و نیز تصریح کرده که مخلصین کسانیند که شیطان در ایشان راه ندارد. </p> <p>و اخلاص برای خدا باعث آن نمی‌شود که انسان به غیر از خدا متوسل به سبب‌های دیگر نشود، زیرا این از نهایت درجه نادانی است که آدمی توقع کند که بطور کلی اسباب را لغو بداند و مقاصد خود را بدون سبب انجام دهد. بلکه تنها و تنها اخلاص سبب می‌شود که انسان به سبب‌های دیگر دلبستگی و اعتماد نداشته باشد. و در جمله‌ <span class="aya" rel="12_42" data-words="8-10">اذکرنی عند ربک</span> قرینه‌ای که دلالت کند بر دلبستگی یوسف (ع) به غیر خدا وجود ندارد. بعلاوه جمله‌ <span class="aya" rel="12_45" data-words="1-9">و قال الذی نجا منهما و ادکر بعد أمة...</span> خود قرینه روشنی است بر اینکه فراموش کننده ساقی بوده نه یوسف. </p> <h3>بحث روایتی‌ <span class="title" rel="12_42">چند روایت که در آنها جمله: <span class="aya" rel="12_42" data-words="8-10">اذکرنی عند ربک</span> بر یوسف (علیه السلام) خرده گرفته شده و اشاره به مخالفت این روایات با صریح قرآن</span> </h3> <p> <span class="phrase">در تفسیر قمی در روایت ابی الجارود از ابی جعفر (ع) نقل شده که در ذیل آیه‌ <span class="aya" rel="12_35" data-words="1-11">ثم بدا لهم من بعد ما رأوا الآیات لیسجننه حتی حین</span> فرموده: مقصود از <em rel="fa_12_35_8-8" data-sentence="194:195">آیات</em>  همان شهادت کودک و پیراهن از پشت پاره شده یوسف، و (چشم و گوش خود ملک بود که) آن دو را در حال سبقت گرفتن به طرف در دید و کشمکش آن دو را شنید، و نیز اصرار بعدی زلیخا به شوهرش در مورد حبس یوسف بود.</span> </p> <p>و در جمله‌ <span class="aya" rel="12_36" data-words="2-5">دخل معه السجن فتیان</span> فرموده: دو غلام بودند از غلامان ملک، یکی نانوا بود، و دیگری ساقی شراب او، و آن کس که به دروغ خوابی نقل کرد همان نانوا بود. </p> <p>علی بن ابراهیم قمی هم چنان حدیث را ادامه می‌دهد و چنین می‌گوید: پادشاه دو نفر را گماشته بود تا از یوسف محافظت کنند، وقتی وارد زندان شدند از یوسف پرسیدند چه کاری از تو ساخته است؟ گفت: من خواب تعبیر می‌کنم. یکی از آن دو موکل، در خواب دیده بود انگور می‌فشارد. یوسف در تعبیرش فرمود: از زندان بیرون می‌شوی، و ساقی شراب دربار گشته شانت بالا می‌رود. آن دیگری با اینکه خوابی ندیده بود به دروغ گفت: من در خواب دیدم که بر بالای سرم نان حمل می‌کنم، و مرغان از همان بالا به نانها نوک می‌زنند. یوسف در پاسخش فرمود: پادشاه تو را می‌کشد و به دارت می‌کشد، و مرغان از سرت می‌خورند، مرد خندید و گفت: <code class="page" rel="11,248"/> من اصلا چنین خوابی ندیده‌ام. یوسف-بطوری که قرآن حکایت می‌کند-در جوابش فرمود: ای دوستان زندانی من!اما یکی از شما (آزاد می‌شود و) ساقی شراب برای صاحب خود خواهد شد و اما دیگری به دار آویخته می‌شود و پرندگان از سر او می‌خورند این امری که در باره آن از من نظر خواستید قطعی و حتمی است. </p> <p>آن گاه امام صادق (ع) در تفسیر <span class="aya" rel="12_36" data-words="26-29">إنا نراک من المحسنین</span> فرمود: یوسف  (ع) در زندان به بالین بیماران می‌رفت و برای محتاجان اعانه جمع‌آوری می‌کرد و زندانیان را گشایش خاطر می‌داد، و چون آن کس که در خواب دیده بود شراب می‌گیرد خواست از زندان بیرون شود یوسف به او گفت: مرا در نزد خدایت یاد آور و همانطور که خداوند فرموده شیطان یاد خدایش را از خاطرش ببرد.<span class="footnote" rel="1" title="تفسیر قمی، ج ۱، ص ۳۴۴">*</span> مؤلف: الفاظ این روایت مضطرب است، و ظاهرش این است که دو رفیق زندانی یوسف زندانی نبودند، بلکه گماشتگانی بودند از طرف پادشاه بر یوسف. و این معنا با ظاهر آیه <span class="aya" rel="12_42" data-words="1-7">و قال للذی ظن أنه ناج منهما</span> و همچنین آیه‌ <span class="aya" rel="12_45" data-words="2-5">قال الذی نجا منهما</span> سازگار نیست، چون خروج ایشان را از زندان نجات خوانده، و اگر زندانی نبودند نجات معنا نداشت. </p> <p>و در تفسیر عیاشی از سماعة روایت شده که از امام معنای جمله‌ <span class="aya" rel="12_42" data-words="8-10">اذکرنی عند ربک</span> را پرسیده، آن جناب فرموده مقصود عزیز است.<span class="footnote" rel="2" title="الدر المنثور، ج ۴، ص ۱۴">*</span> و در الدر المنثور است که ابن ابی الدنیا در کتاب <em>عقوبات</em> و ابن جریر و طبرانی و ابن مردویه نیز از ابن عباس روایت کرده‌اند که گفت، رسول خدا فرمود: اگر یوسف آن حرفی را که گفته بود نمی‌گفت، آن همه در زندان باقی نمی‌ماند، چون او فرج را از غیر خدای تعالی درخواست کرد.<span class="footnote" rel="3" title="روح المعانی، ج ۱۲، ص ۲۲۲">*</span> مؤلف: و نیز این روایت را از ابن منذر و ابن ابی حاتم و ابن مردویه از ابی هریره از رسول خدا (ص) نقل کرده، و عبارت روایت ایشان چنین است: خدا رحمت کند یوسف را اگر نگفته بود: مرا نزد خدایت یاد آر آن همه وقت در زندان باقی نمی‌ماند. عکرمه و حسن و دیگران نیز مثل آن را روایت کرده‌اند.<span class="footnote" rel="4" title="الدر المنثور، ج ۴، ص ۲۰">*</span> و در معنای آن روایتی است که عیاشی آن را در تفسیر خود از طربال و از ابن ابی       <code class="page" rel="11,249"/> یعقوب و از یعقوب بن شعیب از امام صادق (ع) آورده که عبارت روایت آخری چنین است: خدای تعالی به یوسف فرمود: مگر نه این بود که من تو را محبوب دل یعقوب پدرت قرار دادم، و از نظر حسن و جمال بر دیگر مردم برترت نمودم؟ مگر نه این بود که مکاریان را به سوی تو سوق دادم، و ایشان تو را از چاه بیرون آورده نجاتت دادند؟ و مگر نه این بود که من کید زنان از تو بگردانیدم؟ پس چه وادارت کرد که رعیت و مخلوقی را که ما دون من است بلند کنی و از او درخواست نمایی؟ حال که چنین کردی سالیانی چند در زندان بمان.<span class="footnote" rel="1" title="تفسیر عیاشی، ج ۲، ص ۱۷۶ و ۱۷۷، ح ۲۳،۲۵ و ۲۶">*</span> و لیکن گفتیم که این روایت و امثال آن مخالف صریح قرآن است. </p> <p>و نظیر آن روایتی است که الدر المنثور از ابن مردویه از ابن عباس نقل کرده و گفته است: یوسف سه نوبت بلغزید یکی آنجا که گفت: <span class="aya" rel="12_42" data-words="8-10">اذکرنی عند ربک</span> و یکی آنجا که به برادرانش تهمت زد و گفت: <span class="aya" rel="12_70" data-words="14-15">إنکم لسارقون</span> و یکی آنجا که گفت: <span class="aya" rel="12_52" data-words="1-6">ذلک لیعلم أنی لم أخنه بالغیب</span> پس جبرئیل پرسید آنجا که قصد کردی چطور؟ گفت: من خود را تبرئه نمی‌کنم .<span class="footnote" rel="2" title="روح المعانی، ج ۱۲، ص ۲۲۲">*</span> و بطوری که ملاحظه می‌کنید در این روایت آشکارا نسبت دروغ و تهمت به یوسف صدیق (ع) داده. </p> <p>و در بعضی از این روایات آمده که لغزشهای سه‌گانه یوسف عبارت بود از: قصد سوء به زلیخا، و <span class="aya" rel="12_42" data-words="8-10">اذکرنی عند ربک</span>، و <span class="aya" rel="12_70" data-words="14-15">إنکم لسارقون</span><span class="footnote" rel="3" title="الدر المنثور، ج ۴، ص ۲۰">*</span>. در حالی که خداوند به نص کتابش او را از این افتراها تبرئه می‌کند. </p> 
