<h2 class="sura">سوره حجر مکی است و 99 آیه دارد. </h2><h3 class="ayas">سوره الحجر آیه‌های ۱ تا ۹</h3><code class="section" rel="15_1-9"/><h3>ترجمه آیات</h3> <p> <span class="trans" rel="15_0">به نام خداوند بخشنده مهربان.  </span><span class="trans" rel="15_1">الر، این است آیات کتاب و قرآن مبین.  «۱» </span><span class="trans" rel="15_2">چه بسا که کافران دوست می‌دارند که کاش مسلمان بودند.  «۲» </span><span class="trans" rel="15_3">رهایشان کن بخورند و سرگرم بهره‌گیری از لذت‌ها باشند و آرزوها به خود مشغولشان کند که بزودی خواهند فهمید.  «۳» </span><span class="trans" rel="15_4">ما هیچ آبادی را هلاک نکردیم مگر آنکه اجلی معین داشت.  «۴» </span><span class="trans" rel="15_5">هیچ جمعیتی از اجل خود جلو نمی‌زند و از آن عقب نخواهد افتاد.  «۵» </span><span class="trans" rel="15_6">و گفتند ای کسی که بر تو ذکر نازل شده بی شک تو دیوانه‌ای.  «۶» </span><span class="trans" rel="15_7">اگر از راستگویانی چرا ملائکه را برایمان نمی‌آوری.  «۷» </span><span class="trans" rel="15_8">ما جز به حق ملائکه را نازل نمی‌کنیم و ایشان هم در این هنگام (وقتی نازل کردیم) مهلتی<code class="page" rel="12,138"/> نخواهند داشت.  «۸» </span><span class="trans" rel="15_9">این ماییم که این ذکر (قرآن) را نازل کرده‌ایم و ما آن را بطور قطع حفظ خواهیم کرد.  «۹» </span></p>               <h3>بیان آیات‌ <span class="title" rel="15_9 15_1 15_2 15_3 15_4 15_5 15_6 15_7 15_8">مفاد کلی سوره مبارکه حجر</span> </h3> <p> این سوره پیرامون استهزاء کفار به رسول خدا (ص) سخن می‌گوید که نسبت جنون به آن جناب داده و قرآن کریم را هذیان دیوانگان خوانده بودند. پس در حقیقت در این سوره رسول خدا (ص) را تسلای خاطر داده، و وی را به صبر و ثبات و گذشت از آنان سفارش می‌کند و نفس شریفش را خوشحال و مردم را بشارت و انذار می‌دهد. </p> <p>و این سوره به طوری که از آیاتش بر می‌آید در مکه نازل شده است. ولی صاحب مجمع البیان<span class="footnote" rel="1" title="مجمع البیان، ج ۶، ص ۳۲۶">*</span> از حسن نقل کرده که آیه‌ <span class="aya" rel="15_87" data-words="1-6">و لقد آتیناک سبعا من المثانی</span> را استثناء نموده و گفته که این آیه در مدینه نازل شده است. همچنین آیه <span class="aya" rel="15_90-91" data-words="1-8">کما أنزلنا علی المقتسمین، الذین جعلوا القرآن عضین</span>. ولی اشکال این قول به زودی ذکر خواهد شد. </p> <p>در این سوره آیه‌ <span class="aya" rel="15_94" data-words="1-7">فاصدع بما تؤمر و أعرض عن المشرکین...</span> قرار دارد که با یک مساله تاریخی در باره شروع دعوت اسلامی قابل انطباق است، و آن مساله این است که رسول خدا (ص) در اول بعثت، دعوت خود را علنی نکرد و تا مدت سه و یا چهار و یا پنج سال پنهانی دعوت می‌نمود، زیرا اوضاع آن قدر نامساعد بود که اجازه چنین اقدامی نمی‌داد، لذا در این مدت آحادی از مردم را که احتمال می‌داد دعوتش را قبول کنند ملاقات می‌کرد، و دعوت خود را پنهانی با آنان در میان می‌گذاشت تا آنکه خدای تعالی با آیه مذکور اجازه‌اش داد تا دعوتش را علنی کند. </p> <p>و این مطلب تاریخی را روایات وارده از طریق شیعه و سنی نیز تایید می‌کند که رسول خدا (ص) در اول بعثت تا چند سال دعوت خود را برای عموم مردم علنی نکرد تا آنکه خدای تعالی آیه‌ <span class="aya" rel="15_94-95" data-words="1-10">فاصدع بما تؤمر و أعرض عن المشرکین، إنا کفیناک المستهزئین</span> را فرستاد. آن جناب به میان مردم آمد و دعوت خود را عمومی و علنی کرد. بنا بر این می‌توان گفت که سوره مورد بحث مکی است و در ابتدای علنی شدن   <code class="page" rel="12,139"/> دعوت نازل شده است. </p> <p>و از جمله آیات برجسته‌ای که در این سوره واقع شده و حقایق بسیار مهمی از معارف الهی را در بر دارد آیه‌ <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span> و آیه‌ <span class="aya" rel="15_9" data-words="1-8">إنا نحن نزلنا الذکر و إنا له لحافظون</span> است. </p> <p><code class="aya" rel="15_1"/> <span class="aya" rel="15_1" data-words="1-7">الر تلک آیات الکتاب و قرآن مبین</span>. </p> <p><span class="phrase">اشاره <em rel="fa_15_1_2-2" data-sentence="6:50">تلک</em> به آیات کریمه، و مقصود از <em>کتاب</em> قرآن است.</span> و <span class="phrase">اگر قرآن را نکره و بدون الف و لام آورده برای اشاره به عظمت کتاب الهی است، هم چنان که کلمه <em rel="fa_15_1_2-2" data-sentence="90:62">تلک</em> که برای اشاره به دور به کار می‌رود بر همین مطلب دلالت می‌کند.</span> و معنای آیه این است که: بر خلاف آنچه کفار پنداشته و تو را دیوانه خوانده و کلام خدای را استهزاء کرده‌اند، این آیات بلند مرتبه و رفیع الدرجه‌ای که ما به تو نازل کردیم آیات کتاب الهی است، آیات قرآن عظیم الشان است که جدا کننده حق از باطل است. </p> <p>ممکن هم هست منظور از کتاب، لوح محفوظ باشد، چون از برخی از آیات قرآن بر می‌آید که قرآن در لوح محفوظ است و از همان لوح محفوظ نازل گشته، مانند آیه‌ <span class="aya" rel="56_77-78" data-words="1-6">إنه لقرآن کریم، فی کتاب مکنون</span><span class="footnote" rel="1" title="این کتاب خواندنی ارجمندیست که در کتاب نهانی بوده است سوره واقعه، آیه ۷۷ و ۷۸">*</span> و آیه‌ <span class="aya" rel="85_21-22" data-words="1-7">بل هو قرآن مجید، فی لوح محفوظ</span><span class="footnote" rel="2" title="بلکه آن خواندنی با مجدی است که در لوح محفوظ بوده است سوره بروج، آیه ۲۱ و ۲۲">*</span> بنا بر این احتمال، جمله‌ <span class="aya" rel="15_1" data-words="2-7">تلک آیات الکتاب و قرآن مبین</span> به منزله خلاصه‌ای از آیه‌ <span class="aya" rel="43_2-4" data-words="1-17">و الکتاب المبین، إنا جعلناه قرآنا عربیا لعلکم تعقلون، و إنه فی أم الکتاب لدینا لعلی حکیم</span><span class="footnote" rel="3" title="قسم به کتاب آشکار (لوح محفوظ) که ما آن را قرآن عربی قرار دادیم تا شاید شما تعقل کنید، و آن در ام الکتاب (لوح محفوظ) نزد ما هر آینه بلند مرتبه و فرزانه است سوره زخرف، آیه ۴">*</span> خواهد بود. </p> <h3> <span class="title" rel="15_2">آرزوی داشتن ایمان توسط کفار <span class="aya" rel="15_2" data-words="1-7">ربما یود الذین کفروا لو کانوا مسلمین</span> مربوط به بعد از مرگ است</span> </h3> <p> <code class="aya" rel="15_2"/> <span class="aya" rel="15_2" data-words="1-7">ربما یود الذین کفروا لو کانوا مسلمین</span>. </p> <p>این جمله مقدمه است برای نقل تهمتهایی که به پیغمبر زده و گفتند: <span class="aya" rel="15_6" data-words="3-10">یا أیها الذی نزل علیه الذکر إنک لمجنون</span>. در حقیقت جمله مورد بحث هشدار می‌دهدکه کفار با وجود کفری که دارند به زودی پشیمان شده آرزو می‌کنند که ای کاش تسلیم خدا شده بودیم و به او و به کتابش ایمان آورده بودیم اما وقتی این آرزو را می‌کنند که دیگر کار از کار گذشته است و دیگر راهی به اسلام و ایمان ندارند. </p> <p>پس مراد از جمله‌ <span class="aya" rel="15_2" data-words="1-2">ربما یود</span> ودادت و اظهار علاقه از روی آرزو است نه مطلق ودادت و محبت به دلیل جمله‌ <span class="aya" rel="15_2" data-words="5-7">لو کانوا مسلمین</span> که در مقام بیان آن مودت است، چون       <code class="page" rel="12,140"/> کلمه <em>لو</em> و همچنین کلمه <em>کانوا</em> دلالت دارند بر اینکه ودادت ایشان ودادت آرزو است، و اینکه آرزو می‌کنند ای کاش در گذشته-که از دست داده‌اند و دیگر باز نمی‌گردد-اسلام می‌داشتند. نه اینکه ای کاش امروز دارای اسلام و ایمان باشند. پس مقصود آرزوی اسلام در زندگی دنیا است. </p> <p>و بنا بر این، آیه شریفه دلالت می‌کند بر اینکه کسانی که در دنیا کفر ورزیدند به زودی-یعنی وقتی که بساط زندگی دنیا برچیده شود-از کفر خود پشیمان شده آرزو می‌کنند ای کاش در دنیا اسلام آورده بودیم. </p> <p><code class="aya" rel="15_3"/> <span class="aya" rel="15_3" data-words="1-9">ذرهم یأکلوا و یتمتعوا و یلههم الأمل فسوف یعلمون</span>. </p> <p><span class="phrase">کلمه <em rel="fa_15_3_6-6" data-sentence="5:74">یلههم</em> از <em>الهاء</em> به معنای صرفنظر کردن از کاری و اشتغال به کاری دیگر است.</span> وقتی گفته می‌شود ألهاه کذا من کذا معنایش این است که فلان کار از فلان کار بازش داشته و آن را از یادش ببرد. </p> <p>و اینکه فرمود: رهایشان کن!بخورند و کیف کنند، و آرزو بازشان بدارد دستوری است به رسول خدا (ص) به اینکه دست از ایشان بر دارد و رهایشان کند تا در باطل خود سرگرم باشند. و این تعبیر کنایه از این است که سر بسرشان نگذار، و برای اثبات حقانیت دعوتت و اثبات اینکه بزودی آرزو می‌کنند که ای کاش آن را پذیرفته بودند، با ایشان محاجه مکن، بزودی آن روز را خواهند دید و آرزوی اسلام خواهند کرد، اما وقتی که دیگر راهی بدان نداشته باشند و دیگر نتوانند ما فات را تدارک کنند. </p> <p>جمله‌ <span class="aya" rel="15_3" data-words="8-9">فسوف یعلمون</span> به منزله تعلیل دستوریست که داده است، و معنایش این است که از این جهت احتیاجی به استدلال و احتجاج نیست که خودشان به زودی می‌فهمند، چون حق و حقیقت بالأخره یک روزی ظاهر خواهد گردید. </p> <p>در این آیه شریفه علاوه بر مطلب فوق این کنایه هم هست که این بیچارگان از زندگیشان جز خوردن و سرگرمی به لذات مادی و دلخوش داشتن به صرف آرزوها و خیالات واهی بهره دیگری ندارند، یعنی در حقیقت مقام خود را تا افق حیوانات و چهارپایان پایین آورده‌اند، و چون چنین است سزاوار است آنها را به حال خود واگذار کنی و داخل انسان حسابشان نکنی، و احتجاج به حجت‌های صحیح خود را که همه بر اساس عقل سلیم و منطق انسانی است بی مقدار نسازی. </p> <p><code class="aya" rel="15_4"/><code class="aya" rel="15_5"/> <span class="aya" rel="15_4" data-words="1-10">و ما أهلکنا من قریة إلا و لها کتاب معلوم</span>... <span class="aya" rel="15_5" data-words="6-8">و ما یستأخرون</span>. </p> <p>به طوری که از سیاق بر می‌آید این دو آیه جمله قبلی را که فرمود: <span class="aya" rel="15_3" data-words="8-9">فسوف یعلمون</span> <code class="page" rel="12,141"/> تثبیت و تاکید می‌کند، و معنایش این است که: رهایشان کن که ایشان در این زندگی دنیا اسلام آور نیستند، تنها وقتی خواهان آن می‌شوند که اجلشان رسیده باشد، و آن هم به اختیار کسی نیست بلکه برای هر امتی کتاب معلومی نزد خداست که در آن اجلهایشان نوشته شده، و نمی‌توانند آن را-حتی یک ساعت-جلو و یا عقب بیندازند. </p> <p>این دو آیه دلالت دارند بر اینکه همانطور که فرد فرد بشر دارای کتاب و اجل و سرنوشتی هستند، امتهای مختلف بشری نیز دارای کتاب هستند. این دو آیه کتاب امتها را خاطر نشان می‌سازد، و در آیه‌ <span class="aya" rel="17_13" data-words="1-15">و کل إنسان ألزمناه طائره فی عنقه و نخرج له یوم القیامة کتابا یلقاه منشورا</span><span class="footnote" rel="1" title="اعمال هر انسانی را طوق گردنش ساختیم، و روز قیامت کتابی برای او بیرون می‌آوریم که آن را در برابر خود گشوده می‌بیند سوره اسری، آیه ۱۳">*</span> کتاب افراد را متذکر است. </p> <p><code class="aya" rel="15_6"/> <span class="aya" rel="15_6" data-words="1-10">و قالوا یا أیها الذی نزل علیه الذکر إنک لمجنون</span>. </p> <p>این جمله سخنی است که کفار از در تمسخر و استهزاء به رسول خدا  (ص) و کتاب نازل بر او گفته‌اند و به همین جهت اسم آن جناب را نیاوردند، بلکه به عنوان کسی که کتاب و ذکر بر او نازل شده خطابش کردند، و نیز اسم خدای نازل کننده را نبردند تا این معنا را برسانند که ما نمی‌دانیم خدا کجا است و از کجا این کتاب را برای تو فرستاده و وثوق و اعتمادی به گفته تو که ادعا می‌کنی خدا این کتاب را نازل کرده نداریم، و لذا به صیغه مجهول تعبیر کرده و گفتند: ای کسی که ذکر بر او نازل شده . علاوه بر این، از قرآن کریم هم به ذکر تعبیر کردند که همه اینها از باب استهزاء و از همه بدتر جمله‌ <span class="aya" rel="15_6" data-words="9-10">إنک لمجنون</span> است که تهمت و تکذیب صریح است. </p> <p><code class="aya" rel="15_7"/> <span class="aya" rel="15_7" data-words="1-8">لو ما تأتینا بالملائکة إن کنت من الصادقین</span>. </p> <p>کلمه <em>لوما</em> مانند کلمه <em>هلا</em> در مورد ترغیب و تحریص به کار می‌رود و معنایش این است که: چرا ملائکه را برای ما نمی‌آوری؟ اگر راست می‌گویی و اگر پیغمبری، ملائکه را بیاور تا بر صدق دعوتت شهادت دهند و تو را در انذارت کمک کنند. و بنا بر این، آیه مورد بحث قریب المعنی با آیه‌ <span class="aya" rel="25_7" data-words="12-19">لو لا أنزل إلیه ملک فیکون معه نذیرا</span><span class="footnote" rel="2" title="چرا فرو فرستاده نشد با او فرشته‌ای تا با او بیم کننده مردم باشد سوره فرقان، آیه ۷">*</span> خواهد بود. </p> <p>     <code class="page" rel="12,142"/> و وجه اینکه همیشه مشرکین از انبیای خود می‌خواستند که ملائکه را بر ایشان بیاورند و نشانشان دهند، این اعتقاد خرافی بود که بشر، موجودی است مادی و فرو رفته در آلودگی‌های شهوت و غضب و او با این تیرگیش نمی‌تواند با عالم بالا که نور محض و طهارت خالص است تماس داشته باشد، و میان این و آن هیچ مناسبتی نیست. پس کسی که ادعای نوعی اتصال و ارتباط با آن را می‌کند باید بعضی از سکنه و اهل آن عالم را با خود بیاورد تا او وی را در دعوتش تصدیق و یاری کند. </p> <p>آری، بت‌پرستان علاوه بر این پندار غلط، ملائکه را آلهه می‌دانستند و چون خدای سبحان را قابل پرستش نمی‌دانستند و معنای دعوت انبیاء در چنین جوی این می‌شد که این آلهه خیالی شایسته عبادت و اختیاردار شفاعت نیستند، و از نظر آنان این دعوی محتاج به دلیل بود، لذا می‌گفتند خود ملائکه را بیاورید تا بگویند و اعتراف کنند که ما معبود نیستیم و انبیاء در دعوت خود راست می‌گویند. </p> <h3> <span class="title" rel="15_1 15_2 15_3 15_4 15_5 15_6 15_7 15_8 15_9">وجه و سبب اینکه مشرکین از رسول اللَّه (ص) خواستند ملائکه را برایشان بیاورد و جواب خداوند در مقابل این درخواست باطل</span> </h3> <p> <code class="aya" rel="15_8"/> <span class="aya" rel="15_8" data-words="1-10">ما ننزل الملائکة إلا بالحق و ما کانوا إذا منظرین</span>. </p> <p>این آیه جواب از اقتراح و درخواست ایشان است که از رسول خدا (ص) خواسته بودند ملائکه را بیاورد تا به حقانیت او شهادت دهند. و حاصل جواب این است که سنت الهی بر این جریان یافته که ملائکه را از چشم بشر بپوشاند و در پشت پرده غیب نهان دارد، و با چنین سنتی اگر بخاطر پیشنهاد و اقتراح ایشان آنان را نازل کند، قهرا آیت و معجزه‌ای آسمانی خواهد بود. و از آثار و خواص معجزه این است که اگر بخاطر پیشنهاد مردمی صورت گرفته باشد و آن مردم پس از دیدن معجزه پیشنهادی خود، باز ایمان نیاوردند دچار هلاکت و انقراض شوند، و چون این کفار کفرشان از روی عناد است قهرا ایمان نخواهند آورد و در نتیجه هلاک خواهند شد. </p> <p>و کوتاه، سخن اگر خداوند ملائکه را در چنین زمینه‌ای که خود آنان معجزه‌ای می‌خواهند که حق را روشن و باطل را محو سازد، نازل فرماید، نازل می‌کند. اما کاری که ملائکه به منظور احقاق حق و ابطال باطل در چنین حال انجام دهند همین است که ایشان را هلاک کنند و نسلشان را براندازند. این خلاصه معنایی است که بعضی<span class="footnote" rel="1" title="تفسیر روح المعانی، ج ۱۴، ص ۱۳">*</span> برای آیه کرده‌اند. </p> <p>   <code class="page" rel="12,143"/> بعضی<span class="footnote" rel="1" title="مجمع البیان، ج ۶، ص ۳۳۰">*</span> دیگر گفته‌اند: مقصود از حق در این آیه مرگ است، و معنای آیه چنین است که: ملائکه را نازل نمی‌کنیم مگر به همراهی حق یعنی مرگ. وقتی نازل می‌کنیم که مدت عمر ایشان سر آمده باشد و در آن موقع دیگر مهلتشان نمی‌دهیم. و بنا بر این معنا، کانه آیه شریفه می‌خواهد مطلبی را بیان کند که آیه‌ <span class="aya" rel="25_22" data-words="1-7">یوم یرون الملائکة لا بشری یومئذ للمجرمین</span><span class="footnote" rel="2" title="روزی که ملائکه را می‌بینند در آن روز بشارتی برای مجرمین نیست سوره فرقان، آیه ۲۲">*</span> افاده می‌کند. </p> <p>بعضی<span class="footnote" rel="3" title="روح المعانی، ج ۱۴، ص ۱۳، کشاف، ج ۲، ص ۵۷۱">*</span> دیگر گفته‌اند: منظور از <em>حق</em> رسالت است، یعنی ما ملائکه را نازل نمی‌کنیم مگر برای وحی و رسالت، و کانه آیه شریفه مطلبی را افاده می‌کند که آیه <span class="aya" rel="4_170" data-words="4-7">قد جاءکم الرسول بالحق</span><span class="footnote" rel="4" title="به تحقیق رسول حق برایتان آمد سوره نساء، آیه ۱۷۰">*</span> و همچنین آیه‌ <span class="aya" rel="6_5" data-words="1-5">فقد کذبوا بالحق لما جاءهم</span><span class="footnote" rel="5" title="به تحقیق حق را بعد از آنکه برایشان آمد تکذیب نمودند سوره انعام، آیه ۵">*</span> افاده می‌نماید. </p> <p>این بود وجوهی که در تفسیر آیه شریفه ذکر کرده‌اند، البته وجوه دیگری نیز در تفاسیر مختلف گفته‌اند، و لیکن هیچیک از آنها و نیز هیچیک از این سه وجه خالی از اشکال نیست. و آن اشکال اینست که با حصر موجود در جمله‌ <span class="aya" rel="15_8" data-words="1-5">ما ننزل الملائکة إلا بالحق</span> سازگاری ندارد، زیرا در این جمله نزول ملائکه را منحصر به حق کرده، نه فقط منحصر به عذاب استیصال و نه فقط به مرگ، و نه فقط به وحی و رسالت، و اگر بخواهیم آیه را طوری توجیه کنیم که کلمه <em>حق</em> با یکی از این سه معانی مذکور سازگاری داشته باشد آیه، احتیاج به قیدهای زیادی پیدا می‌کند در صورتی که اطلاق آن همه آن قیدها را دفع می‌کند. </p> <h3> <span class="title" rel="15_8">معنای آیه: <span class="aya" rel="15_8" data-words="1-5">ما ننزل الملائکة إلا بالحق...</span> و بیان اینکه نزول ملائکه و ظهور عالم ایشان، در دنیا که دار اختیار و امتحان و محل التباس حق به باطل است تحقق نمی‌پذیرد</span> </h3> <p> البته ممکن است معنای آیه را با کمک تدبیر در آیات دیگر طوری دیگر تقریر کنیم، و آن اینکه ظرف زندگی دنیای مادی، ظرفی است که حق و باطل در آن مختلط و در هم آمیخته است، نه جدای از هم که حق محض با همه آثار و خواصش جدای از باطل ظهور نموده و جلوه کند، هم چنان که آیه‌ <span class="aya" rel="13_17" data-words="24-29">کذلک یضرب الله الحق و الباطل</span><span class="footnote" rel="6" title="اینچنین خداوند حق و باطل را مثل می‌زند سوره رعد، آیه ۱۷">*</span> به این حقیقت اشاره می‌کند و این معنا در مباحث گذشته بطور مفصل گذشت. پس هر مقدار             <code class="page" rel="12,144"/> از حق در این عالم ظهور کند، مقداری از باطل و شک و شبهه هم همراه دارد، هم چنان که استقراء و از نظر گذراندن مواردی که در طول زندگیمان به چشم خود دیده‌ایم نیز این معنا را تایید می‌کند. آیه شریفه‌ <span class="aya" rel="6_9" data-words="1-11">و لو جعلناه ملکا لجعلناه رجلا و للبسنا علیهم ما یلبسون</span><span class="footnote" rel="1" title="اگر ما فرستاده خود را ملک قرار دهیم باز ناگزیریم او را به صورت مردی بفرستیم و بر آنان همان لباس که مردمان می‌پوشند، بپوشانیم سوره انعام، آیه ۹">*</span> نیز شاهد بر آنست. </p> <p>جهتش هم این است که ظرف دنیا ظرف امتحان است، و امتحان از کسی می‌کنند که اختیار داشته باشد، نه اینکه مانند سایر موجودات طبیعی، آثار و حرکاتش جبری و طبیعی باشد، و اختیار هم وقتی تصور دارد که خلط میان حق و باطل و خیر و شر ممکن باشد و به نحوی که انسان‌ها خود را در سر دو راهی‌ها ببینند، و از آثار خیر و شر پی به خود آنها ببرند، آن گاه هر یک از دو راه سعادت و شقاوت را که می‌خواهند اختیار کنند. </p> <p>و اما عالم ملائکه و ظرف وجود ایشان، عالم حق محض است که هیچ چیزش با هیچ باطلی آمیخته نیست، هم چنان که قرآن کریم فرموده: <span class="aya" rel="66_6" data-words="18-26">لا یعصون الله ما أمرهم و یفعلون ما یؤمرون</span><span class="footnote" rel="2" title="و نافرمانی نمی‌کنند آنچه را که امرشان می‌کند و بجا می‌آورند آنچه را که مامور می‌شوند سوره تحریم، آیه ۶">*</span> و نیز فرموده: <span class="aya" rel="21_26-27" data-words="7-16">بل عباد مکرمون، لا یسبقونه بالقول و هم بأمره یعملون</span><span class="footnote" rel="3" title="بلکه بندگانی بزرگوارند که از او به سخن سبقت نمی‌گیرند و به امر او عمل می‌کنند سوره انبیاء، آیه ۲۶ و ۲۷">*</span>. </p> <p>پس مقتضای این آیات و آیات دیگری که در این معنا هست این است که ملائکه به خودی خود مخلوقات شریف و موجودات طاهر و نورانی و منزهی هستند که هیچ نقصی در آنان وجود نداشته و دچار شر و شقاوتی نمی‌شوند. پس در ظرف وجود آنان امکان فساد و معصیت و تقصیر نیست، و خلاصه این نظامی که در عالم مادی ما هست در عالم آنان نیست-و ان شاء اللَّه به زودی در موارد مناسبی بحث مفصل این مساله خواهد آمد. </p> <p>این معنا نیز خواهد آمد که آدمی ما دام که در عالم ماده است و در ورطه‌های شهوات و هواها چون اهل کفر و فسوق غوطه می‌خورد هیچ راهی به این ظرف و این عالم ندارد، تنها وقتی می‌تواند بدان راه یابد که عالم مادیش تباه گردد و به عالم حق قدم نهد       <code class="page" rel="12,145"/>-و خلاصه پرده مادیتشان کنار رود-آن وقت است که عالم ملائکه را می‌بینند، هم چنان که قرآن کریم فرموده است: <span class="aya" rel="50_22" data-words="1-12">لقد کنت فی غفلة من هذا فکشفنا عنک غطاءک فبصرک الیوم حدید</span><span class="footnote" rel="1" title="تو از این عالم در غفلت بودی، ما پرده‌ات را کنار زدیم، اینک دیدگانت تیز شده است">*</span> و این عالم همان عالمی است که نسبت به این عالم بشری آخرت نامیده می‌شود. </p> <p>پس از آنچه گذشت روشن گردید که ظهور عالم ملائکه برای مردمی که در بند ماده هستند موقوف بر این است که ظرف وجودشان مبدل گردد، یعنی با مردن از دنیا به آخرت منتقل شوند. چیزی که در این جا می‌خواهیم خاطر نشان سازیم این است که در همین دنیا هم قبل از این انتقال ممکن است ظهور چنین عالمی برای کسی صورت بندد و ملائکه نیز برای او ظاهر شوند، هم چنان که بندگان برگزیده خدا و اولیای او که از پلیدی گناهان پاک و همواره ملازم ساحت قرب خدایند در همین دنیا عالم غیب را می‌بینند، با اینکه خود در عالم شهادتند-مانند انبیاء (ع). </p> <p>و شاید همین معنایی که گفتیم مراد آیه‌ <span class="aya" rel="15_8" data-words="1-10">ما ننزل الملائکة إلا بالحق و ما کانوا إذا منظرین</span> باشد، چون اگر مشرکین پیشنهاد نازل شدن ملائکه را دادند، برای این بوده که آنان را در صورت اصلیشان ببینند تا پس از دیدن، دعوت رسول خدا  (ص) را تصدیق کنند و این پیشنهاد جز با مردنشان عملی نمی‌شود. </p> <p>هم چنان که قرآن کریم فرموده: <span class="aya" rel="25_21" data-words="1-11">و قال الذین لا یرجون لقاءنا لو لا أنزل علینا الملائکة</span>... <span class="aya" rel="25_22-23" data-words="1-21">یوم یرون الملائکة لا بشری یومئذ للمجرمین و یقولون حجرا محجورا، و قدمنا إلی ما عملوا من عمل فجعلناه هباء منثورا</span><span class="footnote" rel="2" title="و آنان که امید دیدار ما را نداشتند گفتند چرا ملائکه بر ما نازل نگردید روزی که ملائکه را می‌بینند برای مجرمین در آن روز بشارتی نیست بلکه به آنها گویند محروم و ممنوع باشید و ما توجه به اعمال فاسد بی خلوص و حقیقت آنها کرده و همه را باطل و نابود می‌گردانیم سوره فرقان، آیات ۲۱-۲۳">*</span>. </p> <p>و هر دوی این معانی در آیه‌ <span class="aya" rel="6_8-9" data-words="1-27">و قالوا لو لا أنزل علیه ملک و لو أنزلنا ملکا لقضی الأمر ثم لا ینظرون، و لو جعلناه ملکا لجعلناه رجلا و للبسنا علیهم ما یلبسون</span><span class="footnote" rel="3" title="و گفتند چرا فرشته‌ای بر او نازل نمی‌شود با اینکه اگر ما فرشته‌ای نازل کنیم کار ایشان یکسره خواهد شد و دیگر مهلت داده نمی‌شوند و اگر فرستاده خود را ملک قرار دهیم باز هم ناگزیریم او را به صورت مردی در آوریم و بر آنان همان لباس که مردمان می‌پوشند بپوشانیم سوره انعام، آیه ۸ و ۹">*</span> جمع شده، خدای تعالی </p> <p>سوره ق، آیه 22.      <code class="page" rel="12,146"/> می‌فرماید اگر ما فرشتگانی به عنوان معجزه و برای تصدیق نبوت او نازل کنیم لازمه‌اش این است که کار ایشان را یکسره سازیم و هلاکشان کنیم و حتی اگر یکی از فرشتگان را پیامبر مردم کنیم باز ناگزیریم او را به صورت یک فرد بشر ممثل و مجسم کنیم، و او را در مواقف اشتباه و خطا قرار دهیم، چون منظور از رسالت این است که یکی از وسائل امتحان باشد که هم وسیله نجات و هم وسیله هلاک بوده باشد و از رسالتی که عقول مردم را مضطر و مجبور به ایمان و قبول دعوت الهی نماید غرضی که گفتیم حاصل نمی‌شود. </p> <h3> <span class="title" rel="15_9">معنای آیه: <span class="aya" rel="15_9" data-words="1-8">إنا نحن نزلنا الذکر و إنا له لحافظون</span> و دلالت آن بر مصونیت قرآن از تحریف و تصرف</span> </h3> <p> <code class="aya" rel="15_9"/> <span class="aya" rel="15_9" data-words="1-8">إنا نحن نزلنا الذکر و إنا له لحافظون</span>. </p> <p>سیاق صدر این آیه سیاق حصر است و ظاهر سیاق مذکور این است که حصر در آن ناظر به گفتار مشرکین است که قرآن را هذیان دیوانگی و رسول خدا (ص) را دیوانه نامیده بودند. و همچنین ناظر به اقتراح و پیشنهادی است که کرده، نزول ملائکه را خواسته بودند تا او را تصدیق نموده قرآن را به عنوان کتابی آسمانی و حق بپذیرند. </p> <p>و بنا بر این، معنای آیه-و خدا داناتر است-این می‌شود که: این ذکر را تو از ناحیه خودت نیاورده‌ای تا مردم علیه تو قیام نموده و بخواهند آن را به زور خود باطل ساخته و تو در نگهداریش به زحمت بیفتی و سرانجام هم نتوانی، و همچنین از ناحیه ملائکه نازل نشده تا در نگهداریش محتاج آنان باشی تا بیایند و آن را تصدیق کنند، بلکه ما آن را به صورت تدریجی نازل کرده‌ایم و خود نگهدار آن هستیم و به عنایت کامل خود آن را با صفت ذکریتش حفظ می‌کنیم. </p> <p>پس قرآن کریم ذکری است زنده و جاودانی و محفوظ از زوال و فراموشی و مصون از زیادتی که ذکر بودنش باطل شود و از نقصی که باز این اثرش را از دست دهد و مصون است از جابجا شدن آیاتش، بطوری که دیگر ذکر و مبین حقایق معارفش نباشد. </p> <p>پس آیه شریفه، دلالت بر مصونیت قرآن از تحریف نیز می‌کند، چه تحریف به معنای دستبرد در آن به زیاد کردن و چه به کم کردن و چه به جابجا نمودن، چون ذکر<code class="page" rel="12,147"/> خداست و همانطور که خود خدای تعالی الی الأبد هست ذکرش نیز هست. </p> <p>و نظیر آیه مورد بحث در دلالت بر اینکه کتاب عزیز قرآن همواره به حفظ خدایی محفوظ از هر نوع تحریف و تصرف می‌باشد و این مصونیت به جهت این است که ذکر خداست، آیه‌ <span class="aya" rel="41_41-42" data-words="1-24">إن الذین کفروا بالذکر لما جاءهم و إنه لکتاب عزیز، لا یأتیه الباطل من بین یدیه و لا منخلفه تنزیل من حکیم حمید</span><span class="footnote" rel="1" title="بدرستی کسانی که بعد از آمدن ذکر بانان کافر شدند-هر چه می‌خواهند بکنند که جزای خود را خواهند دید-و بدرستی که این کتابی است گرانمایه و بی مانند که باطل در عصر نزولش و در آینده در آن راه ندارد، نازل شده است از خدای فرزانه ستوده سوره فصلت، آیه ۴۱ و ۴۳">*</span> می‌باشد. </p> <p><span class="phrase">پس از آنچه گذشت این معنا روشن گردید که الف و لام <em>الذکر</em> الف و لام عهد ذکری است (یعنی همان ذکری که قبلا اسمش برده شد) و مراد از وصف  <em rel="fa_15_9_8-8" data-sentence="140:51">الحافظون</em> حفظ در آینده است، چون اسم فاعل ظهور در آینده دارد.</span> و این را بدین جهت تذکر دادیم تا کسی ایراد نکند-هم چنان که چه بسا ایراد کرده باشند-که اگر آیه شریفه دلالت کند بر مصونیت قرآن از تحریف بخاطر اینکه ذکر است، باید دلالت کند بر مصونیت تورات و انجیل، زیرا آنها نیز ذکر خدایند، و حال آنکه کلام خدای تعالی صریح است در اینکه تورات و انجیل محفوظ نمانده‌اند، بلکه تحریف شده‌اند. جوابش همان است که گفتیم الف و لام در <em>الذکر</em> الف و لام عهد است، و ذکریت ذکر، علت حفظ خدایی نیست تا هر چه ذکر باشد خداوند حفظش کرده باشد بلکه تنها وعده حفظ این ذکر را که قرآن است می‌دهد. و به زودی در یک بحث جداگانه این معنا را مورد بحث مفصل قرار می‌دهیم-ان شاء اللَّه تعالی. </p> <h3>بحث روایتی‌ <span class="title" rel="15_2 15_3 15_8 15_1 15_4 15_5 15_6 15_7 15_9"> (روایاتی در مورد خروج موحدان عاصی از جهنم و بقاء کافران در آن در ذیل آیه: ربما یود... </span> </h3> <p> قمی در تفسیرش به سند خود از پدرش از ابن ابی عمیر از عمر بن اذینة از رفاعه از امام صادق (ع) روایت کرده که فرمود: چون روز قیامت می‌شود منادی از ناحیه خدای تعالی ندا می‌کند که هیچ کس جز مسلمان به بهشت نخواهد رفت، آن روز است که کفار آرزو می‌کنند ای کاش در دنیا مسلمان بودند. آن گاه این آیه را تلاوت فرمودند: <span class="aya" rel="15_3" data-words="1-7">ذرهم یأکلوا و یتمتعوا و یلههم الأمل</span> یعنی رهایشان کن تا مشغول عمل خود   <code class="page" rel="12,148"/> شوند، <span class="aya" rel="15_3" data-words="8-9">فسوف یعلمون</span><span class="footnote" rel="1" title="تفسیر قمی، ج ۱، ص ۳۷۲ و ۳۷۳">*</span>. </p> <p>مؤلف: عیاشی از عبد اللَّه بن عطاء مکی از امام باقر و امام صادق (ع) نظیر این روایت را آورده است<span class="footnote" rel="2" title="تفسیر عیاشی، ج ۲، ص ۲۳۹ ح ۱">*</span>. </p> <p>و در الدر المنثور است که طبرانی-در کتاب الأوسط-و ابن مردویه به سند صحیح از جابر بن عبد اللَّه انصاری روایت کرده‌اند که گفت: رسول خدا (ص) فرمود: مردمی از امت من به جرم گناهانشان عذاب می‌شوند و هر قدر که خدا بخواهد در آتش خواهند بود، آن گاه مشرکین در آنجا ایشان را سرزنش می‌کنند و می‌گویند چرا ایمان و تصدیق شما سودی برایتان نداشت در نتیجه هیچ موحدی نمی‌ماند مگر آنکه خداوند از آتش بیرونش می‌آورد. آن گاه این آیه را تلاوت فرمودند: <span class="aya" rel="15_2" data-words="1-7">ربما یود الذین کفروا لو کانوا مسلمین</span><span class="footnote" rel="3" title="الدر المنثور، ج ۴، ص ۹۲">*</span>. </p> <p>مؤلف: این معنی به طریق دیگری از ابو موسی اشعری و ابو سعید خدری و انس بن مالک نیز از آن جناب روایت شده است<span class="footnote" rel="4" title="الدر المنثور، ج ۴، ص ۹۳">*</span>. </p> <p>و در همان کتاب است که ابن ابی حاتم و ابن شاهین-در کتاب السنة-از علی بن ابی طالب (ع) روایت کرده‌اند که فرمود: رسول خدا (ص) فرمود: موحدین هر امتی که مرتکب گناهان کبیره شده باشند در صورتی که توبه نکرده و از آن پشیمان نباشند داخل جهنم می‌شوند و در آنجا نه چشمهایشان کبود می‌شود، و نه بدنشان سیاه می‌گردد، و نه همنشین شیطان می‌شوند و نه دچار غل و زنجیر می‌گردند، نه حمیم می‌آشامند و نه قطران می‌پوشند، و خداوند خلود در جهنم را بر جسدهایشان حرام می‌کند، برای همین که موحدند، و صورتهایشان را بر آتش حرام می‌کند، بخاطر اینکه سجده کرده‌اند. </p> <p>و از همین‌ها افرادی هستند که آتش تا روی پایشان را و افرادی تا پشت پاهایشان را می‌گیرد، و افرادی تا رانشان و افرادی تا کمرشان و عده‌ای تا گردنشان فرا می‌گیرد. و این به خاطر تفاوت گناهانی است که مرتکب شده‌اند. از نظر مدت هم بعضی یک ماه در آتش هستند و بعضی یک سال، ولی سرانجام بیرون می‌آیند و         <code class="page" rel="12,149"/> طولانی‌ترین توقف ایشان به قدر عمر دنیاست از روزی که خلق شده تا روزی که فانی می‌گردد. </p> <p>سبب بیرون شدنشان از جهنم این است که یهود و نصاری و هر که در آتش هست از اهل هر دین و هم چنین اهل شرک به اهل توحید می‌گویند: شما به خدا و کتب و رسل او ایمان آوردید و در عین حال با ما در جهنمید، پس ایمان شما بیهوده بود. </p> <p>آن وقت است که خدا به ایشان غضبی می‌کند که برای هیچ امری آن طور غضب نکرده باشد. آن گاه مؤمنین را از جهنم بیرون آورده بر سر چشمه‌ای که میان بهشت و صراط قرار دارد می‌برد، پس در آنجا می‌رویند مانند طرثوث که در خاشاک و کف سیل می‌روید، آن گاه داخل بهشت می‌شوند در حالی که به پیشانیهایشان نوشته است اینها جهنمی‌هایی هستند که از آتش دوزخ آزاد شده‌اند و تا خدا بخواهد در بهشت خواهند بود . </p> <p>و چون این نوشته داغ ننگی بر پیشانیهای ایشان است از خدا درخواست می‌کنند که آن را محو کند. خدا هم ملکی می‌فرستد آن را محو می‌کند، سپس ملائکه‌ای را که با خود میخ‌های آتشین دارند دستور می‌دهد تا در جهنم را به روی باقیماندگان ببندند و با آن میخ‌ها میخکوبشان کنند اینجاست که خدای تعالی که در عرش قرار گرفته فراموششان می‌کند و اهل بهشت هم در سرگرمیشان به نعیم و لذت بهشتی از آنان غافل می‌گردند و خدای تعالی در این خصوص فرموده: <span class="aya" rel="15_2" data-words="1-7">ربما یود الذین کفروا لو کانوا مسلمین</span><span class="footnote" rel="1" title="الدر المنثور، ج ۴، ص ۹۳ و ۹۴">*</span>. </p> <p>مؤلف: کلمه <em>طرثوث</em> اسم گیاهی است و کلمه <em>حمیل السیل</em> -که در روایت است-به معنای خاشاک و کف سیل است. و از طرق شیعه نیز قریب به این مضمون روایت شده است. </p> <p>و نیز در آن کتاب است که احمد و ابن مردویه از ابی سعید روایت کرده‌اند که گفت: رسول خدا (ص) چوبی در زمین فرو برد و چوب دیگری پهلوی آن و چوبی دیگر بعد از آن در زمین نشانید و فرمود هیچ می‌دانید که این چیست؟ اصحاب گفتند: خدا و رسول داناتر است. فرمود: این انسان است و این اجل او و این آرزوی اوست و او همواره در پی رسیدن به آرزوهاست و غافل از اینکه اجل قبل از   <code class="page" rel="12,150"/> آرزوهایش قرار دارد<span class="footnote" rel="1" title="الدر المنثور، ج ۴، ص ۹۴">*</span>. </p> <p>مؤلف: قریب به این معنا به چند طریق نیز از انس از رسول خدا (ص) روایت شده است. </p> <p>و در مجمع البیان از امیر المؤمنین (ع) روایت کرده که فرمود: ترسناکترین چیزی که بر شما می‌ترسم پیروی هوای نفس، و درازی آرزو است، چون پیروی هوی و هوس شما را از حق جلوگیری می‌کند و درازی آرزو آخرت را از یادتان می‌برد<span class="footnote" rel="2" title="مجمع البیان، ج ۶، ص ۳۲۹">*</span>. </p> <p>و در تفسیر قمی در ذیل آیه‌ <span class="aya" rel="15_8" data-words="1-10">ما ننزل الملائکة إلا بالحق و ما کانوا إذا منظرین</span> از معصوم نقل کرده که فرمود: یعنی اگر ملائکه را نازل کنیم دیگر مهلتشان نداده هلاکشان می‌کنیم.<span class="footnote" rel="3" title="تفسیر قمی، ج ۱، ص ۳۷۳">*</span> </p><h3>گفتاری در چند فصل در مصونیت قرآن از تحریف</h3> <h3>فصل اول <span class="title" rel="15_6 15_9 15_1 15_2 15_3 15_4 15_5 15_7 15_8">در بیان اینکه قرآن عصر حاضر همان قرآن نازل بر پیامبر اسلام (ص) است</span> </h3> <p>: <span class="phrase">یکی از ضروریات تاریخ این معنا است که تقریبا در 14 قرن قبل پیغمبری از نژاد عرب به نام محمد (ص) مبعوث به نبوت شد و دعوی نبوت کرده است و امتی از عرب و غیر عرب به وی ایمان آوردند و نیز کتابی آورده که آن را به نام  <em rel="fa_15_1_6-6" data-sentence="210:137">قرآن</em> نامیده و به خدای سبحان نسبتش داده است و این قرآن متضمن معارف و کلیاتی از شریعت است که در طول حیاتش مردم را به آن شریعت دعوت می‌کرده است.</span> </p> <p>و نیز از مسلمات تاریخ است که آن جناب با همین قرآن تحدی کرده و آن را معجزه نبوت خود خوانده، و نیز هیچ حرفی نیست در اینکه قرآن موجود در این عصر همان قرآنی است که او آورده و برای بیشتر مردم معاصر خودش قرائت کرده است. و مقصود ما از اینکه گفتیم این همان است تکرار ادعا نیست بلکه منظور این است که بطور مسلم این چنین نیست که آن کتاب به کلی از میان رفته باشد       <code class="page" rel="12,151"/> و کتاب دیگری نظیر آن و یا غیر آن به دست اشخاص دیگری تنظیم و به آن جناب نسبت داده شده و در میان مردم معروف شده باشد که این، آن قرآنی است که به محمد نازل شده است. </p> <p>همه اینها که گفتیم اموری است که احدی در آن تردید ندارد، مگر کسی که فهمش آسیب دیده باشد. حتی موافق و مخالف در مساله تحریف و عدم آن نیز در هیچ یک آنها احتمال خلاف نداده است. </p> <p>تنها چیزی که بعضی از مخالفین و موافقین احتمال داده‌اند این است که جملات مختصری و یا آیه‌ای در آن زیاد و یا از آن کم شده و یا جا به جا و یا تغییری در کلمات و یا اعراب آن رخ داده باشد و اما اصل کتاب الهی، به همان وضع و اسلوبی که در زمان رسول خدا (ص) بوده باقی مانده است، و به کلی از بین نرفته است. </p> <p>از سوی دیگر می‌بینیم که قرآن کریم با اوصاف و خواصی که نوع آیاتش واجد آنهاست تحدی کرده یعنی بشر را از آوردن کتابی مشتمل بر آن اوصاف عاجز دانسته است و ما تمامی آیات آن را می‌بینیم که آن اوصاف را دارد بدون اینکه آیه‌ای از آن، آن اوصاف را از دست داده باشد. </p> <p>مثلا اگر به فصاحت و بلاغت تحدی نموده می‌بینیم که تمامی آیات همین قرآنی که در دست ماست آن نظم بدیع و عجیب را دارد و گفتار هیچ یک از فصحاء و بلغای عرب مانند آن نیست، و هیچ شعر و نثری که تاریخ از اساتید ادبیات عرب ضبط نموده و هیچ خطبه و یا رساله و یا محاوره‌ای از آنان چنان نظم و اسلوبی را ندارد و این نظم و اسلوب و این امتیازات در تمامی آیات قرآنی مشهود است و همه را می‌بینیم که در تکان دادن جسم و جان آدمی مثل همند. </p> <p>و نیز می‌بینیم که در آیه‌ <span class="aya" rel="4_82" data-words="1-15">أ فلا یتدبرون القرآن و لو کان من عند غیر الله لوجدوا فیه اختلافا کثیرا</span><span class="footnote" rel="1" title="آیا در قرآن تدبر نمی‌کنند که اگر از ناحیه غیر خدا بود بطور مسلم در آن اختلاف بسیاری می‌یافتند سوره نساء، آیه ۸۲">*</span> به اختلاف نداشتن قرآن تحدی نموده و این خصوصیت در قرآن عصر ما نیز هست، هیچ ابهام و یا خللی در آیه‌ای دیده نمی‌شود مگر آنکه آیه‌ای دیگر آن را بر طرف می‌سازد، و هیچ تناقض و اختلافی که در بدو نظر تناقض و اختلاف باشد، پیش نمی‌آید، مگر آنکه آیاتی آن را دفع می‌سازد. </p> <p>   <code class="page" rel="12,152"/> باز می‌بینیم که با معارف حقیقی و کلیات شرایع فطری و جزئیات فضائل عقلی که مبتکر آن است تحدی نموده، و عموم دانشمندان عالم را نه تنها اهل لغت و ادبیات را به آوردن مانند آن دعوت کرده و از آن جمله فرموده است: <span class="aya" rel="17_88" data-words="1-21">قل لئن اجتمعت الإنس و الجن علی أن یأتوا بمثل هذا القرآن لا یأتون بمثله و لو کان بعضهم لبعض ظهیرا</span><span class="footnote" rel="1" title="بگو هر آینه اگر جن و انس جمع شوند تا کتابی به مثل این قرآنی بیاورند نخواهند آورد هر چند که پشت به پشت هم دهند سوره اسری، آیه ۸۸">*</span> و نیز فرموده: <span class="aya" rel="86_13-14" data-words="1-7">إنه لقول فصل، و ما هو بالهزل</span><span class="footnote" rel="2" title="بدرستی قرآن پایان دهنده به هر بحثی است، نه شوخی و بیهوده سوره طارق، آیه ۱۳ و ۱۴">*</span>. </p> <p>این تحدی قرآن است و ما می‌بینیم که همین قرآن عصر ما بیان حق صریحی را که جای هیچ تردید نباشد و دادن نظریه‌ای را که آخرین نظریه باشد که عقل بشر بدان دست یابد، چه در اصول معارف حقیقی و چه در کلیات شرایع فطری و چه در جزئیات فضائل اخلاقی استیفاء می‌کند، بدون اینکه در هیچ یک از این ابواب نقیصه و یا خللی و یا تناقض و لغزشی داشته باشد بلکه تمامی معارف آن را با همه وسعتی که دارد می‌بینیم کانه به یک حیات زنده‌اند و یک روح در کالبد همه آنها جریان دارد و آن روح واحد مبدأ تمامی معارف قرآنی است و اصلی است که همه بدان منتهی می‌گردند و به آن بازگشت می‌کنند، و آن اصل توحید است که اگر یک یک معارف آن را تحلیل کنیم، سر از آن اصل در می‌آوریم و اگر آن اصل را ترکیب نماییم به یک یک آن معارف بر می‌خوریم. </p> <p>و نیز اگر برایمان ثابت شده که قرآن نازل شده بر پیامبر خاتم ( ص) متعرض داستان امت‌های گذشته بوده، قرآن عصر خود را می‌بینیم که در این باره بیاناتی دارد که لایق‌ترین بیان و مناسب‌ترین کلام است که شایسته طهارت دین و نزاهت ساحت انبیاء (ع) می‌باشد، بطوری که انبیاء را افرادی خالص در بندگی و اطاعت خدا معرفی می‌کند و این معنا وقتی برای ما محسوس می‌شود که داستان قرآنی هر یک از انبیاء را با داستان همان پیغمبر که در تورات و انجیل آمده مقایسه نماییم آن وقت به بهترین وجهی دستگیرمان می‌شود که قرآن ما چقدر با کتب عهدین تفاوت دارد. </p> <p>و نیز اگر می‌دانیم که در قرآن کریم اخبار غیبی بسیاری بوده، در قرآن عصر خود نیز می‌بینیم که بسیاری از آیات آن بطور صریح‌و یا تلویح از حوادث آینده جهان     <code class="page" rel="12,153"/> خبر می‌دهد. </p> <p>و نیز می‌بینیم که خود را به اوصاف پاک و زیبا از قبیل نور، و هادی به سوی صراط مستقیم، و به سوی ملتی اقوم-یعنی تواناترین قانون و آیین در اداره امور جهان -ستوده. و قرآن عصر خود را نیز می‌یابیم که فاقد هیچ یک از این اوصاف نیست، و در امر هدایت و دلالت از هیچ دقتی فروگذار نکرده است. </p> <p>و از جامع‌ترین اوصافی که برای خود قائل شده صفت یادآوری خداست و اینکه در راهنمایی به سوی خدا همیشه زنده است، و همه جا از اسمای حسنی و صفات علیای خدا اسم می‌برد، و سنت او را در صنع و ایجاد وصف می‌کند، و اوصاف ملائکه و کتب و رسل خدا را ذکر می‌نماید، شرایع و احکام خدا را وصف می‌کند، منتهی الیه و سرانجام امر خلقت یعنی معاد و برگشت به سوی خدا و جزئیات سعادت و شقاوت و آتش و بهشت را بیان می‌کند. </p> <p>و همه اینها ذکر و یاد خداست، و همانست که قرآن کریم به قول مطلق، خود را بدان نامیده است. </p> <p>چون از اسامی قرآن هیچ اسمی در دلالت بر آثار و شؤون قرآن به مثل اسم <em>ذکر</em>  نیست، به همین جهت در آیاتی که راجع به حفظ قرآن از زوال و تحریف صحبت می‌کند آن را به نام ذکر یاد نموده، و از آن جمله می‌فرماید: <span class="aya" rel="41_40-42" data-words="1-51">إن الذین یلحدون فی آیاتنا لا یخفون علینا أ فمن یلقی فی النار خیر أم من یأتی آمنا یوم القیامة اعملوا ما شئتم إنه بما تعملون بصیر، إن الذین کفروا بالذکر لما جاءهم و إنه لکتاب عزیز، لا یأتیه الباطل من بین یدیه و لا من خلفه تنزیل من حکیم حمید</span><span class="footnote" rel="1" title="آنان که از آیات ما اعراض و بسوی باطل می‌گرایند امرشان بر ما مخفی نیست، آیا کسی که به آتش انداخته می‌شود بهتر است یا کسی که روز قیامت ایمن وارد عرصه می‌شود حال آنچه می‌خواهید بکنید که او به آنچه می‌کنید بینا است کسانی که به ذکر (قرآن) بعد از آنکه آمدشان کافر شدند (هر چه می‌خواهند بکنند که جزای خود را خواهند دید) که قرآن کریم کتابی است گرانمایه و بی مانند، که باطل نه در عصر نزولش و نه در آینده در آن راه ندارد، نازل شده از خدای فرزانه ستوده است سوره فصلت، آیه ۴۰-۴۲">*</span> که می‌فرماید: قرآن کریم از این جهت که ذکر است باطل بر آن غلبه نمی‌کند، نه روز نزولش و نه در زمان آینده، نه باطل در آن رخنه می‌کند و نه نسخ و تغییر و تحریفی که خاصیت ذکریتش را از بین ببرد. </p> <p>و نیز در آیات مورد بحث ذکر را به طور مطلق بر قرآن کریم اطلاق نموده، و نیز   <code class="page" rel="12,154"/> به طور مطلق آن را محفوظ به حفظ خدای تعالی دانسته و فرموده: <span class="aya" rel="15_9" data-words="1-8">إنا نحن نزلنا الذکر و إنا له لحافظون</span><span class="footnote" rel="1" title="ما ذکر (قرآن) را بر تو نازل کردیم و محققا ما او را حفظ خواهیم کرد سوره حجر، آیه ۹">*</span> که از آن دو اطلاق این معنا استفاده می‌شود که گفتیم قرآن کریم از هر زیاده و نقصان و تغییر لفظی و یا ترتیبی که ذکر بودن آن را از بین ببرد محفوظ خواهد بود. </p> <p>یکی از حرفهای بی پایه‌ای که در تفسیر آیه مورد بحث زده‌اند این است که ضمیر <em>له</em> را به رسول خدا (ص) برگردانده و گفته‌اند: منظور از اینکه ما او را حفظ می‌کنیم آن جناب است<span class="footnote" rel="2" title="تفسیر روح المعانی، ج ۱۴، ص ۱۶، به نقل از فراء">*</span>. ولی این معنا با سیاق آیه سازش ندارد، زیرا مشرکین که آن جناب را استهزاء می‌کردند بخاطر قرآن بود که به ادعای آن جناب بر او نازل شده، هم چنان که قبلا هم به این نکته اشاره کرده و فرموده بود: <span class="aya" rel="15_6" data-words="1-10">و قالوا یا أیها الذی نزل علیه الذکر إنک لمجنون</span>. </p> <p>پس از آنچه گذشت این معنا به دست آمد که: قرآنی که خدای تعالی بر پیغمبر گرامیش ( ص) نازل کرده و آن را به وصف ذکر توصیف نموده به همان نحو که نازل شده، محفوظ به حفظ الهی خواهد بود و خدا نخواهد گذاشت که دستخوش زیاده و نقص و تغییر شود. </p> <p>و خلاصه دلیل ما هم این شد که قرآنی که خدای تعالی بر پیغمبرش نازل کرده و در آیات زیادی آن را به اوصاف مخصوصی توصیف نموده، اگر بخواهد محفوظ نباشد و در یکی از آن اوصاف دچار دگرگونی و زیاده و نقصان گردد آن وصف دیگر باقی نخواهد ماند و حال آنکه ما می‌بینیم قرآن موجود در عصر ما تمامی آن اوصاف را به کاملترین و بهترین طرز ممکن داراست. از همین جا می‌فهمیم که دستخوش تحریفی که یکی از آن اوصاف را از بین برد نگشته است، و قرآنی که اکنون دست ما است همان است که به رسول خدا (ص) نازل شده است. </p> <p>پس اگر فرض شود که چیزی از آن ساقط شده و یا از نظر اعراب و زیر و زبر کلمات و یا ترتیب آیات دچار دگرگونی شده باشد، باید قبول کرد که دگرگونی‌اش به نحوی است که کمترین اثری در اوصاف آن از قبیل اعجاز، رفع اختلاف، هدایت، نوریت، ذکریت، هیمنه و قهاریت بر سایر کتب آسمانی و... ندارد. پس اگر تغییری در     <code class="page" rel="12,155"/> قرآن کریم پیدا شده باشد از قبیل سقوط یک آیه مکرر و یا اختلاف در یک نقطه و یا یک اعراب و زیر و زبر و امثال آن است. </p> <h3>فصل دوم: <span class="title" rel="15_1 15_2 15_3 15_4 15_5 15_6 15_7 15_8 15_9">روایاتی که بر عدم وقوع تحریف و تصرف در قرآن دلالت دارند</span> </h3> <p> علاوه بر آنچه گذشت اخبار بسیاری هم که از رسول خدا (ص) از طریق شیعه<span class="footnote" rel="1" title="عین الحیاة علامه مجلسی، ص ۴۷۸">*</span> و سنی<span class="footnote" rel="2" title="اتقان، ج ۲، ص ۱۵۱">*</span> نقل شده که فرموده: در هنگام بروز فتنه‌ها و برای حل مشکلات به قرآن مراجعه کنید دلیل بر تحریف نشدن قرآن است. </p> <p>دلیل دیگر آن حدیث شریف ثقلین است که از طریق شیعه<span class="footnote" rel="3" title="معانی الاخبار، ص ۹۰">*</span> و سنی<span class="footnote" rel="4" title="مسند احمد بن حنبل، ج ۳، ص ۱۴ و کنز العمال، ج ۱، ص ۱۸۵-۱۸۹">*</span> به حد تواتر نقل شده که رسول خدا (ص) فرمود: انی تارک فیکم الثقلین کتاب اللَّه و عترتی اهل بیتی ما ان تمسکتم بهما لن تضلوا بعدی ابدا-به درستی که من در میان شما دو چیز گرانقدر باقی می‌گذارم: کتاب خدا و عترتم، اهل بیتم، ما دام که به آن دو تمسک جویید هرگز گمراه نخواهید شد ، چون اگر بنا بود قرآن کریم دستخوش تحریف شود معنا نداشت آن جناب مردم را به کتابی دستخورده و تحریف شده ارجاع دهد و با این شدت تاکید بفرماید تا ابد هر وقت به آن دو تمسک جویید گمراه نمی‌شوید . </p> <p>و همچنین اخبار<span class="footnote" rel="5" title="وسائل، ج ۳، کتاب قضا ص ۳۸۰">*</span> بسیاری که از طریق رسول خدا و ائمه اهل بیت  (ع) رسیده، دستور داده‌اند اخبار و احادیثشان را به قرآن عرضه کنند، زیرا اگر کتاب الهی تحریف شده بود معنایی برای این گونه اخبار نبود. و اینکه بعضی گفته‌اند  مقصود از این دستور تنها در اخبار فقهی است که باید عرضه به آیات احکام شود و ممکن است قبول کنیم که آیات احکام تحریف نشده، اما دلیل بر این نیست که اصل قرآن تحریف نشده باشد صحیح نیست، زیرا دستور مذکور مطلق است و زیرنویسی ندارد که تنها اخبار فقهی را به قرآن عرضه کنید، و اختصاص دادنش به اخبار فقهی تخصیص بدون مخصص است. </p> <p>علاوه بر اینکه زبان اخبار عرضه به قرآن صریح و یا دست کم نزدیک به صریح است در           <code class="page" rel="12,156"/> اینکه دستور عرضه مزبوربه منظور تشخیص راست از دروغ و حق از باطل است، و معلوم است که اگر در روایات دسیسه و دستبردی شده باشد تنها در اخبار مربوط به فقه و احکام نبوده بلکه اگر دشمن داعی به دسیسه در اخبار داشته داعیش در اخبار مربوط به اصول و معارف اعتقادی و قصص انبیاء و امم گذشته، و همچنین اوصاف مبدأ و معاد قوی‌تر و بیشتر بوده است. و لذا می‌بینیم روایات اسرائیلی که یهود داخل در روایات ما کرده‌اند و همچنین نظائر آن غالبا در مسائل اعتقادی است نه فقهی. </p> <p>دلیل دیگر عدم تحریف از نظر روایات، روایاتی است که در آنها خود امامان اهل بیت (ع) آیات کریمه قرآن را در هر باب موافق و عین آنچه در این قرآن موجود در عصر ماست قرائت کرده‌اند، حتی در آن روایات، اخبار آحادی که می‌خواهند قرآن را تحریف شده معرفی کنند آیه را آن طور که در قرآن عصر ماست تلاوت کرده‌اند و این بهترین شاهد است بر اینکه مراد در بسیاری از آنها که دارد آیه فلان جور نازل شده است تفسیر بر حسب تنزیل و در مقابل بطن و تاویل است<span class="footnote" rel="1" title="تنزیل عبارتست از بیان اینکه فلان آیه به چه لفظی و چه اسلوبی نازل شده، و تاویل و بطن عبارتست از بیان اینکه مقصود از فلان آیه چیست، و کاری به لفظ آن ندارد مثلا اگر در باره آیه‌ &lt;span class=&quot;aya&quot; rel=&quot;۲۶_۲۲۷&quot; data-words=&quot;۱۷-۲۳&quot;&gt; وَ سَیَعْلَمُ اَلَّذِینَ ظَلَمُوا أَیَّ مُنْقَلَبٍ یَنْقَلِبُونَ &lt;/span&gt; روایت آمده که سیعلم الذین ظلموا آل محمد حقهم ای منقلب ینقلبون معنایش این است که مقصود آیه این معنا است نه اینکه آیه به این لفظ نازل شده بوده و در آن دست برده‌اند و یک جمله را انداخته‌اند">*</span>. </p> <p>دلیل دیگر، روایاتی است که از امیر المؤمنین و سائر ائمه معصومین (ع) وارد شده که قرآن موجود در دست مردم همان قرآنی است که از ناحیه خدا نازل شده، اگر چه غیر آن قرآنی است که علی (ع) آن را به خط خود تنظیم نموده است، و در زمان ابو بکر و همچنین در زمان عثمان که به تنظیم و کتابت قرآن پرداختند آن حضرت را مشارکت ندادند. و از همین باب است اینکه به شیعیان خود فرموده‌اند اقرؤا کما قرء الناس-قرآن را همانطور که مردم می‌خوانند بخوانید . </p> <p>و مقتضای این روایات این است که اگر در آن روایات دیگر آمده که قرآن علی (ع) مخالف قرآن موجود در دست مردم است معنایش این است که از نظر ترتیب بعضی سوره‌ها یا آیات تفاوت دارد، آن هم سوره یا آیاتی که بهم خوردن ترتیبش کمترین اثری در اختلال معنای آن ندارد، و آن اوصافی را که گفتیم خداوند قرآن را به   <code class="page" rel="12,157"/> این اوصاف توصیف نموده از بین نمی‌برد. </p> <p>پس مجموع این اخبار-هر چند که مضامین آنها با یکدیگر مختلف است-دلالت قطعی دارد بر اینکه قرآنی که امروز در دست مردم است همان قرآنی است که از ناحیه خدای تعالی بر خاتم انبیاء ( ص) نازل شده است، بدون اینکه چیزی از اوصاف کریمه‌اش و آثار و برکاتش از بین رفته باشد. </p> <h3>فصل سوم: <span class="title" rel="15_1 15_2 15_3 15_4 15_5 15_6 15_7 15_8 15_9">ادله و وجوهی که برای اثبات عدم وقوع زیاده و وقوع نقص و تغییر در قرآن بدانها استناد شده است</span> </h3> <p> عده‌ای از محدثین شیعه و حشویه و جماعتی از محدثین اهل سنت را عقیده بر این است که قرآن کریم تحریف شده، به این معنا که چیزی از آن افتاده و پاره‌ای الفاظ آن تغییر یافته، و ترتیب آیات آن بهم خورده. و اما تحریف به معنای زیاد شدن چیزی در آن فرضیه‌ایست که احدی از علمای اسلام بدان قائل نشده است. </p> <p>محدثین مذکور بر عدم وقوع زیادت در قرآن به وسیله اجماع امت و بر وقوع نقص و تغییر در آن به وجوه زیادی احتجاج کرده‌اند. </p> <p>1-در اخبار بسیاری از طریق شیعه و سنی روایت شده که یا دلالت دارند بر سقوط بعضی از سوره‌ها، و یا بعضی آیات، و یا بعضی جملات، و یا قسمتی از جملات و یا کلمات و یا حروف آن که در همان ابتدا در موقع جمع آوری آن در زمان ابی بکر، و همچنین در موقع جمع آوری بار دوم آن، در زمان عثمان اتفاق افتاده. و نیز دلالت دارند بر تغییر و جابجا شدن آیات و جملات. </p> <p>و این روایات بسیار است که محدثین شیعه آنها را در جوامع حدیث و سایر کتب معتبر خود آورده‌اند و بعضی از ایشان عدد آنها را بالغ بر دو هزار حدیث دانسته‌اند. و همچنین محدثین اهل سنت در صحاح خود، مانند صحیح بخاری و صحیح مسلم، و سنن ابی داوود، و نسایی، و احمد، و سایر جوامع حدیث و کتب تفسیر و غیر آن نقل کرده‌اند. و آلوسی<span class="footnote" rel="1" title="روح المعانی، ج ۱، ص ۲۵">*</span> در تفسیر خود عدد آنها را بیش از حد شمار دانسته است. </p> <p>البته آنچه گفته شد غیر موارد اختلافی است که میان مصحف عبد اللَّه بن مسعود با مصحف معروف است، که این خود بالغ بر شصت و چند مورد است. و نیز غیر از موارد اختلاف مصحف ابی بن کعب با مصحف عثمانی است، که آن نیز بالغ بر سی و چند   <code class="page" rel="12,158"/> مورد است. و همچنین اختلاف میان خود مصحف‌های عثمانی که خود او نوشته و به اقطار بلاد اسلامی آن روز فرستاده است که به قول ابن طاووس-در سعد السعود-بالغ بر پنجاه و چند مورد، و به قول دیگران چهل و پنج مورد است، چون عثمان پنج و یا هفت مصحف نوشته به شام، مکه، بصره، کوفه، یمن و بحرین فرستاده و یکی را در مدینه نگهداشته است. </p> <p>و نیز آنچه نقل شد غیر اختلافی است که از نظر ترتیب میان مصحف‌های عثمانی و مصحف‌های دوره اول (زمان ابی بکر) وجود دارد، زیرا سوره انفال در جمع بار اول جزو سوره‌های مثانی و سوره برائت جزو سوره‌های مئین قرار داشت، و حال آنکه در جمع دوم هر دو سوره جزو سوره‌های طوال قرار گرفته، و روایتش به زودی از نظر خواننده می‌گذرد. </p> <p>باز آنچه تا کنون گفته شد غیر اختلافی است که در ترتیب سوره‌ها وجود دارد، چون بر حسب روایات، ترتیب سوره‌ها در مصحف عبد اللَّه بن مسعود و مصحف ابی بن کعب غیر ترتیبی است که در مصحف عثمان است. </p> <p>و همچنین غیر اختلافی است که در میان قرائت‌ها وجود دارد، زیرا قرائتهای غیر معروفی است که از صحابه و تابعین روایت شده که با قرائت معروف اختلاف دارد که اگر همه آنها را حساب کنیم به هزار یا بیش از آن بالغ می‌شود. </p> <p>2-دلیل دوم ایشان اعتبار عقلی است، به این بیان که عقل بعید می‌داند قرآنی به دست غیر معصوم جمع آوری شود و هیچ اشتباه و غلطی در آن وجود نداشته باشد و عینا موافق واقع از کار در آید. </p> <p>3-روایتی است از عامه و خاصه<span class="footnote" rel="1" title="مسند احمد بن حنبل، ج ۵، ص ۲۱۸ و کمال الدین، ج ۲، ص ۴۸۱">*</span> که: علی (ع) بعد از رحلت رسول خدا (ص) از مردم کناره‌گیری کرد، و بیرون نمی‌آمد مگر برای نماز تا آنکه قرآن را جمع آوری نمود آن گاه آن را به مردم ارائه داد، و اعلام کرد که این همان قرآنی است‌که خداوند بر پیغمبرش نازل فرموده و من آن را جمع آوری کردم. مردم او را رد کردند و قرآن او را نپذیرفتند، و به قرآنی که زید بن ثابت جمع کرده بود اکتفاء کردند. </p> <p>و اگر این دو قرآن عین هم بودند این حرف معنی نداشت و اصلا معنا نداشت که آن جناب قرآن را آورده اعلام کند که این همان قرآنی است که خدای تعالی   <code class="page" rel="12,159"/> بر پیغمبر اکرم نازل نموده، با اینکه می‌دانیم علی (ع) بعد از رسول خدا (ص) داناترین مسلمانان به کتاب اللَّه بود، و لذا رسول خدا (ص) در حدیث ثقلین مردم را به او ارجاع داده و علاوه در حق آن جناب فرموده: علی با حق است و حق با علی است . </p> <p>4-روایاتی است که می‌گوید: در این امت نیز آنچه در بنی اسرائیل واقع شده واقع می‌شود و طابق النعل بالنعل رخ می‌دهد و یکی از چیزهایی که در بنی اسرائیل اتفاق افتاد تحریف کتابشان بود که قرآن و روایات ما بدان تصریح دارد، ناگزیر باید در این امت هم اتفاق بیفتد و کتاب این امت یعنی قرآن کریم هم باید تحریف شود (و گر نه آن روایات درست در نمی‌آید). </p> <p>در صحیح بخاری از ابی سعید خدری روایت کرده که رسول خدا  (ص) فرمود: به زودی سنت‌های اقوام گذشته را وجب به وجب، و ذراع به ذراع پیروی خواهید کرد، حتی اگر آنها به سوراخ سوسمار رفته باشند، شما هم می‌روید. </p> <p>گفتیم یا رسول اللَّه (ص) پدر و مادران یهود و نصاری خود را پیروی می‌کنیم؟ فرمود: پس چه کسی را<span class="footnote" rel="1" title="صحیح بخاری، ج ۹، ص ۱۲۶">*</span>؟. </p> <p>این روایت مستفیض است و در جوامع حدیث از عده‌ای از صحابه مانند ابی سعید خدری-که قبلا روایتش نقل شد-و ابی هریره، عبد اللَّه عمر، ابن عباس، حذیفه، عبد اللَّه بن مسعود، سهل بن سعد، عمر بن عوف، و عمرو بن عاص، شداد بن اوس و مستورد بن شداد، در عباراتی قریب المعنی نقل کرده‌اند. </p> <p>و نیز این روایت بطور مستفیض از طرق شیعه از عده‌ای امامان اهل بیت  (ع) از رسول خدا (ص) روایت شده. هم چنان که قمی در تفسیر خود از آن جناب آورده که فرموده: راهی که پیشینیان رفتند شما نیز طابق النعل بالنعل و مو به مو خواهید رفت و حتی راه آنان را یک وجب و یک ذراع و یک <em>باع</em><span class="footnote" rel="2" title="فاصله میان دو دست باز را در وقتی از دو طرف کشیده شده باشد، &lt;em&gt;باع&lt;/em&gt; می‌گویند">*</span> هم تخطی نمی‌کنید، تا آنجا که اگر آنها به سوراخ سوسماری رفته باشند شما هم خواهید رفت. پرسیدند یا رسول اللَّه (ص) مقصود شما از گذشتگان، یهود و نصاری است؟ فرمود: پس کیست؟ بزودی عروه و دست آویزهای اسلام را یکی پس از دیگری     <code class="page" rel="12,160"/> پاره خواهید کرد و اولین چیزی که آن را از دست می‌دهید امانت و آخرین آنها نماز است<span class="footnote" rel="1" title="تفسیر قمی، ج ۲، ص ۴۱۳">*</span>. </p> <h3> <span class="title" rel="15_1 15_2 15_3 15_4 15_5 15_6 15_7 15_8 15_9">بیان ضعف استدلال به اجماع برای اثبات عدم وقوع تحریف قرآن به زیاد شدن در آن</span> </h3> <p> اما جواب از استدلال ایشان به اجماع امت بر عدم تحریف به زیاده، این است که اجماع امت، حجتی است مدخوله، برای اینکه حجت بودنش مستلزم دور است. </p> <p>توضیح اینکه: اجماع به خودی خود حجت عقلی یقینی نیست، بلکه آن کسانی که اجماع رابه عنوان یک حجت شرعی معتبر می‌دانند قائلند به اینکه در صورتی که اعتقاد آور برای انسان باشد فقط اعتقادی ظنی خواهد بود (نه قطعی) و در این مساله اجماع منقول و محصل یکسان می‌باشد. </p> <p>و اینکه بعضی میان آن دو فرق گذاشته و گفته‌اند اجماع محصل قطع آور است، اشتباه کرده‌اند، برای اینکه آنچه که اجماع افاده می‌کند بیش از مجموع اعتقادهایی که از یک یک اقوال حاصل می‌شود نیست، و آحاد اقوال در اینکه بیش از ظن افاده نمی‌کنند مثل یکدیگرند و انضمام اقوال به یکدیگر بیش از این اثر ندارد که ظن را تقویت کند نه اینکه قطع بیاورد، زیرا قطع، اعتقاد مخصوصی است بسیط و مغایر با ظن، نه اینکه اعتقادی مرکب از چند مظنه بوده باشد. </p> <p>تازه این در اجماع محصل است که خود ما اقوال را تتبع نموده یک قول و دو قول و سه قول موافق بدست آوریم، و همچنین تا معلوممان شود که در مساله قول مخالفی نیست. و همانطور که گفتیم این تتبع بیش از این اثر ندارد که مظنه آدمی را به قطع نزدیک کند ولی افاده قطع نمی‌کند. و اما اجماعی که دیگران از اهل علم و بحث برای ما نقل کنند و بگویند فلان مطلب اجماعی است که بی اعتباریش روشن‌تر است، زیرا به منزله یک روایت و خبر واحد است که بیش از افاده ظن اثری ندارد. </p> <p>پس حاصل کلام این شد که اجماع حجتی است ظنی و شرعی که دلیل اعتبارش نزد اهل سنت مثلا خبری است که نقل می‌کنند که رسول خدا (ص) فرموده: امت من بر خطا و ضلالت اتفاق و اجماع نمی‌کند و نزد شیعه به این است که یا قول معصوم (ع) در میان اقوال مجمعین باشد و یا از قول مجمعین به گونه‌ای کشف از قول معصوم شود. </p> <p>پس حجیت اجماع چه منقولش و چه محصلش، موقوف بر قول معصوم (پیغمبر   <code class="page" rel="12,161"/> و امام) است، که آن نیز موقوف بر نبوت، و صحت نبوت هم در این عصر متوقف بر سلامت قرآن و مصونیتش از تحریف است. آن تحریفی که گفتیم صفات قرآن از قبیل هدایت و قول فصل و مخصوصا اعجاز را از بین ببرد، چون غیر از قرآن کریم معجزه زنده و جاویدی برای نبوت خاتم الانبیاء ( ص) نیست، و تنها قرآن است که معجزه آن جناب در این عصر شمرده می‌شود و به احتمال تحریف به زیاده و یا نقیصه و یا هر دگرگونی دیگری وثوقی به این معجزه باقی نمی‌ماند، چون نمی‌دانیم که آنچه در قرآن است کلام خالص خداست یا نه. پس در صورت تحریف، قرآن از حجیت می‌افتد، و با سقوط حجیت، اجماع هم از حجیت می‌افتد. این بود معنای آنچه که گفتیم اجماع حجتی است مدخوله که حجت بودنش مستلزم دور است. </p> <p>خواهید گفت: شما در اول بحث گفتید که وجود قرآنی نازل بر پیغمبر اسلام در میان ما مسلمانان از ضروریات تاریخ است و با چنین اعترافی دیگر حجیت اجماع موقوف بر اثبات حجیت قرآن و نبوت خاتم النبیین نیست. </p> <p>در جواب می‌گوییم: صرف اینکه آنچه در دست ماست مشتمل بر قرآن واقعی است، باعث نمی‌شود که دیگر احتمال زیاده و نقصان و تغییر را ندهیم، باز در هر آیه و یا جمله و یا سوره‌ای که در اثبات مطلبی مانند: نبوت خاتم الانبیاء و پس از آن اجماع و امثال آن محتاج به آن باشیم احتمال تحریف را می‌دهیم و قرآن به کلی از حجیت ساقط می‌گردد. </p> <h3> <span class="title" rel="15_1 15_2 15_3 15_4 15_5 15_6 15_7 15_8 15_9">ضعف و قصور روایات دال بر وقوع تحریف در قرآن از نظر سند و دلالت</span> </h3> <p> و اما پاسخ از دلیل اول اینکه اولا: تمسک به اخبار برای اثبات تحریف قرآن مستلزم حجت نبودن خود آن اخبار است، نظیر دوری که در اجماع بیان کردیم،  (زیرا با تحریف شدن قرآن دلیلی بر نبوت خاتم الانبیاء باقی نمی‌ماند تا چه رسد به امامت امامان و حجیت اخبار ایشان). </p> <p>پس کسی که به اخبار مذکور استدلال می‌کند تنها می‌تواند به عنوان یکی از مصادر تاریخ به آن تمسک بجوید و در تاریخ هم هیچ مصدر متواتری و یا مصدری همراه با قرائن قطعی که مفید علم و یقین شود وجود ندارد، و عقل در هیچ یک از آن مصادر مجبور به قبول نیست، چون هر چه هست همه اخباری آحاد است که یا ضعیف در سند است و یا قاصر در دلالت، و یا به فرض صحت سند و روشنی دلالت که در نایابی چون کبریت احمر است تازه بیش از ظن افاده نمی‌کند. </p> <p>زیرا گو اینکه سندش صحیح و دلالتش روشن است، لیکن از جعل و دسیسه در<code class="page" rel="12,162"/> امان نیست، چون اخباری که بدست یهود در میان اخبار ما دسیسه شد آن قدر ماهرانه دسیسه شده که از اخبار واقعی خود ما قابل تمیز نیست، و خبری هم که ایمن از جعل و دسیسه نباشد قابل اعتماد نیست. از همه اینها که بگذریم اخبار مذکور آیه‌ها و سوره‌هایی را نشان می‌دهد که از قرآن افتاده که به هیچ وجه شبیه به نظم قرآنی نیست، گذشته از اینکه بخاطر مخالفتش با قرآن مردود است. </p> <p>و اما اینکه گفتیم سند بیشتر آن اخبار ضعیف است، مراجعه به سندهای آنها مصدق گفتار ماست، زیرا اگر مراجعه کنید خواهید دید یا مرسلند و اصلا سند ندارند، و یا مقطوع و بریده سندند، و یا رجال سند ضعیفند، آنهم که سالم است آن قدر کم و ناچیز است که قابل اعتماد نیست. و این هم که گفتیم پاره‌ای از آنها در دلالت قاصرند، دلیلش این است که بسیاری از آنها اگر آیه قرآن را آورده‌اند، آورده‌اند که تفسیر کنند، نه اینکه بگویند آیه اینطور نازل نشده، مانند روایتی که در روضه کافی<span class="footnote" rel="1" title="تفسیر برهان، ج ۱، ص ۳۸۷، ح ۳">*</span> از ابی الحسن اول (ع) در ذیل آیه <span class="aya" rel="4_63" data-words="1-9">أولئک الذین یعلم الله ما فی قلوبهم فأعرض عنهم</span> (فقد سبقت علیهم کلمة الشقاء و سبق لهم العذاب) <span class="aya" rel="4_63" data-words="12-18">و قل لهم فی أنفسهم قولا بلیغا</span> است که جمله بین پرانتز به عنوان تفسیر آورده شده است. </p> <p>و مانند روایتی که در کافی<span class="footnote" rel="2" title="نور الثقلین، ج ۱، ص ۵۶۱ ح ۶۱۹ بنقل از اصول کافی">*</span> از امام صادق (ع) در تفسیر آیه‌ <span class="aya" rel="4_135" data-words="31-35">و إن تلووا أو تعرضوا</span> فرموده: ان تلووا (الامر) و تعرضوا (عما امرتهم به) <span class="aya" rel="4_128" data-words="29-34">فإن الله کان بما تعملون خبیرا</span> که جملات بین پرانتز به عنوان تفسیر و توضیح است، نه جزو آیه. و همچنین روایات تفسیری دیگری که آقایان جزو روایات تحریف شمرده‌اند. </p> <p>و ملحق به این باب است روایات بی‌شماری که سبب نزول آیات را بیان می‌کند، و آقایان آنها را جزو ادله تحریف قرآن شمرده‌اند، مانند روایاتی که<span class="footnote" rel="3" title="نور الثقلین، ج ۱، ص ۳۰۱، ح ۳۰۱">*</span> می‌فرماید: این آیه اینطور است: <span class="aya" rel="5_67" data-words="1-7">یا أیها الرسول بلغما أنزل إلیک</span> (فی علی)  و حال آنکه روایت نمی‌خواهد بگوید کلمه <em>فی علی</em> جزو قرآن بوده، بلکه می‌خواهد بفرماید آیه در حق آن جناب نازل شده است. </p> <p>       <code class="page" rel="12,163"/> و همچنین روایاتی<span class="footnote" rel="1" title="تفسیر برهان، ج ۴، ص ۲۰۴، ح ۱">*</span> که دارد: فرستادگان بنی تمیم وقتی خدمت رسول خدا  (ص) می‌رسیدند، پشت در منزلش می‌ایستادند و صدا می‌زدند که به سر وقت ما بیرون بیا. آن گاه آیه‌ای را که در این مورد نازل شده این چنین نقل کرده:  <span class="aya" rel="49_4" data-words="1-6">إن الذین ینادونک من وراء الحجرات</span> (بنو تمیم) <span class="aya" rel="5_103" data-words="24-26">أکثرهم لا یعقلون</span> آن گاه آقایان پنداشتند که کلمه بنو تمیم جزء آیه بوده و ساقط شده است. </p> <p>باز ملحق به این باب است روایات بی شمار دیگری که در جری قرآن (تطبیق کلیات آن بر مصادیق) وارد شده است، مانند روایتی<span class="footnote" rel="2" title="تفسیر برهان، ج ۳، ص ۱۹۴، ح ۴">*</span> که در ذیل آیه <span class="aya" rel="26_227" data-words="17-20">و سیعلم الذین ظلموا</span> (آل محمد حقهم) <em>آمده که جمله</em> آل محمد حقهم به منظور بیان یکی از مصادیق ظلم آورده شده، نه به عنوان متن آیه. و روایتی<span class="footnote" rel="3" title="تفسیر برهان، ج ۳، ص ۳۴۰، ح ۱">*</span> که در خصوص آیه <span class="aya" rel="4_13" data-words="4-9">و من یطع الله و رسوله</span> (فی ولایت علی و الأئمة من بعده) <span class="aya" rel="33_71" data-words="14-17">فقد فاز فوزا عظیما</span> و این گونه روایات بسیار زیاد است. </p> <p>باز ملحق به این بابست روایاتی که وقتی آیه‌ای را تفسیر می‌کند ذکری و یا دعایی به آن اضافه می‌نماید، تا مردم در هنگام خواندن آن آیه ادب را رعایت نموده، آن ذکر و دعا را بخوانند، هم چنان که در کافی<span class="footnote" rel="4" title="تفسیر برهان، ج ۴، ص ۵۲۳، ح ۵">*</span> به سند خود از عبد العزیز بن مهتدی روایت کرده که گفت از حضرت رضا (ع) در باره سوره توحید پرسیدم فرمود:  هر کس بخواند <span class="aya" rel="112_1" data-words="1-4">قل هو الله أحد</span> را و به آن ایمان داشته باشد توحید را شناخته است. آن گاه اضافه کرده است: عرض کردم چطور بخوانیم آن را؟ فرمود: همانطور که مردم آن را می‌خوانند: <span class="aya" rel="112_1-4" data-words="1-17">قل هو الله أحد، الله الصمد، لم یلد و لم یولد، و لم یکن له کفوا أحد</span> کذلک اللَّه ربی کذلک اللَّه ربی . </p> <p>و نیز جزو ادله قاصر الدلاله آقایان باید روایاتی را شمرد که در باب الفاظ آیه‌ای وارد شده و آقایان آنها را از ادله تحریف شمرده‌اند، مانند روایتی<span class="footnote" rel="5" title="تفسیر برهان، ج ۱، ص ۳۱۰، ح ۱">*</span> که در پاره‌ای روایات مربوط به آیه‌ <span class="aya" rel="3_123" data-words="1-8">و لقد نصرکم الله ببدر و أنتم أذلة</span> دارد آیه اینطور است: و لقد نصرکم اللَّه ببدر و انتم ضعفاء            <code class="page" rel="12,164"/> و در بعضی<span class="footnote" rel="1" title="تفسیر عیاشی، ج ۱، ص ۱۹۶، ح ۱۳۳">*</span> دیگر آمده و لقد نصرکم اللَّه ببدر و انتم قلیل . </p> <p>و این اختلافات چه بسا خود قرینه باشد بر اینکه، منظور، تفسیر آیه به معنا است، به شهادت اینکه در بعضی<span class="footnote" rel="2" title="مجمع البیان، ج ۲، ص ۴۹۸">*</span> از آنها آمده که: صلاح نیست اصحاب بدر را که یکی از ایشان رسول خدا (ص) است ذلیل نامید و به وصف ذلت توصیف نمود. </p> <p>پس منظور از لفظ <em>اذلة</em> در آیه شریفه جمعیت کم و ناتوان است نه خوار و ذلیل. و چه بسا از این روایات که در میان خود آنها تعارض و تنافی است که به حکم کلی  (تساقط روایات در هنگام تعارض) از درجه اعتبار ساقطاند، مانند روایات وارده از طرق خاصه و عامه در اینکه آیه‌ای در قرآن برای حکم سنگسار بوده و افتاده آن گاه در بیان اینکه آیه مذکور چه بوده در یکی چنین آمده: اذا زنی الشیخ و الشیخة فارجموهما البتة فانهما قضیا الشهوة-وقتی پیر مرد و پیر زن زنا کردند باید حتما سنگسار شوند زیرا این طبقه شهوترانی خود را کرده‌اند . و در بعضی<span class="footnote" rel="3" title="تفسیر صافی، ج ۳ از دوره ۵ جلدی، ص ۴۱۴">*</span> دیگر چنین آمده: الشیخ و الشیخة اذا زنیا فارجموهما البتة فانهما قضیا الشهوة-پیر مرد و پیر زن اگر زنا کنند باید حتما سنگسار شوند چون آنها شهوترانی خود را کرده‌اند . و در بعضی<span class="footnote" rel="4" title="الاتقان، ج ۲، ص ۲۵">*</span> آمده: و بما قضیا من اللذة . و در بعضی<span class="footnote" rel="5" title="تفسیر قمی، ج ۲، ص ۹۵">*</span> دیگر در آخر آیه آمده: نکالا من اللَّه و اللَّه علیم حکیم . و در بعضی<span class="footnote" rel="6" title="تفسیر روح المعانی، ج ۱۸، ص ۷۹">*</span> در آخرش آمده‌ <span class="aya" rel="5_38" data-words="10-16">نکالا من الله و الله عزیز حکیم</span>. </p> <p>و نیز مانند آیة الکرسی علی التنزیل<span class="footnote" rel="7" title="منظور از آیة الکرسی علی التنزیل این است که آیة الکرسی اینطور که در روایت آمده نازل شده بود، نه آن طور که در قرآن فعلی است آن گاه آیه بصورتی که در روایت آمده معروف شده به  آیة الکرسی علی التنزیل ">*</span> که روایاتی در باره‌اش رسیده و در بعضی<span class="footnote" rel="8" title="روضه کافی، ص ۲۹۰">*</span> از آنها چنین آمده: <span class="aya" rel="2_255" data-words="1-21">الله لا إله إلا هو الحی القیوم لا تأخذه سنة و لا نوم له ما فی السماوات و ما فی الأرض</span> (و ما بینهما و ما تحت الثری عالم الغیب و الشهادة فلا یظهر علی غیبه احدا)                 <code class="page" rel="12,165"/> <span class="aya" rel="2_255" data-words="22-26">من ذا الذی یشفع عنده</span>... <span class="aya" rel="2_255" data-words="54-57">و هو العلی العظیم</span> (و الحمد للَّه رب العالمین) . و در بعضی<span class="footnote" rel="1" title="تفسیر قمی، ج ۱، ص ۸۵">*</span> دیگر جمله الحمد للَّه رب العالمین را در آخر آیه سوم بعد از جمله‌ <span class="aya" rel="2_257" data-words="23-25">هم فیها خالدون</span> آورده. </p> <p>در بعضی<span class="footnote" rel="2" title="تفسیر قمی، ج ۱، ص ۸۴">*</span> چنین آمده: <span class="aya" rel="2_255" data-words="14-21">له ما فی السماوات و ما فی الأرض</span> (و ما بینهما و ما تحت الثری عالم الغیب و الشهادة الرحمن الرحیم... . و در بعضی دیگر اینطور آمده: عالم الغیب و الشهادة الرحمن) الرحیم بدیع السماوات و الارض ذو الجلال و الاکرام رب العرش العظیم و در بعضی دیگر آمده: عالم الغیب و الشهادة العزیز الحکیم . </p> <p>و اینکه بعضی از محدثین گفته‌اند که اختلاف روایات در آیاتی که نقل شد ضرر به جایی نمی‌رساند چون این روایات در اصل تحریف قرآن اتفاق دارند مردود و غلط است. چون اتفاق روایات مذکور در تحریف شدن قرآن ضعف دلالت آنها را جبران نمی‌کند و هر یک از آنها دیگری را دفع می‌کند. </p> <h3> <span class="title" rel="15_1 15_2 15_3 15_4 15_5 15_6 15_7 15_8 15_9">دسیسه و جعل روایات دال بر تحریف توسط دشمنان قرآن و لوازم و محذورات مهم مترتب بر قبول این روایت</span> </h3> <p> و اما اینکه گفتیم دسیسه و جعل در روایات شایع شده، مطلبی است که اگر کسی به روایات مربوط به خلقت و ایجاد و قصص انبیای سلف و امتهای گذشته، و همچنین به اخبار وارده در تفاسیر آیات، و حوادث واقعه در صدر اسلام مراجعه نماید هیچ تردیدی، در آن برایش باقی نمی‌ماند، چون بزرگترین چیزی که از اسلام خواب را بر چشم دشمنان حرام کرده و ایشان حتی یک لحظه از خاموش کردن نور آن و کم فروغ کردن شعله فروزان آن و از بین بردن آثار آن از پای نمی‌نشینند، قرآن کریم است. آری قرآن کریم است که کهفی منیع و رکنی شدید برای اسلام است. قلعه‌ایست که جمیع معارف دینی و سند زنده و جاوید نبوت و مواد دعوت در آن متحصن است. آری، دشمنان خوب فهمیده بودند که اگر بتوانند به قرآن دستبردی زنند و حجیت آن را مختل سازند، امر نبوت خاتم الانبیاء بدون کمترین درد سری باطل می‌شود و شیرازه دین اسلام از هم می‌گسلد و دیگر بر بنای اسلام سنگی روی سنگی قرار نمی‌گیرد. </p> <p>و عجب از این گونه علمای دینی است که در مقام استدلال بر تحریف شدن قرآن بر می‌آیند و آن گاه به روایاتی که به صحابه و یا به ائمه اهل بیت منسوب شده احتجاج می‌کنند و هیچ فکر نمی‌کنند که چه می‌کنند. اگر حجیت قرآن باطل گردد، نبوت خاتم الأنبیاء باطل شده، و معارف دینی لغو و بی اثر می‌شود، و در چنین فرضی این     <code class="page" rel="12,166"/> سخن به کجا می‌رسد که در فلان تاریخ مردی دعوی نبوت نموده و قرآنی به عنوان معجزه آورد، خودش از دنیا رفت، و قرآنش هم دستخورده شد، و از او چیزی باقی نماند مگر اجماع مؤمنین به وی، بر اینکه او به راستی پیغمبر بوده، و قرآنش هم به راستی معجزه‌ای بر نبوت او بوده است، و چون اجماع حجت است-زیرا همان پیغمبر آن را حجت قرار داده، و یا از اجماع مجمعین کشف می‌کنیم که قول یکی از جانشینانش در آن هست-پس باید نبوت او و قرآنش را قبول کنیم؟ !! و کوتاه سخن، احتمال دسیسه و جعل حدیث که احتمال قوی هم هست و شواهد و قرائن آن را تایید می‌کند، وقعی و اعتباری برای روایات مذکور باقی نمی‌گذارد، و با در نظر گرفتن آن، دیگر نه حجیت شرعی بر آن اخبار باقی می‌ماند، و نه حجیت عقلانی، حتی صحیح السندترین آنها هم از اعتبار ساقط می‌گردد. </p> <p>زیرا حجیت سند، معنایش این است که رجال حدیث دروغ عمدی نمی‌گویند، و اما اینکه فریب نمی‌خورند، و در اصول روایتی آنان هم دست برده نمی‌شود، ربطی به صحت سند ندارد. </p> <p>و اما اینکه گفتیم روایات تحریف، آیات و سوره‌هایی را سوای قرآن اسم می‌برد که از نظر نظم و اسلوب هیچ شباهتی به نظم قرآن ندارد، دلیلش مراجعه خود خواننده عزیز است که اگر مراجعه کند به موارد بسیاری-از قبیل سوره <em>خلع</em> و سوره  <em>حفد</em> که به چند طریق از طرق اهل سنت روایت شده است<span class="footnote" rel="1" title="الاتقان، ج ۲، ص ۲۶">*</span> -بر خواهد خورد، و به طور قطع گفتار ما را تصدیق خواهد نمود، و ما این دو سوره را در اینجا می‌آوریم تا زحمت خواننده را کم کرده باشیم: سوره خلع چنین است: بسم اللَّه الرحمن الرحیم انا نستعینک و نستغفرک و نثنی علیک و لا نکفرک و نخلع و نترک من یفجرک<span class="footnote" rel="2" title="و بتحقیق این کتاب هر آینه با عزت است و هرگز از پیش و پس (آینده و گذشته) این کتاب حق، باطل نشود سوره فصلت آیات ۴۱ و ۴۲">*</span> و سوره حفد چنین است: بسم اللَّه الرحمن الرحیم اللهم ایاک نعبد و لک نصلی و نسجد و الیک نسعی و نحفد نرجو رحمتک و نخشی نقمتک ان عذابک بالکافرین ملحق<span class="footnote" rel="3" title="تفسیر نور الثقلین، ج ۱، ص ۴۳۸، ح ۳۴">*</span>. </p> <p>و همچنین سوره ولایت و غیر آن که پاره‌ای روایات آن را آورده اقاویل و هذیان‌هایی است که سازنده‌اش از نظم قرآنی تقلید کرده و نتیجه‌اش این شده که اسلوب     <code class="page" rel="12,167"/> عربی مانوس و معمولی را هم از دست داده است و مانند زاغ شده که خواست چون کبک بخرامد راه رفتن خود را نیز فراموش کرد، این دشمن قرآن نیز که نتوانسته است به نظم آسمانی و معجز قرآن برسد، اسلوب معمولی زبان عرب را هم فراموش کرده، چیزی گفته است که هر طبع و ذوقی از شنیدنش دچار تهوع می‌شود، و لذا باز هم به شما خواننده عزیز سفارش می‌کنم که به این یاوه‌گویی‌هایی که دشمنان خواستند به قرآن نسبت دهند، مراجعه نماید تا به درستی دعوی ما پی ببرد، آن وقت است که با اطمینان خاطر و به جرأت تمام حکم می‌کند بر اینکه محدثینی که به چنین سوره‌هایی اعتناء می‌کنند، بخاطر تعصب و تعبد شدیدی است که نسبت به روایات دارند و در تشخیص صحیح از مجعول آن و در عرضه داشتن احادیث بر قرآن کوتاهی می‌کنند و اگر این تعصب و تعبد نبود، کافی بود در یک نظر حکم کنند به اینکه ترهات مذکور جزو قرآن کریم نیست. </p> <h3> <span class="title" rel="15_9 15_1 15_2 15_3 15_4 15_5 15_6 15_7 15_8">روایات تحریف بر فرض صحت سند نیز به لحاظ مخالف بودن با دلالت قطعی قرآن بر عدم تحریف، در مظنه جعل و اسناد کذب بوده و مردودند</span> </h3> <p> و اما اینکه گفتیم روایات تحریف، به فرضی هم که صحیح باشد مخالف با کتاب است و به همین جهت باید طرح شود. توضیحش این است که مقصود ما مخالفت با ظاهر آیه‌ <span class="aya" rel="15_9" data-words="1-8">إنا نحن نزلنا الذکر و إنا له لحافظون</span><span class="footnote" rel="1" title="البته ما قرآن را بر تو نازل کردیم و ما هم او را محققا محفوظ خواهیم داشت سوره حجر، آیه ۹">*</span> و ظاهر آیه‌ <span class="aya" rel="41_41-42" data-words="7-20">و إنه لکتاب عزیز، لا یأتیه الباطل من بین یدیه و لا من خلفه</span><span class="footnote" rel="2" title="تا بیان کنی برای مردم آنچه را به ایشان نازل می‌شود سوره نحل، آیه ۴۴">*</span> نیست، تا بگویید این مخالفت ظنی است، -چون ظهور الفاظ آیه جزو ادله ظنی است-بلکه مراد مخالفت با دلالت قطعی کتاب است، چون مجموع قرآنی که فعلا در دست ما است به بیانی که در دلیل اول بر نفی تحریف گذشت، دلالت قطعی دارد بر اینکه در قرآن تحریفی رخ نداده است. </p> <p>و چطور ممکن است در این دلالت خدشه کرد، و حال آنکه قرآنی که در دست ما هست اجزایش در نظم بدیع، و معجزه بودن نظیر یکدیگرند و خودش در دفع اختلافاتی که در بدو نظر به ذهن می‌رسد کافی است. نه در دفع آن اختلافات نقصی دارد، و نه در افاده معارف حقیقی و علوم الهی کلی و جزئیش قصوری، معارفش همه به هم مربوط و فروعش بر اصولش مترتب، و اطرافش بر اوساطش منعطف است، و این خصوصیات که در نظم قرآنی است‌و خداوند آن را به آن خصوصیات، وصف نموده در همه جای این کتاب مشهود است. </p> <h3> <span class="title" rel="15_1 15_2 15_3 15_4 15_5 15_6 15_7 15_8 15_9">پاسخ به دو دلیل دیگر قائلین به تحریف: استبعاد عقلی عدم تحریف و روایتی در باره مصحف علی علیه السلام</span> </h3> <p> و اما پاسخ از دلیل دوم آنان که گفتند عقل بعید می‌داند قرآنی به دست غیر معصوم جمع آوری شود و هیچ اشتباه و غلطی در آن نباشد اینست که این حرف، حرفی خرافی بیش نیست، بلکه مطلب به عکس است، زیرا عقل مخالفت نوشته شده را با واقعش ممکن می‌داند، نه اینکه موافقت آن دو را بعید و مخالفت آن را واجب شمارد پس هر جا که دلیل و قرینه‌ای باشد بر اینکه نوشته شده با واقعش موافق است آن را می‌پذیرد و ما به جای یک دلیل و یک قرینه دلیل‌هایی ارائه دادیم که همه موافقت این قرآن را با واقعش اثبات می‌کردند. </p> <p>و اما پاسخ از دلیل سومشان اینکه صرف جمع آوری قرآن کریم توسط علی، امیر المؤمنین (ع) و عرضه داشتن بر اصحاب و نپذیرفتن آنان دلیل نمی‌شود بر اینکه قرآنی که آن جناب جمع آوری کرده بود مخالف با قرآن دیگران بوده، و از حقایق اصولی دین و یا فرعی آن چیزی اضافه داشته است، و بیش از این احتمال نمی‌رود که قرآن آن جناب از نظر ترتیب سوره‌ها و یا آیه‌های یک سوره که به تدریج نازل شده است با قرآن سایرین مخالفت داشته است، آن هم مخالفتی که به هیچ یک از حقایق دینی برخورد نداشته. </p> <p>چون اگر غیر این بود و واقعا قرآن آن حضرت حکمی یا احکامی از دین خدا را مشتمل می‌بود که در قرآنهای دیگر افتاده بوده است، امیر المؤمنین به آن سادگی دست از قرآن خود بر نمی‌داشت، بلکه به طور قطع به وسیله آن به احتجاج می‌پرداخت و به مجرد اعراض آنان قانع نمی‌شد، هم چنان که می‌بینیم که در موارد مختلفی با آنان احتجاج نموده و روایات، احتجاجات آن حضرت را ضبط نموده و در آن حتی یک مورد هم نقل نشده که آن جناب در باره امر ولایت و خلافتش و یا در امر دیگری آیه و یا سوره‌ای خوانده باشد که در قرآنهای خود آنان نبوده باشد و آن جناب ایشان را به خیانت در قرآن متهم کرده باشد. </p> <p>ممکن است کسی چنین خیال کند که علی (ع) بخاطر حفظ وحدت مسلمین پافشاری نکرد. در جواب می‌گوییم اگر مسلمانان سالیان درازی با قرآن انس گرفته بودند جا داشت علی (ع) از قرآن خود که فرضا مخالف آن قرآنها بوده صرفنظر نماید تا مبادا وحدت مسلمین را شکسته باشد. ولی گفتار ما در باره روز اولی است که مسلمانان به جمع کردن قرآن پرداخته بودند و هنوز قرآن در دست مردم نبود و در شهرها پخش نشده بود. <code class="page" rel="12,169"/> و ای کاش می‌فهمیدیم که چگونه ممکن است ادعا کنیم این همه آیاتی که شاید به قول و ادعای آنان بالغ بر هزارها آیه باشد همه راجع به امر ولایت بوده و مخالفین آن حضرت آنها را حذف کرده‌اند؟ !و یا اصولا آیه‌هایی بوده که عموم مسلمانان از آن خبری نداشته‌اند و تنها علی (ع) از آن خبر دار بوده؟ !چطور چنین جرأتی به خود بدهیم، با آن همه دواعی قوی که مسلمانان در حفظ قرآن و آن همه شوق و رغبتی که در فراگرفتن آن از خود نشان می‌دادند؟ !و آن همه سعی و کوششی که رسول خدا (ص) در تبلیغ آیات و رساندن آن به آفاق و تعلیم و بیان آن مبذول داشته است؟ !با اینکه خود قرآن کریم در این باره تصریح کرده که: <span class="aya" rel="2_129" data-words="11-14">یعلمهم الکتاب و الحکمة *</span> و نیز فرموده: <span class="aya" rel="16_44" data-words="8-12">لتبین للناس ما نزل إلیهم *</span> آن آیاتی که احادیث<span class="footnote" rel="3" title="الدر المنثور ج ۳ ص ۲۹۵ و الاتقان ج ۱ ص ۶۱">*</span> مرسل می‌گویند در سوره نساء در میان جمله‌ <span class="aya" rel="4_3" data-words="1-7">و إن خفتم ألا تقسطوا فی الیتامی</span> و جمله‌ <span class="aya" rel="4_3" data-words="8-13">فانکحوا ما طاب لکم من النساء</span> بوده و به اندازه یک ثلث قرآن یعنی بیش از دو هزار آیه می‌شده و افتاده. و نیز آن آیاتی که محدثین سنی<span class="footnote" rel="4" title="اتقان، ج ۱، النوع التاسع عشر">*</span> گفته‌اند از سوره‌برائت ساقط شده، مانند  <em>بسم اللَّه</em> آن و صدها آیه که سوره مذکور را مساوی با سوره بقره می‌کرده<span class="footnote" rel="5" title="الاتقان، ج ۱، ص ۶۵">*</span> و اینکه سوره احزاب بزرگتر از سوره بقره بوده و دویست آیه از آن ساقط شده<span class="footnote" rel="6" title="الاتقان، ج ۲، ص ۲۵">*</span>. و یا آن آیاتی که روایات مجعوله مذکور می‌گوید منسوخ التلاوه شده و جمعی از مفسرین<span class="footnote" rel="7" title="تفسیر فخر رازی، ج ۳، ص ۲۳۱">*</span> اهل سنت هم برای دفاع از یک حدیث که گفته پاره‌ای از قرآن را خدا از یادها برد و تلاوتش را منسوخ کرد پذیرفته‌اند، کجا رفته‌اند؟ و چطور گم شده‌اند، که حتی یک نفر هم سراغ یکی از آن هزارها را نگرفته است؟ !. </p> <p>و اگر شما هم همان حدیث را سند قرار دهید، و بگویید خدا از یادها برده می‌پرسیم از یاد بردن خدا چه معنا دارد؟ و مقصود از نسخ تلاوت چه می‌تواند باشد؟ آیا نسخ تلاوت بخاطر این بوده که عمل به آن آیات منسوخ شده؟ پس چرا آیات منسوخه دیگری               <code class="page" rel="12,170"/> که هم اکنون در قرآن کریم است منسوخ التلاوه نشد؟ و تا کنون در قرآن کریم باقی مانده؟ !مانند آیه صدقه و آیه نکاح زانیه و زانی، و آیه عده، و غیر آن؟ و جالب اینجاست که آقایان<span class="footnote" rel="1" title="تفسیر فخر رازی، ج ۳، ص ۲۳۰ و الاتقان، ج ۲، ص ۲۲ تا ۲۴">*</span> آیات منسوخ التلاوه را دو قسم می‌کنند، یکی آنها که هم تلاوتش نسخ شده و هم عمل به آن، و قسم دیگر آن آیاتی که تنها تلاوتش نسخ شده است مانند آیه رجم. </p> <p>و یا بخاطر این بوده که واجد صفات کلام خدایی نبوده و بدین جهت خداوند خط بطلان بر آنها کشیده، و از یادهایشان برده است. اگر چنین بود پس در حقیقت جزو کلام خدا و کتاب عزیز که <span class="aya" rel="41_42" data-words="1-10">لا یأتیه الباطل من بین یدیه و لا من خلفه</span> نبوده، منزه از اختلاف نبود، قول فصل و هادی به سوی حق و به سوی صراط مستقیم، و معجزه‌ای که بتوان با آن تحدی نمود و... نبوده. و کوتاه، سخن بگو قرآن نبوده، زیرا خدای تعالی قرآن را به صفاتی معرفی نموده است که آن را نازل شده از لوح محفوظ، و نیز آن را کتاب عزیزی خوانده که در عصر نزولش و در اعصار بعد تا قیام قیامت باطل در آن راه ندارد، و آن را قول فصل، هدایت، نور، فرقان میان حق و باطل، معجزه و... نامیده است. </p> <p>آیا با چنین معرفی باز هم می‌توانیم بگوییم این آیاتی که قرآن را معرفی می‌کند مخصوص به پاره‌ای از قرآن بوده که هم اکنون در دست ما است، و تنها این باقیمانده از یادها نمی‌رود، و منسوخ التلاوه و دستخوش بطلان نمی‌شود؟ آیا تنها این باقیمانده است که قول فصل، هدایت، نور، فرقان، و معجزه جاودانه است؟ و یا می‌گویید منسوخ التلاوه شدن و فراموش شدن بطلان نیست؟ چطور بطلان نیست؟ مگر بطلان غیر از این است که کلام ناقصی از اثر و خاصیت بیفتد و هیچ چیز نتواند آن را اصلاح نموده و برای ابد از کار بیفتد؟ و آیا با اینکه برای ابد از کار افتاده باز هم ذکر و یاد آورنده خداست. </p> <p>پس حق همین است که به خود جرأت داده برای رهایی از این همه غلط بگوییم روایاتی که از طرق شیعه و سنی در تحریف و یا نسخ تلاوت رسیده بخاطر مخالفتش با کتاب خدا، مردود است. </p> <h3> <span class="title" rel="15_1 15_2 15_3 15_4 15_5 15_6 15_7 15_8 15_9">حوادث واقعه در امت اسلام مانند حوادثی است که در بنی اسرائیل رخ داده</span> </h3> <p>و اما پاسخ از دلیل چهارم اینکه: اخباری<span class="footnote" rel="2" title="الدر المنثور، ج ۳، ص ۲۹۶ با اندکی اختلاف">*</span> که می‌گوید حوادث واقعه‌در امت     <code class="page" rel="12,171"/> اسلام مانند حوادثی است که در بنی اسرائیل رخ داده قبول داریم، و حرفی در آنها نیست، و اتفاقا اخبار بسیاری است که شاید به حد تواتر هم برسد، لیکن به شهادت و جدان و ضرورت این اخبار دلالت بر یکسان بودن در همه جهات ندارد. </p> <p>پس ناگزیر باید بپذیرید که این مشابهت در پاره‌ای امور آن هم از نظر نتیجه و اثر است، نه از نظر عین حادثه. پس به فرضی هم که قبول کنیم که این روایات تحریف کتاب را هم شامل می‌شود، می‌گوییم ممکن است مشابهت امت اسلام با امت بنی اسرائیل در این مساله از جهت نتیجه تحریف یعنی حدوث اختلاف و تفرقه و انشعاب به مذاهب مختلف باشد، به نحوی که این مذهب آن مذهب را تکفیر کند. هم چنان که در روایات بسیاری که بعضی ادعای تواتر آنها را کرده‌اند آمده که به زودی امت اسلام به هفتاد و سه فرقه منشعب می‌شود، هم چنان که امت نصاری به هفتاد و دو فرقه و امت یهود به هفتاد و یک فرقه منشعب شد<span class="footnote" rel="1" title="خصال صدوق، ج ۲، ص ۳۷۲، ح ۳۰">*</span>. </p> <p>و این هم پر واضح است که همه فرقه‌های مذکور از امت‌های سه‌گانه، مذهب خود را مستند به کتاب خدا می‌دانند، و این نیست مگر بخاطر اینکه کلمات را از جای خود تحریف نموده‌اند، و قرآن کریم را به رأی خود تفسیر کرده، و به اخبار وارده در تفسیر آیات (و لو هر چه باشد) اعتماد کرده‌اند بدون اینکه برای تشخیص صحیح از سقیم آن، به خود قرآن عرضه کرده باشند. </p> <p>و کوتاه سخن، اصل روایات داله بر اینکه میان دو امت مشابهت و مماثلت است به هیچ وجه دلالت بر تحریف، آن طور که آنان ادعا می‌کنند ندارد. بله، در بعضی از آنها تصریح شده به اینکه قرآن تغییر و اسقاط و تحریف می‌شود، و لیکن گفتیم که این دسته از اخبار علاوه بر ضعفش بخاطر مخالفت کتاب مردود است. </p> <h3>فصل چهارم: <span class="title" rel="15_1 15_2 15_3 15_4 15_5 15_6 15_7 15_8 15_9">در باره جمع و تالیف قرآن و جمع بین روایاتی که برخی بر جمع قرآن در زمان پیامبر (ص) و برخی بعد از آن حضرت دلالت دارند</span> </h3> <p> در تاریخ یعقوبی آمده که: عمر بن خطاب به ابی بکر گفت: ای خلیفه رسول خدا!حاملین قرآن بیشترشان در جنگ یمامه کشته شدند، چطور است که قرآن را جمع آوری کنی زیرا می‌ترسم با از بین رفتن حاملین (حافظین) آن تدریجا از بین برود؟ ابی بکر گفت: چرا این کار را بکنم و حال آنکه رسول خدا (ص) چنین نکرده   <code class="page" rel="12,172"/> بود؟ از آن به بعد همواره عمر پشت این پیشنهاد خود را گرفت تا آنکه قرآن جمع آوری و در صحفی نوشته شد، چون تا آن روز در تکه‌هایی از تخته و چوب نوشته می‌شد، و در نتیجه متفرق بود. </p> <p>ابی بکر بیست و پنج نفر از قریش و پنجاه نفر از انصار را در جلسه‌ای دعوت کرد و گفت باید قرآن را بنویسید و آن را به نظر سعید بن العاص که مردی فصیح است برسانید<span class="footnote" rel="1" title="صحیح بخاری، ج ۶، ص ۲۵۵ باب جمع القرآن">*</span>. </p> <p>البته بعضی روایت کرده‌اند که علی بن ابی طالب آن را پس از رحلت رسول خدا (ص) جمع نمود و بر شتری بار کرد و به محضر صحابه آورد و فرمود: این قرآن است که من جمع آوری کرده‌ام. علی (ع) قرآن را به هفت جزء تقسیم کرده بود<span class="footnote" rel="2" title="الاتقان، ج ۱، ص ۵۹">*</span>. و روایت مذکور اسم آن اجزاء را هم برده. </p> <p>و در تاریخ ابی الفداء آمده که: در جنگ با مسیلمه کذاب گروهی از قاریان قرآن، از مهاجرو انصار کشته شدند، و چون ابی بکر دید عده حافظین قرآن که در آن واقعه در گذشته‌اند بسیار است، در مقام جمع آوری قرآن بر آمد و آن را از سینه‌های حافظین و از جریده‌ها و تخته پاره‌ها، و پوست حیوانات جمع آوری نمود و آن را در نزد حفصه دختر عمر، همسر رسول خدا (ص) گذاشت. </p> <p>ریشه و مصدر اصلی این دو تاریخ، روایاتی است که اینک از نظر خواننده می‌گذرد. </p> <p>بخاری در صحیح خود از زید بن ثابت نقل می‌کند که گفت: در روزهایی که جنگ یمامه اتفاق افتاد ابی بکر به طلب من فرستاد وقتی به نزد او رفتم دیدم عمر بن خطاب هم آنجاست. ابی بکر گفت: عمر نزد من آمده می‌گوید که واقعه یمامه حافظین قرآن را درو کرد و من می‌ترسم که جنگ‌های آینده نیز ما بقی آنان را از بین ببرد، و در نتیجه بسیاری از قرآن کریم با سینه حافظین آن در دل خاک دفن شود، و نیز می‌گوید من بنظرم می‌رسد دستور دهی قرآن جمع آوری شود. من به او گفتم: چگونه دست به کاری بزنم که رسول خدا (ص) نکرده است؟ عمر گفت: این کار به خدا کار خوبی است. و از آن به بعد مرتب به من مراجعه می‌کرد و تذکر می‌داد تا آنکه خداوند سینه‌ام را برای این کار گشاده کرد و مرا جرأت آن داد، و نظریه‌ام   <code class="page" rel="12,173"/> برگشت و نظریه عمر را پذیرفتم. </p> <p>زید بن ثابت می‌گوید: کلام ابی بکر وقتی به اینجا رسید به من گفت: تو جوان عاقل و مورد اعتمادی هستی و در عهد رسول خدا (ص) وحی الهی را برای آن جناب می‌نوشتی، تو باید جستجو و تتبع کنی و آیات قرآن را جمع آوری نمایی. زید می‌گوید: به خدا قسم اگر دستگاه ابی بکر به من تکلیف می‌کرد که کوهی را به دوش خود بکشم سخت‌تر از این تکلیف نبود که در خصوص جمع آوری قرآن به من کرد، لذا گفتم چطور دست به کاری می‌زنید که رسول خدا  (ص) خود نکرده است؟ گفت: این کار به خدا سوگند کار خیری است. </p> <p>از آن به بعد دائما ابی بکر به من مراجعه می‌کرد تا خداوند سینه مرا گشاده کرد، آن چنان که قبلا سینه ابی بکر و عمر را گشاده کرده بود. با جرأت تمام به جستجوی آیات قرآنی برخاستم و آنها را که در شاخه‌های درخت خرما و سنگ‌های سفید نازک و سینه‌های مردم متفرق بود جمع آوری نمودم و آخر سوره توبه را از جمله <span class="aya" rel="9_128" data-words="1-3">لقد جاءکم رسول</span> تا آخر سوره برائت را نزد خزیمه انصاری یافتم و غیر او کسی آن را ضبط نکرده بود و این صحف نزد ابی بکر بماند تا آنکه از دنیا رفت، از آن پس نزد عمر بود تا زنده بود و بعد از آن نزد حفصه دختر عمر نگهداری می‌شد<span class="footnote" rel="1" title="الاتقان، ج ۱، ص ۵۸">*</span>. </p> <p>و از ابی داوود از طریق یحیی بن عبد الرحمن بن حاطب روایت شده که گفت: عمر آمد و گفت: هر که از رسول خدا (ص) آیه و چیزی از قرآن شنیده و حفظ کرده باشد آن را بیاورد. و در آن روز داشتند قرآن را در صحیفه‌ها و لوحها و... </p> <p>جمع آوری می‌کردند و قرار بر این داشتند که از احدی چیزی از قرآن را نپذیرند تا آنکه دو نفر بر طبق آن شهادت دهند<span class="footnote" rel="2" title="الدر المنثور، ج ۳، ص ۲۳۲">*</span>. </p> <p>و باز از او از طریق هشام بن عروه از پدرش-البته در طریق سند اسم چند نفر برده نشده-روایت کرده که گفت: ابی بکر به عمر و به زید گفت: بر در مسجد بنشینید، هر کس دو شاهد آورد بر طبق آنچه از قرآن حفظ کرده پس آن را بگیرید و بنویسید<span class="footnote" rel="3" title="&lt;em&gt;ربعه&lt;/em&gt; جعبه کوچک و یا زنبیل را گویند">*</span>. </p> <p>و در الاتقان از ابن اشته-در کتاب المصاحف-از لیث بن سعد روایت کرده که گفت: اولین کسی که قرآن را جمع آوری کرد ابی بکر بود که زید بن ثابت آن را     <code class="page" rel="12,174"/> نوشت، و مردم نزد زید می‌آمدند، و او محفوظات کسی را می‌نوشت‌که دو شاهد عادل می‌آورد، و آخر سوره برائت را کسی جز ابی خزیمة بن ثابت نداشت. ابی بکر گفت: آن را هم بنویسید، زیرا رسول خدا (ص) فرموده بود شهادت ابی خزیمه به جای دو شهادت پذیرفته می‌شود، لذا زید آن را هم نوشت. عمر آیه رجم را آورد قبول نکردند و ننوشت چون شاهد نداشت<span class="footnote" rel="1" title="صحیح نسایی الاتقان، ج ۱، ص ۷۲">*</span>. </p> <p>و از ابن ابی داوود-در کتاب المصاحف-از طریق محمد بن اسحاق از یحیی بن عباد بن عبد اللَّه بن زبیر از پدرش روایت کرده که گفت: حارث بن خزیمه این دو آیه را از آخر سوره برائت برایم آورد و گفت: شهادت می‌دهم که این دو آیه را از رسول خدا (ص) شنیده و حفظ کرده‌ام عمر گفت: من نیز شهادت می‌دهم که آنها را شنیده‌ام. آن گاه گفت: اگر سه آیه بود من آن را یک سوره جداگانه قرار می‌دادم، و چون نیست در همان آخر برائت بنویسید<span class="footnote" rel="2" title="سوره بقره، آیه ۲۴۰">*</span>. </p> <p>و نیز از وی از طریق ابی العالیه از ابی بن کعب روایت کرده که گفت: قرآن را جمع کردند تا رسیدند در سوره برائت به آیه‌ <span class="aya" rel="9_127" data-words="14-22">ثم انصرفوا صرف الله قلوبهم بأنهم قوم لا یفقهون</span> و خیال کردند که این آخرین آیه آنست. ابی گفت: رسول خدا  (ص) بعد از این آیه دو آیه دیگر برای من قرائت کرد، و آن آیه‌ <span class="aya" rel="9_128" data-words="1-3">لقد جاءکم رسول</span> -تا آخر سوره-است<span class="footnote" rel="3" title="الاتقان، ج ۱، ص ۶۰">*</span>. </p> <p>و در الاتقان از دیر عاقولی در کتاب فوائدش نقل کرده که گفت: ابراهیم بن یسار از سفیان بن عیینه از زهری از عبید از زید بن ثابت برای ما حدیث کرد که او گفته است: رسول خدا (ص) از دار دنیا رفت در حالی که هنوز هیچ چیز از قرآن جمع آوری نشده بود<span class="footnote" rel="4" title="الاتقان ج ۱ ص ۵۷">*</span>. </p> <p>و حاکم در مستدرک به سند خود از زید بن ثابت روایت کرده که گفت: نزد رسول خدا (ص) داشتیم قرآن را از و رق پاره‌ها جمع آوری می‌کردیم که...<span class="footnote" rel="5" title="الاتقان، ج ۱، ص ۵۷">*</span>. </p> <p>           <code class="page" rel="12,175"/> مؤلف: ممکن است این روایت با روایت قبلیش منافات نداشته باشد، و مقصود از این روایت این باشد که آیه‌هایی که از یک سوره به طور پراکنده نازل شده بود یک جا جمع می‌کردیم، و هر کدام را به سوره خود ملحق می‌کردیم. و یا پاره‌ای از سوره‌ها را که از نظر کوتاهی، بلندی، متوسط بودن نظیر هم بودند مانند طوال و مئین و مفصلات را پهلوی هم قرار می‌دادیم. هم چنان که در احادیث نبوی هم از آنها یاد شده. و گر نه بطور مسلم جمع آوری قرآن به صورت یک کتاب بعد از درگذشت رسول خدا (ص) اتفاق افتاده و به همین وجهی که ما گفتیم باید حمل شود روایتی که در ذیل می‌خوانید. </p> <p>و در صحیح نسایی از ابن عمر روایت کرده که گفت: من قرآن را جمع آوری نمودم و همه شب می‌خواندم تا به گوش رسول خدا (ص) رسید، فرمود: قرآن را در عرض یک ماه بخوان<span class="footnote" rel="1" title="الاتقان، ج ۱، ص ۵۸">*</span>. </p> <p>و در الاتقان از ابن ابی داوود به سند حسن از محمد بن کعب قرظی روایت کرده که گفت: قرآن در زمان رسول خدا (ص) به دست پنج نفر از انصار یعنی معاذ بن جبل، عبادة بن صامت، ابی بن کعب، ابو الدرداء و ابو ایوب انصاری جمع آوری شد<span class="footnote" rel="2" title="الدر المنثور، ج ۴، ص ۱۲۸ و الاتقان، ج ۱، ص ۶۰">*</span>. </p> <p>و نیز در همان کتاب از بیهقی-در کتاب المدخل-از ابن سیرین روایت کرده که گفت: در عهد رسول خدا (ص) قرآن را چهار نفر جمع آوری کردند که در آنها اختلافی نیست و آنان عبارت بودند از: معاذ بن جبل، ابی بن کعب، ابو زید و به دو نفر دیگر که در سه نفر مردد و مورد اختلاف است، بعضی گفته‌اند ابو درداء و عثمان و بعضی دیگر گفته‌اند عثمان و تمیم داری<span class="footnote" rel="3" title="صحیح بخاری، ج ۶، باب سوره بقره، ص ۳۶">*</span>. </p> <p>باز در همان کتاب از بیهقی و از ابن ابی داوود از شعبی روایت کرده که گفت: قرآن را در عهد رسول خدا (ص) شش نفر جمع کردند: ابی، زید، معاذ، ابو الدرداء سعید بن عبید و ابو زید. البته مجمع بن حارثه هم جمع کرده بود، مگر دو سوره و یا سه سوره را<span class="footnote" rel="4" title="الاتقان، ج ۱، ص ۵۹">*</span>. </p> <p>و نیز در همان کتاب از ابن اشته-در کتاب المصاحف-از طریق کهمس از ابن     <code class="page" rel="12,176"/> بریده روایت کرده که گفت: اولین کسی که قرآن را در مصحفی جمع کرد سالم غلام ابی حذیفه بود که قسم خورده بود تا قرآن را جمع نکرده رداء به دوش نگیرد، و بالأخره جمع کرد...<span class="footnote" rel="1" title="تاریخ یعقوبی، ج ۲، ص ۱۷۰">*</span>. </p> <p>مؤلف: نهایت چیزی که این روایات بر آن دلالت دارد این است که نامبردگان در عهد رسول خدا (ص) سوره‌ها و آیه‌های قرآن را جمع کرده بودند. و اما اینکه عنایت داشته بودند که همه قرآن را به ترتیب سوره و آیه‌هایی که امروز در دست ما است و یا به ترتیب دیگری جمع کرده باشند دلالت ندارد. آری، این طور جمع کردن تنها و برای اولین بار در زمان ابو بکر باب شده است. </p> <h3>فصل پنجم: <span class="title" rel="15_1 15_2 15_3 15_4 15_5 15_6 15_7 15_8 15_9">: گرد آوری مصاحف مختلف و جمع و تدوین قرآن بر اساس یک قرائت در زمان عثمان</span> </h3> <p> بعد از آنکه تدوین و جمع آوری قرآن در زمان ابو بکر شروع شد، در نتیجه ادامه این کار قرآنهای مختلفی و قرائتهای زیادی به وجود آمد و لذا عثمان برای بار دوم به جمع آوری آن پرداخت. </p> <p>یعقوبی در تاریخ خود می‌نویسد: عثمان قرآن را جمع آوری و تالیف کرد، سوره‌های طولانی را در یک ردیف، و سوره‌های کوتاه را در یک ردیف دیگر قرار داد، و آن گاه تمامی مصحف‌ها را که در اقطار آن روز اسلام بود جمع نمود و با آب داغ و سرکه بشست. و به قول بعضی دیگر بسوزانید و جز مصحف ابن مسعود هیچ مصحفی نماند مگر آنکه همین معامله را با آن نمود. </p> <p>ابن مسعود در آن موقع در کوفه بود، حاکم کوفه عبد اللَّه بن عامر خواست قرآن او را بگیرد و او از دادن قرآن امتناع نمود. حاکم قضیه را به عثمان نوشت، در جواب دستور آمد که او را به مدینه بفرست تا این دین رو به فساد ننهاده نقصانی در آن پدید نیاید. </p> <p>ابن مسعود وارد مدینه شد، وقتی به مسجد در آمد که عثمان بر فراز منبر مشغول خطابه بود. وقتی ابن مسعود را دید رو کرد به مردم و گفت: جانور بدی دارد بر شما وارد می‌شود. ابن مسعود هم جواب تندی به او داد. عثمان دستور داد با پایش او را به زمین بکشند، و در نتیجه این عمل دو تا از دنده‌های سینه‌اش شکست. عایشه وقتی جریان را شنید زبان به اعتراض گشود و بگومگوی بسیار کرد. </p> <p>   <code class="page" rel="12,177"/>به امر عثمان مصحف‌های نوشته شده به همه شهرها از قبیل کوفه، بصره، مدینه، مکه، مصر، شام، بحرین، یمن و جزیره فرستاده شد و به مردم دستور داده به یک نسخه قرآن را قرائت کنند. </p> <p>و این اقدام عثمان بدین جهت بود که به گوشش رسیده بود که می‌گویند قرآن فلان قبیله، و خواست تا این اختلاف را از میان بردارد. بعضی گفته‌اند: همین ابن مسعود این حرف را برای عثمان نوشته بود، ولی وقتی شنید که نتیجه گزارشش این شده که عثمان قرآنها را می‌سوزاند ناراحت شد و گفت من نمی‌خواستم اینطور بشود. بعضی دیگر گفته‌اند گزارش مذکور را حذیفة بن یمان داده بود<span class="footnote" rel="1" title="الاتقان، ج ۱، ص ۵۹">*</span>. </p> <p>و در کتاب الاتقان آمده که بخاری از انس روایت کرده که گفت: حذیفة بن یمان در روزگاری که با اهل شام به سرزمین ارمنیه و با اهل عراق به سرزمین آذربایجان می‌رفت و سرگرم فتح آنجا بود به این مطلب برخورد که مردم هر کدام قرآن را یک جور قرائت می‌کنند، خیلی وحشت زده شد، وقتی به مدینه آمد و وارد بر عثمان شد، رو کرد به عثمان و گفت: عثمان بیا و امت اسلام را دریاب و نگذار مانند امت یهود و نصاری دچار اختلاف شوند. عثمان نزد حفصه فرستاد که قرآنی که نزد تو است بده تا از روی آن نسخه برداریم و دوباره نسخه خودت را بتو برگردانیم. آن گاه زید بن ثابت، عبد اللَّه بن زبیر، سعید بن عاص و عبد الرحمن بن حارث بن هشام را مامور کرد تا از آن نسخه بردارند. </p> <p>و به سه نفر قریشی گفت: اگر قرائت شما با قرائت زید بن ثابت اختلاف داشت به قرائت قریش بنویسید، زیرا قرآن به زبان قریش نازل شده. این چهار نفر این کار را کردند و صحف را در مصحف وارد نمودند. آن گاه عثمان صحف حفصه را به او برگردانید، و از مصاحف نوشته شده به هر دیاری یکی فرستاد و دستور داد تا بقیه قرآنها را چه در صحف و چه در مصاحف آتش زدند. </p> <p>زید بن ثابت می‌گوید: در آن موقع که قرآنها را جمع آوری می‌کردیم به این مطلب برخوردیم که در سوره احزاب رسول خدا (ص) آیه‌ای را قرائت می‌کرد ولی در نسخه‌هایی که در اختیار داشتیم نبود، بعد از تحقیق معلوم شد تنها خزیمة بن ثابت انصاری آن را دارد. آن را که عبارت بود از آیه   <code class="page" rel="12,178"/> <span class="aya" rel="33_23" data-words="1-8">من المؤمنین رجال صدقوا ما عاهدوا الله علیه</span> در جای خودش قرار دادیم<span class="footnote" rel="1" title="الاتقان، ج ۱، ص ۵۹">*</span>. </p> <p>باز در همان کتاب است که ابن اشته از طریق ایوب، از ابی قلابه روایت کرده که گفت: مردی از بنی عامر که انس بن مالکش می‌گفتند گفت: در عهد عثمان اختلافی بر سر قرآن پدید آمد و آن چنان بالا گرفت که آموزگاران و دانش‌آموزان بجان هم افتادند. این مطلب به گوش عثمان رسید و گفت: در حکومت من قرآن را تکذیب می‌کنید و آن را به دلخواه خود قرائت می‌نمایید؟ قهرا آنهایی که بعد از من خواهند آمد اختلافشان بیشتر خواهد بود، ای اصحاب محمد (ص) جمع شوید و برای مردم امامی بنویسید. </p> <p>اصحاب گرد هم آمدند و به نوشتن قرآن پرداختند، و چون در آیه‌ای اختلاف می‌کردند و یکی می‌گفت رسول خدا (ص) این آیه رابه فلانی یاد داد عثمان می‌فرستاد تا با سه نفر شاهد از اهل مدینه بیاید آن گاه می‌پرسیدند رسول خدا  (ص) این آیه را چگونه به تو یاد داده؟ آیا اینجور یا اینجور؟ می‌گفت نه اینطور به من آموخته است، آیه را آن طور که گفته بود در جای خالی که قبلا برایش گذاشته بودند می‌نوشتند<span class="footnote" rel="2" title="الدر المنثور، ج ۶، ص ۴۱۶ و ۴۱۷">*</span>. </p> <p>باز در همان کتاب از ابن ابی داوود از طریق ابن سیرین از کثیر بن افلح روایت کرده که گفت: وقتی عثمان خواست مصاحف را بنویسد برای این کار دوازده نفر از قریش و انصار را انتخاب نمود، ایشان فرستادند تا ربعه<span class="footnote" rel="3" title="روح المعانی، ج ۱، ص ۲۵ تفسیر برهان، ج ۴، ص ۵۳۱، ح ۳">*</span> را که در خانه عمر بود آوردند. عثمان با ایشان قرار گذاشت که در هر قرائتی که اختلاف کردند تاخیر بیندازند تا از او دستور بگیرند. </p> <p>محمد می‌گوید: به نظر من منظور از تاخیر انداختن این بود که آخرین عرضه قرآن را پیدا نموده آیه را بر طبق آن بنویسند (چون جبرئیل سالی یک بار همه قرآن را به رسول خدا (ص) عرضه می‌کرد)<span class="footnote" rel="4" title="نور الثقلین، ج ۵، ص ۷۱۶، ح ۷">*</span>. </p> <p>و نیز در آن کتاب است که ابن ابی داوود به سند صحیح از سوید بن غفله روایت کرده که گفت علی (ع) فرمود: در باره عثمان جز خوبی نگویید، زیرا         <code class="page" rel="12,179"/> به خدا قسم که آنچه او در خصوص قرآن انجام داد همه با مشورت ما و زیر نظر ما بود، مرتب می‌پرسید: شما چه می‌گویید در باره این قرائت؟  (و جریان چنین بود که روزی گفت) شنیدم: بعضی به بعضی می‌گویند قرائت من از قرائت تو بهتر است، و این کار سر از کفر در می‌آورد. ما گفتیم: نظر خودت چیست؟ گفت من نظرم این است که همه مردم را بر یک قرائت وادار سازیم، تا در قرائت قرآن فرقه فرقه نشوند، ما گفتیم بسیار نظر خوبی است<span class="footnote" rel="1" title="الاتقان، ج ۱، ص ۶۳">*</span>. </p> <p>در الدر المنثور است که ابن ضریس از علباء بن احمر روایت کرده که عثمان بن عفان وقتی خواست مصاحف را به صورت یک کتاب در آورد، بعضی خواستند حرف  <em>واو</em> را از اول جمله‌ <span class="aya" rel="9_34" data-words="20-25">و الذین یکنزون الذهب و الفضة</span> در سوره برائت بیندازند، ابی گفت یا <em>واو</em> آن را بنویسید و یا شمشیر خود را بدوش می‌گیرم. پس، از حذف آن منصرف شدند<span class="footnote" rel="2" title="تاریخ یعقوبی، ج ۲، ص ۱۳۵">*</span>. </p> <p>و در کتاب الاتقان از احمد، ابی داوود، ترمذی، نسایی ابن حیان و حاکم نقل کرده که همگی از ابن عباس روایت کرده‌اند که گفت: من به عثمان گفتم چه چیز وادارتان کرد که سوره انفال و سوره برائت را پهلوی هم بنویسید با اینکه یکی از سوره‌های طولانی است و دیگری از سوره‌های صد آیه‌ای است و میان آن دو <span class="aya" rel="1_1" data-words="1-4">بسم الله الرحمن الرحیم</span> نگذاشتید و میان هفت سوره طولانی گذاشتید؟ عثمان گفت: سوره‌ای دارای آیات بر رسول خدا (ص) نازل می‌شد و وقتی چیزی نازل می‌شد به بعضی از نویسندگان وحی می‌فرمود این آیات را بگذارید در آن سوره‌ای که در آن چنین و چنان آمده، و سوره انفال از سوره‌هایی است که در اوائل هجرت در مدینه نازل شد، و سوره برائت از سوره‌هایی است که در اواخر نازل شد، ولی چون مطالب آن شبیه به مطالب انفال بود، من شخصا خیال کردم که این سوره جزو آن سوره است. و چون رسول خدا (ص) از دنیا رفت و تکلیف ما را در باره این مطلب معین نفرمود به همین جهت من از یک سو این دو سوره را پهلوی هم قرار دادم، و میان آن دو بسم اللَّه الرحمن الرحیم قرار ندادم، و از سوی دیگر آن را پهلوی هفت سوره طولانی گذاردم<span class="footnote" rel="3" title="تفسیر عیاشی، ج ۱، ص ۱۹">*</span>. </p> <p>       <code class="page" rel="12,180"/> مؤلف: مقصود از هفت سوره طولانی بطوری که از این روایت و از روایت ابن<span class="footnote" rel="1" title="سوره نحل، آیه ۹۰">*</span> جبیر بر می‌آید سوره‌های: بقره، آل عمران، نساء، مائده، انعام، اعراف، و یونس است که در جمع اول ترتیب آنها بدین قرار بوده و سپس عثمان آن را تغییر داده، انفال را که از مثانی است، و برائت را که از صد آیه‌ها است و باید قبلا از مثانی باشد، میان اعراف و یونس قرار داد و انفال را جلوتر از برائت جای داد. </p> <h3>فصل ششم: <span class="title" rel="15_1 15_2 15_3 15_4 15_5 15_6 15_7 15_8 15_9">آنچه از روایات مربوط به جمع و تالیف قرآن استفاده می‌شود</span> </h3> <p> روایاتی که در دو فصل گذشته نقل شد معروفترین روایات وارده در باب جمع آوری قرآن است که بعضی از آنها صحیح و بعضی دیگر غیر معتبر است، و از مجموع آنها بر می‌آید که جمع آوری قرآن در نوبت اول عبارت بوده از جمع آوری سوره‌ها که یا بر شاخه‌های نخل و یا در سنگ‌های سفید و نازک و یا کتفهای گوسفند و غیر آن و یا در پوست و رقعه‌ها نوشته شده بود، و پیوستن آیه‌هایی که نازل شده و هر کدام در دست کسی بوده به سوره‌هایی که مناسب آن بوده است. </p> <p>و اما جمع در نوبت دوم، یعنی جمع در زمان عثمان، عبارت بوده از اینکه جمع اول را که آن روز دچار تعارض نسخه‌ها و اختلاف قرآن‌ها شده بود به یک جمع منحصر کردند و تنها آیه‌ای که در این جمع ملحق شد آیه‌ <span class="aya" rel="33_23" data-words="1-8">من المؤمنین رجال صدقوا ما عاهدوا الله علیه...</span> بود که آن را در سوره احزاب جای دادند، چنان که از قول زید بن ثابت نقل شد در حالی که مدت پانزده سال که از رحلت رسول خدا (ص) می‌گذشت کسی این آیه را در سوره احزاب نمی‌خواند و جزو آن محسوب نمی‌شد. </p> <p>هم چنان که بخاری از ابن زهیر روایت کرده که گفت: من به عثمان گفتم آیه <span class="aya" rel="2_234" data-words="1-7">و الذین یتوفون منکم و یذرون أزواجا</span><span class="footnote" rel="2" title="الدر المنثور، ج ۴، ص ۱۲۸">*</span> را آیه دیگری نسخ کرده و شما ناسخش را ننوشتید و یا نخواستید بنویسید؟ گفت برادر زاده!من هیچ آیه‌ای را از قرآن از جای خودش تغییر نمی‌دهم<span class="footnote" rel="3" title="الاتقان، و الدر المنثور، ج ۱، ص ۷">*</span>. </p> <p>و آنچه که تفکر آزاد در پیرامون این روایات-که عمده و مهم‌ترین روایات این       <code class="page" rel="12,181"/> باب است-و همچنین در دلالت آنها به آدمی می‌فهماند این است که هر چند روایات، آحاد و غیر متواتر است، و لیکن قرائن قطعیه همراه دارد که آدمی را ناگزیر از پذیرفتن آنها می‌کند، چون بطوری که قرآن کریم تصریح فرموده رسول خدا (ص) هر چه که از قرآن برایش نازل می‌شده بدون اینکه چیزی از آن را کتمان کند به مردم ابلاغ می‌کرده، و حتی به مردم یاد می‌داده و برایشان بیان می‌کرده، و همواره عده‌ای از صحابه ایشان مشغول یاد دادن و یاد گرفتن بودند که چطور قرائت کنند، و بیان هر کدام چیست، آن عده که به دیگران یاد می‌دادند همان قراء بودند که بیشترشان در جنگ یمامه کشته شدند. </p> <p>مردم آن زمان هم رغبت شدیدی در گرفتن قرآن و حفظ کردنش داشتند، و این گرمی بازار تعلیم و تعلم قرآن هم چنان ادامه داشت تا آنکه قرآن جمع آوری شد. پس حتی یک روز و بلکه یک ساعت هم بر مسلمانان صدر اول پیش نیامد که قرآن از میانشان رخت بر بسته باشد، و آنچه که بر سر تورات و انجیل و کتابهای سایر انبیاء آمد بر سر قرآن کریم نیامد. </p> <p>علاوه بر اینکه روایات بی‌شماری از طریق شیعه و سنی داریم که رسول خدا  (ص) بیشتر سوره‌های قرآنی را در نمازهای یومیه و غیر آن می‌خواند، و این قرآن خواندن در نماز در حضور انبوه جمعیت بود، و در بیشتر این روایات اسامی سوره‌ها چه مکی و چه مدنی آن برده شده است. </p> <p>از اینهم که بگذریم روایاتی در دست است که می‌رساند هر آیه‌ای که می‌آمده رسول خدا (ص) مامور می‌شده آن را در چه سوره‌ای و بعد از چه آیه‌ای جای دهد، مانند روایت عثمان بن ابی العاص که ما آن را در تفسیر آیه‌ <span class="aya" rel="16_90" data-words="1-6">إن الله یأمر بالعدل و الإحسان</span><span class="footnote" rel="1" title="روح المعانی، ج ۱، ص ۲۵">*</span> نقل می‌کنیم که رسول خدا (ص) فرمود: جبرئیل این آیه را برایم آورد و دستور داد آن را در فلان جای از سوره نحل قرار دهم<span class="footnote" rel="2" title="الاتقان، ج ۱، ص ۶۲">*</span>. </p> <p>و نظیر این روایت روایاتی است که می‌رساند رسول خدا (ص) سوره‌هایی را که آیاتش به تدریج نازل شده بود خودش می‌خواند، مانند سوره آل عمران و نساء و غیر آن. پس، از این روایات آدمی یقین می‌کند که آن جناب بعد از نزول هر آیه     <code class="page" rel="12,182"/> به نویسندگان وحی دستور می‌داد که آن را در چه سوره‌ای در چه جایی قرار دهند. </p> <p>از همه شواهد قطعی‌تر همان دلیلی است که در ابتدای این مباحث آوردیم، که قرآن موجود در عصر ما دارای تمامی اوصافی است که خدای تعالی قرآن نازل بر پیغمبر را به آن توصیف می‌کند. </p> <h3> <span class="title" rel="15_1 15_2 15_3 15_4 15_5 15_6 15_7 15_8 15_9">دلالت روایات مربوط به جمع قرآن بر عدم تحریف و بیان اینکه قرآن خود عمده‌ترین دلیل بر اینست که کلام خدا است و تحریف نشده</span> </h3> <p> و کوتاه سخن مطالبی که از روایات مذکور استفاده می‌شود چند مطلب است: 1-اینکه آنچه ما بین دو جلد قرآن کریم هست همه کلام خدای تعالی است، چیزی بر آن اضافه نشده و تغییری نیافته. و اما اینکه چیزی از قرآن نیفتاده باشد این ادله دلالت قطعی بر آن ندارد، هم چنان که به چند طریق روایت هم شده که عمر بسیار به یاد آیه رجم می‌افتاد و نوشته نشد. و نمی‌توان این گونه روایات را که به گفته آلوسی<span class="footnote" rel="1" title="الاتقان، ج ۱، ص ۶۲">*</span> از حد شماره بیرون است حمل بر منسوخ التلاوه کرد، زیرا گفتیم منسوخ التلاوه سخنی بیهوده بیش نیست و روشن ساختیم که سخن از منسوخ التلاوه کردن از اثبات تحریف قرآن شنیع‌تر و رسواتر است. </p> <p>علاوه بر این، کسانی که به غیر آن قرآنی که زید به امر ابو بکر و در نوبت دوم به امر عثمان نوشت قرآن دیگری داشتند-مانند علی بن ابی طالب (ع) و ابی -بن کعب و عبد اللَّه بن مسعود-چیزی را از آنچه که در قرآن دائر در میان مردم بود انکار نکردند و نگفتند فلان چیز غیر قرآن و داخل قرآن شده. تنها چیزی که از نامبردگان در مخالفت با آن قرآن رسیده این است که از ابن مسعود نقل شده که او در قرآن خود، معوذتین را ننوشته بود<span class="footnote" rel="2" title="الدر المنثور، ج ۱، ص ۱۰۴">*</span>، و می‌گفت اینها دو حرز بودند که جبرئیل برای رسول خدا  (ص) آورد تا حسن و حسین را با آن معوذ کند و از گزند حوادث بیمه سازد. ولی بقیه اصحاب این سخن ابن مسعود را رد کرده‌اند<span class="footnote" rel="3" title="الدر المنثور، ج ۱، ص ۱۰۵">*</span> و از امامان اهل بیت  (ع) بطور تواتر تصریح شده که این دو سوره از قرآن است<span class="footnote" rel="4" title="مستدرک حاکم، کتاب الصلاة، ج ۱، ص ۲۳۱">*</span>. </p> <p>و کوتاه سخن، روایات سابق همانطور که می‌بینید روایات آحادی است محفوف به قرائن قطعی که به طور قطع تحریف به زیاده و تغییر را نفی می‌کند، و نسبت به نفی تحریف به نقیصه دلیلی است ظنی. پس، از اینکه بعضی ادعا کرده‌اند که روایات نافیه         <code class="page" rel="12,183"/> هر سه قسم تحریف متواتر است، ادعای بدون دلیل کرده‌اند. </p> <p>عمده دلیلی که در باب تحریف نشدن قرآن کریم به آن اتکاء می‌شود همان دلیلی است که در ابتدا بر این ابحاث آورده و گفتیم: قرآنی که امروز در دست ما است همه آن صفات را که خدای تعالی در قرآن برای کلام خود آورده واجد است. اگر آن قرآن واقعی که بر رسول خدا (ص) نازل شد قول فصل و رافع اختلاف در هر چیزی است، این نیز هست. اگر آن ذکر و هادی و نور است، این نیز هست. اگر آن مبین معارف حقیقی و شرایع فطری است، این نیز هست. اگر آن معجزه است و کسی نمی‌تواند سوره‌ای مانندش بیاورد، این نیز هست. و هر صفت دیگری که آن دارد این نیز دارد. </p> <p>آری، جا دارد که به همین دلیل اتکاء کنیم، چون بهترین دلیل بر اینکه قرآن کریم کلام خدا و نازل بر رسول گرامی او است خود قرآن کریم است که متصف به آن صفات کریمه است و هیچ احتیاج به دلیل دیگری غیر خود و لو هر چه باشد، ندارد. پس قرآن کریم هر جا باشد و بدست هر کس باشد و از هر راهی بدست ما رسیده باشد حجت و دلیلش با خودش است. و به عبارت دیگر قرآن نازل از ناحیه خدای تعالی به قلب رسول گرامی‌اش، در متصف بودن به صفات کریمه‌اش احتیاج و توقف ندارد بر دلیلی که اثبات کند این قرآن مستند به آن پیغمبر است، نه به دلیل متواتر، و نه متظافر. گو اینکه این چنین دلیلی دارد، لیکن کلام خدا بودنش موقوف بر این دلیل نیست، بلکه قضیه به عکس است، یعنی از آنجایی که این قرآن متصف به آن اوصاف مخصوص است مستند به پیغمبرش می‌دانیم، نه اینکه چون به حکم ادله مستند به آن جناب است قرآنش می‌دانیم. پس قرآن کریم در این جهت به هیچ کتاب دیگری شبیه نیست. در کتابها و رساله‌های دیگر وقتی می‌توانیم به صاحبش استناد دهیم که دلیلی آن را اثبات کرده باشد. و همچنین اقوالی که منسوب به بعضی از علماء و صاحب نظران است، صحت استنادش به ایشان موقوف است بر دلیل نقلی قطعی، یعنی متواتر و یا مستفیض، ولی قرآن خودش دلیل است بر اینکه کلام خدا است. </p> <h3> <span class="title" rel="15_1 15_2 15_3 15_4 15_5 15_6 15_7 15_8 15_9">ترتیب سوره قرآن در جمع اول و دوم کار صحابه بوده است</span> </h3> <p> 2-اینکه ترتیب سوره‌های قرآنی در جمع اول کار اصحاب بوده، و همچنین در جمع دوم-به دلیل روایاتی که گذشت-و در بعضی داشت که عثمان سوره انفال و برائت را میان اعراف و یونس قرار داد، در حالی که در جمع اول بعد از آن دو قرار داشتند. <code class="page" rel="12,184"/> و نیز به دلیل روایاتی که داشت ترتیب مصاحف سایر اصحاب با ترتیب در جمع اول و دوم مغایرت داشته، مثلا روایتی که می‌گوید مصحف علی (ع) بر طبق ترتیب نزول مرتب بوده و چون اولین سوره‌ای که نازل شد سوره علق بود در قرآن علی  (ع) هم اولین سوره، سوره علق و بعد از آن مدثر و بعد از آن نون، آن گاه مزمل، آن گاه تبت، پس از آن تکویر و بدین طریق تا آخر سوره‌های مکی و بعد از آنها سوره‌های مدنی قرار داشته است. و این روایت را صاحب<span class="footnote" rel="1" title="الاتقان، ج ۱، ص ۶۲">*</span> الاتقان از ابن فارس نقل کرده. </p> <p>و در تاریخ یعقوبی ترتیب دیگری برای مصحف آن جناب ذکر شده است<span class="footnote" rel="2" title="الاتقان، ج ۱، ص ۶۵">*</span>. </p> <p>و از ابن<span class="footnote" rel="3" title="الاتقان، ج ۱، ص ۶۵">*</span> اشته نقل کرده که او-در کتاب المصاحف-به سند خود از ابی جعفر کوفی ترتیب مصحف ابی را نقل کرده که به هیچ وجه شباهتی با قرآنهای موجود ندارد. </p> <p>و همچنین وی به سند خود از جریر بن عبد الحمید ترتیب مصحف عبد اللَّه بن مسعود را نقل کرده که با قرآنهای موجود مغایرت دارد. عبد اللَّه بن مسعود اول از سوره‌های طولانی شروع کرده و پس از آن سوره‌های صدی و آن گاه مثانی و آن گاه مفصلات را آورده،<span class="footnote" rel="4" title="الدر المنثور، ج ۱، ص ۱۰۴">*</span> و حال آنکه قرآنهای موجود اینطور نیست<span class="footnote" rel="5" title="قرآن‌های موجود در بین مسلمین در این عصر ترتیب فصولش همانطور است که قرآن عبد اللَّه بن مسعود بود، یعنی در این قرآنها نیز اول سوره‌های طولانی و سپس سوره‌های صد آیه و آن گاه مثانی، و در آخر مفصلات قرار گرفته لیکن باز با قرآن ابن مسعود از نظر تقدم و تاخر سوره‌های هر فصلی مغایرت دارد  (مترجم)">*</span>. </p> <p>در مقابل این قول که ما اختیار کردیم قول بسیاری از مفسرین<span class="footnote" rel="6" title="الاتقان، ج ۱، ص ۶۲، روح المعانی، ج ۱، ص ۲۶، مجمع البیان، ج ۱، ص ۱۵">*</span> است که گفته‌اند ترتیب سوره‌های قرآن توقیفی و به دستور رسول خدا (ص) بوده، و آن جناب به اشاره جبرئیل و به امر خدای تعالی دستور داده تا سوره‌های قرآنی را به این ترتیب بنویسند. حتی بعضی<span class="footnote" rel="7" title="الاتقان، ج ۱، ص ۶۲">*</span> از ایشان آن قدر افراط کرده که در ثبوت این مطلب ادعای تواتر نموده‌اند. ما نمی‌دانیم این اخبار متواتر کجاست که به چشم ما نمی‌خورد. روایات این باب همان بود که ما عمده آن را نقل کردیم و در آنها اثری از این حرف نبود. </p> <p>             <code class="page" rel="12,185"/> و به زودی استدلال بعضی از مفسرین را بر این مطلب به روایاتی که می‌گوید  قرآن یک نوبت از اول تا به آخر از لوح محفوظ به آسمان دنیا نازل شد و بار دیگر به تدریج از آنجا به رسول خدا نازل گردید<span class="footnote" rel="1" title="سوره بقره، آیه ۲۸۱">*</span> خواهیم آورد. </p> <h3> <span class="title" rel="15_1 15_2 15_3 15_4 15_5 15_6 15_7 15_8 15_9">ترتیب آیات قرآن نیز توقیفی نبوده و بدون دخالت صحابه انجام نشده است</span> </h3> <p> 3-اینکه ردیف کردن آیات به ترتیبی که الآن در قرآنها است با اینکه این آیات متفرق نازل شده بدون دخالت اصحاب نبوده است، و از ظاهر روایاتی که در گذشته داستان جمع آوری نوبت اول را نقل می‌کرد بر می‌آید که اصحاب در این کار اجتهاد و نظریه و سلیقه خود را بکار زده‌اند. </p> <p>و اما روایت عثمان بن ابی العاص از رسول خدا (ص) که فرمود:  جبرئیل نزد من آمد و گفت باید آیه‌ <span class="aya" rel="16_90" data-words="1-6">إن الله یأمر بالعدل و الإحسان...</span> را در فلان موضع از سوره جای دهی<span class="footnote" rel="2" title="تاریخ یعقوبی، ج ۲، ص ۱۳۵">*</span> بیش از این دلالت ندارد که عمل رسول خدا  (ص) در پاره‌ای آیات چنین بوده باشد، نه در تمام آنها. </p> <p>و به فرض هم که تسلیم شویم و قبول کنیم که روایت چنین دلالتی دارد ربطی به قرآن موجود در دست ما ندارد، زیرا روایاتی که در دست داریم و در ابحاث گذشته نقل کردیم دلالت ندارد بر مطابقت ترتیب اصحاب با ترتیب رسول خدا  (ص). و صرف حسن ظنی که ما به اصحاب داریم باعث نمی‌شود که چنین دلالتی در آن روایات پیدا شود. بله این معنا را افاده می‌کند که اصحاب تعمدی بر مخالفت ترتیب رسول خدا (ص) در آنجا که علم به ترتیب آن جناب داشته‌اند نورزیده‌اند، و اما آنجایی که از ترتیب رسول خدا (ص) اطلاعی نداشتند باز مطابق ترتیب او سوره‌ها و آیه‌ها را ترتیب داده باشند از کجا؟ و اتفاقا در روایات مربوط به جمع اول بهترین شواهدی هست که شهادت می‌دهند بر اینکه اصحاب ترتیب رسول خدا (ص) را در همه آیات نمی‌دانستند، و به اینکه جای هر آیه‌ای کجاست علم نداشتند، و حتی حافظ تمامی آیات هم نبودند. </p> <p>علاوه بر لحن روایات مذکور روایات مستفیضی از طرق شیعه<span class="footnote" rel="3" title="الاتقان، ج ۱، ص ۵۸">*</span> و اهل<span class="footnote" rel="4" title="الاتقان، ج ۱، ص ۷۲">*</span> سنت آمده که رسول خدا (ص) و صحابه‌اش وقتی تمام شدن سوره را می‌فهمیدند که بسم اللَّه دیگری نازل می‌شد، آن وقت می‌فهمیدند سوره قبلی تمام شد. و این معنا را         <code class="page" rel="12,186"/> بطوری که در الاتقان<span class="footnote" rel="1" title="الاتقان، ج ۱، ص ۷۰">*</span> آورده ابو داوود و حاکم و بیهقی و بزار از طریق سعید بن جبیر از ابن عباس نقل کرده‌اند. و ابن عباس گفته است: رسول خدا (ص) نمی‌دانست چه وقت سوره تمام می‌شود تا آنکه‌ <span class="aya" rel="1_1" data-words="1-4">بسم الله الرحمن الرحیم</span> نازل گردد. و بزار اضافه کرده که وقتی بسم اللَّه نازل می‌شد معلوم می‌گشت که آن سوره خاتمه یافته و سوره دیگری شروع شده است. </p> <p>و نیز الاتقان از حاکم به طریق دیگر از سعید از ابن عباس نقل کرده که گفت: مسلمانان نمی‌دانستند سوره چه وقت و در کدام آیه تمام می‌شود تا <span class="aya" rel="1_1" data-words="1-4">بسم الله الرحمن الرحیم</span> دیگری نازل می‌گردید و چون نازل می‌شد می‌دانستند که سوره‌تمام شده است<span class="footnote" rel="2" title="الاتقان، ج ۱، ص ۵۸">*</span> حاکم در باره این روایت گفته است همه شرایط بخاری و مسلم را واجد است. </p> <p>و نیز از وی به طریقی دیگر از سعید از ابن عباس روایت کرده که گفت: وقتی جبرئیل بر رسول خدا (ص) نازل می‌شد و <span class="aya" rel="1_1" data-words="1-4">بسم الله الرحمن الرحیم</span> را می‌خواند، آن حضرت می‌فهمید که از اینجا سوره‌ای دیگر شروع می‌شود<span class="footnote" rel="3" title="الاتقان، ج ۱، ص ۷۲">*</span> -حاکم روایت را صحیح دانسته است. </p> <p>مؤلف: قریب به این معنا در تعدادی از روایات دیگر و همچنین عین این معنا از طرق شیعه از امام باقر (ع) روایت شده است. </p> <p>و این روایات بطوری که ملاحظه می‌فرمایید صریحند در اینکه ترتیب آیات قرآن در نظر رسول خدا (ص) همان ترتیب نزول بوده، در نتیجه همه آیه‌های مکی در سوره‌های مکی و همه آیه‌های مدنی در سوره‌های مدنی قرار داده شده‌اند، جز آن سوره‌ای که (فرضا) بعضی آیاتش در مکه و بعضی دیگر در مدینه نازل شده و به فرضی هم که چنین چیزی باشد حتما بیش از یک سوره نیست. </p> <p>لازمه این مطلب این است که اختلافی که ما در مواضع آیات می‌بینیم همه ناشی از اجتهاد صحابه باشد. </p> <p>توضیح اینکه: روایات بی‌شماری در اسباب نزول داریم که نزول بسیاری از آیات که در سوره‌های مدنی است در مکه و نزول بسیاری از آیاتی که در سوره‌های مکی است در مدینه معرفی کرده است. و نیز آیاتی را مثلا نشان می‌دهد که در اواخر     <code class="page" rel="12,187"/> </p><h3> <span class="title" rel="15_1 15_2 15_3 15_4 15_5 15_6 15_7 15_8 15_9">بررسی و نقد سخن کسانی که قائلند به اینکه ترتیب آیات قرآنی توقیفی بوده و به دستور پیامبر (ص) صورت گرفته است</span> </h3> <p> عمر رسول خدا (ص) نازل شده و حال آنکه می‌بینیم در سوره‌هایی قرار دارد که در اوائل هجرت نازل شده است. و ما می‌دانیم که از اوایل هجرت تا اواخر عمر آن جناب سوره‌های زیاد دیگری نازل شده است، مانند سوره بقره که در سال اول هجرت نازل شد، و حال آنکه آیات چندی در آنست که روایات آنها را آخرین سوره آیات نازله بر رسول خدا (ص) می‌داند. حتی از عمر نقل شده که گفت: رسول خدا  (ص) از دنیا رفت در حالی که هنوز آیات ربا را بر ما بیان نکرده بود و در این سوره است آیه‌ <span class="aya" rel="2_281" data-words="1-7">و اتقوا یوما ترجعون فیه إلی الله...</span><span class="footnote" rel="1" title="الاتقان، ج ۱، ص ۶۱">*</span> که در روایات آمده که آخرین آیه نازل بر آن جناب است. </p> <p>پس معلوم می‌شود این گونه آیات که در سوره‌های غیر مناسبی قرار گرفته‌اند و ترتیب نزول آنها رعایت نشده، به اجتهاد اصحاب در آن مواضع قرار گرفته‌اند. </p> <p>مؤید این معنا روایتی است که صاحب الاتقان<span class="footnote" rel="2" title="الاتقان، ج ۱، ص ۷۲">*</span> از ابن حجر نقل کرده که گفته است: روایتی از علی وارد شده که بعد از درگذشت رسول خدا (ص) قرآن را به ترتیب نزولش جمع آوری کرده است. این روایت را ابن ابی داوود هم آورده<span class="footnote" rel="3" title="الاتقان، ج ۱، ص ۶۴">*</span> و مضمون آن از روایات مسلم و صحیح شیعه است. </p> <p>این بود آنچه که ظاهر روایات این باب بر آن دلالت می‌کرد. لیکن عده زیادی اصرار دارندبر اینکه ترتیب آیات قرآنی توقیفی است، و آیات قرآن موجود در دست ما که معروف است به قرآن عثمانی به دستور رسول خدا (ص) ترتیب یافته که دستور آن جناب هم به اشاره جبرئیل بوده. این عده ظاهر روایاتی که ذکر شد را تاویل نموده و گفته‌اند: جمعی که صحابه کردند جمع ترتیبی نبوده، بلکه همان ترتیبی را که بیاد داشته‌اند در آیات و سوره‌ها رعایت نموده‌اند، و آن را در مصحفی ثبت کرده‌اند. </p> <p>و حال آنکه خواننده محترم خوب می‌داند که کیفیت جمع اول که در زمان ابو بکر اتفاق افتاد، و روایات آن را بیان می‌کرد، صریحا این تاویل را رد می‌کند. </p> <p>و چه بسا که بعضی استدلال کرده‌اند بر مطلب فوق الذکر به اینکه مرتب بودن آیات عثمانی اجماعی است، هم چنان که سیوطی در کتاب الاتقان<span class="footnote" rel="4" title="الاتقان، ج ۱، ص ۶۴">*</span> از زرکشی دعوی آن را نقل کرده. و از ابی<span class="footnote" rel="5" title="الاتقان، ج ۱، ص ۶۰">*</span> جعفر بن زبیر چنین آورده که گفته است: در این مورد اختلافی       <code class="page" rel="12,188"/> در میان مسلمانان نیست . و لیکن ما در پاسخ این استدلال می‌گوییم اجماع مذکور منقول است، که با وجود خلاف در اصل تحریف و با وجود روایات گذشته که دلالت بر خلاف آن داشت به هیچ وجه قابل اعتماد نیست. </p> <p>و چه بسا بعضی دیگر که بر دعوی مذکور استدلال تواتر اخبار کرده‌اند، و این معنا در کلمات بسیاری از ایشان دیده می‌شود، که اخبار در اینکه ترتیب آیات قرآن عثمانی از رسول خدا (ص) است به حد تواتر است. و این ادعای عجیبی است، با اینکه سیوطی در الاتقان بعد از نقل روایت بخاری و غیره، به چند طریق از انس روایت کرده که گفت: رسول خدا (ص) از دنیا رفت در حالی که هنوز قرآن را جز چهار نفر جمع نکرده بودند، و آن چهار نفر عبارت بودند از: ابو الدرداء، معاذ بن جبل، زید بن ثابت، و ابو زید<span class="footnote" rel="1" title="سوره بقره، آیه ۱۰۶">*</span>. </p> <p>و در روایتی<span class="footnote" rel="2" title="الاتقان، و الدر المنثور، ج ۱، ص ۷">*</span> به جای ابو الدرداء، ابی بن کعب آمده. و از مازری نقل کرده که گفته است: جماعتی از ملحدین به این گفتار انس تمسک بر الحاد خود کرده‌اند، و حال آنکه این روایت دلالتی بر مرام آنها ندارد، چون اولا ما قبول نداریم که ظاهر آن مقصود باشد، و لا جرم حمل بر خلاف ظاهرش می‌کنیم، و ثانیا بفرضی که ظاهرش را بگیریم، از کجا معلوم است که واقع امر هم همین طور بوده،  (ممکن است انس اشتباه کرده باشد). و ثالثا تسلیم می‌شویم که انس اشتباه نکرده، و لیکن اینکه فرد فرد گروه بسیاری، تمامی قرآن را حفظ نکرده باشند لازمه‌اش این نیست که تمامی قرآن را مجموعا گروه بسیار حفظ نکرده باشند، و شرط تواتر این نیست که تمامی قرآن را یک یک مسلمانان حفظ کرده باشند، بلکه اگر همه قرآن را همه افراد حفظ داشته باشند. هر چند که به نحو توزیع بوده باشد در تحقق تواتر کافی است<span class="footnote" rel="3" title="الاتقان، ج ۱،۷۱">*</span>. </p> <p>اما اینکه ادعا کرد که ظاهر کلام انس مقصود نبوده سخنی است که در بحثهای لفظی (که اساس آن ظاهر الفاظ است، و تنها وقتی از ظاهر صرفنظر می‌شود که قرینه‌ای از کلام خود متکلم یا از نائب مناب متکلم در بین باشد) هرگز پذیرفته نیست، و اهل بحث این معنا را نمی‌پذیرند که شما به خاطر کلمات دیگران از ظاهر کلام کسی صرفنظر کنید. </p> <p>علاوه بر این، اگر هم بنا شود کلام انس بر خلاف ظاهرش حمل شود، لازم است   <code class="page" rel="12,189"/> حمل شود بر اینکه چهار نفر مذکور در عهد رسول خدا (ص) معظم قرآن و بیشتر سوره‌ها و آیاتش را جمع کرده بودند، نه اینکه حمل کنید بر چهار نفر مذکور و دیگر صحابه که همه قرآن را بر طبق ترتیب قرآن عثمانی جمع کرده بودند و موضع یک یک آیات را تا به آخر ضبط کرده بودند، چون زید بن ثابت که یکی از آن چهار نفر از حدیث انس است و متصدی جمع آوری قرآن هم در جمع اول و هم در جمع دوم بوده است، خودش تصریح می‌کند بر اینکه حافظ تمام آیات قرآن نبوده. </p> <p>نظیر کلام زید بن ثابت، کلامی است که الاتقان از ابن اشته-در کتاب المصاحف-به سند صحیح از محمد بن سیرین نقل می‌کند که گفت: ابو بکر از دنیا رفت و قرآن را جمع نکرد، و همچنین عمر کشته شد در حالی که قرآن را جمع نکرده بود<span class="footnote" rel="1" title="الدر المنثور، ج ۱، ص ۱۰۶">*</span>. </p> <p>و اما اینکه گفت: و ثانیا به فرضی که ظاهرش را بگیریم از کجا معلوم است که واقع امر هم همین طور بوده باشد؟ عینا به خودش بر می‌گردد، و طرف می‌گوید: اگر واقع امر معلوم نیست آن طور باشد که انس گفته، از کجا آن طور باشد که تو می‌گویی و حال آنکه شواهد همه بر خلاف گفته‌ات شهادت می‌دهند؟. </p> <p>و اینکه گفت: بلکه اگر همه را همه حفظ داشته باشند هر چند که به نحو توزیع باشد در تحقق تواتر کافی است مغالطه واضحی کرده، برای اینکه چنین لفظی تنها این معنا را به تواتر ثابت می‌کند که مجموع قرآن به تواتر نقل شده، و اما اینکه یک یک آیات قرآنی با حفظ موضع و ترتیبش به تواتر ثابت شده باشد از کجا؟ در الاتقان از بغوی نقل کرده که در کتاب <em>شرح السنة</em> گفته است: آنچه ما بین دو جلد قرآن است اصحاب رسول خدا (ص) جمع کردند، و این همان قرآنی است که به رسول خدا (ص) نازل شده، بدون اینکه چیزی بر آن اضافه و یا از آن کم کرده باشند، چون می‌ترسیدند اگر ننویسند با از دنیا رفتن حافظان از بین برود، و لذا همانطور که از رسول خدا (ص) شنیده بودند نوشتند، بدون اینکه چیزی را جلوتر و یا عقب‌تر بگذارند و یا از پیش خود و بدون دستور رسول خدا (ص) ترتیبی برای آیاتش درست کنند. </p> <p>و رسول خدا (ص) رسمش این بود که آیات نازله را بر اصحابش   <code class="page" rel="12,190"/> تلقین می‌کرد،  (و آن قدر تکرار می‌کرد تا حفظ شوند) و هر چه نازل می‌شد به ترتیبی که امروز در دست ماست به اصحاب تعلیم می‌فرمود، و این ترتیب توقیفی و به دستور جبرئیل، و اعلامش در موقع آوردن آیات بوده که می‌گفته: این آیه را بعد از فلان آیه از فلان سوره بنویسید. </p> <p>پس ثابت شد که سعی صحابه همه در جمع آوری قرآن بوده، نه در ترتیب آن، زیرا قرآن در لوح محفوظ به همین ترتیب نوشته شده بود، چیزی که هست خدای تعالی آن را یک باره به آسمان دنیا فرستاد، و از آنجا آیه آیه و هر آیه را در هنگام حاجت نازل فرمود. پس ترتیب نزول غیر از ترتیب تلاوت است<span class="footnote" rel="1" title="تاریخ یعقوبی، ج ۲، ص ۱۳۵">*</span>. </p> <p>و از ابن حصار نقل کرده که گفته است: ترتیب سوره‌ها و وضع هر آیه در موضع خود به وحی بوده، و این رسول خدا (ص) بوده که می‌فرمود آیه فلان را در فلان موضع جای دهید، و از نقل متواتر یقین شده که این ترتیب به سفارش رسول خدا  (ص) بوده، و اصحاب فقط آن را جمع آوری نموده، و آیاتش را آن طور که الآن در مصاحف ضبط شده، ضبط کردند<span class="footnote" rel="2" title="الاتقان، ج ۱،۷۱">*</span>. </p> <p>قریب به این معنا را از دیگران مانند بیهقی، طیبی و ابن حجر نیز نقل کرده است. و ما در این نقلها ایراداتی داریم: اما اینکه اصحاب مصاحف را به ترتیبی که از رسول خدا (ص) گرفته‌اند، و در آن ترتیب، مخالفت نکرده‌اند هیچ دلیلی از روایات گذشته بر طبقش نیست. آنچه از دلالت روایات مسلم است این است که اصحاب آنچه از آیات که بینه و شاهد بر آن قائم می‌شد می‌نوشتند، و این معنا هیچ اشاره‌ای به کیفیت ترتیب آیات ندارد. بله، در روایت ابن عباس که در گذشته نقل کردیم از عثمان مطلبی نقل کرده که اشاره‌ای به این معنا دارد، ولی عیبی که دارد این است که در روایت مذکور به بعضی از کتاب وحی می‌فرمود چنین کنید، و این غیر آنست که به همه صحابه فرموده باشد. علاوه بر اینکه این روایت معارض با روایات مربوط به جمع اول، و روایات مربوط به نزول بسم اللَّه و غیر آنست. </p> <p>و اما اینکه گفتند رسول خدا (ص) رسمش این بود که آیات را با همین ترتیب بر اصحابش تلقین می‌کرد ، گویا منظورشان اشاره به حدیث عثمان بن     <code class="page" rel="12,191"/> ابی العاص است، که در خصوص آیه‌ <span class="aya" rel="16_90" data-words="1-6">إن الله یأمر بالعدل و الإحسان</span> نقل آن گذشت. </p> <p>و از آنچه گذشت معلوم شد که این حدیث خبر واحدی است، آنهم در خصوص یک آیه، و این چه ربطی دارد به محل و موضع تمامی آیات. </p> <p>و اما اینکه گفتند قرآن به همین ترتیب در لوح محفوظ نوشته شده بود...  منظورشان اشاره به روایت مستفیضه‌ای است که از طرق عامه و خاصه وارد شده مبنی بر اینکه قرآن تماما از لوح محفوظ به آسمان دنیا نازل شده، و از آنجا آیه آیه بر رسول خدا  (ص) نازل گردید. لیکن روایات این را ندارد که ترتیب آیات قرآنی در لوح محفوظ و در آسمان دنیا به همین ترتیبی بوده که در دست ماست. علاوه بر اینکه به زودی ان شاء اللَّه گفتاری در معنای نوشته شدن قرآن در لوح محفوظ و نزولش به آسمان دنیا، در ذیل آیه مناسب آن مانند آیه اول دو سوره زخرف و دخان، و در سوره قدر خواهد آمد. </p> <p>و اما اینکه گفتند و از نقل متواتر یقین شده که این ترتیب به سفارش رسول خدا (ص) بود... خواننده کاملا واقف شد که چنین ادعایی بی دلیل است، و چنین تواتری نسبت به یک یک آیه‌ها در بین نیست، و چگونه می‌تواند باشد با اینکه روایات بی‌شماری داریم که می‌گویند: ابن مسعود دو سوره <em>قل اعوذ</em> را در مصحف خود ننوشته بود، و در پاسخ کسی که اعتراض کرده بود گفت: این دو سوره جزء قرآن نیست، بلکه به منظور محافظت حسن و حسین از گزند نازل شده بود و هر جا مصحفی می‌دید این دو سوره را از آن پاک می‌کرد و از او نقل نشده که از نظریه‌اش برگشته باشد، حال می‌پرسیم چگونه این تواتر بر ابن مسعود در تمام عمرش آن هم بعد از جمع اول مخفی مانده؟. </p> <h3>فصل هفتم: <span class="title" rel="15_1 15_2 15_3 15_4 15_5 15_6 15_7 15_8 15_9">رد روایات انساء که از طرق عامه وارد شده و بر منسوخ التلاوه شدن پاره‌ای از آیات وحی دلالت می‌کنند</span> </h3> <p> راجع به بحث قبلی بحث دیگری پیش می‌آید، و آن گفتگو در باره روایات انساء  (از یاد بردن) است، که قبلا هم بطور اجمال به آن اشاره شد. این روایات از طرق عامه در باره نسخ و انساء قرآن وارد شده که روایات تحریف به معنای نقصان و تغییر قرآن را هم حمل بر آن نموده‌اند. </p> <p>یکی از آنها روایتی است که الدر المنثور از ابن ابی حاتم و حاکم-در کتاب الکنی-و ابن عدی و ابن عساکر از ابن عباس نقل کرده‌اند که گفت: از آنجایی که<code class="page" rel="12,192"/> بعضی از آنچه در شب بر رسول خدا (ص) وحی می‌شد در روز فراموش می‌کرد، آیه‌ <span class="aya" rel="2_106" data-words="1-11">ما ننسخ من آیة أو ننسها نأت بخیر منها أو مثلها</span><span class="footnote" rel="1" title="الاتقان، و الدر المنثور، ج ۱، ص ۷">*</span> نازل گردید<span class="footnote" rel="2" title="الاتقان، ج ۱، ص ۷۰">*</span>. </p> <p>و نیز الدر المنثور از ابی داوود-در کتاب الناسخ-و بیهقی-در کتاب الدلائل- از ابی امامه روایت کرده که گفت جماعتی از انصار از اصحاب رسول خدا  (ص) به آن جناب خبر دادند که مردی نصف شب برخاست تا سوره‌ای را که حفظ کرده بود شروع به خواندن کند، لیکن غیر از <span class="aya" rel="1_1" data-words="1-4">بسم الله الرحمن الرحیم</span> آن، چیزی بیادش نیامد. این پیشامد برای جمعی از اصحاب آن جناب نیز رخ داد، صبح نزد آن جناب شده سوره مزبور را از آن حضرت سؤال کردند. ایشان نیز ساعتی به فکر فرو رفت و چیزی بیادش نیامد که بگوید آن گاه فرمود: دیشب آن سوره نسخ شد، نسخی که در هر جا بود از بین رفت، اگر در سینه بود فراموش شد و اگر در کاغذها بود گم شد<span class="footnote" rel="3" title="الاتقان، ج ۱، ص ۷۰">*</span>. </p> <p>مؤلف: این قضیه به چند طریق و با عبارات مختلف و قریب المعنی روایت شده است. </p> <p>باز در همان کتاب از عبد الرزاق، سعید بن منصور و ابی داوود-در کتاب الناسخ- و پسرش-در کتاب المصاحف-و نسایی، ابن جریر، ابن ابی حاتم، و حاکم-وی حدیث را صحیح دانسته-از سعد بن ابی وقاص روایت کرده که وقتی آیه <span class="aya" rel="2_106" data-words="1-6">ما ننسخ من آیة أو ننسها</span> را <span class="aya" rel="2_106">ما ننسخ من آیة او ننساها</span> قرائت کرد، شخصی اعتراض کرد که سعید بن مسیب آن را <span class="aya" rel="2_106" data-words="5-6">أو ننسها</span> می‌خواند، تو چرا چنین خواندی؟ سعد گفت: قرآن که بر مسیب و دودمان او نازل نشده، مگر نشنیده‌ای که خدای تعالی می‌فرماید: <span class="aya" rel="87_6" data-words="1-3">سنقرئک فلا تنسی</span> -بزودی برایت می‌خوانیم تا فراموش نکنی و نیز می‌فرماید: <span class="aya" rel="18_24" data-words="5-9">و اذکر ربک إذا نسیت</span> -بیاد آر پروردگارت را هر گاه که فراموش کردی<span class="footnote" rel="4" title="الاتقان، ج ۱، ص ۶۰">*</span>. </p> <p>مؤلف: مقصود سعد از استشهاد به این دو آیه این بوده که خداوند نسیان را از پیغمبر شما برداشته، و دیگر در حق او <em>ننسها</em> معنا ندارد، بدین جهت من <em>ننساها</em>  خواندم، که از ماده <em>نسی</em> به معنای ترک و تاخیر است. و خلاصه معنای‌ <span class="aya" rel="2_106" data-words="1-4">ما ننسخ من آیة</span> این است که آیه را از کار بیندازیم، نه اینکه تلاوتش را نسخ کنیم، و این چنین         <code class="page" rel="12,193"/> نسخ در آیات قرآنی هست، مانند آیه صدقه دادن برای نجوی کردن با رسول خدا که عملش نسخ شده ولی تلاوتش هم چنان باقی است. و معنای‌ <span class="aya" rel="2_106">او ننساها</span> این است که آیه را به کلی ترک کنیم، یعنی از میان آنان بر اندازیم، هم عمل به آن و هم تلاوت آن را متروک سازیم، هم چنان که از ابن عباس و مجاهد و قتاده و غیر ایشان نقل شده که اینطور تفسیر کرده‌اند. </p> <p>و نیز در همان کتابست که ابن الانباری از ابی ظبیان روایت کرده که گفت: ابن عباس از ما پرسید کدام یک از دو قرائت را قرائت اول می‌دانید؟ گفتم قرائت عبد اللَّه را، و قرائت خودمان را آخری می‌دانیم. گفت هر ساله جبرئیل در رمضان می‌آمد و قرآن را به رسول خدا (ص) عرضه می‌کرد، در سال آخر دو مرتبه آمد، و عبد اللَّه مسعود آنچه نسخ و یا تبدیل شده بود دید<span class="footnote" rel="1" title="الاتقان، ج ۱، ص ۷۰">*</span>. </p> <p>مؤلف: این معنا به طریق دیگری از ابن عباس و خود عبد اللَّه بن مسعود و غیر آن دو از صحابه و تابعین روایت شده، و در این مورد روایات دیگری نیز وجود دارد. </p> <p>و خلاصه: چیزی که از آنها استفاده می‌شود این است که نسخ گاهی در حکم است، مانند آیات نسخ شده‌ای که حکمش از بین رفته، و خودش در قرآن باقی مانده است، و گاهی در تلاوت است، حال چه حکمش نسخ شده باشد، و چه نسخ نشده باشد. و ما سابقا در تفسیر سوره بقره در ذیل آیه 106 که می‌فرمود: <span class="aya" rel="2_106" data-words="1-4">ما ننسخ من آیة</span> گفتیم و به زودی در تفسیر سوره نحل آیه 101 که می‌فرماید: <span class="aya" rel="16_101" data-words="1-6">و إذا بدلنا آیة مکان آیة</span> خواهد آمد که این دو آیه اجنبی از مساله انساء به معنی نسخ تلاوت است. و نیز در فصول سابق گذشت که این روایات مخالف صریح قرآن است. پس وجه صحیح این است که روایات انساء را هم عطف بر روایات تحریف نموده هر دو را با هم طرح نماییم و دور اندازیم. </p> 
