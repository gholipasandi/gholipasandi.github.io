<h2 class="sura">سوره انشقاق مکی است و بیست و پنج آیه دارد </h2><h3 class="ayas">سوره الانشقاق آیه‌های ۱ تا ۲۵</h3><code class="section" rel="84_1-25"/><h3>ترجمه آیات</h3> <p> <span class="trans" rel="84_0">به نام خدا صاحب رحمت محدود و رحمت نامحدود.  </span><span class="trans" rel="84_1">وقتی آسمان بشکافد.  «۱» </span><span class="trans" rel="84_2">و فرمان پروردگارش را گوش می‌دهد و سزاوار شنیدن و امین پروردگارش می‌شود.  «۲» </span><span class="trans" rel="84_3">و زمانی که زمین با از بین رفتن پستی و بلندی‌ها فراخ می‌گردد. <code class="page" rel="20,399"/> «۳» </span><span class="trans" rel="84_4"> و آنچه در جوف دارد بیرون انداخته، خود را تهی می‌سازد.  «۴» </span><span class="trans" rel="84_5">و تسلیم فرمان پروردگارش می‌گردد و سزاوار خطاب و امین او می‌گردد.  «۵» </span><span class="trans" rel="84_6">هان ای انسان!تو در راه پروردگارت تلاش می‌کنی و بالأخره او را دیدار خواهی کرد.  «۶» </span><span class="trans" rel="84_7">در آن روز کسی که نامه‌اش را به دست راستش دهند.  «۷» </span><span class="trans" rel="84_8">به زودی خواهد دید که حسابی آسان از او می‌کشند.  «۸» </span><span class="trans" rel="84_9">و خوشحال و خندان به سوی همفکرانش برمی‌گردد.  «۹» </span><span class="trans" rel="84_10">و اما کسی که نامه اعمالش را از پشت سرش بدهند.  «۱۰» </span><span class="trans" rel="84_11">به زودی فریاد واویلایش بلند می‌شود.  «۱۱» </span><span class="trans" rel="84_12">و در آتش بسوزد.  «۱۲» </span><span class="trans" rel="84_13">آری او در دنیا نزد همفکرانش مسرور بود.  «۱۳» </span><span class="trans" rel="84_14">او می‌پنداشت که هرگز نزد ما برنمی‌گردد.  «۱۴» </span><span class="trans" rel="84_15">بلی پروردگارش به وضعش بینا بود.  «۱۵» </span><span class="trans" rel="84_16"> (هر چند حاجتی به سوگند نیست لیکن) سوگند به شفق.  «۱۶» </span><span class="trans" rel="84_17">و سوگند به شب و آنچه بپوشاند.  «۱۷» </span><span class="trans" rel="84_18">و سوگند به ماه شب چهاردهم که همه جوانبش نورانی می‌شود.  «۱۸» </span><span class="trans" rel="84_19">که به زودی بعد از مرگ عوالمی را سیر خواهید کرد.  «۱۹» </span><span class="trans" rel="84_20">پس چه می‌شود ایشان را که ایمان نمی‌آورند؟.  «۲۰» </span><span class="trans" rel="84_21">و چون قرآن خوانده می‌شود خاضع نمی‌گردند؟.  «۲۱» </span><span class="trans" rel="84_22"> (و این به خاطر آن نیست که بیان دعوت کننده قاصر باشد) بلکه کسانی که کافر شدند تکذیب خوی ایشان شده است.  «۲۲» </span><span class="trans" rel="84_23">و خدا می‌داند که در دل چه چیز پنهان دارند.  «۲۳» </span><span class="trans" rel="84_24">پس ایشان را به عذاب سخت بشارت ده.  «۲۴» </span><span class="trans" rel="84_25">مگر آنهایی که ایمان بیاورند عمل‌های صالح کنند که اجری بی‌منت و قطع ناشدنی دارند.  «۲۵» </span></p>                                             <h3>بیان آیات</h3> <p> این سوره به قیام قیامت اشاره نموده، بیان می‌کند که برای انسان سیری است به سوی پروردگارش، او در این مسیر هست تا پروردگارش را دیدار کند، و خدای تعالی به مقتضای<code class="page" rel="20,400"/> نامه عملش به حسابش برسد، و در این آیات این مطالب را تاکید می‌کند، و آیات مربوط به تهدیدش از آیات بشارتش بیشتر است، و سیاق آیات آن شهادت می‌دهد که این سوره در مکه نازل شده. </p> <p><code class="aya" rel="84_1"/> <span class="aya" rel="84_1" data-words="1-3">إذا السماء انشقت</span> جمله‌ای است شرطیه که جزایش حذف شده، که با بودن جمله‌ <span class="aya" rel="84_6" data-words="1-9">یا أیها الإنسان إنک کادح إلی ربک کدحا فملاقیه</span> احتیاجی به ذکر آن نبود، و تقدیر آن: اذا السماء انشقت لاقی الانسان ربه فیحاسبه و یجازیه علی ما عمل-وقتی آسمان شکافته شد انسان پروردگارش را ملاقات می‌کند، و پروردگارش طبق اعمالی که کرده به حساب و جزای او می‌پردازد می‌باشد. </p> <p>و <em>انشقاق آسمان</em> به معنای از هم گسیختن و متلاشی شدن آن است و این خود یکی از مقدمات قیامت است، و همچنین <em>مد أرض</em> که در آیه سوم آمده و همچنین سایر علامتهایی که ذکر شده، چه در این سوره و چه در سایر کلمات قرآن از قبیل تکویر شمس، اجتماع شمس و قمر، فرو ریختن کواکب، و امثال آن. </p> <h3> <span class="title" rel="84_2">معنای اینکه در بیان چند تا از مقدمات قیامت فرمود آسمان منشق و زمین کشیده می‌شود و فرمود: <span class="aya" rel="84_2" data-words="1-5">و أذنت لربها و حقت</span> </span> </h3> <p><code class="aya" rel="84_2"/> <span class="aya" rel="84_2" data-words="1-5">و أذنت لربها و حقت</span> ممکن است بپرسی اذن دادن آسمان به خدا چه معنا دارد؟ در پاسخ می‌گوییم کلمه <em>اذن</em> در اصل لغت به معنای اجازه دادن نیست، بلکه به معنای گوش دادن است، و گوش دادن را هم که <em>اذن</em> نامیده‌اند تعبیری است مجازی از انقیاد و اطاعت، و کلمه <em>حقت</em> به معنای آن است که آسمان در شنیدن و اطاعت فرمانهای خدا حقیق و سزاوار می‌شود. </p> <p>و معنای آیه این است که آسمان مطیع و منقاد پروردگارش گشته، حقیق و سزاوار شنیدن و اطاعت فرامین پروردگارش می‌گردد. </p> <p><code class="aya" rel="84_3"/> <span class="aya" rel="84_3" data-words="1-4">و إذا الأرض مدت</span> ظاهرا منظور از کشیده شدن زمین گشاد شدن آن است، هم چنان که در جای دیگر فرمود: <span class="aya" rel="14_48" data-words="1-5">یوم تبدل الأرض غیر الأرض</span><span class="footnote" rel="1" title="روزی که زمین به زمینی دیگر مبدل می‌شود سوره ابراهیم، آیه ۴۸">*</span>. </p> <p><code class="aya" rel="84_4"/> <span class="aya" rel="84_4" data-words="1-6">و ألقت ما فیها و تخلت</span> یعنی زمین آنچه از مردگان در جوف دارد بیرون می‌اندازد، و خود را از آنچه دارد تهی می‌سازد. </p> <p>بعضی<span class="footnote" rel="2" title="مجمع البیان، ج ۱۰، ص ۴۶۰">*</span> گفته‌اند: مراد بیرون انداختن مرده‌ها و گنج‌ها است کما اینکه خداوند فرموده: <span class="aya" rel="99_2" data-words="1-4">و أخرجت الأرض أثقالها</span>. </p> <p>     <code class="page" rel="20,401"/> ولی بعضی<span class="footnote" rel="1" title="مجمع البیان، ج ۱۰، ص ۴۶۰">*</span> گفته‌اند: معنایش این است که: آنچه در بطن خود دارد بیرون می‌اندازد و خود را تهی می‌کند از آنچه از کوه‌ها و دریاها که در پشت خود دارد. و شاید وجه اول به ذهن نزدیک‌تر باشد. </p> <p><code class="aya" rel="84_5"/> <span class="aya" rel="84_5" data-words="1-5">و أذنت لربها و حقت</span> <span class="phrase">ضمیرهای مؤنث همه به کلمه <em rel="fa_84_3_3-3" data-sentence="25:106">أرض</em> برمی‌گردد، هم چنان که ضمیرهای مشابهی که در آیه قبلی بود به کلمه <em rel="fa_84_1_2-2" data-sentence="143:28">سماء</em> برمی‌گشت، و معنای آیه گذشت.</span> </p> <h3> <span class="title" rel="84_6">مفاد آیه: <span class="aya" rel="84_6" data-words="1-9">یا أیها الإنسان إنک کادح إلی ربک کدحا فملاقیه</span> و دلالت آن بر بعث و جزا</span> </h3> <p> <code class="aya" rel="84_6"/> <span class="aya" rel="84_6" data-words="1-9">یا أیها الإنسان إنک کادح إلی ربک کدحا فملاقیه</span> راغب گفته کلمه <em>کدح</em> به معنای تلاش کردن، و خسته شدن است<span class="footnote" rel="2" title="مفردات راغب، ماده &lt;em&gt;کدح&lt;/em&gt; ">*</span>. پس در این کلمه معنی سیر است. و بعضی<span class="footnote" rel="3" title="روح المعانی، ج ۳۰، ص ۷۹">*</span> گفته‌اند: <em>کدح</em> تلاش نفس است در انجام کاری تا اینکه آثار تلاش در نفس نمایان گردد. و بنا بر این، در این کلمه معنای سیر هم خوابیده، به دلیل اینکه با کلمه <em>الی</em> متعدی شده، پس معلوم می‌شود که در کلمه <em>کدح</em> در هر حال معنای سیر خوابیده. </p> <p>و <span class="phrase">جمله <em rel="fa_84_6_8-8" data-sentence="5:527">فملاقیه</em> عطف است بر کلمه <em>کادح</em> ، و با این عطف بیان کرده که هدف نهایی این سیر و سعی و تلاش، خدای سبحان است، البته بدان جهت که دارای ربوبیت است، یعنی انسان بدان جهت که عبدی است مربوب و مملوک و مدبر، و در حال تلاشش به سوی خدای سبحان است دائما در حال سعی و تلاش و رفتن بسوی خدای تعالی است، بدان جهت که رب و مالک و مدبر امر اوست، چون عبد برای خودش مالک چیزی نیست، نه اراده و نه عمل، پس او باید اراده نکند مگر آنچه که پروردگارش اراده کرده باشد، و انجام ندهد مگر آنچه را که او دستور داده باشد، پس بنده در اراده و عملش مسئول خواهد بود.</span> </p> <p>از اینجا معلوم شد اولا: جمله‌ <span class="aya" rel="84_6" data-words="4-7">إنک کادح إلی ربک</span> خود حجتی است بر معاد، برای اینکه توجه فرمودی ربوبیت خدای تعالی تمام نمی‌شود مگر با عبودیت بندگان، و عبودیت هم تصور ندارد مگر با بودن مسئولیت، و مسئولیت هم تمام نمی‌شود مگر با برگشتن به سوی خدا و حساب اعمال، این نیز تمام نمی‌شود مگر با بودن جزا. </p> <p>و ثانیا: معلوم شد منظور از ملاقات پروردگار منتهی شدن به سوی او است، یعنی به جایی که در آن هیچ حکمی نیست جز حکم او، و هیچ مانعی نیست که بتواند از انفاذ       <code class="page" rel="20,402"/> حکمش جلوگیری کند. </p> <p>و ثالثا: اینکه مخاطب در این آیه انسان است اما نه از هر جهت، بلکه از همین جهت که انسان است، پس مراد از این کلمه جنس انسان است، برای اینکه ربوبیت خدای تعالی عام است و شامل همه چیز و همه انسانها می‌شود. </p> <h3> <span class="title" rel="84_1 84_2 84_3 84_4 84_5 84_6 84_7 84_8 84_9 84_10 84_11 84_12 84_13 84_14 84_15 84_16 84_17 84_18 84_19 84_20 84_21 84_22 84_23 84_24 84_25">مقصود از اینکه فرمود کتابش به دست راست داده شود شادمان به سوی <em>اهل</em> خود باز می‌گردد</span> </h3> <p> <code class="aya" rel="84_7"/> <span class="aya" rel="84_7" data-words="1-5">فأما من أوتی کتابه بیمینه</span> کلمه <em>أما</em> همواره مطالب اجمالی را تفصیل می‌دهد، در اینجا اجمالی را تفصیل می‌دهد که از عبارت‌ <span class="aya" rel="84_6" data-words="4-7">إنک کادح إلی ربک</span> استفاده می‌شد، و آن این بود که در این میان رجوع و بازخواستی از اعمال، و حساب و جزایی هست، آن گاه این اجمال را تفصیل می‌دهد و می‌گوید: اما آنهایی که در آن روز نامه اعمالشان را به دست راستشان می‌دهند چنین و چنان می‌شوند، و منظور از کتاب، نامه عمل است، به دلیل اینکه دنبالش مساله حساب را ذکر کرده، و ما در سابق دادن کتاب به دست راست و یا به دست چپ را در سوره اسراء و سوره الحاقه معنا کردیم. </p> <p><code class="aya" rel="84_8"/> <span class="aya" rel="84_8" data-words="1-4">فسوف یحاسب حسابا یسیرا</span>  <span class="phrase"><em rel="fa_84_8_3-4" data-sentence="0:49">حساب یسیر</em> آن حسابی است که در آن سهل‌انگاری شود نه سختگیری.</span> </p> <p><code class="aya" rel="84_9"/> <span class="aya" rel="84_9" data-words="1-5">و ینقلب إلی أهله مسرورا</span> مراد از <em>اهل</em> أنیس‌هایی است که خدا برای او در بهشت آماده کرده، مانند حور و غلمان و غیره، و این معنا از سیاق استفاده می‌شود. </p> <p>ولی بعضی<span class="footnote" rel="1" title="پیش از آنکه صورتهایی را محو کنیم و سپس به پشت سر بازگردانیم سوره نساء، آیه ۴۷">*</span> گفته‌اند: مراد از آن، عشیره مؤمن او هستند، که مانند او داخل بهشت شده‌اند. </p> <p>بعضی<span class="footnote" rel="2" title="اما کسی که نامه اعمال او به دست چپش داده شده می‌گوید: ای کاش هرگز نامه اعمالم به من داده نمی‌شد سوره الحاقه، آیه ۲۵">*</span> دیگر گفته‌اند: عموم مؤمنین بهشتی هستند، هر چند که عشیره و خویشاوند او نباشند، چون مؤمنین همه با هم برادرند. ولی این دو قول خالی از بعد نیست. </p> <p><code class="aya" rel="84_10"/> <span class="aya" rel="84_10" data-words="1-7">و أما من أوتی کتابه وراء ظهره</span> <span class="phrase">کلمه <em rel="fa_84_10_6-6" data-sentence="5:649">وراء</em> ظرف است، و اگر منصوب شده بخاطر این بوده که حرف جری که بر سر آن باید باشد حذف شده، چون تقدیر آن <em>من وراء</em> بوده، و بعید نیست که اگر نامه عملشان از پشت سرشان داده می‌شود به خاطر این است که در آن روز صورتشان به عقب بر می‌گردد، هم چنان که در جای دیگر فرموده:   <code class="page" rel="20,403"/> <span class="aya" rel="4_47" data-words="12-19">من قبل أن نطمس وجوها فنردها علی أدبارها</span><span class="footnote" rel="1" title="سرنوشت هر انسانی را به گردنش انداخته‌ایم، و روز قیامت کتابی برایش درمی‌آوریم که آن را باز، و گویا می‌بیند، و به او می‌گوییم نامه عملت را بخوان که امروز خودت برای حساب‌رسی خود کافی هستی سوره اسری، آیه ۱۴">*</span>.</span> </p> <p>در اینجا ممکن است بگویی دادن نامه عمل کفار از پشت سر منافات دارد با آیات دیگری که می‌فرماید: نامه آنان را به دست چپشان می‌دهند، مانند آیه‌ <span class="aya" rel="69_25" data-words="1-12">و أما من أوتی کتابه بشماله فیقول یا لیتنی لم أوت کتابیه</span><span class="footnote" rel="2" title="روح المعانی، ج ۳۰، ص ۸۰">*</span>، و لیکن بین این دو دسته آیات منافاتی نیست،  (چون در سابق هم خاطرنشان کردیم که مواقف روز قیامت یک موقف و دو موقف نیست)، و ان شاء اللَّه در بحث روایتی آینده روایاتی در معنای دادن نامه عمل از پشت سر کفار خواهد آمد. </p> <p><code class="aya" rel="84_11"/> <span class="aya" rel="84_11" data-words="1-3">فسوف یدعوا ثبورا</span> <span class="phrase">کلمه <em rel="fa_84_11_3-3" data-sentence="5:151">ثبور</em> مانند کلمه <em>ویل</em> به معنای هلاکت است، و دعای ثبور خواندنشان به این معنا است که می‌گویند: <em>وا ثبورا</em> مثل اینکه می‌گوییم: <em>واویلا</em> .</span> </p> <p><code class="aya" rel="84_12"/> <span class="aya" rel="84_12" data-words="1-3">و یصلی سعیرا</span> یعنی داخل آتشی می‌شود و یا حرارتش را تحمل می‌کند که در حال زبانه کشیدن است، آتشی است که نمی‌توان گفت چقدر شکنجه‌آور است. </p> <h3> <span class="title" rel="84_1 84_2 84_3 84_4 84_5 84_6 84_7 84_8 84_9 84_10 84_11 84_12 84_13 84_14 84_15 84_16 84_17 84_18 84_19 84_20 84_21 84_22 84_23 84_24 84_25">رد پندار آن کس که نامه اعمالش از پشت سر به او داده می‌شود و در دنیا در <em>اهل</em> خود مسرور بود و می‌پنداشت به سوی خدا و برای حساب بازگشتی ندارد</span> </h3> <p> <code class="aya" rel="84_13"/> <span class="aya" rel="84_13" data-words="1-5">إنه کان فی أهله مسرورا</span> او در میان اهلش مسرور بود، و از مال دنیا که به او می‌رسید خوشحال می‌شد، و دلش به سوی زینت‌های مادی مجذوب می‌گشت، و همین باعث می‌شد که آخرت از یادش برود، و خدای تعالی انسان را در این خوشحال شدن مذمت کرده، و آن را فرح بیجا و بغیر حق دانسته، می‌فرماید: <span class="aya" rel="40_75" data-words="1-12">ذلکم بما کنتم تفرحون فی الأرض بغیر الحق و بما کنتم تمرحون</span><span class="footnote" rel="3" title="این بخاطر آن تفریح‌هایی است که در زمین بناحق می‌کردید و برای آن خوشی‌های نارواست که داشتید سوره مؤمن، آیه ۷۵">*</span>. </p> <p><code class="aya" rel="84_14"/> <span class="aya" rel="84_14" data-words="1-5">إنه ظن أن لن یحور</span> یعنی گمان می‌کرد برنمی‌گردد، و مراد برگشتن به سوی پروردگارش برای حساب و جزا است. و این پندار غلط هیچ علتی به جز این ندارد که در گناهان غرق شدند، گناهانی که آدمی را از امر آخرت باز می‌دارد و باعث می‌شود انسان آمدن قیامت را امری بعید بشمارد. </p> <p><code class="aya" rel="84_15"/> <span class="aya" rel="84_15" data-words="1-6">بلی إن ربه کان به بصیرا</span> این جمله پندار مذکور را رد می‌کند و می‌فرماید مساله بدین قرار که او پنداشته (که بر       <code class="page" rel="20,404"/> نمی‌گردد) نیست، بلکه برمی‌گردد. و جمله‌ <span class="aya" rel="84_15" data-words="2-6">إن ربه کان به بصیرا</span> رد پندار مذکور را تعلیل می‌کند، به این بیان که خدای سبحان از ازل رب و مالک و مدبر امر او بود، و احاطه علمی به او داشت و هر چه او می‌کرد می‌دید و وی را به تکالیفی مکلف کرده، جزای خیر و شری هم در برابر اعمال خیر و شرش معین کرده بود، پس او بطور مسلم به سوی پروردگارش بر می‌گردد، و جزایی را که در برابر اعمالش مستحق شده می‌بیند. </p> <p>با این بیان روشن می‌شود که جمله‌ <span class="aya" rel="84_15" data-words="2-6">إن ربه کان به بصیرا</span> از باب حجت آوردن بر وجوب معاد است، نظیر آنچه که در آیه‌ <span class="aya" rel="84_6" data-words="4-7">إنک کادح إلی ربک...</span> گذشت. </p> <p>و نیز از مجموع آیات نه‌گانه به دست می‌آید که دادن نامه اعمال و نشر آن، همه قبل از حساب انجام می‌شود، هم چنان که از آیه زیر نیز این معنا برمی‌آید <span class="aya" rel="17_13-14" data-words="1-22">و کل إنسان ألزمناه طائره فی عنقه و نخرج له یوم القیامة کتابا یلقاه منشورا، اقرأ کتابک کفی بنفسک الیوم علیک حسیبا</span><span class="footnote" rel="1" title="و شما به سه گروه تقسیم خواهید شد نخست اصحاب میمنه و چه اصحاب میمنه‌ای؟ گروه دیگر اصحاب شومند و چه اصحاب شومی؟ و سومین گروه پیشگامان پیشگام (هستند که) آنها مقربانند سوره واقعه، آیه ۷-۱۱">*</span>. </p> <h3> <span class="title" rel="84_7 84_10">جوابی که به این سؤال و اشکال داده شده که مؤمنان گنهکار در زمره <span class="aya" rel="84_7" data-words="2-5">من أوتی کتابه بیمینه</span> هستند یا <span class="aya" rel="84_10" data-words="3-7">من أوتی کتابه وراء ظهره</span>؟ </span> </h3> <p> این را هم باید بدانیم که این آیات بطوری که ملاحظه می‌کنید دادن نامه از پشت سر را مختص به کفار دانسته، ناگزیر گناهکاران از مؤمنین، مورد بحث قرار می‌گیرند که آیا از آنهایی هستند که نامه اعمالشان به دست راستشان داده می‌شود و یا از آنهایی که نامه‌شان از پشت سر داده می‌شود؟ آنچه از روایات شیعه و سنی برمی‌آید این است که این طایفه داخل دوزخ می‌شوند و زمانی در آنجا عذاب می‌بینند، سپس با شفاعت شفیعان از دوزخ نجات می‌یابند، پس این طایفه جزو طایفه دوم نیستند، چون گفتیم آیه شریفه تنها کفار را جزو آن طایفه دانسته، از سوی دیگر جزو طایفه اول هم که نامه‌شان را به دست راستشان می‌دهند نیستند، چون آیات ظهور در این دارد که اصحاب یمین حسابی آسان پس داده و سپس داخل بهشت می‌شوند، این را هم نمی‌توان گفت که گنه‌کاران از مؤمنین اصلا نامه عملی ندارند، برای اینکه آیه شریفه‌ <span class="aya" rel="17_13" data-words="1-7">و کل إنسان ألزمناه طائره فی عنقه</span>، تصریح دارد که بطور کلی هر انسانی نامه اعمالی دارد. </p> <p>بعضی<span class="footnote" rel="2" title="گروهی دیگر واگذار به فرمان خدا شده‌اند یا آنها را مجازات می‌کند و یا توبه آنها را می‌پذیرد سوره توبه، آیه ۱۰۶">*</span> از مفسرین برای اینکه خود را از این اشکال خلاص کنند گفته‌اند: گنه‌کاران بعد از خروج از آتش جزو اصحاب یمین می‌شوند، و نامه‌شان را به دست     <code class="page" rel="20,405"/> راستشان می‌دهند. </p> <p>لیکن این توجیه درست نیست، زیرا ظاهر آیات (اگر نگوییم صریح آن) این است که: داخل آتش و یا بهشت شدن نتیجه‌ای است که بر داوری دستگاه الهی مترتب می‌شود، و داوری نتیجه حساب است که برداشتن نامه عمل مترتب می‌شود، تا چندی که نامه‌های اعمال را به دست صاحبانش نداده‌اند حساب معنا ندارد، و تا حساب تمام نشود داوری معنا ندارد، و تا داوری نشود داخل بهشت و یا دوزخ شدن معنا ندارد. </p> <p>بعضی<span class="footnote" rel="1" title="مجمع البیان، ج ۱۰، ص ۴۶۱">*</span> دیگر احتمال داده‌اند نامه اعمال اهل کبائر از مؤمنین را به دست چپ آنان بدهند، و از پشت سر دادن مخصوص کفار باشد که آیات هم همین را افاده می‌کند. </p> <p>این وجه نیز درست به نظر نمی‌رسد، برای اینکه آیاتی که راجع به اصحاب شمال سخن می‌گوید: -مانند آیات سوره واقعه و الحاقة و تا حدودی سوره اسراء-این خصیصه را مختص به کفار دانسته، و از مجموع آیاتی که در این باب هست استفاده می‌شود کسانی که نامه اعمالشان به دست چپشان داده می‌شود، همانهایند که نامه‌هایشان از پشت سر داده می‌شود، پس این وجه هم اشکال را برطرف نمی‌کند. </p> <p>بعضی<span class="footnote" rel="2" title="روح المعانی، ج ۳۰، ص ۸۴">*</span> دیگر گفته‌اند: ممکن است گنه‌کاران هم نامه‌هایشان به دست راستشان داده شود، و خلاصه اصحاب یمین دو طایفه باشند، یکی بی گناهان، و یکی گنه‌کاران، آن گاه خصوصیتی را که در جمله‌ <span class="aya" rel="84_8" data-words="1-4">فسوف یحاسب حسابا یسیرا</span> برای آنان آورده مختص به بی گناهان باشد، و هر دو طایفه را با صفت یک طایفه توصیف کرده باشد. </p> <p>این وجه نیز درست نیست، برای اینکه هر چند توصیف کل به صفت بعض مجازا در بعضی موارد جایز است، لیکن مقام آیات که مقام جداسازی سعدا از اشقیا و مشخص کردن پاداش و کیفر هر یک از آن دو است، اجازه چنین مجازگویی را نمی‌دهد، پس هیچ مجوزی نیست که جمعی از اهل عذاب را داخل در اهل بهشت کند. </p> <p>علاوه بر این جمله‌ <span class="aya" rel="84_8" data-words="1-2">فسوف یحاسب...</span> وعده جمیلی است که معنا ندارد وعده خدا شامل غیر مستحقین هم بشود، هر چند بطور مجاز و به ظاهر کلام. </p> <p>بله ممکن است صاحبان این توجیه را کمک کنیم، و بگوییم <em>یسر</em> و <em>عسر</em> دو معنای نسبی است، و بر این حساب می‌توان گفت حساب گنه‌کاران هم آسان است، چون   <code class="page" rel="20,406"/> دشواری حساب کفار را که تا ابد در آتشند ندارد، هر چند که نسبت به حساب مؤمنین با تقوی دشوار است. </p> <p>و نیز ممکن است گفته شود تقسیم اهل محشر به اصحاب یمین و اصحاب شمال، تقسیمی کلی نیست که تمامی افراد و حتی مؤمنین گنه‌کار را هم شامل شود، هم چنان که می‌بینیم در آیه‌ <span class="aya" rel="56_7-11" data-words="1-20">و کنتم أزواجا ثلاثة، فأصحاب المیمنة ما أصحاب المیمنة، و أصحاب المشئمة ما أصحاب المشئمة، و السابقون السابقون، أولئک المقربون</span><span class="footnote" rel="1" title="مجمع البیان، ج ۱۰، ص ۴۶۲">*</span> اهل محشر را سه طایفه کرده، و بنا بر این، مثل اینکه در آیات مورد بحث طایفه سوم در سوره بقره یعنی مقربین خارج از تقسیمند، هم چنان که از آیه‌ <span class="aya" rel="9_106" data-words="1-11">و آخرون مرجون لأمر الله إما یعذبهم و إما یتوب علیهم</span><span class="footnote" rel="2" title="الدر المنثور، ج ۶، ص ۳۲۹">*</span>، نیز استفاده می‌شود، مستضعفین نیز از این تقسیم خارجند. </p> <p>پس ممکن است بگوییم آیات مورد بحث که اهل جمع را تقسیم به دو قسم اصحاب یمین و اصحاب شمال می‌کند، منظورش تمامی اهل جمع نیست تا مقربین و مستضعفین و کفار و مؤمنین گنه‌کار را شامل شود، بلکه می‌خواهد تنها اهل بهشت و مخلدین در آتش را ذکر نموده، اولی را به اصحاب یمین و دومی را به اصحاب شمال توصیف کند، چون مقام، مقام دعوت کفار است به ایمان، و دعوت گنه‌کاران است به تقوی، در چنین مقامی مقربین و مستضعفین اصلا مورد نظر نیستند. </p> <p>نظیر این بحث در سوره مرسلات گذشت، که اول یوم الفصل را به میان می‌آورد و سپس به حال متقین و مکذبین می‌پردازد، و متعرض حال سایر طوایف نمی‌شود. باز نظیر آنچه در سوره <em>نبا</em> و <em>نازعات</em> و <em>عبس</em> و <em>انفطار</em> و <em>مطففین</em> و غیره آمده، پس غرض در این مقامات ذکر نمونه‌ای از اهل ایمان و اطاعت، و اهل کفر و تکذیب است، و از طوایف دیگر ساکت است، تا بفهماند که سعادت در جانب تقوی، و شقاوت در جانب تمرد و طغیان است. </p> <p><code class="aya" rel="84_16"/> <span class="aya" rel="84_16" data-words="1-3">فلا أقسم بالشفق</span> <span class="phrase">کلمه <em rel="fa_84_16_3-3" data-sentence="5:144">شفق</em> به معنای سرخی و بالای آن زردی و روی آن سفیدی است، که در     <code class="page" rel="20,407"/> کرانه افق در هنگام غروب خورشید پیدا می‌شود.</span> </p> <p><code class="aya" rel="84_17"/> <span class="aya" rel="84_17" data-words="1-5">و اللیل و ما وسق</span> <span class="phrase">کلمه <em rel="fa_84_17_5-5" data-sentence="5:192">وسق</em> فعل ماضی است، و معنای جمع شدن چند چیز متفرق را می‌دهد، می‌فرماید به شب سوگند، که آنچه در روز متفرق شده جمع می‌کند، انسانها و حیوانها که هر یک به طرفی رفته‌اند، در هنگام شب دور هم جمع می‌شوند.</span> </p> <p><span class="phrase">بعضی<span class="footnote" rel="1" title="تفسیر قمی، ج ۲، ص ۴۱۲، ط نجف">*</span> هم کلمه <em rel="fa_84_17_5-5" data-sentence="89:104">وسق</em> را به معنای طرد گرفته، آیه را چنین معنا کرده‌اند: به شب سوگند که ستارگان را از خفاء به ظهور می‌اندازد .</span> </p> <p><code class="aya" rel="84_18"/> <span class="aya" rel="84_18" data-words="1-4">و القمر إذا اتسق</span> یعنی به قمر سوگند، وقتی که نورش جمع می‌شود، نور همه اطرافش بهم منضم می‌شود، و به صورت ماه شب چهارده درمی‌آید. </p> <h3> <span class="title" rel="84_19">معنای آیه: <span class="aya" rel="84_19" data-words="1-4">لترکبن طبقا عن طبق</span> </span> </h3> <p> <code class="aya" rel="84_19"/> <span class="aya" rel="84_19" data-words="1-4">لترکبن طبقا عن طبق</span> این آیه جواب همه سوگندهای قبلی است، و خطاب در آن به مردم است، و کلمه  <em>طبق</em> به معنای چیزی و یا حالی است که مطابق چیز دیگر و یا حال دیگر باشد، چه اینکه یکی بالای دیگری قرار بگیرد و چه نگیرد،  (بلکه پهلوی هم باشند) و به هر حال منظور مراحل زندگی است که انسان آن را در تلاشش به سوی پروردگارش طی می‌کند، مرحله زندگی دنیا و سپس مرحله مرگ و آن گاه مرحله حیات برزخی،  (و سپس مرگ در برزخ و هنگام دمیدن صور) و در آخر انتقال به زندگی آخرت و حساب و جزا. </p> <p>و این سوگندها هم تاکید مضمون‌ <span class="aya" rel="84_6" data-words="1-5">یا أیها الإنسان إنک کادح...</span> و آیات بعد است که خبر از بعث می‌دهد، و هم زمینه‌چینی است برای آیه‌ <span class="aya" rel="84_20" data-words="1-4">فما لهم لا یؤمنون</span> که از در تعجب و به منظور توبیخ می‌فرماید: پس چه می‌شود ایشان را که ایمان نمی‌آورند؟ و هم برای آیه <span class="aya" rel="84_24" data-words="1-2">فبشرهم بعذاب...</span> که مشتمل است بر تهدید و بشارت. </p> <p>و در این آیه اشاره‌ای است به اینکه مراحلی که انسان در مسیرش به سوی پروردگارش طی می‌کند، مراحلی مترتب و با یکدیگر متطابق است. </p> <p><code class="aya" rel="84_20"/><code class="aya" rel="84_21"/> <span class="aya" rel="84_20-21" data-words="1-11">فما لهم لا یؤمنون، و إذا قرئ علیهم القرآن لا یسجدون</span> <span class="phrase">گفتیم: این استفهام برای برانگیختن تعجب شنونده از ایمان نیاوردن کفار و توبیخ خود کفار است، و به همین جهت مناسب بود که از خطاب آیه قبل <em rel="fa_84_19_1-1" data-sentence="133:265">ترکبن</em> به غیب فما   <code class="page" rel="20,408"/> لهم التفات شود، گویا وقتی دید که کفار با تذکر او متذکر نمی‌شوند و با اندرز او پند نمی‌گیرند، روی از ایشان بگردانید، و روی سخن را متوجه رسول خدا (ص) کرده، او را مخاطب قرار داد، و فرمود: پس چه می‌شود ایشان را... .</span> </p> <h3> <span class="title" rel="84_23">معنای جمله: <span class="aya" rel="84_23" data-words="1-5">و الله أعلم بما یوعون</span> </span> </h3> <p> <code class="aya" rel="84_22"/><code class="aya" rel="84_23"/> <span class="aya" rel="84_22-23" data-words="1-9">بل الذین کفروا یکذبون، و الله أعلم بما یوعون</span> <span class="phrase">کلمه <em rel="fa_84_22_4-4" data-sentence="5:370">یکذبون</em>  (بخاطر اینکه مضارع است) استمرار را می‌رساند، و اگر از آنان به <span class="aya" rel="84_22" data-words="2-3">الذین کفروا</span> تعبیر کرد برای این بود که بر علت تکذیب دلالت کند، و کلمه <em rel="fa_84_23_5-5" data-sentence="248:169">یوعون</em>   (مضارع از مصدر <em>ایعاء</em> است) -و بطوری که گفته شده<span class="footnote" rel="1" title="معانی الاخبار، ص ۲۶۲">*</span> -به معنای قرار دادن چیزی در وعاء -ظرف-است.</span> </p> <p>و معنای آیه این است که: اینان اگر ایمان را ترک گفتند برای آن نبوده که بیان دعوت کننده به ایمان، قاصر و یا دلیلش کند بوده، بلکه برای این بوده که کفار پابند سنت گذشتگان و رؤسای خویشند، و همین باعث شده که کفر در دلهایشان رسوخ کند، و به کار تکذیب خود ادامه دهند، و خدا بدانچه در سینه‌های خود جمع کرده‌اند و کفر و شرکی که در دلهای خود پنهان نموده‌اند آگاه است. </p> <p>بعضی<span class="footnote" rel="2" title="الدر المنثور، ج ۶، ص ۳۲۹">*</span> گفته‌اند: مراد از جمله‌ <span class="aya" rel="84_23" data-words="1-5">و الله أعلم بما یوعون</span> این است که کفار علاوه بر تکذیب، نیات سویی هم در دلهای خود پنهان دارند که مردم از آن آگاهی ندارند، و تنها خدای تعالی بدان آگاه است. ولی این معنا از نظر سیاق بعید است. </p> <p><code class="aya" rel="84_24"/> <span class="aya" rel="84_24" data-words="1-3">فبشرهم بعذاب ألیم</span> در این جمله (و در موارد بسیار دیگر) خدای تعالی تهدید به عذاب را تعبیر فرموده به مژده به عذاب، و این از باب تهکم و استهزاء است، و چون در ابتدای جمله حرف <em>فاء</em>  آمده، می‌فهماند این تهدید نتیجه تکذیب است. </p> <p><code class="aya" rel="84_25"/> <span class="aya" rel="84_25" data-words="1-10">إلا الذین آمنوا و عملوا الصالحات لهم أجر غیر ممنون</span> <span class="phrase">این استثنا به اصطلاح استثنای منقطع است، یعنی داخل در مستثنی منه نبوده، تا خارج شود، چون مستثنی منه آن ضمیر در <em rel="fa_84_24_1-1" data-sentence="110:258">فبشرهم</em> است که به کفار تکذیب‌گر بر می‌گردد، و کسانی که ایمان آورده اعمال صالح می‌کنند جزو آنان نبودند تا با استثنا خارج شوند، و مراد از اینکه فرمود اجرشان ممنون نیست این است که به دنبال دادن اجر، بر آنان منت نمی‌گذارند، و با منت، آن اجر را سنگین و ناگوار نمی‌سازند.</span> </p> <h3>بحث روایتی‌ <span class="title" rel="84_7 84_19"> (روایاتی در باره محاسبه اعمال در قیامت، نزول آیه: <span class="aya" rel="84_7" data-words="1-4">فأما من أوتی کتابه...</span>، <span class="aya" rel="84_19" data-words="1-4">لترکبن طبقا عن طبق</span> و...) </span> </h3> <p> در تفسیر قمی در ذیل آیه‌ <span class="aya" rel="84_1" data-words="1-3">إذا السماء انشقت</span> آمده که: منظور روز قیامت است<span class="footnote" rel="1" title="روح المعانی، ج ۳۰، ص ۸۰">*</span>. </p> <p>و در الدر المنثور است که ابن ابی حاتم، از علی (ع) نقل کرده که گفت: آسمان از <em>مجره</em>  (کهکشان) شکافته می‌شود<span class="footnote" rel="2" title="روح المعانی، ج ۳۰، ص ۸۰">*</span>. </p> <p>و در تفسیر قمی در ذیل آیه‌ <span class="aya" rel="84_3-4" data-words="1-10">و إذا الأرض مدت، و ألقت ما فیها و تخلت</span> آمده که: زمین کشیده می‌شود، سپس می‌شکافد و انسانها از شکمش بیرون می‌آیند<span class="footnote" rel="3" title="تفسیر قمی، ج ۲، ص ۴۱۲">*</span>. </p> <p>و در الدر المنثور است که حاکم به سندی خوب و معتبر از جابر از رسول خدا (ص) روایت کرده که فرموده: زمین در روز قیامت کشیده می‌شود، آن طور که چرم کشیده می‌شود تازه آن قدر انسان محشور می‌شود که برای هر یک نفر بیش از جای دو پایش محل نیست<span class="footnote" rel="4" title="الدر المنثور، ج ۶، ص ۳۲۹">*</span>. </p> <p>و در احتجاج از علی (ع) روایت کرده که در حدیثی فرمود: و مردم آن روز صفات و منزلهایی دارند: بعضی از مردم مشغول حساب پس دادن هستند، و به حسابشان آسان می‌رسند و به خوشی و مسرت به سوی اهلشان می‌روند. و بعضی هستند که اصلا بدون حساب داخل بهشت می‌شوند، برای اینکه در دنیا کاری به لذائذ آن نداشتند و خلاصه دست و دامنشان آلوده نشده چون در آن روز به حساب از کسانی می‌رسند که مال دنیا را زیر و رو کرده باشند. بعضی دیگر هستند که در خرد و کلان حسابشان می‌رسند، و در آخر هم به سوی آتش بازمی‌گردند<span class="footnote" rel="5" title="احتجاج، ج ۱، ص ۳۶۴، ط نجف">*</span>. </p> <p>و در معانی الأخبار به سند خود از ابن سنان از امام ابی جعفر (ع) روایت آورده که فرمود: رسول خدا (ص) فرمود: همه حساب پس می‌دهند و همه عذاب می‌شوند. شخصی عرضه داشت: یا رسول اللَّه پس آیه‌ <span class="aya" rel="84_8" data-words="1-4">فسوف یحاسب حسابا یسیرا</span> - به زودی حساب می‌شود، حسابی آسان چه می‌شود؟ فرمود: این آیه راجع به عرض است           <code class="page" rel="20,410"/> یعنی بررسی ابتدایی برای تشخیص اینکه وی از کدام طبقه است، از آنها که باید به حساب خرد و کلانشان رسید یا آنها که بی حساب داخل بهشت می‌شوند<span class="footnote" rel="1" title="روح المعانی، ج ۳۰، ص ۸۱">*</span>. </p> <p>مؤلف: در الدر المنثور هم از بخاری و مسلم و ترمذی و دیگران، از عایشه نظیر آن را روایت کرده<span class="footnote" rel="2" title="روح المعانی، ج ۳۰، ص ۸۱">*</span>. </p> <p>و در تفسیر قمی و در روایت ابی الجارود از امام باقر (ع) آمده که در تفسیر آیه‌ <span class="aya" rel="84_7" data-words="1-5">فأما من أوتی کتابه بیمینه</span> فرمود: این آیه راجع به ابو سلمه عبد اللَّه بن عبد الأسود بن هلال مخزومی نازل شده، که مردی از قبیله بنی مخزوم بود. و اما آیه‌ <span class="aya" rel="84_10" data-words="1-7">و أما من أوتی کتابه وراء ظهره</span>، درباره برادرش أسود بن عبد الأسود مخزومی نازل شده که حمزه او را در جنگ بدر به قتل رسانید<span class="footnote" rel="3" title="تفسیر قمی، ج ۲، ص ۴۱۲">*</span>. </p> <p>و در مجمع البیان در تفسیر آیه‌ <span class="aya" rel="84_19" data-words="1-4">لترکبن طبقا عن طبق</span> می‌گوید: بعضی گفته‌اند: معنایش شدت بعد از شدت است، یعنی حیات، و سپس مرگ، و بعد از آن بعث، و سپس جزا. و این معنا در روایتی که راویان وسط آن ذکر نشده آمده است<span class="footnote" rel="4" title="مجمع البیان، ج ۱۰، ص ۴۶۲">*</span>. </p> <p>و از جوامع الجامع نقل شده که در تفسیر این آیه گفته: و از ابی عبید نقل شده که گفته معنایش این است که شما همان احوالی را به خود می‌گیرید و دارای همان سنت‌هایی می‌شوید که امت‌های قبل از شما داشتند. و این معنا از امام صادق (ع) رسیده است<span class="footnote" rel="5" title="جوامع الجامع، ص ۵۱۳">*</span>. </p> 
