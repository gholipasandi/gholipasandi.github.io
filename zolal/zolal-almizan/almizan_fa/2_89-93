<h3 class="ayas">سوره البقرة آیه‌های ۸۹ تا ۹۳</h3><code class="section" rel="2_89-93"/><h3>ترجمه آیات</h3> <p> <span class="trans" rel="2_89">و چون کتابی از نزد خدا بیامدشان، کتابی که کتاب آسمانیشان را تصدیق میکرد، و قبلا هم علیه کفار آرزوی آمدنش می‌کردند تکذیبش کردند آری بعد از آمدن کتابی که آن را می‌شناختند بدان کفر ورزیدند پس لعنت خدا بر کافران.  «۸۹» </span><span class="trans" rel="2_90">راستی خود را با بد چیزی معامله کردند خود را دادند و در مقابل این را گرفتند که از در حسد بآنچه خدا نازل کرده کفر بورزند، که چرا خدا از فضل خود بر هر کس از بندگانش بخواهد نازل می‌کند؟ در نتیجه از آن آرزو و ساعت‌شماری که نسبت به آمدن قرآن داشتند برگشتند و خشمی بالای خشم دیگرشان شد تازه این نتیجه دنیایی کفر است و کافران عذابی خوار کننده دارند.  «۹۰» </span><span class="trans" rel="2_91">و چون بایشان گفته شود بآنچه خدا نازل کرده ایمان بیاورید گویند ما بآنچه بر خودمان نازل شده ایمان داریم و بغیر آن کفر می‌ورزند با اینکه غیر آن، هم حق است و هم تصدیق کننده کتاب است بگو اگر بآنچه بر خودتان نازل شده ایمان داشتید پس چرا انبیاء خدا را کشتید؟.  «۹۱» </span><span class="trans" rel="2_92">مگر این موسی نبود که آن همه معجزه برای شما آورد و در آخر بعد از غیبت او گوساله را خدای خود از در ستمگری گرفتید.  «۹۲» </span><span class="trans" rel="2_93">و مگر این شما نبودید که از شما میثاق گرفتیم و طور را بر بالای سرتان نگه داشتیم که آنچه بشما داده‌ایم محکم بگیرید و بشنوید با این حال نیاکان شما گفتند: شنیدیم ولی زیر بار نمی‌رویم و علاقه بگوساله در دلهاشان جای‌گیر شد بخاطر اینکه کافر شدند بگو چه بد دستوریست که ایمان شما بشما میدهد اگر براستی مؤمن باشید «۹۳» </span></p>         <h3>بیان</h3> <h3> <span class="title" rel="2_89 2_90 2_91 2_92 2_93">بیان آیات، متضمن محاجه با یهود</span> </h3> <p> <span class="aya" rel="2_89" data-words="1-3">و لما جاءهم</span> از سیاق بر می‌آید که مراد از این کتاب، قرآن است. </p> <p> <span class="aya" rel="2_89" data-words="11-18">و کانوا من قبل یستفتحون علی الذین کفروا</span> و نیز از سیاق استفاده میشود که قبل از بعثت، کفار عرب متعرض یهود میشدند، و ایشان را آزار می‌کردند، و یهود در مقابل، آرزوی رسیدن بعثت خاتم الانبیاء  ص می‌کرده‌اند، و می‌گفته‌اند: اگر پیغمبر ما که تورات از آمدنش خبر داده مبعوث شود، و نیز بگفته تورات به مدینه مهاجرت کند، ما را از این ذلت و از شر شما اعراب نجات میدهد. </p> <p>و از کلمه کانوا استفاده میشود این آرزو را قبل از هجرت رسول خدا ص همواره می‌کرده‌اند، به حدی که در میان همه کفار عرب نیز معروف شده بود و معنای جمله: <span class="aya" rel="2_89" data-words="19-22">فلما جاءهم ما عرفوا</span> الخ، این است که چون بیامد آن کسی که وی را می‌شناختند، یعنی نشانیهای تورات که در دست داشتند با او منطبق دیدند، بان جناب کفر ورزیدند. </p> <p><code class="aya" rel="2_90"/> <span class="aya" rel="2_90" data-words="1-2">بئسما اشتروا</span> این آیه علت کفر یهود را با وجود علمی که بحقانیت اسلام داشتند، بیان می‌کند، و آن را منحصرا حسد و ستم پیشگی میداند و بنا بر این کلمه بغیا مفعول مطلق نوعی است، و جمله‌ <span class="aya" rel="2_90" data-words="11-13">أن ینزل الله</span> الخ، متعلق بهمان مفعول مطلق است، <span class="aya" rel="2_90" data-words="21-24">فباؤ بغضب علی غضب</span> حرف باء در کلمه بغضب بمعنای مصاحبت و یا تبیین است و معنای جمله این است که ایشان با داشتن غضبی بخاطر کفرشان بقرآن، و غضبی بعلت کفرشان بتورات که از پیش داشتند از طرفداری قرآن برگشتند، و حاصل معنای آیه این است که یهودیان قبل از بعثت رسول خدا ص و هجرتش بمدینه پشتیبان آن حضرت بودند، و همواره آرزوی بعثت او و نازل شدن کتاب او را می‌کشیدند، ولی همین که رسول خدا ص مبعوث شد، و به سوی ایشان مهاجرت کرد، و قرآن بر وی نازل شد، و با اینکه او را شناختند، که همان کسی است که سالها آرزوی بعثت و هجرتش را می‌کشیدند مع ذلک حسد بر آنان چیره گشت، و استکبار و پلنگ دماغی جلوگیرشان شد، از اینکه بوی ایمان بیاورند، لذا بوی کفر ورزیده، گفته‌های سابق خود را انکار کردند، همانطور که به تورات خود کفر ورزیدند، و کفرشان باسلام، کفری بالای کفر شد. </p> <p><code class="aya" rel="2_91"/><code class="aya" rel="2_92"/><code class="aya" rel="2_93"/> <span class="aya" rel="2_91" data-words="14-17">و یکفرون بما وراءه</span> الخ، یعنی نسبت بماورای تورات اظهار کفر نمودند، این است معنای جمله، و گر نه یهودیان بخود تورات هم کفر ورزیدند. </p> <p> <span class="aya" rel="2_91" data-words="24-26">قل فلم تقتلون</span> الخ، فاء در کلمه فلم، پس چرا فاء تفریع است چون سؤال از اینکه پس چرا پیامبران خدا را کشتید؟ فرع و نتیجه دعوی یهود است، که می‌گفتند:  <span class="aya" rel="2_91" data-words="10-13">نؤمن بما أنزل علینا</span>، تنها بتورات که بر ما نازل شده ایمان داریم، و حاصل سؤال این است که: اگر اینکه می‌گویید:  ما تنها به تورات ایمان داریم حق است، و راست می‌گویید، پس چرا پیامبران خدا را می‌کشتید؟، و چرا با گوساله‌پرستی بموسی کفر ورزیدید؟ و چرا در هنگام پیمان دادن که کوه طور بالای سرتان قرار گرفته بود گفتید: <span class="aya" rel="2_93" data-words="16-18">سمعنا و عصینا</span> شنیدیم و نافرمانی کردیم. </p> <p> <span class="aya" rel="2_93" data-words="19-23">و أشربوا فی قلوبهم العجل</span> الخ، کلمه اشربوا از ماده اشراب است که بمعنای نوشانیدن است، و مراد از عجل‌محبت عجل است، که خود عجل در جای محبت نشسته، تا مبالغه را برساند و بفهماند کانه یهودیان از شدت محبتی که بگوساله داشتند خود گوساله را در دل جای دادند، و بنا بر این جمله فی قلوبهم که جار و مجرور است، متعلق بهمان کلمه حب تقدیری خواهد بود، پس در این کلام دو جور استعاره، و یا یک استعاره و یک مجاز بکار رفته است یکی گذاشتن عجل بجای محبت بعجل و یکی نسبت نوشانیدن محبت با اینکه محبت نوشیدنی نیست. <code class="page" rel="1,336"/> <span class="aya" rel="2_93" data-words="25-29">قل بئسما یأمرکم به إیمانکم</span> الخ، این جمله بمنزله اخذ نتیجه از ایرادهایی است که بایشان کرد، از کشتن انبیاء، و کفر بموسی، و استکبار در بلند شدن کوه طور باعلام نافرمانی، که علاوه بر نتیجه‌گیری استهزاء بایشان نیز هست می‌فرماید:  چه بد دستوراتی بشما میدهد این ایمان شما، و عجب ایمانی است که اثرش کشتن انبیاء، و کفر بموسی و غیره است، مترجم </p><h3>بحث روایتی‌ <span class="title" rel="2_89 2_90 2_91 2_92 2_93"> شامل روایاتی در ذیل آیات گذشته </span> </h3> <h3> <span class="title" rel="2_89 2_90 2_91 2_92 2_93">توطن یهود در مدینه و اطراف آن و انکار و تکذیب آنها پیامبر ص را</span> </h3> <p> در تفسیر عیاشی از امام صادق ع روایت آورده که در تفسیر جمله: <span class="aya" rel="2_89" data-words="1-8">و لما جاءهم کتاب من عند الله مصدق</span> الخ، فرمود یهودیان در کتب خود خوانده بودند که محمد ص رسول خدا است، و محل هجرتش ما بین دو کوه <em>عیر</em> و <em>احد</em> است، پس از بلاد خود کوچ کردند، تا آن محل را پیدا کنند، لا جرم بکوهی رسیدند که آن را حداد می‌گفتند، با خود گفتند: لا بد این همان <em>احد</em>  است، چون <em>حداد</em> و <em>احد</em> یکی است، پس پیرامون آن کوه متفرق شدند بعض از آنان در <em>تیماء</em>   بین خیبر و مدینه، و بعض دیگر در <em>فدک</em> ، و بعضی در <em>خیبر</em> منزل گزیدند، این بود تا وقتی که بعضی از یهودیان <em>تیماء</em> هوس کردند به دیدن بعضی از برادران خود بروند، در همین بین مردی اعرابی از قبیله <em>قیس</em> می‌گذشت، شتران او را کرایه کردند، او گفت: من شما را از ما بین <em>عیر</em>  و <em>احد</em> می‌برم، گفتند: پس هر وقت بان محل رسیدی، بما اطلاع بده. </p> <p>آن مرد اعرابی هم چنان می‌رفت تا بوسط اراضی مدینه رسید، رو کرد به یهودیان و گفت: این کوه عیر است، و این هم کوه احد، پس یهودیان پیاده شدند و باو گفتند: ما به آرزویمان رسیدیم، و دیگر کاری بشتران تو نداریم، از شتر پیاده شده، و شتران را بصاحبش دادند، و گفتند: تو میتوانی هر جا میخواهی بروی ما در همین جا میمانیم، پس نامه‌ای به برادران یهود خود که در خیبر و فدک منزل گرفته بودند نوشتند، که ما بان نقطه‌ای که ما بین عیر و احد است رسیدیم، شما هم نزد ما بیائید، یهودیان خیبر در پاسخ نوشتند ما در اینجا خانه ساخته‌ایم، و آب و ملک و اموالی بدست آورده‌ایم، نمیتوانیم اینها را رها نموده نزدیک شما منزل کنیم، ولی هر وقت آن پیامبر موعود مبعوث شد، به شتاب نزد شما خواهیم آمد. </p> <p>این عده از یهودیان که در مدینه یعنی میان عیر و احد منزل کردند، اموال بسیاری کسب کردند، <em>تبع</em> از بسیاری مال آنان خبردار شد و بجنگ با آنان برخاست، یهودیان متحصن شدند، تبع ایشان را محاصره کرد، و در آخر بایشان امان داد، پس بر او در آمدند، تبع بایشان گفت: می‌خواهم در این سرزمین بمانم، برای اینکه مرا خیلی معطل کردید، گفتند تو نمیتوانی در اینجا بمانی برای<code class="page" rel="1,337"/> اینکه اینجا محل هجرت پیغمبری است، نه جای تو است، و نه جای احدی دیگر، تا آن پیغمبر مبعوث شود، تبع گفت حال که چنین است، من از خویشاوندان خودم کسانی را در اینجا میگذارم، تا وقتی آن پیغمبر مبعوث شد، او را یاری کنند، یهودیان راضی شدند، و تبع دو قبیله اوس و خزرج را که می‌شناخت در مدینه منزل داد. </p> <p>و چون نفرات این دو قبیله بسیار شدند، اموال یهودیان را می‌گرفتند، یهودیان علیه آنان خط نشان می‌کشیدند، که اگر پیغمبر ما محمد ص ظهور کند، ما همگی شما را از دیار و اموال خود بیرون میکنیم، و باین چپاولگریتان خاتمه میدهیم. </p> <p>ولی وقتی خدای تعالی محمد ص را مبعوث کرد، اوس و خزرج که همان انصار باشند بوی ایمان آوردند، ولی یهودیان ایمان نیاورده، بوی کفر ورزیدند و این جریان همان است که خدای تعالی در باره‌اش میفرماید: <span class="aya" rel="2_89" data-words="11-18">و کانوا من قبل یستفتحون علی الذینکفروا</span> الخ.<span class="footnote" rel="1" title="عیاشی ج ۱ ص ۴۹ حدیث ۶۹">*</span> و در تفسیر الدر المنثور است که ابن اسحاق، و ابن جریر، و ابن منذر، و ابن ابی حاتم و ابو نعیم،  در کتاب دلائل، همگی از ابن عباس روایت کرده‌اند که گفت: یهود قبل از بعثت برای اوس و خزرج خط نشان میکشید، که اگر رسول خدا ص مبعوث شود به حساب شما می‌رسیم، ولی همین که دیدند پیغمبر آخر الزمان از میان یهود مبعوث نشد، بلکه از میان عرب برخاست، باو کفر ورزیدند، و گفته‌های قبلی خود را انکار نمودند. </p> <p>معاذ بن جبل و بشر بن ابی البراء و داوود بن سلمه، بایشان گفتند، ای گروه یهود!از خدا بترسید، و ایمان بیاورید، مگر این شما نبودید که علیه ما به محمد ص خط نشان می‌کشیدید؟ با اینکه ما آن روز مشرک بودیم، و شما بما خبر میدادید که: بزودی محمد ص مبعوث خواهد شد، صفات او را برای ما می‌گفتید پس چرا حالا که مبعوث شده بوی کفر می‌ورزید؟ !سلام بن مشکم که یکی از یهودیان بنی النضیر بود، در جواب گفت: او چیزی نیاورده که ما بشناسیم، و او آن کسی نیست که ما از آمدنش خبر میدادیم، در باره این جریان بود که آیه شریفه: <span class="aya" rel="2_89" data-words="1-7">و لما جاءهم کتاب من عند الله</span> الخ، نازل شد.<span class="footnote" rel="2" title="تفسیر الدر المنثور ج ۱ ص ۸۸">*</span> و نیز در تفسیر الدر المنثور است که ابو نعیم، در دلائل از طریق عطاء و ضحاک از ابن عباس روایت کرده که گفت: یهودیان بنی قریظه و بنی النظیر قبل از آنکه محمد ص مبعوث شود، از خدا بعثت او را میخواستند تا کفار را نابود کند و می‌گفتند:  پروردگارا به حق پیامبر امی ما را بر این کفار نصرت بده ولی وقتی خدا آنان را یاری کرد و رسول خدا ص را مبعوث کرد و     <code class="page" rel="1,338"/> بیامد آن کسی که او را می‌شناختند، یعنی رسول خدا ص با اینکه هیچ شکی در نبوت او نداشتند، بوی کفر ورزیدند.<span class="footnote" rel="1" title="تفسیر الدر المنثور ج ۱ ص ۸۸">*</span> مؤلف: قریب باین دو معنی روایات دیگری نیز وارد شده و بعضی از مفسرین بعد از اشاره به روایت آخری و نظائر آن، میگویند: علاوه بر اینکه راویان این روایات ضعیفند، و علاوه بر اینکه با روایات دیگر مخالف است، از نظر معنی شاذ و نادر است، برای اینکه استفتاح در آیه را عبارت دانسته از دعای بشخص رسول خدا ص و در بعضی روایات دعای به حق آن جناب، و این غیر مشروع است، چون هیچکس حقی بر خدا ندارد، تا خدا را به حق او سوگند دهند، این بود گفتار این مفسر. </p> <p>و سخن او ناشی از بیدقتی در معنای حق، و در معنای قسم دادن بحق است. </p> <p>توضیح اینکه بطور کلی معنای سوگند دادن این است که اگر در خبر سوگند میخوریم، خبر را و اگر در انشاء که دعا قسمی از آنست سوگند میخوریم، انشاء خود را مقید بچیزی شریف و آبرومند کنیم، تا اگر خبر یا انشاء ما دروغ باشد، شرافت و آبروی آن چیز لطمه بخورد، یعنی در خبر با بطلان صدق آن و در انشاء با بطلان امر و نهی یعنی امتثال نکردن آن، و در دعا با مستجاب نشدن آن، کرامت و شرافت آن چیز باطل شود. </p> <p>مثلا وقتی می‌گوییم: بجان خودم سوگند که زید ایستاده، صدق این جمله خبری را مقید بشرافت عمر و حیات خود کردیم، و وابسته بان نموده‌ایم، بطوری که اگر خبر ما دروغ در آید عمر ما فاقد شرافت شده است، و همچنین وقتی بگوئیم بجان خودم اینکار را میکنم، و یا بشخصی بگوئیم: بجان من اینکار را بکن، کار نامبرده را با شرافت زندگی خود گره زده‌ایم، بطوری که در مثال دوم اگر طرف، کار نامبرده را انجام ندهد، شرافت‌حیات و بهای عمر ما را از بین برده است. </p> <p>از اینجا دو نکته روشن میشود، اول اینکه سوگند برای تاکید کلام، عالی‌ترین مراتب تاکید را دارد هم چنان که اهل ادب نیز این معنی را ذکر کرده‌اند. </p> <h3> <span class="title" rel="2_89 2_90 2_91 2_92 2_93">مناقشه بعضی از مفسرین در قسم دادن خدا به حق رسول اللَّه ص و رد آن</span> </h3> <p> دوم اینکه آن چیزی که ما به آن سوگند میخوریم، باید شریفتر و محترم‌تر از آن چیزی باشد که بخاطر آن سوگند میخوریم، چون معنی ندارد کلام را بابرو و شرف چیزی گره بزنیم که شرافتش ما دون کلام باشد، و لذا می‌بینیم خدای تعالی در کتاب خود باسم خود و بصفات خود، سوگند میخورد و میفرماید: <span class="aya" rel="6_23" data-words="8-10">و الله ربنا</span><span class="footnote" rel="2" title="سوره انعام آیه ۲۳">*</span> و نیز میفرماید: <span class="aya" rel="15_92" data-words="1-3">فو ربک لنسئلنهم</span><span class="footnote" rel="3" title="سورة حجر آیة ۹۲">*</span> و نیز <span class="aya" rel="38_82" data-words="2-3">فبعزتک لأغوینهم</span><span class="footnote" rel="4" title="سورة ص آیة ۸۲">*</span> و همچنین به پیامبر و ملائکه و کتب و نیز بمخلوقات خود، چون آسمان، و زمین و شمس، قمر         <code class="page" rel="1,339"/> و نجوم، شب و روز، کوه‌ها، دریاها، شهرها، انسانها، درختان، انجیر، زیتون سوگند خورده. </p> <p>و این نیست مگر بخاطر اینکه خدا این نامبردگان را شرافت داده و بدین جهت شرافت حقه و کرامتی نزد خدا یافته‌اند و هر یک از آنها یا بکرامت ذات متعالیه خدا دارای صفتی از اوصاف مقدس او شده‌اند و یا آنکه فعلی از منبع بهاء و قدس-که همه‌اش بخاطر شرف ذات شریف خدا، شریفند-هستند. </p> <p>و بنا بر این چه مانعی دارد که یک دعاگویی از ما وقتی از خدا چیزی را درخواست میکند، او را بچیزی از نامبردگان سوگند دهد، از آن جهت که خدا آن را شرافت داده است؟ و اگر این کار صحیح باشد، دیگر چه اشکالی دارد که کسی خدا را به حق و حرمت رسول خدا ص سوگند دهد؟ و چه دلیلی ممکن است تصور شود که آن جناب را از این قاعده کلی استثناء کرده باشد؟. </p> <p>و بجان خودم سوگند که محمد رسول اللَّه ص از انجیر عراق، و یا زیتون شام، کمتر نیست، که به آن دو سوگند بخورد، ولی صحیح نباشد که بآنجناب سوگند بخورد علاوه بر اینکه می‌بینیم در قرآن کریم به جان آن جناب هم سوگند خورده، و فرموده: <span class="aya" rel="15_72" data-words="1-5">لعمرک إنهم لفی سکرتهم یعمهو</span> : به جان تو سوگند که ایشان در مستی خود حیرانند<span class="footnote" rel="1" title="سوره حجر آیه ۷۲">*</span>. </p> <p>این بود جواب از اشکال سوگند دادن خدا بشخص رسول خدا ص و اما جواب از اشکال سوگند دادن به حق رسول خدا ص، این است که کلمه حق که در مقابل کلمه باطل است، بمعنای چیزیست که در واقع و خارج ثابت شده باشد، نه اینکه موهوم و پوچ باشد، مانند انسان و زمین، و هر امر ثابت دیگر که در حد نفس خود ثابت باشد. </p> <p>و یکی از مصادیق حق، حق مالی، و سایر حقوق اجتماعی است، که در نظر اجتماع امری است ثابت، جز اینکه قرآن کریم هر چیزی را حق نمیداند، هر چند که مردم آن را حق بپندارند، بلکه حق را تنها عبارت از چیزی میداند که خدا آن را محقق و دارای ثبوت کرده باشد، چه در عالم ایجاد، و چه در عالم تشریع، پس حق در عالم تشریع و در ظرف اجتماع دینی عبارتست از چیزی که خدا آن را حق کرده باشد، مانند حقوق مالی، و حقوق برادران، حقوقی که پدر و مادر بر فرزند دارد. </p> <p>و این حقوق را هر چند خداوند قرار داده، اما در عین حال خودش محکوم به حکم احدی نمیشود، و نمیتوان چیزی را بگردن خدا انداخت، و او را ملزم بچیزی کرد، همانطور که از پاره‌ای‌ استدلالهای معتزله بر می‌آید که خواسته‌اند خدای را مؤاخذه کنند، لکن ممکن است خود خدای تعالی حقی را با زبان تشریع بر خود واجب کند، آن گاه گفته شود که فلانی حقی بر خدا دارد، هم چنان که   <code class="page" rel="1,340"/> فرموده:  <span class="aya" rel="10_103" data-words="7-11">کذلک حقا علینا ننج المؤمنین</span> : این حق بر ما واجب شد که مؤمنین را نجات دهیم<span class="footnote" rel="1" title="سوره یونس آیه ۱۰۳">*</span> و نیز فرموده:  <span class="aya" rel="37_171-173" data-words="1-14">و لقد سبقت کلمتنا لعبادنا المرسلین، إنهم لهم المنصورون، و إن جندنا لهم الغالبون</span> : سخن ما در سابق بسود بندگان مرسل ما گذشت، که ایشان آری تنها ایشان منصورند<span class="footnote" rel="2" title="سوره صافات آیه ۱۷۳">*</span> و بطوری که ملاحظه می‌فرمائید نصر در آیه مطلق است، و مقید بچیزی نشده پس نجات دادن مؤمنین حقی بر خدا شده است، و نصرت مرسلین حقی بر او گشته و خدا این نصرت و انجاء را آبرو و شرف داده، چون خودش آن را جعل کرده، و فعلی از ناحیه خودش، و منسوب باو شده و بهمین جهت هیچ مانعی ندارد که بدان سوگند خورد، و همچنین باولیاء طاهرینش، و یا بحق ایشان سوگند بخورد چون خودش حقی برای آنان بر خود واجب کرده، و آن این است که ایشان را به هر نصرتی که بدان مرتبط شود، و بیانش گذشت، یاری فرماید. </p> <p>و اما اینکه آن گوینده گفته بود: احدی بر خدا حقی ندارد سخنی است واهی و بی پایه. </p> <p>بله این حرف درست است که کسی بگوید، هیچ کس نمیتواند حقی برای خودش بر خدا واجب ساخته، و خلاصه خدا را محکوم غیر سازد، و بقهر غیر، و مقهورش کند، ما هم در این مطلب حرفی نداریم، و ما نیز می‌گوییم: هیچ دعاگویی نمیتواند خدا را بحقی سوگند دهد که غیر خدا بر خدا واجب کرده باشد، ولی سوگند دادن خدا بحقی که خودش بر خودش و برای کسی واجب کرده، مانعی ندارد، چون خدا وعده خود را خلف نمیکند دقت فرمائید. </p> 
