<h3 class="ayas">سوره البقرة آیه‌های ۱۰۸ تا ۱۱۵</h3><code class="section" rel="2_108-115"/><h3>ترجمه آیات</h3> <p> <span class="trans" rel="2_108">و یا میخواهید از پیامبر خود همان پرسش‌ها را بکنید که در سابق از موسی کردند و کسی که کفر را با ایمان عوض کند براستی راه راست را گم کرده است.  «۱۰۸» </span><span class="trans" rel="2_109">بسیاری از اهل کتاب دوست میدارند و آرزو می‌کنند ای کاش میتوانستند شما را بعد از آنکه ایمان آوردید بکفر برگردانند و این آرزو را از در حسد در دل می‌پرورند بعد از آنکه حق برای خود آنان نیز روشن گشته، پس فعلا آنان را عفو کنید و نادیده بگیرید تا خدا امر خود را بفرستد که او بر هر چیز قادر است.  «۱۰۹» </span><span class="trans" rel="2_110">و نماز بپا دارید و زکات بدهید (و بدانید) که آنچه عمل خیر می‌کنید و برای دیگر سرای خود از پیش می‌فرستید آن را نزد خدا خواهید یافت که خدا بآنچه می‌کنید بینا است.  «۱۱۰» </span><span class="trans" rel="2_111">و گفتند: هرگز داخل بهشت نمیشود مگر کسی که یهودی یا نصاری باشد این است آرزویشان بگو: اگر راست می‌گویید دلیل خود بیاورید.  «۱۱۱» </span><span class="trans" rel="2_112">بله کسی که روی خود برای خدا رام سازد و در عین حال نیکوکار هم بوده باشد اجرش نزد پروردگارش محفوظ خواهد بود و اندوهی و ترسی نخواهد داشت.  «۱۱۲» </span><span class="trans" rel="2_113">و یهود گفت: نصاری دین درستی ندارند و نصاری گفتند: یهودیان دین درستی ندارند با اینکه کتاب آسمانی میخوانند، مشرکین هم نظیر همین کلام را گفتند پس خدا در قیامت در هر چه اختلاف می‌کردند میان همه آنان حکم خواهد کرد.  «۱۱۳» </span><span class="trans" rel="2_114">و کیست ستمکارتر از کسی که مردم را از مساجد خدا و اینکه نام خدا در آنها برده شود جلوگیری نموده در خرابی آنها کوشش می‌کنند اینها دیگر نباید داخل مساجد شوند مگر با ترس. اینها در دنیا خواری و در آخرت عذابی بزرگ دارند.  «۱۱۴» </span><span class="trans" rel="2_115">خدایراست مشرق و مغرب پس هر طرف که رو کنید همانجا رو بخدا دارید که خدا واسع و دانا است «۱۱۵» </span></p>               <h3>بیان</h3> <p> <span class="aya" rel="2_108" data-words="1-5">أم تریدون أن تسئلوا رسولکم</span> الخ، سیاق آیه دلالت دارد بر اینکه بعضی از مسلمانان که برسولخدا ( ص) ایمان آورده بودند، از آن جناب سؤالهایی نظیر سؤالهای یهود از حضرت موسی کرده‌اند، و لذا خدای سبحان در این آیه ایشان را سرزنش می‌کند، البته در ضمنی که یهود را توبیخ می‌کند بر آن رفتاری که با موسی و سایر انبیاء بعد از او کردند، روایات هم بر همین معنا دلالت دارد. </p> <p> <span class="aya" rel="2_108" data-words="18-19">سواء السبیل</span> کلمه سواء السبیل، بمعنای وسط راه است. </p> <p><code class="aya" rel="2_109"/> <span class="aya" rel="2_109" data-words="1-5">ود کثیر من أهل الکتاب</span>، در روایات آمده که این عده عبارت بوده‌اند از حی بن اخطب و<code class="page" rel="1,389"/> اطرافیانش از متعصبین یهود. </p> <p> <span class="aya" rel="2_109" data-words="22-24">فاعفوا و اصفحوا</span> میگویند: این آیه با آیه جهاد نسخ شده که در همین نزدیکی جریانش گذشت. </p> <p> <span class="aya" rel="2_109" data-words="25-28">حتی یأتی الله بأمره</span>، در همان گذشته نزدیک گفتیم: این جمله خود اشاره دارد بر اینکه بزودی حکم عفو و گذشت نسخ خواهد شد و حکم دیگری در حق کفار تشریع میشود و نظیر این جریان در چهار آیه بعد که می‌فرماید: <span class="aya" rel="2_114" data-words="16-23">أولئک ما کان لهم أن یدخلوها إلا خائفین</span> جریان دارد چون می‌فرماید: کفار قریش با ترس و لرز می‌توانند داخل مسجد الحرام شوند، و لیکن در آیه:  (<span class="aya" rel="9_28" data-words="5-14">إنما المشرکون نجس فلا یقربوا المسجد الحرام بعد عامهم هذا</span>، مشرکین نجسند و دیگر بعد از امسال نباید داخل مسجد الحرام شوند)،<span class="footnote" rel="1" title="سوره توبة آیه ۲۸">*</span> آن حکم نسخ شد، و ورود مشرکین بمسجد الحرام بکلی ممنوع اعلام گردید، اما کلمه (امر)، انشاء اللَّه در تفسیر آیه: <span class="aya" rel="17_85" data-words="1-9">و یسئلونک عن الروح قل الروح من أمر ربی</span>،<span class="footnote" rel="2" title="سوره اسری آیه ۸۵">*</span> گفتار در معنایش خواهد آمد. </p> <p><code class="aya" rel="2_111"/> <span class="aya" rel="2_111" data-words="1-5">و قالوا لن یدخل الجنة</span>، تا اینجا گفتار همه در باره یهود و پاسخ باعتراضات ایشان بود، از این جا شروع شده است به سخنانی که مربوط به یهود و نصاری هر دو است و بطور صریح نصاری را ملحق به یهود نموده، جرائم هر دو طائفه را میشمارد. </p> <p><code class="aya" rel="2_112"/> <span class="aya" rel="2_112" data-words="1-5">بلی من أسلم وجهه لله</span>، در این جمله برای نوبت سوم این جمله را بر اهل کتاب متوجه می‌کند که سعادت واقعی انسان دائر مدار نامگذاری نیست و احدی در درگاه خدا احترامی ندارد مگر در برابر ایمان واقعی و عبودیت، نوبت اولی که این معنا را تذکر میداد، در آیه: <span class="aya" rel="2_62" data-words="1-6">إن الذین آمنوا و الذین هادوا</span> الخ<span class="footnote" rel="3" title="سوره بقره ۶۲">*</span>، بود و نوبت دومش در آیه: <span class="aya" rel="2_81" data-words="1-8">بلی من کسب سیئة و أحاطت به خطیئته</span><span class="footnote" rel="4" title="سوره بقره آیه ۸۱">*</span> بود و سومش در همین آیه مورد بحث است و از تطبیق این سه آیه با هم تفسیر ایمان و احسان، استفاده میشود و بدست می‌آید که مراد بایمان تسلیم شدن در برابر خداست و مراد باحسان عمل صالح است. </p> <p><code class="aya" rel="2_113"/> <span class="aya" rel="2_113" data-words="15-18">و هم یتلون الکتاب</span> یعنی با اینکه اهل کتابند و باحکام کتابی که خدا برایشان فرستاده عمل می‌کنند، از چنین کسانی توقع نمیرود که چنین سخنی بگویند، با اینکه همان کتاب، حق را برایشان بیان کرده است. </p> <p>دلیل بر اینکه مراد این معنا است، جمله‌ <span class="aya" rel="2_113" data-words="19-25">کذلک قال الذین لا یعلمون مثل قولهم</span> است و         <code class="page" rel="1,390"/> مراد به‌ <span class="aya" rel="2_113" data-words="21-23">الذین لا یعلمون</span> کفار و مشرکین عربند، که پیرو کتابی نبودند. خلاصه شما که اهل کتابید، وقتی این حرف را بزنید، مشرکین هم از شما یاد می‌گیرند و میگویند: مسلمانان چیزی نیستند، یا اهل کتاب چیزی نیستند. </p> <p><code class="aya" rel="2_114"/> <span class="aya" rel="2_114" data-words="1-5">و من أظلم ممن منع</span> الخ، از ظاهر سیاق بر می‌آید که منظور از این ستمکاران کفار مکه‌اند و جریان مربوط بقبل از هجرت است، چون این آیات در اوائل ورود رسول خدا (ص) بمدینه نازل شده است. </p> <p> <span class="aya" rel="2_114" data-words="16-23">أولئک ما کان لهم أن یدخلوها إلا خائفین</span> این جمله بخاطر کلمه (کان) که در آنست، دلالت دارد بر واقعه‌ای که قبلا واقع شده بوده و قهرا با کفار قریش و رفتار ایشان با مسلمانان تطبیق میشود، چون در روایات مهم آمده که کفار نمیگذاشتند مسلمانان در مسجد الحرام و در مسجدهای دیگری که پیرامون کعبه برای خود اتخاذ کرده بودند، نماز بخوانند. </p> <h3> <span class="title" rel="2_115">بیان جمله‌ <span class="aya" rel="2_115" data-words="2-5">لله المشرق و المغرب</span> </span> </h3> <p> <span class="aya" rel="2_115" data-words="1-10">و لله المشرق و المغرب فأینما تولوا فثم وجه الله</span> الخ، مشرق و مغرب و جنوب و شمال و هر جهت دیگر از آنجا که بحقیقت معنای کلمه ملک خداست و ملک حقیقی هم تبدل و انتقال نمی‌پذیرد و چون ملک اعتباری میانه ما افراد یک اجتماع نیست، و نیز از آنجا که ملک خدا بر ذات هر چیزی قرار می‌گیرد، خودش و آثارش را شامل میشود، و چون ملک اعتباری ما نیست که تنها متعلق به اثر و منفعت هر چیز میشود، نه بذات آن، و نیز از آنجا که ملک بدان جهت که ملک است قوامی جز بمالک ندارد، لذا خدای سبحان قائم بر تمامی جهات و محیطبان است، در نتیجه کسی که به یکی از این جهات متوجه شود، بسوی خدای تعالی متوجه شده است. </p> <p>خواهی گفت، پس چرا تنها مشرق و مغرب را ذکر کرد؟ و از سایر جهات نام نبرد؟ جواب می‌گوییم: مراد بمشرق و مغرب در اینجا مشرق و مغرب حقیقی نیست تا شامل سایر جهات نشود، بلکه مشرق و مغرب نسبی است که تقریبا شامل دو نیم دائره‌ی افق میشود، تنها دو نقطه شمال و جنوب حقیقی باقی میماند که بهمان جهت فرمود:  (هر جا رو کنید)، و نفرمود:  (هر جا از مشرق و مغرب رو کنید)، پس کانه هر جا که انسان رو کند آنجا مشرق است و یا مغرب، و در نتیجه جمله <span class="aya" rel="2_115" data-words="2-5">لله المشرق و المغرب</span> بمنزله این است که فرموده باشد:  (للَّه الجهات جمیعا، همه جهات مال خداست). </p> <p>باز ممکن است بگویی: چرا بجای مشرق و مغرب شمال و جنوب را نام نبرد؟ در پاسخ می‌گوییم: برای اینکه سایر جهات از این دو جهت مشخص میشود یعنی وقتی مشرق و مغرب افق معلوم شد و یا سایر اجرام نورانی آسمان طلوع کردند، آن وقت سایر جهات نیز معلوم می‌گردد. <code class="page" rel="1,391"/> <span class="aya" rel="2_115" data-words="8-10">فثم وجه الله</span>، <span class="phrase">کلمه <em rel="fa_2_115_6-6" data-sentence="5:189">اینما</em> از کلمات شرط است که باید دو فعل دنبالش بیاید، یکی بنام شرط و دیگری بنام جزاء (مانند اگر) که می‌گوییم: اگر بزنی می‌زنم، و بهمین جهت باید در آیه مورد بحث می‌فرمود:  (اینما تولوا جاز لکم ذلک.</span> لان هناک وجه اللَّه، هر جا رو کنید میتوانید رو کنید، چون طرف خدا هم همانجا است) ولی اینطور نفرمود و جمله (جاز لکم ذلک) را که جزای شرط است، انداخته علت آن را بجایش قرار داد،  (و خدا داناتر است). </p> <p>دلیل بر اینکه گفتیم تقدیر آیه:  (جاز لکم ذلک) است، این است که حکم خود را چنین تعلیل کرده: که (خدا واسعی علیم است)، یعنی ملک خدا و احاطه او بشما وسعت دارد، و نیات شما به هر سو توجه کند، او نیز از قصد شما آگاه است و او مانند یک انسان و یا مخلوق جسمانی دیگر نیست که نشود بسویش توجه کرد مگر وقتی که در جهت معینی قرار داشته باشد و نیز مانند ما انسانها نیست که اطلاعی از توجه اشخاص بسویمان پیدا نکنیم مگر وقتی که از جهت معینی بسوی ما توجه کنند یا از پیش روی ما در آیند، یا از دست راست ما و یا از جهتی دیگر، چون خدای تعالی نه خودش در جهت معینی قرار دارد، نه متوجه باو باید از جهت معینی بسویش توجه کند تا او به توجه وی آگاه شود، پس توجه بتمام جهات، توجه بسوی خداست و خدا هم بدان آگاه است. این را هم بدانیم که این آیه شریفه میخواهد حقیقت توجه بسوی خدا را از نظر جهت توسعه دهد، نه از نظر مکان، و خلاصه اگر فرموده: بهر جا رو کنی بسوی خدا رو کرده‌ای، با حکمش به اینکه در نماز باید بسوی کعبه رو کنید، منافات ندارد. </p> <h3>بحث روایتی‌ <span class="title" rel="2_115"> (شامل روایاتی در ذیل جمله‌ <span class="aya" rel="2_115" data-words="6-10">فأینما تولوا فثم وجه الله</span>) </span> </h3> <p> در تهذیب از محمد بن حصین، روایت کرده که گفت: شخصی نامه‌ای به حضرت موسی بن جعفر، بنده صالح خدا ع نوشته و پرسیده است: مردی در روزی ابری در بیابان نماز میخواند، در حالی که قبله را تشخیص نداده، بعد از نماز آفتاب از زیر ابر درآمده و برایش معلوم شده که نمازش رو بقبله نبوده، آیا باین نمازش اعتناء بکند و یا آنکه دوباره بخواند؟ در پاسخ نوشتند: ما دام که وقت باقی است، اعاده کند، مگر نمی‌داند که خدای تعالی فرموده: و فرمایشش حق است:  (<span class="aya" rel="2_115" data-words="6-10">فأینما تولوا فثم وجه الله</span>، هر جا که رو کنی همانجا طرف خداست) ؟<span class="footnote" rel="1" title="تهذیب ج ۲ حدیث ۱۶۰">*</span> و در تفسیر عیاشی از امام باقر ع روایت آورده که در تفسیر جمله:  (<span class="aya" rel="2_115" data-words="2-5">لله المشرق و المغرب</span> الخ) فرمود: خدای تعالی این آیه را در خصوص نمازهای مستحبی نازل کرد، چون در   <code class="page" rel="1,392"/> نمازهای مستحبی لازم نیست حتما بسوی کعبه خوانده شود، می‌فرماید: بهر طرف بخوانی رو بخدا خوانده‌ای، هم چنان که رسول خدا وقتی بطرف خیبر حرکت کرد، بر بالای مرکب خود نماز مستحبی می‌خواند، مرکبش بهر طرف می‌رفت، آن جناب با چشم بسوی کعبه اشاره می‌فرمود، و همچنین وقتی از سفر مکه به مدینه بر می‌گشت و کعبه پشت سرش قرار گرفته بود.<span class="footnote" rel="1" title="عیاشی ج ۱ ص ۵۶ حدیث ۸۰ و ۸۱">*</span> مؤلف: عیاشی نیز قریب باین مضمون را از زراره از امام صادق ع<span class="footnote" rel="2" title="عیاشی ج ۱ ص ۵۶ حدیث ۸۰ و ۸۱">*</span> و همچنین قمی<span class="footnote" rel="3" title="تفسیر قمی ج ۱ ص ۵۹">*</span> و شیخ، از امام ابی الحسن ع<span class="footnote" rel="4" title="تهذیب ج ۲ حدیث ۱۵۵">*</span> و نیز صدوق از امام صادق ع روایت کرده‌اند.<span class="footnote" rel="5" title="فقیه ج ۱ حدیث ۸۴۶">*</span> این را هم باید دانست که اگر آن طور که باید و شاید اخبار ائمه اهل بیت را در مورد عام و خاص و مطلق و مقید قرآن دقیقا مورد مطالعه قرار دهیم، به موارد بسیاری بر خواهیم خورد که از عام آن یک قسم حکم استفاده می‌شود و از همان عام بضمیمه مخصصش حکمی دیگر استفاده می‌شود، مثلا از عام آن در غالب موارد، استحباب و از خاصش، وجوب فهمیده می‌شود، و همچنین آنجا که دلیل نهی دارد از عامش کراهت و از خاصش حرمت و همچنین از مطلق قرآن حکمی و از مقیدش حکمی دیگر استفاده می‌شود، و این خود یکی از کلیدهای اصلی تفسیر در اخباریست که از آن حضرات نقل شده و مدار عده بی‌شماری از احادیث آن بزرگواران بر همین معنا است، و با در نظر داشتن آن، شما خواننده می‌توانی در معارف قرآنی دو قاعده استخراج کنی. </p> <h3> <span class="title" rel="2_108 2_109 2_110 2_111 2_112 2_113 2_114 2_115">دو قاعده در معارف قرآنی</span> </h3> <p> اول اینکه هر جمله از جملات قرآنی به تنهایی حقیقتی را می‌فهماند و با هر یک از قیودی که دارد، از حقیقتی دیگر خبر می‌دهد، حقیقتی ثابت و لا یتغیر و یا حکمی ثابت از احکام را، مانند آیه شریفه: <span class="aya" rel="6_91" data-words="43-49">قل الله ثم ذرهم فی خوضهم یلعبون</span><span class="footnote" rel="6" title="سوره انعام آیه ۹۱">*</span> که چهار معنا از آن استفاده میشود، معنای اول از جمله: <span class="aya" rel="6_91" data-words="43-44">قل الله</span> و معنای دوم از جمله: <span class="aya" rel="6_91" data-words="43-46">قل الله ثم ذرهم</span>، و معنای سوم از جمله‌ <span class="aya" rel="6_91" data-words="43-48">قل الله ثم ذرهم فی خوضهم</span>، و معنای چهارم از جملات‌ <span class="aya" rel="6_91" data-words="43-49">قل الله ثم ذرهم فی خوضهم یلعبون</span> که تفصیل آن در تفسیر خود آیه می‌آید انشاء اللَّه و شما می‌توانید نظیر این جریان را تا آنجا که ممکن است همه جا رعایت کنید. </p> <p>دوم اینکه اگر دیدیم دو قصه و یا دو معنا در یک جمله‌ای شرکت دارند، و آن جمله در هر دو قصه آمده و یا چیز دیگری در هر دو ذکر شده، می‌فهمیم که مرجع این دو قصه بیک چیز است و این دو قاعده دو سر از اسرار قرآنی است که در تحت آن اسراری دیگر است و خدا راهنما است. </p> 
