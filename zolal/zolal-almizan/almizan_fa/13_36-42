<h3 class="ayas">سوره الرعد آیه‌های ۳۶ تا ۴۲</h3><code class="section" rel="13_36-42"/><h3>ترجمه آیات</h3> <p> <span class="trans" rel="13_36">و کسانی که به آنان کتاب آسمانی داده‌ایم از این قرآن که به تو نازل شده شادمانند، ولی بعضی از احزاب، برخی از آن را انکار می‌کنند، بگو من دستور یافته‌ام که خدای یگانه را بپرستم، و به او شرک نورزم، بسوی او می‌خوانم و بازگشت من بسوی اوست.  «۳۶» </span><span class="trans" rel="13_37">ما این چنین قرآن را قانونی به زبان عرب نازل کردیم، اگر با وجود این دانشی که به سوی تو آمده، هوسهای آنها را پیروی کنی، در قبال خدا دوست و نگهداری نخواهی داشت. <code class="page" rel="11,508"/> «۳۷» </span><span class="trans" rel="13_38"> پیش از تو نیز پیغمبرانی را فرستادیم که همسران و فرزندانی داشتند، و هیچ پیغمبری حق نداشت جز با اجازه خدا معجزه‌ای بیاورد که برای هر مدتی کتابی است.  «۳۸» </span><span class="trans" rel="13_39">خدا هر چه را بخواهد محو یا اثبات می‌کند، و اصل همه کتابها نزد خداست.  «۳۹» </span><span class="trans" rel="13_40">و اگر شمه‌ای از آن عذاب را که به آنها وعده داده‌ایم به تو نشان بدهیم و یا عمر تو را به سر بریم در هر حال وظیفه تو فقط تبلیغ است، و حساب کردن با ماست.  «۴۰» </span><span class="trans" rel="13_41">آیا نمی‌بینند که ما داریم این سرزمین را از اطرافش نقصان می‌دهیم، خدا حکم می‌کند، و هیچ کس را یارای جلوگیری یا رد احکام او نیست و او سریع الحساب است.  «۴۱» </span><span class="trans" rel="13_42">کسانی که پیش از اینان بوده‌اند نیز نیرنگ می‌کرده‌اند ولی تدبیرها همه خاص خداست، می‌داند که هر کس چه می‌کند، و بزودی کافران می‌دانند که عاقبت آن سرای از آن کیست.  «۴۲» </span></p>         <h3>بیان آیات</h3> <p> این تتمه آیات سابق است، و در آن باز هم گفتار کفار را که گفته بودند: <span class="aya" rel="13_27" data-words="5-11">لو لا أنزل علیه آیة من ربه</span> تعقیب می‌کند. </p> <h3> <span class="title" rel="13_36 13_37 13_38 13_39 13_40 13_41 13_42">توضیحی در مورد خوشحال شدن اهل کتاب از نزول قرآن</span> </h3> <p> <span class="aya" rel="13_36" data-words="1-8">و الذین آتیناهم الکتاب یفرحون بما أنزل إلیک...</span>. </p> <p>ظاهرا منظور از <span class="aya" rel="9_29" data-words="24-26">الذین أوتوا الکتاب</span> یهود و نصاری، و یا این دو طائفه با مجوس است، چون معهود از اطلاقات قرآن همین است. و اما اینکه می‌فرماید اهل کتاب خوشحالی می‌کنند از اینکه قرآن به تو نازل شده، جهتش این است که این سوره مکی است و تاریخ اثبات کرده که یهود، در اوائل بعثت و قبل از آن، عنادی با پیامبر نداشتند، بلکه حوادث به وجود آمده بعد از هجرت بوده است. </p> <p>و آن عنادی که ایشان را واداشت آن حوادث شوم را ببار بیاورند همه بعد از هجرت بود، و حتی در اوائل هجرت هم جمعی از ایشان دعوت اسلام را پذیرفته، بر نبوت خاتم الانبیاء  ( ص) شهادت دادند، و شهادت دادند که این همان پیغمبری است که در کتابهای آنان بشارت به آمدنش داده شده، و قرآن همین معنا را از ایشان حکایت نموده می‌فرماید: <span class="aya" rel="46_10" data-words="12-22">و شهد شاهد من بنی إسرائیل علی مثله فآمن و استکبرتم</span><span class="footnote" rel="1" title="و شاهدی از بنی اسرائیل بر مثل قرآن گواهی دهد و ایمان آورد و شما تکبر ورزید؟ سوره احقاف، آیه ۱۰">*</span>. </p> <p>و اما نصاری، قومی از ایشان نیز در آن روزگار بر دین حق بودند و هیچگونه عنادی   <code class="page" rel="11,509"/> نسبت به دعوت اسلام نشان ندادند، مانند قومی از نصارای حبشه به طوری که در داستان هجرت مسلمین به حبشه نقل شده، و همچنین جمعی از غیر مردم حبشه، هم چنان که قرآن کریم‌در باره امثال آنان فرموده: <span class="aya" rel="28_52" data-words="1-8">الذین آتیناهم الکتاب من قبله هم به یؤمنون</span><span class="footnote" rel="1" title="کسانی که قبل از قرآن کتابشان دادیم به قرآن ایمان می‌آورند سوره قصص، آیه ۵۲">*</span> و نیز فرموده: <span class="aya" rel="7_159" data-words="1-10">و من قوم موسی أمة یهدون بالحق و به یعدلون</span><span class="footnote" rel="2" title="از قوم موسی کسانی بودند که به حق هدایت یافته و به آن دین بازمی‌گردند سوره اعراف، آیه ۱۵۹">*</span>. </p> <p>و همچنین مجوس آن روز هم در انتظار بعثت و فرج خاتم الانبیاء ( ص) و ظهور دینی که حق و عدالت را گسترش دهد بسر می‌بردند و مانند مشرکین با حق دشمنی و عناد نمی‌ورزیدند. </p> <p>با در نظر داشتن این زمینه، آیه در این معنا ظهور دارد که منظور از اهل کتاب همین یهود و نصاری و مجوس باشد، مخصوصا اهل حق از نصاری که معتقد بودند به اینکه مسیح بشری است که خداوند او را به نبوت ارسال داشته-مانند نجاشی و اصحابش-. </p> <p>ذیل آیه هم که می‌فرماید: بگو من مامور شدم که خدا را بندگی کنم، و کسی را شریکش ندانسته مردم را بسوی او دعوت کنم آن را تایید می‌کند و خیلی روشن است که خطاب در این جمله مناسب‌تر است که با نصاری باشد. </p> <p> <span class="aya" rel="13_36" data-words="9-14">و من الأحزاب من ینکر بعضه</span> <span class="phrase">-الف و لام در <em rel="fa_13_36_11-11" data-sentence="14:234">الاحزاب</em> الف و لام عهد است، و معنایش این است که پاره‌ای از احزاب اهل کتاب، کسانیند که پاره‌ای از آنچه به تو نازل شده را انکار می‌کنند، و آن آیاتی است که دلالت بر توحید و نفی تثلیث و نفی سایر عقائد باطله و معارف و احکام دستخورده اهل کتاب دارد.</span> </p> <p> <span class="aya" rel="13_36" data-words="15-24">قل إنما أمرت أن أعبد الله و لا أشرک به</span> -این جمله دلالت دارد بر اینکه مقصود از آن بعضی که انکارش می‌کنند آیاتی است که توحید در عبادت و اطاعت را می‌رساند، و در آیه دیگری هم پیغمبر خود را دستور می‌دهد که ایشان را به موافقت با آن آیات و آن معارف دعوت نماید، و می‌فرماید: <span class="aya" rel="3_64" data-words="1-29">قل یا أهل الکتاب تعالوا إلی کلمة سواء بیننا و بینکم ألا نعبد إلا الله و لا نشرک به شیئا و لا یتخذ بعضنا بعضا أربابا من دون الله</span><span class="footnote" rel="3" title="بگو ای اهل کتاب!بیائید از آن کلمه حق که میان ما و شما یکسان است پیروی کنیم، به اینکه: بجز خدای یکتا هیچ کس را نپرستیم و چیزی را با او شریک قرار ندهیم و برخی، برخی را بجای خدا به ربوبیت تعظیم نکنیم سوره آل عمران، آیه ۶۴">*</span>. </p> <p>       <code class="page" rel="11,510"/> <span class="aya" rel="13_36" data-words="25-29">إلیه أدعوا و إلیه مآب</span> -در این جمله کلام را پایان داده، می‌فرماید: بازگشت من به سوی اوست. بنا بر این در اول کلام هدف خود و دیگران را، و در آخر آن سیره خود را بیان نموده می‌فرماید: من مامور شده‌ام که تنها خدا را پرستش کنم، و عمل و دعوتم بر این اساس باشد، و بر همین سیره هم در میان مردم رفتار می‌کنم، و مردم را جز به سوی او نمی‌خوانم، و در هیچ امری از امورم جز به او مراجعه نمی‌کنم. </p> <p>بنا بر این ذیل آیه، همان معنایی را می‌رساند که آیه‌ <span class="aya" rel="12_108" data-words="1-20">قل هذه سبیلی أدعوا إلی الله علی بصیرة أنا و من اتبعنی و سبحان الله و ما أنا من المشرکین</span><span class="footnote" rel="1" title="(ای رسول ما به امت) بگو روش من و پیروانم همین است که خلق را با بینایی و بصیرت به خدا دعوت کنیم و خدا منزه است و من از کافران نیستم سوره یوسف، آیه ۱۰۸">*</span> آن را افاده می‌کرد. </p> <p>ممکن هم هست منظور از جمله‌ <span class="aya" rel="13_36" data-words="27-29">و إلیه مآب</span> مساله معاد باشد که در این صورت تعلیل را افاده می‌کند، و آیه چنین معنا می‌دهد: من فقط به سوی او دعوت می‌کنم، چون بازگشت من، تنها به سوی اوست. </p> <h3> <span class="title" rel="13_36">وجوه دیگری که در بیان مراد از:  <span class="aya" rel="13_36" data-words="1-8">و الذین آتیناهم الکتاب یفرحون بما أنزل إلیک</span> گفته شده است</span> </h3> <p> <span class="phrase">بعضی<span class="footnote" rel="2" title="تفسیر القرطبی، ج ۹، ص ۳۲۶، ط بیروت">*</span> از مفسرین کلمه <em>کتاب</em> را که در آیه است به قرآن، و جمله‌ <span class="aya" rel="13_36" data-words="2-4">الذین آتیناهم الکتاب</span> را به اصحاب رسول خدا (ص) و کلمه <em rel="fa_13_36_11-11" data-sentence="257:136">احزاب</em> را به اعرابی تفسیر کرده‌اند که علیه رسول خدا (ص) حزب تشکیل دادند-که همان قریش و سایر قبایل بودند-و گرفتاریهایی برای آن حضرت درست کردند.</span> </p> <p>و لیکن این تفسیر صحیح نیست، زیرا معهود نیست و سابقه ندارد که قرآن کریم جمله <span class="aya" rel="2_101" data-words="14-16">الذین أوتوا الکتاب</span> را بر اصحاب رسول خدا (ص) اطلاق کرده باشد. علاوه بر اینکه اگر آیه را اینطور تفسیر کنیم لازمه‌اش این است که این معنی تکرار شود (زیرا آیه بعدی نیز همین معنی را ذکر می‌کند). </p> <p>و چه بسا گفته باشند که مقصود از این جمله تنها یهود، و مقصود از کتاب، تورات است، و مراد از اینکه فرمود بعضی از احزاب پاره‌ای از قرآن را انکار می‌کنند آن آیاتی است که مشتمل بر احکامی خلاف احکام تحریف شده تورات است. و اگر بگویی انکار چنین آیاتی اختصاص به بعضی از یهود نداشت، بلکه همه یهود آن را منکر بودند، می‌گوییم درست است و لیکن بعضی از یهود بدون فرح و خوشحالی از نزول قرآن، آن دسته از آیات را انکار می‌کردند، و بقیه یهود هم خوشحال بودند و هم آن دسته را انکار می‌کردند. آن گاه برای اثبات این معنا     <code class="page" rel="11,511"/> کلام را طولانی کرده‌اند. </p> <p>و <span class="phrase">از بعضی از مفسرین نقل شده که گفته‌اند: منظور از موصول <em>الذین</em> عموم مسلمین، و منظور از <em rel="fa_13_36_11-11" data-sentence="93:25">احزاب</em> یهود و نصاری و مجوس است.</span> باز از بعضی دیگر نقل شده که گفته‌اند در جمله‌ <span class="aya" rel="13_36" data-words="27-29">و إلیه مآب</span> تقدیر و الیه مآبی و مآبکم است. </p> <p>و لیکن این اقوال هیچ دلیلی از ظاهر لفظ آیه ندارند، و فائده‌ای هم در تعقیب آنها و پاسخ از آنها نیست. </p> <p><code class="aya" rel="13_37"/> <span class="aya" rel="13_37" data-words="1-23">و کذلک أنزلناه حکما عربیا و لئن اتبعت أهواءهم بعد ما جاءک من العلم ما لک من الله من ولی و لا واق</span>. </p> <p><span class="phrase">اشاره <em rel="fa_13_37_2-2" data-sentence="6:115">کذلک</em> به کتابیست که در آیه قبلی بود، و مقصود از آن جنس و عموم کتابهای نازل شده بر انبیاء گذشته است، مانند تورات و انجیل.</span> </p> <p>و منظور از <em>حکم</em> قضاء و فرمان است، چون شان کتابی که از آسمان نازل شود همین است. هم چنان که در آیه دیگر فرموده: <span class="aya" rel="2_213" data-words="11-21">و أنزل معهم الکتاب بالحق لیحکم بین الناس فیما اختلفوا فیه</span><span class="footnote" rel="1" title="و با ایشان کتاب را بحق فرستاد تا حکم کند میان مردم، در آنچه اختلاف می‌کنند سوره بقره آیه ۲۱۳">*</span> پس کتاب از یک نظر حکم الهی است، و از یک نظر حاکم میان مردم است، و این است معنای <em>حکم</em> نه حکمت که بعضی گفته‌اند. </p> <p><span class="phrase">کلمه <em rel="fa_13_37_5-5" data-sentence="5:592">عربیا</em> صفت است برای حکم، و اشاره است به اینکه اگر کتاب را به زبان عربی که زبان رسول خدا (ص) است نازل فرموده برای این بوده که سنت او بر این جاری شده که هر پیغمبری را به زبان قوم خودش بفرستد، و در این باره فرموده: <span class="aya" rel="14_4" data-words="1-8">و ما أرسلنا من رسول إلا بلسان قومه</span><span class="footnote" rel="2" title="و ما هیچ پیغمبری نفرستادیم مگر به زبان قومش سوره ابراهیم، آیه ۴">*</span> و این معنا پوشیده نیست که خود شاهد است بر اینکه مراد از اهل کتابی که در آیه قبلی آمده یهود و نصاری است، و اصولا روی سخن در این آیات به ایشان است هم چنان که آیات سابق متعرض حال مشرکین بود.</span> </p> <h3> <span class="title" rel="13_37 13_36 13_38 13_39 13_40 13_41 13_42">نهی شدن پیامبر (صلی اللَّه علیه و آله) از پیروی خواسته‌های اهل کتاب</span> </h3> <p> بنا بر این منظور از جمله‌ <span class="aya" rel="13_37" data-words="6-9">و لئن اتبعت أهواءهم...</span> نهی از پیروی خواسته‌های اهل کتاب است، که نه تنها در این آیه بلکه بارها در قرآن کریم از آن نهی فرموده، و عمده جهت آن این است که اهل کتاب از پیش خود معجزاتی دلبخواه غیر از معجزه قرآن پیشنهاد می‌کردند، هم چنان که مشرکین از آن حضرت معجزاتی طلب می‌نمودند. علاوه بر اینکه اهل کتاب نسخ     <code class="page" rel="11,512"/> احکام را محال می‌پنداشتند، و انتظار داشتند رسول خدا (ص) پیرو احکام دینی ایشان باشد. این دو جهت و مخصوصاجهت اولی عمده جهتی بود که ایشان را به این طمع وامی‌داشت. </p> <p>بنا بر این معنای آیه چنین می‌شود: هم چنان که بر اهل کتاب (یهود و نصاری) کتاب نازل کردیم، بر تو نیز این قرآن را نازل کردیم، بزبان خودت، و در حالی که مشتمل بر حکم الهی، و یا در حالی که حاکم بین مردم است، و تو اگر خواسته‌های اهل کتاب را پیروی کنی، و مانند ایشان طمع بداری که بغیر قرآن آیت دیگری بر تو نازل شود، و یا با ایشان مداهنه نموده، به پاره‌ای از احکام منسوخه و یا تحریف شده ایشان تمایل کنی، ما تو را به عقوبت می‌گیریم، و در آن وقت است که بغیر خدا دادرسی نخواهی داشت و کسی تو را از عذاب خدا نجات نتواند داد. بنا بر این مخاطب در این آیه تنها رسول خدا (ص) است، نه امت، آن چنان که بعضی خیال کرده‌اند. </p> <h3> <span class="title" rel="13_36 13_37 13_38 13_39 13_40 13_41 13_42">انبیاء (علیهم السلام) در آوردن آیه و معجزه دارای اختیار و استقلال نبوده‌اند</span> </h3> <p> <code class="aya" rel="13_38"/> <span class="aya" rel="13_38" data-words="1-25">و لقد أرسلنا رسلا من قبلک و جعلنا لهم أزواجا و ذریة و ما کان لرسول أن یأتی بآیة إلا بإذن الله لکل أجل کتاب</span>. </p> <p>بعد از آنکه رسول خدا (ص) را از پیروی اهل کتاب نهی فرمود: اینک حقیقت حال را به وی تذکر می‌دهد، و او را از چنین طمعی مایوس ساخته، وادار می‌کند که بر خدا توکل نموده، در امورش به او بازگشت نماید. </p> <p>و آن حقیقت این است که سنت خدا بر این جریان یافته که انبیاء (ع) از جنس خود بشر باشند، و اصولا مساله ارسال رسل از طریق متعارف و مالوف صورت گیرد، نه اینکه انبیاء مالک غیب عالم و اختیاردار چیزی از مختصات آن باشند، مثلا دارای یک قوه غیبیه باشند که با داشتن آن هر چه بخواهند بکنند. قادر علی الاطلاق باشند و در نتیجه هر آیه و معجزه‌ای که بخواهند و یا از ایشان طلب کنند بیاورند، بلکه ایشان مانند سایر مردم هستند و هیچ اختیاری از خود ندارند، و همه امور بدست خداست. </p> <p>او است که اگر بخواهد آیه و معجزه می‌فرستد، و البته وقتی می‌فرستد که حکمت الهی‌اش اقتضاء بکند، و اینطور نیست که همه اوقات در مصلحت و حکمت برابر باشند، و گرنه حکمت باطل گشته، نظام خلقت مختل می‌گردد، بلکه برای هر زمانی حکمتی است مناسب آن، و حکمی است مساعد آن، و بهمین جهت برای هر وقتی یک آیه مناسب است. </p> <p>این است آن حقیقتی که گفتیم جمله‌ <span class="aya" rel="13_38" data-words="1-12">و لقد أرسلنا رسلا من قبلک و جعلنا لهم أزواجا و ذریة</span> بدان اشاره می‌کند. و جمله‌ <span class="aya" rel="13_38" data-words="13-22">و ما کان لرسول أن یأتی بآیة إلا بإذن الله</span> هم اشاره به آن<code class="page" rel="11,513"/> مطلبی است که گفتیم انبیاء قدرت غیبیه نداشته، در آنچه که می‌خواهند مستقل نیستند و تنها، کاری را می‌توانند بکنند که اذن خداوند یاورشان باشد. </p> <p>و معنای اینکه فرمود: <span class="aya" rel="13_38" data-words="23-25">لکل أجل کتاب</span> این است: برای هر زمانی حکمی است رانده شده و مخصوص آن زمان که این نیز اشاره است بهمان مطلبی که استثناء <span class="aya" rel="13_38" data-words="20-22">إلا بإذن الله</span> و مساله سنت جاری خدا و تقدیرات او بدان اشاره داشت. </p> <p>پس خدای سبحان است که هر چه بخواهد نازل می‌کند و بهر چه بخواهد اذن می‌دهد، و لیکن همو در هر وقت و هر آیتی را نازل نمی‌کند و بدان اذن نمی‌دهد، زیرا برای هر وقتی کتابی است که او نوشته و به جز آنچه در آن نوشته واقع نمی‌شود. </p> <p>از آنچه گذشت برمی‌آید که تفسیری که بعضی<span class="footnote" rel="1" title="تفسیر القرطبی، ج ۹، ص ۳۲۸، ط بیروت">*</span> کرده و گفته‌اند: جمله‌ <span class="aya" rel="13_38" data-words="23-25">لکل أجل کتاب</span> از باب قلب است، و اصل آن <em>لکل کتاب اجل</em> بوده، یعنی برای هر کتابی عمری معین و وقتی مخصوص است که در آن وقت نازلش می‌کند و مردم باید بر طبقش عمل کنند، پس برای تورات وقتی، و برای انجیل مدتی، و برای قرآن سرآمدی معین است تفسیر صحیح و قابل اعتناء نیست. </p> <p><code class="aya" rel="13_39"/> <span class="aya" rel="13_39" data-words="1-10">یمحوا الله ما یشاء و یثبت و عنده أم الکتاب</span>. </p> <p> <em>محو</em> هر چیز به معنای از بین بردن آثار آنست، وقتی گفته می‌شود من نوشته را محو کردم، معنایش این است که خطوط و نقشه‌های آن را از بین بردم. و معنای اینکه در آیه 24 سوره شوری فرمود: <span class="aya" rel="42_24" data-words="13-20">و یمح الله الباطل و یحق الحق بکلماته</span> این است که خداوند آثار باطل را از بین می‌برد، هم چنان که فرموده: <span class="aya" rel="13_17" data-words="30-33">فأما الزبد فیذهب جفاء...</span>، و نیز فرموده: <span class="aya" rel="17_12" data-words="1-14">و جعلنا اللیل و النهار آیتین فمحونا آیة اللیل و جعلنا آیة النهار مبصرة</span><span class="footnote" rel="2" title="ما شب و روز را آیتی قرار دادیم، پس آثار شب را محو نموده، آیت روز را که بینا کننده  (بینندگان است) بیاوردیم سوره اسری، آیه ۱۲">*</span>، یعنی اثر بیناکنندگی را از شب گرفتیم. پس معنای محو قریب به معنای نسخ است. وقتی گفته می‌شود: <em>نسخت الشمس الظل</em> معنایش این است که آفتاب سایه و اثر آن را از بین برد. </p> <p>در آیه شریفه در مقابل محو، لغت اثبات آمده، چون اثبات به معنای بر جا گذاشتن هر چیزیست به طوری که از آنجایش تکان نخورد و نلغزد، مثلا وقتی گفته می‌شود: اثبت الوتد فی الارض ، معنایش این است که من میخ را در زمین محکم کوبیدم آن چنان که دیگر کنده     <code class="page" rel="11,514"/> نشود و تکان نخورد. بنا بر این نقطه مقابل اثبات محو است که به معنای ازاله آثار چیزیست بعد از آنکه اثبات و جایگزین شده باشد، و لیکن بیشتر در نوشته استعمال می‌شود. </p> <h3> <span class="title" rel="13_39 13_38 13_41 13_36 13_37 13_40 13_42">مراد از اینکه خدای تعالی در هر وقت و مدتی کتاب و حکم قضایی دارد، محو و اثبات می‌کند و ام الکتاب نزد او است</span> </h3> <p> و اینکه جمله‌ <span class="aya" rel="13_39" data-words="1-6">یمحوا الله ما یشاء و یثبت</span> از یک طرف متصل شده به جمله‌ <span class="aya" rel="13_38" data-words="23-25">لکل أجل کتاب</span> و از طرف دیگر متصل است به جمله‌ <span class="aya" rel="13_39" data-words="7-10">و عنده أم الکتاب</span> قهرا ظهور در این یافته که منظور از محو کتاب و اثبات آن، در زمانهای معین است، پس کتابی که خداوند در یک زمانی اثبات کرده، اگر بخواهد در زمانهای بعد آن را محو می‌کند و کتاب دیگری اثبات می‌نماید. پس خدای سبحان لا یزال کتابی را اثبات و کتاب دیگری را محو می‌سازد. </p> <p>بنا بر این اگر ما نوشته‌های کتاب را عبارت بدانیم از آیت و معجزه و نشان دهنده اسماء و صفات خداوندی، و در نظر بگیریم که وجود هر چیزی آیت خداست، در این صورت صحیح است بگوییم خداوند لا یزال و همواره و در هر آن مشغول محو آیتی و اثبات آیتی دیگر است، هم چنان که خودش فرموده: <span class="aya" rel="2_106" data-words="1-11">ما ننسخ من آیة أو ننسها نأت بخیر منها أو مثلها</span><span class="footnote" rel="1" title="هیچ آیتی را نسخ نمی‌کنیم و یا از یادها نمی‌بریم مگر آنکه آیتی مانند آن و یا بهتر از آن می‌آوریم سوره بقره، آیه ۱۰۶">*</span> و نیز فرموده: <span class="aya" rel="16_101" data-words="1-6">و إذا بدلنا آیة مکان آیة</span><span class="footnote" rel="2" title="و چون آیتی را به آیتی تبدیل کنیم سوره نحل، آیه ۱۰۱">*</span>. </p> <p>پس اینکه فرمود: <span class="aya" rel="13_39" data-words="1-6">یمحوا الله ما یشاء و یثبت</span> با در نظر داشتن اینکه مطلق است و قیدی بدان نخورده نسبت به جمله‌ <span class="aya" rel="13_38" data-words="23-25">لکل أجل کتاب</span> معنای تعلیل را افاده می‌کند، و معنایش این می‌شود: برای هر وقتی کتاب مخصوصی است، پس کتابها به اختلاف اوقات مختلف می‌شوند، و چون خدای سبحان در کتابی که بخواهد تصرف نموده، آن را محو می‌کند، کتاب دیگری به جایش اثبات می‌نماید، پس اختلاف کتابها به اختلاف اوقات ناشی از اختلاف تصرفات الهی است، نه اینکه از ناحیه خود آنها باشد که هر وقتی کتابی داشته باشد که بهیچ وجه قابل تغییر نباشد، بلکه خدای سبحان است که آن را تغییر داده، کتاب دیگری به جایش اثبات می‌نماید. </p> <p>و اینکه فرمود: <span class="aya" rel="13_39" data-words="7-10">و عنده أم الکتاب</span> معنایش این است که نزد خدا اصل کتاب و ریشه آن وجود دارد، چون کلمه <em>ام</em> به معنای اصل هر چیز است که از آن ناشی گشته و بدان باز می‌گردد. </p> <p>     <code class="page" rel="11,515"/> این جمله توهمی را که ممکن است به ذهن کسی برسد دفع نموده، حقیقت امر را بیان می‌کند، چه اختلاف حال کتاب و محو و اثبات آن و دگرگون شدن احکام نوشته شده و قضاء رانده شده در آن، چه بسا آدمی را به این توهم وادارد که قضایا و امور عالم نزد خدای سبحان هم وضع ثابتی نداشته، حکم او هم تابع علل و عوامل خارجی است، عینا مانند احکام ما آدمیان و صاحبان شعور، و یا به توهم بیندازد که اصلا احکام الهی گزاف و بیهوده است، و نه خودش به حسب ذات تعین دارد، و نه چیزی از خارج در تعین آن اثر می‌کند. </p> <p>هم چنان که چه بسا صاحبان عقل بسیط و ساده‌لوحان توهم کرده‌اند که خدایی که ملک -بکسر لام-مطلق است، سلطنتش مطلق، و هر چه بخواهد می‌کند، و با آزادی مطلق و بدون رعایت هیچ قید و شرطی، و هیچ طریقه و نظامی هر عملی که بخواهد انجام می‌دهد، و با این حال دیگر نمی‌توان صورتی ثابت و نظامی معین برای افعال و قضایای او تصور نمود. در حالی که  (بر خلاف این توهم) خودش فرموده: <span class="aya" rel="50_29" data-words="1-4">ما یبدل القول لدی</span><span class="footnote" rel="1" title="گفتار نزد من دگرگونه نمی‌شود سوره ق، آیه ۲۹">*</span> و نیز فرموده: <span class="aya" rel="13_8" data-words="14-18">و کل شیء عنده بمقدار</span><span class="footnote" rel="2" title="و هر چیز نزد او به مقدار است سوره رعد، آیه ۸">*</span> و همچنین آیاتی دیگر. </p> <p>در جمله مورد بحث این توهم را دفع نموده و فرموده: <span class="aya" rel="13_39" data-words="7-10">و عنده أم الکتاب</span>، یعنی اصل و ریشه عموم کتابها و آن امر ثابتی که این کتاب‌های دستخوش محو و اثبات بدان بازگشت می‌کنند، همانا نزد اوست. و آن اصل مانند این شاخه‌ها دستخوش محو و اثبات نمی‌شود، و اگر آن هم دستخوش محو و اثبات می‌شد دیگر معنا نداشت که اصل کتابها خوانده شود، بلکه آن هم مانند اینها بود، و اگر این کتابها اصلی نمی‌داشت محو و اثبات آنها بخاطر یکی از دو جهت بود: یا بخاطر این بود که عوامل خارجی اقتضاء محو یکی و اثبات یکی دیگر را داشت و در محو و اثبات آنها اثر می‌گذاشت، که در این صورت خدای تعالی مقهور و مغلوب عوامل و اسباب خارجی می‌شد، عینا مانند ما ممکنات که محکوم عوامل خارجی هستیم، و این غلط است، زیرا به حکم‌ <span class="aya" rel="13_41" data-words="14-16">لا معقب لحکمه</span> خداوند محکوم چیزی نمی‌شود. </p> <p>و یا بخاطر این می‌بود که اصولا کارهای او تابع هیچ نظامی نبوده بلکه گزافی صورت می‌گیرد. این نیز صحیح نیست، زیرا گزاف بودن مستلزم اختلال نظام خلقت و تدبیر عام و واحدی است که موجودات را به هم مربوط می‌سازد، و ساحت ذات خداوندی بزرگتر و منزه‌تر از     <code class="page" rel="11,516"/> این معنا است، هم چنان که فرموده: <span class="aya" rel="44_38-39" data-words="1-14">و ما خلقنا السماوات و الأرض و ما بینهما لاعبین، ما خلقناهما إلا بالحق</span><span class="footnote" rel="1" title="ما آسمانها و زمین و ما بین آن دو را به منظور لعب و به لغو نیافریدیم، و آنها را جز به حق خلق نکردیم سوره دخان، آیه ۳۸ و ۳۹">*</span>. </p> <p>پس خلاصه مضمون آیه این می‌شود که: خدای سبحان در هر وقت و مدتی کتاب و حکم و قضایی دارد، و از این نوشته‌ها هر کدام را بخواهد محو و هر کدام را بخواهد اثبات می‌کند. یعنی قضایی که برای مدتی رانده تغییر می‌دهد، و در وقت دیگر به جای آن، قضای دیگری می‌راند، و لیکن در عین حال برای همیشه قضایی لا یتغیر و غیر قابل محو و اثبات هم دارد، و این قضاء لا یتغیر اصلی است که همه قضاهای دیگر از آن منشا می‌گیرند، و محو و اثبات آنها نیز بر حسب اقتضای آن قضاء است. </p> <h3> <span class="title" rel="13_39">نکاتی که در باره محو و اثبات قضایا و احکام الهی، از آیه: <span class="aya" rel="13_39" data-words="1-6">یمحوا الله ما یشاء و یثبت</span> استفاده می‌شود</span> </h3> <p> بنا بر این از آیه شریفه چند نکته روشن می‌گردد: اول اینکه حکم محو و اثبات حکمی است عمومی که تمامی حوادثی که به حدود زمان و اجل محدود می‌شود-و بعبارت دیگر تمامی موجوداتی که در آسمانها و زمین و ما بین آن دو است-دستخوش آن می‌گردند، هم چنان که فرموده: <span class="aya" rel="46_3" data-words="1-13">ما خلقنا السماوات و الأرض و ما بینهما إلا بالحق و أجل مسمی</span><span class="footnote" rel="2" title="آسمانها و زمین و آنچه که در آنها است جز بحق و اجلی معلوم نیافریدیم سوره احقاف، آیه ۳">*</span>. </p> <p>و این نکته از اینجا استفاده می‌شود که در آیه شریفه به طور اطلاق فرموده: خداوند هر چه را بخواهد محو می‌کند و هر چه را بخواهد اثبات می‌نماید ، و صرف اینکه مورد آیه مساله نبوت است باعث نمی‌شود که ما از اطلاق آن صرفنظر نموده، عمومیت آن را تخصیص بزنیم، زیرا مورد مخصص نیست. از همین جا فساد گفتار کسانی که آیه را به معنای خاصی گرفته‌اند معلوم می‌شود. آری، بعضی<span class="footnote" rel="3" title="الدر المنثور، ج ۴، ص ۶۶">*</span> گفته‌اند: محو و اثبات همان نسخ احکام است. عده‌ای<span class="footnote" rel="4" title="تفسیر عیاشی، ج ۲، ص ۲۱۷، ح ۶۵">*</span> دیگر گفته‌اند: محو و یا اثبات مباحاتی است که در نامه اعمال نوشته شده که اگر خدا بخواهد آنها را محو نموده، به جای آن اطاعت و یا معصیت می‌نویسد، تا عمل صاحبش بی‌جزاء نباشد. عده سوم گفته‌اند: محو گناهان مؤمنین و اثبات گناهان کفار است که خداوند با آنان به فضل خود، و با اینان به عقوبت خود معامله می‌کند. و عده<span class="footnote" rel="5" title="تفسیر الکبیر، ج ۱۱، ص ۶۴، ط بیروت">*</span> دیگر گفته‌اند: مربوط به محنت‌ها و مصائب و         <code class="page" rel="11,517"/> تنگی معیشت و امثال آن از اموری است که دعا و صدقه در تغییر آنها دخالت و اثر دارد. بعضی دیگر گفته‌اند <em>محو</em> همان از بین بردن گناهان است، نه توبه، و <em>اثبات</em> تبدیل سیئات است به حسنات. عده‌ای گفته‌اند<span class="footnote" rel="1" title="بلکه ما ایشان و پدرانشان را بهره‌ور کردیم، تا آنکه عمرشان زیاد شد،  (و آن گاه منقرضشان ساختیم) آیا هنوز هم نمی‌بینید که ما به زمین می‌پردازیم، و از اطرافش ناقص می‌کنیم، آیا باز هم ایشان غالبند سوره انبیاء، آیه ۴۴">*</span> : محو نسلهای پیش، و اثبات نسلهای بعد است. و بعضی<span class="footnote" rel="2" title="مجمع البیان، ج ۴، جزء ۱۳، ص ۱۹۰، ط بیروت">*</span> گفته‌اند مقصود محو ماه و اثبات آفتاب است، که آیت شب را محو نموده، روز را که وسیله بینایی است اثبات می‌کند. و بعضی<span class="footnote" rel="3" title="تفسیر عیاشی، ج ۲، ص ۲۱۷، ح ۶۵">*</span> گفته‌اند: محو دنیا، و اثبات آخرت است. عده‌ای<span class="footnote" rel="4" title="روح المعانی، ج ۱۳، ص ۱۶۹، ط بیروت">*</span> گفته‌اند: راجع به ارواح است که خداوند در حال خواب آنها را می‌گیرد، هر کدام را که بخواهد رها می‌کند و هر کدام را بخواهد نگه می‌دارد. قول دیگر اینکه راجع به اجلهای نوشته شده در شب قدر است که هر کدام را بخواهد بهمان حال باقی می‌گذارد و هر کدام را بخواهد تغییر می‌دهد. </p> <p>این اقوال و امثال آن اقوالی است که در خود آیه دلیلی بر آنها نیست تا آیه را به آن معانی تخصیص دهیم، و بدون هیچ تردیدی آیه اطلاق دارد. علاوه بر اینکه مشاهدات خود ما نیز به ضرورت و بداهت شاهد و مطابق آنست، زیرا ما می‌بینیم که مساله دگرگونی و تحول در تمامی اطراف عالم جریان داشته، هیچ موجودی وقتی در دو زمان مقایسه شود به یک حالت باقی نمی‌ماند، و حتما دستخوش تغییر و تحول شده، حالا یا ذاتش متحول شده، و یا صفاتش، و یا اعمالش. و در عین حال وقتی فی حد ذاته و بر حسب وقوعش اعتبار شود می‌بینیم ثابت مانده، و تغییر نیافته، چون هیچ چیز از آن حالی که بر آن حال واقع شده تغییر نمی‌پذیرد. </p> <p>پس برای تمامی موجودات دیده شده دو جهت است، یک جهت تغیر که از این جهت دستخوش مرگ و زندگی، و زوال و بقاء، و انواع دگرگونیها می‌شود، و یک جهت ثبات که از آن جهت بهیچ وجه دگرگونی نمی‌پذیرد. حال، این دو جهت، یا همان کتاب محو و اثبات و ام الکتاب است، و یا دو چیز دیگریست که از آثار آن دو کتاب و متفرع بر آنها است. به هر حال، آیه شریفه قابل تطبیق بر این دو جهت هست، و در نتیجه شامل تمامی موجودات می‌گردد. </p> <p>نکته دوم اینکه خدای سبحان در هر چیزی قضاء و قدری ثابت دارد که قابل تغییر نیست، و همین خود دلیل فساد گفتار کسانی است که گفته‌اند: هر قضایی قابل تغییر است و آن گاه استدلال کرده‌اند به روایات و دعاهای متفرق که دلالت دارد بر اینکه دعاء و صدقه مقدرات سوء را دفع می‌کند، مانند دعائی که از ائمه (ع) و از بعضی صحابه روایت شده که گفته‌اند: پروردگارا اگر اسم مرا در زمره اشقیاء نوشته‌ای از آنجا محو کن، و در زمره سعداء بنویس ، و همچنین نظایر این مضمون. ولی باید بدانید که این راجع به مقدرات غیر   <code class="page" rel="11,518"/> حتمی است که ما نیز منکر آن نیستیم. </p> <p>نکته سوم اینکه قضاء دو قسم است، یکی قابل تغییر و یکی غیر قابل تغییر-که ان شاء اللَّه در آینده نزدیکی راجع به این مطلب بحث خواهد شد. </p> <p><code class="aya" rel="13_40"/> <span class="aya" rel="13_40" data-words="1-15">و إن ما نرینک بعض الذی نعدهم أو نتوفینک فإنما علیک البلاغ و علینا الحساب</span>. </p> <p><span class="phrase">کلمه <em rel="fa_13_40_2-3" data-sentence="5:151">ان ما</em> ترکیب یافته از دو جمله: <em>ان</em> شرطیه و <em>ما</em> ی زائده مفید تاکید است، دلیل زائده و تاکید بودن آن این است که در آخر فعل بعدیش نون تاکید آمده.</span> </p> <p>این آیه وظیفه‌ای را که به عهده رسول خدا (ص) است روشن می‌سازد، و آن این است که تنها سرگرم کار انذار و تبلیغ باشد، و به هیچ وجه توجهی به هواها و خواسته کفار نکند، و مانند ایشان آرزوی رسیدن آیتی که اقتراح کرده‌اند نکند، حتی منتظر اثر تبلیغات خود و یا نزول عذاب بر آنان نیز نباشد. </p> <p>و این آیه دلالت دارد بر اینکه حساب الهی همانطور که در آخرت برقرار می‌شود در دنیا نیز برقرار است. </p> <h3> <span class="title" rel="13_41">معنای آیه شریفه: <span class="aya" rel="13_41" data-words="1-10">أ و لم یروا أنا نأتی الأرض ننقصها من أطرافها</span> </span> </h3> <p> <code class="aya" rel="13_41"/> <span class="aya" rel="13_41" data-words="1-10">أ و لم یروا أنا نأتی الأرض ننقصها من أطرافها</span>. </p> <p>این کلام به منظور عبرت آمده. بعد از آنکه آنان را به هلاکت تهدید کرده بعبرت از سرنوشت گذشتگان وادار می‌نماید، و از آن استفاده می‌شود که پرداختن به زمین و کم نمودن از اطراف آن، کنایه است از کشتن و هلاک کردن اهل آن، و بنا بر این آیه شریفه از نظر مضمون، نظیر آیه‌ایست که می‌فرماید: <span class="aya" rel="21_44" data-words="1-21">بل متعنا هؤلاء و آباءهم حتی طال علیهم العمر أ فلا یرون أنا نأتی الأرض ننقصها من أطرافها أ فهم الغالبون</span><span class="footnote" rel="1" title="الدر المنثور، ج ۴، ص ۶۵ ط بیروت">*</span>. </p> <p>و اینکه بعضی<span class="footnote" rel="2" title="الدر المنثور، ج ۴، ص ۶۶، ط بیروت">*</span> گفته‌اند: مراد این است که مگر اهل مکه نمی‌بینند که ما به سرزمین ایشان پرداختیم، و یکی پس از دیگری قراء و قصبات ایشان را از ایشان گرفته و برای مسلمانان فتح کردیم و چطور نمی‌ترسند که به شهرهای ایشان بپردازیم، و از ایشان انتقام بگیریم صحیح نیست، زیرا این سوره مکی است، و وقتی نازل شده که هیچ فتحی نصیب مسلمانان نشده بود، زیرا فتوحات مسلمین بعد از هجرت شروع شد. علاوه بر اینکه آیات مورد     <code class="page" rel="11,519"/> بحث و تهدید آن ناظر به هلاکت آنان در جنگ بدر و احد و امثال آنست که بعدها اتفاق افتاد نه به فتح مکه. </p> <p> <span class="aya" rel="13_41" data-words="11-20">و الله یحکم لا معقب لحکمه و هو سریع الحساب</span> -مقصود از این جمله این است که غلبه از خدای سبحان است، اوست که حکم می‌کند و در قبال حکمش حکم احدی نفوذ ندارد، و در نتیجه نمی‌تواند از حکم او جلوگیری کند. آری، خدای سبحان هر عملی را به مجرد وقوعش حساب می‌کند، بدون اینکه فاصله دهد تا دیگران بتوانند در آن تصرف نموده و اخلال کنند. پس جمله‌ <span class="aya" rel="13_41" data-words="11-13">و الله یحکم...</span> در معنای جمله‌ <span class="aya" rel="21_44" data-words="19-21">أ فهم الغالبون</span> است که در ذیل آیه سوره انبیاء گذشت. </p> <p><code class="aya" rel="13_42"/> <span class="aya" rel="13_42" data-words="1-9">و قد مکر الذین من قبلهم فلله المکر جمیعا...</span>. </p> <p>یعنی کسانی هم که قبل از ایشان بودند مکر کردند و لیکن مکرشان سودی به ایشان نبخشید و نتوانستند ما را از اینکه به زمین بپردازیم و از اطرافش بکاهیم مانع شوند، پس تنها خدای سبحان مالک مکر و همه آن است، و مکر هر کس را به صاحبش برمی‌گرداند. </p> <p> <span class="aya" rel="13_42" data-words="10-14">یعلم ما تکسب کل نفس</span> -این جمله در مقام تعلیل مالکیت خدای تعالی نسبت به همه مکرها است. به این بیان که مکر وقتی صورت می‌گیرد که طرف یعنی شخص مکر شده از نقشه مکر کننده بی‌خبر باشد، و گرنه اگر بداند که چه نقشه‌ای برایش ریخته شده در صدد بر می‌آید نقشه او را خنثی بسازد. </p> <p> <span class="aya" rel="13_42" data-words="15-20">و سیعلم الکفار لمن عقبی الدار</span> -این جمله حجت را تمام نموده، ادعا می‌کند که مساله انتهای امور به عواقبش از مسائل ضروری و بدیهی است که در هیچ موردی تخلف نمی‌پذیرد، و بطور کلی هر امری به عاقبتش منتهی می‌گردد. و کفار به زودی خواهند دید که سرانجام نیک از آن کیست، بنا بر این هیچ حاجتی نیست به اینکه برای فهماندن این حقیقت استدلال را تعقیب نموده، طولانی کنیم. </p> <h3>بحث روایتی‌ <span class="title" rel="13_39">روایاتی در مورد محو و اثبات احکام و قضایای الهی در ذیل‌ <span class="aya" rel="13_39" data-words="1-6">یمحوا الله ما یشاء و یثبت</span> </span> </h3> <p> در الدر المنثور است که ابن شبیه، ابن جریر، ابن منذر و ابن ابی حاتم از مجاهد روایت کرده‌اند که گفته است: وقتی آیه‌ <span class="aya" rel="13_38" data-words="13-22">و ما کان لرسول أن یأتی بآیة إلا بإذن الله</span> نازل شد مشرکین قریش گفتند: ای محمد گمان نمی‌کنیم که کاری از تو ساخته باشد، و به حکم این آیه خداوند سرنوشت ما را و همه کس را تعیین کرده،  (خلاصه خدا ما را چنین کرده، که بر مسلک<code class="page" rel="11,520"/> خود باقی باشیم) خداوند در پاسخشان این آیه را فرستاد که: و تهدیدشان کرد به اینکه هر پیشامدی را که بخواهیم برای او پیش می‌آوریم<span class="footnote" rel="1" title="اصول کافی، ج ۱، ص ۱۴۶، ح ۲، ط بیروت">*</span>. </p> <p>مؤلف: بیان آیه شریفه آن طور که در سابق گفتیم اجنبی از مضمون این روایت است، علاوه بر اینکه در ذیل روایت آمده که خداوند هر چه را که از ارزاق و مصائب و هر چیز دیگری که برای بندگانش مقدر کرده باشد، می‌تواند بر همان تقدیرش باقی بگذارد، و می‌تواند آن را محو کند. و در روایت دیگر از جابر نقل شده که رسول خدا (ص) در ذیل جمله مورد بحث فرموده خداوند از رزق مردم یکی را محو و یکی را زیاد می‌کند، و همچنین از اجلها و عمرها یکی را محو و یکی را زیاد می‌کند و حال آنکه آیه شریفه عمومیت دارد، ناگزیر باید بگوییم مساله محو و اثبات ارزاق و آجال از باب مثال است. </p> <p>و نیز در همان کتاب است که ابن مردویه، از ابن عباس روایت کرده که شخصی از رسول خدا (ص) از معنای آیه‌ <span class="aya" rel="13_39" data-words="1-6">یمحوا اللهما یشاء و یثبت</span> سؤال کرد، حضرت فرمود: این در شب قدر و مربوط به فراز و نشیب محو و اثبات زندگانی و ارزاق بندگان است، و اما حیات و مرگ و شقاوت و سعادت، دستخوش، تغییر نشده از آنچه تقدیر است زوال نمی‌پذیرد<span class="footnote" rel="2" title="تفسیر عیاشی، ج ۲، ص ۲۱۵، ح ۶۰">*</span>. </p> <p>مؤلف: این روایت علاوه بر اینکه معارض روایات بسیار زیادی است که از رسول خدا  (ص) و ائمه اطهار (ع) و صحابه وارد شده، با اطلاق آیه نیز معارض است، و با دلیل عقلی هم سازگاری ندارد. نظیر آن از ابن عمر از رسول خدا (ص) نیز وارد شده که در ذیل آیه مذکور فرموده: مگر شقاوت و سعادت و حیات و موت، که قابل محو و اثبات نیست . </p> <p>و نیز در همان کتابست که ابن مردویه و ابن عساکر از علی (ع) روایت کرده‌اند که فرمود: از رسول خدا (ص) از این آیه پرسش نمودم حضرت فرمود: دیدگانت را با تفسیر آن روشن می‌کنم، و دیدگان امتم را که بعد از من می‌آیند با تفسیر آن روشن می‌سازم، و آن این است که صدقه در صورتی که با شرائطش انجام شود، و احسان به پدر و مادر و به طور کلی کار نیک کردن، شقاوت را به سعادت مبدل نموده عمر را طولانی، و از پیشامدهای بد جلوگیری می‌کند<span class="footnote" rel="3" title="مجمع البیان، ج ۶، ص ۳۰۰، ط تهران">*</span>. </p> <p>       <code class="page" rel="11,521"/> مؤلف: این روایت بیش از ذکر پاره‌ای از مصادیق چیز دیگری ندارد. </p> <p>و در کافی به سند خود از هشام بن سالم و حفص بن بختری و غیر آن دو، از امام صادق  (ع) روایت کرده که در ذیل آیه‌ <span class="aya" rel="13_39" data-words="1-6">یمحوا الله ما یشاء و یثبت</span> فرموده: و آیا جز این است که چیزی که ثابت است محو می‌شود، و چیزی که محو و نابود است اثبات می‌گردد<span class="footnote" rel="1" title="تفسیر عیاشی، ج ۲، ص ۲۱۶، ح ۶۴">*</span>. </p> <p>مؤلف: این روایت را عیاشی هم در تفسیر خود از جمیل از آن جناب نقل کرده<span class="footnote" rel="2" title="تفسیر عیاشی، ج ۲، ص ۲۱۸، ح ۷۱">*</span>. </p> <p>و در تفسیر عیاشی از فضیل بن یسار روایت آورده که گفت: من از حضرت ابی جعفر  (ع) شنیدم که می‌فرمود: پاره‌ای از امور، اموری حتمی هستند که ناگزیر واقع می‌شوند، و پاره‌ای دیگر اموری مشروط و موقوفند که خداوند هر کدام را بخواهد پیش می‌اندازد و یا محو می‌کند و یا اثبات می‌نماید، و هیچکس از این امور اطلاع ندارد. و اما آنچه که به وسیله انبیاء خبر داده ناگزیر واقع خواهد شد، چون خداوند راضی نیست که خود و یا ملائکه و یا انبیایش تکذیب شوند<span class="footnote" rel="3" title="روح المعانی، ج ۱۳، ص ۱۶۹، ط بیروت">*</span>. </p> <p>مؤلف: این روایت در همان کتاب به طریق دیگری نیز آورده شده.<span class="footnote" rel="4" title="روح المعانی، ج ۱۳، ص ۱۶۹، ط بیروت">*</span> صاحب کافی هم آن را به سند خود از فضیل از آن حضرت نقل کرده است<span class="footnote" rel="5" title="اصول کافی، ج ۱، ص ۱۴۷ ط تهران">*</span>. </p> <p>و در همان کتاب از زراره از حضرت ابی جعفر (ع) روایت کرده که فرمود: علی بن الحسین همواره می‌گفت: اگر آیه‌ای از کتاب خدا نبود هر آینه شما را به آنچه که بوده و آنچه که تا قیامت خواهد شد خبر می‌دادم پرسیدم کدام آیه؟ فرمود: آیه‌ <span class="aya" rel="13_39" data-words="1-10">یمحوا الله ما یشاء و یثبت و عنده أم الکتاب</span><span class="footnote" rel="6" title="تفسیر عیاشی، ج ۲، ص ۲۱۵ ح ۵۹">*</span>. </p> <p>مؤلف: معنای این حدیث این است که از آیه شریفه برمی‌آید که خدا خواسته است خلائقش‌با جهل به حوادث آینده زندگی کنند، تا به ضروریات زندگی خود قیام نمایند، چون اگر عالم باشند هدایت اسباب عادی را نمی‌پذیرند، و دو اصل اساسی زندگی که همان خوف و رجاء است از اعتبار می‌افتد. آری، اگر حوادث آینده بطور کامل برای آنان هویدا و مکشوف شود، این غرض الهی که ادامه زندگی عادی بشر است فاسد می‌شود. و همین جهت باعث             <code class="page" rel="11,522"/> شده است که امام از آینده خبر ندهد، نه اینکه اگر خبر می‌داد خداوند با محو و اثبات و بداء خود، او را تکذیب نموده، خلاف آنچه را که او خبر داده بود پدید می‌آورد، چون آن جناب از این جهت در امن بود. بنا بر این تعارضی میان این روایت و روایات قبلی نیست. </p> <h3> <span class="title" rel="13_39 13_36 13_37 13_38 13_40 13_41 13_42">روایاتی در مورد <em>بداء</em> و توضیحی در مورد اینکه حصول بداء مستلزم تغیر علم خدای تعالی نیست</span> </h3> <p> و در همان کتاب از فضیل بن یسار از امام صادق (ع) روایت کرده که فرمود: خدای تبارک و تعالی کتابی نوشته که در آن تمامی آنچه بوده و خواهد بود ثبت شده، و آن را پیش روی خود نهاده، هر چه را بخواهد جلو می‌اندازد و هر چه را بخواهد تاخیر می‌اندازد، هر چه را بخواهد محو و هر چه را بخواهد اثبات می‌نماید، هر چه را که او بخواهد موجود می‌شود، هر چیز را نخواهد نمی‌شود<span class="footnote" rel="1" title="الدر المنثور، ج ۴، ص ۶۸، ط بیروت">*</span>. </p> <p>باز در همان کتاب از ابن سنان از ابی عبد اللَّه (ع) روایت کرده که فرمود: خداوند هر حادثه‌ای را که بخواهد جلو می‌اندازد و هر چه را بخواهد تاخیر می‌اندازد، هر چه را بخواهد محو و هر چه را بخواهد اثبات می‌کند، و نزد اوست ام الکتاب. و نیز فرمود: هر چه را که خدا بخواهد قبل از اینکه ایجادش کند در علمش موجود است، و هیچ چیزی برای او پیش نمی‌آید مگر آنکه قبلا در علمش موجود بوده برای او چیزی بدون اطلاع و علم پیش نمی‌آید<span class="footnote" rel="2" title="الدر المنثور، ج ۴، ص ۶۸">*</span>. </p> <p>مؤلف: روایات در باب بداء از ائمه (ع) بسیار زیاد وارد شده، و با کثرتی که دارد دیگر نباید به گفته آنها که گفته‌اند: خبر بداء خبر واحد است اعتناء نمود. </p> <p>و این روایت بطوری که ملاحظه می‌فرمائید بداء به معنای علم بعد از جهل را نفی می‌کند، و از نظر این روایات علم خدای تعالی که عین ذات اوست مانند علم ما مبدل به جهل نمی‌شود، بلکه بداء، به معنای ظهور امری است از ناحیه خدای تعالی بعد از آنکه ظاهر مخالف آن بود. پس بداء عبارت است از محو اول و اثبات ثانی و خدای سبحان عالم به هر دو است. </p> <p>و این حقیقتی است که هیچ صاحب عقلی نمی‌تواند انکارش کند، برای اینکه برای امور و حوادث دو وجود پیش بینی و تصور می‌شود: یک وجود به حسب اقتضای اسباب ناقص از قبیل شرط و یا علت و یا مانعی است که قابل تخلف است، و یک وجود دیگری بر حسب اقتضای اسباب و علل تامه آن که این وجود بر خلاف وجود اول وجودیست ثابت و غیر مشروط و غیر متخلف. </p> <p>و آن دو کتابی که آیه مورد بحث معرفی می‌کند، یعنی کتاب محو و اثبات و کتاب     <code class="page" rel="11,523"/> ام الکتاب، یا عبارتند از همین دو مرحله از وجود، و یا مبدء آن دو. هر چه باشد این مساله که امری و یا اراده‌ای از ناحیه خدای تعالی ظاهر گردد که خلاف آن توقع می‌رفت، مساله‌ایست واضح که جای هیچگونه تردید در آن نیست. </p> <p>و آنچه ما به نظرمان می‌رسد این است که نزاع در ثبوت بداء-هم چنان که از احادیث ائمه اهل بیت‌ (ع) برمی‌آید-و نفی آن، هم چنان که دیگران معتقدند، نزاعی است لفظی که با کمی دقت خود به خود از بین می‌رود. و به همین جهت بود که ما در این کتاب بحث جداگانه‌ای اختصاص به این مساله ندادیم، با اینکه روش ما این بود که برای هر مساله علمی بحثی اختصاص دهیم. </p> <p>دلیل ما بر اینکه نزاع در بداء نزاع لفظی است، این است که آنهایی که منکر آنند، چنین استدلال می‌کنند که قول به بداء مستلزم تغیر علم خداست، و حال آنکه این استلزام در بداء ما آدمیان است، و در ما است که مستلزم تغیر علم است، و اما بداء به آن معنایی که در روایات آمده مستلزم چنین اشکالی نیست. </p> <p>و در الدر المنثور است که حاکم از ابی درداء نقل کرده که گفت: رسول خدا  (ص) آیه را به صورت‌ <span class="aya" rel="13_39" data-words="1-6">یمحوا الله ما یشاء و یثبت</span> -بدون تشدید باء-قرائت می‌کرد<span class="footnote" rel="1" title="اصول کافی، ج ۱، ص ۳۸">*</span>. </p> <h3> <span class="title" rel="13_41">چند روایت در مورد اینکه: <span class="aya" rel="13_41" data-words="5-10">أنا نأتی الأرض ننقصها من أطرافها</span> اشاره به مرگ علماء و اخیار است</span> </h3> <p> و همو آورده که ابن مردویه از ابی هریره روایت کرده که گفت: رسول خدا  (ص) در تفسیر جمله‌ <span class="aya" rel="13_41" data-words="8-10">ننقصها من أطرافها</span> فرمود: مقصود از ناقص کردن اطراف زمین، از بین بردن علماء است<span class="footnote" rel="2" title="روح المعانی، ج ۱۳، ص ۱۶۹، ط بیروت">*</span>. </p> <p>و در مجمع از امام صادق (ع) روایت آورده که در ذیل همین جمله فرمود: مقصود مرگ علماء و فقهاء و اخیار است<span class="footnote" rel="3" title="روح المعانی، ج ۱۳، ص ۱۶۹، ط بیروت">*</span>. </p> <p>و در کافی به سند خود از محمد بن علی از شخصی که او اسم برده، از جابر از ابی جعفر (ع) روایت کرده که فرمود: علی بن الحسین (ع) همواره می‌فرمود: این کلام خدا که فرمود: <span class="aya" rel="13_41" data-words="1-10">أ و لم یروا أنا نأتی الأرض ننقصها من أطرافها</span> سرعت مرگ، و یا کشته شدن ما خاندان رسالت را بر نفس من گوارا می‌کند، آن گاه فرمود: مقصود از <em>نقص اطراف</em>        <code class="page" rel="11,524"/> مرگ علماء است<span class="footnote" rel="1" title="روح المعانی، ج ۱۳، ص ۱۶۹، ط بیروت">*</span>. </p> <p>مؤلف: گویا مراد این باشد که در این آیه خداوند میراندن علماء را به خودش نسبت داده، نه بغیر، و همین، نفس را آرامش می‌دهد و مرگ یا کشته شدن را در کامم گوارا می‌سازد. </p> 
