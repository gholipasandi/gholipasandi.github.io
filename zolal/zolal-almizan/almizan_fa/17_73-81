<h3 class="ayas">سوره الإسراء آیه‌های ۷۳ تا ۸۱</h3><code class="section" rel="17_73-81"/><h3>ترجمه آیات</h3> <p> <span class="trans" rel="17_73">نزدیک بود تو را فریبت دهند و از آنچه به تو وحی کردیم غافل سازند و چیز دیگری به ما نسبت دهی تا مشرکان تو را دوست خود گیرند.  «۷۳» </span><span class="trans" rel="17_74">و اگر ما تو را ثابت قدم نمی‌گرداندیم نزدیک بود که به مشرکین نامبرده اندک تمایل و اعتمادی بکنی؟. <code class="page" rel="13,237"/> «۷۴» </span><span class="trans" rel="17_75"> که در این صورت (یعنی اگر به بت‌پرستان اندک توجهی می‌کردی)، کیفر این عمل را به تو می‌چشاندیم و عذاب تو را در دنیا و آخرت مضاعف می‌کردیم آن گاه از قهر و خشم ما هیچ یاوری بر خود نمی‌یافتی.  «۷۵» </span><span class="trans" rel="17_76">و نیز نزدیک بود کافران تو را در سرزمین خود سبک کرده در نتیجه یا با مکر یا به زور تو را از آنجا بیرون کنند، که در این صورت بیش از اندک زمانی نمی‌زیستند.  «۷۶» </span><span class="trans" rel="17_77">ما سنت خود را در سایر پیغمبران که پیش از تو بودند همین قرار دادیم و این طریقه ما را تغییرپذیر نخواهی یافت.  «۷۷» </span><span class="trans" rel="17_78">نماز را وقت زوال آفتاب تا اول تاریکی شب به پا دار و نماز صبح را نیز به جای آر که آن به حقیقت هم مشهود ملائکه شب است (که می‌روند) و هم ملائکه روز (که می‌آیند).  «۷۸» </span><span class="trans" rel="17_79">و بعضی از شب را بیدار باش و تهجد کن که این نماز شب تنها بر تو واجب است باشد که خدایت به مقامی محمود (شفاعت) مبعوث گرداند.  «۷۹» </span><span class="trans" rel="17_80">و همواره بگو پروردگارا مرا با قدمی صدق داخل و با قدمی صدق بیرون کن و به من از جانب خود بصیرت و حجت روشنی که همواره یاریم کند عطا کن.  «۸۰» </span><span class="trans" rel="17_81">و به امتت بگو: رسول حق آمد و باطل را نابود کرد که باطل خود بی‌آبرو و لایق محو و نابودی ابدی است.  «۸۱» </span></p>             <h3>بیان آیات</h3> <p> این آیات گوشه‌ای از نیرنگهای مشرکین را که به قرآن و به پیغمبر (ص) زدند و تعدی و پافشاری که در انکار توحید و معاد کردند یادآور شده، در همین باره علیه ایشان احتجاج و استدلال می‌کند. آری آنها خواسته بودند که رسول خدا (ص) نسبت به قسمتی از دستورات، با آنان مداهنه کند و نیز خواستند او را از مکه بیرون کنند. </p> <p>به همین جهت در این آیات به شدیدترین بیان آن جناب را تهدید می‌کند که مبادا به طرف مشرکین و لو هر قدر هم اندک باشد میل پیدا کند، و ایشان را هشدار داده که اگر آن جناب را از مکه بیرون کنند هلاکشان فرماید. </p> <p>در این آیات توصیه رسول خدا (ص) به نماز و توسل به درگاه پروردگار در آغاز کلام و هم در انجام آن و نیز اعلام به ظهور حق آمده است. </p> <p> <span class="aya" rel="17_73" data-words="1-15">و إن کادوا لیفتنونک عن الذی أوحینا إلیک لتفتری علینا غیره و إذا لاتخذوک خلیلا</span>. </p> <p>کلمه <em>ان</em> مخفف از <em>ان</em> است به دلیل اینکه لام بر سر <span class="aya" rel="17_73" data-words="4-4">لیفتنونک</span> در آمده و فتنه به معنی لغزاندن و برگرداندن است و کلمه خلیل از خلت به معنی صداقت است، چه بسا گفته باشند؟ که از خلت به معنی حاجت است ولی بعید به نظر می‌رسد. </p> <h3> <span class="title" rel="17_73 17_74 17_75 17_76 17_77 17_78 17_79 17_80 17_81">نیرنگ مشرکین برای اینکه پیامبر (صلی اللَّه علیه و آله) از خدایانشان بدگویی نکند و افراد ضعیف و فقیر را از خود دور بسازد</span> </h3> <p> ظاهر سیاق می‌رساند که مراد از <span class="aya" rel="17_73" data-words="6-8">الذی أوحینا إلیک</span> قرآن باشد که مشتمل بر توحید و نفی شرک و سیرت صالح است، و این مؤید روایاتی است که در شان نزول آیات وارد شده که مشرکین از رسول خدا (ص) درخواست کردند که دست از بدگویی خدایان ایشان بردارد و غلامان و کنیزان بی‌شخصیت ایشان را که مسلمان شده و به وی گرویده‌اند از خود دور کند چون عارشان می‌شد که با بردگان خود یک جا بنشینند و آیات خدای را بشنوند، و در چنین مناسبتی آیه مورد بحث نازل شد. </p> <p>و معنایش این است که مشرکین نزدیک شد تو را بلغزانند و از آنچه به تو وحی نمودیم منحرفت کنند تا مرامی مخالف آن پیش گیری و اعمالی بر خلاف آن انجام دهی و بدین وسیله افترایی به ما ببندی و روش اختلاف طبقاتی را روشی خداپسندانه جلوه دهی و گفتند که اگر چنین کنی و یک مشت گدا و ژنده‌پوش را از خود برانی، با تو رفاقت می‌کنیم. <code class="aya" rel="17_74"/> <span class="aya" rel="17_74" data-words="1-11">و لو لا أن ثبتناک لقد کدت ترکن إلیهم شیئا قلیلا</span>. </p> <p> <span class="phrase"><em>تثبیت</em> در اینجا به طوری که از سیاق برمی‌آید به معنای عصمت و حفظ الهی است و اگر جواب لولا را خود رکون قرار نداده و نفرمود <em rel="fa_17_74_8-8" data-sentence="129:374">ترکن</em> بلکه نزدیک شدن به رکون را قرار داده فرمود: <span class="aya" rel="17_74" data-words="6-8">لقد کدت ترکن</span> برای این بود که با در نظر داشتن اینکه رکون به معنای کمترین میل است دلالت کند بر اینکه رسول خدا (ص) میل به کفار که نکرد سهل است بلکه نزدیک به میل هم نشد، و اینکه فرمود <em rel="fa_17_74_9-9" data-sentence="463:82">الیهم</em> و رکون را به مشرکین نسبت دادند به اجابت خواسته‌های آنان این معنا را تاکید می‌کند.</span> </p> <p>و معنای آیه این است که اگر ما با عصمت خود تو را پایداری نمی‌دادیم نزدیک می‌شدی به اینکه به سوی آنان اندکی میل کنی، لیکن ما تو را استوار ساختیم، و در نتیجه به آنان کمترین میلی نکردی تا چه رسد به اینکه اجابتشان کنی، پس رسول خدا (ص) ایشان را اجابت نکرد و ذره‌ای میل به ایشان هم ننمود و نه نزدیک بود میل کند. </p> <p><code class="aya" rel="17_75"/> <span class="aya" rel="17_75" data-words="1-13">إذا لأذقناک ضعف الحیاة و ضعف الممات ثم لا تجد لک علینا نصیرا</span>. </p> <p>سیاق آیه تهدید است و مراد از ضعف حیات و ممات مضاعف و دو چندان شدن عذاب زندگی و مرگ است و معنا این است که اگر نزدیک شوی به اینکه به سوی آنان متمایل<code class="page" rel="13,239"/> گردی هر چند تمایل مختصری باشد ما عذاب دو چندان زندگی که مجرمین را با آن شکنجه می‌دهیم و عذاب دو چندان مرگ را که در عالم دیگر با آن شکنجه‌شان می‌دهیم به تو خواهیم چشانید. </p> <p>و در مجمع از ابان بن تغلب روایت کرده که گفته است مراد از ضعف عذاب عذابی است که درد و الم آن دو چندان باشد، و معنا این است که ما عذاب دنیا و آخرت (هر دو) را به تو می‌چشانیم، آن گاه به گفته شاعر استدلال کرده که گفته است. </p> <p> <span class="poem">لمقتل ما لک اذ بان منی‌ / ابیت اللیل فی ضعف الیم</span> که مقصود از ضعف الیم عذاب الیم است یعنی وقتی مالک از من جدا گشت و کشته شد آن شب را در عذاب الیمی صبح کردیم. </p> <p>و اینکه در ذیل آیه فرمود: <span class="aya" rel="17_75" data-words="8-13">ثم لا تجد لک علینا نصیرا</span> تشدید در تهدید است، و معنایش این است که در این صورت عذاب واقع خواهد شد، و هیچ راه گریزی از آن نخواهد بود<span class="footnote" rel="1" title="مجمع البیان، ج ۴، جزء ۱۵، ص ۸۲، چاپ بیروت">*</span>. </p> <p><code class="aya" rel="17_76"/> <span class="aya" rel="17_76" data-words="1-15">و إن کادوا لیستفزونک من الأرض لیخرجوک منها و إذا لا یلبثون خلافک إلا قلیلا</span>. </p> <p><span class="phrase">کلمه <em>استفزاز</em> به معنای سوق دادن و تحریک خفیف و آسان است، و الف و لام در  <em rel="fa_17_76_6-6" data-sentence="81:126">الأرض</em> برای عهد است، و مقصود از آن زمین معهود، مکه معظمه است، و کلمه <em>خلاف</em>  به معنای بعد است، و مقصود از قلیل زمان اندک است.</span> </p> <p>و معنای آیه این است که مشرکین نزدیک بود که ترا وادار کنند تا از مکه بیرون شوی، و اگر ایشان ترا بیرون می‌کردند، بعد از رفتن تو، زمان زیادی زنده نمی‌ماندند، بلکه پس از مدت کوتاهی همه هلاک می‌شدند. </p> <p>بعضی<span class="footnote" rel="2" title="مجمع البیان، ج ۴، جزء ۱۵، ص ۸۳">*</span> گفته‌اند: مراد اتحادی است که مشرکین با یهود کردند تا آن جناب را از سرزمینهای عرب بیرون کنند. </p> <p>و لیکن این احتمال بعید به نظر می‌رسد چرا که سوره مورد بحث، مکی است و آیات آن هم در یک سیاق است و گرفتاری رسول خدا (ص) با یهودیان در مدینه و بعد از هجرت بوده است. </p> <p>     <code class="page" rel="13,240"/><code class="aya" rel="17_77"/> <span class="aya" rel="17_77" data-words="1-12">سنة من قد أرسلنا قبلک من رسلنا و لا تجد لسنتنا تحویلا</span>. </p> <p><span class="phrase">کلمه <em rel="fa_17_77_12-12" data-sentence="5:257">تحویل</em> به معنای نقل چیزی است از حالی به حال دیگر، و کلمه <em rel="fa_17_77_1-2" data-sentence="113:191">سنة من</em> در تقدیر (لسنة من) است، یعنی مانند سنت کسی که ما فرستادیم و این جار و مجرور متعلق به جمله  <em rel="fa_17_76_11-12" data-sentence="263:81">لا یلبثون</em> است یعنی دیری نمی‌پائید که مردم مکه مانند سنت کسی که قبل از تو فرستادیم می‌شدند.</span> </p> <p>و این سنت یعنی هلاک کردن مردمی که پیغمبر خود را از بلاد خود بیرون کردند سنت خدای سبحان است، و اگر فرمود: سنت پیغمبری است که فرستادیم و آن را به پیغمبر نسبت داده به این اعتبار بوده که سنت را به خاطر پیغمبران خود قرار داده به دلیل اینکه دنبالش فرموده‌ <span class="aya" rel="17_77" data-words="8-12">و لا تجد لسنتنا تحویلا</span> و در جای دیگر فرموده‌ <span class="aya" rel="14_13" data-words="1-17">و قال الذین کفروا لرسلهم لنخرجنکم من أرضنا أو لتعودن فی ملتنا فأوحی إلیهم ربهم لنهلکن الظالمین</span><span class="footnote" rel="1" title="و گفتند آنان که کافر بودند بر رسولان و پیغمبران خود را به خدا قسم که هر آینه بیرون می‌کنیم شما را از زمین ما یا آنکه عود کنید شما در مذهب ما پس هر آینه هلاک گردانیم ما ستمکاران و کافران را">*</span>. </p> <p>و معنای آیه این است که در این صورت ایشان را هلاک خواهیم کرد به خاطر سنتی که ما برای پیغمبران قبل از تو باب نموده و اجراء کردیم، و تو هیچ تغییر و تبدیلی برای سنت ما نخواهی یافت . </p> <h3> <span class="title" rel="17_78"><span class="phrase">معنای <em rel="fa_17_78_3-4" data-sentence="6:154">دلوک شمس</em> و <span class="aya" rel="17_78" data-words="6-7">غسق اللیل</span> در آیه: <span class="aya" rel="17_78" data-words="1-4">أقم الصلاة لدلوک الشمس...</span></span> </span> </h3> <p> <code class="aya" rel="17_78"/> <span class="aya" rel="17_78" data-words="1-15">أقم الصلاة لدلوک الشمس إلی غسق اللیل و قرآن الفجر إن قرآن الفجر کان مشهودا</span>. </p> <p><span class="phrase">در مجمع البیان گفته: <em rel="fa_17_78_3-3" data-sentence="21:43">دلوک</em> به معنای زوال آفتاب و رسیدن به حد ظهر است.</span> </p> <p><span class="phrase">مبرد گفته: <span class="aya" rel="17_78" data-words="3-4">لدلوک الشمس</span> به معنای اول ظهر تا غروب است، بعضی دیگر گفته‌اند: <span class="aya" rel="17_78" data-words="3-4">لدلوک الشمس</span> به معنای غروب آفتاب است و اصل کلمه از <em rel="fa_17_78_3-3" data-sentence="231:294">دلک</em> است که به معنای مالیدن است، و اگر ظهر را دلوک گفته‌اند بدین جهت است که از شدت روشنایی هر کس به آن نگاه کند چشم خود را می‌مالد، و اگر غروب آفتاب را دلوک شمس خوانده‌اند باز برای این است که بیننده چشم خود را می‌مالد تا درست درک کند<span class="footnote" rel="2" title="سوره نحل، آیه ۵۱">*</span>.</span> </p> <p>و نیز در مجمع گفته: <span class="aya" rel="17_78" data-words="6-7">غسق اللیل</span> هنگامی است که تاریکی شب پدید می‌آید، وقتی می‌گویند <em>غسقت القرحه</em> معنایش این است که زخم و جراحت دهن باز کرد و داخلش نمودار گشت<span class="footnote" rel="3" title="مجمع البیان، ج ۴، ص ۸۶، جزء ۱۵ چاپ بیروت">*</span>. </p>   <p>سوره ابراهیم، آیه 13.    <code class="page" rel="13,241"/> و در مفردات گفته: <em>غسق شب</em> به معنای شدت ظلمت شب است<span class="footnote" rel="1" title="مفردات راغب، ماده &lt;em&gt;غسق&lt;/em&gt; ">*</span>. </p> <p>مفسرین در تفسیر اول آیه اختلاف کرده‌اند، و از ائمه اهل بیت (ع) به طریق شیعه روایت شده که فرموده‌اند: <span class="aya" rel="17_78" data-words="3-4">لدلوک الشمس</span> هنگام ظهر و <span class="aya" rel="17_78" data-words="6-7">غسق اللیل</span> نصف شب است، و به زودی ان شاء اللَّه در بحث روایتی آینده به آن اشاره خواهد شد. </p> <p>و بنا بر این روایت، آیه شریفه از اول ظهر تا نصف شب را شامل می‌شود، و نمازهای واجب یومیه که در این قسمت از شبانه روز باید خوانده شود چهار نماز است، ظهر و عصر و مغرب و عشاء، و با انضمام نماز صبح که جمله: و <span class="aya" rel="17_78" data-words="9-10">قرآن الفجر</span> دلالت بر آن دارد نمازهای پنجگانه یومیه کامل می‌شود. </p> <p>و اینکه فرموده: و <span class="aya" rel="17_78" data-words="9-10">قرآن الفجر</span> <em>عطف است بر کلمه</em> الصلاة که تقدیرش چنین می‌شود: و اقم قرآن الفجر که مراد از آن نماز صبح است، و چون مشتمل بر قرائت قرآن است آن را قرآن صبح خوانده، چون روایات همه متفقند بر اینکه مراد از <span class="aya" rel="17_78" data-words="9-10">قرآن الفجر</span> همان نماز صبح است. </p> <p>و همچنین روایات از طرق عامه و خاصه متفقا جمله‌ <span class="aya" rel="17_78" data-words="11-15">إن قرآن الفجر کان مشهودا</span> را تفسیر کرده‌اند به اینکه: نماز صبح را هم ملائکه شب (در موقع مراجعت) و هم ملائکه صبح  (در موقع آمدن) می‌بینند، و ما به زودی به بعضی از آن روایات اشاره خواهیم کرد ان شاء اللَّه. </p> <h3> <span class="title" rel="17_73 17_74 17_75 17_76 17_77 17_78 17_79 17_80 17_81">امر به رسول (صلی اللَّه علیه و آله) به تهجد نیمه شب و دعا و استمداد از خداوند</span> </h3> <p> <code class="aya" rel="17_79"/> <span class="aya" rel="17_79" data-words="1-13">و من اللیل فتهجد به نافلة لک عسی أن یبعثک ربک مقاما محمودا</span>. </p> <p><span class="phrase">کلمه <em rel="fa_17_79_4-4" data-sentence="5:638">تهجد</em> از ماده <em rel="fa_17_79_4-4" data-sentence="68:616">هجود</em> است که در اصل به معنای خواب است، و تهجد به طوری که بسیاری از اهل لغت گفته‌اند به معنای بیداری بعد از خواب است، و ضمیر در <em>به</em>  به قرآن یا به کلمه <em>بعض</em> که از کلمه <em>من اللیل</em> استفاده می‌شود برمی‌گردد، و کلمه  <em rel="fa_17_79_6-6" data-sentence="353:372">نافله</em> از ماده <em rel="fa_17_79_6-6" data-sentence="419:351">نفل</em> به معنای زیادی است، و چه بسا گفته شده که کلمه <em>من اللیل</em> از قبیل اغراء <em>تحریک و تهیج</em> و نظیر علیک باللیل-بر تو باد شب <em>می‌باشد، و حرف</em> فاء <em> که بر سر</em> فتهجد آمده نظیر فاء در <span class="aya" rel="16_51" data-words="12-13">فإیای فارهبون</span><span class="footnote" rel="2" title="تفسیر فخر رازی، ج ۲۱، ص ۳۳">*</span> است.</span> </p> <p>و معنای آیه چنین است که قسمتی از شب را پس از خوابیدنت بیدار باش و به قرآن  (یعنی نماز) مشغول شو، نمازی که زیادی بر مقدار واجب تو است. </p> <p><span class="phrase">کلمه مقام در جمله‌ <span class="aya" rel="17_79" data-words="12-13">مقاما محمودا</span> ممکن است مصدر میمی و به معنای بعث باشد،     <code class="page" rel="13,242"/>که در این صورت مفعول مطلق جمله <em rel="fa_17_79_10-10" data-sentence="202:435">لیبعثک</em> خواهد بود، هر چند که لفظ بعث در بین نیامده باشد، و معنا چنین می‌شود باشد که پروردگارت تو را بعث کند بعثی پسندیده و ممکن هم هست اسم مکان بوده و آن گاه بعث به معنای اقامه و یا متضمن معنای اعطاء و امثال آن باشد که بنا بر این احتمال، معنای آیه چنین می‌شود باشد که پروردگارت تو را به مقامی محمود به پا دارد <em>و یا</em> در حالی که معطی تو است به مقامی محمود بعث فرماید <em>و یا</em> عطا کند تو را در حالی که بعث کننده تو است مقامی محمود .</span> </p> <p>در اینجا محمود بودن مقام آن جناب را مطلق آورده و هیچ قیدی به آن نزده است، و این خود می‌فهماند که مقام مذکور مقامی است که هر کس آن را می‌پسندد، و معلوم است که همه وقتی مقامی را حمد می‌کنند که از آن خوششان بیاید، و همه کس از آن منتفع گردد، و به همین جهت آن را تفسیر کرده‌اند به مقامی که همه خلائق آن را حمد می‌کنند، و آن مقام شفاعت کبرای رسول خدا (ص) است که روز قیامت در آن مقام قرار می‌گیرد، و روایات وارده در تفسیر این آیه از طرق شیعه و سنی همه متفقند بر این معنا. </p> <h3> <span class="title" rel="17_80">مقصود از دخول و خروج به صدق در <span class="aya" rel="17_80" data-words="3-6">رب أدخلنی مدخل صدق...</span> </span> </h3> <p> <code class="aya" rel="17_80"/> <span class="aya" rel="17_80" data-words="1-17">و قل رب أدخلنی مدخل صدق و أخرجنی مخرج صدق و اجعل لی من لدنک سلطانا نصیرا</span>. </p> <p><span class="phrase">کلمه <em rel="fa_17_80_5-5" data-sentence="5:592">مدخل</em>  (به ضم میم و فتح خاء) مصدر میمی به معنای داخل کردن است، و همین طور <em rel="fa_17_80_9-9" data-sentence="128:510">مخرج</em> که آن نیز هم وزن همان صیغه است و به معنای خارج کردن است، و اگر ادخال و اخراج را به صدق اضافه کرده به این عنایت است که دخول و خروج در هر امری دخول و خروجی باشد که متصف به صدق و دارای حقیقت باشد، نه اینکه ظاهرش مخالف با واقع و باطنش باشد، و یا یک طرفش با طرف دیگرش متضاد بوده باشد، مثل اینکه اگر داخل دعا می‌شود به زبانش خدای را بخواند ولی منظور قلبیش این باشد که در میان مردم و همگان موجه گشته از این راه وجهه‌ای کسب کند، و یا در یک قسمت از دعایش خدای را به خلوص بخواند، و در قسمت دیگر غیر خدای را هم شرکت دهد.</span> </p> <p>و خلاصه اینکه دخول و خروج به صدق این است که صدق و واقعیت را در تمامی دخول و خروج‌هایش ببیند، و صدق سراپای وجودش را بگیرد، چیزی بگوید که عمل هم بکند، و عملی بکند که همان را بگوید، چنان نباشد که بگوید آنچه را که عمل نمی‌کند و عملی انجام ندهد مگر آن را که ایمان دارد و بدان معتقد است و این مقام مقام صدیقین است، و بنا بر این برگشت کلام به این می‌شود که مثلا بگوئیم: خدایا امور مرا آن چنان سرپرستی کن که صدیقین را سرپرستی می‌کنی. <code class="page" rel="13,243"/> <span class="aya" rel="17_80" data-words="11-17">و اجعل لی من لدنک سلطانا نصیرا</span> -یعنی سلطنتی یاری شده، به این معنی که مرا در تمامی مهماتم و در هر کاری که مشغول می‌شوم یاری کن، اگر مردم را به دین تو دعوت می‌کنم مغلوب نشوم، و حجت‌های باطله ایشان مرا مغلوب نسازد، و به فتنه‌ای و مکری از ناحیه دشمنانت دچار نگردم، و به وسوسه‌ای از شیطان گمراه نشوم. </p> <p>و این آیه همانطور که ملاحظه می‌کنید به طور مطلق رسول خدا (ص) را امر می‌کند که از پروردگارش بخواهد در تمامی مدخل و مخرج‌ها او را سرپرستی کند، و از ناحیه خود سلطانی به او دهد که او را یاور باشد، در نتیجه از هیچ حقی منحرف نگشته و به سوی هیچ باطلی متمایل نشود. </p> <p>و بنا بر این اطلاق، دیگر وجهی نیست که گفتار بعضی از مفسرین را قبول کنیم که گفته‌اند: مراد از دخول و خروج، دخول به مدینه پس از بیرون شدن از مکه و خروج از مدینه به سوی مکه و فتح مکه است<span class="footnote" rel="1" title="مجمع البیان، ج ۴، ص ۸۸، جزء ۱۵، چاپ بیروت نقل از ابن عباس و قتاده">*</span>، و یا آنکه مراد از دخول و خروج دخول در قبر به مرگ و خروج از قبر به بعث است<span class="footnote" rel="2" title="مجمع البیان، ج ۴، جزء ۱۵ ص ۸۰ چاپ بیروت">*</span>. </p> <p>بله از آنجایی که آیه شریفه بعد از آیه‌ <span class="aya" rel="17_73" data-words="1-4">و إن کادوا لیفتنونک</span> و آیه‌ <span class="aya" rel="17_76" data-words="1-4">و إن کادوا لیستفزونک</span> و در سیاق آن دو قرار گرفته اشاره به مساله دخول و خروج مکانی هم دارد، اما به عنوان مصداقی از دخول و خروج، نه اینکه دخول و خروج مکانی معنای منحصر به فرد آیه باشد، آری رسول خدا (ص) را امر می‌کند به اینکه در تمامی مهماتش و کارهایی که در امر دعوت دینی دارد به پروردگارش ملتجی شود، و همچنین در دخول و خروج هر مکانی که سکونت می‌کند، و یا صرفا داخل و خارج می‌شود، و این معنا واضح است. </p> <p><code class="aya" rel="17_81"/> <span class="aya" rel="17_81" data-words="1-11">و قل جاء الحق و زهق الباطل إن الباطل کان زهوقا</span>. </p> <p>در مجمع البیان گفته کلمه <em>زهوق</em> به معنای هلاکت و بطلان است، وقتی گفته می‌شود: <em>زهقت نفسه</em> معنایش این است که جانش بیرون آمد، گویی اینکه جانش به سوی هلاکت بیرون شد، این بود کلام صاحب مجمع، و معنای آیه روشن است<span class="footnote" rel="3" title="الدر المنثور، ج ۴، ص ۱۹۴">*</span>. </p> <p>در این آیه که رسول خدا (ص) را امر می‌کند به اینکه ظهور حق را به       <code class="page" rel="13,244"/> همه اعلام کند، و چون آیه شریفه در سیاق آیات قبلی یعنی از آیه‌ <span class="aya" rel="17_73" data-words="1-4">و إن کادوا لیفتنونک</span> تا آخر سه آیه واقع شده این معنا از آن استفاده می‌شود که منظور از آن این است که مشرکین را دلسرد نموده و اعلام کند که برای همیشه از او مایوس باشند، و یقین کنند که دیگر به هیچ وجه زورشان به آن جناب نمی‌رسد. </p> <p>باز آیه شریفه دلالت بر این دارد که هیچ وقت باطل دوام نمی‌یابد، هم چنان که در جای دیگر راجع به این معنا فرموده‌ <span class="aya" rel="14_26" data-words="1-14">و مثل کلمة خبیثة کشجرة خبیثة اجتثت من فوق الأرض ما لها من قرار</span><span class="footnote" rel="1" title="و مثل سخن ناپاک مانند درخت ناپاک است که ریشه آن نزدیک بر روی زمین است نیست مر آن را ثباتی و استحکامی سوره ابراهیم، آیه ۲۶">*</span>. </p> <h3>بحث روایتی‌ <span class="title" rel="17_73">روایاتی در ذیل آیه: <span class="aya" rel="17_73" data-words="1-4">و إن کادوا لیفتنونک...</span> که خدعه مشرکین با رسول اللَّه (صلی اللَّه علیه و آله) را حکایت می‌کند</span> </h3> <p> در مجمع البیان پیرامون سبب نزول آیه‌ <span class="aya" rel="17_73" data-words="1-8">و إن کادوا لیفتنونک عن الذی أوحینا إلیک...</span> گفته است که مشرکین به رسول خدا (ص) گفتند از بدگویی و توهین به خدایان ما و احمقانه خواندن عقاید ما دست بردار، و این اطرافیانت را که همه از طبقه فقراء و بردگان متعفن هستند از دور خود دور کن تا ما به تو نزدیک شویم، و گوش به گفتارت بدهیم، و رسول خدا (ص) از شنیدن این پیشنهاد به مسلمان شدن آنان امیدوار شد، و لذا آیات مذکور نازل گردید<span class="footnote" rel="2" title="تفسیر عیاشی، ج ۲، ص ۳۱۰، ح ۱۴۲">*</span>. </p> <p>مؤلف: در الدر المنثور هم قریب به این معنا را از ابن ابی حاتم از سعید بن نفیر روایت کرده<span class="footnote" rel="3" title="تفسیر عیاشی، ج ۲، ص ۳۰۶، ح ۱۳۲">*</span>. </p> <p>و اما روایتی که از ابن عباس آورده که گفته است امیة بن خلف و ابو جهل بن هشام و مردانی دیگر از قریش نزد رسول خدا (ص) آمده و گفتند: بیا خدایان ما را دست بکش و زیارت کن، تا ما هم به دین تو درآئیم، و چون رسول خدا (ص) از کناره‌گیری فامیلش ناراحت بود و به اسلام آنها علاقه زیادی داشت دلش به حال آنان سوخت، در نتیجه این آیه تا جمله <em>نصیرا</em> نازل شد روایت قابل اعتمادی نیست چون با ظاهر آیات نمی‌سازد، آری آیات از نزدیک شدن به رکون (میل) نهی می‌کند تا چه رسد به       <code class="page" rel="13,245"/> رکون (خود میل)<span class="footnote" rel="1" title="مجمع البیان، ج ۴، جزء ۱۵، ص ۸۲">*</span>. </p> <p>و همچنین آن روایتی که طبری و ابن مردویه از ابن عباس آورده‌اند که قبیله ثقیف به رسول خدا (ص) گفتند: یک سال به ما مهلت بده تا از قربانی‌هایی که برای خدایان ما می‌آورند استفاده کنیم، بعد از آنکه آنها را به چنگ آوردیم آن گاه مسلمان می‌شویم، و خدایان خود را خرد می‌کنیم، رسول خدا (ص) هم تصمیم گرفت چنین مهلتی به آنان بدهد، در نتیجه این آیه نازل شد<span class="footnote" rel="2" title="تفسیر عیاشی، ج ۲، ص ۳۱۴، ح ۱۵۰">*</span>. </p> <p>و همچنین روایتی که در تفسیر عیاشی از ابی یعقوب از امام صادق (ع) در تفسیر آیه آمده که فرمود: وقتی روز فتح مکه فرا رسید رسول خدا (ص) بتهایی را از مسجد بیرون ریخت که یکی از آنها بت بالای مروه بود، قریش پیغام دادند که آن بت را نشکند، رسول خدا (ص) که بسیار با حیا و نرم‌خو بود زمانی دچار شرم گشته بعدا دستور داد شکستند، و آیه شریفه در این مورد نازل شد<span class="footnote" rel="3" title="مجمع البیان، ج ۴، جزء ۱۵، ص ۸۶">*</span>. </p> <p>و نظیر آن دو روایت اخبار دیگری است قریب به همان معنا که هیچیک با ظاهر آیه سازگار نیست، آری از مقام رسول خدا (ص) به دور است که تصمیم به چنین بدعتهایی بگیرد با اینکه پروردگارش او را از نزدیک شدن به رکون و میل مختصر نهی کرده بود، تا چه رسد به اینکه تصمیم بگیرد. </p> <p>علاوه بر این، این قضایا و حوادث-اگر واقع شده باشد-بعد از هجرت و در فتح مکه واقع شده، و حال آنکه آیه مورد بحث مکی است. </p> <p>و در عیون به سند خود از علی بن محمد بن جهم از ابی الحسن رضا (ع) در ضمن سؤالات مامون روایت کرده که پرسید: معنای‌ <span class="aya" rel="9_43" data-words="1-6">عفا الله عنک لم أذنت لهم</span> چیست؟ فرمود: این آیه از باب کنایه است خداوند به پیغمبرش خطاب کرده، و لیکن منظور امت او است، و همچنین آیه‌ <span class="aya" rel="39_65" data-words="10-17">لئن أشرکت لیحبطن عملک و لتکونن من الخاسرین</span> و آیه <span class="aya" rel="17_74" data-words="2-11">لو لا أن ثبتناک لقد کدت ترکن إلیهم شیئا قلیلا</span> مامون گفت درست می‌فرمایی یا بن رسول اللَّه (ص)<span class="footnote" rel="4" title="عیون الأخبار، ج ۱، ص ۲۰۲، باب ۱۵ در ذیل حدیثی طولانی">*</span>. </p> <p>و در مجمع از ابن عباس روایت کرده که در ذیل آیه‌ <span class="aya" rel="17_75" data-words="1-2">إذا لأذقناک</span> گفته است: وقتی این آیه نازل شد رسول خدا (ص) عرض کرد: پروردگارا حتی یک چشم       <code class="page" rel="13,246"/> بر هم زدن مرا به خودم وا مگذار (الهی لا تکلنی الی نفسی طرفة عین ابدا<span class="footnote" rel="1" title="الدر المنثور، ج ۴، ص ۱۹۶">*</span>. </p> <p>و در تفسیر عیاشی از سعید بن مسیب از علی بن الحسین (ع) روایت کرده که گفت به حضورش عرض کردم: نماز چه وقت بر مسلمانان واجب شد آن طور که امروز واجب است؟ فرمود: در مدینه و بعد از قوت یافتن دعوت اسلام و وجوب جهاد بر مسلمانان، چیزی که هست آن روز به این صورت فعلی واجب نشد، بلکه هفت رکعت کمتر بود آن هفت رکعت را رسول خدا (ص) اضافه نمود، دو رکعت در ظهر و دو رکعت در عصر و یک رکعت در مغرب و دو رکعت در عشاء، ولی نماز صبح را به همان صورت که در مکه واجب شده بود گذاشت، چون در هنگام صبح ملائکه روز، در آمدن و ملائکه شب در رفتن عجله دارند، و لذا نماز صبح را برای اینکه هم آیندگان آن را با رسول خدا (ص) درک کنند و هم روندگان، به دو رکعتیش باقی گذاشت، و معنای آیه: <span class="aya" rel="17_78" data-words="11-15">إن قرآن الفجر کان مشهودا</span> همین است که هم مسلمانان آن را شاهدند و هم ملائکه شب و هم ملائکه روز<span class="footnote" rel="2" title="مجمع البیان، ج ۴، جزء ۱۵، ص ۸۴، چاپ بیروت">*</span>. </p> <h3> <span class="title" rel="17_78">روایاتی در باره واجب شدن نمازهای پنجگانه و مراد از مشهود بودن قرآن فجر (نماز صبح) در ذیل آیه: <span class="aya" rel="17_78" data-words="1-2">أقم الصلاة...</span> </span> </h3> <p> و در مجمع البیان در ذیل آیه‌ <span class="aya" rel="17_78" data-words="1-10">أقم الصلاة لدلوک الشمس إلی غسق اللیل و قرآن الفجر</span> گفته است: در این آیه وجوب نمازهای پنجگانه و اوقات آنها بیان شده، و مؤید آن روایتی است که عیاشی به سند خود از عبید بن زراره از امام صادق (ع) در ذیل این آیه روایت کرده که امام فرمود: خداوند چهار نماز واجب کرده در یک قسمت زمانی که ابتدائش اول ظهر و آخرش نصف شب است، دو تا از ظهر تا غروب، یکی قبل از دیگری و دو تا از اول غروب آفتاب تا نصف شب که آنها هم یکی قبل از دیگری است<span class="footnote" rel="3" title="مجمع البیان، ج ۴، جزء ۱۵، ص ۸۴، چاپ بیروت">*</span>. </p> <p>و در الدر المنثور است که ابن جریر از ابن مسعود روایت کرده که گفت: رسول خدا  (ص) فرمود: جبرئیل موقع دلوک آفتاب هنگام ظهر نزد من آمد و نماز را با من خواند<span class="footnote" rel="4" title="الدر المنثور، ج ۴، ص ۱۹۵">*</span>. </p> <p>و در همان کتاب است که حکیم ترمذی در کتاب نوادر الاصولش و ابن جریر و طبرانی و ابن مردویه از ابی درداء روایت کرده‌اند که گفت: رسول خدا (ص) این آیه را خواند <span class="aya" rel="17_78" data-words="11-15">إن قرآن الفجر کان مشهودا</span> و فرمود: زیرا هم ملائکه شب آن را می‌بینند و         <code class="page" rel="13,247"/> هم ملائکه روز<span class="footnote" rel="1" title="تفسیر عیاشی، ج ۲، ص ۳۱۵، ح ۱۵۱">*</span>. </p> <p>مؤلف: تفسیر مشهود بودن قرآن فجر در روایات شیعه و سنی به اینکه چون ملائکه شب آن را می‌بینند و هم ملائکه روز آن قدر در این دو طائفه بسیار است که نزدیک است به حد تواتر برسد، و در بعضی از آنها همانطور که گذشت شهادت خدا و دیدن مسلمین نیز اضافه شده است. </p> <p>و در تفسیر عیاشی از عبید بن زرارة روایت کرده که گفت: شخصی از امام صادق  (ع) از مؤمن پرسش نمود که آیا او هم شفاعت می‌کند؟ حضرت فرمود: آری، شخص دیگری از میان جمعیت عرض کرد آیا مؤمن هم محتاج شفاعت محمد (ص) هست؟ فرمود: آری برای مؤمن نیز گناهان و خطاهایی است، هیچکس نیست مگر آنکه آن روز محتاج به شفاعت محمد (ص) هست. </p> <p>راوی می‌گوید: مردی پرسید معنای کلام رسول خدا (ص) که فرمود:  من سید و سرور فرزندان آدمم ولی فخر نمی‌فروشم چیست؟ فرمود: آری او حلقه درب بهشت را می‌گیرد و بازش می‌کند آن گاه به سجده می‌افتد، خدای تعالی خطابش می‌کند که سر بردار و شفاعت کن که شفاعتت پذیرفته است، و بخواه که هر چه بخواهی به آن می‌رسی، رسول خدا (ص) سر برداشته دو باره به سجده می‌افتد، خدایش می‌فرماید: سر بردار و شفاعت کن که پذیرفته است، و بخواه که به آن خواهی رسید آن جناب سر بر می‌دارد و شفاعت می‌کند، شفاعتش پذیرفته می‌شود، درخواست می‌کند خدا هم عطایش می‌فرماید.<span class="footnote" rel="2" title="الدر المنثور، ج ۴، ص ۱۹۴">*</span> و نیز در همان کتاب از سماعة بن مهران از ابی ابراهیم (ع) روایت کرده که در ذیل آیه‌ <span class="aya" rel="17_79" data-words="8-13">عسی أن یبعثک ربک مقاما محمودا</span> فرمود: مردم روز قیامت به مقدار چهل روز سر از خاک برداشته به آفتاب دستور می‌رسد که پائین و نزدیک سر بندگان آید، به حدی که عرق سراپایشان بگیرد، و به زمین دستور می‌رسد که عرق ایشان نپذیرد، آن وقت است که همگی نزد آدم شده شفاعت می‌خواهند او ایشان را به نوح راهنمایی می‌کند، و نوح به ابراهیم و او به موسی و او به عیسی و او به رسول خدا (ص) حوالت می‌دهد، و می‌گوید بر شما باد خاتم النبیین محمد (ص)، و بالأخره محمد (ص) می‌گوید: اینکار با من. </p> <p>     <code class="page" rel="13,248"/> آن گاه راهی شده تا در بهشت آمده دق الباب می‌کند، به او می‌گویند: کیست کوبنده در؟ و خدا داناتر است رسول خدا (ص) می‌گوید: باز کنید، وقتی درب را باز می‌کنند رو به درگاه خدا نهاده به سجده می‌افتد و سر برنمی‌دارد تا به او گفته می‌شود: حرف بزن، و درخواست کن تا به دست آوری و شفاعت کن تا پذیرفته شود، پس بار دیگر به سجده می‌افتد، و مثل بار اول سر برمی‌دارد و شفاعت می‌کند، و حتی آنهایی هم که در آتش سوخته‌اند شفاعت می‌شوند، به همین جهت در روز قیامت در میان تمامی امتها شخصی موجه‌تر از رسول خدا (ص) نیست، و این است معنای کلام خدا که می‌فرماید: <span class="aya" rel="17_79" data-words="8-13">عسی أن یبعثک ربک مقاما محمودا</span><span class="footnote" rel="1" title="الدر المنثور، ج ۴، ص ۱۹۴">*</span>. </p> <p>مؤلف: و اینکه فرمود: تا آنکه شفاعت می‌کند کسانی را که در آتش سوخته‌اند، معنایش این است که بعضی از آنان شفاعت می‌شوند، و در معنای این روایت از طرق اهل سنت از رسول خدا (ص) روایاتی چند رسیده است. </p> <p>و در الدر المنثور است که بخاری و ابن جریر و ابن مردویه از ابن عمر روایت کرده‌اند که گفت: من از رسول خدا (ص) شنیدم که می‌فرمود: آفتاب آن قدر نزدیک می‌رسد که عرق تا نصف گوش می‌رسد، در این بین که مردم در این حالتند دست به دامن آدم می‌شوند او می‌گوید: این کار از من ساخته نیست، به موسی مراجعه می‌کنند او نیز همان را می‌گوید اینجا است که محمد (ص) شفاعت می‌کند، و شفاعتش پذیرفته می‌شود و خداوند میان مردم به داوری می‌پردازد، رسول خدا (ص) به طرف بهشت می‌رود و حلقه درب بهشت را می‌گیرد، آن موقع است که خداوند او را مقامی محمود می‌دهد<span class="footnote" rel="2" title="الدر المنثور، ج ۴، ص ۱۹۷">*</span>. </p> <p>و در همان کتاب است که ابن جریر و بیهقی در شعب الایمان از ابی هریره روایت می‌کند که رسول خدا (ص) فرمود: مقام محمود مقام شفاعت است<span class="footnote" rel="3" title="الدر المنثور، ج ۴، ص ۱۹۷">*</span>. </p> <p>و باز در آن کتاب از ابن مردویه از سعد بن ابی وقاص روایت کرده که گفت شخصی از رسول خدا (ص) معنای مقام محمود را پرسید، فرمود: شفاعت است<span class="footnote" rel="4" title="الدر المنثور، ج ۴، ص ۱۹۷">*</span>. </p> <p>مؤلف: روایات در این مضامین بسیار است. </p> 
