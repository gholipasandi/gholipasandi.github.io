<h2 class="sura">سوره بینه مدنی است و هشت آیه دارد </h2><h3 class="ayas">سوره البینة آیه‌های ۱ تا ۸</h3><code class="section" rel="98_1-8"/><h3>ترجمه آیات</h3> <p> <span class="trans" rel="98_0">به نام اللَّه رحمان و رحیم.  </span><span class="trans" rel="98_1">به هیچ وجه کفار، چه مشرکین و چه اهل کتاب رها نخواهند شد تا آنکه حجت نبوت خاتم الانبیاء (صلوات اللَّه علیه) و حقیقت دعوتش و قرآنش بر آنان تمام شود.  «۱» </span><span class="trans" rel="98_2">رسولی از ناحیه خدا که صحیفه‌هایی منزه از باطل را بر آنان تلاوت کند.  «۲» </span><span class="trans" rel="98_3">صحیفه‌هایی که در آنها کتابهایی گرانبها هست.  «۳» </span><span class="trans" rel="98_4">و اگر اهل کتاب دعوت او را نپذیرفتند و از مسلمانان جدا و متفرق گشتند باری بعد از تمامیت حجت علیه شان جدا شدند. <code class="page" rel="20,570"/> «۴» </span><span class="trans" rel="98_5"> با اینکه رسالت این رسول جز این نبود که به مشرکین و اهل کتاب بفهماند از طرف خدا مامورند اللَّه تعالی را به عنوان یگانه معبود خالصانه بپرستند و چیزی را شریک او نسازند و نماز را بپا داشته زکات را بدهند و دین قیم هم همین است.  «۵» </span><span class="trans" rel="98_6">از اهل کتاب و مشرکین، آنها که کافر شدند در آتش جهنم خواهند بود آن هم برای همیشه و ایشان بدترین خلق خدایند.  «۶» </span><span class="trans" rel="98_7">و کسانی که ایمان آورده اعمال صالح کردند ایشان بهترین خلق خدایند.  «۷» </span><span class="trans" rel="98_8">جز ایشان نزد پروردگارشان عبارت است از بهشت‌های عدن که نهرها در زیر درختانش روان است و ایشان تا ابد در آنند در حالی که خدا از ایشان راضی و ایشان هم از خدا راضی باشند این سرنوشت کسی است که از پروردگارش بترسد.  «۸» </span></p>           <h3>بیان آیات‌ <span class="title" rel="98_1">تفسیر آیه: <span class="aya" rel="98_1" data-words="1-7">لم یکن الذین کفروا من أهل الکتاب...</span> که گفته شده از مشکل ترین آیات قرآنی است</span> </h3> <p> این سوره رسالت محمد بن عبد اللَّه خاتم النبیین (صلوات اللَّه علیه) را برای عوام از اهل کتاب و مشرکین مسجل می‌کند، و به عبارتی ساده‌تر برای عموم اهل ملت و غیر اهل ملت و باز ساده‌تر بگویم: برای عموم بشر تسجیل می‌کند، و می‌فهماند که آن جناب از ناحیه خدا به سوی عموم بشر گسیل شده، و این عمومیت رسالت آن جناب مقتضای سنت الهی، یعنی سنت هدایت است، همان سنتی که آیات زیر بر آن اشاره دارد، و می‌فرماید: <span class="aya" rel="76_3" data-words="1-8">إنا هدیناه السبیل إما شاکرا و إما کفورا</span><span class="footnote" rel="1" title="ما راه را به او نمایاندیم خواه شاکر باشد و خواه کفران کند سوره انسان، آیه ۳">*</span>، <span class="aya" rel="35_24" data-words="7-14">و إن من أمة إلا خلا فیها نذیر</span><span class="footnote" rel="2" title="هیچ امتی نبوده مگر آنکه هدایت‌گری بیم‌رسان در آن بوده است سوره فاطر، آیه ۲۴">*</span> و به بیانی که ان شاء اللَّه به زودی می‌آید بر عمومیت دعوت آن جناب استدلال کرده، به اینکه دعوت آن حضرت متضمن صلاح مجتمع انسانی است، عقاید و اعمال افراد و جوامع را صالح می‌سازد، و این سوره هم با نزول در مکه می‌سازد و هم نزول در مدینه، هر چند که از نظر سیاق به مدنی بودن شبیه‌تر است. </p> <p> <span class="aya" rel="98_1" data-words="1-13">لم یکن الذین کفروا من أهل الکتاب و المشرکین منفکین حتی تأتیهم البینة</span> آیات این سوره در سیاقی است که به قیام حجت علیه کافران به دعوت اسلامی اشاره می‌کند، چه از اهل کتاب و چه مشرکین، و نیز علیه عده‌ای از اهل کتاب که بعد از آمدن حجت به خاطر اختلافهای ناشی از منیت حجت خدا را رها کردند. و با در نظر داشتن این     <code class="page" rel="20,571"/> سیاق از ظاهر آیات بر می‌آید که منظور اشاره به این معنا است که رسول خدا (ص) از مصادیق حجت بینه‌ای است که علیه مردم قیام شده، و سنت الهی که در بندگان جاری است اقتضا کرده این حجت قائم گشته، و این رسول مبعوث شود، چون سنت جاری خدا ایجاب می‌کرد بینه و حجت روشنگرش به سوی این طوایف نیز بیاید، همانطور که به طوایف و اقوام گذشته قبل از اختلافشان همین اقتضا را کرد و بر ایشان حجت فرستاد، چیزی که هست خودشان از آن حجت استفاده نکردند، و با یکدیگر اختلاف راه انداختند. </p> <p>بنا بر این، مراد از جمله‌ <span class="aya" rel="98_1" data-words="3-4">الذین کفروا</span> در آیه شریفه، همه کافران از دعوت اسلامی است، چه از اهل کتاب و چه مشرکین، و کلمه <em>من</em> در جمله‌ <span class="aya" rel="98_1" data-words="5-7">من أهل الکتاب</span> تبعیض را می‌رساند، نه تبیین را، و کلمه <em>و المشرکین</em> عطف است بر کلمه <em>اهل الکتاب</em> ، و مراد از <em>مشرکین</em> ، غیر اهل کتاب است، حال چه بت‌پرست باشند، و چه اصناف دیگر مشرکین. </p> <p>و <span class="phrase">کلمه <em rel="fa_98_1_10-10" data-sentence="5:737">منفکین</em> از ماده انفکاک است، که به معنای جدایی دو چیز است که به شدت به هم متصل بوده‌اند، و مراد از آن-به طوری که از جمله‌ <span class="aya" rel="98_1" data-words="11-13">حتی تأتیهم البینة</span> استفاده می‌شود-جدا شدن از مقتضای سنت هدایت و بیان است، گویا سنت الهی دست بردار از آنان نبوده، تا حجت و بینه بیاید، همین که آمد آن وقت رهاشان می‌کند، و به حال خودشان واگذار می‌کند، هم چنان که در جای دیگر به این معنا اشاره نموده می‌فرماید: <span class="aya" rel="9_115" data-words="1-14">و ما کان الله لیضل قوما بعد إذ هداهم حتی یبین لهم ما یتقون</span><span class="footnote" rel="1" title="خدا هرگز چنین نبوده که قومی را بعد از آنکه هدایت کرده گمراه کند، مگر بعد از آنکه آنچه باعث تقوای آنان می‌شود برایشان بیان کرده باشد سوره توبه، آیه ۱۱۵">*</span>.</span> </p> <p> <span class="aya" rel="98_1" data-words="11-13">حتی تأتیهم البینة</span> <span class="phrase">-این جمله به همان معنای ظاهریش معنای می‌شود، یعنی منظور از کلمه <em rel="fa_98_1_12-12" data-sentence="64:79">تاتیهم</em> که صیغه مضارع است همان آینده است، و کلمه <em>بینة</em> به معنای دلیل روشن است.</span> و معنای آیه شریفه این است که: خدای تعالی کسانی را که به رسالت و یا دعوت رسول خدا (ص) کافر شدند، و یا به قرآن کفر ورزیدند، رها نخواهد کرد، تا آنکه بینه و دلیل روشن که همان رسول خدا (ص) است برای آنان بیاید،  (و ساده‌تر آنکه خدای تعالی دست از هدایت این کفار بر نمی‌دارد تا زمانی که حجت بر آنان تمام شود، و خودشان یقین کنند که محمد (ص) رسول خدا است، و راست می‌گوید، و لجاج و عناد وادار به کفرشان ساخته). </p> <p>   <code class="page" rel="20,572"/> و اما مفسرین در تفسیر آیه و معانی کلمات آن اختلافی عجیب به راه انداخته‌اند، به طوری که بعضی<span class="footnote" rel="1" title="روح المعانی، ج ۳۰، ص ۲۰۲ به نقل از واحدی">*</span> از آنان-آن طور که می‌گویند-گفته‌اند: این آیه از مشکل‌ترین آیات قرآن است، هم از نظر نظم و هم از نظر تفسیر. </p> <p>ولی معنایی که ما برای آیه کردیم با سیاق آیات سوره سازگار است، و هیچ تناقضی بین مفردات و جمله‌های آن رخ نمی‌دهد، و از خوانندگان هر کس بخواهد به طور مفصل به آن قیل و قالها واقف شود باید به تفاسیر مطول مراجعه کند. </p> <p><code class="aya" rel="98_2"/> <span class="aya" rel="98_2-3" data-words="1-9">رسول من الله یتلوا صحفا مطهرة، فیها کتب قیمة</span> این آیه بیانگر معنای بینه است، می‌فرماید: منظور از بینه، محمد رسول اللَّه (ص) است و این معنا به طور قطع از سیاق استفاده می‌شود. </p> <p>و <span class="phrase">کلمه <em rel="fa_98_2_5-5" data-sentence="5:559">صحف</em> جمع صحیفه است، که به معنای هر چیزی است که در آن می‌نویسند (از قبیل کاغذ، و لوح‌های سنگی و فلزی و امثال آن) و منظور در اینجا اجزایی است که از قرآن کریم نازل شده بود، و در کلام خدای تعالی اطلاق صحف بر اجزای کتابهای آسمانی، و از آن جمله خود قرآن کریم مکرر آمده، از آن جمله فرموده: <span class="aya" rel="80_13-16" data-words="1-9">فی صحف مکرمة، مرفوعة مطهرة، بأیدی سفرة، کرام بررة</span><span class="footnote" rel="2" title="در الواح پر ارزشی ثبت است الواحی و الا قدر و پاکیزه به دست سفیرانی است و الا مقام و فرمانبردار و نیکوکار سوره عبس، آیات ۱۳-۱۶">*</span>.</span> </p> <p>و مراد از اینکه فرموده: می‌خواند صحفی مطهره را این است که اجزای قرآن از لوث باطل پاک است، و شیطان در آن دست نینداخته، و این معنا نیز در قرآن کریم مکرر آمده که خدای تعالی قرآن را از مداخله شیطانها حفظ می‌کند، از آن جمله فرموده: <span class="aya" rel="56_79" data-words="1-4">لا یمسه إلا المطهرون</span><span class="footnote" rel="3" title="جز پاکان کسی با آن تماس ندارد سوره واقعه، آیه ۷۹">*</span>. </p> <h3> <span class="title" rel="98_3">موارد استعمال واژه <em>کتاب</em> و مراد از اینکه فرمود در صحف مطهره‌ای که پیامبر (صلی اللَّه علیه و آله و سلم) تلاوت می‌کند <span class="aya" rel="98_3" data-words="2-3">کتب قیمة</span> هست</span> </h3> <p> <code class="aya" rel="98_3"/>و در جمله‌ <span class="aya" rel="98_3" data-words="1-3">فیها کتب قیمة</span> منظور از <em>کتب</em> که جمع کتاب است جرم کتاب نیست، بلکه منظور مکتوب و مطالبی است که در کتاب نوشته شده، و کلمه <em>کتاب</em> ، هم بر کاغذ و لوحهای مختلف اطلاق می‌شود و هم بر کلمات و الفاظ نوشته شده‌ای که نقوش حک شده و یا با قلم سیاه شده، از آن الفاظ حکایت می‌کند، و چه بسا بر معانی آن الفاظ هم اطلاق شود، به این اعتبار که آن معانی به وسیله الفاظ حکایت شده، و نیز بر حکم حاکم و قضای رانده شده نیز اطلاق می‌گردد، مثلا می‌گویند: کتب علیه کذا- بر فلانی چنین       <code class="page" rel="20,573"/> نوشتند یعنی حکم کردند که باید چنین و چنان کند، در قرآن هم آمده که: <span class="aya" rel="2_183" data-words="5-7">کتب علیکم الصیام</span><span class="footnote" rel="1" title="روزه بر شما نوشته شده، یعنی حکمش صادر شده سوره بقره، آیه ۱۸۳">*</span>، و نیز فرموده: <span class="aya" rel="2_216" data-words="1-3">کتب علیکم القتال</span><span class="footnote" rel="2" title="جهاد در راه خدا بر شما مقرر شد سوره بقره، آیه ۲۱۶">*</span>، و ظاهرا مراد از کتبی که در صحف است همین معنای آخر باشد، یعنی احکام و قضایایی الهی باشد، که در مورد اعتقادات‌ و اعمال صادر شده است، دلیلش توصیف کتاب است به صفت <em>قیمه</em> ، چون کلمه <em>قیمه</em> از قیام کردن به امر خیری، و حفظ و مراعات مصلحت آن، و ضمانت سعادت آن است، هم چنان که در قرآن کریم در مورد دین استعمال شده، آنجا که فرموده: <span class="aya" rel="12_40" data-words="21-28">أمر ألا تعبدوا إلا إیاه ذلک الدین القیم</span><span class="footnote" rel="3" title="دستور فرموده تا بجز او را نپرستید، دین قیم هم همین است سوره یوسف، آیه ۴۰">*</span>، یعنی دینی که خدا آن را حفظ می‌کند، و بقایش را ضمانت کرده است، و معلوم است که صحف آسمانی قیم‌اند، چون امر مجتمع انسانی را بپا می‌دارند، و با دستورات و احکام و قضایایی که متعلق به عقاید و اعمال است مصالح بشر را حفظ می‌کنند. </p> <p>پس معنای آیه مورد بحث این می‌شود که آن حجت و بینه روشنی که از ناحیه خدای تعالی برای آنان آمده، عبارت است از رسولی از ناحیه خدا، که برای مردم صحف آسمانی پاک را می‌خواند، پاک از پلیدی باطل، صحفی که در آن احکام و قضایایی است قائم به امر مجتمع انسانی، و اداره کننده آن به بهترین وجه، و حافظ مصالح آن. </p> <p><code class="aya" rel="98_4"/> <span class="aya" rel="98_4" data-words="1-12">و ما تفرق الذین أوتوا الکتاب إلا من بعد ما جاءتهم البینة</span> آیه اول سوره که می‌فرمود: ما دست بردار از کفار اهل کتاب و مشرکین نیستیم تا حجت بر آنان تمام شود ، به کفرشان به نبوت رسول خدا (ص) و کتاب او، که متضمن دعوت حق او است اشاره می‌کرد، و آیه مورد بحث به اختلافی که قبل از دعوت اسلامی داشتند اشاره می‌کند، و در قرآن کریم در چند جا به این اختلاف اشاره شده، از آن جمله می‌فرماید: <span class="aya" rel="3_19" data-words="6-19">و ما اختلف الذین أوتوا الکتاب إلا من بعد ما جاءهم العلم بغیا بینهم</span><span class="footnote" rel="4" title="اهل کتاب اختلاف نکردند مگر بعد از آنکه حجت برایشان تمام شد، و به حقیقت دعوت یقین پیدا کردند، ولی دشمنی موجود در بین خودشان نگذاشت آن را بپذیرند سوره آل عمران، آیه ۱۹">*</span>، و از این قبیل آیاتی دیگر. </p> <p>و منظور از آمدن بینه برای کفار همان بیانات کتب انبیای گذشته‌ای است که در کتبشان آمده بود، و یا کلام انبیای آنان در توضیح و تفسیر بیان الهی است، هم چنان که در آیه         <code class="page" rel="20,574"/> زیر بینه را به همین دو قسم بیان تفسیر نموده، می‌فرماید: <span class="aya" rel="43_63-65" data-words="1-34">و لما جاء عیسی بالبینات قال قد جئتکم بالحکمة و لأبین لکم بعض الذی تختلفون فیه فاتقوا الله و أطیعون، إن الله هو ربی و ربکم فاعبدوه هذا صراط مستقیم، فاختلف الأحزاب من بینهم</span><span class="footnote" rel="1" title="و چون بعثت عیسی برای روشنگری و بیان بود، به مردم خود گفت: من برای شما حکمت آوردم، تا برایتان بیان کنم پاره‌ای از آنچه رای که مورد اختلاف شما است، پس از خدا پروا نموده مرا اطاعت کنید، و بدانید که اللَّه تعالی تنها رب من و رب شما است، پس تنها او رای بپرستید، که این است صراط مستقیم، ولی گروه‌ها در بین خود اختلاف کردند سوره زخرف، آیه ۶۲-۶۵">*</span>. </p> <p>در اینجا ممکن است این سؤال پیش آید که: چرا در آیه مورد بحث متعرض اختلاف اهل کتاب در مذاهب خود شد، ولی اختلاف و تفرقه مشرکین و اعراضشان از دین توحید و انکارشان مساله رسالت را متعرض نگردید؟ </p><h3> <span class="title" rel="98_4">بیان اینکه کتب آسمانی برای عموم بشر آورده شده و آیه: <span class="aya" rel="98_4" data-words="1-6">و ما تفرق الذین أوتوا الکتاب...</span> حکایت حال مشرکین نیز هست</span> </h3> <p> در پاسخ می‌گوییم: بعید نیست جمله‌ <span class="aya" rel="98_4" data-words="1-6">و ما تفرق الذین أوتوا الکتاب</span>، شامل مشرکین هم بشود، چون در آیه مورد بحث می‌توانست بفرماید: و ما تفرق اهل الکتاب الا من بعد... ، ولی به جای جمله <em>اهل الکتاب</em> جمله‌ <span class="aya" rel="98_4" data-words="4-6">الذین أوتوا الکتاب</span> را آورد، و تفاوت بین این دو تعبیر بر کسی پوشیده نیست، چون تعبیر اهل کتاب در عرف قرآن تنها شامل یهود و نصاری و صابئان و مجوسیان، و یا تنها یهود و نصاری می‌شود. ولی تعبیر دوم یعنی آنان که کتاب برایشان نازل شده ، شامل مشرکین هم می‌شود، چون کتاب خدا برای عموم بشر نازل شده، و در قرآن کریم تصریح فرموده به اینکه خدای تعالی در اولین روز تشکیل اجتماع بشری، و بروز اختلافهای حیوانی در بینشان کتاب برای آنان نازل کرد، یعنی شریعت و قانونی بر ایشان تشریع کرد تا در اختلافهایی که در امور زندگی و حیوانیشان رخ می‌دهد حکومت کند، ولی بشر بعد از آمدن شریعت هم آن اختلافهای قبلی را در شریعت خدا سرایت دادند، با اینکه حق برایشان روشن شده و حجت بر آنان تمام گشته بود، پس به حکم این آیات، عموم بشر مشمول کتب آسمانی بوده و هستند، چیزی که هست در اثر اختلاف (ناشی از پیروی هوای نفس)، بشر چند طایفه شدند، بعضی‌ها به کلی فراموش کردند که کتابی از ناحیه آفریدگارشان برایشان نازل شده، و بعضی دیگر این معنا را از یاد نبردند و لیکن هوای نفس را در دین خدا رخنه داده، به دینی تحریف شده متدین شدند، طایفه‌ای دیگر دین خدا را بدون کم و کاست حفظ کرده، بدان متدین شدند، اینک یکی از آن آیات از نظر خواننده می‌گذرد: <span class="aya" rel="2_213" data-words="1-35">کان الناس أمة واحدة فبعث الله النبیین مبشرین و منذرین و أنزل معهم الکتاب بالحق لیحکم بین الناس فیما اختلفوا فیه و ما اختلف فیه إلا الذین أوتوه من بعد ما جاءتهم البینات بغیا بینهم</span>   <code class="page" rel="20,575"/><span class="footnote" rel="1" title="مردم قبل از بعثت انبیاء همه یک جور بودند،  (اختلاف شیرازه زندگیشان را گسیخت)، و لذا خدای تعالی پیامبران مبشر و منذر را مبعوث نموده، با ایشان کتابهای به حقی نازل کرد، تا در بین مردم در آنچه اختلاف می‌کردند داوری کند، و این امت واحده متفرق و دسته دسته نشدند مگر همانهایی که کتاب برایشان نازل شد، و مگر بعد از آنکه حجت برایشان تمام شد، و اختلاف نکردند مگر به انگیزه دشمنی که بین خود داشتند سوره بقره، آیه ۲۱۳">*</span>، که تفسیرش گذشت. </p> <p>و در این معنا است آیه‌ای دیگر که می‌فرماید: <span class="aya" rel="2_253" data-words="1-4">تلک الرسل فضلنا بعضهم</span>... <span class="aya" rel="2_253" data-words="25-48">و لو شاء الله ما اقتتل الذین من بعدهم من بعد ما جاءتهم البینات و لکن اختلفوا فمنهم من آمن و منهم من کفر</span><span class="footnote" rel="2" title="اینها رسولان بودند که ما بعضی را بر بعضی برتری دادیم و اگر خدا می‌خواست می‌توانست کاری کند که مردم بعد از انبیا و بعد از تمامیت حجت بر آنان به جان هم نیفتند، ولی اختلاف کردند، بعضی ایمان آوردند و برخی کافر شدند سوره بقره، آیه ۲۵۳-۲۵۴">*</span>. </p> <p>و کوتاه سخن اینکه: جمله‌ <span class="aya" rel="98_4" data-words="4-6">الذین أوتوا الکتاب</span> اعم از اهل کتاب است، و بنا بر این، جمله‌ <span class="aya" rel="98_4" data-words="1-6">و ما تفرق الذین أوتوا الکتاب...</span> شامل مشرکین می‌شود، همانطور که شامل اهل کتاب می‌شود. </p> <p><code class="aya" rel="98_5"/> <span class="aya" rel="98_5" data-words="1-10">و ما أمروا إلا لیعبدوا الله مخلصین له الدین حنفاء...</span> ضمیر در جمله <em>امروا</em> به همان‌ <span class="aya" rel="98_1" data-words="3-9">الذین کفروا من أهل الکتاب و المشرکین</span> بر می‌گردد، می‌فرماید: رسالت رسول اسلام ( ص) و <span class="aya" rel="98_3" data-words="2-3">کتب قیمة</span> که در صحف وحی است این کفار از اهل کتاب و مشرکین را امر نمی‌کند مگر به عبادت خدای تعالی، به قید اخلاص در دین، پس باید که چیزی را شریک او نگیرند. </p> <p><span class="phrase">کلمه <em rel="fa_98_5_10-10" data-sentence="5:341">حنفاء</em> حال است از ضمیر جمع در <em>لیعبدوا</em> ، و این کلمه جمع حنیف است، که از ماده حنف است که به معنای متمایل شدن و انحراف از دو حالت افراط و تفریط به سوی حالت اعتدال است، و خدای تعالی اسلام را بدین جهت دین حنیف خوانده که خلق را دستور می‌دهد به اینکه در تمامی امور حد وسط و حالت اعتدال را از دست ندهند، و از انحراف به سوی افراط و تفریط بپرهیزند.</span> </p> <p>و جمله‌ <span class="aya" rel="98_5" data-words="11-16">و یقیموا الصلاة و یؤتوا الزکاة</span> از باب ذکر خاص بعد از عام، و یا ذکر جزء بعد از کل است، که در مواردی صورت می‌گیرد، که گوینده به آن فرد خاص عنایت بیشتری دارد، در اینجا نیز خدای تعالی بعد از ذکر کلی عبادت، نماز و زکات را ذکر کرد، چون این     <code class="page" rel="20,576"/> دو عبادت از ارکان اسلامند، یکی توجه عبودی خاصی است به درگاه خدای تعالی، و دیگری انفاق مال است در راه رضای او. </p> <h3> <span class="title" rel="98_5">توضیح اینکه از آیه: <span class="aya" rel="98_5" data-words="17-20">و ذلک دین القیمة</span> استفاده می‌شود که دین توحید قائم به امر مجتمع بشری و حافظ مصالح حیاتشان است و رسالت پیامبر اسلام (صلی اللَّه علیه و آله و سلم) شامل عموم بشر می‌شود</span> </h3> <p> <span class="aya" rel="98_5" data-words="17-20">و ذلک دین القیمة</span> -یعنی این است دین کتب قیمه-مفسرین چنین معنا کرده‌اند. و مراد از <span class="aya" rel="98_3" data-words="2-3">کتب قیمة</span> اگر همه کتابهای آسمانی یعنی کتاب نوح و پایین‌تر از او از سایر انبیا (ع) باشد، معنای جمله این می‌شود که: این دعوت محمدی که بشر به پذیرفتن آن مامور شده، دینی است که در همه کتابهای قیم آسمانی مکلف بدان بودند، و دین نوظهوری نیست، چون دین خدا همواره یکی بوده، پس بناچار باید به آن بگروند، برای اینکه قیم است. </p> <p>و اگر مراد از کتب قیمه، معارفی است که رسول خدا (ص) از صحف مطهره برای آنان خوانده، معنای آیه چنین می‌شود که: مردم در دعوت اسلامی مامور نشده‌اند مگر به احکام و قضاهایی قیم، احکام و قضایایی که مصالح جامعه انسانی را تامین می‌کند، پس با در نظر گرفتن این معنا بر مردم واجب است به این دعوت ایمان آورده، و به این دین متدین شوند. </p> <p>پس آیه شریفه به هر حال اشاره دارد به اینکه دین توحید (که قرآن کریم متضمن آن است، قرآنی که مصدق کتب آسمانی قبل از خویش و به حکم آیه 48 از سوره مائده مهیمن و ما فوق آنها است)، با دستوراتی که به مجتمع بشری می‌دهد قائم به امر آنان و حافظ مصالح حیاتشان است، هم چنان که آیه زیر این معنا را با وافی‌ترین بیان خاطرنشان ساخته، می‌فرماید: <span class="aya" rel="30_30" data-words="1-17">فأقم وجهک للدین حنیفا فطرت الله التی فطر الناس علیها لا تبدیل لخلق الله ذلک الدین القیم</span><span class="footnote" rel="1" title="روی دل خود به سوی دین کن (در حالی که از تمایل به افراط و تفریط پرهیز کرده، و متمایل به راه وسط باشی) که فطرت خدا همین است، فطرتی که خدا مردم را بر آن فطرت خلق کرده، و در خلقت خدا تبدیلی نیست این است دین قیم سوره روم، آیه ۳۰">*</span>. </p> <p>و با این آیه بیان عمومیت رسالت رسول خدا (ص) و شمول و فراگیری دعوت اسلامی عموم بشر را، تکمیل می‌شود، پس اینکه فرمود: <span class="aya" rel="98_1" data-words="1-9">لم یکن الذین کفروا من أهل الکتاب و المشرکین...</span>، اشاره می‌کند به اینکه از نظر سنت هدایت الهی، بر خدای تعالی است که همه عالم را هدایت نموده، لازم است حجتش را بر هر کسی که کافر شده و دعوت او را نپذیرفته تمام کند، چه کافر از اهل کتاب و چه از مشرکین، گو اینکه در روز نزول آیه کفار از اهل کتاب و از مشرکین بعضی از کفار بودند نه همه آنان ولی این معنا را   <code class="page" rel="20,577"/> به طور قطع می‌دانیم که در تعلق دعوت فرقی میان بعضی با بعض دیگر نیست، اگر در عصر نزول متعلق به بعضی شده، باید که متعلق به کل کفار هم بشود. </p> <p>و جمله‌ <span class="aya" rel="98_2" data-words="1-3">رسول من الله</span> اشاره دارد به اینکه آن بینه عبارت است از محمد (ص) و جمله‌ <span class="aya" rel="98_4" data-words="1-3">و ما تفرق...</span> اشاره دارد به اینکه تفرقه و کفری که در سابق نسبت به حق داشتند نیز بعد از آمدن بینه بوده. </p> <p>و جمله‌ <span class="aya" rel="98_5" data-words="1-6">و ما أمروا إلا لیعبدوا الله...</span> می‌فهماند که آنچه بدان دعوت شده‌اند، و مامور به آن گشته‌اند، دینی است قیم، که مصالح اجتماع بشریشان را تامین می‌کند، پس بر همه آنان لازم است به آن دین ایمان آورند و کفر نورزند. </p> <h3> <span class="title" rel="98_1 98_2 98_3 98_4 98_5 98_6 98_7 98_8">بهترین مردم و بدترین مردم</span> </h3> <p> <code class="aya" rel="98_6"/> <span class="aya" rel="98_6" data-words="1-17">إن الذین کفروا من أهل الکتاب و المشرکین فی نار جهنم خالدین فیها أولئک هم شر البریة</span> بعد از آنکه از اشاره به کفرشان به بینه‌ای که به موجب سنت الهی برایشان آمده بود، فارغ شد، و نیز بعد از آنکه بیان کرد که دین قیم به چه چیز دعوت می‌کند، شروع کرد به انذار و تهدید کفار، و وعده به مؤمنین. و کلمه <em>بریه</em> به معنای خلق است، می‌فرماید کسانی که از اهل کتاب و مشرکین به این بینه کافر شدند، در آتش جهنم و به طور دائم خواهند بود، این گونه افراد بدترین خلق خدایند (چون نعمت هدایت بالاترین نعمت‌های الهی است، و کفران آن بدترین کفرانها است). </p> <p><code class="aya" rel="98_7"/> <span class="aya" rel="98_7" data-words="1-10">إن الذین آمنوا و عملوا الصالحات أولئک هم خیر البریة</span> در این آیه خیریت را منحصر در مؤمنین کرده، که اعمال صالح می‌کنند، هم چنان که در آیه قبلی شریت را منحصر در کفار می‌کرد،  (و این انحصار از آوردن ضمیر <em>هم</em> استفاده می‌شود، چون اگر فرموده بود: <em>اولئک شر البریة</em> معنایش این می‌شد که ایشان بدترین خلقند، و این منافات نداشت با اینکه اشخاص دیگری هم بدترین خلق باشند، ولی عبارتی که در آیه آمده معنایش این است که ایشان، آری ایشانند بدترین خلق). </p> <p><code class="aya" rel="98_8"/> <span class="aya" rel="98_8" data-words="1-3">جزاؤهم عند ربهم</span>... <span class="phrase"><span class="aya" rel="98_8" data-words="19-22">ذلک لمن خشی ربه</span> کلمه <em rel="fa_98_8_5-5" data-sentence="76:469">عدن</em> به معنای استقرار و ثبات است، پس جنات عدن به معنای بهشت‌های خالد و جاودانه است، و توصیف دوباره‌اش به اینکه خیر البریة در آن بهشت‌ها خالدند و ابدا خالدند تاکید همان جاودانگی است، که اسم <em rel="fa_98_8_5-5" data-sentence="314:272">عدن</em> بر آن دلالت داشت <span class="aya" rel="98_8" data-words="13-15">رضی الله عنهم</span> -خدا از ایشان راضی است، و رضایت خدا از صفات فعل خداست و مصداق و مجسم آن همان ثوابی است که به ایشان عطا می‌کند، تا جزای ایمان و<code class="page" rel="20,578"/> اعمال صالحشان باشد.</span> </p> <p> <span class="aya" rel="98_8" data-words="19-22">ذلک لمن خشی ربه</span> -این جمله علامت بهشتیان و آنان که به سعادت آخرت می‌رسند را بیان می‌کند، می‌فرماید: علامت خیر البریه و آنهایی که به جنات عدن می‌رسند این است که از پروردگار خود ترس دارند. در جای دیگر هم فرموده: <span class="aya" rel="35_28" data-words="11-16">إنما یخشی الله من عباده العلماء</span><span class="footnote" rel="1" title="تنها علماء هستند که از خدا می‌ترسند سوره فاطر، آیه ۲۸">*</span>، پس علم به خدا خشیت از خدا را به دنبال دارد، و خشیت از خدا هم ایمان به او را به دنبال دارد، یعنی کسی که از خدا می‌ترسد، قهرا در باطن قلبش ملتزم به ربوبیت و الوهیت او است، و در ظاهر هم ملازم با اعمال صالح است. </p> <p>این را هم بدان که مفسرین در تفسیر مفردات این آیات به شدت اختلاف کرده، اقوالی بسیار دارند که چون فایده‌ای در تعرض آنها نبود از نقل آنها و پاسخ دادن و اشکال کردن به آنها صرفنظر شد، خواننده می‌تواند به تفسیرهای مطول مراجعه نماید. </p> <h3>بحث روایتی‌ <span class="title" rel="98_7 98_1 98_2 98_3 98_4 98_5 98_6 98_8"> (چند روایت در باره اینکه مراد از خیر البریه-بهترین مردم  امیر المؤمنین (علیه السلام) و شیعیان اویند) </span> </h3> <p> در تفسیر قمی در روایت ابی الجارود از امام ابی جعفر (ع) آمده که فرمود: منظور از کلمه <em>بینة</em> رسول خدا (ص) محمد (صلوات اللَّه علیه) است<span class="footnote" rel="2" title="تفسیر قمی، ج ۲، ص ۴۳۲">*</span>. </p> <p>و در الدر المنثور است که ابن مردویه از عایشه روایت کرده که گفت: به رسول خدا  (ص) عرضه داشتم: یا رسول اللَّه گرامی‌ترین خلق نزد خدای عز و جل کیست؟ فرمود: ای عایشه مگر آیه شریفه‌ <span class="aya" rel="98_7" data-words="1-10">إن الذین آمنوا و عملوا الصالحات أولئک هم خیر البریة</span> را نمی‌خوانی<span class="footnote" rel="3" title="الدر المنثور، ج ۶، ص ۳۷۹">*</span>. </p> <p>و در همان کتاب است که ابن عساکر از جابر بن عبد اللَّه روایت کرده که گفت: نزد رسول خدا (ص) بودیم که علی (ع) از راه رسید، رسول خدا  (ص) فرمود: به آن خدایی که جانم به دست او است، این مرد و پیروانش (شیعیانش) تنها و تنها رستگاران در قیامتند، آن گاه این آیه نازل شد: <span class="aya" rel="98_7" data-words="1-10">إن الذین آمنوا و عملوا الصالحات أولئک هم خیر البریة</span>، از وقتی که این آیه نازل شد اصحاب رسول خدا       <code class="page" rel="20,579"/> (ص) هر وقت علی را می‌دیدند که دارد می‌آید می‌گفتند: <span class="aya" rel="98_7" data-words="9-10">خیر البریة</span> آمد<span class="footnote" rel="1" title="الدر المنثور، ج ۶، ص ۳۷۹">*</span>. </p> <p>مؤلف: الدر المنثور این معنا را از ابن عدی از ابن عباس نیز نقل کرده، و نیز از این مردویه آورده<span class="footnote" rel="2" title="الدر المنثور، ج ۶، ص ۳۷۹">*</span>. </p> <p>و <span class="phrase">نیز تفسیر برهان آن را از موفق بن احمد-در کتاب المناقبش-از یزید بن شراحیل انصاری کاتب علی (ع) از آن جناب روایت کرده و در عبارت یزید بن شراحیل چنین آمده: من از علی شنیدم می‌فرمود: رسول خدا (ص) از دنیا می‌رفت در حالی که سر آن جناب را به سینه‌ام تکیه داده بودم، در آن حال فرمود: یا علی مگر نشنیدی کلام خدای عز و جل را که می‌فرماید: <span class="aya" rel="98_7" data-words="1-10">إن الذین آمنوا و عملوا الصالحات أولئک هم خیر البریة</span>، این <em rel="fa_98_7_9-10" data-sentence="439:214">خیر البریة</em> شیعیان تواند، موعدم و موعد شما حوض است، وقتی که تمامی امت‌ها برای حساب جمع می‌شوند، شیعیان تو بنام و لقب پیشانی سفیدان خوانده می‌شوند<span class="footnote" rel="3" title="تفسیر البرهان، ج ۴، ص ۴۹۲، ح ۱۵">*</span>.</span> </p> <p>و در مجمع البیان از مقاتل بن سلیمان از ضحاک از ابن عباس روایت کرده که در تفسیر کلمه‌ <span class="aya" rel="98_7" data-words="8-10">هم خیر البریة</span> گفته است: این آیه شریفه در باره علی و اهل بیتش نازل شده<span class="footnote" rel="4" title="مجمع البیان، ج ۱۰، ص ۵۲۴">*</span>. </p> 
