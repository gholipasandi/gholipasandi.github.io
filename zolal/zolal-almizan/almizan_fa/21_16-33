<h3 class="ayas">سوره الأنبیاء آیه‌های ۱۶ تا ۳۳</h3><code class="section" rel="21_16-33"/><h3>ترجمه آیات</h3> <p> <span class="trans" rel="21_16">آسمانها و زمین و هر چه را که میان آن دو است به بازی نیافریده‌ایم.  «۱۶» </span><span class="trans" rel="21_17">اگر بازی‌گر بودیم و می‌خواستیم بازیچه‌ای بگیریم آن را از نزد خویش می‌گرفتیم.  «۱۷» </span><span class="trans" rel="21_18">نه اینطور نیست، بلکه حق را به روی باطل می‌کوبیم تا درهمش بشکند و یکباره نابود شود، وای بر شما از این وصف که می‌کنید.  «۱۸» </span><span class="trans" rel="21_19">هر که در آسمانها و زمین است متعلق به او است، فرشتگان که نزد او هستند از عبادتش استکبار نمی‌کنند و خسته نمی‌شوند.  «۱۹» </span><span class="trans" rel="21_20">شب و روز تسبیح می‌گویند و سستی به خود راه نمی‌دهند.  «۲۰» </span><span class="trans" rel="21_21">آیا از زمین خدایانی گرفته‌اید که حیات دوباره می‌دهد.  «۲۱» </span><span class="trans" rel="21_22">اگر در آسمان و زمین خدایانی جز خدای یکتا بود تباه می‌شدند، پروردگار عرش از آنچه وصف می‌کنند منزه است.  «۲۲» </span><span class="trans" rel="21_23">خدا از آنچه می‌کند بازخواست نمی‌شود ولی آنان بازخواست خواهند شد.  «۲۳» </span><span class="trans" rel="21_24">آیا آنها جز او خدایانی گرفته‌اند؟ بگو برهان خویش را بیاورید اینک این کتاب اصحاب من و این کتاب اسلاف من (نه هیچ برهانی ندارند) بلکه بیشترشان حقیقت را نمی‌دانند و خود اعراض‌گرانند.  «۲۴» </span><span class="trans" rel="21_25">پیش از تو هیچ پیغمبری نفرستادیم مگر آنکه به او وحی کردیم که خدایی به جز من نیست پس تنها مرا عبادت کنید.  «۲۵» </span><span class="trans" rel="21_26">گفتند: خدای رحمان فرزندی برای خود برگزیده ولی او منزه (از داشتن فرزند) است و اینها  (فرشتگان پسران وی نیستند بلکه) بندگان شایسته هستند.  «۲۶» </span><span class="trans" rel="21_27">که هرگز در گفتار از خدا پیشی نمی‌گیرند و به فرمان او کار می‌کنند.  «۲۷» </span><span class="trans" rel="21_28">هر چه جلو رویشان هست و هر چه پشت سرشان می‌باشد می‌داند و شفاعت جز برای آنکه خدا رضایت دهد نمی‌کنند و از ترس لرزانند.  «۲۸» </span><span class="trans" rel="21_29">هر که از آنان بگوید: من خدایی به جز خدا هستم به همین جرم جهنم را سزایش خواهیم داد، و همه ستمگران را چنین سزا می‌دهیم.  «۲۹» </span><span class="trans" rel="21_30">آیا کسانی که کافرند نمی‌دانند که آسمانها و زمین پیوسته بود و ما از هم بازشان کردیم و هر چیز زنده‌ای را از آب آفریدیم پس چرا ایمان نمی‌آورند؟.  «۳۰» </span><span class="trans" rel="21_31">و در زمین کوه‌های ثابت و استوار نهادیم تا شما را نلرزاند و نیز در زمین دره‌ها و راهها قرار دادیم تا<code class="page" rel="14,363"/> ایشان هدایت شوند.  «۳۱» </span><span class="trans" rel="21_32">آسمان را سقفی محفوظ کردیم ولی آنها از عبرتهای آسمان روی گردانند.  «۳۲» </span><span class="trans" rel="21_33">اوست که شب و روز را آفرید و آفتاب و ماه را خلق کرد که هر یک در مداری شناورند.  «۳۳» </span></p>                                 <h3>بیان آیات</h3> <p> اول این آیات علت عذاب فرستادن به قرای ظالمه را به بازیچه نبودن خلقت توجیه می‌کند و می‌فرماید: خدا با ایجاد آسمان و زمین و ما بین آن دو نخواسته است بازی کند تا ایشان هم بدون هیچ دلواپسی سرگرم بازی با هواهای خود باشند، هر چه می‌خواهند بکنند و هر جور خواستند بازی کنند بدون اینکه حسابی در کارهایشان باشد، نه چنین نیست بلکه خلق شده‌اند تا راه به سوی بازگشت به خدا را طی کنند و در آنجا محاسبه‌و بر طبق اعمالشان مجازات شوند، پس باید بدانند که بندگانی مسئولند که اگر از رسم عبودیت تجاوز کنند بر طبق آنچه حکمت الهی اقتضا می‌کند مؤاخذه می‌شوند و خدا در کمین‌گاه است. </p> <p>و چون این بیان بعینه حجت بر معاد نیز هست لذا دنبالش وجهه سخن را متوجه مساله معاد کرده، بر آن اقامه حجت نمود و در سایه آن متعرض مساله نبوت نیز گردیده چون نبوت از لوازم وجوب عبودیت و آن هم از لوازم ثبوت معاد است پس می‌توان گفت که دو آیه اول این آیات به منزله رابط بین سیاق آیات قبل و بعد است. </p> <p>و این آیات در اثبات معاد بیانی بدیع آورده و تمامی احتمالاتی که منافی با معاد است به طوری که خواهید دید نفی کرده است. </p> <h3> <span class="title" rel="21_17 21_16 21_18 21_19 21_20 21_21 21_22 21_23 21_24 21_25 21_26 21_27 21_28 21_29 21_30 21_31 21_32 21_33">استدلال بر حقیقت معاد و حقانیت دعوت پیامبر (صلی اللَّه علیه و آله)، به اینکه آفرینش آسمان و زمین عبث و به انگیزه لهو و لعب نبوده است</span> </h3> <p> <span class="aya" rel="21_16-17" data-words="1-21">و ما خلقنا السماء و الأرض و ما بینهما لاعبین، لو أردنا أن نتخذ لهوا لاتخذناه من لدنا إن کنا فاعلین</span>. </p> <p>این دو آیه نزول عذاب بر اقوام ستمگر گذشته را توجیه می‌کند، همان اقوامی که قبلا فرمود: <span class="aya" rel="21_11" data-words="1-5">و کم قصمنا من قریة...</span> و این دو آیه به طوری که از سیاق قبلی بر می‌آید مشتمل بر یک حجت برهانی و فلسفی بر ثبوت معاد است، آن گاه در سایه آن برهان، مساله نبوت را هم که غرض اصلی از سیاق کلام در سوره است اثبات می‌کند. </p> <p>پس حاصل آنچه گذشت این شد که برای آینده بشر معادی است که به زودی در آن عالم به حساب اعمال آنان می‌رسند پس ناگزیر باید میان اعمال نیک و بد فرق بگذارند و آنها را از هم تمیز دهند و این جز با هدایت الهی صورت نمی‌گیرد و این هدایت همان دعوت<code class="page" rel="14,364"/> حقی است که مساله نبوت عهده‌دار آن است و اگر این دعوت نبود خلقت بشر عبث و بازیچه می‌شد و خدا بازیگر و لاهی، و خدای تعالی منزه از آن است. </p> <p>پس مقام این دو آیه-به طوری که ملاحظه می‌کنید-مقام احتجاج بر حقیقت معاد است تا با اثبات آن حقانیت دعوت نبوی را هم اثبات کند، برای اینکه دعوت نبوت بنا بر این از مقتضیات معاد است، و نه بر عکس، یعنی معاد از مقتضیات دعوت نبوت نیست. </p> <p>و حجت این دو آیه-به طوری که ملاحظه می‌فرمایید-بر مساله <em>لهو</em> و <em>لعب</em> تکیه دارد، که باید قبل از هر کار معنای این دو کلمه روشن شود، کلمه <em>لعب</em> به معنای عملی است که با نظمی خاص انجام بشود، ولی غرضی عقلایی بر آن مترتب نگردد، بلکه به منظور غرضی خیالی و غیر واقعی انجام شود، مانند بازی‌های بچه‌ها که جز مفاهیمی خیالی از تقدم و تاخر و سود و زیان و رنج و خسارت، که همه‌اش مفاهیمی فرضی و موهوم است، اثری ندارد. </p> <p>و چون لعب چیزی است که نفس آدمی را به سوی خود جذب نموده، و از کارهای عقلایی و واقعی، و دارای اثر باز می‌دارد، در نتیجه همین لعب یکی از مصادیق لهو هم خواهد بود. </p> <p>حال که معنای این دو کلمه روشن شد می‌گوییم: اگر خلقت این عالم مشهود برای غرضی نبود که به خاطر آن خلق شده باشد، و خدای سبحان مرتب ایجاد کند و معدوم نماید، زنده کند و بمیراند، آباد کند و خراب نماید، بدون اینکه غرضی مترتب بر افعال او باشد که به خاطر آن غرض بکند هر چه را که می‌کند، بلکه صرفا برای سرگرمی باشد که یکی را پس از دیگری ببیند، که از یک نواختی حوصله‌اش سر نرود و دچار کسالت و ملال نشود، و یا از تنهایی در آید و از وحشت خلوت رهایی یابد، در این صورت مثل ما خواهد بود که از تکرار یک عمل خسته می‌شویم، لذا با آن بازی می‌کنیم، تا ملال و خستگی و کسالت و سستی خود را دفع کنیم. </p> <p>از نظری دیگر همین لعب خدا لهو هم خواهد بود، و لذا می‌بینیم که در آیه اولی تعبیر به لعب کرده، فرمود: <span class="aya" rel="21_16" data-words="1-10">و ما خلقنا السماء و الأرض و ما بینهما لاعبین</span> ولی در آیه دوم این تعبیر را عوض کرد، و برای اینکه در مقام تعلیل بود لهو را به جای لعب به کار برد تا حجت تمام شود. </p> <p>و اما اینکه آیا لهو از خدا سر می‌زند یا نه؟ می‌گوییم: لهو کردن خدا با چیزی از مخلوقات خود محال است، زیرا لهو صورت نمی‌بندد مگر از کسی که لهو حاجتی از او را<code class="page" rel="14,365"/> بر طرف کند،  (هر چند رفع خستگی و ملال باشد)، یا نقیصه‌ای از نقائص او را دفع کند. پس لهو از جمله چیزهایی است که در غیر اثر می‌گذارد و مؤثر است، و معنا ندارد که چیزی در خدای تعالی مؤثر باشد، و خدای تعالی به چیزی محتاج شود، که آن چیز از هر جهت محتاج او است. </p> <p>پس اگر فرض کنیم که تلهی و سرگرمی برای خدا جایز باشد، در صورتی تلهی او با چیزی جایز است که، غیر خودش نباشد، و مخلوقات او از آنجا که فعل او هستند، و از ذات خود او صادر و خارج می‌شوند، غیر او هستند و نمی‌شود همبازی یا بازیچه او باشند، بلکه باید چیزی باشد که از ذات خود او صادر و خارج نشده باشد، و چنین چیزی وجود ندارد پس خدا لهو ندارد. </p> <p>با این بیان برهان آیه تمام می‌شود که می‌فرماید: ما آسمان و زمین را برای لعب و لهو خلق نکردیم، و اگر می‌خواستیم وسیله بازی تهیه کنیم در نزد خود همبازی می‌گرفتیم . </p> <p>و اما لهو با امر غیر خارج از ذات هر چند که آن نیز فی نفسه محال است، چون مستلزم این است که خدا در ذاتش محتاج به چیزی باشد که مایه سرگرمیش شود، و از آن ناراحتی‌ها که در نفس خود احساس می‌کند رهائیش دهد و این مستلزم آن است که ذات او مرکب از دو چیز باشد یکی احتیاجی حقیقی که در ذاتش قرار دارد و دیگری چیزی که آن احتیاج را برآورده کند و چون نقص و احتیاج در ذات او راه ندارد پس لهو هم در او نیست. </p> <p>و لیکن برهان مذکور در تمامیتش متوقف بر لهو نیست، برای اینکه برهان در مقام اثبات این معنا است که لهو و لعب در کار خدا که همان خلق او باشد نیست، و اما اینکه لعب و لهو در ذات خدا نباشد، خارج از غرض برهان و مقام است. </p> <p>و اگر برای نفی احتمال لهو لعب با لفظ <em>لو</em> تعبیر کرد، برای این بود که امتناع را برساند و دنبالش هم فرمود: <span class="aya" rel="21_17" data-words="9-11">إن کنا فاعلین</span>، تا آن را تاکید کند،  (دقت فرمایید). </p> <p><span class="phrase">با این بیان روشن می‌شود که جمله‌ <span class="aya" rel="21_17" data-words="1-2">لو أردنا...</span> در مقام تعلیل برای نفی در جمله‌ <span class="aya" rel="21_16" data-words="1-3">و ما خلقنا...</span> است، و جمله <em rel="fa_21_17_7-8" data-sentence="211:346">من لدنا</em> معنایش <em>من نفسنا</em> و در مرحله ذات ما است، یعنی اگر می‌خواستیم، بازیچه‌ای را از مرحله ذات خود می‌گرفتیم نه مرحله خلق، که فعل ما و خارج از ذات ما است، و جمله‌ <span class="aya" rel="21_17" data-words="9-11">إن کنا فاعلین</span> اشاره مستقلی است به آنچه که لفظ <em>لو</em> بر آن دلالت دارد، پس در حقیقت آن را که گفتیم امتناع است تاکید می‌کند.</span> </p> <p>و با این بیان برهان بر معاد و سپس نبوت تمام می‌شود، و کلام به سیاق قبلی خود متصل می‌گردد، و حاصل کلام این است که: مردم به سوی پروردگار خود بازگشت دارند و بر<code class="page" rel="14,366"/> طبق اعمالشان محاسبه و مجازات می‌شوند که جزایشان یا ثواب است و یا عقاب، پس چون چنین است بر خدا لازم است انبیایی مبعوث کند تا مردم را به راه ثواب دعوت نموده به عمل و اعتقادی راهنمایی کنند که به ثواب و پاداش نیک منتهی گردد، پس معاد، غرض از خلقت و علت نبوت است، و اگر معادی نبود خلقت بدون غرض و هدف می‌شد، و آفریدن جنبه بازی و سرگرمی به خود می‌گرفت، و خدای تعالی منزه از بازی و سرگرمی است، زیرا اگر فرضا چنین چیزی بر خدا جایز می‌بود، لازم بود با چیزی بازی کند که از نفس خودش صادر نشده باشد، و خلاصه مخلوق خود او نباشد، چون محال است مخلوق خود او در او تاثیر کند، و او به وجهی محتاج به غیر خود شود. </p> <p>و وقتی خلقت عالم به منظور لعب نبود، قهرا هدف و غایتی دارد، و آن غایت همان معاد است که مستلزم نبوت و لوازم آن، یعنی تعذیب بعضی از ظالمان یاغی و اسراف‌گر نیز هست، هم چنان که تعذیب ظالمان، مستلزم احیای حق است که جمله بعدی یعنی‌ <span class="aya" rel="21_18" data-words="1-9">بل نقذف بالحق علی الباطل فیدمغه فإذا هو زاهق</span> بدان اشاره می‌کند. </p> <h3> <span class="title" rel="21_17">وجوهی که مفسرین در معنای آیه: <span class="aya" rel="21_17" data-words="1-8">لو أردنا أن نتخذ لهوا لاتخذناه من لدنا</span> گفته‌اند</span> </h3> <p> <span class="phrase">مفسرین در تفسیر آیه‌ <span class="aya" rel="21_17" data-words="1-8">لو أردنا أن نتخذ لهوا لاتخذناه من لدنا</span> وجوهی ذکر کرده‌اند، یکی وجهی است که زمخشری در کشاف آورده، و حاصلش این است که جمله <em rel="fa_21_17_7-8" data-sentence="196:302">من لدنا</em>  معنایش به قدرت ما است، و معنای آیه این است که اگر بخواهیم بازیچه‌ای اتخاذ کنیم به قدرت خود اتخاذ می‌کنیم، چون قدرت ما عام است، ولی نمی‌خواهیم اتخاذ کنیم، و جمله  <em>نمی‌خواهیم</em> از کلمه <em>لو</em> که مفید امتناع است استفاده می‌شود<span class="footnote" rel="1" title="کشاف، ج ۳، ص ۱۰۷">*</span>.</span> </p> <p><span class="phrase">لیکن این اشکال به آن متوجه می‌شود که قدرت به محال تعلق نمی‌گیرد، و لهو که معنایش سرگرمی به کار بیهوده، و بازماندن از کار عقلایی است، به هر معنایی که توجیه شود، بر خدا محال است، علاوه بر این دلالت جمله <em rel="fa_21_17_7-8" data-sentence="201:25">من لدنا</em> بر قدرت، خیلی روشن نیست.</span> </p> <p>وجه <span class="phrase">دیگر گفتار بعضی<span class="footnote" rel="2" title="مجمع البیان، ج ۷، ص ۲۴">*</span> از ایشان است که گفته‌اند: مراد از <em rel="fa_21_17_7-8" data-sentence="120:140">من لدنا</em> ، <em rel="fa_21_19_9-10" data-sentence="182:120">من عندنا</em> است، یعنی اگر می‌خواستیم پیش خودمان اتخاذ می‌کردیم، به طوری که احدی مطلع نشود، چون عیب است، و پنهان داشتن عیب بهتر است.</span> </p> <p>اشکال این وجه این است که پوشاندن عیب به خاطر ترس از ملامت ملامت کنندگان است، و ترس از کسی تصور می‌شود که عاجز باشد، نه کسی که بر هر چیز قادر     <code class="page" rel="14,367"/> است، وقتی جایز باشد با لهو نقصی را از خود دور کند، با چیز دیگری که مناسب باشد نقص لهو را دور می‌کند، علاوه بر این وقتی اظهار لهو بر او ممتنع باشد، چون عیب است، اصل آن نیز ممتنع است، چون اصل لهو مقدم بر اظهار آن است، و معنای جمله چنین می‌شود که ما اگر لهوی اتخاذ کنیم و مرتکب این امر محال شویم، از شما می‌پوشانیم، چون اظهارش محال است، و معلوم است که این معنا تا چه حد بی‌پایه است. یکی دیگر وجهی است که بعضی<span class="footnote" rel="1" title="تفسیر فخر رازی، ج ۲۲، ص ۱۴۷">*</span> دیگر ذکر کرده و گفته‌اند: مراد از لهو، زن و فرزند است، چون عرب زن و فرزند را لهو می‌نامد زیرا مایه راحتی و انس آدمی هستند، و لهو هم چیزی است که نفس را راحت می‌سازد، و بنا بر این معنای آیه چنین می‌شود که: اگر ما می‌خواستیم زن و فرزند، و یا یکی از این دو را برای خود اتخاذ کنیم، از مقربین درگاه خود اتخاذ می‌کردیم، و این مضمون در آیه‌ <span class="aya" rel="39_4" data-words="1-11">لو أراد الله أن یتخذ ولدا لاصطفی مما یخلق ما یشاء</span> نیز آمده. </p> <p>بعضی<span class="footnote" rel="2" title="منهج الصادقین، ج ۶، ص ۵۶">*</span> دیگر گفته‌اند: یعنی اگر می‌خواستیم لهوی بگیریم، از مجردات عالیه می‌گرفتیم، نه از جسمانیات سافله. بعضی<span class="footnote" rel="3" title="روح المعانی، ج ۱۷، ص ۱۹">*</span> دیگر گفته‌اند: از حور العین می‌گرفتیم، و به هر حال آیه شریفه رد بر امثال مسیحیان است که برای خدا قائل به زن و فرزند هستند، مریم و مسیح را زن و فرزند او می‌پندارند. </p> <p>اشکال این وجه هم این است که اگر از نظر لفظ آیه صحیح باشد، مستلزم آن است که سیاق کلام از سیاق قبل خود بریده شود. </p> <p>یکی دیگر وجهی است که از بعضی<span class="footnote" rel="4" title="روح المعانی، ج ۱۷، ص ۱۸ و ۱۹">*</span> از مفسرین نقل شده که گفته‌اند مراد از جمله <span class="aya" rel="21_17" data-words="7-8">من لدنا</span>، <em>من جهتنا</em> است، و معنای آیه این است که اگر می‌خواستیم لهوی اتخاذ کنیم تازه لهوی بود از ناحیه ما یعنی لهوی بود الهی یعنی حکمتی بود که شما آن را لهو به حساب می‌آوردید که در واقع عین جد و حکمت بود. و بنا بر این، معنای آیه این می‌شود که اگر می‌خواستیم لهوی اتخاذ کنیم نمی‌شد. و حاصل مطلب اینکه: ناحیه خدای تعالی ناحیه‌ای است که جز جد و حکمت از آن صادر نمی‌شود و ممکن نیست صادر شود به طوری که اگر هم لهوی اتخاذ کند همان لهو جد و حکمت می‌شود خلاصه اراده لهو از خدای تعالی محال است. </p> <p>         <code class="page" rel="14,368"/> اشکالی که این وجه دارد این است که هر چند معنایی است در جای خود صحیح و دقیق لیکن از لفظ آیه فهمیده نمی‌شود. </p> <p> <span class="aya" rel="21_17" data-words="9-11">إن کنا فاعلین</span> -از ظاهر آیه چنین بر می‌آید که کلمه <em>ان</em> ، شرطیه است هم چنان که قبلا هم بدان اشاره رفت و بنا بر این جزای این شرط حذف شده و جمله‌ <span class="aya" rel="21_17" data-words="6-8">لاتخذناه من لدنا</span> بر آن دلالت می‌کند. بعضی<span class="footnote" rel="1" title="حق از ناحیه پروردگارت است سوره آل عمران، آیه ۶۰">*</span> از مفسرین گفته‌اند: کلمه <em>ان</em> نافیه است و جمله مذکور نتیجه بیان سابق است. و از بعضی<span class="footnote" rel="2" title="ما آسمان و زمین و آنچه بین آن دو است را باطل نیافریدیم سوره ص، آیه ۲۷">*</span> دیگرشان حکایت شده که گفته‌اند: کلمه مذکور نافیه نیست زیرا ان نافیه غالبا لام همراه دارد تا با <em>ان</em> شرطیه اشتباه نشود ولی آنچه که ما در معنای آیه گفتیم روشن شد که از نظر مقام، شرطیه بودن <em>ان</em> بلیغ‌تر از نافیه بودن آن است. </p> <h3> <span class="title" rel="21_18">توضیح معنی و مفاد آیه: <span class="aya" rel="21_18" data-words="1-5">بل نقذف بالحق علی الباطل...</span> و اشاراتی در باره حق و باطل</span> </h3> <p> <code class="aya" rel="21_18"/> <span class="aya" rel="21_18" data-words="1-14">بل نقذف بالحق علی الباطل فیدمغه فإذا هو زاهق و لکم الویل مما تصفون</span>. </p> <p><span class="phrase">کلمه <em rel="fa_21_18_2-2" data-sentence="5:300">قذف</em> به معنای دور انداختن است و کلمه <em>دمغ</em> به طوری که مجمع البیان گفته به معنای شکافتن فرق سر تا مغز سر است وقتی گفته می‌شود: <em>فلان دمغه یدمغه</em>  معنایش این است که فلانی فرق فلان شخص را آن چنان شکافت که مغز سرش هویدا گشت<span class="footnote" rel="3" title="مجمع البیان، ج ۷، ص ۴۱">*</span>.</span> و <span class="phrase">کلمه <em rel="fa_21_18_9-9" data-sentence="5:313">زهوق</em> اگر در نفس به کار رود و گفته شود <em>زهوق النفس</em> به معنای هلاک شدن است مثلا گفته می‌شود: <em>زهق الشی‌ء</em> یعنی فلان چیز هلاک شد، کلمه  <em>حق</em> در مقابل باطل است و این دو مفهوم متقابلند و حق به معنای ثابت العین است و اما باطل به معنای چیزی است که عین ثابتی نداشته باشد ولی خود را به شکل حق جلوه می‌دهد.</span> تا مردم آن را حق بپندارند. لیکن وقتی در برابر حق قرار بگیرد آن وقت است که مردم همه می‌فهمند باطل بوده و از بین می‌رود مانند آبی که خود یکی از حقایق است و سرابی که حقیقتا آب نیست ولی خود را به شکل آب جلوه می‌دهد و بیننده آن را آب می‌پندارد ولی وقتی تشنه نزدیکش می‌شود آبی نمی‌بیند. </p> <p>خدای سبحان در کلام خود مثالهای بسیاری برای حق و باطل زده اعتقادات مطابق واقع را حق و آنچه مطابق واقع نیست باطل، زندگی آخرت را حق و زندگی دنیا را با همه زرق و برقش که انسانها آنها را مال خود می‌پندارند و به طلب آن می‌دوند که یا مال است و یا جاه و یا امثال آن باطل دانسته، و همچنین ذات متعالی خود را حق و سایر اسبابی که انسانها     <code class="page" rel="14,369"/> فریب آن را می‌خورند، و به جای تمایل به خدا به آنها میل پیدا می‌کنند، باطل خوانده است، و آیات کریمه قرآن در این معانی بسیار است که مجالی برای نقل آنها در این مقام نیست. </p> <p>و آنچه خداوند از میان این دو، بدان استناد می‌کند، و بالأصاله بدان تکیه می‌نماید، حق است، نه باطل، هم چنان که فرمود: <span class="aya" rel="2_147" data-words="1-3">الحق منربک</span><span class="footnote" rel="1" title="و می‌دانند که تنها خدا حق مبین است سوره نور، آیه ۲۵ منظور این است که در آن هنگام برای همه روشن می‌شود که آنچه را حق می‌پنداشتند باطل بود و از بین رفت و آنچه مانده است حق و از آن خدا است (مترجم)">*</span> و نیز فرمود: <span class="aya" rel="38_27" data-words="1-10">و ما خلقنا السماء و الأرض و ما بینهما باطلا</span><span class="footnote" rel="2" title="امروز دیگر تمامی روابط میان شماها قطع شد و آنچه می‌پنداشتید، از کار افتاده است سوره انعام، آیه ۹۴">*</span>. </p> <p>و اما باطل را از آن جهت که باطل است، هیچ وقت به خود نسبت نمی‌دهد، بلکه آن را لازمه نقص بعضی از موجودات، به قیاس به موجودی کامل‌تر معرفی می‌کند، مثلا عقاید باطل از لوازم نقص ادراک است، و هر امر باطلی از لوازم آن امر است به قیاس به کامل‌تر آن، هر جا باطل را به خود نسبت داده، آن را منسوب به اذن خود کرده، به این معنا که مثلا اگر زمینی شوره‌زار و شفاف خلق کرده که بیننده آن را از دور آب می‌پندارد، همین خلق کردنش اذن او است، اذن در اینکه بیننده از دیدن او فورا به خیال آب بیفتد، و همین خود تحقق سراب است که تحققی است خیالی و باطل. </p> <p>از همین جا روشن می‌شود که هیچ چیز در عالم وجود نیست مگر آنکه در آن شایبه‌ای از بطلان هست، مگر وجود خدای سبحان که حق محض است و هیچ بطلانی با او آمیخته نیست و بطلان بدو راه ندارد، هم چنان که فرمود: <span class="aya" rel="24_25" data-words="8-11">أن الله هو الحق</span><span class="footnote" rel="3" title="به درستی که خدا همان حق است، سوره نور، آیه ۲۵">*</span>. </p> <p>و نیز روشن می‌شود که عالم خلقت با همه نظامی که در آن هست از امتزاج حق و باطل پدید آمده، هم چنان که خدای تعالی امر خلقت را چنین مثل زده، <span class="aya" rel="13_17" data-words="1-41">أنزل من السماء ماء فسالت أودیة بقدرها، فاحتمل السیل زبدا رابیا، و مما یوقدون علیه فی النار ابتغاء حلیة أو متاع زبد مثله، کذلک یضرب الله الحق و الباطل، فأما الزبد فیذهب جفاء، و أما ما ینفع الناس فیمکث فی الأرض</span><span class="footnote" rel="4" title="آبی از آسمان نازل کرد، پس دره‌هایی هر یک به قدر ظرفیت خود پر شد، و سیل راه افتاد، و بر بالای خود کف بلندی بر داشت، و فلزاتی که در آتش می‌دمند، تا زیور و یا اثاث درست کنند، مثل آن سیل جرمی دارد، خدا حق و باطل را چنین مثل می‌زند، اما کف با خشک شدن از بین می‌رود، و اما آنچه به درد مردم می‌خورد در زمین می‌ماند سوره رعد، آیه ۱۷">*</span> و در زیر همین عنوان معارف بسیاری نهفته است. </p> <p>آری سنت خدای تعالی بر این جریان یافته که: باطل را آن قدر مهلت دهد تا روزی با         <code class="page" rel="14,370"/> حق روبرو گردد، و با آن در بیفتد، تا به خیال خود آن را از بین برده، خودش جای آن را بگیرد، ولی خدا به دست حق خود، او را از بین ببرد و نابودش کند. </p> <p>پس اعتقاد حق هیچ وقت در زمین ریشه‌کن نمی‌شود، هر چند که در بعضی ادوار حاملین آن در اقلیت قرار گیرند و یا ضعیف شوند و همچنین کمال حق هرگز از اصل نابود نمی‌شود هر چند که گاهی اضداد آن زیاد گردند، و نصرت الهی هرگز از رسولان خدا جدا نمی‌شود هر چند که گاهی به اصطلاح، کاردشان به استخوان برسد آن چنان که مایوس شوند و خیال کنند که به کلی تکذیب شدند. </p> <p>و <span class="phrase">این همان معنایی است که از جمله‌ <span class="aya" rel="21_18" data-words="1-9">بل نقذف بالحق علی الباطل فیدمغه فإذا هو زاهق</span> استفاده می‌شود، چون این جمله اعراض و اضراب از جمله قبلی است که می‌فرمود: خداوند عالم را به لعب نیافریده و یا از جمله‌ <span class="aya" rel="21_17" data-words="1-5">لو أردنا أن نتخذ لهوا</span> که می‌فهماند خلقت عالم ناشی از اتخاذ لهو نیست، و اینکه فرمود: <em rel="fa_21_18_2-2" data-sentence="387:1000">نقذف</em> به خاطر اینکه استمرار را می‌رساند دلالت دارد بر اینکه حق را به چنگ باطل انداختن سنت جاری و همیشگی خدا است و در اینکه فرمود: نقذف... فیدمغه دلالت دارد بر اینکه همیشه غلبه با حق است و در اینکه فرمود: <span class="aya" rel="21_18" data-words="7-9">فإذا هو زاهق</span> دلالت بر این معنا است که این درگیری حق با باطل ناگهانی صورت می‌گیرد و وقتی که دیگر کسی امید نمی‌برد که حق غالب شود و باطل فرار کند، و چون آیه شریفه مطلق است نمی‌توان گفت مقصود حق و باطل در عقاید یا در سیره و سنت و یا در خلقت است بلکه همه را شامل می‌شود و معنا این است که ما عالم را برای بازی خلق نکردیم و نخواستیم سرگرمی برای خود تهیه کنیم بلکه سنت همیشگی ما این بوده که باطل را با حق بزنیم و آن چنان بزنیم که او را هلاک کند و ناگهان مردم ببینند که دارد از بین می‌رود چه اینکه آن باطل حجتی باشد یا عقیده‌ای که‌حجت و عقیده حق آنها را نابود می‌کند، و چه اینکه عمل و سنتی باطل باشد که عمل و سنت حق آنها را از بین می‌برد هم چنان که در قرای ظالمه گذشته چنین شد و عذاب استیصال آن اعمال و سنت‌ها را از بین برد و چه اینکه باطل چیز دیگری باشد.</span> </p> <p>بعضی از مفسرین آیه را با آیه قبل تفسیر کرده و گفته‌اند معنایش این است که:  لیکن ما نمی‌خواهیم لهو اتخاذ کنیم بلکه کار ما این است که همواره حق را که یکی از مصادیقش جد است بر باطل که یکی از مصادیقش لهو است غلبه دهیم . </p> <p>و لیکن این تفسیر خطا است چون اعتراف ضمنی دارد بر اینکه لهوی در کار خدا هست چون قبلا گفتگویی از لهو، غیر از لهو منسوب به خدا و نهی آن نبوده پس حق این است<code class="page" rel="14,371"/> که آیه شریفه نسبت به جد و لهو اطلاق ندارد چون لهوی در کار خدا نیست تا اطلاق آیه شاملش شود. </p> <p>و جمله‌ <span class="aya" rel="21_18" data-words="10-14">و لکم الویل مما تصفون</span> تهدید مردمی است که معاد و نبوت را منکرند که توضیح آن بر طبق مقتضای سیاق گذشت. </p> <p>از آیه شریفه حقیقت رجوع به سوی خدا استفاده می‌شود و آن این است که خدای تعالی مدام با حق باطل را می‌کوبد و حق را بر جا و از باطلی که خود را به شکل آن جلوه داده جدا می‌کند و نیز حق را از زیر باطلی که آن را پوشانده بیرون می‌آورد تا نماند مگر حق خالص و آن خدای عز اسمه و صفات علیه او است، که می‌فرماید <span class="aya" rel="24_25" data-words="6-12">و یعلمون أن الله هو الحق المبین</span><span class="footnote" rel="1" title="مجمع البیان، ج ۷، ص ۴۱">*</span> آن وقت است که آنچه از اسباب سبب مستقل پنداشته می‌شد همه از کار می‌افتد و آنچه ملک و قوت و اختیار برای غیر خدا پنداشته می‌شد همه از مالکیت و نیرومندی و صاحب اختیاری ساقط می‌شوند هم چنان که فرمود: <span class="aya" rel="6_94" data-words="25-33">لقد تقطع بینکم و ضل عنکم ما کنتم تزعمون</span><span class="footnote" rel="2" title="و اگر از ایشان می‌پرسیدی که آسمانها و زمین را چه کسی خلق کرده؟ هر آینه می‌گفتند: آنها را عزیز علیم خلق کرده است سوره زخرف، آیه ۹">*</span> و نیز فرمود: <span class="aya" rel="2_165" data-words="27-30">أن القوة لله جمیعا</span><span class="footnote" rel="3" title="تمامی نیروها از خدا است سوره بقره، آیه ۱۶۵">*</span> و نیز فرمود: <span class="aya" rel="40_16" data-words="10-15">لمن الملک الیوم لله الواحد القهار</span><span class="footnote" rel="4" title="امروز ملک از آن کیست؟ از آن خدای واحد قهار، سوره مؤمن، آیه ۱۶">*</span> و نیز فرمود: <span class="aya" rel="82_19" data-words="7-10">و الأمر یومئذ لله</span><span class="footnote" rel="5" title="و تنها حکم و فرمان، در آن روز با خدا است سوره انفطار، آیه ۱۹">*</span> و آیاتی که این معانی را می‌رساند بسیار است. </p> <p><code class="aya" rel="21_19"/><code class="aya" rel="21_20"/> <span class="aya" rel="21_19" data-words="1-7">و له من فی السماوات و الأرض</span>. </p> <p>در این جمله یکی از احتمالاتی که فی الجمله منافی با معاد است دفع شده و آن این است که خدای تعالی بر بعضی از مردم و یا همه آنان مسلط نباشد و در نتیجه مردم بتوانند از گیر بازگشت به او و حساب و کتاب و کیفرش فرار کنند که در این جمله آن را دفع نموده می‌فرماید ملک خدای تعالی عام است و شامل تمامی موجوداتی که در آسمان و زمینند هست، پس او هر قسم تصرفی که بخواهد می‌تواند در آنها بکند و معلوم است که این ملک، ملک حقیقی و از لوازم ایجاد است یعنی هر موجودی که تصور شود قائم به وجود سببی است           <code class="page" rel="14,372"/> که آن را ایجاد کرده و به طوری قائم است که نمی‌تواند از هیچ گونه تصرف او سر برتابد و چون موجد هر چیزی خدا است و کسی در ایجاد، شریک او نیست حتی از نظر بت‌پرستانی که آلهه‌ای غیر خدا در تدبیر و عبادت قائلند در ملک، کسی را شریک خدا نمی‌دانند پس آنچه در آسمانها و زمین است مملوک خدا است و غیر خدا مالکی نیست. </p> <p> <span class="aya" rel="21_19" data-words="8-17">و من عنده لا یستکبرون عن عبادته و لا یستحسرون</span>... <span class="aya" rel="21_20" data-words="5-6">لا یفترون</span>. </p> <p>در مجمع البیان گفته: استحسار به معنای این است که کسی از شدت خستگی نیرویش تمام شود وقتی می‌گویند: <em>بعیر حسیر</em> معنایش شتر مانده است و اصل این کلمه از جمله معروف: <em>حسر عن ذراعیه</em> گرفته شده که معنایش تمام شدن نیرو به خاطر خستگی است<span class="footnote" rel="1" title="سوره اعراف، آیه ۲۰۶">*</span>. </p> <p>و مراد از اینکه فرمود: <span class="aya" rel="21_19" data-words="8-10">و من عنده</span> -و کسی که نزد او است مخصوصین به موهبت قرب و حضورند که چه بسا منطبق با ملائکه مقرب شود، و اینکه فرمود: <span class="aya" rel="21_20" data-words="1-6">یسبحون اللیل و النهار لا یفترون</span> -شب و روز تسبیح می‌گویند و خسته نمی‌شوند به منزله تفسیری است برای جمله‌ <span class="aya" rel="21_19" data-words="15-17">و لا یستحسرون</span> یعنی آنها که نزد خدایند دچار خستگی و ماندگی نمی‌شوند، بلکه شب و روز بدون هیچ سستی، او را تسبیح می‌گویند، و تسبیح در شب و روز کنایه از دوام آن است، یعنی لا ینقطع تسبیح می‌گویند. </p> <h3> <span class="title" rel="21_19 21_16 21_17 21_18 21_20 21_21 21_22 21_23 21_24 21_25 21_26 21_27 21_28 21_29 21_30 21_31 21_32 21_33">حال مقربان درگاه الهی (استغراق در عبودیت و استمرار در عبادت) از آثار مالکیت مطلقه الهی است</span> </h3> <p> خدای تعالی در این آیه حال بندگان مقرب و ملائکه مکرم خود را بیان می‌کند که مستغرق در عبودیت، و سرگرم در عبادت او هستند، هیچ کار دیگری آنان را از عبادت او باز نمی‌دارد، و به هیچ چیز جز عبادت او توجه نمی‌کند، و گویا کلام برای بیان خصوصیت ملک و سلطنت خدا که در صدر آیه آمده بود ریخته شده است. </p> <p>به این بیان که سنت جاریه میان موالی و بردگان در ملک‌های اعتباری این است که برده هر قدر به درگاه مولایش مقرب‌تر شود، مولایش از بسیاری تکالیف و رسوم و وظائف او اغماض می‌کند، و آنچه از سایر بردگان می‌خواهد از او نمی‌خواهد و خلاصه او از حساب و مؤاخذه معفو می‌شود، و این بدان جهت است که اساس اجتماع مدنی انسان بر تعاون و مبادله منافع، و رفع حوائج بر پا شده، و چون احتیاج همیشه و برای همه هست، و مولی از هر کس دیگری به برده مقرب خود محتاج‌تر است، هم چنان که یک پادشاه احتیاجش به مقربین دربار از هر کس دیگری بیشتر است لذا باید آنچه به برده مقرب خود می‌دهد، به قدر خدمتی باشد که   <code class="page" rel="14,373"/> برده‌اش به او می‌کند و به همین جهت می‌بینیم بسیاری از تکالیف و وظائف و رسومی که از سایر بردگان می‌خواهد از او بر می‌دارد، و این خود یک نحوه مبادله و معامله است. </p> <p>ولی در خدای تعالی چنین نیست، برای اینکه او خدا و مالک حقیقی بندگان، و بندگان ملک حقیقی او هستند، چون مالک آنها بی‌نیاز مطلق از مملوک او و مملوک او در حاجت مطلق به مالک است، و در این مساله هیچ فرقی میان مقرب و غیر مقرب، دور و نزدیک، و عالی و دانی نیست، بلکه هر قدر بنده او تقرب بیشتری پیدا کند بیشتر به عظمت و کبریا، و عزت و بهای مولایش پی می‌برد، و بیشتر ذلت و مسکنت و حاجت خود را احساس می‌کند، پس در نتیجه کارش به جایی می‌رسد که به غیر عبودیت و خضوع، کار دیگری نکند. پس گویا اینکه فرمود: <span class="aya" rel="21_19" data-words="8-17">و من عنده لا یستکبرون عن عبادته و لا یستحسرون...</span> اشاره است به اینکه ملک خدای تعالی-که قبلا اشاره کرد به اینکه مالکیت او اقتضا دارد عبودیت و حساب و جزا را-بر خلاف ملکیت متداول در ظرف اجتماع انسانی است، پس نباید کسی انتظار داشته باشد که از انجام وظیفه مستثنی، و از حساب و جزا بخشیده شده است. </p> <p>ممکن هم هست جمله مورد بحث در مقام ترقی دادن به مطلب باشد، و معنا چنین باشد که: تمامی آنکه در آسمانها و زمین است ملک خدا است. پس باید او را بندگی کنند، و به زودی به حسابشان رسیدگی می‌شود، و کسی از این محاسبه مستثنی نیست حتی مقربین درگاه، و ملائکه گرامش و لذا همان مقربین درگاه او هیچ وقت از بندگی او سر بر نتافته و خسته نمی‌شوند، بلکه دائما و لا ینقطع مشغول تسبیح او می‌باشند. </p> <p>در سابق یعنی در آخر سوره اعراف، در تفسیر آیه‌ <span class="aya" rel="7_206" data-words="1-13">إن الذین عند ربک لا یستکبرون عن عبادته و یسبحونه و له یسجدون</span><span class="footnote" rel="1" title="و اگر از ایشان می‌پرسیدی چه کسی خلقشان کرده هر آینه می‌گفتند خدا سوره زخرف، آیه ۸۷">*</span>، این معنا را استفاده کردیم، که مراد از تعبیر آنهایی که نزد پروردگار تو می‌باشند اعم از ملائکه مقرب است،  (پس از این نکته غفلت نکن). </p> <p><code class="aya" rel="21_21"/> <span class="aya" rel="21_21" data-words="1-7">أم اتخذوا آلهة من الأرض هم ینشرون</span>. </p> <p>کلمه <em>انشار</em> به معنای زنده کردن مردگان است، و بنا بر این، مراد از آن معاد است، در این آیه احتمال دیگری که منافی معاد است رد شده، و حاصلش این است که کسی بگوید: غیر از خدا آلهه دیگری هستند که مردگان را زنده کنند و محاسبه نمایند، و خدای تعالی در مساله معاد هیچ دخالتی نداشته، و به همین جهت اجباری نداریم که از او بترسیم و   <code class="page" rel="14,374"/> دعوت پیغمبرانش را اجابت نموده ایشان را پیروی کنیم، بلکه همان آلهه را می‌پرستیم و هیچ ضرری هم ندارد. </p> <p>و <span class="phrase">اگر جمله‌ <span class="aya" rel="21_21" data-words="1-3">أم اتخذوا آلهة</span> را مقید به قید <em rel="fa_21_21_4-5" data-sentence="94:246">من الارض</em> کرد، به قول بعضی‌ها برای این بود که به این نکته اشاره کرده باشد که: این آلهه از آنجایی که از جنس زمینند، حکمشان حکم همه موجودات زمینی است، و آن این است که محکوم به مرگ و بعث‌اند، و چون چنین هستند، چه کسی آنها را می‌میراند، و دوباره زنده می‌کند؟.</span> </p> <p><span class="phrase">ممکن هم هست مراد، اتخاذ آلهه از جنس زمین باشد، مانند بتهایی که از سنگ و چوب و فلزات درست می‌کردند، پس بنا بر این همین قید <em rel="fa_21_31_3-4" data-sentence="122:329">فی الأرض</em> یک نوع تهکم و تحقیر را می‌رساند، و برگشت معنا به این می‌شود که ملائکه‌ای که آلهه ایشان است، وقتی بندگان و عباد خدای تعالی باشند، و بت‌پرستان به کلی از آنان منقطع، و از الوهیتشان مایوس شوند، و در امر معاد نتوانند به آنان ملتجی گردند، آیا بت‌ها و سنگ و چوب ایشان به دردشان می‌خورد؟ و آیا صحیح است که سنگ و چوب را خدای خود بگیرند؟.</span> </p> <h3> <span class="title" rel="21_16 21_17 21_18 21_19 21_20 21_21 21_22 21_23 21_24 21_25 21_26 21_27 21_28 21_29 21_30 21_31 21_32 21_33">اشاره به معتقد بودن بت پرستان به واجب الوجود، و مورد اختلاف آنان با موحدین</span> </h3> <p> <code class="aya" rel="21_22"/> <span class="aya" rel="21_22" data-words="1-13">لو کان فیهما آلهة إلا الله لفسدتا فسبحان الله رب العرش عما یصفون</span>. </p> <p>در سابق در تفسیر سوره هود، و سوره‌های بعد از آن، مکرر اشاره کردیم که: نزاع میان بت‌پرستان و موحدین در یگانگی معبود و تعدد آن نیست، و خلاصه در اینکه واجب الوجود موجود بالذات است که وجودش از خودش و وجود تمامی موجودات از او است و یکی است، هیچ اختلافی نیست، بت‌پرستان نیز آن را قبول دارند. </p> <p>نزاعی که هست در اله به معنای رب و معبود است، که بت‌پرست‌ها بر آن شده‌اند که تدبیر عالم با طبقاتی که در اجزای آن هست از ناحیه آفریدگار عالم به موجوداتی شریف و مقرب درگاه او واگذار شده که به همین جهت ما باید آنها را بپرستیم، تا برای ما شفیع درگاه خدا شوند، و ما را به درگاه او قدمی نزدیک‌تر کنند، مانند رب آسمانها، و رب زمین، و رب انسان، و همچنین اربابی دیگر، و اینها اله مخلوقاتند، و خدا اله آنها و آفریدگار همه موجودات، هم چنان که آیه شریفه‌ <span class="aya" rel="43_9" data-words="1-12">و لئن سألتهم من خلق السماوات و الأرض لیقولن خلقهن العزیز العلیم</span><span class="footnote" rel="1" title="او کسی است که هم در آسمان اله است، و هم در زمین سوره زخرف، آیه ۸۴">*</span> و آیه‌ <span class="aya" rel="43_87" data-words="1-7">و لئن سألتهم من خلقهم لیقولن الله</span><span class="footnote" rel="2" title="خدا مردم را در هیچ چیز ظلم نمی‌کند سوره یونس، آیه ۴۴">*</span>، همین اعتقاد را از ایشان حکایت می‌کند     <code class="page" rel="14,375"/> </p><h3> <span class="title" rel="21_22">تقریر و توضیح استدلال بر نفی وجود آلهه جز خدا، در جمله: <span class="aya" rel="21_22" data-words="1-7">لو کان فیهما آلهة إلا الله لفسدتا</span> و پاسخ به دو شبهه</span> </h3> <p> آیه شریفه مورد بحث هم آلهه غیر از خدا در آسمان و زمین را به این معنی نفی می‌کند نه به معنی تعدد واجب الوجود و هستی بخش را، چون احدی قائل به تعدد او نیست، و مراد از اینکه فرمود: اگر در آسمان و زمین غیر خدا إله دیگری بود، این است که الوهیت غیر خدا متعلق به آسمان و زمین باشد، نه اینکه در آسمان و زمین منزل گرفته باشند، و بنا بر این آیه مورد بحث مانند آیه‌ <span class="aya" rel="43_84" data-words="1-10">و هو الذی فی السماء إله و فی الأرض إله</span><span class="footnote" rel="1" title="او کسی است که هر چه خلق کرده نیکو و بی‌عیب خلق کرده سوره الم سجده، آیه ۷">*</span> خواهد بود. </p> <p>و اما بیان حجتی که آیه آورده حاصلش این است که: اگر فرض شود که برای عالم آلهه متعددی باشد، ناچار باید این چند اله با یکدیگر اختلاف ذاتی، و تباین حقیقی داشته باشند، و گر نه چند اله نمی‌شدند، و تباین در حقیقت و ذات مستلزم آن است که در تدبیر هم با یکدگر متباین و مختلف باشند، و همین که پای اختلاف در تدبیر به میان بیاید، تدبیر هر یک تدبیر دیگری را فاسد می‌کند، و آسمان و زمین رو به تباهی می‌گذارند، و چون می‌بینیم نظام جاری در عالم نظامی است واحد، که همه اجزای آن یکدیگر را در رسیدن به هدف خود یاری می‌دهند، و با رسیدن اجزای دیگر به هدف‌های خود سازگارند، می‌فهمیم که پس برای عالم غیر از یک اله نیست، و همین هم مدعای ما است. </p> <p>ممکن است در اینجا این سؤال را بکنی که: در اثبات فساد در عالم همین بس که ما می‌بینیم بسیاری از اسباب را که با یکدگر تزاحم دارند، و بسیاری از علل را که جلو تاثیر یکدیگر را می‌گیرند، و مگر تفاسد چگونه می‌شود؟. </p> <p>در جواب می‌گوییم تفاسد دو علت که در تحت تدبیر دو مدبر باشند، غیر تفاسد دو علتی است که در تحت یک تدبیر باشند که مدبر واحد علتی را با علتی دیگر از کار بیندازد و یا اثر آن را محدود کند و تزاحم عللی که در نظام عالم دیده می‌شود از این قبیل است، برای اینکه علل و اسباب که این نظام عام عالمی را ترسیم می‌کنند، با همه اختلافی که دارند تمانع و تزاحمشان با یکدیگر طوری نیست که یکدیگر را باطل کنند و از اثر و فعالیت ساقط سازند به این معنا که با تزاحم خود بعضی از قوانین عمومی و کلی حاکم بر نظام عالم را بشکنند و در نتیجه با وجود اجتماع شرایط و ارتفاع موانع مع ذلک از مورد خود تخلف کنند به خلاف تمانع دو علت که در تحت تدبیر دو مدبر باشند اگر فرض شوند با تزاحم خود قوانین عمومی و کلی حاکم بر نظام عالم را می‌شکنند و با وجود اجتماع شرایط و ارتفاع موانع نمی‌گذارند علتها اثر خود را بکنند آن وقت است که تخلف معلول از علت امری عادی می‌شود بلکه اصولا در چنین   <code class="page" rel="14,376"/> فرضی دیگر نظامی عام و عالمی نمی‌ماند، بلکه حال دو سبب که با هم مختلف و متنازعند  (و تحت یک مدبر باشند) در تنازع و اختلاف، حال دو کفه ترازو را خواهند داشت که هر یک بالا رود آن دیگری پائین می‌آید در عین اینکه در تحصیل غرض صاحب خود متحدند و در سنجیدن کالای او متفق. </p> <p>باز ممکن است بگویی ما می‌بینیم که آثار علم و شعور در جهان نمودار است یعنی نظام جاری در عالم به بانگ بلند از مدبری با شعور و با علم خبر می‌دهد و وقتی چنین باشد چه مانعی دارد که ما برای عالم چند اله فرض کنیم که همگی امور عالم را تدبیر کنند تدبیر از روی تعقل و فکر و با موافقت یکدیگر یعنی همگی قرار گذاشته باشند که به خاطر حفظ مصلحت با یکدیگر مخالفت نکنند و از تدبیر یکدیگر ممانعت به عمل نیاورند؟. </p> <p>در جواب می‌گوییم چنین فرضی غیر معقول است برای اینکه معنای تدبیر تعقلی و تدبیر از روی فکر در خود ما آدمیان این است که ما افعالی که صادر می‌کنیم بر مقتضای قوانین عقلی که حافظ تلائم اجزای فعل با یکدیگر و سوق دادن فعل به سوی هدف آن است تطبیق دهیم و این قوانین عقلی همه از حقایق خارجی گرفته شده یعنی از نظامی که در موجودات برقرار است گرفته شده در نتیجه افعال تعقلی ما یعنی افعال عقل‌پسند ما تابع قوانین عقلی است و قوانین عقلی ما تابع نظام عالم خارج است و لیکن پروردگار مدبر عالم چنین نیست بلکه نظام خارجی همان فعل او است نه اینکه او هم مانند ما از نظام عالم برای قوانین خود الگو گرفته باشد چون محال است که فعل او تابع قوانین عقلی باشد در حالی که فعلش متبوع آن قوانین است. پس چگونه تصور شود که خدایان مفروض به خاطر مصالح عالم وحدت نظر و عمل پیدا کنند چون گفتیم مصالح تابع فعل خدا است نه متبوع آن (دقت فرمایید). </p> <p>این بود تقریر و توضیح حجتی که آیه مورد بحث بر توحید اقامه کرده و این حجتی است برهانی مرکب از مقدماتی یقینی که دلالت می‌کند بر اینکه تدبیر عام عالمی با همه تدابیر خصوصی که در آن است از یک مبدأ صادر شده و اختلافی در آن نیست. و لیکن مفسرین آن را طوری تقریر کرده‌اند که حجت بر نفی تعدد صانع شود، تازه در همین تقریر هم اختلاف کرده‌اند و چه بسا بعضی از ایشان مقدماتی بر آن اضافه کرده‌اند که از منطوق آیه خارج است و آن قدر بحث را پیرامون آن دنبال کرده‌اند که بعضی از ایشان گفته‌اند: آیه شریفه حجتی است اقناعی و غیر برهانی که تنها عوام الناس را قانع می‌کند. </p> <p> <span class="aya" rel="21_22" data-words="8-13">فسبحان الله رب العرش عما یصفون</span> <span class="phrase">این جمله خدای تعالی را از توصیف مشرکین منزه می‌دارد، چون گفته بودند: با خدا<code class="page" rel="14,377"/> خدایانی هست که آنها مردم را زنده می‌کنند، و یا گفته بودند، به غیر خدا آلهه دیگری است که مالک تدبیر در ملک خدایند، بنا بر این کلمه <em rel="fa_21_22_11-11" data-sentence="245:121">عرش</em> در این جمله کنایه از ملک است، و حرف <em>ما</em> در جمله <em rel="fa_21_22_12-13" data-sentence="359:46">عما یصفون</em> مصدریه است، و معنایش عن وصفهم-از وصفشان  است.</span> </p> <p>پیرامون این بحث مطالب دیگری هست که به زودی از نظر خوانندگان می‌گذرد. </p> <h3> <span class="title" rel="21_23">بررسی وجوهی که مفسران پیرامون باز خواست نشدن خداوند  (<span class="aya" rel="21_23" data-words="1-4">لا یسئل عما یفعل</span>) گفته‌اند و اختیار این وجه که عدم سؤال از افعال خدا ناشی از مالکیت مطلقه او است</span> </h3> <p> <code class="aya" rel="21_23"/> <span class="aya" rel="21_23" data-words="1-7">لا یسئل عما یفعل و هم یسئلون</span>. </p> <p><span class="phrase">ضمیر در <em rel="fa_21_23_1-2" data-sentence="8:425">لا یسئل</em> بدون اشکال به خدای تعالی بر می‌گردد، و ضمیر در <span class="aya" rel="21_23" data-words="5-7">و هم یسئلون</span> به آلهه‌ای که مشرکین می‌خواندند، و یا به آلهه و مردم هر دو، و یا تنها به مردم، بر می‌گردد، و در این سه احتمال از همه بهتر وجه اول است، چون با سیاق آیه بهتر می‌سازد، زیرا گفتگو در باره آلهه‌ای بود که به غیر خدا می‌خواندند و معنایش این است که آنها بازخواست می‌شوند، ولی خدای سبحان از آنچه می‌کند بازخواست نمی‌شود.</span> </p> <p>و اینکه فرمود: بازخواست نمی‌شود از آن فعلهایی که به جا می‌آورد، معنای بازخواست، این است که ما به کننده آن کار بگوییم چرا چنین کردی؟ و این نحوه سؤال، سؤال از مصلحت فعل است، و فعلی که مقارن با مصلحت باشد در نزد عقلاء مؤاخذه ندارد، و چون خدای سبحان حکیم علی الاطلاق است، هم چنان که خودش خویشتن را در چند جای کلام خود به حکمت ستوده، و حکیم آن کسی است که عملی جز به خاطر مصلحت انجام نمی‌دهد، بلکه هر کاری صورت می‌دهد به خاطر این است که دارای مصلحتی است که انجام دادنش را بر ندادن ترجیح می‌دهد، و با این حال دیگر معنا ندارد کسی از او بازخواست کند که چرا چنین کردی؟ به خلاف غیر حکیم که اگر کاری کرد معقول هست بپرسند چرا چنین کردی، چون غیر حکیم، هم ممکن است کار صحیح و حق انجام دهد و هم ممکن است باطل انجام دهد، هم ممکن است کاری کند که مصلحت‌دار باشد و هم ممکن است کاری کند که مفسده‌دار باشد، لذا جایز است در حق غیر حکیم مؤاخذه شود که چرا چنین کردی؟ تا اگر باطل انجام داده بود مذمت عقلی و یا عقاب مولوی شود. </p> <p>این آن وجهی بود که جمعی از مفسرین در توجیه آیه ذکر کرده‌اند، و گویا اینکه تا اندازه‌ای مطلب صحیحی است، و لیکن‌دو اشکال و سؤال در آن هست. </p> <p>اول اینکه: آیه شریفه مطلق است، و از جهت لفظ آن هیچ دلالتی بر اینکه مراد خصوص این معنا باشد ندارد، و صحیح بودن مطلبی دلیل بر این نیست که مراد از آیه مورد بحث هم همان مطلب باشد. <code class="page" rel="14,378"/> و به خاطر همین اشکال بوده که بعضی از مفسرین عدم بازخواست از خدا را چنین توجیه کرده که: این آیه بر پایه آن مطلبی است که در جای خود ثابت شده که افعال خدا معلل به اغراض نیست، چون غرض عبارت است از آن داعی که فاعل را به انجام فعل وا می‌دارد، تا با انجام آن استکمال نموده سودی ببرد، و چون خدای تعالی اجل از این است که محتاج به کمالی باشد که در ذاتش نباشد، و محتاج به انتفاع از غیر خود باشد، لذا در حق او گفته نمی‌شود: چرا چنین کردی، و غرضت از این کار چه بوده؟ !. </p> <p>این وجه نیز از نظر بعضی دیگر مردود شناخته شده که فاعلی که فاعلیتش تمام است  (و ممکن نیست فعل از او صادر نشود) هر فعلی که انجام می‌دهد به خاطر ذات خود انجام می‌دهد. </p> <p>پس ذات خود او غایت و غرض او است، دیگر احتیاج ندارد که غرضی خارج از ذات خود داشته باشد مانند انسان بخیل که اگر جود می‌کند برای این است که بلکه جود و سخا کسب کند و رذیله بخل را از خود دور سازد، که اگر ملکه برایش حاصل شد آن وقت وقتی انفاقی می‌کند به خاطر ذات خودش است، نه به خاطر تحصیل چیزی که ندارد، چون دارد، و تحصیل حاصل معقول نیست. </p> <p>و نیز به همین جهت است که بعضی دیگر مطلب مورد نظر آیه را اینطور توجیه کرده‌اند که: عظمت و کبریاء و عزت و بهای خدای تعالی بر هر چیزی و بر هر کسی که فرض شود از خدا بازخواست و به او اعتراض کند قاهر است، غیر خدا هر چه هست ذلیل‌تر و حقیرتر از آن است که چنین جرأتی کند که از او سؤال و مؤاخذه نماید، که چرا فلان کار را کردی؟ و لیکن خدای سبحان می‌تواند از هر کسی که فرض کنیم سؤال و بازخواست نماید که چرا چنین کردی؟ و هر کسی را که مستحق مؤاخذه باشد مؤاخذه فرماید. هر چند که این وجه نیز مردود شناخته شده، و در ردش گفته‌اند: بازخواست نشدن خدای تعالی به خاطر قهر و سخطش آن چنان که از بازخواست ملوک جبار و طاغیان متفرعن پرهیز می‌شود مطلبی است، و نبودن نقطه ضعف در عمل او و دستخوش عیب و قصور نبودنش مطلب دیگر است. </p> <p>و آنچه از سراپای کلام خدای عز و جل استفاده می‌شود این است که بازخواست نشدن خدای تعالی در اعمالش به خاطر جهت دومی است، نه اولی، و آیاتی که بر این معنا دلالت کند بسیار است، مانند آیه شریفه‌ <span class="aya" rel="32_7" data-words="1-5">الذی أحسن کل شیء خلقه</span><span class="footnote" rel="1" title="برای او است اسمایی نیکوتر سوره حشر، آیه ۲۴">*</span> و آیه شریفه   <code class="page" rel="14,379"/> <span class="aya" rel="20_8" data-words="6-8">له الأسماء الحسنی</span><span class="footnote" rel="1" title="اگر عذاب کنی آنان را پس آنان بندگان تواند و اگر آنان را ببخشی پس به درستی که تو عزیز و حکیم هستی سوره مائده، آیه ۱۱۸">*</span> و آیه شریفه‌ <span class="aya" rel="10_44" data-words="1-6">إن الله لا یظلم الناس شیئا</span><span class="footnote" rel="2" title="حق از ناحیه پروردگار تو است پس از آنان مباش که در مسائل تردید و شک می‌کنند سوره آل عمران، آیه ۶۰">*</span> و امثال این آیات. </p> <p>و کوتاه سخن اینکه گفته‌اند: علت بازخواست نشدن خدا در کارهایش این است که او حکیم علی الاطلاق است و برگشت آن به این است که عدم بازخواست از فعل خدا به خاطر ذات فعل او (بما هو فعل او) نیست بلکه به خاطر امری است که خارج از ذات فعل است و آن این است که فاعل فعل حکیم است و هیچ فعلی را جز به خاطر مصلحتی که در آن است انجام نمی‌دهد ولی ظاهر آیه شریفه‌ <span class="aya" rel="21_23" data-words="1-7">لا یسئل عما یفعل و هم یسئلون</span> این معنا را نمی‌رساند و صاحبان این توجیه که کلام خدای را مقید به حکمت کرده‌اند باید دلیلی بر مدعای خود اقامه کنند و اگر صحیح باشد که ما عدم سؤال را در آیه مورد بحث به چیزی تعلیل کنیم که خارج از لفظ آن باشدچرا صحیح نباشد که به جمله‌ <span class="aya" rel="21_22" data-words="8-13">فسبحان الله رب العرش عما یصفون</span> تعلیل کنیم که متصل به خود آیه است؟ آری آیه شریفه اگر برای خدا ملک مطلق را اثبات می‌کند دلیلش همین است که ملک تابع اراده و مطیع امر مالک است چون ملک است و ذات خود ملک این معنا را اقتضا می‌کند، نه به خاطر اینکه فعل خدا یا قول او موافق با مصلحت مرجحه است و گر نه اگر تابعیت ملک خدا برای اراده او به خاطر این باشد که او مالکی حکیم است دیگر میان خدا و خلقش فرقی نیست چون پست‌ترین رعیت خدا هم اگر عملش بر طبق مصلحت باشد مطاع خواهد بود و بازخواست نمی‌شود ولی اگر در موردی بر طبق مصلحت نباشد دیگر اطاعتش واجب نخواهد بود پس در حقیقت خدای تعالی هم واجب الاطاعه نیست، آنچه واجب الاطاعه است همان مصلحت است. </p> <p>هر مولای عرفی هم که تصور کنیم در آن دستورات و اوامری که قانونا حق صادر کردن آن را دارد مطاع و متبع است و بنده و برده او باید آن دستورات را به شرطی که مطابق حکمت و مصلحت باشد اطاعت کند. </p> <p>پس خدای سبحان که ملک و مالک همه عالم، و تمام عالم رعیت و مملوک او است هر چه بخواهد می‌کند و می‌تواند بکند و هر حکمی که بخواهد می‌تواند براند غیر او را نمی‌رسد که چنین باشد، او می‌تواند غیر خود را در آنچه می‌کنند بازخواست کند ولی غیر او را نمی‌رسد که او را در آنچه می‌کند بازخواست نمایند. بله خود او خبر داده که هر چه می‌کند به خاطر مصلحت می‌کند چون حکیم است و جز آنچه مصلحت دارد اراده نمی‌کند و چون     <code class="page" rel="14,380"/> چنین خبر داده با چنین علم اجمالی دیگر ما را نمی‌رسد که نسبت به او در آنچه می‌کند سوء ظن پیدا کنیم تا چه رسد به اینکه او را بازخواست نماییم. </p> <p>و از جمله لطیف‌ترین آیاتی که دلالت بر این معنا (که برای آیه کردیم) دارد حکایت کلامی است که قرآن کریم از عیسی بن مریم نموده که گفته است: <span class="aya" rel="5_118" data-words="1-12">إن تعذبهم فإنهم عبادک و إن تغفر لهم فإنک أنت العزیز الحکیم</span><span class="footnote" rel="1" title="و روزی که می‌گوید باش پس می‌باشد و قول او حق است سوره انعام، آیه ۷۳">*</span> زیرا در این کلام عذاب بندگان را توجیه می‌کند به اینکه مملوک تواند، و مملوک نمی‌تواند در کار مالک خود ایراد کند، و آمرزش آنان را توجیه می‌کند به اینکه تو حکیمی، و هر کاری بکنی آن کار مصلحت دارد. </p> <p>از اینجا معلوم می‌شود که حکمت تا اندازه‌ای عمومی‌تر از بازخواست نشدن است، به خلاف مالکیت، و به همین جهت برای توجیه آیه، مالکیت مناسب‌تر است تا حکمت، که بیانش گذشت. </p> <p>اشکال دومی که در توجیه مفسرین باقی می‌ماند این است که با این توجیه اتصال آیه به ما قبل روشن نمی‌شود، نهایت چیزی که می‌توانند صاحبان این توجیه در وجه اتصال آیه به سیاق قبل بگویند، همانی است که صاحب مجمع البیان آورده، که خدای تعالی در این سیاق بعد از بیان مساله توحید در آیه مورد بحث، مساله عدالت را متعرض شده، و حال آنکه خواننده خوب می‌داند که برگشت این حرف به این می‌شود که آیه مورد بحث از باب حرف، حرف می‌آورد ذکر شده باشد، و ما هیچ اجباری نداریم که آیه را آن طور توجیه کنیم، آن وقت در وجه اتصال آن به ما قبل مرتکب چنین چیزی بشویم. </p> <p>و نظیر این توجیه که برای اتصال آیه به ما قبل خود کرده‌اند، توجیهی است که از ابو مسلم نقل شده که گفته است: این آیه متصل به آیه‌ <span class="aya" rel="21_1" data-words="1-3">اقترب للناس حسابهم</span> است، که در اول سوره قرار دارد و مقصود از حساب، بازخواست و پرسش از نعمتهایی است که خدای عز و جل به مردم انعام فرموده که آیا در مقابل آن نعمتها شکرگزاری کردند و یا در مقابل آن کفران نمودند؟. </p> <p>لیکن این وجه صحیح نیست، به علت اینکه می‌دانیم آیات بعد از این آیه متصل به این آیه است، و لازمه این وجه این است که همه آیات مذکور متصل به اول سوره باشد، نه اینکه تنها آیه مورد بحث متصل باشد، علاوه بر این، بر فرض هم که این حرف صحیح باشد   <code class="page" rel="14,381"/> تازه اتصال ذیل آیه را به اول سوره موجه می‌کند، و صدر آن باز به حال خود باقی می‌ماند. </p> <p>و اما در توجیه ما که آیه را از طریق ملک توجیه کردیم نه از راه حکمت اتصال آیه به ما قبلش نیز روشن‌تر از وجوهی است که برای اتصال مذکور ذکر کرده‌اند، برای اینکه قبل از آیه مورد بحث جمله‌ <span class="aya" rel="21_22" data-words="8-13">فسبحان الله رب العرش عما یصفون</span> قرار گرفته، و عرش همانطور که قبلا هم گفتیم‌کنایه از ملک و سلطنت است و بنا بر این، جمله مورد بحث، یعنی جمله‌ <span class="aya" rel="21_23" data-words="1-7">لا یسئل عما یفعل و هم یسئلون</span> برهان بر ملک خدای تعالی است، هم چنان که ملک خدا و مسئول نبودن وی برهان بر ربوبیت او، و مملوکیت خلق است برای او، هم چنان که مملوکیت و مسئولیت خلق، برهان عدم ربوبیت آنها است، زیرا فاعلی که به هیچ وجه در فعلش مسئول نیست، او مالک علی الاطلاق فعل نیز هست، و اما فاعلی که از فعلش بازخواست می‌شود او مالک فعل خود نیست، مگر وقتی که آن فعلش دارای مصلحت باشد، که در حقیقت مالک فعل همان مصلحت است که مؤاخذه را از فاعل بر می‌دارد، و پروردگار عالم و یا پروردگار جزئی از اجزای عالم آن کسی است که مالک مستقل تدبیر آن باشد، و این مالکیت از ذات او و برای ذات او باشد نه اینکه از ناحیه دیگری دارا شده باشد، پس خدای سبحان تنها رب عرش است و غیر او همه مربوب او هستند. </p> <h3>گفتاری در حکمت خدای تعالی، و معنای اینکه افعال او دارای مصلحت است و این بحثی است فلسفی و قرآنی</h3> <p> حرکات گوناگون و متنوعی که از ما سر می‌زند وقتی <em>عمل</em> می‌شود که به نوعی به اراده و خواست ما بستگی داشته باشد، و به همین جهت سلامتی و مرض، و حرکات بی اختیار اعضا، و رشدی که سال به سال می‌کنیم، عمل ما شمرده نمی‌شود. </p> <p>این هم ناگفته پیدا است که اراده یک عمل وقتی در ما پیدا می‌شود که ما آن عمل را به خاطر اینکه می‌دانیم کمال است بر ترکش ترجیح دهیم، و نفع آن را از ضررش بیشتر بدانیم. </p> <p>بنا بر این آنچه از وجوه خیر و مرجحاتی که در یک عمل است همان ما را وادار به انجام آن عمل می‌کند، پس در حقیقت آن وجوه سبب در فاعلیت فاعل است، یعنی آن ما را فاعل می‌کند، و این وجوه همان است که ما آن را غایت و غرض فاعل از فعل می‌نامیم، و ابحاث فلسفی به طور قطع ثابت کرده که فعل به معنای اثری که از فاعل صادر می‌شود، چه<code class="page" rel="14,382"/> فعل ارادی باشد و چه غیر ارادی ممکن نیست بدون غایت باشد. </p> <p>و مصلحت هم عبارت از همین است که فعلی از افعال طوری باشد که انجام آن مشتمل بر خیریت بوده باشد، پس مصلحت که عقلای عالم یعنی اهل اجتماع انسانی آن را مصلحت می‌نامند همان باعث و محرک فاعل است در انجام یک فعل، و همان باعث می‌شود که فاعل فعل را متقن و بی‌عیب انجام دهد، در نتیجه همان باعث می‌شود که فاعل در فعلش حکیم باشد، چون اگر آن نبود فعل لغو و بی‌اثر می‌شد. </p> <p>این نیز روشن است که مصلحت مذکور که از وجوه فعل عاید می‌شود قبل از وجود فعل وجودی ندارد، و با این حال اگر باز می‌گوییم مصلحت علت وجود فعل است، با اینکه علت باید قبل از معلول موجود باشد، برای این است که مقصود ما از مصلحت، وجود ذهنی و علمی آن است نه وجود خارجی. </p> <p>به این معنا که وقتی می‌خواهیم فعلی را انجام دهیم قبلا صورتی علمی و ذهنی از نظام حاکم در خارج، و قوانین کلی و جاری در آن نظام، و اصول منتظم و حاکمی که حرکات را به سوی غایاتش و افعال را به سوی‌ اغراضش سوق می‌دهد، گرفته‌ایم، و نیز از راه تجربه، روابطی میان اشیای عالم به دست آورده‌ایم، و جای هیچ تردیدی هم نیست که این نظام علمی تابع نظام خارجی و مترتب بر آن است. </p> <p>و چون چنین است هر فاعل صاحب اراده، همه سعیش این است که حرکات مخصوص خود را که ما نام آن را فعل می‌گذاریم طوری انجام دهد که با آن نظام علمی که صورت علمی‌اش را در ذهن دارد وفق دهد، و مصالح و محاسنی را که در آن صورت علمی در نظر گرفته به وسیله فعل خود تحقق دهد، و خلاصه اراده خود را بر آن اساس پایه‌گذاری کند، که اگر توانست فعل را با آن مصالح وفق دهد، و آن را تحقق بخشد حکیم است، و می‌گوییم عملی متقن انجام داده، و اگر خطا رفت، و به آن مصالح نرسید، حال چه به خاطر قصور او باشد و یا تقصیرش، او را حکیم نمی‌خوانیم، بلکه لاغی و جاهل و امثال آن می‌نامیم. </p> <p>پس معلوم شد که حکمت وقتی صفت فاعل می‌شود که فعل او با نظام علمی او منطبق، و نظام علمیش درست از نظام خارجی گرفته شده باشد و معنای مشتمل بودن فعل او بر مصلحت این است که فعلش با صورت علمیه‌ای که از خارج در ذهن رسم شده مطابق در آید، پس در حقیقت حکمت، صفت ذاتی خارج است، چیزی که هست اگر فاعلی را حکیم، و فعلش را مطابق حکمت می‌نامیم، به خاطر این است که فعل او با وساطت علم با نظام خارج منطبق است، و همچنین اگر فعلی را مشتمل بر مصلحت می‌نامیم، باز به خاطر این است که<code class="page" rel="14,383"/> مطابق صورت علمی، و صورت علمی مطابق با خارج است. </p> <p>البته این مطلب در افعالی تمام است که منظور از آن فعل، مطابقت با خارج باشد، مانند افعال ارادی ما، و اما آن افعالی که خود خارج است، مانند افعال خدای تعالی، آن دیگر نفس حکمت، و عین آن است، نه اینکه در صورتی که مطابق با چیز دیگری باشد حکمت می‌شود. پس اینکه می‌گوییم فعل خدا مشتمل بر مصلحت است معنایش این است که متبوع مصلحت است، نه اینکه تابع مصلحت باشد که مصلحت خدای را بر انجام آن دعوت و وادار کرده باشد. </p> <p>غیر از خدای تعالی هر فاعل دیگری مسئول در فعل خود است که چرا چنین کردی؟ و لذا موظف است فعل خود را با نظام خارجی تطبیق دهد، البته به آن طوری که خود او فهمیده و در پاسخ کسی که می‌پرسد چرا چنین کرده، به علت و وجه مصلحتی که وی را وادار به آن فعل کرد اشاره و استدلال کند. </p> <p>و اما چنین سؤالی در مورد خدای تعالی هیچ موردی ندارد، برای اینکه برای افعال او نظامی خارجی نیست تا با آن نظام تطبیق داده شود چون فعل خدا همان خارجیت و خود نظام خارجی است، که هر حکیمی فعل خود را با آن تطبیق می‌دهد، و غیر این نظام خارجی نظام دیگری نیست تا خداوند فعل خود را با آن تطبیق دهد، و فعل خدا همان عالم خارج است که صورت علمی و ذهنی آن هر فاعلی را وادار به عمل نموده، به سوی انجام آن به حرکت در می‌آورد، و غیر این خارج، خارجیت دیگری نیست تا صورت علمی آن خدای تعالی را به فعل  <em>خلقت عالم</em> وا داشته باشد،  (دقت فرمایید). </p> <p>و اما اینکه بعضی از دانشمندان گفته‌اند که: خدای تعالی قبل از ایجاد عالم، علم تفصیلی به اشیای عالم داشته، و چون علم، معلوم می‌خواهد، و فرع وجود معلوم است، ناگزیر باید گفت موجودات عالم قبل از وجود، یک نحوه ثبوتی داشته‌اند که علم خدا به آنها تعلق گرفته، و نیز در همان ثبوت مصالح، و استعدادهایی برای خیر و شر داشته‌اند، و خدا آنها را دانسته و به مقتضای آن مصالح، به عالم هستی بخشیده مطلبی است نادرست، برای اینکه: اولا: این فرضیه مبنی بر این است که علم تفصیلی خدا به اشیاء قبل از ایجاد آنها علم حصولی باشد، یعنی مانند علم نقشه‌برداری ذهن از خارج باشد، و این خود در جای خودش ابطال شده، و ثابت شده که علم خدا به اشیاء، علم حضوری است، و در علم حضوری احتیاج نیست به اینکه معلوم قبل از علم وجود داشته باشد بلکه امر در علم حضوری به عکس است، باید علم قبل از معلوم وجود داشته باشد. <code class="page" rel="14,384"/> و ثانیا اینکه: اصل این حرف قابل تصور نیست، برای اینکه ثبوت قبل از وجود معنا ندارد، چون وجود مساوی با شیئیت است، پس چیزی که وجود ندارد شیئیت ندارد و چیزی که شیئیت ندارد ثبوت ندارد. </p> <p>و اما ثالثا اینکه: اثبات استعداد در آن عالم به فرضی که تصور شود، مستلزم اثبات فعلیتی در مقابل آن است، چون استعداد بدون فعلیت باز تصور نمی‌شود، و همچنین فرض مصلحت در آن عالم درست نمی‌شود مگر با فرض کمال و نقص، و این آثار، آثار خارجیت و وجود خارجی است، پس آنچه را که ثبوت نام نهاده‌اند، همان وجود خارجی است، و این را در اصطلاح علمی خلف می‌گویند، یعنی چیزی را ادعا کردن، و در مقام اثبات، ضد آن را اثبات نمودن. </p> <p>و آنچه که ما گفتیم مطلبی است که هم ابحاث عقلی آن را تایید می‌کند، و هم بحث قرآنی، و از آیات قرآن همین بس که می‌فرماید: <span class="aya" rel="6_73" data-words="9-15">و یوم یقول کن فیکون قوله الحق</span><span class="footnote" rel="1" title="روح المعانی، ج ۱۷، ص ۳۱ و منهج الصادقین، ج ۶، ص ۶۱">*</span> زیرا در این آیه کلمه <em>کن</em> را تنها و تنها وسیله ایجاد معرفی نموده، و آن را کلام خود دانسته و نیز آن را حق (عین ثابت خارجی) معرفی نموده است. </p> <p>پس قول خدا عبارت است از همان وجود اشیای خارجی که در عین اینکه قول خدا هستند، فعل او نیز هستند، پس قول خدا فعل خدا است و فعل خدا همان وجود اشیا و خارجیت آنها است. و نیز فرمود: <span class="aya" rel="3_60" data-words="1-7">الحق من ربک فلا تکن من الممترین</span><span class="footnote" rel="2" title="و فرمان ما در عالم یکی است که (در سرعت) مانند چشم به هم زدن انجام می‌شود سوره قمر، آیه ۵۰">*</span> و حق عبارت است از سخن و یا اعتقادی که با واقعیت و خارج تطبیق کند پس در حقیقت خارج بالأصاله حق است و قول و فعل مطابق با آن به تبع آن حق است. و وقتی خارج، فعل خدا باشد آن وقت با در نظر گرفتن اینکه همین خارج مبدأ قول و عمل حق است به خوبی روشن می‌شود که چطور حق از خدا شروع شده و به سوی او باز می‌گردد. و به همین جهت است که فرمود: <span class="aya" rel="2_147" data-words="1-3">الحق من ربک</span> و نفرمود: الحق مع ربک-حق با پروردگارت است هم چنان که خود ما هم در هنگام مخاصمات که بینمان اتفاق می‌افتد می‌گوییم: الحق مع فلان-حق با فلانی است ولی خدای تعالی با اینکه باید می‌فرمود حق با خدا است چنین نفرمود بلکه فرمود حق از ناحیه خدا است تا آن نکته را برساند. </p> <p>از همین جا معلوم می‌شود که هر فعلی که تصور شود یکی از عنوان حق و باطل را دارد     <code class="page" rel="14,385"/> که می‌توان سؤال کرد آیا این فعل مطابق (به فتحه باء) با حق هست یا نه؟ معلوم است که این سؤال در غیر خود حق صحیح است نه در خود آن برای اینکه حق بودن به ذات خود او است نه به مطابق بودنش. </p> <h3> <span class="title" rel="21_16 21_17 21_18 21_19 21_20 21_21 21_22 21_23 21_24 21_25 21_26 21_27 21_28 21_29 21_30 21_31 21_32 21_33">بیان آیات</span> </h3> <p> <code class="aya" rel="21_24"/> <span class="aya" rel="21_24" data-words="1-8">أم اتخذوا من دونه آلهة قل هاتوا برهانکم...</span> <span class="phrase">کلمه <em>هاتوا</em> اسم فعل به معنای <em>بیاورید</em> است و مقصود از <em>برهان</em> دلیلی است که برای آدمی یقین‌آور باشد و مراد از <em>ذکر</em> -بنا بر آنچه از سیاق استفاده می‌شود-کتابی است که از سوی خداوند نازل شده و مراد از ذکر آنچه با من است قرآن است که ذکر امتش تا قیامت نیز هست و مراد از ذکر آنچه قبل از من بود کتابهای آسمانی دیگر است که به انبیای دیگر نازل شده مانند تورات و انجیل و زبور و غیر آن، و ممکن هم هست مراد از آن وحیی باشد که در قرآن کریم نازل شده که ذکر معاصرین پیغمبر هم هست و مراد از وحی نازل به افراد قبل از وی همان نسلهای قبل از آن جناب است که قرآن کریم امر به توحید در عبادت را از ایشان نقل نموده است، بنا بر این مشار الیه کلمه <em rel="fa_21_24_9-9" data-sentence="650:380">هذا</em> امر به توحیدی است که بر انبیای سابق و در قرآن به آن جناب نازل شده و چه بسا مفسرینی<span class="footnote" rel="1" title="فرمان نافذ خدا وقتی اراده خلقت چیزی رای کند به محض اینکه بگوید موجود باش بلافاصله موجود می‌شود پس منزه است کسی که ملک و ملکوت هر چیزی به دست او است سوره یس، آیات،۸۲ و ۸۳">*</span> که ذکر را به خبر و یا غیر آن تفسیر کرده‌اند و لیکن اعتنایی به گفته‌شان نمی‌شود.</span> </p> <h3> <span class="title" rel="21_24 21_16 21_17 21_18 21_19 21_20 21_21 21_22 21_23 21_25 21_26 21_27 21_28 21_29 21_30 21_31 21_32 21_33">مطالبه <em>برهان</em> از مشرکین در مقابل قرآن و کتب آسمانی پیشین</span> </h3> <p> و در این آیه یکی دیگر از احتمالات منافی با معاد و حساب که سابقا ذکرش گذشت دفع شده و آن عبارت است از اینکه آلهه‌ای به جای خدا بگیرند و آنها را بپرستند و از عبادت و ولایت خدا که مستلزم معاد و بازگشت به سوی او و نیز مستلزم حساب او است بی‌نیاز شوند، و نیز از تکلیف وجوب اجابت دعوت انبیایش آسوده گردند. آیه شریفه این احتمال را چنین دفع نمود که: هیچ برهان و دلیل قاطعی بر آن ندارند، و در مقام مخاصمه با آنان بر آمده، رسول خدا  (ص) را با جمله‌ <span class="aya" rel="21_24" data-words="6-8">قل هاتوا برهانکم</span> فرمان می‌دهد که از ایشان مطالبه دلیل نماید. </p> <p>و جمله‌ <span class="aya" rel="21_24" data-words="6-16">قل هاتوا برهانکم هذا ذکر من معی و ذکر من قبلی</span> از قبیل منع با ذکر دلیل است، و این منع با سند، خود یکی از اصطلاحات فن مناظره است، و حاصل معنای آن این است شخصی از طرف مناظره خود که مدعی است، دلیل بخواهد، و در ضمن بگوید من از اینکه از تو دلیل می‌خواهم به خاطر این است که خودم دلیلی بر خلاف ادعای تو دارم. </p> <p>در این آیه نیز خدای تعالی پیغمبرش را دستور می‌دهد که به این مشرکین که به غیر   <code class="page" rel="14,386"/> خدا آلهه‌ای اتخاذ کرده‌اند بگوید: <span class="aya" rel="21_24" data-words="7-8">هاتوا برهانکم</span> دلیل بر مدعای خود را بیاورید برای اینکه ادعا بدون دلیل پذیرفته نیست، و عقل اجازه نمی‌دهد که انسان آن را پذیرفته، و به آن اعتماد کند، و دلیل اینکه من از شما مطالبه دلیل می‌کنم کتب آسمانی است که از نزد خدای سبحان نازل شده، این کتابها با ادعای شما موافقت ندارند بلکه مخالف سر سخت بت‌پرستی هستند، این قرآن یکی از کتب آسمانی است که ذکر و کتاب معاصر است، و این سایر کتب آسمانی، مانند تورات و انجیل و غیره است که همگی الوهیت و وجوب عبادت را منحصر در خدای تعالی می‌کنند. </p> <p>و یا این که در قرآن که ذکر نازل بر من، و برای بشر معاصر من است، و در کتب آسمانی قبل که ذکر مردم گذشته بود، آنچه در باره عبادت آمده همه آنها عبادت را منحصر برای خدا، و الوهیت را شایسته او به تنهایی دانسته‌اند. </p> <p>در جمله‌ <span class="aya" rel="21_24" data-words="17-23">بل أکثرهم لا یعلمون الحق فهم معرضون</span>، دوباره خطاب را متوجه رسول خدا (ص) کرده، اشاره می‌کند به اینکه: اکثر مردم، میان حق و باطل را تمیز نمی‌دهند، و اهل تشخیص که همواره پیرو دلیل باشند نیستند، در نتیجه بدون دلیل از حق و پیروی آن گریزانند. </p> <p><code class="aya" rel="21_25"/> <span class="aya" rel="21_25" data-words="1-16">و ما أرسلنا من قبلک من رسول إلا نوحی إلیه أنه لا إله إلا أنا فاعبدون</span>. </p> <p>در این آیه مضمون آیه قبلی تثبیت می‌شود، که می‌فرمود ذکر،  (قرآن کریم) توحید خدا و وجوب عبادت او را تذکر می‌دهد، و در عین حال خالی از تایید معنای دوم ذکر هم نیست. </p> <p>و جمله‌ <span class="aya" rel="21_25" data-words="9-10">نوحی إلیه</span> استمرار را می‌رساند، و جمله <em>فاعبدون</em> خطاب به عموم پیغمبران، و امتهای ایشان است، و بقیه کلمات آیه روشن است. </p> <p><code class="aya" rel="21_26"/> <span class="aya" rel="21_26" data-words="1-9">و قالوا اتخذ الرحمن ولدا سبحانه بل عباد مکرمون</span>. </p> <p>از ظاهر سیاق بر می‌آید که این جمله حکایت کلام بت‌پرستان است که می‌گفتند، ملائکه فرزندان خدا هستند، و به همین جهت مراد از <em>عباد مکرمین</em> نیز ملائکه است، و خدای تعالی با جمله <em>سبحانه</em> خود را منزه از فرزند داشتن کرده، بعد با اضراب حال ملائکه را بیان کرده که بندگانی مکرمند، و چون جمله‌ <span class="aya" rel="21_27" data-words="1-3">لا یسبقونه بالقول...</span> در آیه بعدی بیان کمال عبودیت ملائکه، از حیث آثار، و صفای آن از حیث خواص است، و نیز چون قبلا آنان را عباد نامید، در نتیجه مراد از اکرام ملائکه، اکرامشان به خاطر همان عبودیت بوده نه به غیر آن، بنا بر این برگشت معنا به این می‌شود که ملائکه بندگانی هستند دارنده حقیقت معنای بندگی، <code class="page" rel="14,387"/> دلیلش هم این است که آثار عبودیت کامل از عبودیتشان مشاهده می‌شود، و آن این است که هرگز در سخن از خدا سبقت نمی‌گیرند. </p> <h3> <span class="title" rel="21_26 21_27">بیان حال و وصف ملائکه، که نه آلهه‌ <span class="aya" rel="21_26" data-words="7-9">بل عباد مکرمون</span> خدایند و <span class="aya" rel="21_27" data-words="1-7">لا یسبقونه بالقول و هم بأمره یعملون</span> </span> </h3> <p> پس مراد از اینکه ملائکه را عباد خواند، با اینکه تمامی موجودات دارای شعور، همه عباد و بندگانند، خواست به آنان بفهماند که عبودیتی که دارند خدا به ایشان کرامت کرده، و این موهبت، عطیه‌ای است الهی، پس خود را جز بنده نمی‌بینند، و این نظیر مخلص (به کسر لام برای خدا است، که وقتی کسی چنین شد، خدا هم در مقابل، او را مخلص (به فتح لام) برای خود قرار می‌دهد چیزی که هست فرق میان کرامت ملائکه و کرامت بشر-هر چند که در هر دو موهبتی است-این است که این موهبت را به بشر از راه اکتساب می‌دهند، ولی به ملائکه بدون اکتساب،  (دقت فرمایید). <code class="aya" rel="21_27"/> <span class="aya" rel="21_27" data-words="1-7">لا یسبقونه بالقول و هم بأمره یعملون</span>. </p> <p>وقتی <span class="phrase">گفته می‌شود: فلانی در سخن از فلانی پیشی نمی‌گیرد، معنایش این است که قبل از اینکه او در باره چیزی سخنی بگوید، این در باره آن هیچ حرفی نمی‌زند، پس این هر چه می‌گوید پیرو گفته‌های او است، که چه بسا از همین معنا به طور کنایه تعبیر می‌کنند به اینکه اراده‌اش تابع اراده او است، و در جمله‌ <span class="aya" rel="21_27" data-words="4-7">و هم بأمره یعملون</span> ظرف <em rel="fa_21_27_6-6" data-sentence="359:359">بامره</em> متعلق است به جمله <em rel="fa_21_27_7-7" data-sentence="435:325">یعملون</em> و اگر از متعلق خود جلو افتاده برای افاده حصر است، تا برساند تنها به امر او عمل می‌کنند نه بدون امر او، البته انحصار به این معنا است نه اینکه بخواهد عمل به دستور خدا را نفی کند، پس فعل ملائکه تابع امر و اراده او است، هم چنان که گفتار ملائکه هم تابع قول خدا است، پس ملائکه، هم از جهت فعل و هم از جهت قول، تابع اراده خدا هستند.</span> </p> <p>و <span class="phrase">به عبارتی دیگر اراده و عمل ملائکه تابع اراده او است، چون منظور از <em rel="fa_21_27_3-3" data-sentence="66:229">قول</em> در آیه شریفه همان اراده خدای تعالی است، پس ملائکه نمی‌خواهند مگر آنچه را که او می‌خواهد، و نمی‌کنند مگر آنچه را که او نمی‌خواهد و این کمال بندگی را می‌رساند، چون عبودیت عبد این اقتضا را دارد که اراده و عمل خود را ملک مولا بداند.</span> </p> <p>این بود آنچه ظاهر آیه آن را افاده می‌کند، و البته در صورتی تمام است که مراد از امر، ضد و مقابل نهی باشد، آن وقت آیه می‌فهماند که‌ملائکه اصلا معنای نهی را نمی‌دانند چون شناختن نهی، فرع امکان انجام عمل مورد نهی است، و ملائکه هیچ عملی را انجام نمی‌دهند مگر به امر خدا. </p> <p>و ممکن است از آیه شریفه‌ <span class="aya" rel="36_82-83" data-words="1-16">إنما أمره إذا أراد شیئا أن یقول له کن فیکون، فسبحان الذی بیده ملکوت کل شیء</span><span class="footnote" rel="1" title="اینها شفیعان ما در درگاه خدایند سوره یونس، آیه ۱۸">*</span> و آیه‌ <span class="aya" rel="54_50" data-words="1-7">و ما أمرنا إلا واحدة کلمح بالبصر</span><span class="footnote" rel="2" title="اگر اینها را می‌پرستیم برای این است که ما را به خدا نزدیک کنند سوره زمر، آیه ۳">*</span> حقیقت معنای امر را به دست آورد، و در بعضی مباحث گذشته نیز در باره آن مختصری صحبت شد، و به زودی بحث مفصل آن در کلامی که پیرامون ملائکه از نظر قرآن خواهیم داشت، خواهد آمد و در آنجا خواهیم گفت که حقیقت ملک در نظر قرآن چیست. </p> <p><code class="aya" rel="21_28"/> <span class="aya" rel="21_28" data-words="1-18">یعلم ما بین أیدیهم و ما خلفهم و لا یشفعون إلا لمن ارتضی و هم من خشیته مشفقون</span>. </p> <p>مفسرین<span class="footnote" rel="3" title="روح المعانی، ج ۱۷، ص ۳۳">*</span> دو جمله‌ <span class="aya" rel="21_28" data-words="2-4">ما بین أیدیهم</span> و <span class="aya" rel="21_28" data-words="6-7">ما خلفهم</span> را به اعمال گذشته و آینده آنان تفسیر کرده، گفته‌اند: معنایش این است که خداوند آنچه را که تا کنون کرده‌اند، و آنچه را که بعدا می‌کنند می‌داند. </p> <p>بنا بر این تفسیر جمله‌ <span class="aya" rel="21_28" data-words="1-7">یعلم ما بین أیدیهم و ما خلفهم</span>، استیناف و جمله‌ای ابتدایی در مقام تعلیل جمله قبل است که می‌فرمود <span class="aya" rel="21_27" data-words="1-3">لا یسبقونه بالقول...</span>، گویا فرموده است: اگر آنچه از گفتار و کردار دارند، همه به امر خدای تعالی است، بدین جهت است که خدای تعالی نیز، هم گفتار و کردار گذشته آنان را می‌داند و هم آینده‌شان را، به همین جهت همواره مراقب احوال خود هستند. </p> <p>و معنای مذکور معنای خوبی است، لیکن برای تعلیل عدم اقدامشان بر معصیت بهتر سازش دارد تا برای تعلیل انحصار عمل در مورد امر، و لفظ آیه منظورش این دومی است نه اولی. </p> <p>علاوه بر این لفظ آیه هیچ دلالتی ندارد بر اینکه ملائکه می‌دانند که خدا به گذشته و آینده‌شان آگاه است. و با این فرض دیگر معنای صحیحی برای تفسیر مزبور نمی‌ماند. </p> <p>در تفسیر آیه شریفه‌ <span class="aya" rel="19_64" data-words="1-22">و ما نتنزل إلا بأمر ربک له ما بین أیدینا و ما خلفنا و ما بین ذلک و ما کان ربک نسیا</span><span class="footnote" rel="4" title="ما جز به فرمان پروردگار تو نازل نمی‌شویم آنچه پیش روی ما و پشت سر ما و بین این دو می‌باشد از آن او است و پروردگارت هرگز فراموشکار نبوده سوره مریم، آیه ۶۴">*</span> نیز گذشت که گفتیم بهترین وجه این است که جمله         <code class="page" rel="14,389"/> <span class="aya" rel="19_64" data-words="8-10">ما بین أیدینا</span> را حمل بر اعمال و آثار متفرعه بر وجود آدمیان نموده، جمله‌ <span class="aya" rel="19_64" data-words="11-13">و ما خلفنا</span> را هم بر اسباب و علل وجود آنان، که مقدم بر وجود ایشان است بکنیم، و بنا بر این اگر این دو عبارت را در آیه مورد بحث نیز حمل بر همین معنا کنیم، در نتیجه جمله مذکور تعلیل روشنی برای مجموع‌ <span class="aya" rel="21_26" data-words="7-9">بل عباد مکرمون</span>... <span class="aya" rel="21_27" data-words="6-7">بأمره یعملون</span> خواهد بود، و معنای آن جمله و این تعلیل چنین می‌شود: اگر خدای تعالی ذوات ملائکه را مکرم داشته، و آثار وجودی آنان را ستوده، برای این بوده که به گفتار و کردار آنان آگاه بوده‌ <span class="aya" rel="21_28" data-words="1-4">یعلم ما بین أیدیهم</span>، و نیز به اسبابی که به وسیله آن اسباب هستی یافته‌اند، خبر داشته، و آن اصل و ریشه‌ای که روی آن ریشه جوانه زده‌اند آگاه بوده، <span class="aya" rel="21_28" data-words="5-7">و ما خلفهم</span>، هم چنان که در ستایش اشخاص می‌گوییم: فلانی مردی کریم النفس و خوش کردار است، چون از دودمانی اصیل، و نجیب منشا گرفته است. </p> <p>و جمله‌ <span class="aya" rel="21_28" data-words="8-13">و لا یشفعون إلا لمن ارتضی</span>، مساله شفاعت ملائکه برای غیر ملائکه را متعرض است، و این مساله‌ای است که خیلی مورد توجه و اعتقاد بت‌پرستان است، که می‌گفتند: <span class="aya" rel="10_18" data-words="14-17">هؤلاء شفعاؤنا عند الله</span><span class="footnote" rel="1" title="مفردات راغب، ماده &lt;em&gt;فتق&lt;/em&gt; و &lt;em&gt;رتق&lt;/em&gt; ">*</span> و یا می‌گفتند: <span class="aya" rel="39_3" data-words="11-17">ما نعبدهم إلا لیقربونا إلی الله زلفی</span><span class="footnote" rel="2" title="مجمع البیان، ج ۷، ص ۴۶">*</span> خدای تعالی در جمله مورد بحث اعتقاد آنان را رد نموده، می‌فرماید: ملائکه هر کسی را شفاعت نمی‌کنند، تنها کسانی را شفاعت می‌کنند که دارای ارتضاء باشند، و ارتضاء به معنای داشتن دینی صحیح و مورد رضای خدا است، چون خودش فرموده: <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span><span class="footnote" rel="3" title="خدا نمی‌آمرزد اینکه به او شرک بورزند، ولی هر گناهی که پایین‌تر از آن باشد، از هر کس که خودش بخواهد می‌آمرزد سوره نساء، آیه ۴۸">*</span> پس ایمان به خدا بدون شرک، ارتضایی است، که وثنی‌ها آن را ندارند، چون مشرکند، و از جمله عجائب امر ایشان این است که خود ملائکه را شریک خدا می‌گیرند، ملائکه‌ای که شفاعت نمی‌کنند مگر غیر مشرکین را. </p> <p> <span class="aya" rel="21_28" data-words="14-18">و هم من خشیته مشفقون</span> -مقصود از این خشیت ترس از سخط و عذاب خدا است، اما ترسی که توأم با امن از آن باشد، چون ملائکه گناهی ندارند. و اگر بگویی ملائکه با عصمتی که خدا به ایشان داده، دیگر چرا می‌ترسند؟ می‌گوییم: عصمتی که به آنان افاضه شده قدرت خدای را تحدید نمی‌کند، زمام ملک را از ید او خارج نمی‌سازد، پس او در هر حال قادر است، و همین نکته است که معنای آیه بعدی را روشن می‌سازد. </p> <p>       <code class="page" rel="14,390"/><code class="aya" rel="21_29"/> <span class="aya" rel="21_29" data-words="1-14">و من یقل منهم إنی إله من دونه فذلک نجزیه جهنم کذلک نجزی الظالمین</span>. </p> <p>یعنی هر که چنین بگوید ظالم است و سزایش را جهنم می‌دهیم، چون جهنم سزای ظالم است، و مضمون آیه، قضیه‌ای است شرطیه، و معلوم است که قضیه شرطیه مستلزم تحقق شرط نیست. </p> <p><code class="aya" rel="21_30"/> <span class="aya" rel="21_30" data-words="1-23">أ و لم یر الذین کفروا أن السماوات و الأرض کانتا رتقا ففتقناهما و جعلنا من الماء کل شیء حی أ فلا یؤمنون</span>. </p> <p>مراد از <em>رؤیت</em> علم فکری است و اگر آن را رؤیت نامید به خاطر این است که علم فکری در هر امری آن را مانند رؤیت محسوس می‌سازد. </p> <p><span class="phrase">دو کلمه <em rel="fa_21_30_11-11" data-sentence="8:927">رتق</em> و <em rel="fa_21_30_12-12" data-sentence="66:912">فتق</em> به دو معنای مقابل همند، راغب در مفردات گفته: کلمه  <em rel="fa_21_30_11-11" data-sentence="174:848">رتق</em> به معنای ضمیمه کردن و به هم چسباندن دو چیز است، چه اینکه در اصل خلقت به هم چسبیده باشند و چه آن را با صنعت عمل بچسبانند، هم چنان که قرآن کریم می‌فرماید: <span class="aya" rel="21_30" data-words="11-13">کانتا رتقا ففتقناهما</span>، زمین و آسمان به هم چسبیده بودند، از یکدیگر جداشان کردیم، و  <em rel="fa_21_30_12-12" data-sentence="523:544">فتق</em> به معنای جدا سازی دو چیز متصل به هم است، و این ضد رتق است<span class="footnote" rel="1" title="روح المعانی، ج ۱۷، ص ۳۴ به نقل از ابی مسلم">*</span>، و ضمیر تثنیه در جمله <em rel="fa_21_30_10-10" data-sentence="751:359">کانتا</em> ، و <em rel="fa_21_30_12-12" data-sentence="815:336">ففتقناهما</em> ، به سماوات و ارض بر می‌گردد، در حقیقت آسمان‌ها را طایفه‌ای، و زمین را طایفه‌ای (دیگر) دانسته، و آن دو را دو طایفه خوانده، و اگر خبر <em>کان</em>  یعنی <em rel="fa_21_30_11-11" data-sentence="1031:170">رتقا</em> را مفرد آورد، بدین جهت بود که مصدر است، و مصدر تثنیه و مفردش یکی است، هر چند که به معنای مفعول باشد، و معنایش این است که: این دو طایفه متصل به هم بودند ما جدایشان کردیم.</span> </p> <h3> <span class="title" rel="21_30"><span class="phrase">تقریر برهان که با بیان <em rel="fa_21_30_12-12" data-sentence="23:175">فتق</em>  آسمان‌ها و زمین بعد از <em rel="fa_21_30_11-11" data-sentence="104:138">رتق</em> آنها (<span class="aya" rel="21_30" data-words="11-13">کانتا رتقا ففتقناهما</span>) برای توحید خدای تعالی در ربوبیت و تدبیر اقامه شده است</span></span> </h3> <p> این آیه و آیات سه‌گانه بعدش برهان بر توحید خدای تعالی در ربوبیت، و تدبیر عالم است که به مناسبت اینکه کلام منجر به توحید خدا، و نفی الوهیت ملائکه شد، در اینجا به میان آمده، و خلاصه برهانی که گفتیم در این سه آیه آمده، این است که‌پاره‌ای از موجودات را بر شمرده، که خلقت آنها آمیخته با تدبیر است، و نتیجه گرفته که پس تدبیر از خلقت منفک شدنی نیست، پس بالضروره آن کسی که این موجودات را آفریده، خود او مدبر آنها است، مانند آسمانها و زمین، و هر موجود جاندار، و نیز مانند کوه‌ها و دره‌ها و شب و روز و آفتاب و ماه، که وجودشان توأم با تدبیر است. </p> <p>پس اینکه فرمود: <span class="aya" rel="21_30" data-words="1-13">أ و لم یر الذین کفروا أن السماوات و الأرض کانتا رتقا ففتقناهما</span>   <code class="page" rel="14,391"/> مقصودش از <span class="aya" rel="21_30" data-words="5-6">الذین کفروا</span> به طوری که از سیاق بر می‌آید وثنی‌ها است، که میان خلقت و تدبیر جدایی انداخته، خلقت را به خدا، و تدبیر را به آلهه نسبت دادند، و برای اینکه خطای آنان را روشن سازد، نظرشان را معطوف به موجوداتی کرده که میان خلقت و تدبیر آنها جدایی تصور ندارد، و هیچ کس شک نمی‌کند که خلقت و تدبیر آنها هر دو از خدا است، مانند آسمان و زمین، که ابتدا یکپارچه بوده‌اند، و بعد، از یکدیگر جداشان کرده است، و چنین خلقتی از تدبیر جدا نیست، چگونه ممکن است خلقت آسمان و زمین از یکی باشد، آن وقت جدا سازیش از دیگری؟. </p> <p>و ما به طور دائم جداسازی مرکبات زمینی و آسمانی را از هم مشاهده می‌کنیم، و می‌بینیم که انواع نباتات از زمین، و حیوانات از حیواناتی دیگر، و انسانها از انسانهای دیگر، جدا می‌شوند، و بعد از جدا شدن صورتی دیگر به خود می‌گیرند، و هر یک آثاری غیر آثار زمان اتصال، از خود بروز می‌دهند، آثاری که در زمان اتصال هیچ خبری از آنها نبود. </p> <p>آری این آثار که در زمان جدایی، فعلیت پیدا می‌کند در زمان اتصال نیز بوده، ولی به طور قوه در آنها به ودیعه سپرده شده بود، و همین قوه که در آنها است، رتق و اتصال است، و فعلیت‌ها، فتق و جدایی. </p> <p>آسمان‌ها و زمین و اجرامی که دارند، حالشان حال افراد یک نوع است که در باره آنها صحبت شد، اجرام فلکی و زمین که ما بر روی آن هستیم هر چند که عمر ناچیز ما اجازه نمی‌دهد تمام حوادث جزئی را که در آن صورت می‌گیرد ببینیم، و یا بدو خلقت زمین و نابود شدنش را شاهد باشیم، لیکن اینقدر می‌دانیم که زمین از ماده تکون یافته، و تمامی احکام ماده در آن جریان دارد، و زمین از احکام ماده مستثنی نیست. </p> <p>از همین راه که مرتب جزئیاتی از زمین جدا گشته به صورت مرکبات و موالید جلوه می‌کنند، و همچنین موالیدی که در جو پدید می‌آید ما را راهنمایی می‌کند بر اینکه روزی همه این موجودات منفصل و جدای از هم، منظم و متصل به هم بودند، یعنی یک موجود بوده، که دیگر امتیازی میان زمین و آسمان نبوده، یک موجود رتق و متصل الاجزاء بوده، و بعدا خدای تعالی آن را فتق کرده، و در تحت تدبیری منظم و متقن، موجوداتی بی‌شمار از شکم آن یک موجود بیرون آورده، که هر یک برای خود دارای فضیلت‌ها و آثاری شدند. </p> <p>این آن معنایی است که در یک نظر سطحی و ساده، از خلقت این عالم، و پیدایش اجزای علوی و سفلیش به نظر می‌رسد، خلقتی که توأم با تدبیر و نظام جاری در همه اجزای آن است. <code class="page" rel="14,392"/> و این نظریه را علم امروز تایید می‌کند، زیرا علم امروز این معنا را روشن نموده که آنچه از اجرام عالم محسوس ما است، هر یک مرکب از عناصری متعدد و مشترک است که عمری معین، و محدود دارد، یکی کمتر و یکی بیشتر. </p> <p>این معنا در صورتی درست است که مقصود از رتق آسمانها و زمین یکی بودن همه، و نبودن امتیاز میان ابعاض و اجزای آن باشد، که قهرا مراد از فتق هم جدا سازی، و متمایز کردن ابعاض آن خواهد بود. </p> <p>و اما اگر مراد از رتق آنها این باشد که زمین از آسمان، و آسمان از زمین، جدا نبود تا چیزی از آسمان به زمین فرود آید و یا چیزی از زمین بیرون شود، و مراد از فتق آن، مقابل این معنا باشد، آن وقت معنای آیه شریفه این می‌شود که: آسمان رتق بود، یعنی بارانی از آن به زمین نمی‌بارید، پس ما آسمان را فتق کردیم، و از آن پس بارانها به سوی زمین باریدن گرفت، و زمین هم رتق بود، یعنی چیزی از آن نمی‌رویید، پس ما آن را فتق کردیم، و در نتیجه روییدن آغاز کرد، و با این آیت خود، برهان خود را تمام کردیم. در این صورت دیگر آیه شریفه با آن معنایی که علم امروز اثباتش می‌کند ارتباطی ندارد، و چه بسا جمله‌ <span class="aya" rel="21_30" data-words="14-20">و جعلنا من الماء کل شیء حی</span> که بعد از آیه مورد بحث قرار دارد، این معنای دوم را تایید کند، چیزی که هست در این صورت برهان آیه شریفه مختص مساله باریدن آسمان، و روییدن زمین می‌شود، و نظری به سایر حوادث ندارد، به خلاف معنای اول که برهان آیه بر آن معنا شامل همه حوادث می‌شود. </p> <p>بعضی<span class="footnote" rel="1" title="خداوند هر جنبنده را از آب آفرید سوره نور، آیه ۴۵">*</span> از مفسرین احتمالی داده‌اند که جمعی هم آن را پسندیده‌اند، و آن این است که مراد از رتق آسمانها و زمین تمیز نداشتن از یکدیگر در حال عدم، و قبل از وجود است، و مراد از فتق آن، تمیز یافتن بعضی از بعض دیگر در وجود بعد از عدم است، و برهان آیه شریفه احتجاج به حدوث آسمانها و زمین، بر وجوب آفریننده، و پدید آورنده آن است. </p> <p>ولی هر چند که احتجاج از راه حدوث بر محدث و پدید آورنده، احتجاجی است صحیح، لیکن این احتجاج در قبال وثنی‌ها که معترف به وجود خدای تعالی هستند، و عالم ایجاد را مستند به او می‌دانند، صحیح و مفید فایده نیست، احتجاجی است که باید در قبال منکرین خدا اقامه نمود، و در قبال وثنی‌ها باید حجتی اقامه نمود که تدبیر عالم را مستند به خدای تعالی کند، و تدبیر را از آلهه وثنیان نفی کند، و در نتیجه عبادت را که آنان معلق بر   <code class="page" rel="14,393"/> تدبیرش کرده‌اند منحصر در ذات خدای تعالی سازد. </p> <p> <span class="aya" rel="21_30" data-words="14-20">و جعلنا من الماء کل شیء حی</span> -از ظاهر سیاق بر می‌آید که کلمه <em>جعل</em> به معنای خلق، و جمله‌ <span class="aya" rel="21_30" data-words="18-20">کل شیء حی</span> مفعول آن باشد، و مراد این باشد که آب، دخالت تامی در هستی موجودات زنده دارد، هم چنان که همین مضمون را در جای دیگر آورده و فرموده است: <span class="aya" rel="24_45" data-words="1-7">و الله خلق کل دابة من ماء</span><span class="footnote" rel="1" title="منهج الصادقین، ج ۶، ص ۶۶">*</span>، و شاید واقع شدن این مضمون در سیاقی که در آن آیات محسوس را می‌شمارد، باعث شود که حکم در آیه شریفه منصرف بغیر ملائکه، و امثال آنان باشد، دیگر دلالت نکند بر اینکه خلقت ملائکه و امثال آنان هم از آب باشد، و اما مساله مورد نظر آیه شریفه، یعنی ارتباط زندگی با آب، مساله‌ای است که در مباحث علمی به خوبی روشن شده و به ثبوت رسیده است. </p> <p><code class="aya" rel="21_31"/> <span class="aya" rel="21_31" data-words="1-15">و جعلنا فی الأرض رواسی أن تمید بهم، و جعلنا فیها فجاجا سبلا، لعلهم یهتدون</span>. </p> <p><span class="phrase">در مجمع البیان گفته است: کلمه <em rel="fa_21_31_5-5" data-sentence="30:409">رواسی</em> به معنای کوه‌هایی است که با سنگینی خود استوار ایستاده‌اند، هم چنان که گفته می‌شود: <em>ترسو السفینة</em> ، یعنی کشتی ایستاد و به خاطر سنگینیش بی‌حرکت ایستاد، و کلمه <em rel="fa_21_31_7-7" data-sentence="252:230">تمید</em> از <em rel="fa_21_31_7-7" data-sentence="312:214">مید</em> ، به معنای اضطراب، و نوسان در این سو و آن سو است، و کلمه <em>فج</em> به معنای راه گشاد میان دو کوه است<span class="footnote" rel="2" title="من دیدم آفتاب و ماه را که برایم سجده می‌کردند سوره یوسف، آیه ۴">*</span>.</span> </p> <p>معنای آیه این است که ما در زمین کوه‌هایی استوار قرار دادیم، تا زمین دچار اضطراب و نوسان نگشته، انسانها بتوانند بر روی آن زندگی کنند، و ما در این کوه‌ها راههایی فراخ قرار دادیم، تا مردم به سوی مقاصد خود راه یابند و بتوانند به اوطان خود بروند. </p> <p>و این آیه دلالت دارد بر اینکه وجود کوه‌ها در آرامش زمین و مضطرب نبودن آن تاثیری مستقیم و مخصوص دارد که اگر نبود قشر زمین مضطرب می‌شد و پوسته رویی آن دچار ناآرامی می‌گردید. </p> <p><code class="aya" rel="21_32"/> <span class="aya" rel="21_32" data-words="1-10">و جعلنا السماء سقفا محفوظا و هم عن آیاتها معرضون</span>. </p> <p>گویا مراد از این که فرمود آسمان را سقفی محفوظ کردیم این باشد که آن را از شیطانها حفظ کردیم هم چنان که در جای دیگر فرموده: <span class="aya" rel="15_17" data-words="1-6">و حفظناها من کل شیطان رجیم</span><span class="footnote" rel="3" title="آسمان را از هر شیطان رانده شده حفظ کردیم سوره حجر، آیه ۱۷">*</span> و       <code class="page" rel="14,394"/> مراد از اینکه فرمود مردم از آیات آن رو می‌گردانند این است که حوادث جوی را می‌بینند و با اینکه دلیل روشنی بر مدبر واحد و ایجاد کننده واحد است باز متوجه نمی‌شوند و به شرک خود ادامه می‌دهند. </p> <p><code class="aya" rel="21_33"/> <span class="aya" rel="21_33" data-words="1-15">و هو الذی خلق اللیل و النهار و الشمس و القمر کل فی فلک یسبحون</span>. </p> <p>از ظاهر آیه به خوبی بر می‌آید که می‌خواهد برای هر یک از شب-که ملازم سایه مخروطی شکل وجه زمین است-و روز-که سمت مقابل آفتاب است-و نیز برای هر یک از آفتاب و ماه فلک اثبات کند و بنا بر این قهرا باید مراد از فلک مدار هر یک از آنها باشد. </p> <p>ولی با اینکه ظاهر آیه روشن است مع ذلک باید بگوییم مراد از فلک اوضاع و احوالی که در جو زمین و آثاری که آنها در زمین می‌گذارند می‌باشد هر چند که حال اجرام دیگر بر خلاف آنها باشد پس بنا بر این آیه شریفه تنها برای زمین اثبات شب و روز می‌کند، دیگر دلالت ندارد بر اینکه آفتاب و ماه و ثوابت و سیارات (چه آنها که از خود نور دارند و چه آنها که کسب نور می‌کنند) شب و روز دارند. <em>یسبحون</em> این کلمه از <em>سبح</em> اشتقاق یافته است که به معنای جریان و شنای در آب است. بعضی<span class="footnote" rel="1" title="محاسن برقی">*</span> از مفسرین گفته‌اند اینکه سیر کرات در فضا را شنای در فضا نامید از این جهت بوده که کار آفتاب و ماه را کار عقلا خوانده چنان که در جای دیگر فرموده‌ <span class="aya" rel="12_4" data-words="12-18">و الشمس و القمر رأیتهم لی ساجدین</span><span class="footnote" rel="2" title="عیون اخبار الرضا، ج ۱، ص ۲۶۹">*</span>. </p> <h3>بحث روایتی‌ <span class="title" rel="21_24 21_18 21_19 21_20 21_28 21_22 21_30 21_16 21_17 21_21 21_23 21_25 21_26 21_27 21_29 21_31 21_32 21_33"> (روایاتی در ذیل آیات گذشته مربوط به: قذف به حق بر باطل، وصف ملائکه، استدلال بر نفی آلهه و...) </span> </h3> <p> در کتاب محاسن به سند خود از یونس و او بدون ذکر سند از امام صادق (ع) روایت کرده که فرمود: هیچ باطلی در برابر حق قرار نمی‌گیرد مگر آنکه مغلوب حق می‌شود چون خدای تعالی فرمود: <span class="aya" rel="21_18" data-words="1-9">بل نقذف بالحق علی الباطل فیدمغه فإذا هو زاهق</span><span class="footnote" rel="3" title="محاسن برقی، ص ۲۲۶">*</span>. </p> <p>و در همان کتاب به سند خود از ایوب بن حر روایت کرده که گفت: امام صادق  (ع) فرمود: ای ایوب هیچ کس نیست مگر آنکه حق خود را به او نشان می‌دهد تا حدی که در قلب او جای می‌کند حال یا آن را قبول می‌کند و یا نمی‌کند زیرا خدای تعالی       <code class="page" rel="14,395"/> فرموده‌ <span class="aya" rel="21_18" data-words="1-14">بل نقذف بالحق علی الباطل فیدمغه فإذا هو زاهق و لکم الویل مما تصفون</span><span class="footnote" rel="1" title="توحید صدوق، ص ۳۹۷">*</span>. </p> <p>مؤلف: این دو روایت مبنی بر تعمیم آیه شریفه است. </p> <p>و در عیون در باب روایات وارده از حضرت رضا (ع) در باره هاروت و ماروت در ضمن حدیثی که فرمود ملائکه معصوم و به لطف خدا از کفر و هر گناه و کار زشتی محفوظند، هم چنان که خدای تعالی فرموده: <span class="aya" rel="66_6" data-words="18-26">لا یعصون الله ما أمرهم و یفعلون ما یؤمرون</span> و نیز فرموده: <span class="aya" rel="21_19" data-words="1-10">و له من فی السماوات و الأرض و من عنده</span> که منظور از آنان ملائکه است- <span class="aya" rel="21_19-20" data-words="11-23">لا یستکبرون عن عبادته و لا یستحسرون، یسبحون اللیل و النهار لا یفترون</span> همه کسانی که در آسمانها و زمینند ملک او هستند و همه آنان که نزد اویند از عبادت او استکبار نورزیده و به ستوه نمی‌آیند بلکه شب و روز او را تسبیح گفته خسته نمی‌شوند<span class="footnote" rel="2" title="مجمع البیان، ج ۷، ص ۴۴">*</span>. </p> <p>و در نهج البلاغه امام امیر المؤمنین (ع) در وصف ملائکه فرموده: خدای را تسبیح می‌گویند و دچار خستگی نمی‌شوند و دیدگانشان را خواب نمی‌گیرد و عقلشان دچار سهو و فراموشی نمی‌شود، بدنهایشان سست و ناتوان نگشته و غفلت و نسیان عارضشان نمی‌شود<span class="footnote" rel="3" title="نهج البلاغه عبده، خطبه ۱، ص ۱۹">*</span>. </p> <p>مؤلف: این کلام مولی امیر المؤمنین (ع) روایاتی را که می‌گویند ملائکه هم به خواب می‌روند تضعیف می‌کند و یکی از این روایات را کمال الدین به سند خود از داوود بن فرقه از بعضی از راویان شیعه از امام صادق (ع) نقل کرده که گفته از آن جناب پرسیدم آیا ملائکه هم خواب دارند؟ فرمود: هیچ جانداری نیست که خواب نداشته باشد مگر خدای عز و جل. گفتم: آخر خدای عز و جل فرموده: <span class="aya" rel="21_20" data-words="1-6">یسبحون اللیل و النهار لا یفترون</span> فرمود: بله ولی نفسهایشان در خواب، تسبیح است و گذشته از اینکه کلام امیر (ع) آن را تضعیف نموده به خاطر نداشتن سند نیز قابل قبول نیست<span class="footnote" rel="4" title="کمال الدین، ص ۶۶۶، ط اسلامیه">*</span>. </p> <p>و در کتاب توحید به سند خود از هشام بن حکم روایت کرده که گفت به حضرت صادق (ع) عرض کردم دلیل بر اینکه خدا واحد است چیست؟ فرمود اتصال تدبیر و تمامیت صنع، هم چنان که خدای عز و جل فرموده: <span class="aya" rel="21_22" data-words="1-7">لو کان فیهما آلهة إلا الله لفسدتا</span><span class="footnote" rel="5" title="توحید صدوق، ص ۲۵۰، ط جامعه مدرسین">*</span>. </p> <p>           <code class="page" rel="14,396"/> مؤلف: این روایت بیانی را که ما در ذیل آیه مزبور گذراندیم تایید می‌کند و در همان کتاب به سند خود از عمرو بن جابر روایت آورده که به امام ابی جعفر محمد بن علی الباقر  (ع) عرضه داشتم: یا بن رسول اللَّه ما بسیاری اطفال را می‌بینیم که مرده متولد می‌شوند و بسیاری قبل از اینکه خلقتشان تمام گردد سقط می‌شوند و بعضی دیگر کور و لال و کر به دنیا می‌آیند و بعضی دیگر پس از ساعتی بعد از ولادت می‌میرند بعضی دیگر تا سن احتلام (بلوغ) می‌مانند بعضی دیگر تا سن پیری، سر این اختلاف چیست؟. </p> <p>حضرت فرمود: خدای تبارک و تعالی از خلق خود سزاوارتر به تدبیر امر خلق است زیرا او خالق و مالک ایشان است اگر یکی را از عمر محروم می‌دارد از چیزی محروم داشته که سزاوار و مالک آن نبوده و کسی را هم که عمر می‌دهد باز چیزی را می‌دهد که وی مالک آن نبوده پس خدای تعالی هر چه را که می‌دهد از باب تفضل است، و هر چه را نمی‌دهد محض عدل است، او از آنچه می‌کند بازخواست نمی‌شود بلکه خلق مورد بازخواست او هستند. </p> <p>جابر می‌گوید عرضه داشتم: یا بن رسول اللَّه چطور از آنچه می‌کند بازخواست نمی‌شود؟ فرمود برای اینکه هیچ کاری نمی‌کند مگر آنکه حکمت و صواب باشد و دیگر اینکه او یگانه، متکبر، جبار و واحد قهار است و هر کس در دل خود از آنچه او می‌راند حرجی احساس کند کافر و هر که فعلی از افعال او را انکار کند و زشت بشمارد جاحد و انکار کننده شده است<span class="footnote" rel="1" title="نور الثقلین، ج ۳، ص ۴۱۹">*</span>. </p> <p>مؤلف: این روایت، روایت شریفی است که یک قاعده کلی در باب حسنات و سیئات و خوبی و بدیها به دست می‌دهد و آن قاعده کلی این است که: حسنات اموری وجودی هستند که مستند به عطا و فضل خدا هستند، و سیئات اموری عدمی هستند که زشتی آنها سرانجام به عدم اعطا و صلاحیت نداشتن عبد منتهی می‌شود و اینکه امام (ع) فرمود: خدای تعالی حتی در آنچه که مال عبد است مالک‌تر از خود او است وجهش این است که خدا مالک بالذات است ولی عبد اگر مالک شده به تملیک خدا مالک شده است و ملک عبد در طول ملک خدا است نه در عرض آن. و اینکه فرمود: چون هیچ عملی انجام نمی‌دهد مگر آنکه حکمت و صواب باشد اشاره است به آن تقریب اولی که ما در سابق داشتیم، و اینکه فرمود: و او متکبر جبار و واحد قهاری است که... اشاره است به تقریب دوم ما که در تفسیر آیه گذراندیم. </p> <p>   <code class="page" rel="14,397"/> در تفسیر نور الثقلین از حضرت رضا (ع) روایت آورده که فرمود: خدای تبارک و تعالی فرمود: ای فرزند آدم به مشیت من پدید آمدی که اینکه خودت هم دارای خواست و مشیت شدی و با قوت من است که فرایض مرا ادا می‌کنی و اگر نیروی معصیت داری آن را نیز با نعمت من یافته‌ای، چون این من بودم که تو را شنوا و بینا و توانا کردم آنچه از خوبیها به تو برسد از خدا است و آنچه از بدیها به تو برسد از خود تو است چون من از خود تو به حسنات و خوبیهایت سزاوارترم هم چنان که تو به بدیهایت از من اولایی چرا چون من از آنچه می‌کنم بازخواست نمی‌شوم، ولی خلق من بازخواست می‌شوند<span class="footnote" rel="1" title="احتجاج طبرسی، ج ۲، ص ۶۱">*</span>. </p> <p>و در مجمع البیان در ذیل جمله <span class="aya" rel="21_24" data-words="9-16">هذا ذکر من معی و ذکر من قبلی</span> از امام صادق  (ع) حدیث آورده که فرمود: <span class="aya" rel="21_24" data-words="10-12">ذکر من معی</span> یعنی ذکر عصری که در آن زندگی می‌کنم، که در این عصر چه حوادثی رخ خواهد داد، و <span class="aya" rel="21_24" data-words="14-16">ذکر من قبلی</span>، یعنی آنچه در اعصار گذشته رخ داده<span class="footnote" rel="2" title="روضه کافی، ص ۹۵">*</span>. </p> <p>و در کتاب عیون، به سند خود، از حسین بن خالد، از علی بن موسی الرضا، از پدرش، از پدرانش، از امیر المؤمنین (ع) روایت آمده که فرمود: رسول خدا (ص) فرمود: کسی که به حوض من ایمان نیاورد خدا او را به کنار آن نیاورد، و از آن بهره‌مندش نکند، و کسی که به شفاعت من ایمان نداشته باشد خداوند شفاعتم را نصیبش نفرماید، آن گاه فرمود: شفاعت من برای گنهکاران از امت من است، که گناهان کبیره مرتکب شده‌اند، و اما محسنون و نیکوکاران احتیاجی به آن پیدا نمی‌کنند. </p> <p>حسین بن خالد می‌گوید، به حضرت رضا (ع) عرضه داشتم: یا بن رسول اللَّه پس معنای این کلام خدا که فرموده: <span class="aya" rel="21_28" data-words="8-13">و لا یشفعون إلا لمن ارتضی</span> چیست؟ فرمود: یعنی کسانی که خدا دین آنان را پسندیده باشد<span class="footnote" rel="3" title="عیون اخبار الرضا، ج ۱، ص ۱۳۶ ط تهران">*</span>. </p> <p>و در الدر المنثور است که حاکم،  (وی حدیث را صحیح دانسته)، و بیهقی در کتاب  <em>البعث</em> از جابر روایت کرده‌اند که گفت: رسول خدا (ص) این آیه را تلاوت کرد: <span class="aya" rel="21_28" data-words="8-13">و لا یشفعون إلا لمن ارتضی</span> و سپس فرمود: شفاعت من برای اهل کبائر از امتم است<span class="footnote" rel="4" title="الدر المنثور، ج ۴، ص ۳۱۷">*</span>. </p> <p>         <code class="page" rel="14,398"/> و در احتجاج گفته: و روایت شده که عمرو بن عبید بر امام باقر (ع) وارد شد تا او را با چند سؤال امتحان کند، از آن جمله گفت: فدایت شوم معنای آیه‌ <span class="aya" rel="21_30" data-words="1-13">أ و لم یر الذین کفروا أن السماوات و الأرض کانتا رتقا ففتقناهما</span> چیست و مقصود از این رتق و فتق کدام است؟ فرمود: آسمان رتق بود، یعنی باران نمی‌بارید، و زمین رتق بود، یعنی گیاه نمی‌رویانید، خداوند آسمان را فتق کرد یعنی باران از آن فرو فرستاد، و زمین را فتق کرد یعنی گیاهان از آن رویانید. عمرو بن عبید مجاب شد، و دیگر هیچ اعتراضی نکرد و رفت<span class="footnote" rel="1" title="روح المعانی، ج ۱۷، ص ۱۸ و ۱۹">*</span>. </p> <p>مؤلف: این معنا در روضه کافی از آن جناب به دو طریق روایت شده<span class="footnote" rel="2" title="روح المعانی، ج ۱۷، ص ۱۸ و ۱۹">*</span>. </p> <p>و در نهج البلاغه امام علی (ع) فرموده: خداوند بعد از بسته بودن، آن را گشود و درهای بسته‌اش را باز کرد<span class="footnote" rel="3" title="نهج البلاغه ابن ابی الحدید، ج ۶، ص ۴۱۹">*</span>. </p> 
