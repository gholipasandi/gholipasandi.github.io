<h3 class="ayas">سوره الزمر آیه‌های ۵۳ تا ۶۱</h3><code class="section" rel="39_53-61"/><h3>ترجمه آیات</h3> <p> <span class="trans" rel="39_53">بگو ای بندگانم که بر نفس خود ستم و اسراف کردید از رحمت خدا نومید مشوید که خدا تمامی گناهان را می‌آمرزد، زیرا او آمرزنده رحیم است.  «۵۳» </span><span class="trans" rel="39_54">و به سوی پروردگارتان رجوع نموده قبل از آنکه عذاب بر سرتان آید و دیگر یاری نشوید، تسلیمش گردید. <code class="page" rel="17,422"/> «۵۴» </span><span class="trans" rel="39_55"> و آنچه را که از ناحیه پروردگارتان نازل شده که بهترین حدیث است پیروی کنید قبل از آنکه عذاب ناگهانی و بی خبر شما را بگیرد.  «۵۵» </span><span class="trans" rel="39_56">بترسید از روزی که هر کسی به خود می‌گوید: وا حسرتا بر من از آن ستم‌ها که به درگاه خدا روا داشتم، اعتراف می‌کنم که به راستی از مسخره کنندگان بودم.  «۵۶» </span><span class="trans" rel="39_57">و یا می‌گوید: اگر خدا هدایتم کرده بود از پرهیزکاران می‌بودم.  «۵۷» </span><span class="trans" rel="39_58">و یا وقتی عذاب را می‌بیند می‌گوید: ای کاش می‌توانستم برگردم و از نیکوکاران می‌شدم.  «۵۸» </span><span class="trans" rel="39_59">در پاسخش می‌گویند آری آیات من برایت بیامد و تو به آیات من تکذیب کردی و از پذیرفتن آن تکبر نمودی و اصولا از کافران بودی.  «۵۹» </span><span class="trans" rel="39_60">و روز قیامت تکذیب کنندگان بر خدا را می‌بینی که رویشان سیاه است آیا در دوزخ جایی برای متکبران نیست.  «۶۰» </span><span class="trans" rel="39_61">خدا کسانی را که برای رستگاریشان تقوا پیشه کردند نجات می‌دهد و به چنین کسانی عذاب نمی‌رسد و اندوهناک نمی‌گردند.  «۶۱» </span></p>             <h3>بیان آیات</h3> <p> در این آیات رسول خدا (ص) را دستور می‌دهد که مشرکین را به اسلام و به پیروی از آنچه خدا نازل کرده دعوت کند و از عواقب اسرافشان بر نفس خود، یعنی از حسرت و ندامت روزی که حسرت و ندامت سود نمی‌دهد. بر حذر دارد، آری چگونه سود می‌دهد با اینکه در دنیا از پذیرفتن حق، استکبار ورزیدند. و نیز به یادشان بیاورد که در آن روز متقین رستگاری و نجات و کفار خسران و آتش دارند. و در لسان این آیات لحن رأفت و رحمت به خوبی استفاده می‌شود. </p> <h3> <span class="title" rel="39_53"><span class="phrase">مقصود از <em>عبادی</em> و <em rel="fa_39_53_10-11" data-sentence="26:122">رحمت اللَّه</em> در آیه‌ <span class="aya" rel="39_53" data-words="1-12">قل یا عبادی الذین أسرفوا علی أنفسهم لا تقنطوا من رحمة الله</span></span> </span> </h3> <p> <span class="aya" rel="39_53" data-words="1-12">قل یا عبادی الذین أسرفوا علی أنفسهم لا تقنطوا من رحمة الله...</span> در این آیه رسول خدا (ص) را دستور می‌دهد تا مردم کافر را از طرف خداوند و با لفظ یا عبادی-ای بندگان من صدا بزند. و این تعبیر نکته‌ای را هم به یادشان می‌آورد و آن این است که چرا خدا کفار را به عبادت خود دعوت می‌کند. و نیز ترغیب آنان به پذیرفتن دعوت است، اما یادآوری دلیل دعوت برای این است که یادآوری کند که ایشان عبد اویند و او مولای ایشان است و حق مولی بر عبدش این است که او را عبادت کند و اوامرش را اطاعت کند، پس مولی حق دارد که او را به اطاعت و عبادت خود دعوت کند. <code class="page" rel="17,423"/> و اما اینکه گفتیم ترغیب می‌کند به اینکه دعوت را بپذیرند، برای اینکه کلمه  <em>عباد</em> را بر <em>یا</em> ی متکلم اضافه کرده، می‌فرماید <em>بندگان من</em> و این تعبیر ایشان را بر می‌انگیزد تا به ذیل رحمت و مغفرت او متمسک شوند. </p> <p> <span class="aya" rel="39_53" data-words="4-7">الذین أسرفوا علی أنفسهم</span> -کلمه <em>أسرفوا</em> جمع غایب ماضی از مصدر <em>اسراف</em>  است و-به طوری که راغب<span class="footnote" rel="1" title="مفردات راغب، ماده &lt;em&gt;سرف&lt;/em&gt; ">*</span> گفته- <em>اسراف</em> به معنای تجاوز از حد در هر عملی است که کسی انجام دهد، هر چند که در خصوص خرج کردن مال مشهورتر است، و گویی در آیه مورد بحث متضمن معنای جنایت و یا معنایی قریب به آن نیز هست، چون با کلمه <em>علی</em> متعدی شده. </p> <p>و اسراف بر نفس تعدی بر نفس به جنایت کردن و به ارتکاب گناه است چه شرک باشد و چه گناهان کبیره و چه گناهان صغیره، چون سیاق این عمومیت را افاده می‌کند. </p> <p>جمعی از مفسرین<span class="footnote" rel="2" title="روح المعانی، ج ۲۴، ص ۱۳">*</span> گفته‌اند: مراد از <em>عباد</em> مؤمنانند، چون که در قرآن استعمال  <em>عبادی</em> که به <em>یا</em> ی متکلم اضافه شده در مؤمنین غلبه دارد. پس معنای آیه چنین می‌شود: بگو ای مؤمنینی که مرتکب گناه شده‌اید. </p> <p>و لیکن این حرف صحیح نیست، برای اینکه آیه مورد بحث تا هفت آیه بعد از آن همه در یک سیاق و متصل به یکدیگرند، و همه در مقام دعوتند، و ما می‌بینیم که در ضمن این آیات می‌فرماید: <span class="aya" rel="39_59" data-words="1-8">بلی قد جاءتک آیاتی فکذبت بها و استکبرت</span> -آری آیات من به سوی تو ای مشرک بیامد، ولی تو آن را تکذیب کردی و استکبار ورزیدی و این خود مثل تصریح است به اینکه کلمه <em>عبادی</em> در اول آیات، شامل مشرکین هم می‌شود. </p> <p>و اگر می‌بینیم که لفظ <em>عبادی</em> در چیزی بیشتر از ده مورد به معنای مؤمنان آمده، همه این موارد قرینه‌هایی در خود کلام همراه دارد که نمی‌شود با بودن آن قرائن لفظ مزبور را اعم از مؤمن و مشرک گرفت، ولی چنان هم نیست که هر جایی بدون قرینه و مطلق استعمال شد، باز منصرف به مؤمنین باشد، هم چنان که می‌بینیم در کلام خدا هر جا مطلق ذکر شده، اعم از مؤمن و مشرک اراده شده است. </p> <p>و کوتاه سخن آنکه شمول لفظ <em>یا عبادی</em> در آیه شریفه در مورد مشرکین، جای هیچ تردید نیست، بلکه می‌توان گفت این نظریه که کلمه <em>یا عبادی</em> در آیه مورد بحث به خاطر     <code class="page" rel="17,424"/> سیاقی که دارد مختص به مشرکین است، قابل قبول‌تر است از اینکه بگوییم مختص به مؤمنین است، هم چنان که از ابن عباس هم نقل شده<span class="footnote" rel="1" title="الدر المنثور، ج ۵، ص ۳۳۰">*</span>. </p> <p> <span class="aya" rel="39_53" data-words="8-12">لا تقنطوا من رحمة الله</span> <span class="phrase">- <em>قنوط</em> به معنای نومیدی است، و مراد از <em rel="fa_39_53_10-10" data-sentence="47:234">رحمت</em> در آیه مورد بحث به قرینه اینکه خطاب و دعوت در آن به گناهکاران است، رحمت مربوط به آخرت است، نه رحمت اعم از دنیا و آخرت و این هم معلوم است که از شؤون رحمت آخرت آن قسمت که مورد احتیاج مستقیم و بلا واسطه گناهکاران است، همانا مغفرت خداست.</span> <span class="phrase">پس می‌توان گفت مراد از <em rel="fa_39_53_10-10" data-sentence="23:54">رحمت</em> در اینجا مغفرت است، و به همین جهت نهی از نومیدی را با</span> </p><h3> <span class="title" rel="39_53">توضیحاتی در ذیل جمله: <span class="aya" rel="39_53" data-words="13-17">إن الله یغفر الذنوب جمیعا</span> و اینکه مفاد آن آمرزش همه گناهان حتی شرک است، به سبب توبه</span> </h3> <p> جمله‌ <span class="aya" rel="39_53" data-words="13-17">إن الله یغفر الذنوب جمیعا</span> تعلیل آورد. </p> <p><span class="phrase">در این آیه شریفه التفاتی از تکلم <em>عبادی</em> ، به غیبت <em rel="fa_39_53_14-14" data-sentence="58:255">یغفر</em> به کار رفته، با اینکه جا داشت بفرماید: انی اغفر-من می‌آمرزم ، و این التفات برای آن به کار رفته که اشاره نماید به اینکه: آن کسی که می‌گوید ای بندگان من از رحمت من نومید نشوید اللَّه است که اسمایی حسنی دارد که از آن جمله است <em rel="fa_39_53_19-19" data-sentence="339:18">غفور</em> و <em rel="fa_39_53_20-20" data-sentence="399:2">رحیم</em> .</span> گویا فرموده: از رحمت من نومید مشوید، چون که من اللَّه هستم، همه گناهان را می‌آمرزم، چون اللَّه غفور و رحیم است. </p> <p> <span class="aya" rel="39_53" data-words="13-17">إن الله یغفر الذنوب جمیعا</span> -این جمله نهی از نومیدی را تعلیل نموده و هم اعلام می‌دارد که تمامی گناهان قابل آمرزشند پس مغفرت خدا عام است، لیکن آمرزش گناهان هر کسی سبب می‌خواهد و به طور گزاف نمی‌باشد و آنچه که قرآن سبب مغفرت معرفی فرموده دو چیز است: یکی شفاعت که بحث آن در جلد اول این کتاب گذشت و یکی هم توبه. حال ببینیم در جمله مورد بحث که گفتیم خطاب در آن به عموم بندگان خدا اعم از مشرک و مؤمن است، کدام یک از این دو سبب آمرزش است؟ به طور مسلم شفاعت نمی‌تواند باشد، چون شفاعت‌به نص قرآن کریم در آیاتی چند شامل شرک نمی‌گردد و در سابق هم گفتیم که آیه‌ <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span><span class="footnote" rel="2" title="خدا این گناه را نمی‌آمرزد که به وی شرک ورزند ولی ما دون آن را برای هر کس بخواهد می‌آمرزد سوره نساء، آیه ۴۸">*</span> ناظر به شفاعت است، یعنی می‌فرماید ما دون شرک را برای کسانی که شفیع داشته باشند می‌آمرزد. </p> <p>ناگزیر از آن دو سبب باقی می‌ماند توبه و کلام خدای تعالی هم صریح در این است که خدا همه گناهان حتی شرک را هم با توبه می‌آمرزد. </p> <p>از این هم که بگذریم گفتیم که آیات هفتگانه مورد بحث در یک سیاق قرار دارد. </p> <p>     <code class="page" rel="17,425"/> کلامی است واحد و متصل به هم که در آن نخست و به عنوان زمینه چینی از نومید شدن نهی می‌کند و سپس امر به توبه و اسلام و عمل صالح می‌فرماید و آیه اولی کلامی مستقل و بریده از آیات بعد نیست تا کسی احتمال دهد عموم مغفرت مقید به توبه و هیچ سبب دیگری که فرض شود، نشده. و این آیه شریفه یعنی جمله‌ <span class="aya" rel="39_53" data-words="13-17">إن الله یغفر الذنوب جمیعا</span> در بین مفسرین معرکه آراء شده. بعضی<span class="footnote" rel="1" title="بعد از آنکه عذاب ما را دیدند دیگر ایمان آوردن سودی برایشان نداشت، و این سنتی بوده که خدا همواره در بندگانش جاری می‌ساخته سوره مؤمن، آیه ۸۵">*</span> گفته‌اند: عموم مغفرت در آن مقید است به غیر از شرک و غیر از گناهانی که خدا وعده آتش به مرتکبین آنها داده و اما به توبه مقید نیست، در نتیجه عموم آیه تنها شامل گناهان صغیره می‌شود. </p> <p>دسته‌ای<span class="footnote" rel="2" title="مفردات راغب، ماده &lt;em&gt;جنب&lt;/em&gt; ">*</span> دیگر گفته‌اند: اطلاق مغفرت نه مقید به توبه است، و نه به هیچ قیدی دیگر از اسباب مغفرت. چیزی که هست این عده، اطلاق مزبور را مقید به غیر شرک کرده‌اند، چون آیه‌ <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span> صریح در این است که شرک آمرزیده نمی‌شود، آن گاه نتیجه گرفته‌اند، که مغفرت عمومیت دارد هر چند که سبب مخصصی مانند شفاعت و توبه در کار نباشد تا گناهکار آمرزیده را بر گناهکار ناآمرزیده ترجیح دهد، و این همان مغفرت گزافی است، که ما ردش کردیم، و استدلالهایی هم که بر گفته خود کرده‌اند هیچ یک درست نیست. </p> <p>از آن جمله، آلوسی<span class="footnote" rel="3" title="و اگر حال آنها رای هنگامی که بر آتش دوزخ باز دارند مشاهده کنی که در آن حال با نهایت حسرت می‌گویند ای کاش ما رای به دنیا بازمی‌گردانیدند تا دیگر آیات خدای خود رای تکذیب نکرده و بدان ایمان می‌آوردیم سوره انعام، آیه ۲۷">*</span> در تفسیر روح المعانی برای اثبات این مدعا که مغفرت در آیه مقید به توبه نیست به هفده وجه استدلال کرده که هیچ فایده‌ای دست نداده و در این شبهه ما که گفتیم: آمرزیدن بعضی از گناهکاران و نیامرزیدن دیگران سببی می‌خواهد، تا گزافی و منافی با حکمت نشود مناقشه کرده. و تنها اطلاق آیه را مقید به قید <span class="aya" rel="4_48" data-words="13-14">لمن یشاء</span> کرده، که در بعضی از قراءتهای غیر مشهور آمده. خواننده عزیز اگر بخواهد به وجوه او واقف شود، می‌تواند به تفسیر وی مراجعه کند. </p> <p>این را هم بگوییم که خواننده خود توجه دارد که مورد آیه، شرک و سایر گناهان است، و از کلام خدای تعالی این معنا معلوم است که شرک جز با توبه آمرزیده نمی‌شود پس به هر حال چاره‌ای جز مقید کردن اطلاق آیه به توبه نداریم. </p> <p><code class="aya" rel="39_54"/> <span class="aya" rel="39_54" data-words="1-15">و أنیبوا إلی ربکم و أسلموا له من قبل أن یأتیکم العذاب ثم لا تنصرون</span> این آیه عطف است بر جمله <em>لا تقنطوا</em> . و کلمه <em>أنیبوا</em> امر از مصدر <em>انابه</em> است   <code class="page" rel="17,426"/> که به معنای برگشتن به سوی خداست، که آن را توبه هم می‌گویند. و <span class="phrase">جمله‌ <em rel="fa_39_54_3-4" data-sentence="6:228">الی ربکم</em> از باب به کار بردن اسم ظاهر در جای ضمیر است، چون مقتضای ظاهر کلام این بود که بفرماید: <em>و انیبوا الیه</em> ، و حال آن که این طور نفرمود تا به علت این دستور اشاره کرده باشد، چون ملاک در برگشتن به سوی خدا همانا صفت ربوبیت اوست.</span> </p> <p>و مراد از <em>اسلام</em> تسلیم شدن و منقاد گشتن برای خداست در آنچه اراده می‌کند. و اگر فرمود: <span class="aya" rel="39_54" data-words="6-6">أسلموا</span> و نفرمود <em>آمنوا</em> ، برای این است که قبل از این آیه و بعد از آن سخن از استکبار کفار در برابر حق رفته و مقابل استکبار اسلام است، نه ایمان. </p> <p>و جمله‌ <span class="aya" rel="39_54" data-words="8-15">من قبل أن یأتیکم العذاب ثم لا تنصرون</span> متعلق به دو کلمه <em>أنیبوا</em> و  <em>أسلموا</em> است. و مراد از <em>عذاب</em> به قرینه آیات بعد، عذاب آخرت است، و به احتمالی بعید ممکن است مراد مطلق عذابهایی باشد که توبه بردار نیست، مانند عذاب استیصال و انقراض، هم چنان که در باره آن فرموده: <span class="aya" rel="40_85" data-words="1-14">فلم یک ینفعهم إیمانهم لما رأوا بأسنا سنت الله التی قد خلت فی عباده</span><span class="footnote" rel="1" title="ای کسانی که ایمان آورده‌اید اجابت کنید خدا و رسول را چون شما را به چیزی دعوت می‌کنند که مایه حیات شماست و بدانید که خدا بین هر کس و دل او حایل است سوره انفال، آیه ۲۴">*</span>. </p> <p>و مراد از جمله‌ <span class="aya" rel="11_113" data-words="17-19">ثم لا تنصرون</span> این است که آمرزش هرگز به شما نمی‌رسد، چون سبب آن محقق نیست، اما توبه که مفروض آن است که توبه نکردند، و شفاعت هم شامل شرک نمی‌شود. </p> <h3> <span class="title" rel="39_55">مراد از پیروی بهترین چیزی خدا نازل کرده‌ <span class="aya" rel="39_55" data-words="1-8">و اتبعوا أحسن ما أنزل إلیکم من ربکم</span> </span> </h3> <p> <code class="aya" rel="39_55"/> <span class="aya" rel="39_55" data-words="1-18">و اتبعوا أحسن ما أنزل إلیکم من ربکم من قبل أن یأتیکم العذاب بغتة و أنتم لا تشعرون</span>. </p> <p>این خطاب عام است و مانند خطاب‌های قبلی هم شامل مؤمن و هم کافر می‌گردد، برای اینکه قرآن عزیز در باره هر دو طایفه نازل شده است. </p> <p>و در این آیه دستور می‌دهد به اینکه از بین آنچه از ناحیه خدا نازل شده، بهترش را پیروی کنند، حال ببینیم معنای بهتر چیست؟ بعضی<span class="footnote" rel="2" title="ای مجرمان!امروز شما از صف نیکوکاران جدا شوید سوره یس، آیه ۵۹">*</span> گفته‌اند: مراد پیروی احکام آن از حلال و حرام است، نه داستانهای آن. بعضی<span class="footnote" rel="3" title="دوزخیان گفتند: پروردگارا!شقاوت ما بر ما غلبه کرد و در نتیجه مردمی گمراه شدیم">*</span> دیگر گفته‌اند: منظور پیروی عزائم یعنی واجبات و محرمات آن است،  (نه مستحبات و مکروهات)، بعضی<span class="footnote" rel="4" title="روح المعانی، ج ۲۴، ص ۱۶، مجمع البیان، ج ۸، ص ۵۰۳">*</span> دیگر گفته‌اند: مراد دستوراتی است که بدان امر و از آن نهی کرده، چون بجا آوردن واجبات و مستحبات و اجتناب از محرمات و مکروهات. بعضی<span class="footnote" rel="5" title="روح المعانی، ج ۲۴، ص ۱۶، مجمع البیان، ج ۸، ص ۵۰۳">*</span> دیگر گفته‌اند: پیروی ناسخ آن است، نه منسوخ. و <span class="phrase">بعضی<span class="footnote" rel="6" title="روح المعانی، ج ۲۴، ص ۱۶، مجمع البیان، ج ۸، ص ۵۰۳">*</span>     <code class="page" rel="17,427"/> دیگر گفته‌اند منظور از جمله <em rel="fa_39_55_4-5" data-sentence="173:72">ما أنزل</em> تمامی کتابهای آسمانی است، و منظور از <em>احسن- بهتر</em> آنها قرآن است.</span> پس پیروی از بهترین دستوری که نازل شده همان پیروی از قرآن است. </p> <p>و انصاف این است که جمله‌ <span class="aya" rel="39_54" data-words="5-7">و أسلموا له</span> که در آیه قبلی بود، شامل مضمون همه این اقوال می‌شود. پس حمل کردن آیه‌ <span class="aya" rel="39_55" data-words="1-6">و اتبعوا أحسن ما أنزل إلیکم</span> بر یکی از آنها تقریبا تکراری است بی‌جهت. </p> <p>و بعید نیست مراد از <span class="aya" rel="39_55" data-words="3-5">أحسن ما أنزل</span> خطابهایی باشد که به طریقه به کار بردن حق عبودیت در راه امتثال خطابهای الهی اشاره می‌کند، چه آنها که مربوط به عقاید است و چه آنها که مربوط به اعمال، مانند خطابهایی که دعوت به استغراق در ذکر خدای تعالی می‌کند. </p> <p>و نیز دعوت به حب خدا و تقوای از او به حق، و به اخلاص دین برای او می‌کند، چون‌پیروی این خطابها انسان را به حیاتی طیب زنده می‌کند و روح ایمان را در او می‌دمد و اعمالش را صالح می‌سازد، و او را در ولایت خدا یعنی کرامتی که ما فوقش کرامت نیست، داخل می‌نماید. </p> <p> <span class="aya" rel="39_55" data-words="9-18">من قبل أن یأتیکم العذاب بغتة و أنتم لا تشعرون</span> -این آیه مناسبتر است با آن معنایی که ما گفتیم، برای اینکه غالبا در جایی دعوت به عمل را با تهدید به فوت وقت می‌آورند و می‌گویند تا فرصت از دست نرفته و ناگهان مانعی فرصت را از دستت نگرفته این کار را انجام بده که طرف مقابل در انجام آن عمل امروز و فردا می‌کند، و دل خود را به این خوش دارد که اگر امروز نشد فردا انجام می‌دهم، در چنین جایی است که دعوت کننده او را تهدید می‌کند، به پیش آمدن ناگهانی موانع، و از دست رفتن فرصت، و این طرز بیان و این نحوه دعوت با اصلاح باطن سازگارتر است تا موارد اصلاح ظاهر و آوردن کالبد بی‌روح عمل. خلاصه بیشتر در مواردی این تهدید را می‌آورند که می‌خواهند طرف را به اصطلاح به باطن خود دعوت کنند، و گر نه آوردن عملی بی‌روح این همه اهمیت ندارد که پای چنین تهدیدی در میان آید. پس منظور از <span class="aya" rel="39_55" data-words="3-5">أحسن ما أنزل</span> همان خطابهایی است که با باطن انسانها سر و کار دارد، و می‌خواهد آنجا را اصلاح کند، مانند خطابهایی که به یادآوری خدا و محبت ورزیدن به او، و ترس از او و اخلاص دین برای او دعوت می‌کند، هم چنان که آیه‌ <span class="aya" rel="8_24" data-words="1-21">یا أیها الذین آمنوا استجیبوا لله و للرسول إذا دعاکم لما یحییکم و اعلموا أن الله یحول بین المرء و قلبه</span><span class="footnote" rel="1" title="مجمع البیان، ج ۸، ص ۵۰۴">*</span>. قریب به همین معنا را افاده می‌کند. </p> <h3> <span class="title" rel="39_56 39_53 39_54 39_55 39_57 39_58 39_59 39_60 39_61">زنهار از فوت وقت و دچار حسرت قیامت شدن</span> </h3> <p> <span class="aya" rel="39_56" data-words="1-11">أن تقول نفس یا حسرتی علی ما فرطت فی جنب الله...</span> در مجمع البیان گفته: کلمه <em>تفریط</em> به معنای اهمال کاری در عملی است که باید فورا به آن اقدام نمود، تا جایی که وقتش فوت شود. و نیز در معنای کلمه <em>یا حسرتا</em> گفته:  <em>تحسر</em> به معنای غم خوردن از چیزی است که وقتش فوت شده باشد، به خاطر انحسار  (متضرر شدن) آدمی به صورتی که دیگر تدارکش ممکن نباشد<span class="footnote" rel="1" title="تا آنکه قیامت به طور ناگهانی بسر وقتشان بیاید، آن وقت می‌گویند: وا حسرتا بر آنچه که در باره‌اش کوتاهی کردیم سوره انعام، آیه ۳۱">*</span>. </p> <p>و <span class="phrase">راغب در معنای کلمه <em rel="fa_39_56_9-9" data-sentence="19:187">جنب</em> گفته در اصل به معنای عضو (پهلو) بوده، سپس به طور استعاره در سمت آن عضو استعمال کرده‌اند، چون عادتشان در سایر اعضاء نیز بر این بوده که نام آن را در سمت آن به نحو استعاره استعمال می‌کردند.</span> <span class="phrase">مانند راست و چپ<span class="footnote" rel="2" title="اصل این وجه در تفسیر ابی السعود می‌باشد و ما آن را با اصلاحی در اینجا ذکر کردیم تفسیر ابی سعود، ج ۷، ص ۲۶۱">*</span> و بنا بر این <em rel="fa_39_56_9-10" data-sentence="183:203">جنب اللَّه</em> که به معنای جانب و ناحیه خدا است عبارت است از چیزهایی که بر عبد واجب است با خدای خود معامله نموده از سوی خود به سوی خدا روانه کند و مصداق آن این است که تنها او را عبادت کند و از نافرمانی او اجتناب ورزد.</span> و <em>تفریط</em> در جنب خدا به معنای کوتاهی در آن است. </p> <p>و در جمله‌ <span class="aya" rel="39_56" data-words="12-16">و إن کنت لمن الساخرین</span> کلمه <em>ان</em> مخفف <em>ان</em> است. و  <span class="phrase"><em rel="fa_39_56_15-15" data-sentence="0:59">ساخرین</em> اسم فاعل از <em>سخر</em> به معنای استهزاء کنندگان می‌باشد.</span> </p> <p>و معنای آیه چنین است: اگر من شما را به این خطاب مخاطب می‌سازم، تنها بدان جهت است که بیم آن می‌رود-و یا تا آنکه نکند-یکی از شما بگوید: وا حسرتا!از آن کوتاهی که من در جانب خدا کردم، و من به درستی از استهزاء کنندگان بودم. و محل گفتن این سخن قیامت است. </p> <p><code class="aya" rel="39_57"/> <span class="aya" rel="39_57" data-words="1-9">أو تقول لو أن الله هدانی لکنت من المتقین</span> ضمیر در <em>تقول</em> به همان نفس برمی‌گردد، و مراد از هدایت در <em>هدینی</em> ارشاد و نشان دادن راه است، و معنایش این است: تا آنکه کسی نگوید: اگر خدا راهنماییم می‌کرد از پرهیزکاران می‌بودم ، در حقیقت با این خطاب عذر و بهانه را از دست کفار می‌گیرد. </p> <p><code class="aya" rel="39_58"/> <span class="aya" rel="39_58" data-words="1-12">أو تقول حین تری العذاب لو أن لی کرة فأکون من المحسنین</span> کلمه <em>لو</em> برای تمنی است (که در فارسی می‌گوییم: ای کاش). و <span class="phrase">کلمه <em rel="fa_39_58_9-9" data-sentence="5:65">کرة</em>      <code class="page" rel="17,429"/> به معنای برگشت است.</span> و معنای آیه چنین است: و یا، تا آن که نکند کسی و آرزومندی هنگام دیدن عذاب روز قیامت بگوید: ای کاش برگشتی به دنیا بود، در نتیجه من از نیکوکاران می‌شدم. </p> <p><code class="aya" rel="39_59"/> <span class="aya" rel="39_59" data-words="1-12">بلی قد جاءتک آیاتی فکذبت بها و استکبرت و کنت من الکافرین</span>  این آیه رد و پاسخ خصوص کلام دوم او است که می‌گفت: اگر خدا مرا هدایت کرده بود از پرهیزکاران می‌بودم و این جواب را خدای تعالی در قیامت می‌دهد، هم چنان که سخن او هم در همان موطن است. و سیاق جواب، شاهد بر آن است. </p> <p>در این آیات بین سخن کافر و جوابش آیه‌ <span class="aya" rel="39_58" data-words="1-4">أو تقول حین تری...</span>، فاصله شده و جوابی هم به آن نداده، تنها جواب از سخن دوم او را داده است، که گفت: <span class="aya" rel="39_57" data-words="3-9">لو أن الله هدانی لکنت من المتقین</span>. </p> <p>و دلیلش این است که: این سه جمله‌ای که از <em>نفس</em> نقل کرده، مترتب بر ترتیب صدورش از مجرمین است، چون در قیامت مجرمین متوجه می‌شوند که امروز روزی است که جزای اعمال را می‌دهند و ایشان در عمل کوتاهی کرده‌اند، و وقت تدارک هم گذشته، لذا حسرت می‌خورند و به حسرت فریاد می‌زنند و می‌گویند <span class="aya" rel="39_56" data-words="4-8">یا حسرتی علی ما فرطت</span>. در خصوص این اظهار حسرت در جای دیگر فرموده: <span class="aya" rel="6_31" data-words="7-18">حتی إذا جاءتهم الساعة بغتة قالوا یا حسرتنا علی ما فرطنا فیها</span><span class="footnote" rel="1" title="ای پروردگار ما!ما را از اینجا بدر آر که اگر باز هم به کفر نخستین برگردیم آن وقت دیگر ستمکار هستیم سوره مؤمنون، آیه ۱۰۷">*</span>. </p> <p>آن گاه وقتی به حسابشان رسیدگی شد و به متقین دستور داده شود که به بهشت در آیند و گفته می‌شود: <span class="aya" rel="36_59" data-words="1-5">و امتازوا الیوم أیها المجرمون</span><span class="footnote" rel="2" title="مجمع البیان، ج ۸، ص ۵۰۳">*</span>، آن وقت تعلل کرده می‌گویند: <span class="aya" rel="39_57" data-words="3-9">لو أن الله هدانی لکنت من المتقین</span> -اگر خدا مرا هم هدایت کرده بود، از متقیان می‌بودم . </p> <p>و چون دستور می‌رسد که به آتش در آیند و بر کنار آتششان می‌برند، و سپس به آتش واردشان می‌کنند آرزو می‌کنند ای کاش به دنیا برمی‌گشتند تا در آنجا کار نیک کنند و سعادتمند شوند: <span class="aya" rel="39_58" data-words="1-9">أو تقول حین تری العذاب لو أن لی کرة</span>. در جای دیگر راجع به همین آرزو می‌فرماید: <span class="aya" rel="6_27" data-words="1-20">و لو تری إذ وقفوا علی النار فقالوا یا لیتنا نرد و لا نکذب بآیات ربنا و نکون من المؤمنین</span><span class="footnote" rel="3" title="الدر المنثور، ج ۵، ص ۳۳۱">*</span>، و نیز از قول ایشان حکایت کرده که خواهند گفت:       <code class="page" rel="17,430"/> <span class="aya" rel="23_107" data-words="1-7">ربنا أخرجنا منها فإن عدنا فإنا ظالمون</span><span class="footnote" rel="1" title="سوره مؤمنون، آیه ۱۱۱">*</span>. </p> <p>سپس، بعد از آنکه اقوال را با ترتیبی که در آنها است نقل کرده شروع نموده به جواب دادن و اگر جمله اول را که در آخر همه سخنان جواب داده، در آخر سخنان و متصل به جواب می‌آورد و یا جواب را جلوتر و متصل به آن کلام قرار می‌داد، نظم کلام بهم می‌خورد<span class="footnote" rel="2" title="الدر المنثور، ج ۵، ص ۳۳۲">*</span>. </p> <p>و به طوری که ملاحظه می‌کنید از بین این سه سخن، تنها سخن دوم را که گفتند: <span class="aya" rel="39_57" data-words="3-6">لو أن الله هدانی...</span> پاسخ داده، و از پاسخ آن دو جمله دیگر یعنی اولی و سومی خودداری نموده و این بدان جهت است که جمله اولی مساله استهزاء به حق و به اهل حق بود. و در جمله سومی آرزو می‌کردند که به دنیا برگردند، و خدای سبحان در روز قیامت این طایفه را زجر می‌دهد، و نمی‌گذارد سخنی بگویند و پاسخی هم به سخن ایشان نمی‌دهد، هم چنان که آیه شریفه زیر بدان اشاره می‌کند: <span class="aya" rel="23_106-111" data-words="1-55">قالوا ربنا غلبت علینا شقوتنا و کنا قوما ضالین، ربنا أخرجنا منها فإن عدنا فإنا ظالمون، قال اخسؤا فیها و لا تکلمون، إنه کان فریق من عبادی یقولون ربنا آمنا فاغفر لنا و ارحمنا و أنت خیر الراحمین، فاتخذتموهم سخریا حتی أنسوکم ذکری و کنتم منهم تضحکون، إنی جزیتهم الیوم بما صبروا أنهم هم الفائزون</span><span class="footnote" rel="3" title="مجمع البیان، ج ۸، ص ۵۰۳">*</span>. </p> <p><code class="aya" rel="39_60"/> <span class="aya" rel="39_60" data-words="1-16">و یوم القیامة تری الذین کذبوا علی الله وجوههم مسودة أ لیس فی جهنم مثوی للمتکبرین</span> کذب بر خدا به همین است که کسی بگوید: خدا شریک دارد و یا بگوید خدا فرزند     </p> <p>پروردگارا اینک ما را از دوزخ در آر که حتما راه تو را خواهیم رفت، اگر این بار هم به همان ضلالت بار اول برگردیم آن وقت ستمگر خواهیم بود. خطاب رسید خفه شوید در دوزخ و دیگر حرف مزنید (آیا فراموشتان شده که) اندکی از بندگان من می‌گفتند: پروردگارا ایمان آوردیم، پس ما را بیامرز و به ما رحم کن، که تو بهترین رحیمانی. آن گاه شما آنان را مسخره می‌کردید تا اینکه همین عمل، یاد مرا از دلهایتان ببرد. و شما از آن عده بخنده می‌افتادید، اینک امروز ایشان را جزا می‌دهم به خاطر آن صبری که کردند، آنها همانا رستگارند. سوره مؤمنون، آیه 105-111.  <code class="page" rel="17,431"/> دارد، و یکی هم عبارت است از بدعت گذاشتن در دین. و <em>سواد وجه</em>  (و رو سیاهی) نشانه ذلت است که سزای تکبر ایشان است، و به همین جهت فرمود: <span class="aya" rel="39_60" data-words="11-16">أ لیس فی جهنم مثوی للمتکبرین</span>. </p> <p><code class="aya" rel="39_61"/> <span class="aya" rel="39_61" data-words="1-13">و ینجی الله الذین اتقوا بمفازتهم لا یمسهم السوء و لا هم یحزنون</span> ظاهرا کلمه <em>مفازه</em> مصدر میمی از <em>فوز</em> به معنای رستگاری باشد که عبارت می‌شود از ظفر یافتن و رسیدن به هدف. و حرف <em>باء</em> که بر سر این کلمه در آمده بای ملابست و یا سببیت است، پس فوزی که خدا حکم آن را برایشان رانده، سبب نجات ایشان است. </p> <p>و جمله لا یمسهم... ، بیان این نجات دادن است، گویا فرموده: خداوند نجاتشان می‌دهد، و دیگر نه از خارج بدی و ناملایمی به ایشان می‌رسد و نه از درون اندوهی آزارشان می‌دهد. </p> <p>و این آیه شریفه نظری دارد به آیه‌ <span class="aya" rel="23_111" data-words="1-8">إنی جزیتهم الیوم بما صبروا أنهم هم الفائزون</span><span class="footnote" rel="1" title="الدر المنثور، ج ۵، ص ۳۳۱">*</span> که در ذیل آیات سوره مؤمنون در چند سطر قبل گذشت دقت بفرمایید و از این نکته غافل نمانید. </p> <h3>بحث روایتی‌ <span class="title" rel="39_53"> (روایاتی در باره مغفرت الهی و شان نزول آیه: <span class="aya" rel="39_53" data-words="2-7">یا عبادی الذین أسرفوا علی أنفسهم...</span>) </span> </h3> <p> در مجمع البیان از امیر المؤمنین (ع) روایت کرده که فرمود: در قرآن کریم هیچ آیه‌ای به قدر آیه‌ <span class="aya" rel="39_53" data-words="2-7">یا عبادی الذین أسرفوا علی أنفسهم...</span> گشایش‌آورتر نیست<span class="footnote" rel="2" title="الدر المنثور، ج ۵، ص ۳۳۱">*</span>. </p> <p>مؤلف: این روایت را الدر المنثور هم از ابن جریر، از ابن سیرین، از آن جناب نقل کرده و-ان شاء اللَّه-بزودی در تفسیر سوره لیل، همین روایت را از آن جناب نقل می‌کنیم، که خود آن حضرت فرموده: در قرآن هیچ آیه‌ای امیدوارکننده‌تر از آیه‌ <span class="aya" rel="93_5" data-words="1-5">و لسوف یعطیک ربک فترضی</span> نیست<span class="footnote" rel="3" title="تفسیر روح المعانی، ج ۲۴، ص ۱۴">*</span>. </p> <p>و نیز در الدر المنثور است که احمد، ابن جریر، ابن ابی حاتم، و ابن مردویه و بیهقی-در کتاب شعب الایمان-از ثوبان روایت آورده‌اند، که گفت: من از رسول خدا (ص)       <code class="page" rel="17,432"/> شنیدم که فرمود: من دوست نمی‌دارم که دنیا و آنچه را که در آن است با آیه‌ <span class="aya" rel="39_53" data-words="2-7">یا عبادی الذین أسرفوا علی أنفسهم...</span> معاوضه کنم. پس مردی عرضه داشت: یا رسول اللَّه!آیا این آیه شرک را هم شامل می‌شود؟ رسول خدا (ص) سکوت کرد، و سپس فرمود: نه، شرک را شامل نیست<span class="footnote" rel="1" title="سعد السعود، ص ۲۱۱">*</span>. </p> <p>مؤلف: در این روایت اشکالی است و آن اشکال در تفسیر خود آیه گذشت، که گفتیم: مورد آیه مساله شرک است و آیه مقید شده به توبه. </p> <p>و نیز در همان کتاب است که ابن ابی شیبه، و مسلم، از ابی ایوب انصاری روایت کرده‌اند که گفت: از رسول خدا (ص) شنیدم که فرمود: اگر شما گناه نمی‌کردید خدای تعالی خلقی می‌آفرید تا گناه کنند، و او بیامرزد<span class="footnote" rel="2" title="تفسیر روح المعانی، ج ۲۴، ص ۱۴">*</span>. </p> <p>مؤلف: مغفرتی که در این حدیث آمده با قیود و اسبابی که برای مغفرت هست-مانند توبه و شفاعت-منافاتی ندارد. </p> <p>و در مجمع البیان آمده که بعضی گفته‌اند: آیه‌ <span class="aya" rel="39_53" data-words="2-5">یا عبادی الذین أسرفوا...</span> در باره  <em>وحشی</em> قاتل حمزه نازل شد. و آن، هنگامی بود که وی می‌خواست مسلمان شود می‌ترسید توبه‌اش قبول نشود. پس همین که آیه نازل شد، اسلام آورد. بعضی از صحابه پرسیدند: یا رسول اللَّه!آیا این آیه بخصوص در باره قبول توبه وحشی نازل شده، و یا برای عموم مسلمین است؟ فرمود: نه، برای عموم مسلمانان است<span class="footnote" rel="3" title="روح المعانی، ج ۲۴، ص ۱۶، مجمع البیان، ج ۸، ص ۵۰۳">*</span>. </p> <p>و از کتاب سعد السعود تالیف ابن طاووس، به نقل از تفسیر کلبی آمده که وحشی و جماعتی نزد رسول خدا (ص) پیام فرستادند، که چرا باید ما از دین تو محروم باشیم، هیچ مانعی برای ما نیست جز اینکه از کتاب تو شنیده‌ایم که می‌فرماید: هر کس با اللَّه خدایانی دیگر بخواند و قتل نفس و زنا کند اثر گناه خود را می‌بیند. و در آتش جاودان است و ما همه این کارهای زشت را کرده‌ایم رسول خدا (ص) پیام فرستاد که: <span class="aya" rel="19_60" data-words="1-8">إلا من تاب و آمن و عمل صالحا</span> آن جماعت پیام دادند ممکن است ایمان بیاوریم، و توبه هم بکنیم، ولی خوف داریم که عمل صالح به جا نیاوریم. </p> <p>باز رسول خدا (ص) پیام فرستاد: <span class="aya" rel="4_48" data-words="1-14">إن الله لا یغفر أن یشرک به و یغفر ما دون ذلک لمن یشاء</span> گفتند: می‌ترسیم که داخل در مشیت قرار نگیریم. ایشان در       <code class="page" rel="17,433"/> پاسخشان این آیه را فرستاد: <span class="aya" rel="39_53" data-words="2-17">یا عبادی الذین أسرفوا علی أنفسهم لا تقنطوا من رحمة الله إن الله یغفر الذنوب جمیعا</span> پس آن جمعیت آمدند و مسلمان شدند. </p> <p>پس رسول خدا (ص) به وحشی فرمود: <em>تا می‌توانی</em> با من رو برو مشو که من نمی‌توانم قاتل حمزه عمویم را ببینم، لذا وحشی به شام رفت، و در اثر میگساری بمرد<span class="footnote" rel="1" title="تفسیر روح المعانی، ج ۲۴، ص ۱۴">*</span>. </p> <p>مؤلف: قریب به این مضمون را الدر المنثور به چند طریق روایت کرده و در بعضی از آن طریقها آمده که آیه‌ <span class="aya" rel="39_53" data-words="2-5">یا عبادی الذین أسرفوا...</span> در باره او نازل شده<span class="footnote" rel="2" title="روح المعانی، ج ۲۴، ص ۱۶، مجمع البیان، ج ۸، ص ۵۰۳">*</span> همان طور که در خبر سابق مجمع البیان آمده بود. ولی یک اشکال، این روایت را ضعیف می‌کند، و آن این است که سوره مورد بحث در مکه نازل شده، و وحشی بعد از هجرت، مسلمان شده. علاوه بر این، از ظاهر خبر برمی‌آید که اطلاق مغفرت درآیه مقید به توبه نشده، و حال آنکه توجه فرمودید که سیاق با این سخن سازگار نیست. </p> <p>و اینکه در روایت آمده که: فمات فی الخمر-وی در شام در اثر میگساری بمرد ، احتمال دارد که این کلمه <em>خمر</em> -به فتحه <em>خاء</em> و تشدید <em>میم</em> -باشد که نام محلی از اطراف مدینه است، و احتمال هم دارد غلطی از ناسخ باعث شده <em>حمص</em> را <em>خمر</em>  بنویسد. و احتمال هم دارد که مراد آن باشد که وی به خاطر میگساری مرده است، چون وحشی همیشه میگساری می‌کرده، و چند نوبت به خاطر همین گناه تازیانه خورد، بعد رهایش کردند. </p> <p><span class="phrase">در این بین روایات بسیاری هم از ائمه اهل بیت (ع) آمده که آیات مورد بحث را بر شیعیان خود تطبیق کرده‌اند و <em rel="fa_39_56_9-10" data-sentence="104:153">جنب اللَّه</em> را عبارت از ایشان دانسته‌اند و همه این روایات و آن روایات از باب تطبیق مصداق بر آیه است، نه از باب تفسیر، و به همین جهت ما از ایراد آنها خودداری نمودیم.</span> </p> 
