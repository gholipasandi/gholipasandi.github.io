<h3 class="ayas">سوره البقرة آیه‌های ۱۱۸ تا ۱۱۹</h3><code class="section" rel="2_118-119"/><h3>ترجمه آیات</h3> <p> <span class="trans" rel="2_118">و آنان که آگهی ندارند گفتند: چرا خدا با خود ما سخن نمی‌گوید و یا چرا معجزه را بخود ما نمی‌دهد، جاهلانی هم که قبل از ایشان بودند نظیر این سخنان را می‌گفتند. دلهای اینان با آنان شبیه بهم است و ما آیات را برای مردمی بیان کرده‌ایم که علم و یقین دارند.  «۱۱۸» </span><span class="trans" rel="2_119">ما تو را بحق بعنوان بشیر و نذیر مژده‌رسان و بیم‌ده فرستادیم و تو مسئول آنها که دوزخی می‌شوند نیستی «۱۱۹» </span></p>   <h3>بیان</h3> <p> <span class="aya" rel="2_118" data-words="1-5">و قال الذین لا یعلمون</span> منظور از <span class="aya" rel="2_118" data-words="3-5">الذین لا یعلمون</span> کفار مشرک و غیر اهل کتاب است، بدلیل اینکه همین عنوان را در آیه: <span class="aya" rel="2_113" data-words="1-25">و قالت الیهود لیست النصاری علی شیء، و قالت النصاری لیست الیهود علی شیء، و هم یتلون الکتاب، کذلک قال الذین لا یعلمون مثل قولهم</span><span class="footnote" rel="1" title="بقره آیه ۱۱۳">*</span> الخ، به مشرکین غیر یهود و نصاری داد و آنان را طائفه سومی از کفار معرفی کرد. </p> <h3> <span class="title" rel="2_118 2_119">مماثلت اهل کتاب و کفار در طرز فکر و عقائد</span> </h3> <p> پس در آیه 113 که گذشت اهل کتاب را در این گفتار ملحق به مشرکین و کفار عرب کرد، و در آیه مورد بحث مشرکین و کفار را ملحق به اهل کتاب می‌کند و می‌فرماید:  (آنها که نمی‌دانند گفتند: چرا خدا با خود ما سخن نمی‌گوید؟ و یا معجزه‌ای بخود ما نمیدهد؟ آنها هم که قبل از ایشان بودند، همین حرف را زدند-یعنی یهود و نصاری-چون در میانه اهل کتاب یهودیان همین حرف را به پیغمبر خدا موسی ع زدند، پس اهل کتاب و کفار در طرز فکر و در عقائدشان مثل هم هستند، آنچه آنها می‌گویند، اینها هم میگویند، و آنچه اینها میگویند آنها نیز می‌گویند، <span class="aya" rel="2_118" data-words="20-21">تشابهت قلوبهم</span> طرز فکرهاشان یک جور است. </p> <p> <span class="aya" rel="2_118" data-words="22-26">قد بینا الآیات لقوم یوقنون</span> الخ، این جمله جواب از گفتار کفار است و مراد اینست که آن آیاتی که مطالبه می‌کنند، برایشان فرستادیم، و خیلی هم آیاتی روشن است، اما از آنها بهره نمی‌گیرند، مگر مردمی که بآیات خدا یقین و ایمان داشته باشند و اما اینها که (لا یعلمون، علمی ندارند)، دلهایشان در پس پرده جهل قرار دارد و بافت عصبیت و عناد مبتلا شده و آیات بحال مردمی که نمی‌دانند سودی ندارد. </p> <p>از همین جا روشن می‌شود، که چرا کفار را بوصف بی علمی توصیف کرد و در تایید آن، روی سخن از آنان بگردانیده، خطاب را متوجه رسول خدا (ص) نمود و اشاره کرد به اینکه او فرستاده‌ای از ناحیه خدا است، و بحق و بمنظور بشارت و انذار فرستاده شده تا آن جناب را دلخوش سازد و بفهماند این کفار اصحاب دوزخند و این سرنوشت برایشان نوشته شده و دیگر امیدی بهدایت یافتن و نجاتشان نیست. </p> <p><code class="aya" rel="2_119"/> <span class="aya" rel="2_119" data-words="7-12">و لا تسئل عن أصحاب الجحیم</span>، این جمله همان معنایی را میرساند، که در اول سوره آیه: <span class="aya" rel="2_6" data-words="1-12">إن الذین کفروا سواء علیهم أ أنذرتهم أم لم تنذرهم لا یؤمنون</span> در صدد بیان آن بود.<span class="footnote" rel="2" title="بقره-۶">*</span>     <code class="page" rel="1,399"/> </p>
