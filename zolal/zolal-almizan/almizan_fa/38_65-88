<h3 class="ayas">سوره ص آیه‌های ۶۵ تا ۸۸</h3><code class="section" rel="38_65-88"/><h3>ترجمه آیات</h3> <p> <span class="trans" rel="38_65">بگو من تنها بیم رسانم و هیچ معبودی به جز خدای واحد قهار نیست. <code class="page" rel="17,337"/> «۶۵» </span><span class="trans" rel="38_66"> پروردگار آسمان‌ها و زمین و آنچه بین آن دو است خدایی که عزیز و غفار است.  «۶۶» </span><span class="trans" rel="38_67">بگو مساله توحید خبری است عظیم.  «۶۷» </span><span class="trans" rel="38_68">که شما از آن روی برمی‌گردانید.  «۶۸» </span><span class="trans" rel="38_69">من هرگز علمی به گروه فرشتگان در آن روز که راجع به خلقت بشر مخاصمه می‌کردند ندارم.  «۶۹» </span><span class="trans" rel="38_70">چون من از ناحیه خود هیچ علمی ندارم تنها آگهی‌های من به وسیله وحی است و وحی هم تنها در چار دیواری مسایل مربوط به انذار است.  «۷۰» </span><span class="trans" rel="38_71">به یاد آور آن زمان را که پروردگارت به ملائکه گفت من بشری از گل خواهم آفرید.  «۷۱» </span><span class="trans" rel="38_72">متوجه باشید که چون از اسکلتش بپرداختم و از روح خود در او بدمیدم همگی برایش به سجده بیفتید.  «۷۲» </span><span class="trans" rel="38_73">پس ملائکه همه و همه سجده کردند.  «۷۳» </span><span class="trans" rel="38_74">مگر ابلیس که تکبر کرد چون از پیش کافر بود.  «۷۴» </span><span class="trans" rel="38_75">خدای تعالی فرمود: ای ابلیس چه بازت داشت از اینکه برای کسی سجده کنی که من خود او را به دست خود آفریدم آیا تکبر کردی و یا واقعا بلند مرتبه بودی؟.  «۷۵» </span><span class="trans" rel="38_76">گفت: آخر من از او بهترم چون تو مرا از آتش و او را از گل آفریدی.  «۷۶» </span><span class="trans" rel="38_77">گفت: پس بیرون شو از بهشت چون که تو رانده شده‌ای.  «۷۷» </span><span class="trans" rel="38_78">و بدان که لعنت من تا قیامت شامل حال تو است.  «۷۸» </span><span class="trans" rel="38_79">گفت: پروردگارا حال که چنین است پس تا قیامت که همه مبعوث می‌شوند مرا زنده بدار.  «۷۹» </span><span class="trans" rel="38_80">گفت: باشد تو از زندگانی.  «۸۰» </span><span class="trans" rel="38_81">تا روزی که آن وقت معلوم می‌رسد.  «۸۱» </span><span class="trans" rel="38_82">گفت پس به عزتت سوگند که همه و همه‌شان را گمراه خواهم کرد.  «۸۲» </span><span class="trans" rel="38_83">مگر بندگان مخلصت از ایشان را.  «۸۳» </span><span class="trans" rel="38_84">گفت پس حق این است و من حق می‌گویم.  «۸۴» </span><span class="trans" rel="38_85">که جهنم را از تو و از هر که پیرویت کند از همه پر می‌کنیم.  «۸۵» </span><span class="trans" rel="38_86">بگو من از شما در مقابل رسالتم اجری نمی‌خواهم و من از آنها نیستم که چیزی را که ندارند به خود می‌بندند.  «۸۶» </span><span class="trans" rel="38_87">این قرآن به جز تذکر برای عالمیان نیست.  «۸۷» </span><span class="trans" rel="38_88">و به زودی خبرش را بعد از زمانی خواهی دانست.  «۸۸» </span></p>                                           <h3>بیان آیات</h3> <p> این آیات آخرین فصل از فصول سوره <em>ص</em> است که مشتمل بر چند نکته است: اول آن که به پیامبر (ص) دستور می‌دهد که انذارهای خود را و دعوت به سوی توحید را به مردم ابلاغ فرماید. و دیگر این که ابلاغ کند که اعراض از حق و پیروی شیطان کار آدمی را به عذاب دوزخ منتهی می‌سازد، عذابی که خداوند قضایش را در حق شیطان و پیروان او رانده است. در همین جاست که این سوره خاتمه می‌یابد. </p> <p> <span class="aya" rel="38_65" data-words="1-12">قل إنما أنا منذر و ما من إله إلا الله الواحد القهار</span>... <span class="aya" rel="38_66" data-words="8-9">العزیز الغفار</span> در این دو آیه به رسول خدا (ص) دستور می‌دهد به مردم برساند. </p> <p>که من بیم دهنده می‌باشم و خدای تعالی یکتای در <em>الوهیت</em> است. پس جمله‌ <span class="aya" rel="38_65" data-words="2-4">إنما أنا منذر</span> می‌خواهد غرض آن جناب را منحصر در <em>انذار</em> کند، و سایر اغراض را مانند توقع مال و مقام-که چه بسا دعوت به حق، در بین مردم مشتبه به آنها می‌شود-از آن جناب نفی کند، هم چنان که در آخرین آیات باز به همین انحصار اشاره نموده می‌فرماید: بگو من از شما هیچ اجر و پاداشی نمی‌خواهم، و من از متکلفین نیستم . </p> <p>و جمله‌ <span class="aya" rel="38_65" data-words="5-10">و ما من إله إلا الله</span> -تا آخر دو آیه-توحید را با حجتی که آن را اثبات کند، یعنی، آنچه از اسماء و صفات خدا بر توحید دلالت می‌کند را ابلاغ می‌دارد. </p> <p>پس جمله‌ <span class="aya" rel="38_65" data-words="5-10">و ما من إله إلا الله</span> الوهیت را-که عبارت است از معبودیت به حق-از تمامی آلهه نفی می‌کند. و اما اثبات <em>الوهیت</em> برای خدای تعالی امری است که بعد از انتفای الوهیت از غیر خدا، قهرا و خود بخود حاصل است، چون بین اسلام و وثنیت در اصل اینکه معبود به حقی وجود دارد اختلاف و نزاعی نیست، نزاعی که هست در این است که آن اله و معبود به حق اللَّه تعالی است، و یا غیر اوست؟ هر چند که گفتیم اسماء و صفاتی که در آیه آمده، خود دلیل اثبات الوهیت خدا نیز هست، و تنها الوهیت غیر خدا را نفی نمی‌کند. </p> <h3> <span class="title" rel="38_65">تقریر احتجاجات متعدد بر وحدانیت خدای تعالی که آیه: <span class="aya" rel="38_65" data-words="1-10">قل إنما أنا منذر و ما من إله إلا الله...</span> متضمن است</span> </h3> <p> <span class="aya" rel="38_65" data-words="11-12">الواحد القهار</span> -این دو اسم وحدانیت خدا را در هستی و قهرش بر هر چیز اثبات می‌کند، به این بیان که می‌فرماید: خدای تعالی موجودی است که هیچ موجودی وجودش مانند او نیست، و چون او کمالی لا یتناهی دارد-کمالی که عین وجود اوست-پس او غنی بالذات و علی الاطلاق است، و غیر از او هر چه باشد فقیر و محتاج به او است، آنهم نه تنها از یک جهت، بلکه از تمام جهات. از جهت وجود، و از جهت آثار وجود. غیر او هر چه دارند<code class="page" rel="17,339"/> همه نعمت و افاضه خدای سبحان است. پس خدا قاهر بر هر چیز است بر طبق اراده خویش. </p> <p>و هر چیزی مطیع است در آنچه خداوند اراده کند و خاضع است در برابر آنچه او بخواهد. </p> <p>و این خضوع ذاتی که در هر موجود است همان حقیقت عبادت است. پس اگر جایز باشد برای چیزی در عالم هستی عملی به عنوان عبادت انجام داد، عملی که عبودیت و خضوع آدمی را مجسم سازد، همان عمل عبادت خدای سبحان است، چون هر چیز دیگری به غیر از او فرض شود، مقهور و خاضع برای اوست، و از خود، مالک هیچ چیز نیست، نه مالک خویش است و نه مالک چیزی دیگر. و در هستی خودش و غیر از خودش، و نیز در آثار هستی استقلال ندارد، پس نتیجه می‌گیریم که تنها خدای سبحان معبود به حق است، و نه دیگری. </p> <p><code class="aya" rel="38_66"/>و جمله‌ <span class="aya" rel="38_66" data-words="1-7">رب السماوات و الأرض و ما بینهما</span> حجت دیگری را بر وحدانیت خدا در  <em>الوهیت</em> افاده می‌کند، به این بیان که نظام تدبیری که در سراسر جهان جریان دارد نظامی است واحد و متصل، نظامی که هیچ ناحیه‌اش از ناحیه دیگر جدا نیست، و ممکن نیست، مثلا، نظام در آسمانهایش را از نظام در زمین جدا کرد. قبلا هم مکرر گفته بودیم که خلقت و تدبیر از یکدیگر جدا نیستند، بلکه‌تدبیر عبارت از آن است که موجودات را ردیف و پشت سر هم، و هر یک را در جایی که باید باشد خلق کند، پس تدبیر به یک معنا همان خلقت است، هم چنان که خلقت به معنایی دیگر همان تدبیر است. </p> <p>و <span class="phrase">چون مشرکین هم اعتراف دارند بر اینکه پدید آورنده و خالق آسمانها و زمین کسی جز خدای سبحان نیست، پس تنها او رب و مدبر عالم است، و در نتیجه او اله و معبودی است که باید مورد عبادت قرار گیرد-چون عبادت عملی است که عبودیت و مملوکیت عابد را در برابر معبود و مالک خود مجسم می‌سازد، و نیز تصرف مالک، و افاضه نعمت به مملوک، و دفع نقمت از او را ممثل می‌کند-پس خدای سبحان تنها اله در آسمانها و زمین و ما بین آن دو است و اله دیگری جز او نیست-دقت فرمایید و ممکن هم هست بگوییم: جمله‌ <span class="aya" rel="38_66" data-words="1-7">رب السماوات و الأرض و ما بینهما</span> بیان است برای کلمه <em rel="fa_38_65_12-12" data-sentence="572:90">القهار</em> و یا برای دو کلمه‌ <span class="aya" rel="38_65" data-words="11-12">الواحد القهار</span>.</span> </p> <p>و دو کلمه‌ <span class="aya" rel="38_66" data-words="8-9">العزیز الغفار</span> نیز حجتی دیگر بر یگانگی خدا در <em>الوهیت</em> را افاده می‌کند. <span class="phrase">به این بیان که: خدای تعالی <em rel="fa_38_66_8-8" data-sentence="27:131">عزیز</em> است، یعنی هیچ چیز بر او غالب نمی‌آید تا او را بر خلاف خواسته و اراده‌اش مجبور کند، و یا از آنچه که خواسته و اراده کرده جلوگیر شود.</span> </p> <p>پس او عزیز علی الاطلاق است، و هر عزیزی دیگر در برابر او ذلیل و مطیع و فرمانبر است. </p> <p>عبادت هم که گفتیم چیزی جز اظهار ذلت نیست، و این اظهار ذلت جز در برابر عزیز معنا<code class="page" rel="17,340"/> ندارد، و به جز خدا هم کسی عزیز نیست، چون هر عزیزی عزتش از اوست. </p> <p><span class="phrase">این آن حجتی است که از کلمه <em rel="fa_38_66_8-8" data-sentence="27:49">عزیز</em> برای یگانگی خدا در <em>الوهیت</em> استفاده کنیم.</span> و <span class="phrase">اما استفاده آن از کلمه <em rel="fa_38_66_9-9" data-sentence="23:383">غفار</em> بیانش این است که: <em>عبادت</em> عبارت از عملی است که عبودیت و تقرب به معبود را مجسم نموده و دوری بنده را از مالک برطرف کند و این همان مغفرت گناه است، و چون یگانه کسی که مستقل به رحمت رساندن بر خلق است، و هر چه رحمت می‌رساند خزینه‌هایش تهی نمی‌گردد خداست، و او کسی است که بندگان عابد خود را در آخرت به دار کرامت خود می‌برد، پس یگانه غفار هم که به طمع آمرزش سزاوار عبادت است، او است.</span> </p> <p><span class="phrase">ممکن هم هست دو کلمه <em rel="fa_38_66_8-8" data-sentence="20:433">عزیز</em> و <em rel="fa_38_66_9-9" data-sentence="78:417">غفار</em> اشاره باشد به علت دعوت به توحید، و یا وجوب ایمان به آن دعوت، وجوبی که بر حسب مقام از جمله‌ <span class="aya" rel="38_65" data-words="5-12">و ما من إله إلا الله الواحد القهار</span> استفاده می‌شود، و معنای این باشد که: من شما را به سوی توحید خدا دعوت می‌کنم، به دعوتم ایمان بیاورید، برای اینکه خدا عزیزی است که عزتش آمیخته با ذلت نیست، و نیز برای اینکه او <em rel="fa_38_66_9-9" data-sentence="489:48">غفار</em> است، و معبود هم باید همان کسی باشد که غفار است.</span> </p> <p><code class="aya" rel="38_67"/><code class="aya" rel="38_68"/> <span class="aya" rel="38_67-68" data-words="1-7">قل هو نبأ عظیم، أنتم عنه معرضون</span> مرجع ضمیر <em>هو</em> همان داستان وحدانیت خداست که جمله‌ <span class="aya" rel="38_65" data-words="5-10">و ما من إله إلا الله...</span> بیانش می‌کرد. </p> <p>بعضی<span class="footnote" rel="1" title="مجمع البیان، ج ۸، ص ۴۸۵">*</span> از مفسرین گفته‌اند: مرجع آن قرآن کریم است، می‌فرماید: قرآن نبا عظیم است، که مردم از آن اعراض می‌کنند . و این وجه با سیاق آیات سابق هم سازگارتر است، چون سیاق همه آنها با قرآن ارتباط داشت. و نیز با آیه بعدی هم که می‌فرماید: <span class="aya" rel="38_69" data-words="1-9">ما کان لی من علم بالملإ الأعلی إذ یختصمون</span>، سازگارتر است. و معنای آیه مورد بحث و آیه بعدی، این می‌شود که: من از پیش خود هیچ علمی به ملأ اعلی و تخاصم آنان نداشتم، تا آنکه قرآن این نبا عظیم مرا خبردار کرد. بعضی<span class="footnote" rel="2" title="سوره یس، آیه ۷۱">*</span> دیگر گفته‌اند: مرجع <em>هو</em> قیامت است. ولی این وجه از همه بعیدتر است. </p> <p><code class="aya" rel="38_69"/> <span class="aya" rel="38_69" data-words="1-9">ما کان لی من علم بالملإ الأعلی إذ یختصمون</span> منظور از <em>ملأ اعلی</em> جماعتی از ملائکه است، و گویا مراد از مخاصمه آنان همان مطلبی باشد که آیه‌ <span class="aya" rel="2_30" data-words="2-10">إذ قال ربک للملائکة إنی جاعل فی الأرض خلیفة</span> -تا آخر آیات-آن را   <code class="page" rel="17,341"/> که در اوایل سوره بقره گذشت حکایت می‌کند. </p> <p>و گویا می‌خواهد بفرماید: من هیچ اطلاعی از مخاصمه ملائکه نداشتم، تا آنکه خدای تعالی آن را در کتابش به من وحی کرد، پس من همانا منذری هستم که تابع وحی خدای تعالی می‌باشم. </p> <p><code class="aya" rel="38_70"/> <span class="aya" rel="38_70" data-words="1-8">إن یوحی إلی إلا أنما أنا نذیر مبین</span> این آیه تاکید جمله‌ <span class="aya" rel="38_65" data-words="2-4">إنما أنا منذر</span> است، و به منزله تعلیلی است برای جمله‌ <span class="aya" rel="38_69" data-words="1-7">ما کان لی من علم بالملإ الأعلی</span> و معنایش این است که: من هرگز علمی نداشتم و نمی‌توانستم داشته باشم، چون علم من از جانب خودم نیست، بلکه هر چه هست به وسیله وحی است، و چیزی به من وحی نمی‌شود، مگر آنچه که مربوط به انذار باشد. </p> <h3> <span class="title" rel="38_71">توضیح در باره ارتباط آیه: <span class="aya" rel="38_71" data-words="1-9">إذ قال ربک للملائکة إنی خالق بشرا من طین</span> با قبل</span> </h3> <p> <code class="aya" rel="38_71"/> <span class="aya" rel="38_71" data-words="1-9">إذ قال ربک للملائکة إنی خالق بشرا من طین</span> آنچه از سیاق برمی‌آید این است که: آیه مورد بحث و ما بعد آن تتمه کلام رسول خدا  (ص) که می‌فرمود: <span class="aya" rel="38_65" data-words="2-4">إنما أنا منذر...</span> نمی‌باشد. و شاهد بر آن کلمه  <em>ربک-پروردگارت</em> می‌باشد، ناگزیر باید گفت: این دو آیه کلام خدای تعالی است که به زمان مخاصمه ملائکه اشاره می‌کند. و <span class="phrase">ظرف <em>اذ</em> متعلق به همان چیزی است که ظرف در جمله <em rel="fa_38_69_8-9" data-sentence="54:379">اذ یختصمون</em> متعلق به آن بود، و یا متعلق به محذوف است، و تقدیر آن اذکر اذ قال ربک للملئکة... می‌باشد، چون جمله‌ <span class="aya" rel="2_30" data-words="6-10">إنی جاعل فی الأرض خلیفة</span> که خطاب خدا به ملائکه است، و جمله‌ <span class="aya" rel="38_71" data-words="5-9">إنی خالق بشرا من طین</span> که آن نیز خطاب خدا به ملائکه است، دو جمله متقارن هستند که در یک زمان و یک ظرف واقع شده‌اند.</span> </p> <p>بنا بر این برگشت معنای‌ <span class="aya" rel="38_71" data-words="1-3">إذ قال ربک...</span>، نظیر این می‌شود که بگوییم: یاد بیاورید آن وقتی که پروردگارت چنین و چنان گفت و آن همان وقتی بود که ملائکه مخاصمه می‌کردند. </p> <p>بعضی از مفسرین<span class="footnote" rel="1" title="مفردات راغب، ماده &lt;em&gt;بشر&lt;/em&gt; ">*</span> جمله‌ <span class="aya" rel="38_71" data-words="1-3">إذ قال ربک...</span> را تفسیر جمله‌ <span class="aya" rel="38_69" data-words="8-9">إذ یختصمون</span> دانسته، و بعد از آنکه منظور از اختصام را تقاول و سؤال و جواب گرفته‌اند، آن را عبارت دانسته‌اند از مجموع کلام خدا به ایشان در جمله‌ <span class="aya" rel="2_30" data-words="6-10">إنی جاعل فی الأرض خلیفة</span> و کلام ملائکه، در جمله <span class="aya" rel="2_30" data-words="12-13">أ تجعل...</span> و باز کلام خدا به آدم و کلام آدم به ملائکه، و کلام خدا به ایشان، در جمله <span class="aya" rel="38_71" data-words="5-7">إنی خالق بشرا</span> و کلام ابلیس با خدای تعالی. </p> <p>   <code class="page" rel="17,342"/> و سپس گفته بنا بر این که منظور از اختصام مخاصمه و گفتگوی ملائکه در بین خودشان باشد، نه بین ایشان و خدای سبحان، در این صورت خبر دادن خدا از اینکه‌ <span class="aya" rel="2_30" data-words="6-10">إنی جاعل فی الأرض خلیفة</span> و نیز از اینکه‌ <span class="aya" rel="38_71" data-words="5-7">إنی خالق بشرا...</span> حتما به توسط فرشته‌ای از فرشتگان صورت گرفته است، و همچنین خطاب خدا به آدم و ابلیس به توسط فرشته مزبور بوده است و در نتیجه گفتار ملائکه به پروردگارشان، که گفتند: <span class="aya" rel="2_30" data-words="12-17">أ تجعل فیها من یفسد فیها...</span>، و سایر گفتارهای ایشان، کلامی بوده از ایشان به آن فرشته واسطه، آن وقت اختصام و مخاصمه در بین خود ملائکه درست می‌شود. </p> <p>و لیکن خواننده عزیز خودش متوجه هست که هیچ یک از این مقدمات که این مفسر برای اخذ نتیجه‌ای که منظور داشت ذکر کرد، از سیاق آیات استفاده نمی‌شود. </p> <p> <span class="aya" rel="38_71" data-words="5-9">إنی خالق بشرا من طین</span> <span class="phrase">-کلمه <em rel="fa_38_71_7-7" data-sentence="6:20">بشر</em> به معنای انسان است.</span> <span class="phrase">راغب می‌گوید:  <em rel="fa_38_71_7-7" data-sentence="15:342">بشره</em> به معنای ظاهر پوست، و <em>أدمه</em> به معنای باطن آن است که به گوشت چسبیده، چون عموم اهل ادب این طور معنا کرده‌اند آن گاه می‌گوید: و اگر از انسان به کلمه <em rel="fa_38_71_7-7" data-sentence="225:175">بشر</em> تعبیر کرده، به اعتبار این است که در بین همه جانداران تنها آدمی است که پر و کرک و مو و پشم ظاهر بدنش را نپوشانده، به خلاف سایر حیوانات که یا پشم بشره آنها را پوشانده و یا کرک.</span> </p> <p>و <span class="phrase">سپس می‌گوید: کلمه <em rel="fa_38_71_7-7" data-sentence="18:398">بشر</em> هم در مفرد استعمال می‌شود، و هم در جمع، ولی در دو نفر به صیغه تثنیه درمی‌آید، مانند آیه‌ <span class="aya" rel="23_47" data-words="2-4">أ نؤمن لبشرین</span> و در قرآن کریم هر جا از انسان به بشر تعبیر شده، منظور همان جثه و هیکل و ظاهر بدن اوست<span class="footnote" rel="1" title="من از نخست حاضر نبودم برای بشری که تو او را از گلی از لجن خشکیده درست کرده باشی، سجده کنم سوره حجر، آیه ۳۳">*</span>.</span> </p> <p>و در آیه شریفه مورد بحث مبدأ خلقت آدمی گل معرفی شده، و در سوره روم مبدأ خلقتش خاک و در سوره حجر صلصالی از حمإ مسنون، و در سوره رحمان صلصالی چون فخار  (سفال) آمده، و این اختلاف در تعبیر اشکالی به وجود نمی‌آورد، برای اینکه همان مبدأ واحد احوال مختلفی به خود گرفته، و در هر جای از قرآن کریم نام یکی از آن احوال را نام برده است. </p> <p><code class="aya" rel="38_72"/> <span class="aya" rel="38_72" data-words="1-10">فإذا سویته و نفخت فیه من روحی فقعوا له ساجدین</span>  <em>تسویه انسان</em> به معنای تعدیل اعضای اوست، به اینکه اعضای بدنی او را با یکدیگر ترکیب و تکمیل کند تا به صورت انسانی تمام عیار درآید، و <em>دمیدن روح در آن</em> ، عبارت است از اینکه او را موجودی زنده قرار دهد، و اگر روح دمیده شده در انسان را به خود   <code class="page" rel="17,343"/> خدای تعالی نسبت داده و فرموده: از روح خودم در آن دمیدم ، به منظور شرافت دادن به آن روح است. و جمله <em>فقعوا</em> امر و از ماده <em>وقوع</em> است، و این امر نتیجه و فرع تسویه و نفخ روح واقع شده، می‌فرماید: حال که از روح خودم در آن دمیدم، شما ملائکه بر او سجده کنید. </p> <p><code class="aya" rel="38_73"/> <span class="aya" rel="38_73" data-words="1-4">فسجد الملائکة کلهم أجمعون</span> دلالت این جمله بر اینکه تمامی فرشتگان برای آدم سجده کردند و احدی از آن تخلف نکرده روشن است. </p> <p><code class="aya" rel="38_74"/> <span class="aya" rel="38_74" data-words="1-7">إلا إبلیس استکبر و کان من الکافرین</span> یعنی ابلیس تکبر کرد و از سجده برای او دریغ ورزید، و او از سابق بر این کافر بود. و اینکه ابلیس قبل از این صحنه کافر بوده، از آیه شریفه‌ <span class="aya" rel="15_33" data-words="2-11">لم أکن لأسجد لبشر خلقته من صلصال من حمإ مسنون</span><span class="footnote" rel="1" title="روح المعانی، ج ۲۳، ص ۲۲۵">*</span> هم به خوبی استفاده می‌شود. </p> <h3> <span class="title" rel="38_65 38_66 38_67 38_68 38_69 38_70 38_71 38_72 38_73 38_74 38_75 38_76 38_77 38_78 38_79 38_80 38_81 38_82 38_83 38_84 38_85 38_86 38_87 38_88">وجه اینکه فرمود آدم را با دو دستم آفریدم</span> </h3> <p> <code class="aya" rel="38_75"/> <span class="aya" rel="38_75" data-words="1-15">قال یا إبلیس ما منعک أن تسجد لما خلقت بیدی أستکبرت أم کنت من العالین</span> اینکه در این آیه خلقت بشر را بدست خود نسبت داده، و فرموده: چه مانعت شد از اینکه برای چیزی سجده کنی که من آن را با دستهای خود آفریدم به این منظور بوده که برای آن شرافتی اثبات نموده، بفرماید: هر چیز را به خاطر چیز دیگر آفریدم، ولی آدم را به خاطر خودم. <span class="phrase">هم چنان که جمله <span class="aya" rel="38_72" data-words="3-7">و نفخت فیه من روحی</span> -و از روح خود در او دمیدم نیز این اختصاص را می‌رساند و اگر کلمه <em>ید</em> را تثنیه آورد، و فرمود: <em>یدی-دو دستم</em> با اینکه می‌توانست مفرد بیاورد برای این است که به کنایه بفهماند: در خلقت او اهتمام تام داشتم، چون ما انسان‌ها هم در عملی هر دو دست خود را به کار می‌بندیم که نسبت به آن اهتمام بیشتری داشته باشیم، پس جمله <em rel="fa_38_75_8-9" data-sentence="413:159">خلقت بیدی</em> نظیر جمله‌ <span class="aya" rel="36_71" data-words="8-10">مما عملت أیدینا</span><span class="footnote" rel="2" title="روح المعانی، ج ۲۳، ص ۲۲۸">*</span> است.</span> </p> <p>ولی بعضی<span class="footnote" rel="3" title="مجمع البیان، ج ۸، ص ۴۸۵">*</span> از مفسرین گفته‌اند مراد از کلمه <em>ید</em> قدرت است، و تثنیه آوردن آن تنها تاکید را می‌رساند، مانند آیه‌ <span class="aya" rel="67_4" data-words="1-4">ثم ارجع البصر کرتین</span><span class="footnote" rel="4" title="سوره ملک، آیه ۴">*</span> روایتی هم بر طبق این تفسیر وارد شده. </p> <p>         <code class="page" rel="17,344"/> بعضی<span class="footnote" rel="1" title="سوره حجر، آیه ۳۵">*</span> دیگر گفته‌اند: مراد از دو دست نعمت‌های دنیا و آخرت است ممکن هم هست بگوییم منظور از آن یکی مبدأ پیدایش بدن و یکی دیگر مبدأ پیدایش روح است، و یا یکی صورت آدمی، و دیگر معنای اوست، و یا یکی صفات جلال خدا، و دیگری صفات جمال اوست. و لیکن همه اینها معانی هستند که از ناحیه لفظ آیه هیچ دلالتی بر هیچ یک از آنها نیست. </p> <h3> <span class="title" rel="38_75">معنای جمله: <span class="aya" rel="38_75" data-words="11-15">أستکبرت أم کنت من العالین</span> که استفهام توبیخی از ابلیس در باره سجده نکردنش برای آدم است</span> </h3> <p> و جمله‌ <span class="aya" rel="38_75" data-words="11-15">أستکبرت أم کنت من العالین</span> استفهامی است توبیخی، معنایش این است که: آیا سجده نکردنت از این بابت است که عارت می‌شد، و خود را از این کار بزرگتر می‌دانستی؟ و یا اینکه به راستی شان تو اجل از این عمل بود. و تو از کسانی بودی که قدر و منزلتشان بالاتر از آن است که مامور به سجده بر آدم شوند؟ و از همین جا بعضی<span class="footnote" rel="2" title="مجمع البیان، ج ۸، ص ۴۸۵">*</span> از مفسرین استفاده کرده‌اند که: معلوم می‌شود خدای تعالی مخلوقاتی عالی دارد که مقامشان اجل از آن است که برای آدم سجده کنند، بندگانی هستند مستغرق در توجه به سوی پروردگارشان، و هیچ چیزی را به جز او درک نمی‌کنند. </p> <p>بعضی<span class="footnote" rel="3" title="خصال صدوق، ص ۸۴، ح ۱۲">*</span> دیگر گفته‌اند: مراد از <em>علو</em> هم همان استکبار است، هم چنان که در آیه‌ <span class="aya" rel="10_83" data-words="16-21">و إن فرعون لعال فی الأرض</span><span class="footnote" rel="4" title="بدرستی فرعون در زمین استکبار و بلندپروازی کرد سوره یونس، آیه ۸۳">*</span> به همین معنا است و اگر بگویی معنا ندارد که بگوییم آیا تو استکبار کردی و یا از مستکبرین بودی . می‌گوییم: هیچ عیبی ندارد، چون اولی راجع به زمان سجده است، و دومی راجع به ما قبل آن، و معنایش این است که: آیا از اینکه امر به سجده‌ات کردیم دچار استکبار شدی، و یا آنکه از قبل مستکبر بودی؟ . </p> <p>لیکن این وجه صحیح نیست، چون با مقتضای مقام نمی‌سازد، مقتضای مقام این است که ابلیس را دارای استکبار معرفی کند، نه اینکه زمان استکبار او را معین کند که قدیمی است و یا تازه. </p> <p>بعضی<span class="footnote" rel="5" title="روح المعانی، ج ۲۳، ص ۲۲۷">*</span> دیگر گفته‌اند: مراد از کلمه <em>عالین</em> ملائکه آسمان است، چون آن ملائکه که مامور به سجده برای آدم شدند، ملائکه زمین بودند. این هم صحیح نیست، برای اینکه آیه عمومیت دارد. </p> <h3> <span class="title" rel="38_76 38_65 38_66 38_67 38_68 38_69 38_70 38_71 38_72 38_73 38_74 38_75 38_77 38_78 38_79 38_80 38_81 38_82 38_83 38_84 38_85 38_86 38_87 38_88">مبدء ارتکاب معاصی، انکار مالکیت مطلقه خدا و حکمت او است</span> </h3> <p> <span class="aya" rel="38_76" data-words="1-11">قال أنا خیر منه خلقتنی من نار و خلقته من طین</span> این پاسخی است که ابلیس از پرسش خدا داده و علت سجده نکردن خود را بیان می‌کند، و آن این است که: من شرافت ذاتی دارم، چون مرا از آتش خلق کرده‌ای و آدم مخلوقی است از گل. و در این پاسخ اشاره‌ای است به اینکه از نظر ابلیس اوامر الهی وقتی لازم الاطاعه است که حق باشد، نه اینکه ذات أوامر او لازم الاطاعة باشد و چون امرش به سجده کردن حق نبوده، اطاعتش واجب نیست. </p> <p>و برگشت این حرف به این است که ابلیس اطلاق مالکیت خدا و حکمت او را قبول نداشته، و این همان اصل و ریشه‌ای است که تمامی گناهان و عصیانها از آن سرچشمه می‌گیرد، چون معصیت وقتی سرمی‌زند که صاحبش از حکم عبودیت خدای تعالی و مملوکیت خودش برای او خارج شود و از اینکه ترک معصیت بهتر از ارتکاب آن است، اعراض کند و این همان انکار مالکیت مطلقه خدا، و نیز انکار حکمت او است. </p> <p><code class="aya" rel="38_77"/><code class="aya" rel="38_78"/> <span class="aya" rel="38_77-78" data-words="1-12">قال فاخرج منها فإنک رجیم، و إن علیک لعنتی إلی یوم الدین</span> <span class="phrase">کلمه <em rel="fa_38_77_5-5" data-sentence="5:43">رجیم</em> از ماده <em>رجم</em> به معنای طرد شده است.</span> و <span class="phrase">کلمه <em rel="fa_38_78_6-7" data-sentence="5:20">یوم الدین</em> به معنای روز جزاست.</span> </p> <p>در این آیه فرموده: <span class="aya" rel="38_78" data-words="1-4">و إن علیک لعنتی</span> و در سوره حجر فرموده: <span class="aya" rel="15_35" data-words="1-4">و إن علیک اللعنة</span><span class="footnote" rel="1" title="بروید و دست از آلهه خود برندارید که این شخص از دعوت خود منظوری دارد سوره ص، آیه ۶">*</span> بعضی<span class="footnote" rel="2" title="نهج البلاغه (فیض الاسلام)، ص ۷۷۶، خ ۲۳۴">*</span> از مفسرین در وجه این اختلاف تعبیر گفته‌اند: اگر لام در <em>اللعنة</em> برای عهد باشد، دیگر فرقی بین این دو تعبیر نیست، برای اینکه در اولی فرموده: بر تو باد لعنت من و در دومی فرموده: بر تو باد همان لعنت و اما اگر لام در آن برای جنس باشد، باز هم فرقی نخواهد داشت، برای اینکه در اولی فرموده: بر تو باد لعنت من و در دومی فرموده: بر تو باد همه لعنت‌ها و معلوم است که لعنت غیر خدا از قبیل ملائکه و مردم معنایش دوری از رحمت خداست، اگر این لعنت بدون اذن خدا باشد که هیچ اثری ندارد، و اگر به اذن خدا باشد نتیجه‌اش دوری ابلیس از رحمت خدا می‌شود، و این هم همان لعنت خود خدا خواهد بود. </p> <h3> <span class="title" rel="38_79">اشاره به اینکه عین خواسته ابلیس‌ <span class="aya" rel="38_79" data-words="3-6">فأنظرنی إلی یوم یبعثون</span> اجابت نشده و او الی وقت الیوم المعلوم مهلت داده شده</span> </h3> <p> <code class="aya" rel="38_79"/><code class="aya" rel="38_80"/><code class="aya" rel="38_81"/> <span class="aya" rel="38_79" data-words="1-6">قال رب فأنظرنی إلی یوم یبعثون</span>... <span class="aya" rel="38_81" data-words="1-4">إلی یوم الوقت المعلوم</span> از ظاهر اینکه ابلیس انتهای مهلت را روز مبعوث شدن انسانها معین کرد و خدای تعالی انتهای آن را تا روز وقت معلوم مقرر داشت، برمی‌آید که اجابت خواسته ابلیس با     <code class="page" rel="17,346"/> خواسته‌اش اختلاف دارد، و عین خواسته‌اش اجابت نشده. پس ناگزیر معلوم می‌شود آن روز یعنی روز وقت معلوم آخرین روزی است که بشر به تسویلات ابلیس نافرمانی خدا می‌کند و آن قبل از روز قیامت و بعث است. و <span class="phrase">ظاهرا مراد از روز، روز معمولی نیست، بلکه مراد ظرف است، و در نتیجه اضافه شدن کلمه <em>یوم</em> به کلمه <em rel="fa_38_81_3-3" data-sentence="102:75">وقت</em> اضافه تاکیدی است، چون گفتیم که خود <em>یوم</em> هم به معنای وقت و ظرف است.</span> </p> <p><code class="aya" rel="38_82"/><code class="aya" rel="38_83"/> <span class="aya" rel="38_82-83" data-words="1-8">قال فبعزتک لأغوینهم أجمعین، إلا عبادک منهم المخلصین</span> <span class="phrase">حرف <em>باء</em> در <em rel="fa_38_82_2-2" data-sentence="20:129">بعزتک</em> برای سوگند است ابلیس به عزت خدا سوگند یاد می‌کند که به طور حتم تمامی ابنای بشر را اغوا می‌کند، آن گاه مخلصین را استثنا می‌نماید.</span> و  <span class="phrase"><em rel="fa_38_83_4-4" data-sentence="0:132">مخلصین</em> عبارتند از کسانی که خدای تعالی آنان را برای خود خالص کرده و دیگر هیچ کس در آنان نصیبی ندارد، در نتیجه ابلیس هم در آنان نصیبی ندارد.</span> </p> <p><code class="aya" rel="38_84"/> <span class="aya" rel="38_84-85" data-words="1-13">قال فالحق و الحق أقول، لأملأن جهنم منک و ممن تبعک منهم أجمعین</span> این آیه پاسخی است از خدای سبحان به ابلیس که مشتمل است بر قضایی که خدا علیه ابلیس و پیروانش رانده که به زودی همه را داخل آتش خواهد کرد. </p> <p>پس کلمه <em>فالحق</em> مبتدایی است که خبرش حذف شده، و یا خبری است که مبتدایش حذف شده است. و کلمه <em>فاء</em> که در اول آن است برای ترتیب و قرار دادن جمله ما بعد است بعد از جمله ما قبل. و مراد از <em>حق</em> چیزی است که مقابل باطل است، به شهادت اینکه دوباره این کلمه را اعاده می‌کند، و با الف و لام هم اعاده می‌کند، و چون به طور قطع می‌دانیم منظور از حق دومی چیزی است که مقابل باطل است، پس مراد از اولی هم همان خواهد بود. و تقدیر آیه چنین است: فالحق اقسم به لأملأن جهنم منک... ، این در صورتی است که خبر حق را محذوف بدانیم، و اگر خود آن را خبر و مبتدایش را محذوف بدانیم، تقدیرش چنین می‌شود: فقولی حق... . </p> <p>و جمله <em>و الحق اقول</em> جمله‌ای است معترضه که در وسط کلام اضافه شده تا بفهماند که این قضاء حتمی است و نیز پندار ابلیس را رد کند که پنداشته بود <span class="aya" rel="38_76" data-words="2-4">أنا خیر منه</span> - من از او بهترم چون از این گفتار برمی‌آید که او امر خدا را که فرموده بود برای آدم سجده کن غیر حق می‌دانسته. و <span class="phrase">از این که در این جمله معترضه <em>حق</em> را مقدم بر <em rel="fa_38_84_5-5" data-sentence="52:120">اقول</em> آورده و نیز کلمه <em>حق</em> را با الف و لام آورده، حصر فهمیده می‌شود، و معنایش این است که: من به غیر حق چیزی نمی‌گویم.</span> </p> <p><code class="aya" rel="38_85"/>و <span class="phrase">جمله‌ <span class="aya" rel="38_85" data-words="1-8">لأملأن جهنم منک و ممن تبعک منهم أجمعین</span> متن آن قضایی است که<code class="page" rel="17,347"/> خدا به آن حکم کرده و گویا مراد از کلمه <em rel="fa_38_85_3-3" data-sentence="197:197">منک</em> جنس شیطان‌ها باشد، و در نتیجه هم شامل ابلیس می‌شود، و هم ذریه و قبیله او و کلمه <em>منهم</em> به <em>من تبعک</em> مربوط است و معنایش این است که: از ذریه آدم هر کس از تو پیروی کند او نیز جهنمی است.</span> </p> <p>و ما در سابق در نظایر این آیه از قبیل سوره حجر و در همین قصه از سوره بقره و اعراف و اسراء بحث مفصلی راجع به این قصه نمودیم بدانجا مراجعه شود. </p> <p><code class="aya" rel="38_86"/> <span class="aya" rel="38_86" data-words="1-11">قل ما أسئلکم علیه من أجر و ما أنا من المتکلفین</span> در این آیه به مطلبی که در اول سوره و نیز در خلال آیات سوره گذشت رجوع شده، و آن این بود که قرآن کریم ذکر است و پیامبر اسلام به جز انذار هیچ منصب دیگری ندارد. و نیز رد آن تهمتی است که در این کلام خود زدند: <span class="aya" rel="38_6" data-words="6-14">امشوا و اصبروا علی آلهتکم إن هذا لشیء یراد</span><span class="footnote" rel="1" title="تفسیر قمی، ج ۲، ص ۲۳۹-۲۴۴">*</span>. </p> <p>پس در جمله‌ <span class="aya" rel="38_86" data-words="2-6">ما أسئلکم علیه من أجر</span> اجر دنیوی از مال و ریاست و جاه را از خود نفی می‌کند. و در جمله‌ <span class="aya" rel="38_86" data-words="7-11">و ما أنا من المتکلفین</span> خود را از تصنع و خودآرایی به چیزی که آن را ندارد بری‌ء می‌سازد. </p> <p><code class="aya" rel="38_87"/> <span class="aya" rel="38_87" data-words="1-5">إن هو إلا ذکر للعالمین</span> یعنی قرآن ذکری است جهانی و برای همه جهانیان و برای جماعتهای مختلف، و نژادها و امت‌های گوناگون و خلاصه ذکری است که اختصاص به قومی خاص ندارد، تا کسی در برابر تلاوتش از آن قوم مزدی طلب کند و یا در برابر تعلیمش پاداشی بخواهد، بلکه این ذکر برای همه عالم است. </p> <p><code class="aya" rel="38_88"/> <span class="aya" rel="38_88" data-words="1-5">و لتعلمن نبأه بعد حین</span> یعنی به زودی و پس از گذشت زمان، خبر پیشگویی‌های قرآن از وعد و وعیدش و غلبه‌اش بر همه ادیان و امثال آن به گوشتان می‌رسد. </p> <p><span class="phrase">بعضی<span class="footnote" rel="2" title="جوامع الجامع، ط قم، ص ۳۹۵">*</span> از مفسرین گفته‌اند: منظور از <em rel="fa_38_88_4-5" data-sentence="107:15">بعد حین</em> روز قیامت است.</span> بعضی<span class="footnote" rel="3" title="عیون اخبار الرضا، ج ۱، ص ۱۲۰، ح ۱۳">*</span> دیگر گفته‌اند: روز مرگ هر کسی است. و بعضی<span class="footnote" rel="4" title="الدر المنثور، ج ۵، ص ۳۲۲">*</span> دیگر آن را روز جنگ بدر دانسته‌اند. <span class="phrase">بعید نیست کسی بگوید: خبرهای قرآن مختلف است، و اختصاص به یک روز معین ندارد، تا آن روز را مراد بداند، بلکه مراد از <em rel="fa_38_88_4-5" data-sentence="113:107">بعد حین</em> مطلق است، پس برای یک یک از اقسام خبرهای     <code class="page" rel="17,348"/> قرآن حینی و زمانی است.</span> </p> <h3>بحث روایتی‌ <span class="title" rel="38_75 38_65 38_66 38_67 38_68 38_69 38_70 38_71 38_72 38_73 38_74 38_76 38_77 38_78 38_79 38_80 38_81 38_82 38_83 38_84 38_85 38_86 38_87 38_88"> (روایاتی در باره مخاصمه ملأ اعلی، استکبار ابلیس و اباء او از سجده بر آدم، و اوصاف متکلفین) </span> </h3> <p> قمی در تفسیرش به سند خود از اسماعیل جعفی، از امام باقر (ع) حدیثی در باره معراج از رسول خدا (ص) نقل کرده که در آن آمده: خدای تعالی فرمود: ای محمد!گفتم لبیک پروردگار من. فرمود: هیچ می‌دانی ملأ اعلی در چه چیز مخاصمه می‌کردند؟ عرضه داشتم: منزهی تو ای خدا، من هیچ چیز زائد بر آنچه تو یادم داده‌ای نمی‌دانم. آن گاه رسول خدا (ص) فرمود: پس خدای سبحان دست خود را-یعنی دست قدرت خود را-بین دو سینه‌ام نهاد. و من برودت و خنکی آن را در بین دو شانه‌ام احساس کردم. آن گاه فرمود: از آن به بعد هر چه از گذشته و آینده از من پرسید، جوابش را دانا بودم، پس مجددا از من پرسید: ای محمد ملأ اعلی در چه چیز مخاصمه کردند؟ عرضه داشتم: در سه چیز: اول در آنچه که کفاره گناهان می‌شود، دوم در آنچه درجات آدمی را بالا می‌برد، سوم در آنچه حسنات شمرده می‌شود...<span class="footnote" rel="1" title="الدر المنثور، ج ۵، ص ۳۲۰">*</span>. </p> <p>و در مجمع البیان آمده که ابن عباس از رسول خدا (ص) روایت کرده که فرمود پروردگارم به من فرمود: هیچ می‌دانی که ملأ اعلی در چه چیز مخاصمه کردند؟ عرضه داشتم: نه، فرمود: مخاصمه آنها در کفارات و درجات بود. اما کفارات سه چیز است: یکی وضوی کامل گرفتن در شبهای سرد، دوم قدم‌ها را یکی پس از دیگری برداشتن به سوی جماعتها، سوم انتظار رسیدن وقت نماز بعدی بعد از هر نماز. و اما درجات، آن نیز سه چیز است: اول به صدای بلند و واضح سلام کردن، دوم اطعام طعام، و سوم نماز خواندن در تاریکی شب که همه در خوابند<span class="footnote" rel="2" title="مجمع البیان، ج ۸، ص ۴۸۴">*</span>. </p> <p>مؤلف: این روایت را صدوق هم در خصال از رسول خدا (ص) نقل کرده<span class="footnote" rel="3" title="خصال الصدوق، ص ۱۲۱، ح ۱۱۳">*</span> ولی آنچه در اینجا تفسیر کفارات قرار گرفته در روایت او تفسیر درجات واقع شده و به عکس آنچه در اینجا تفسیر درجات قرار گرفته در آن روایت تفسیر کفارات واقع شده. </p> <p>       <code class="page" rel="17,349"/> و در الدر المنثور هم حدیث مجمع البیان را به طرق بسیاری از عده‌ای از صحابه از رسول خدا (ص) روایت کرده که البته در مضامین آنها اختلاف مختصری هست<span class="footnote" rel="1" title="توحید الصدوق، ص ۱۵۳، ح ۱، طبع جامعه مدرسین">*</span>. </p> <p>بهر حال سیاق آیه با مضمون هیچ یک از این روایات تطبیق نمی‌کند، و هیچ دلیلی نداریم که دلالت کند بر اینکه این روایات تفسیر آیه هستند و ممکن است مخاصمه مزبور در این روایات غیر از مخاصمه‌ای باشد که آیه شریفه از آن خبر می‌دهد. </p> <p>و در نهج البلاغه آمده که امام امیر المؤمنین فرمود: حمد آن خدایی را سزد که عزت و کبریاء جامه اوست، و آن دو را به شخص خود اختصاص داد، و نه به مخلوقاتش و نیز آن دو را قرقگاه خویش کرد و بر غیر از خودش حرام کرد. و آن دو را از بین سایر اوصاف برای جلال خود انتخاب نمود و لعنت را برای هر کسی که بخواهد خود را در آن دو شریک خدا کند قرار داد. </p> <p>آن گاه با همین عزت و کبریای خود ملائکه مقرب خود را بیازمود تا مشخص کند کدام یک متواضع و کدام یک مستکبرند؟ لذا با اینکه او عالم بسویدای دلها و نهانهای غیب‌هاست، مع ذلک فرمود: من بشری از گل خواهم آفرید پس همین که خلقتش را به کمال و تمام رساندم و از روح خود در او دمیدم، همه برایش به سجده بیفتید، پس ملائکه همه و همه به سجده افتادند، مگر ابلیس که غیرتش مانع شد و به خلقت خود که از آتش بود بر او افتخار نمود، و به اصل و ریشه‌اش بر او تعصب کرد. </p> <p>حال ببینید که خدای متعال این دشمن خود را که پیشوای متعصبین و سلف مستکبرین است، و همین ابلیس را که اساس عصبیت را پی ریزی کرد، و با خدا در ردای جبروتیش هماوردی نمود، و در لباس تعززش هماهنگی کرده، زی تذلل و جامه عبودیت را کنار گذاشت، چگونه به جرم تکبرش خوار و کوچک کرد، و به جرم بلندپروازی‌اش بی‌مقدار ساخت، او را در دنیا طرد کرد و در آخرت هم آتش افروخته نصیبش ساخت...<span class="footnote" rel="2" title="روح المعانی، ج ۲۳، ص ۲۲۶ و ۲۲۷">*</span>. </p> <p>و در کتاب عیون به سند خود از محمد بن عبیده روایت آورده که گفت: از حضرت رضا (ع) معنای آیه‌ <span class="aya" rel="38_75" data-words="4-10">ما منعک أن تسجد لما خلقت بیدی</span> را که خطاب به ابلیس است پرسیدم. <span class="phrase">فرمود: منظور از کلمه <em rel="fa_38_75_9-9" data-sentence="21:94">یدی</em> قدرت و قوت است<span class="footnote" rel="3" title="روح المعانی، ج ۲۳، ص ۲۲۶ و ۲۲۷">*</span>.</span> </p> <p>       <code class="page" rel="17,350"/> مؤلف: نظیر این روایت را صدوق در کتاب توحید به سند خود از محمد بن مسلم، از امام صادق (ع) نقل کرده<span class="footnote" rel="1" title="مجمع البیان، ج ۸، ص ۴۸۴">*</span>. </p> <p>و در این قصه روایات دیگری نیز هست که ما آنها را در ذیل این قصه در سوره بقره و اعراف و حجر و اسراء آورده‌ایم، بدانجا مراجعه شود. </p> <p>و از کتاب جوامع الجامع از رسول خدا (ص) روایت شده، که فرمود: برای متکلف (کسی که چیزی را برای خود قائل است که اهل آن نیست)، سه علامت است: اول آنکه با ما فوق خود درمی‌افتد، دوم اینکه به کارهایی اقدام می‌کند و آرزوهایی در سر می‌پروراند که هرگز به آنها نمی‌رسد، و سوم اینکه چیزهایی می‌گوید که علمی بدان ندارد<span class="footnote" rel="2" title="تفسیر روح المعانی، ج ۲۳، ص ۲۳۰">*</span>. </p> <p>مؤلف: نظیر این روایت را مرحوم صدوق در کتاب خصال از امام صادق  (ع) از لقمان نقل کرده که در ضمن وصیت‌هایش به فرزندش فرموده است<span class="footnote" rel="3" title="تفسیر روح المعانی، ج ۲۳، ص ۲۳۰">*</span>. و نیز از طرق اهل سنت<span class="footnote" rel="4" title="تفسیر روح المعانی، ج ۲۳، ص ۲۳۰">*</span> نظیر آن نقل شده. و در بعضی از این روایات به جای ینازع من فوقه-با ما فوق خود درمی‌افتد <em>عبارت</em> ینازل من فوقه-با ما فوق خود هماوردی می‌کند آمده. </p> 
