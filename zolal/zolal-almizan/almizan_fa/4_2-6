<h3 class="ayas">سوره النساء آیه‌های ۲ تا ۶</h3><code class="section" rel="4_2-6"/><h3>ترجمه آیات</h3> <p> <span class="trans" rel="4_2">و اموال یتیمان را پس از بلوغ به دست آنها بدهید و مال بد و نامرغوب خود را به خوب و مرغوب آنها تبدیل مکنید و اموال آنان را به ضمیمه مال خود مخورید که این گناهی بس بزرگ است.  «۲» </span><span class="trans" rel="4_3">اگر بترسید که مبادا در باره یتیمان مراعات عدل و داد نکنید پس آن کس از زنان را به نکاح خود در آورید که شما را نیکو و مناسب با عدالت است: دو یا سه یا چهار (نه بیشتر) و اگر بترسید که چون زنان متعدد<code class="page" rel="4,239"/> گیرید راه عدالت نپیموده و به آنها ستم کنید پس تنها یک زن اختیار کرده و یا چنانچه کنیزی دارید به آن اکتفاء کنید که این نزدیکتر به عدالت و ترک ستمکاری است.  «۳» </span><span class="trans" rel="4_4">و مهر زنان را در کمال رضایت و طیب خاطر به آنها بپردازید، پس اگر چیزی از مهر خود را از روی رضا و خشنودی به شما بخشیدند برخوردار شوید که آن شما را حلال و گوارا خواهد بود.  «۴» </span><span class="trans" rel="4_5">اموالی که خدا قوام زندگانی شما را به آن مقرر داشته به تصرف سفیهان مدهید و از مالشان (بقدر لزوم) نفقه و لباس به آنها دهید (و برای آن که از آنها آزار نبینید) با گفتار خوش آنان را خرسند کنید.  «۵» </span><span class="trans" rel="4_6">یتیمان را آزمایش نمائید تا هنگامی که بالغ شده و تمایل به نکاح پیدا کنند، آن گاه اگر آنها را دانا به درک مصالح زندگانی خود یافتید اموالشان را به آنها باز دهید و به اسراف و عجله مال آنها را حیف و میل مکنید بدین اندیشه که مبادا کبیر شوند (و اموالشان را از شما بگیرند) و هر کس از اولیای یتیم دار است به کلی از هر قسم تصرف در مال یتیم خود داری کند و هر کس که فقیر است در مقابل نگهبانی آن مال، به قدر متعارف ارتزاق کند پس آن گاه که یتیمان بالغ شدند و مالشان را رد کردید هنگام رد مال به آنها باید گواه گیرید برای حکم ظاهر، ولی در باطن <em>علم حق</em> و <em>گواهی خدا</em> برای محاسبه خلق کافی است «۶» </span></p>         <h3>بیان آیات</h3> <p> این آیات، هم تتمه آیات قبل است، و هم توطئه و مقدمه است که در ابتدای سوره آمده تا زمینه را برای بیان احکام ارث (مسائل مهمی از احکام ازدواج از قبیل تعدد زوجات و اینکه چند طایفه محرمند و نمی‌شود با آنان ازدواج کرد) فراهم سازد. </p> <p>و این دو باب از بزرگترین و با عظمت‌ترین ابواب قوانین حاکمه در جامعه انسانی است، چون عظیم‌ترین اثر را در تکون و هستی دادن به جامعه و بقای آن دارند، اما مساله نکاح برای اینکه بوسیله آن وضع تولدها و فرزندان روشن می‌شود، و معلوم می‌گردد فلان شخص از اجزای این مجتمع است یا نه، و چه عواملی در تکون او دست داشته، و اما ارث از مهمترین عامل تشکل یافتن جامعه است، برای اینکه ارث ثروت موجود در دنیا را که اساس زندگی جامعه و بنیه مجتمع بشری در زندگی و بقا است تقسیم می‌کند. </p> <p>و به همین مناسبت آیات مورد بحث، در ضمن بیان دو جهت نامبرده از زنا و هر ازدواج نامشروع و نیز از خوردن مال یکدیگر به باطل نهی فرموده و راه کسب مشروع را منحصر در تجارت ناشی از رضای طرفین دانسته و همین جا است که دو اصل اساسی و گرانقدر از اموری که مجتمع را تشکل می‌دهد تاسیس می‌شود، اصلی در امر تولید مثل و اصلی دیگر در امر مال و این دو امر از مهمترین اموری است که باعث تشکل جامعه می‌شود. <code class="page" rel="4,240"/> و از همین جا روشن می‌شود که چرا و به چه عنایت برای بیان این احکام در اول سوره، آن زمینه چینی را کرد و بدون مقدمه مساله انتشار نسل بشر از یک زن و مرد را پیش کشید، آن گاه به بیان احکامی پرداخت که مربوط به اجتماع انسانی است، احکامی که اصول و فروع اجتماع بشر بستگی به آن دارد، آری، منصرف کردن مردم از سنت‌های غلط اجتماعی که بدان عادت کرده، و افکارشان با آن پرورش یافته، گوشت و خونشان با آن روئیده، نیاکانشان بر آن سنت‌ها مرده‌اند و اخلاقشان بر آن نمو و رشد نموده‌اند، کاری است دشوار و در نهایت دشواری. </p> <p>پس تشریع احکام نامبرده، نیازمند به آن مقدمه و زمینه چینی بود تا بتدریج افکار را متوجه غلط بودن سنت‌های جاهلیشان بکند و این معنا وقتی روشن می‌شود که خواننده محترم در وصف و حالتی که عالم بشریت عموما و عالم عربی خصوصا (که سرزمینشان محل نزول قرآن بود) در آن دوره داشت، دقت و تامل کند، آن گاه برایش روشن می‌گردد که چرا احکام نامبرده را بدون مقدمه بیان نکرد و چرا قرآن در همه احکام خود طریقه تدریج را طی نموده و آیاتش به تدریج نازل گردیده است. </p> <h3>گفتاری پیرامون جاهلیت اولی</h3> <p> قرآن کریم روزگار عرب قبل از اسلام و متصل به ظهور اسلام <em>را روزگار </em> جاهلیت نامیده و این نام‌گذاری علتی جز این نداشته است که اشاره کند به اینکه حاکم در زندگی عرب آن روز، تنها و تنها جهل بوده، نه علم و در تمامی امورشان باطل‌ و سفاهت بر آنان مسلط بوده است نه حق و استدلال. </p> <p>عرب جاهلیت به طوری که قرآن کریم حکایت می‌کند چنین وصفی داشتند که: <span class="aya" rel="3_154" data-words="17-22">یظنون بالله غیر الحق ظن الجاهلیة</span><span class="footnote" rel="1" title="در باره خدای تعالی آنچه می‌پنداشتند غیر حق و پنداری جاهلانه بود سوره آل عمران، آیه ۱۵۴&quot;">*</span>، <span class="aya" rel="5_50" data-words="1-4">أ فحکم الجاهلیة یبغون</span><span class="footnote" rel="2" title="آیا هنوز پندارهای جاهلیت را دنبال می‌کنند سوره مائده، آیه ۵۰&quot;">*</span>، <span class="aya" rel="48_26" data-words="1-9">إذ جعل الذین کفروا فی قلوبهم الحمیة حمیة الجاهلیة</span><span class="footnote" rel="3" title="چون آنها کافر شدند در دلهای خود دچار حمیت بودند، حمیت جاهلیه سوره فتح، آیه ۲۶&quot;">*</span>، <span class="aya" rel="33_33" data-words="5-10">و لا تبرجن تبرج الجاهلیة الأولی</span><span class="footnote" rel="4" title="زنان نباید به رسم جاهلیت اولی، زینت خود را برای اجانب هویدا سازند سوره احزاب، آیه ۳۳&quot;">*</span>. </p> <h3> <span class="title" rel="4_2 4_3 4_4 4_5 4_6">اوضاع اجتماعی و وضع حکومت در میان عرب دوران جاهلیت</span> </h3> <p> عرب در آن ایام در سمت جنوب، مجاور با حبشه بود که مذهب نصرانیت داشتند و در سمت مغرب، مجاور بود با امپراطوری روم که او نیز نصرانی بود و در شمالش مجاور بود با امپراطوری فرس که مذهب مجوس داشت و در غیر این چند سمت عرب هند و مصر قرار داشت که دارای کیش و ثنیت بودند و در داخل سرزمینشان طوایفی از یهود بودند و خود عرب دارای کیش و ثنیت بود و بیشترشان زندگی قبیله‌ای داشتند و همه اینها که گفته شد، یک اجتماع صحرایی و تاثیر پذیر برایشان پدید آورده بود، اجتماعی که هم از رسوم یهودیت در آن دیده می‌شد و هم از رسوم نصرانیت و مجوسیت، و در عین حال مردمی سر مست از جهالت خود بودند، هم چنان که قرآن کریم در باره آنان فرموده: <span class="aya" rel="6_116" data-words="1-20">و إن تطع أکثر من فی الأرض یضلوک عن سبیل الله، إن یتبعون إلا الظن و إن هم إلا یخرصون</span><span class="footnote" rel="1" title="و اگر از بیشتر ساکنان این سرزمین اطاعت کنی، تو را از راه خدا گمراه خواهند کرد چون غیر از پندار را متابعت نمی‌کنند و درکی جز اندیشه باطل و دروغ چیزی ندارند سوره انعام آیه ۱۱۶&quot;">*</span>. </p> <p>از این جهت که بگذریم عشایر عرب که مردمی صحرانشین بودند علاوه بر زندگی پستی که داشتند، اساس زندگی اقتصادیشان را جنگ و غارت تشکیل می‌داد، ناگهان این قبیله بر سر آن قبیله می‌تاخت و دار و ندار او را می‌ربود و به مال و عرض او تجاوز می‌کرد، در نتیجه امنیتی و امانتی و سلمی و سلامتی در بین آنان وجود نداشت، منافع از آن کسی بود که زورش بیشتر بود و قدرت و سلطنت هم از آن کسی که آن را به دست می‌آورد. </p> <p>اما مردان عرب، فضیلت و برتری در خونریزی و حمیت جاهلیة و کبر و غرور و پیروی ستمگران و از بین بردن حقوق مظلومان و دشمنی و ستیز با دیگران و قمار، شراب، زنا، خوردن میته، خون و خرمای گندیده و فاسد بود. </p> <p>و اما زنان از تمامی مزایای مجتمع بشری محروم بودند، نه مالک اراده خود بودند و نه مالک عملی از اعمال خود، و نه مالک ارثی از پدر و مادر و برادر، مردان با آنان ازدواج می‌کردند، اما ازدواجی بدون هیچ حد و قیدی، هم چنان که در یهود و بعضی از وثنی‌ها ازدواج به این صورت بوده و با این حال زنان به این کار افتخار می‌کردند و هر کسی را که دوست می‌داشتند به سوی خود دعوت می‌کردند در نتیجه عمل زنا و ازدواجهای نامشروع از قبیل ازدواج زنان شوهردار بین آنان شایع شد و از عجایب زنان آن روز این بود که چه بسا لخت و مادر زاد به زیارت خانه کعبه می‌آمدند. </p> <p>و اما فرزندان عرب جاهلیت تنها ملحق به پدران بودند و اگر در خردسالی پدر را از دست می‌دادند، ارث نمی‌بردند و ارث خاص فرزندان کبیر بود و از جمله چیزهایی که به ارث   <code class="page" rel="4,242"/> برده می‌شد همسر متوفی بود و زنان و فرزندان خردسال چه پسر و چه دختر از ارث محروم بودند. </p> <p>البته اگر فرزندان کبیری در بین نبود، اولاد صغار ارث می‌بردند و لیکن باز خویشاوندان نیرومند، ولی یتیم می‌شدند و اموال او را می‌خوردند و اگر یتیم دختر می‌بود با او ازدواج می‌کردند تا اموالش را ببلعند، بعد از آنکه همه اموالش را می‌خوردند آن وقت طلاقش می‌دادند، در آن حال نه مالی داشت تا قوت لایموتی برای خود فراهم کند و نه دیگر کسی رغبت می‌کرد با او ازدواج نماید و شکمش را سیر سازد و ابتلای به امر ایتام از هر حادثه دیگری در بین عرب بیشتر مایه نابسامانی بود برای اینکه در اثر جنگ‌های پی در پی و غارتگریها، طبعا آدم‌کشی شایع بود که در نتیجه یتیم عرب هم زیاد می‌شده. </p> <p>و یکی از بدبختی‌ها که گریبانگیر اولاد عرب بوده، این بود که به دست پدر خود کشته می‌شد، زیرا بلاد عرب خراب و اراضی آن خشک و بایر بود، زراعتی نداشتند و بیشتر اوقات مردمش گرفتار قحطی و گرانی می‌شدند به این جهت پدران از ترس تهی دستی، فرزندان خود را می‌کشتند!و دختران را زنده به گور می‌کردند<span class="footnote" rel="1" title="سوره تکویر، آیه ۸&quot;">*</span> و بدترین خبر و وحشت‌زاترین بشارت این بود که به او بگویند همسرت دختر آورده است!<span class="footnote" rel="2" title="سوره زخرف، آیه ۱۷&quot;">*</span>. </p> <p>اما وضع حکومت در میان عرب: در اطراف شبه جزیره عربستان غالبا ملوکی تحت حمایت قویترین امپراطوریهای همجوار و یا نزدیک‌ترین آنها یعنی ایران در طرف شمال و روم در سمت غرب و حبشه در طرف شرق، حکومت می‌کردند. </p> <p>و اما اواسط این سرزمین از قبیل مکه و یثرب و طائف و غیره در وضعی نظیر  <em>جمهوریت</em> زندگی می‌کردند که البته جمهوریت نبود، عشایر صحرانشین در صحرا و حتی در داخل شهرها و قرا، با حکومت رئیس قبیله و شیوخ اداره می‌شد و چه بسا که وضع آنان به سلطنت هم کشیده می‌شد. </p> <p>این وضع، هرج و مرج عجیبی به وجود آورده بود که در هر عده و طایفه‌ای از عرب به شکلی و به رنگی ظاهر می‌شد و هر ناحیه از نواحی شبه جزیره به شکلی از رسوم عجیب و غریب و اعتقادات خرافی جلوه می‌کرد. </p> <p>بر همه این عوامل بدبختی و شقاوت، این درد بی درمان را نیز اضافه کن که حتی در شهرهای این سرزمین سواد و دانش وجود نداشت، تا چه رسد به قبیله‌ها و عشایر. </p> <p>     <code class="page" rel="4,243"/> بعد از گفتگو پیرامون همه این مطالب-که در باره احوال، اعمال، عادات، و رسوم حاکم در بین عرب بود-امور دیگری از سیاق آیات قرآنی و خطابهایی که در آن به عرب شده، به طور واضح استفاده می‌شود، لذا خوانندگان را توصیه می‌کنم که این آیات و خطابها را و بیاناتی را که قرآن کریم در مکه و سپس در مدینه و بعد از شوکت یافتن اسلام به عرب کرده و به اوصافی که در آن آیات، عرب را به آن توصیف نموده و اموری که قرآن عرب را به خاطر آن امور توبیخ و مذمت کرده و نهی‌هایی را که در این مدت (با نرمی و یا به خشونت) به عرب کرده، به دقت مورد نظر قرار دهند که اگر مجموع اینها را مورد دقت قرار دهند، خواهند دید که آنچه ما در باره عرب تذکر دادیم، درست بوده است. </p> <p>علاوه بر اینکه تاریخ هم همه این مطالب را ضبط کرده و از جزئیات، تفاصیلی را ذکر نموده که در بیان ما نیامده بود، چون بنای ما، بیان آیات کریم و همچنین بنا بر اختصار گویی است. کوتاهترین کلمه و در عین حال وافی‌ترین بیان برای افاده همه مطالبی که از وضع عرب آوردیم، همان کلمه <em>جاهلیت</em> و تعبیر از آن ایام به <em>عهد جاهلیت</em> است که همه معانی گذشته بطور اجمال در این کلمه خوابیده و مندرج است، و این بود وضع جهان عرب در آن روز. </p> <h3> <span class="title" rel="4_2 4_3 4_4 4_5 4_6">وضع اقوام و ملل دیگر در دوران جاهلیت</span> </h3> <p> قرآن کریم در باره اقوام دیگر از قبیل: روم، فرس، حبشه، هند و دیگران، که پیرامون عرب زندگی می‌کردند سخنی جز بطور اجمال در باره آنان ندارد، اما اهل کتاب یعنی یهود و نصارا و آنها که ملحق به اهل کتاب هستند آن روز در مناطق نامبرده زندگی می‌کردند، و اجتماعاتشان بر مبنای قانون اداره نمی‌شد، بلکه بر محور خواسته‌های مستبدانه فردی دور می‌زد، افرادی به عنوان پادشاه، رئیس، حاکم و عامل بر آنان حکمرانی می‌کردند، در نتیجه می‌توان گفت: که اهل کتاب در آن روزگاران به دو طبقه حاکم و محکوم تقسیم می‌شدند طبقه حاکمی که فعال ما یشاء بود و با جان و مال و عرض مردم بازی می‌کرد و طبقه محکومی که قید بردگی طبقه حاکم را به گردن انداخته و در برابر او تن به ذلت داده بود، نه در مال خود امنیتی داشت و نه در ناموسش و نه حتی در جانش و در اراده‌اش. از هیچ آزادی‌ای برخوردار نبود، نمی‌توانست چیزی بخواهد مگر آنچه را که ما فوقش اجازه دهد. </p> <p>و این طبقه حاکمه، علمای دین یهود و نصارا را به طرف خود جلب نموده و طرفدار خود کرده بودند و با حاملان شرع ائتلافی پدید آورده بودند،  (و با این وسایل یعنی با زور و تزویر) زمام دلهای عامه و افکارشان را به دست گرفته بودند و در حقیقت حاکم واقعی در دین مردم نیز همین طبقه بودند. </p> <p>علمای دین چیزی به حساب نمی‌آمدند، پس طبقه حاکمه هم در دین مردم حکم<code class="page" rel="4,244"/> می‌راندند و هم در دنیای آنان، گاهی با زبان و قلم علما اراده خود را بر آنان تحمیل می‌کردند و گاهی با شلاق و شمشیرشان. </p> <p>طبقه محکوم از آنجا که امکانات مادی و قدرت و نیروی غالب گشتن نداشتند به دو طبقه تقسیم می‌شدند، روابط این دو طبقه هم در بین خود، همان روابطی بوده که دو طبقه اول با هم داشتند (برای اینکه مردم، بر آن دین و سنتی در می‌آیند که پادشاهان آنها بر آن دین باشند) در نتیجه عامه مردم هم به دو طبقه تقسیم می‌شدند: یکی ثروتمندان خوشگذران و عیاش <em>و دیگری طبقه</em> ضعیف و عاجز و برده و سرانجام طبقه ضعیف هم به دو طبقه  <em>ضعیف</em> و <em>ضعیف‌تر</em> تقسیم می‌شدند تا می‌رسید به دو طبقه <em>مرد خانه</em> و <em>اهل خانه</em>   (زن و فرزند) و همچنین در طبقه <em>زن</em> و <em>مرد</em> ، مردان در همه شؤون زندگی دارای حریت اراده و عمل بودند و طبقه زنان از همه چیز محروم و در اراده و عمل تابع محض مردان و خادم آنان بودند و هیچگونه استقلال (حتی اندک هم) نداشتند. </p> <p>جامع تمامی این حقایق تاریخی جمله کوتاه: <span class="aya" rel="3_64" data-words="21-29">و لا یتخذ بعضنا بعضا أربابا من دون الله</span> در آیه زیر است که می‌فرماید: بگو ای اهل کتاب!بشتابید به سوی کلمه‌ای که ما و شما (هر دو) در آن شرکت داریم و آن این است که به جز خدا را نپرستیم و هیچ چیزی را برای او شریک نگیریم و بعضی از خودمان را به جای خدا ارباب بعضی دیگر ندانیم، اگر این دعوت را پذیرفتند که هیچ و اگر روی گرداندند بگوئید: پس شاهد باشید که ما تسلیم خدائیم<span class="footnote" rel="1" title="سوره آل عمران، آیه ۶۴&quot;">*</span> و رسول خدا (ص) همین آیه را در نامه‌ای که به هر قل امپراطور روم نوشتند، در آن درج کردند و بعضی گفته‌اند: این آیه را برای بزرگان مصر و حبشه و پادشاه ایران و رئیس نجران نیز نوشتند. </p> <p>و همچنین آیات زیر هر یک اشاره به گوشه‌ای از آن حقایق تاریخی دارند: <span class="aya" rel="49_13" data-words="1-20">یا أیها الناس إنا خلقناکم من ذکر و أنثی و جعلناکم شعوبا و قبائل لتعارفوا، إن أکرمکم عند الله أتقاکم</span><span class="footnote" rel="2" title="سوره حجرات، آیه ۱۳&quot;">*</span> (که در مقابل زر و زور و تزویر تنها ملاک برتری را تقوا معرفی نموده <em>مترجم</em>). </p> <p> <span class="aya" rel="4_25" data-words="22-27">بعضکم من بعض فانکحوهن بإذن أهلهن</span><span class="footnote" rel="3" title="همه از همدیگرید پس دختران رای و کنیزان را با اجازه خانواده‌شان به نکاح خود در آورید سوره نسا، آیه ۲۵&quot;">*</span> که در این آیه دعوت می‌کند به اینکه با کنیزان و دوشیزگان ازدواج کنند، <span class="aya" rel="3_195" data-words="4-16">أنی لا أضیع عمل عامل منکم من ذکر أو أنثی بعضکم من بعض</span>       <code class="page" rel="4,245"/><span class="footnote" rel="1" title="من عمل هیچ صاحب عملی (از شما) را ضایع و بدون پاداش نمی‌گذارم، چه مرد باشد و چه زن چون همه از همید سوره آل عمران، آیه ۱۹۵&quot;">*</span> که زنان و مردان را یکسان مورد حکم قرار داده است. </p> <p>و این بود تاریخ زندگی اهل کتاب در دوران جاهلیت. اما غیر اهل کتاب که در آن روز عبارت بودند از: بت‌پرستان و پرستندگان چیزهای دیگر، وضع آنها بسیار بدتر و شوم‌تر از وضع اهل کتاب بود، آیاتی هم که در احتجاج و استدلال علیه آنان در قرآن کریم هست کشف می‌کند از اینکه‌ این گروه از مردم، در دوران قبل از اسلام بسیار بدبخت‌تر و در تمامی شؤون حیات، محروم‌تر از اهل کتاب بودند و از سعادت‌های زندگی، بویی نبرده بودند، از آن جمله آیات زیر است: <span class="aya" rel="21_105-109" data-words="1-42">و لقد کتبنا فی الزبور من بعد الذکر أن الأرض یرثها عبادی الصالحون، إن فی هذا لبلاغا لقوم عابدین، و ما أرسلناک إلا رحمة للعالمین، قل إنما یوحی إلی أنما إلهکم إله واحد فهل أنتم مسلمون، فإن تولوا فقل آذنتکم علی سواء</span><span class="footnote" rel="2" title="ما در زبور بعد از سایر کتب آسمانی نوشتیم که زمین را بندگان شایسته من به ارث می‌برند">*</span>. </p> <p> <span class="aya" rel="6_19" data-words="12-21">و أوحی إلی هذا القرآن لأنذرکم به و من بلغ</span><span class="footnote" rel="3" title="و این قرآن به من وحی شد تا شما را و هر که را که پیامم به او برسد از عذاب خدا بیم دهم  سوره انعام، آیه ۱۹&quot;">*</span>. </p> <h3>دعوت اسلامی چگونه ظاهر گردید؟ </h3> <p> وضع جامعه انسانی در آن روز یعنی در عهد جاهلیت همین بود که متوجه شدی که مردم یکسره به سوی باطل رو کرده بودند و فساد و ظلم در تمامی شؤون زندگیشان سلطه یافته بود، حال در چنین جوی، دین توحید (که دین حق است) می‌خواهد بیاید و حق را بر مردم   </p> <p>محققا در این اخبار و این مواعظ برای مردم عابد به قدر کفایت اثر هست و ما تو را نفرستادیم مگر برای اینکه رحمتی برای همه عالم باشی، بگو به من این وحی شده که: هان ای مردم معبود شما معبودی یکتا است، حال آیا تسلیم او خواهید شد؟ اگر دیدی که باز اعراض کردند بگو: من به طریقی عادلانه ماموریت خود را به شما ابلاغ می‌کنم و نمی‌دانم آن عذابی که به آن تهدید شده‌اید، دور است یا نزدیک. سوره انبیا، آیه 104-109".    <code class="page" rel="4,246"/> حاکم کند و آن را بطور مطلق و در همه شؤون بشریت بر بشر ولایت دهد تا دلهای بشر را از لوث شرک پاک گرداند و اعمالشان را پاکیزه سازد و جامعه‌هایشان را که فساد در آن ریشه دوانده و شاخه و برگ زده بود و ظاهر و باطن جامعه را تباه ساخته بود، اصلاح نماید. </p> <h3> <span class="title" rel="4_2 4_3 4_4 4_5 4_6">دعوت اسلامی بر مبنای <em>حق صریح</em> است و نمی‌تواند با مقدمات و وسائل باطل به هدف برسد</span> </h3> <p> و کوتاه سخن اینکه: خدای تعالی می‌خواهد بشر را به سوی حق صریح هدایت کند و نمی‌خواهد بیهوده بار تکلیفشان را سنگین‌تر سازد، او می‌خواهد بشر را پاک کند و سپس نعمت خود را بر آنان تمام سازد. پس آنچه که مردم قبل از دین توحید بر آن بودند، باطل محض بود و آنچه دین توحید به سوی آن می‌خواند نقطه مقابل باطل بود، و این دو (حق و باطل) دو قطب مخالفند، حال آیا از باب اینکه هدف وسیله را توجیه می‌کند !جایز است به خاطر رسیدن به هدف یعنی از بین بردن اهل باطل با یک دسته از آنان پیمان بست؟ و بوسیله آن گروه باطل بقیه آنان را اصلاح نمود؟ یا خیر؟ و آیا به خاطر حرصی که نسبت به ظهور حق داریم، می‌توانیم آن را به هر وسیله‌ای که بوده باشد تحقق بخشیم؟ هم چنان که بعضی اینگونه اظهار نظر کرده‌اند؟ و یا خیر؟. </p> <p>بعضی گفته‌اند که می‌توانیم چنین روشی را پیش بگیریم، چون اهمیت هدف، مقدمه و وسیله را توجیه می‌کند،  (مثل اینکه بخواهی و ناگزیر شوی برای نجات غریقی که نامحرم است و در شرف هلاکت قرار گرفته، دست به بدنش بزنی <em>مترجم</em>). </p> <p>و این همان مرام سیاسی است که سیاستمداران در رسیدن به هدف بکار می‌برند و بسیار کم دیده می‌شود که این روش از رساندن به هدف و غرض تخلف کند، از هر بابی که جاری شود نود در صد آدمی را به مقصد می‌رساند، الا اینکه در یک باب جاری نیست و آن باب  <em>حق صریح</em> است، همان بابی که دعوت اسلامی تنها آن راه را دنبال می‌کند و تنها راه صحیح هم همین راه است، برای اینکه هدف زائیده مقدمات و وسایل است و چگونه ممکن است مقدمات باطل حق را بزاید و به آن نتیجه بخشد و یا چگونه ممکن است بیمار سالم بزاید با اینکه فرزند مجموعه‌ای است گرفته شده از پدر و مادری که او را به وجود آورده‌اند؟. </p> <p>آری سیاست، هدف و خواستی جز این ندارد که بر حریف خود سلطه و سیطره پیدا کند و گوی سبقت را از او ربوده و صدارت و تفوق و در نتیجه تمتع بهتر، از زندگی را خاص خود سازد، حال از هر راهی که باشد و به هر نحوی که پیش آید، چه خیر باشد و چه شر، چه حق باشد، و چه باطل، و سیاست تنها چیزی را که هدف خود نمی‌داند حق است، بر خلاف دعوت حقه دین که جز حق هدفی ندارد و با این حال اگر خود این دعوت در کار خودش متوسل به باطل شود، باطل را امضا کرده و آن را به کرسی نشانده و در نتیجه دعوت به باطل می‌شود نه<code class="page" rel="4,247"/> دعوت به حق. </p> <h3> <span class="title" rel="4_2 4_3 4_4 4_5 4_6">پیامبر گرامی اسلام (ص) راه رفق و مدارا و تدریج را در پیش گرفت</span> </h3> <p> و برای این حقیقت، در سیره رسول خدا (ص) و ائمه طاهرین از اهل بیتش علیهم السلام مظاهر بسیاری دیده می‌شود و پروردگارش نیز به همین روش دستورش داده و در موارد متعددی که اصحابش آن جناب را وادار می‌کردند به اینکه با دشمن سازش و مداهنه کند (آیاتی نازل شده و آن جناب را از مساهله با باطل در امر دین هر چند اندک باشد نهی فرمود، از آن جمله آیات زیر است که می‌فرماید: <span class="aya" rel="109_1-6" data-words="1-31">قل یا أیها الکافرون، لا أعبد ما تعبدون، و لا أنتم عابدون ما أعبد، و لا أنا عابد ما عبدتم، و لا أنتم عابدون ما أعبد، لکم دینکم و لی دین</span><span class="footnote" rel="1" title="بگو هان ای کافران آگاه باشید که من برای خدایانی که شما به آنها عبادت می‌کنید عبادت نخواهم کرد، شما هم نمی‌پرستید خدایی را که من می‌پرستم، و من پرستنده نیستم آنچه را که شما می‌پرستید و شما هم نمی‌پرستید آن خدایی را که من می‌پرستم دین شما برای خودتان و دین من برای من">*</span>. </p> <p>و نیز با لحنی تهدیدآمیز می‌فرماید: <span class="aya" rel="17_74-75" data-words="1-18">و لو لا أن ثبتناک لقد کدت ترکن إلیهم شیئا قلیلا، إذا لأذقناک ضعف الحیاة و ضعف الممات</span><span class="footnote" rel="2" title="و اگر نبود که ما تو را ثبات قدم دادیم، چیزی نمانده بود که به کفار اعتماد و رکون کنی، که اگر می‌کردی تو را در زندگی و مرگ دو برابر دیگران عذابت می‌چشاندیم سوره اسراء، آیه:۷۵&quot;">*</span>. </p> <p>و نیز می‌فرماید: <span class="aya" rel="18_51" data-words="11-16">و ما کنت متخذ المضلین عضدا</span><span class="footnote" rel="3" title="من هرگز چنین نبوده‌ام که گمراه کنندگان را یار خود بگیرم سوره کهف، آیه:۵۱&quot;">*</span> و در قالب مثالی بسیار وسیع المعنی می‌فرماید: <span class="aya" rel="7_58" data-words="1-14">و البلد الطیب یخرج نباته بإذن ربه، و الذی خبث لا یخرج إلا نکدا</span><span class="footnote" rel="4" title="سرزمین پاک گیاهش به اذن پروردگارش می‌روید و اما آن سرزمینی که ناپاک است، گیاهش جز اندک و بی خاصیت بیرون نمی‌آید سوره اعراف، آیه:۵۸&quot;">*</span>. </p> <p>و چون حق با باطل مخلوط نگشته و با آن ائتلاف نمی‌کند، لذا خدای سبحان آن جناب را دستور می‌دهد برای اینکه در زیر بار سنگین رسالت از پای در نیاید، طریق رفق و مدارا را پیش بگیرد و به سوی هدف به تدریج قدم بر دارد تا هم دعوتش بهتر پیش برود و هم مردمی که آنان را دعوت می‌کند پذیراتر شوند و هم دین خدا که به سویش دعوت می‌کند و این دستور را از سه جهت صادر فرموده: اول: از جهت معارف حقه و قوانین تشریع شده‌ای که دین خدا مشتمل بر آنها است و هر یک شانی از شؤون جامعه بشری را اصلاح می‌کند و یا ریشه یکی از مبادی فساد را قطع می‌سازد، چون مساله تعویض عقاید باطله یک ملت و جایگزین کردن عقایدی حقه در میان آنان، از دشوارترین کارها است، مخصوصا وقتی آن عقاید باطل ریشه در اخلاق و اعمال آنان         <code class="page" rel="4,248"/> دوانده و عادات و رسومی بر آن عقاید مستقر شده باشد و مردم (خلف‌ها بعد از سلف) قرنها دارای اخلاق و اعمال و عادات و رسومی بوده باشند که همه از عقایدی باطل منشا گرفته باشد و باز مخصوصا این دشواری چند برابر می‌شود زمانی که دعوت حقه دین، عمومی باشد و بخواهد در تمامی شؤون زندگی آن ملت دخالت نماید، آن قدر فراگیر باشد که همه حرکات و سکنات ظاهر و باطن، شب و روز فقیر و غنی افراد جوامع را بدون استثنا فرا گیرد (هم چنان که دعوت اسلام چنین است) و معلوم است که تصور ایجاد چنین انقلابی در عقاید عموم مردم و در آداب و رسوم و همه شؤون زندگی آنان چقدر دهشت آور است، و یا محال عادی است. </p> <p>دشواری این امر و مشقت آن در اعمال بیشتر از اعتقادات است، برای اینکه انس بشر به عمل و عادتش به آن و لمس حوائجش با آن زیادتر و مقدم‌تر بر اعتقادات است، علاوه بر اینکه عمل برای حس او محسوس‌تر است‌ و در جایی که معارضه واقع شود بین عقاید و اعمالش، اگر اعمالش مطابق با شهواتش باشد. عمل را مقدم بر عقاید می‌دارد مثلا فلان زنای لذتبخش را مرتکب می‌شود، هر چند که با عقایدش سازگار نباشد و به همین جهت است که می‌بینیم دعوت دین اسلام در همان روزهای اول همه عقاید حقه را یک جا پیشنهاد کرد و هیچ ترسی به خود راه نداد، ولی قوانین و شرایع مربوط به اعمال را یک کاسه و یک جا بیان ننمود، بلکه در طول بیست و سه سال نزول وحی، به تدریج یکی یکی بیان فرمود. </p> <p>و خلاصه اینکه اسلام در مواقع دعوت آنچه را می‌خواست القا کند، راه تدریج را انتخاب کرد تا طبع مردم از پذیرفتن آن گریزان نباشد و نیز دلها در باره اینکه اجزای دعوت با یکدیگر ارتباط دارند و در ردیف کردن آنها که کدام مقدم است و کدام مترتب بر کدام است دچار تزلزل نگردد، تمام این مطالب را که گفتیم برای کسی که در این حقایق تامل و تدبر کند روشن است چرا که می‌بیند آیات قرآنی در القای معارف الهیه و قوانین تشریع شده، مختلف است، بعضی در مکه نازل شده و بعضی در مدینه، آنهایی که در مکه نازل شده نوعا مطالب را بطور اجمال و سر بسته بیان کرده و آنها که مدنی است یعنی بعد از هجرت پیامبر اکرم (ص) در مدینه نازل شده، مطالب را بطور تفصیل و شکفته بیان نموده و به جزئیات همان احکامی که در مکه نازل شده بود پرداخته و مجملات همان احکام را بیان می‌کند، مثلا در آیه زیر که در مکه نازل شده، اجمال توحید و معاد را از اصول عقاید اسلام و تقوا و عبادت را از دستورات عملی‌اش خاطرنشان کرده، می‌فرماید: <span class="aya" rel="96_6-14" data-words="1-39">کلا إن الإنسان لیطغی، أن رآه استغنی، إن إلی ربک الرجعی، أ رأیت الذی ینهی، عبدا إذا صلی، أ رأیت إن کان علی الهدی، أو أمر بالتقوی، أ رأیت إن کذب و تولی، ، أ لم یعلم بأن الله یری</span><span class="footnote" rel="1" title="پس (چرا) انسان از کفر و طغیان باز نمی‌ایستد چون که خود را بی نیاز می‌بیند، همانا باز گشت به سوی پروردگار تو است،  (ای رسول خدا) آیا دیدی آن کسی را که نهی می‌کند بنده‌ای را که می‌بیند نماز می‌خواند؟ و آیا این نهی درست است؟ حتی در صورتی که آن بنده بر طریق هدایت باشد؟ و به تقوا امر کند؟ و آیا این شخص باز دارنده اگر تکذیب کند و اعراض نماید با اینکه می‌داند خدا می‌بیند، مستحق عذاب نیست؟ سوره علق، آیه ۱۴&quot;">*</span>. </p> <p>و نیز در آیه دیگری که اوایل بعثت نازل شده، می‌فرماید: <span class="aya" rel="91_7-10" data-words="1-18">و نفس و ما سواها، فألهمها فجورها و تقواها، قد أفلح من زکاها، و قد خاب من دساها</span><span class="footnote" rel="2" title="سوگند به جان آدمیت که چگونه خدایش بیافرید و فجور و تقوایش را الهامش کرد، محققا رستگار شده است کسی که جان خود را تزکیه کرده و محققا زیان کرده است کسی که آن را آلوده ساخته">*</span>. </p> <p>و نیز فرموده: <span class="aya" rel="87_14-15" data-words="1-9">قد أفلح من تزکی، و ذکر اسم ربه فصلی</span><span class="footnote" rel="3" title="محققا رستگار شد کسی که در صدد پاکی نفس بر آمد، و به یاد نام پروردگارش افتاد و نماز خواند سوره اعلی، آیه ۱۵&quot;">*</span> و باز در آیات نازل شده در اوایل بعثت فرموده: <span class="aya" rel="41_6-8" data-words="1-37">قل إنما أنا بشر مثلکم یوحی إلی أنما إلهکم إله واحد، فاستقیموا إلیه و استغفروه و ویل للمشرکین، الذین لا یؤتون الزکاة و هم بالآخرة هم کافرون، إن الذین آمنوا و عملوا الصالحات لهم أجر غیر ممنون</span><span class="footnote" rel="4" title="بگو من بشری هستم مثل شما، تنها فرقی که بین من و شما هست این است که به من وحی می‌شود که همانا معبود شما معبودی است واحد، پس در هواداریش استقامت کنید و از او طلب مغفرت نمائید و وای بر مشرکین که زکات نمی‌دهند و به زندگی آخرت کفر می‌ورزند، محققا کسانی که ایمان آورده و اعمال صالح انجام دادند، پاداش مستمر قطع ناشدنی خواهند داشت سوره فصلت، آیه ۸&quot;">*</span>. </p> <p>و در بیان اجمالی نواهی و سپس اوامر شرعی فرموده: <span class="aya" rel="6_151-153" data-words="1-108">قل تعالوا أتل ما حرم ربکم علیکم ألا تشرکوا به شیئا، و بالوالدین إحسانا و لا تقتلوا أولادکم من إملاق، نحن نرزقکم و إیاهم و لا تقربوا الفواحش ما ظهر منها و ما بطن و لا تقتلوا النفس التی حرم الله إلا بالحق، ذلکم وصاکم به لعلکم تعقلون، و لا تقربوا مال الیتیم إلا بالتی هی أحسن، حتی یبلغ أشده، و أوفوا الکیل و المیزان بالقسط، لا نکلف نفسا إلا وسعها، و إذا قلتم فاعدلوا، و لو کان ذا قربی، و بعهد الله أوفوا، ذلکم وصاکم به لعلکم تذکرون، و أن هذا صراطی مستقیما فاتبعوه و لا تتبعوا السبل فتفرق بکم عن سبیله، ذلکم وصاکم به لعلکم تتقون</span><span class="footnote" rel="5" title="بگو بیائید تا برایتان بخوانم آنچه را که پروردگار شما بر شما حرام کرده و آن اینست که هیچ چیزی را برای او شریک نگیرید و به پدر و مادر احسان کنید و فرزندان خود را از ترس فقر مکشید که رزق خود شما و ایشان را ما می‌دهیم و نزدیک اعمال زشت مشوید، چه علنی آن و چه پنهانیش، و هیچ کسی را که خدا خونش را حرام کرده به قتل مرسانید، مگر آنکه کشتنش حق باشد، اینها اموری است که پروردگارتان به آن سفارشتان کرده، تا شاید تعقل کنید و به مال یتیم نزدیک مشوید مگر به نحوی که برای یتیم بهتر و صرفه‌دارتر باشد، آنهم تا زمانی که به رشد نرسیده، همین که (به رشد) رسید مالش را به دست خودش بسپارید، وکیل و میزان را تمام بکشید و به عدالت ترازوداری کنید، ما هیچ کسی را جز به مقدار طاقتش تکلیف نمی‌کنیم و چون سخن می‌گوئید، به عدالت بگوئید هر چند که به ضرر خویشاوندتان باشد و به عهد خدا وفا کنید، اینها اموری است که پروردگارتان به آن سفارشتان کرده، باشد که متذکر گردید، و اینکه این اسلام صراط من است، که صراطی مستقیم است، پس آن را پیروی کنید و زنهار، پیروی راههای دیگر نکنید که شما را از راه او متفرق می‌کند، اینها اموری است که پروردگارتان به آن سفارشتان کرده باشد که به تقوا بگرائید سوره انعام، آیه ۱۵۲&quot;">*</span>. </p>   <p> سوره شمس، آیه 10".        <code class="page" rel="4,250"/> اگر خواننده محترم به سیاق این چند آیه شریفه نظر کند می‌بیند که چگونه در اول  <em>نواهی شرعیه</em> را به طور اجمال می‌شمارد و در ثانی به شمردن <em>اوامر شرعیه</em> می‌پردازد. </p> <p>دسته اول را بعد از شمردن تحت یک عنوانی قرار می‌دهد که هیچ انسان با شعور و حتی عقل هیچ انسان عامی نمی‌تواند منکر آن گردد و آن عنوان جامع کلمه: فاحشه زشت و پلید و عمل شرم آور است که هر انسانی به لزوم اجتناب و خودداری از آن اقرار دارد و همچنین دسته دوم  (اوامر) را تحت یک عنوان جامع قرار می‌دهد که باز هیچ انسان با شعوری در لزوم عمل به آن تردید ندارد و آن جامع عبارت است از کلمه: <em>صراط مستقیم</em> چون هر انسانی به حکم غریزه‌اش این را درک می‌کند که اگر جامعه بر صراط مستقیم اجتماع کنند و هر دسته‌ای چون گله بی چوپان یک کوره راه را پیش نگیرند و از یکدیگر جدا نشوند، از تفرقه و ضعف و وقوع در هلاکت و مرگ ایمن خواهند شد. </p> <p>پس قرآن کریم در این بیاناتش از غرائز دعوت شدگان به دین کمک گرفته و به همین جهت بوده که وقتی می‌خواهد کلمه <em>فاحشه</em> را تفصیل دهد، عقوق والدین و بدی به پدر و مادر و کشتن اولاد و کشتن مردم بی‌گناه و خوردن مال یتیم و امثال اینها را نام می‌برد که عواطف غریزی هر انسانی دعوت به اجتناب از آنها را تایید می‌کند چرا که عاطفه بشری از این گونه کارها نفرت دارد و از این اعمال بیزار است و در حال عادی هرگز حاضر نیست مرتکب این گونه جرائم و معاصی شود، البته نظیر این آیات که دیدید آیات دیگری هست که خود خواننده اگر اهل تدبر باشد به آنها دست می‌یابد. <code class="page" rel="4,251"/> و به هر حال پس آیات مکی کارش دعوت به مجملات (از احکام است: مجملاتی که بعدا در آیات مدنی تفصیل و توضیح داده می‌شود، و با این حال خود آیات مدنی هم خالی از این تدرج و چند مرحله‌ای نیست و چنین نیست که تمامی احکام و قوانین دینی در مدینه طیبه یک روزه نازل شده باشد بلکه در مدینه هم به تدریج نازل گردیده است. </p> <h3> <span class="title" rel="4_2 4_3 4_4 4_5 4_6">نمونه‌ای از تدریج و مدارا در بیان احکام عملی</span> </h3> <p> کافی است که خواننده محترم برای نمونه در آیات مربوط به حرمت می‌گساری که قبلا هم به آن اشاره شد دقت بفرماید که برای اولین بار فرموده: <span class="aya" rel="16_67" data-words="1-12">و من ثمرات النخیل و الأعناب تتخذون منه سکرا و رزقا حسنا</span><span class="footnote" rel="1" title="و از میوه‌های خرما و انگور، هم وسیله مستی فراهم می‌کنید و هم رزق خوب می‌گیرید سوره نحل، آیه ۶۷&quot;">*</span> که در این آیه (که البته در مکه نازل شده) اشاره کرده است که شراب رزق خوب نیست و سپس در آیه‌ای دیگر که آن نیز در مکه نازل شده، می‌فرماید: <span class="aya" rel="7_33" data-words="1-13">قل إنما حرم ربی الفواحش ما ظهر منها و ما بطن و الإثم...</span><span class="footnote" rel="2" title="(ای رسول خدا) بگو پروردگار من تمام کارهای زشت را چه آشکار باشد و چه پنهان و گناهکاری و را حرام کرده است سوره اعراف، آیه ۳۳&quot;">*</span> و بیان نکرده که <em>اثم</em> چیست و نفرمود شرب خمر یکی از موارد <em>اثم</em> است تا در دعوت خود راه ارفاق را پیش گرفته باشد، چون عادت به کار هر قدر هم که زشت باشد دل کندن از آن آسان نیست و شرب خمر از عاداتی بوده است که عرب بشدت به آن تمایل داشته و گوشت و پوستش با آن روئیده و استخوانش با آن سفت شده است، ولی در اولین آیه‌ای که در مدینه در باره شرب خمر نازل شد بیان کرد که شرب خمر و قمار از مصادیق اثم می‌باشند و فرمود: <span class="aya" rel="2_219" data-words="1-17">یسئلونک عن الخمر و المیسر، قل فیهما إثم کبیر و منافع للناس و إثمهما أکبر من نفعهما</span><span class="footnote" rel="3" title="از تو (ای پیامبر) از شراب و قمار می‌پرسند، بگو در آن دو، گناهی است بس بزرگ و البته منافعی نیز برای مردم دارد ولی گناه آن دو از منافعش بیشتر است سوره بقره، آیه ۲۱۹&quot;">*</span>، باز در این آیه می‌بینید که لحن، لحن مدارا و خیرخواهی است. </p> <p>و سپس در سوره‌ای دیگر، آخرین سخن را در باره شرب خمر بیان فرموده: <span class="aya" rel="5_90-91" data-words="1-43">یا أیها الذین آمنوا إنما الخمر و المیسر و الأنصاب و الأزلام رجس من عمل الشیطان فاجتنبوه لعلکم تفلحون، إنما یرید الشیطان أن یوقع بینکم العداوة و البغضاء فی الخمر و المیسر، و یصدکم عن ذکر الله و عن الصلاة فهل أنتم منتهون</span><span class="footnote" rel="4" title="هان ای کسانی که ایمان آورده‌اید، شراب و قمار و انصاب و از لام، پلیدی و از عمل شیطان است، باید که از آنها اجتناب کنید تا شاید رستگار شوید، تنها و تنها هدفی که شیطان از این کارهای شما دارد این است که بین شما دشمنی و کینه پدید آورد و از یاد خدا و از نماز بازتان دارد، حال آیا از آن دست بردارید؟ سوره مائده، آیه ۹۱&quot;">*</span>. </p> <p>         <code class="page" rel="4,252"/> نظیر این بیان تدریجی را در حکم ارث ملاحظه می‌کنید که در آغاز رسول خدا (ص) بین اصحابش دو نفر، دو نفر عقد اخوت برقرار کرد و دستور داد هر برادر خوانده‌ای از برادر خوانده‌اش ارث ببرد و به او ارث بدهد تا زمینه را برای حکمی که به زودی در مساله ارث تشریع می‌شود فراهم سازد، بعد از جریان عقد اخوت آن گاه آیه ارث نازل شد که: <span class="aya" rel="33_6" data-words="9-21">و أولوا الأرحام بعضهم أولی ببعض فی کتاب الله من المؤمنین و المهاجرین</span><span class="footnote" rel="1" title="و صاحبان رحم بعضی سزاوارترند در کتاب خدا از مؤمنین و مهاجرین سوره احزاب، آیه ۶&quot;">*</span>، پس حال که می‌خواهید به یکدیگر ارث بدهید و از یکدیگر ارث ببرید ارحام شما مقدم بر سایر مؤمنین و مهاجرین هستند، و بنا بر این اکثر احکامی که بوسیله احکامی دیگر نسخ شده‌اند از این باب بوده‌اند. </p> <p>پس در همه این موارد و نظایر آن دعوت اسلام در اظهار احکام خود و اجرای آن راه تدریج را پیش گرفته و رعایت ارفاق را نموده، چون حکمت اقتضا می‌کرده تکلیف بطور آسان بر بشر عرضه شود تا مردم بخوبی و با حسن قبول با آن مواجه گردند و می‌بینیم که خود قرآن در باره نزول خودش فرموده: <span class="aya" rel="17_106" data-words="1-11">و قرآنا فرقناه لتقرأه علی الناس علی مکث و نزلناه تنزیلا</span><span class="footnote" rel="2" title="و قرآنی را جزء جزء فرستادیم که تو نیز بتدریج بر امت قرائت کنی و این قرآن کتابی است که از تنزیلات بزرگ ما است سوره اسراء، آیه ۱۰۶&quot;">*</span>، و اگر قرآن کریم یک باره نازل می‌شد و رسول خدا (ص) هم همه شرایعش را یک باره برای مردم می‌خواند و باید هم می‌خواند چون در آیه: <span class="aya" rel="16_44" data-words="4-12">و أنزلنا إلیک الذکر لتبین للناس ما نزل إلیهم</span><span class="footnote" rel="3" title="سوره نحل، آیه ۴۴&quot;">*</span> فرموده بود که ما ذکر-قرآن-را بر تو نازل کردیم تا برای مردمش بخوانی و بیان کنی که چه چیز بر آنان نازل شده، در نتیجه همه معارف اعتقادی و اخلاقی و کلیات احکام عبادتی و قوانین جاری در معاملات و سیاسات و... را یک باره برای مردم بیان می‌کرد، بطور یقین فهم مردم کشش آن را نمی‌داشت و حتی تصورش را هم نمی‌توانست بکند تا چه رسد به اینکه آن را بپذیرد و عمل هم بکند و همه آن دستورات را بر قلب و اراده و اعضا و جوارح خود حاکم سازد. </p> <p>بدین جهت بود که آیات و دستوراتش به تدریج نازل شد تا زمینه را برای امکان قبول       <code class="page" rel="4,253"/> دین و جایگیر شدن آن در دلها فراهم سازد و در این باب ضمن ایراد سؤال و جوابی فرموده: <span class="aya" rel="25_32" data-words="1-18">و قال الذین کفروا لو لا نزل علیه القرآن جملة واحدة کذلک لنثبت به فؤادک و رتلناه ترتیلا</span><span class="footnote" rel="1" title="آنها که کافر شدند اعتراض کردند که چرا این قرآن یک باره بر او نازل نشد، بله همین طور است یک باره نازل نشد تا به این وسیله دل تو را در فراگیری آن تثبیت کنیم و به تدریج برایت بخوانیم سوره فرقان، آیه ۳۲&quot;">*</span>. </p> <p>تذکر این نکته هم لازم است که سلوک از اجمال به تفصیل و رعایت تدریج در القای احکام خدا به سوی مردم جنبه ارفاق به مردم و حسن تربیت و رعایت مصلحت را دارد، نه جنبه مداهنه و سازشکاری، و فرق بین این دو روشن است. </p> <h3> <span class="title" rel="4_2 4_3 4_4 4_5 4_6">رعایت تدریج در دعوت از حیث انتخاب مدعوین</span> </h3> <p> دوم: رعایت تدریج از حیث انتخاب مدعوین است که اسلام رعایت ترتیب را در میان مردم نموده، همه می‌دانیم که رسول خدا (ص) مبعوث بود به تمامی بشر، بدون اینکه دینش انحصاری و دعوتش اختصاص به قومی یا به مکانی و یا به زمانی معین داشته باشد (و معلوم است که مرجع اختصاص مکانی و زمانی هم در حقیقت به همان اختصاص قومی است) و دلیل این عمومیت دعوت آیات زیر است که می‌فرماید: <span class="aya" rel="7_158" data-words="1-15">قل یا أیها الناس إنی رسول الله إلیکم جمیعا الذی له ملک السماوات و الأرض</span><span class="footnote" rel="2" title="بگو هان ای مردم من فرستاده خدا به سوی شمایم، خدایی که ملک آسمانها و زمین از آن او است سوره اعراف، آیه ۱۵۸&quot;">*</span>. </p> <p>و نیز می‌فرماید: <span class="aya" rel="6_19" data-words="12-21">و أوحی إلی هذا القرآن لأنذرکم به و من بلغ</span><span class="footnote" rel="3" title="و این قرآن بر من نازل شده تا شما را و هر کس که ندای من به او برسد انذار کنم سوره انعام، آیه ۱۹&quot;">*</span> و نیز می‌فرماید: <span class="aya" rel="21_107" data-words="1-6">و ما أرسلناک إلا رحمة للعالمین</span><span class="footnote" rel="4" title="و ما تو را نفرستادیم مگر بخاطر اینکه برای همه مردم جهان رحمت باشی سوره انبیاء، آیه ۱۰۷&quot;">*</span>. </p> <p>دلیل دیگر این معنا تاریخ است که حکایت می‌کند آن جناب یهود را با اینکه بنی اسرائیل بودند و از نژاد عرب نبودند و همچنین روم و ایران و حبشه و مصر را با اینکه غیر عرب بودند، دعوت به اسلام فرمود و از معروفین صحابه‌اش سلمان فارسی از عجم و مؤذنش بلال از حبشه و صهیب از روم بود. </p> <p>پس عمومیت نبوت و رسالتش در زمان حیاتش جای هیچ تردید نیست، آیات قبلی هم به عمومیتی که دارند همه زمانها و همه مکانها را شامل می‌شوند. </p> <p>از این هم که بگذریم آیات زیر بر عمومیت رسالت آن جناب نسبت به تمامی زمانها         <code class="page" rel="4,254"/> و همه مکانها را می‌رساند: <span class="aya" rel="41_41-42" data-words="7-24">و إنه لکتاب عزیز، لا یأتیه الباطل من بین یدیه و لا من خلفه تنزیل من حکیم حمید</span><span class="footnote" rel="1" title="و اینکه این کتاب محققا کتابی است شکست ناپذیر، نه در عصر نزولش باطل در آن راه می‌یابد و نه در اعصار بعد از نزولش، نازل شده‌ای است از ناحیه خدای حکیم و ستوده سوره فصلت، آیه ۴۲&quot;">*</span>، <span class="aya" rel="33_40" data-words="8-14">و لکن رسول الله و خاتم النبیین</span><span class="footnote" rel="2" title="لیکن او فرستاده خدا و خاتم پیامبران است سوره احزاب، آیه ۴۰&quot;">*</span>، و این دو آیه عمومیت دعوت آن جناب نسبت به همه زمانها و مکانها را نیز می‌رسانند و اگر خواننده محترم بخواهد به بحث مفصل از تک تک این آیات اطلاع پیدا کند باید به تفسیر خود آن آیات در این کتاب مراجعه نماید. </p> <p>و به هر حال پس نبوت آن جناب عمومی بود و اگر کسی در وسعت معارف و قوانین اسلام دقت نماید و نیز در نظر بگیرد که در ایام نزول قرآن و بعثت آن جناب، دنیا در چه وضعی به سر می‌برد و ظلمت جهل و قذارت و پلیدی فساد و ظلم تا چه حد رسیده بود، هیچ تردیدی برایش باقی نمی‌ماند که در آن روز ممکن نبوده که اسلام یک باره شرک و فساد را از دنیا ریشه کن کند و تصدیق می‌کند که لازم بوده دعوت را در میان بعضی از طوائف ساکنان زمین، شروع کند و بناچار این طایفه همان قوم خود رسول اللَّه باشد، آن گاه بعد از آنکه دین خدا در میان عرب جای خود را باز کرد به تدریج در بین غیر عرب هم راه یابد هم چنان که همین طور شد و خدای تعالی در این باره فرموده: <span class="aya" rel="14_4" data-words="1-10">و ما أرسلنا من رسول إلا بلسان قومه لیبین لهم</span><span class="footnote" rel="3" title="ما هیچ رسولی را نفرستادیم مگر به زبان قومش، تا دین خدا را برای آنان بیان کند سوره ابراهیم آیه ۴&quot;">*</span>. </p> <p>و نیز فرموده: <span class="aya" rel="26_198-199" data-words="1-12">و لو نزلناه علی بعض الأعجمین، فقرأه علیهم ما کانوا به مؤمنین</span><span class="footnote" rel="4" title="و اگر این دین و این قرآن را بر بعضی از افراد عجم نازل می‌کردیم تا او قرآن را بر عرب بخواند هرگز عرب بوی ایمان نمی‌آورد سوره شعرا آیه:۱۹۹&quot;">*</span>، و آیاتی هم که دلالت می‌کند بر اینکه دعوت اسلام و انذارش ارتباطی با عرب دارد، بیش از این دلالت ندارد که عرب هم یکی از طوایفی است که باید بوسیله قرآن دعوت و انذار شوند و همچنین آیاتی که در تحدی<span class="footnote" rel="5" title="آیات تحدی آیاتی است که دشمن را به مقابله و برابری می‌خواند که اگر می‌توانند حتی یک سوره مثل سوره، قرآن را بیاورند">*</span> به قرآن نازل شده (و مثلا می‌فرماید: اگر شک دارید که این قرآن از ناحیه خدا است همه جمع شوید و یک سوره مثل آن را بیاورید <em>مترجم</em>) هیچ دلالتی ندارد بر اینکه روی سخن در سراسر قرآن متوجه خصوص عرب است، چون عرب است که با زبان قرآن سخن می‌گوید و اگر بخواهد می‌تواند (که البته نمی‌تواند و نتوانست) سوره‌ای مثل قرآن درست کند، چون اولا همه آیات تحدی فقط به بلاغت نظر ندارد و ثانیا اگر در بعضی از آیات           <code class="page" rel="4,255"/> تحدی در خصوص بلاغت تحدی شده، از این باب بوده که زبان عرب، زبان قرآن بوده و به حکم آیه: <span class="aya" rel="14_4" data-words="1-8">و ما أرسلنا من رسول إلا بلسان قومه</span> باید هم قرآن به زبان عرب باشد و به حکم آیه: <span class="aya" rel="12_3" data-words="1-10">نحن نقص علیک أحسن القصص بما أوحینا إلیک هذا القرآن</span><span class="footnote" rel="1" title="ما با این قرآن که به تو وحی کردیم بهترین داستانها را برایت سرودیم سوره یوسف، آیه ۳&quot;">*</span> و آیه: <span class="aya" rel="26_192-195" data-words="1-17">و إنه لتنزیل رب العالمین، نزل به الروح الأمین، علی قلبک لتکون من المنذرین، بلسان عربی مبین</span><span class="footnote" rel="2" title="و اینکه این قرآن نازل شده، از ناحیه رب العالمین است و روح الأمین آن را بر قلب تو نازل کرده، تا از منذرین باشی، آن هم به زبان عربی و آشکار سوره شعرا، آیه ۱۹۵&quot;">*</span>. </p> <p>هیچ زبانی غیر زبان عرب نمی‌توانسته معانی و مقاصد ذهنیه را قالب گیری کند و به نحو اتم و اکمل در ذهن شنونده منتقل سازد و به همین جهت خدای سبحان برای کتاب عزیز خود از میان همه زبانها، زبان عربی را انتخاب کرده و فرمود: <span class="aya" rel="43_3" data-words="1-6">إنا جعلناه قرآنا عربیا لعلکم تعقلون</span><span class="footnote" rel="3" title="ما آن را قرآنی عربی کردیم تا شاید شما بشر در آن تعقل کنید سوره زخرف، آیه ۳&quot;">*</span>. </p> <h3> <span class="title" rel="4_2 4_3 4_4 4_5 4_6">مراحل مختلف دعوت و رعایت تدریج در کیفیت دعوت و مراحل آن</span> </h3> <p> خلاصه اینکه خدای عز و جل به رسول گرامیش دستور داد تا بعد از قیام به اصل دعوت، نخست از عشیره و قوم خود آغاز کند و فرمود: <span class="aya" rel="26_214" data-words="1-4">و أنذر عشیرتک الأقربین</span><span class="footnote" rel="4" title="انذار را نخست از عشیره خود، آن هم نزدیک‌ترین آنان، شروع کن سوره شعرا، آیه ۲۱۴&quot;">*</span>، و رسول خدا (ص) هم این دستور را امتثال نموده همه را به قبول دعوت خود خواند و وعده داد که هر کس اول لبیک گوید او جانشین من خواهد بود، که (در هر سه روز و سه نوبت هنگام ارائه این پیشنهاد) علی ع دعوتش را لبیک گفت و رسول خدا (ص) به وعده خود وفا نموده و آن جناب را وصی خود کرد و بقیه عشیره‌اش بطوری که در کتب حدیث آمده مسخره‌اش کردند<span class="footnote" rel="5" title="خواننده محترم برای توضیح بیشتر به جلد ششم بحار الانوار و سیره ابن هشام و کتب دیگر مراجعه نماید">*</span>. </p> <p>کتب تاریخ و سیره، این ماجرا را ضبط کرده و نوشته‌اند که بعد از علی ع، افرادی از خاندان رسول اللَّه (ص) مانند: خدیجه همسرش و حمزة بن عبد المطلب عمویش و ابو طالب عموی دیگرش به وی ایمان آوردند و داستان ایمان آوردن ابو طالب را تواریخ شیعه روایت کرده‌اند و در اشعار خود آن جناب هم عباراتی به صراحت دیده می‌شود<span class="footnote" rel="6" title="توضیح مطلب را می‌توانید در کتاب دیوان ابو طالب مطالعه فرمائید">*</span>. </p> <p>             <code class="page" rel="4,256"/> و اگر ابو طالب تظاهر به ایمان نکرد، برای این بود که به اصطلاح بی طرفی را رعایت نموده و بتواند از آن جناب حمایت کند. </p> <p>آن گاه خداوند متعال آن جناب را دستور داد تا دعوت خود را توسعه داده، به غیر عشیره‌اش هم برساند و همچنین از اهل شهر خودش به شهرهای اطراف ببرد و در این باره فرمود: <span class="aya" rel="42_7" data-words="1-12">و کذلک أوحینا إلیک قرآنا عربیا لتنذر أم القری و من حولها</span><span class="footnote" rel="1" title="سوره شورا، آیه ۷&quot;">*</span>. </p> <p>و نیز فرموده: <span class="aya" rel="32_3" data-words="9-18">لتنذر قوما ما أتاهم من نذیر من قبلک، لعلهم یهتدون</span><span class="footnote" rel="2" title="تا مردمی را انذار کنی که قبل از تو انذار کننده و بیم دهنده‌ای برایشان نیامده بود، باشد که راه را بیابند سوره سجده، آیه ۳&quot;">*</span>. </p> <p>و باز فرموده: <span class="aya" rel="6_19" data-words="12-21">و أوحی إلی هذا القرآن لأنذرکم به و من بلغ</span><span class="footnote" rel="3" title="این قرآن به من وحی شد تا شما را و هر کسی را که ندایم به او برسد انذار کنم سوره انعام، آیه ۱۹&quot;">*</span>، و این آیه یکی از  (روشن‌ترین) شواهدی است بر اینکه دعوت اسلامی مخصوص عرب نبوده، بلکه حکمت و مصلحت اقتضا می‌کرده است که از عرب شروع شود. </p> <p>خدای تعالی سپس آن جناب را دستور داده است. که دعوتش را در تمامی دنیا و همه مردم (چه صاحبان ادیان و چه غیر آنان) توسعه دهد و دلیل بر این معنا آیات قبل است نظیر آیه: <span class="aya" rel="7_158" data-words="1-9">قل یا أیها الناس إنی رسول الله إلیکم جمیعا</span><span class="footnote" rel="4" title="سوره اعراف، آیه ۱۵۸&quot;">*</span> و آیه: <span class="aya" rel="33_40" data-words="8-14">و لکن رسول الله و خاتم النبیین</span><span class="footnote" rel="5" title="سوره احزاب، آیه ۴۰&quot;">*</span> و آیات دیگری که نقلش گذشت. </p> <p>سوم: رعایت تدریج در دعوت و طرز ارشاد و کیفیت اجرا و عملی کردن دعوت است که در مرحله نخست دعوت را با زبان و سپس با کناره گیری از معاشرت و سخن گفتن با کفار و سرانجام در مرحله سوم با جهاد و توسل به زور انجام داده است. </p> <p>اما دعوت به زبان همان طریقه‌ای است که از تمامی قرآن کریم استفاده می‌شود، زیرا که به وضوح می‌بینیم خدای سبحان آن جناب را دستور داده تا با ملاطفت و نرمی دعوت خود را به گوش مردم برساند و فرموده: <span class="aya" rel="18_110" data-words="1-7">قل إنما أنا بشر مثلکم یوحی إلی</span><span class="footnote" rel="6" title="(ای پیامبر) بگو من نیز بشری هستم مثل شما، با این تفاوت که به من وحی می‌شود سوره کهف، آیه ۱۱۰&quot;">*</span>. </p> <p>و نیز فرموده: <span class="aya" rel="15_88" data-words="14-17">و اخفض جناحک للمؤمنین</span><span class="footnote" rel="7" title="پر و بالت را از در تواضع برای مؤمنین بگستران سوره حجر، آیه ۸۸&quot;">*</span>. </p> <p>               <code class="page" rel="4,257"/> و باز فرموده: <span class="aya" rel="41_34" data-words="1-20">و لا تستوی الحسنة و لا السیئة ادفع بالتی هی أحسن، فإذا الذی بینک و بینه عداوة کأنه ولی حمیم</span><span class="footnote" rel="1" title="خوبی و بدی یکسان نیست، باطل را به بهترین وجهش دفع کن، که اگر چنین کنی خواهی دید همان کس که بین تو و او عداوت است، مثل یک دوست حامی تو شده است سوره فصلت، آیه ۳۴&quot;">*</span> همچنین در آیه دیگر فرموده: <span class="aya" rel="74_6" data-words="1-4">و لا تمنن تستکثر</span><span class="footnote" rel="2" title="از بسیار ارزنده دیدن خدمات خود، بر مردم منت مگذار سوره مدثر، آیه ۶&quot;">*</span> و از این قبیل سفارش‌ها در قرآن کریم زیاد است. </p> <p>و نیز به رسول خدا دستور داد که در <em>دعوت زبانی</em> فنون بیان را به کار ببرد یعنی در هر جا به مقتضای فهم و استعداد شنونده سخن بگوید: <span class="aya" rel="16_125" data-words="1-13">ادع إلی سبیل ربک بالحکمة و الموعظة الحسنة، و جادلهم بالتی هی أحسن</span><span class="footnote" rel="3" title="مردم را با حکمت و موعظه نیکو به راه پروردگارت دعوت کن، و با طریقی که بهتر از آن نباشد با ایشان مجادله نما سوره نحل، آیه ۱۲۵&quot;">*</span>. </p> <p>و اما دعوت سلبی، عبارت از این بود که به مؤمنین دستور داد در دین و رفتار خود از کافران کناره گیری کنند و در تشکیل مجتمع اسلامی کفار را جزء خود ندانند و دین هیچ کس دیگر را که معتقد به توحید نیست با دین خود مخلوط نسازند و عمل هیچ غیر مسلمان را-البته در صورتی که معصیت و یا رذیله‌ای از رذائل اخلاقی باشد-با اعمال خود مخلوط نکنند مگر آن مقداری را که ضرورت زندگی آن را ایجاب کند، و در این باب به آیات زیر توجه فرمائید: <span class="aya" rel="109_6" data-words="1-5">لکم دینکم و لی دین</span><span class="footnote" rel="4" title="سوره کافرون، آیه ۶&quot;">*</span>. </p> <p> <span class="aya" rel="11_112-113" data-words="1-33">فاستقم کما أمرت و من تاب معک و لا تطغوا إنه بما تعملون بصیر، و لا ترکنوا إلی الذین ظلموا فتمسکم النار و ما لکم من دون الله من أولیاء، ثم لا تنصرون</span><span class="footnote" rel="5" title="تو و هر که با تو به سوی خدا روی آورده، در برابر ماموریت‌های خود استقامت کنید و نیز در آن افراط نکنید که خدا به آنچه می‌کنید بینا است و از اعتماد و نزدیکی کردن به ستمکاران بر حذر باشید که آتش شما را هم می‌گیرد، آن وقت غیر از خدا از انواع اولیا هیچ ولی و یاری نخواهید داشت سوره هود، آیه ۱۱۳&quot;">*</span>. </p> <p> <span class="aya" rel="42_15" data-words="1-42">فلذلک فادع و استقم کما أمرت، و لا تتبع أهواءهم و قل آمنت بما أنزل الله من کتاب و أمرت لأعدل بینکم الله ربنا و ربکم لنا أعمالنا و لکم أعمالکم لا حجة بیننا و بینکم الله یجمع بیننا و إلیه المصیر</span><span class="footnote" rel="6" title="پس به همین جهت و بدین سوی دعوت کن و در برابر ماموریت‌هایت استقامت به خرج بده، و زنهار هواهای آنان را پیروی مکن، و بگو من تنها به کتابی که خدا نازل کرده است ایمان دارم و مامور شده‌ام در بین شما افراد بشر عدالت بر قرار سازم، پروردگار ما و پروردگار شما اللَّه است، اعمال ما مال ما و اعمال شما مال شما، هیچ حجتی بین ما و بین شما نیست، آن خدا است که بین ما و شما جمع خواهد کرد و بازگشت همه ما به سوی او است سوره شورا، آیه ۱۵&quot;">*</span>. </p> <p>             <code class="page" rel="4,258"/> <span class="aya" rel="60_1" data-words="1-20">یا أیها الذین آمنوا لا تتخذوا عدوی و عدوکم أولیاء، تلقون إلیهم بالمودة، و قد کفروا بما جاءکم من الحق</span>... <span class="aya" rel="60_8-9" data-words="1-47">لا ینهاکم الله عن الذین لم یقاتلوکم فی الدین، و لم یخرجوکم من دیارکم، أن تبروهم و تقسطوا إلیهم إن الله یحب المقسطین، إنما ینهاکم الله عن الذین قاتلوکم فی الدین، و أخرجوکم من دیارکم، و ظاهروا علی إخراجکم أن تولوهم و من یتولهم فأولئک هم الظالمون</span><span class="footnote" rel="1" title="هان!ای کسانی که ایمان آورده‌اید، دشمن خدا و دشمن خود را دوست خود مگیرید، آیا دست دوستی به آنان می‌دهید با اینکه نسبت به دین حقی که برای شما آمده کفر می‌ورزند خدای تعالی شما را از این عمل نهی نمی‌کند که نسبت به کسانی که کافر نیستند ولی نه با شما قتال کردند و نه شما را از دیارتان بیرون نمودند، خوبی کنید و به عدالت رفتار نمائید، خدای تعالی عدالت‌پیشگان را دوست می‌دارد، تنها شما را از این عمل نهی می‌کند که نسبت به کفاری که با شما قتال کردند و از دیارتان بیرونتان نمودند و در بیرون کردن شما یکدیگر را کمک کردند، دوستی کنید و از شما هر کس آنان را دوست بدارد، خود او نیز ستمکار است سوره ممتحنه، آیه ۱-۹&quot;">*</span>، و آیات قرآنی در معنای تبری و کناره‌گیری از دشمنان دین بسیار است که در واقع معنای تبری و کیفیت و خصوصیت آن را بیان می‌کند. </p> <p>و اما راه سوم که گفتیم راه توسل به زور است، همان جهاد اسلامی است که گفتگو در باره آن در ذیل آیات جهاد در سوره بقره گذشت و این سه مرحله یکی از خصایص دین اسلامی و از افتخارات آن است و مرتبه اول که همان دعوت زبانی بود لازمه دو مرحله دیگر و مرحله دوم که کناره گیری بود لازمه مرحله سوم است، هم چنان که می‌بینیم سیره و رفتار رسول خدا (ص) در هر جنگی، اول دعوت و موعظه به زبان بود و این دستوری بود که خدای تعالی به او داد: <span class="aya" rel="21_109" data-words="1-6">فإن تولوا فقل آذنتکم علی سواء</span><span class="footnote" rel="2" title="اگر روی گرداندند بگو: من بطور عادلانه به شما اعلام می‌کنم سوره انبیا آیه ۱۰۹&quot;">*</span>. </p> <p>و یکی از سخنان بسیار نادرست تهمتی است که به اسلام زده و گفته‌اند: اسلام دین زور و شمشیر است، نه دین دعوت، و با اینکه قرآن کریم و سیره رسول خدا (ص) و تاریخ به مراحل سه‌گانه دعوت اسلام، شهادت می‌دهد و آن را روشن می‌کند معذلک چه باید کرد که بعضی به خود اجازه می‌دهند چنین تهمتی را به اسلام بزنند، آری کسی که خدا برای او نوری و روشنایی قرار نداده، هیچ چیزی برایش روشن نخواهد بود، نه کتاب خدا و نه     <code class="page" rel="4,259"/> سیره رسول خدا (ص) و نه تاریخ. </p> <h3> <span class="title" rel="4_2 4_3 4_4 4_5 4_6">ادعای چند طایفه مبنی بر اینکه اسلام دین شمشیر و زور است و پاسخ بدانها</span> </h3> <p> و این افراد که به اصطلاح خواسته‌اند از دین مبین اسلام خرده بگیرند چند طایفه هستند، یک دسته از آنها اهل کلیسا هستند که عیب خودشان را به اسلام نسبت می‌دهند، چون دین شمشیر دینی است که آنان ترویجش می‌کنند، چندین قرن بود که در کلیساها محکمه‌ای به نام محکمه دینی درست کرده بودند که در آن محکمه، عقاید مسیحیان را تفتیش نموده و هر کس را منحرف از دین خود می‌دیدند محکوم به آتش می‌نمودند، در حقیقت محکمه خود را به محکمه عدل الهی در قیامت که هم بهشت دارد و هم آتش تشبیه می‌کردند، عمال خود را مامور می‌کردند که در شهرها بچرخند و هر فرد مسیحی را که دیدند اعتقادی غیر از اعتقاد کلیسا را دارد و حتی اگر در مسائل طبیعی و یا ریاضی نظریه‌ای داشته باشد که فلسفه <em>اسکولاستیک</em> آن را نگفته، او را به عنوان مرتد از دین به محکمه کلیسا جلب نموده، زنده زنده در آتش می‌سوزاندند، چون کلیسا فقط فلسفه اسکولاستیک را قبول داشت و آن را ترویج می‌کرد (و جنبه دینی و قداست مذهبی به آن داده بود). </p> <p>و ای کاش برای ما توضیح می‌دادند که آیا در نظر عقل سلیم گستردن توحید در عالم و ریشه کن ساختن و ثنیت و تطهیر دنیا از قذارت فساد، مهمتر است، یا خفه کردن و آتش زدن کسی که نظریه حرکت خورشید به دور زمین را داده و آن نظریه بطلمیوسی (که زمین و افلاک همچون پوست پیاز است) را رد کرده؟. </p> <p>آیا این کلیسا نبود که عالم مسیحیت را علیه مسلمانان تحریک کرد؟ بنام جهاد با بت‌پرستی به جنگ با مسلمانان واداشت؟. </p> <p>آیا این کلیسا نبود که حدود دویست سال جنگ‌های صلیبی را به راه انداخت؟ شهرها را ویران و میلیونها نفوس بشر را نابود و عرض‌ها و ناموس‌ها را به باد داد؟ !. </p> <p>دسته دیگری که تهمت فوق را به اسلام زده‌اند، مدعیان تمدن و آزادی در قرن اخیرند، همان کسانی که آتش جنگ‌های جهانی را شعله‌ور ساخته و دنیا را زیر و رو کردند و باز هم هر گاه غریزه مادیگریشان ندایشان دهد که خطری مختصر مطامعشان را تهدید می‌کند، قیصریه دنیا را برای یک دستمال به آتش می‌کشند (اینها هستند که می‌گویند اسلام دین زور و شمشیر است، زهی بی شرمی!) کسی نیست که از اینان بپرسد آیا ضرر ریشه دار شدن شرک در دنیا و انحطاط یافتن اخلاق فاضله بشر و مردن فضائل نفسانی و احاطه یافتن فساد بر زمین و بر اهل زمین، زیاد است یا کوتاه شدن دست جنایتکار شما از چند وجب زمین، و یا چند در هم مختصر خسارت دیدنتان؟ و چه خوب معرفی کرده است قرآن کریم این جنس دو پا را که<code class="page" rel="4,260"/> فرموده: <span class="aya" rel="100_6" data-words="1-4">إن الإنسان لربه لکنود</span>،<span class="footnote" rel="1" title="به راستی انسان نسبت به پروردگارش ناسپاس است سوره عادیات آیه:۶&quot;">*</span>. </p> <p>0 در این جا بسیار میل دارم گفتار بعضی از بزرگان یعنی مرحوم شیخ محمد حسین کاشف الغطا در کتاب المثل العلیا فی الاسلام لا فی بحمدون را نقل کنم که در این زمینه بسیار جالب فرموده است:  وسایلی که تا کنون برای اصلاح جامعه و محقق ساختن عدالت و از بین بردن ستم و مقاومت در برابر شر و فساد به کار رفته، منحصر در سه نوع است: اول وسایل دعوت و ارشاد، یعنی ایراد خطبه‌ها و مواعظ و نوشتن مقالات و تالیفات و جرائد که خود روش بسیار پسندیده و شریف است و خدای تعالی به این روش اشاره نموده و فرمود: <span class="aya" rel="16_125" data-words="1-13">ادع إلی سبیل ربک بالحکمة و الموعظة الحسنة و جادلهم بالتی هی أحسن</span>. </p> <p>و نیز فرمود: <span class="aya" rel="41_34" data-words="8-20">ادفع بالتی هی أحسن فإذا الذی بینک و بینه عداوة کأنه ولی حمیم</span>،  (ترجمه این دو آیه در چند سطر قبل گذشت)، و این طریقه‌ای است که اسلام آن را در اول بعثت انتخاب نموده و به کار گرفته است... </p> <p>دوم وسایل مقاومت مسالمت‌آمیز و سلبی، نظیر متحد شدن علیه فساد و دوری جستن از مفسدین و قطع روابط اقتصادی با آنان و همکاری نکردن با ستمکاران و شرکت ننمودن در اعمال و حکومت آنان‌ طرفداران این نظریه توسل به زور و انتخاب جنگ و قتال را جایز نمی‌دانند، قرآن کریم هم (در برهه‌ای از زمان این طریقه را پیموده است)، آیات: <span class="aya" rel="11_113" data-words="1-8">و لا ترکنوا إلی الذین ظلموا فتمسکم النار</span> و <span class="aya" rel="5_51" data-words="5-10">لا تتخذوا الیهود و النصاری أولیاء</span>، به این طریقه اشاره دارد که البته در قرآن کریم از این نوع آیات بسیار است و در میان غیر مسلمانان کسانی که معروف به طرفداری از این رویه شده‌اند یکی پیامبر هندی، یعنی بودا است و دیگر حضرت مسیح ع است و سوم ادیب روسی یعنی تولستوی و همچنین زعیم و رهبر روحی هند، گاندی است. </p> <p>سوم قیام مسلحانه و جنگ است که اسلام این را نیز پیشنهاد کرده و در مواردی دستورش را صادر فرموده است. </p> <p>پس اسلام هر سه روش را (هر کدام را در جای خود و به موقع خودش) صحیح دانسته و بتدریج بکار بسته است، روش اول موعظه حسنه و دعوت سالم است، اگر دشمن از این راه تسلیم نشد و دست از ستمکاری خود بر نداشت و هم چنان به فساد انگیزی و استبداد خود ادامه   <code class="page" rel="4,261"/> داد طریقه دوم را به کار می‌گیرد، یعنی قطع رابطه، آن هم به دو روش 1-یا بطور مسالمت‌آمیز 2-و یا به نحو قهر و همکاری نکردن با دشمن، و دشمن را به رفتار خود واگذار نمودن، اگر از این راه به زانو در آمد و حاضر شد دست از ظلم و خیره سری خود بردارد که هیچ و اگر حاضر نشد، نوبت به طریق سوم می‌رسد که عبارت است از قیام مسلحانه، چرا که خداوند به هیچ وجه به ظلم ظالم رضایت نمی‌دهد، و کسانی که در برابر ظلم او ساکت می‌نشینند شریک ظلم او هستند. </p> <p>آری اسلام عقیده است و این اشتباه بزرگ و غلط آشکار است که بعضی مرتکب شده و گفته‌اند: اسلام دعوت خود را با شمشیر گسترش داده !!، زیرا عقیده و ایمان چیزی نیست که با زور و شمشیر در دلها جایگیر شود، دلها تنها در برابر حجت و برهان خاضع می‌شوند و قرآن کریم در آیات بسیاری به این حقیقت اشاره می‌کند، از آن جمله می‌فرماید: <span class="aya" rel="2_256" data-words="1-9">لا إکراه فی الدین قد تبین الرشد من الغی</span><span class="footnote" rel="1" title="سوره بقره آیه ۲۵۵&quot;">*</span> (همانا راه هدایت از ضلالت و گمراهی بر همگان روشن و واضح گردید). </p> <p>آری اگر اسلام دست به شمشیر زده است، تنها در برابر کسانی بوده است که در خودداری از ظلم و فسادشان به آیات و براهین قانع نشده‌اند و پیوسته خواسته‌اند سنگ در سر راه دعوت به حق بیندازند، اسلام در اینگونه موارد شمشیر نمی‌کشید که آنان را به سوی دین بخواند بلکه می‌خواست شر آنان را دفع کند. </p> <p>این قرآن کریم است که با بانگ رسا اعلام می‌دارد: <span class="aya" rel="2_193" data-words="2-6">قاتلوهم حتی لا تکون فتنة</span>،  (با کفار قتال کنید تا از فتنه آنان جلوگیری کرده باشید)، پس قتال با کفار برای دفع فتنه آنان بود، نه به خاطر آنکه آنان به دین خدا معتقد شوند. </p> <p>بنا بر این اگر اسلام را به حال خود گذاشته بودند، هرگز فرمان جنگی را صادر نمی‌کرد، و این همه جنگ‌هایی که در اسلام واقع شد همه‌اش تحمیل به اسلام بود و او را به این وا داشتند. و به همین جهت است که اسلام حتی در حال جنگ نیز شریف‌ترین روش را طی کرد، از تخریب خانه‌ها شدیدا جلوگیری نمود، همانطور که در حال صلح جلوگیری کرده بود و همچنین از اعمال ناشایستی چون آتش‌سوزی راه انداختن و زهر در آب دشمن ریختن و آب را به روی دشمن بستن و زنان و اطفال و اسیران جنگی را کشتن و... جلوگیری نموده و دستور اکید صادر فرمود که مسلمانان با اسرای جنگی به نرمی و ملاطفت رفتار کنند و به ایشان   <code class="page" rel="4,262"/> احسان نمایند حتی به هر درجه‌ای از دشمنی و کینه که رسیده باشند. </p> <p>و نیز ترور کردن دشمن را ممنوع کرد، چه در حال جنگ و چه در حال صلح، و کشتن پیر مردان و عاجزان و کسانی را که به جنگ آغاز نکردند و هجوم شبانه بر دشمن را تحریم نموده و فرمود: <span class="aya" rel="8_58" data-words="7-10">فانبذ إلیهم علی سواء</span><span class="footnote" rel="1" title="پیمان نامه آنان را به طریقی عادلانه به طرف آنان پرت کن سوره انفال، آیه ۵۸&quot;">*</span> و نیز اجازه نداد که مسلمانان کافری را به صرف احتمال و تهمت، بکشند و یا قبل از آنکه جرمی را مرتکب شود کیفر دهند و از هر کار دیگری که از قساوت و پستی و وحشی‌گری انسان سرچشمه گرفته باشد و شرف انسانیت و جوانمردی آن را نپذیرد منع نمود. </p> <p>شرف اسلام اجازه نمی‌دهد که هیچیک از این اعمال را در باره دشمن روا بدارند، چنانچه دیدیم در هیچیک از معرکه‌های جنگ (هر قدر هم که سخت و هول انگیز بود) اجازه ارتکاب به چنین اعمالی را نداد ولی مردمی که امروز خود را متمدن می‌دانند به همه این جنایات دست می‌زنند، هول‌انگیزترین و وحشت‌زاترین رفتار را با دشمن خود می‌کنند، آنهم در روزگاری که خودشان <em>عصر نور</em> ش می‌نامند. </p> <p>آری عصر نور!کشتن زنان و اطفال و پیر مردان و بیماران و شبیخون زدن و بمباران کردن شهرها و مردم بی سلاح و قتل عام دشمن را مباح کرده است!!. </p> <p>مگر این آلمان نبود که در جنگ بین المللی دوم بمب‌های خوشه‌ای خود را بر سر مردم لندن ریخت و ساختمانها را ویران و زنان و اطفال و ساکنان شهر را نابود کرد؟ و مگر این آلمان نبود که هزاران اسیر را به قتل رسانید؟ !و مگر این دول متفق (آمریکا و انگلستان و شوروی) نبودند که هزاران هواپیمای جنگی را برای تخریب شهرهای آلمان به پرواز در آوردند و آیا این آمریکای متمدن!نبود که بمب اتمی خود را بر سر مردم ژاپن ریخت (و هیروشیما را با ساکنانش خاکستر کرد؟ !). </p> <p>و این اعمال در روزگاری بود که تمدن آقایان!به اختراع وسایل تخریبی خطرناکتر نرسیده بود، حال که دولتهای متمدن!مجهز به سلاحهای جدید ویران کننده مانند: موشکها  (ی مختلف)، بمبهای اتمی و ئیدروژنی و... شده‌اند، خدا می‌داند که هنگام شروع جنگ جهانی سوم چه بر سر کره زمین خواهند آورد و چه عذابها و خرابیها و مصیبتها و دردها به بار خواهد آمد. </p> <p>خدای تعالی بشریت را به سوی راه صواب و صراط مستقیم هدایت فرماید<span class="footnote" rel="2" title="المثل العلیا فی الاسلام لا فی بحمدون">*</span>. </p> <h3> <span class="title" rel="4_2">بیان آیات شریفه <span class="aya" rel="4_2" data-words="1-4">و آتوا الیتامی أموالهم...</span> مربوط به سر پرستی امور ایتام</span> </h3> <p> <span class="aya" rel="4_2" data-words="1-4">و آتوا الیتامی أموالهم...</span> این آیه شریفه مسلمانان را امر فرموده است که اموال یتیمان را به ایشان بدهند و این دستور زمینه‌چینی‌ای است برای دو جمله بعدی که می‌فرماید: <span class="aya" rel="4_2" data-words="5-7">و لا تتبدلوا...</span> و یا به عبارت دیگر دو جمله نامبرده، مفسر این جمله‌اند، چیزی که هست اینکه: تعلیلی که در آخر آیه آمده از آنجا که راجع به دو جمله نامبرده و یا به جمله آخری است، این احتمال را تایید می‌کند که جمله اولی مقصود اصلی نیست بلکه برای این آورده شده که زمینه را برای نهی در دو جمله بعدی فراهم سازد. </p> <p>و جمله اولی یعنی اصل نهی از تصرف زیان آور در اموال یتیمان به همان بیانی که گذشت به منظور زمینه چینی برای مطالب بعد بود یعنی حکم تزویج که در آیه بعدی آمده و احکام ارث که بعد از آن می‌آید. </p> <p>و اما جمله: <span class="aya" rel="4_2" data-words="5-9">و لا تتبدلوا الخبیث بالطیب</span> معنایش این است که مال نامرغوب و بی ارزش خود را با مال مرغوب و بی‌عیب یتیم عوض نکنید (چون گاهی پیش می‌آید که مثلا گوسفندان امانتی یتیم، بهتر از گوسفندان خود ما رشد می‌کنند، و شیطان انسان را وسوسه می‌کند که مال پست خود را با مال مرغوب و گوسفندان فربه یتیم معاوضه کند <em>مترجم</em>). </p> <p>و نیز ممکن است منظور این باشد که: مال خوردنی حلال را (بخاطر عجله و حرص به دنیا) با مال خوردنی حرام معاوضه نکنید ، همانطور که بعضی از مفسرین چنین معنا کرده‌اند  (چون بسا می‌شود که مثلا مقدر بوده امروز فلان مقدار پول عاید من شود ولی من در اثر بی ایمانی همان مقدار را دزدیدم و خوردم، بعد معلوم شد که اگر تقوا به خرج می‌دادم همان مقدار از راه حلال عایدم می‌شده <em>مترجم</em>). ولی <span class="phrase">باید گفت که معنای اول روشن‌تر است، چرا که ظاهر دو جمله: <span class="aya" rel="4_2" data-words="5-7">و لا تتبدلوا...</span> و <span class="aya" rel="4_2" data-words="10-12">و لا تأکلوا...</span> این است که می‌خواهد نوع خاصی از تصرف را که جایز نیست بیان کند نه اینکه بفرماید: از رزق حلال صرفنظر نکرده و رزق حرام را انتخاب مکن، و جمله: <span class="aya" rel="4_2" data-words="1-3">و آتوا الیتامی...</span> زمینه‌چینی‌ای است برای بیان هر دو، و اما اینکه فرمود: <span class="aya" rel="4_2" data-words="16-19">إنه کان حوبا کبیرا</span>، معنایش این است که این عمل گناهی است بزرگ، چون کلمه  <em rel="fa_4_2_18-18" data-sentence="584:19">حوب</em> به معنای گناه است.</span> </p> <p><code class="aya" rel="4_3"/> <span class="aya" rel="4_3" data-words="1-13">و إن خفتم ألا تقسطوا فی الیتامی فانکحوا ما طاب لکم من النساء</span> در مطالب گذشته به این نکته اشاره شد که در جاهلیت عرب به خاطر اینکه هیچگاه جنگ و خونریزی و غارت و شبیخون و ترور قطع نمی‌شد و همیشه ادامه داشت، یتیم زیاد می‌شد، بزرگان و اقویای عرب دختران پدر مرده را با هر چه که داشتند می‌گرفتند و اموال آنها<code class="page" rel="4,264"/> را با اموال خود مخلوط نموده و می‌خوردند و در این عمل نه تنها رعایت عدالت را نمی‌کردند بلکه گاه می‌شد که بعد از تمام شدن اموالشان خود آنان را طلاق می‌دادند و گرسنه و برهنه رهاشان می‌کردند در حالی که آن یتیمها نه خانه‌ای داشتند که در آن سکنی گزینند و نه رزقی که از آن ارتزاق نمایند و نه همسری که از عرض آنان حمایت کند، و نه کسی که رغبت به ازدواج با آنان نماید تا بدینوسیله مخارجشان را تکفل کند. اینجا است که قرآن کریم با شدیدترین لحن از این عادت زشت و خبیث و از این ظلم فاحش نهی فرمود و در خصوص ظلم به ایتام و خوردن مال آنان نهی خود را شدیدتر کرد، و نهی از خوردن اموال آنان را در آیاتی دیگر تشدید و تاکید نمود از آن جمله است این آیات که: <span class="aya" rel="4_10" data-words="1-14">إن الذین یأکلون أموال الیتامی ظلما إنما یأکلون فی بطونهم نارا و سیصلون سعیرا</span><span class="footnote" rel="1" title="همانا کسانی که اموال یتیمان را به ظلم می‌خورند در حقیقت آتش در باطن خود می‌کنند و به زودی ظاهرشان هم شعله‌ور خواهد شد سوره نساء، آیه ۱۰&quot;">*</span>، و نیز فرموده: <span class="aya" rel="4_2" data-words="1-19">و آتوا الیتامی أموالهم و لا تتبدلوا الخبیث بالطیب، و لا تأکلوا أموالهم إلی أموالکم إنه کان حوبا کبیرا</span>. </p> <p>نتیجه این تشدید آن شد که بطوری که گفته شده مسلمانان سخت در اندیشه شوند و از عواقب وخیم تصرف در اموال ایتام سخت بترسند و ایتام را از خانه‌های خود بیرون کنند تا مبتلا به خوردن اموالشان نگردند و در رعایت حق آنان دچار کوتاهی نشوند و اگر هم کسی حاضر شود یتیمی را نزد خود نگه بدارد سهم آب و نان او را جدا کند، بطوری که اگر از غذای یتیم چیزی زیاد آمد از ترس خدای تعالی نزدیک آن نمی‌شدند تا فاسد می‌شد، در نتیجه از هر جهت به زحمت افتادند و شکایت نزد رسول ( ص) برده و چاره خواستند که این آیه نازل شد: <span class="aya" rel="2_220" data-words="5-31">و یسئلونک عن الیتامی قل إصلاح لهم خیر و إن تخالطوهم فإخوانکم و الله یعلم المفسد من المصلح و لو شاء الله لأعنتکم إن الله عزیز حکیم</span><span class="footnote" rel="2" title="از تو در مورد یتیمان می‌پرسند؟ بگو اصلاح امورشان خیر است و اگر بخواهید با آنان در زندگی مخلوط باشید، برادران شمایند و خدای تعالی می‌داند چه کسی مفسد و قصد خوردن مال یتیم را دارد و چه کسی مصلح است و اگر خدا می‌خواست شما را به تنگ می‌آورد، که خدا عزیز و حکیم است سوره بقره، آیه ۲۲۰&quot;">*</span>، و در این آیه اجازه داد که یتیم‌ها را نزد خود جای دهند و از ایشان نگهداری نموده و به وضع زندگیشان برسند و با آنان مخالطت و آمیزش کنند، چون یتیمان برادران ایشانند. با این دستور گشایشی در کار مردم پدید آورده، رفع دلواپسی از ایشان نمود. </p> <p>     <code class="page" rel="4,265"/> خواننده محترم اگر در این معنا دقت کند و آن گاه مجددا به مطالعه آیه زیر بر گردد که می‌فرماید: <span class="aya" rel="4_3" data-words="1-8">و إن خفتم ألا تقسطوا فی الیتامی فانکحوا</span>، آن وقت ارتباط آن را با آیه قبلش‌ <span class="aya" rel="4_2" data-words="1-4">و آتوا الیتامی أموالهم</span> خوب می‌فهمد و برایش روشن می‌شود که آن آیه در بین کلام جنبه ترقی را دارد و نهی در آیه قبلی را ترقی می‌دهد و معنای مجموع دو آیه چنین می‌شود: در باره ایتام تقوا پیشه کنید، و خبیث را با طیب عوض ننمائید و اموال آنان را مخلوط با اموال خود مخورید، حتی اگر ترسیدید که در مورد دختران یتیم نتوانید رعایت عدالت بکنید و ترسیدید که به اموالشان تجاوز کنید و از ازدواج با آنها به همین جهت دل چرکین بودید، می‌توانید آنان را به حال خود واگذار نموده و با زنانی دیگر ازدواج کنید با یک نفر، دو نفر، سه نفر و چهار نفر. </p> <p>بنا بر این جمله شرطیه که: اگر ترسیدید که در مورد یتیمان عدالت را رعایت نکنید پس زنان دیگری را به ازدواج خود در آورید... به منزله این است که فرموده باشد: اگر از ازدواج با دختران بی پدر کراهت دارید، چون می‌ترسید در باره آنان نتوانید عدالت را رعایت کنید، با آنها ازدواج نکنید و زنانی و دختران دیگری را به عقد خود در آورید . </p> <p><span class="phrase">پس جمله <em rel="fa_4_6_7-7" data-sentence="8:487">فانکحوا</em> در حقیقت در جای جزای حقیقی قرار گرفته، در جای فلا تنکحوهن-پس با دختران بی پدر ازدواج مکنید واقع شده و جمله‌ <span class="aya" rel="4_3" data-words="9-11">ما طاب لکم...</span> جمله‌ای است که با بودن آن، دیگر احتیاجی باقی نمی‌ماند که بفرماید: پس با چگونه زنانی ازدواج کنید  (چون معلوم است وقتی از ازدواج با دختران یتیم کراهت دارند و به ایشان بفرماید پس با هر کس که دلتان می‌خواهد ازدواج کنید، دیگر احتیاجی باقی نمی‌ماند به این که آن زنان را توصیف کند که چگونه زنانی باشند <em>مترجم</em>).</span> </p> <p>نکته‌ای که در این تعبیر هست به این که: به جای این که بفرماید: فانکحوا من طاب لکم... ، فرمود: <span class="aya" rel="4_3" data-words="9-11">ما طاب لکم</span> و این بدین خاطر بود که زمینه را برای بیان تعداد همسران فراهم کند. توضیح اینکه اگر فرموده بود: پس با هر کس دلتان می‌خواهد ازدواج کنید ، دیگر جا برای گفتن: یکی، دو تا، سه تا، چهار تا باقی نمی‌ماند، لذا فرمود: هر چه دلتان می‌خواهد ازدواج کنید، یکی، دو تا، سه تا، چهار تا . </p> <p>نکته دیگر اینکه به جای اینکه بفرماید: ان لم تطب لکم الازدواج بالیتامی ، فرمود: <span class="aya" rel="4_3" data-words="2-7">إن خفتم ألا تقسطوا فی الیتامی</span> و این، از باب به کار بردن <em>سبب در جای مسبب</em> است و با یک تیر دو هدف زدن خواست بفهماند که علت بی رغبت بودن شما به ازدواج با دختران یتیم چیست، و نیز خواست که علت جزا را هم بیان کرده باشد و بفهماند اینکه در جمله<code class="page" rel="4,266"/> جزا گفتیم: <span class="aya" rel="4_3" data-words="8-11">فانکحوا ما طاب لکم...</span> برای این است که در سایر زنان ترس از عدم قسط را ندارید. </p> <p>عده‌ای از مفسرین در معنای آیه مورد بحث امور دیگری-غیر از آنچه که ما ذکر کردیم -یاد آور شده‌اند که خواننده محترم اگر علاقمند به آنها باشد باید به تفاسیر مفصل و بسیار مراجعه کند. </p> <p>از آن جمله گفته‌اند: عرب تا چهار و پنج و بیشتر زن می‌گرفت، و با خود می‌گفت، چرا نگیرم، مگر من از فلانی کمترم؟ !و وقتی که افراد تحت تکفل و نان خورش زیاد می‌شد و مالش تمام می‌گردید، به اموال دختران یتیمی که با مادرشان ازدواج کرده بود رو می‌آورد، از این رو خدای تعالی در این آیه دستور داد که کسی حق ندارد بیش از چهار زن بگیرد، و این دستور برای آن بود که آنان محتاج به اموال یتیمان نگشته و مرتکب ظلم در حق آنان نشوند. </p> <p>و نیز گفته‌اند که: عرب بر یتیمان بسیار سخت می‌گرفت، و در امر زنان پدر دار، اگر چه سخت‌گیری نمی‌کرد ولی عده زیادی از آنان را می‌گرفت و عدالت را در بینشان جاری نمی‌نمود آیه شریفه فرمود: اگر می‌ترسید که بر یتیمان ظلم روا بدارید، در امر غیر ایتام (زنان پدردار) هم بترسید و بیش از چهار زن نگیرید، تا بتوانید عدالت را رعایت کنید. </p> <p>و عده‌ای گفته‌اند: عرب از سرپرستی ایتام سخت کراهت داشت و از خوردن اموال آنان پرهیز می‌کرد، خدای تعالی در این آیه فرمود: اگر از این کار پرهیز دارید، از زنا هم پرهیز کنید و به جای زنا کردن با هر زنی که دوست دارید ازدواج کنید. </p> <p>قول دیگر اینکه گفته‌اند: معنای آیه این است که اگر از هم غذا و هم خرج شدن با ایتام کراهت دارید، از جمع بین چند همسر نیز خودداری کنید چرا که ممکن است نتوانید بین آنها به عدالت رفتار نمائید و از زنان، تنها با کسانی ازدواج کنید که خود را نسبت به او ایمن از ظلم تشخیص می‌دهید. </p> <p>بعضی دیگر گفته‌اند: معنای آیه این است که: اگر ترس آن دارید که نسبت به دختر یتیمی که با مادرش ازدواج کرده‌اید عدالت را رعایت نکنید، پس با دو تا، سه تا و چهار تا از خود دختران یتیم که در میان اقوام و خویشاوندانتان سراغ دارید ازدواج کنید، اینها وجوهی بود که مفسرین در معنای آیه ذکر کرده‌اند و لیکن تو خواننده عزیز توجه داری که هیچیک از آنها با لفظ آیه آن طور که باید انطباق ندارد، پس وجه صحیح همان بود که قبلا گذشت. </p> <p> <span class="aya" rel="4_3" data-words="14-18">مثنی و ثلاث و رباع</span> <span class="phrase">کلمه <em rel="fa_4_3_14-14" data-sentence="5:760">مثنی</em> بر وزن مفعل است و کلمه <em rel="fa_4_3_16-16" data-sentence="83:723">ثلاث</em> و <em rel="fa_4_3_18-18" data-sentence="141:707">رباع</em> بر وزن فعال است، و<code class="page" rel="4,267"/> این دو وزن (مفعل و فعال) در باب اعداد، دلالت بر تکرار ماده می‌کند، در نتیجه معنای مثنی  <em>دو تا دو تا</em> و معنای ثلاث <em>سه تا سه تا</em> و معنای رباع <em>چهار تا چهار تا</em> است و چون‌ خطاب در آیه به تمامی مردم است، نه به یک نفر، لذا هر یک از این سه کلمه را با حرف <em>واو</em> از دیگری جدا کرد تا تخییر را برساند و این معنا را افاده کند که هر یک از مؤمنین اختیار دارند در اینکه دو یا سه و یا چهار نفر همسر برای خود انتخاب کنند، از آنجا که کل مردم در اینجا مخاطب می‌باشند، عددهای <em>دو</em> ، <em>سه</em> و <em>چهار</em> باید در قالب کلماتی ادا شوند که بیانگر تکرار است که آن کلمات عبارتند از: <em rel="fa_4_3_14-14" data-sentence="857:34">مثنی</em> ، <em rel="fa_4_3_16-16" data-sentence="915:18">ثلاث</em> و <em rel="fa_4_3_18-18" data-sentence="973:2">رباع</em> .</span> </p> <p>با این بیان و با قرینه‌ای که در آیه هست یعنی جمله: و اگر ترسیدید نتوانید رعایت عدالت کنید یک زن بگیرید و یا به کنیزی که دارید اکتفاء کنید و همچنین به قرینه آیه  <em>و المحصنات</em>  (که آیه 24 همین سوره است) این احتمال از بین می‌رود که آیه خواسته باشد بفرماید: شما می‌توانید با یک عقد دو یا سه و یا چهار زن را تزویج نمائید و یا این احتمال که خواسته باشد بفرماید: می‌توانید اول دو نفر را با هم بگیرید و سپس دو نفر دیگر را با هم به یک عقد بگیرید و همچنین دو تای دیگر و... <em>، و یا بفرماید: </em> می‌توانید سه تا اول و سه تا بعدا، یا چهار تا اول و چهار تا بعدا بگیرید ، و یا اینکه بفرماید: بیش از یک مرد می‌تواند در یک زن شرکت داشته باشد، اینها احتمالاتی است که هیچگاه از آیه شریفه استفاده نمی‌شود و این آیه به هیچ وجه تحمل این معنا را ندارد. </p> <p>علاوه بر اینکه این معنا ضروری و بدیهی است که اسلام، داشتن بیش از چهار همسر را تجویز نکرده و نیز هرگز اجازه نمی‌دهد که دو نفر مرد با یکدیگر مشترکا یک زن را بگیرند. </p> <p>و نیز با بیان ما این احتمال نیز دفع می‌شود که <em>واو</em> در آیه شریفه (<span class="aya" rel="4_3" data-words="14-18">مثنی و ثلاث و رباع</span>) <em>واو</em> جمع باشد (نه <em>واو</em> تفصیل) و خواسته باشد این معنا را برساند که جمع بین نه همسر-که حاصل جمع میان عدد دو و سه و چهار می‌باشد-جایز است. </p> <p>در تفسیر مجمع البیان هم فرموده است که جمع به این معنا به هیچ وجه قابل قبول نیست، زیرا کسی که می‌گوید: مردم دو به دو و سه به سه و چهار به چهار وارد شهر شدند، هیچ شنونده‌ای از کلام او استفاده چنین نمی‌کند که پس مردم نه نفر نه نفر داخل شده‌اند، زیرا اگر گوینده منظورش این بود خود کلمه نه را به کار می‌برد، و چرا کلمه‌ای را که برای عدد نه وضع شده (تسع) رها کند و به جای آن بگوید: مثنی و ثلاث و رباع (دو به دو و سه به سه و چهار به چهار) ؟ و قطعا اگر کسی چنین کاری را بکند به او می‌گویند عجب مرد ابلهی است، و کلام خدای عز و جل بزرگتر از آن است که مرتکب چنین انحرافی بشود. <code class="page" rel="4,268"/> <span class="aya" rel="4_3" data-words="19-23">فإن خفتم ألا تعدلوا فواحدة</span> یعنی اگر می‌ترسید نتوانید بین چند همسر به عدالت رفتار کنید تنها یک زن بگیرید و نه بیشتر، در این جمله حکم مساله را معلق به <em>خوف</em> کرد نه <em>علم</em> ، فرمود: اگر <em>می‌ترسید</em>  بین چند همسر... و نفرمود: اگر <em>می‌دانید</em> که نمی‌توانید عدالت بر قرار کنید... و علتش این است که در این امور-که وسوسه‌های شیطانی و هواهای نفسانی اثر روشنی در آن دارد-غالبا علم برای کسی حاصل نمی‌شود و قهرا اگر خدای تعالی قید علم را آورده بود مصلحت حکم، فوت می‌شد. </p> <p> <span class="aya" rel="4_3" data-words="24-27">أو ما ملکت أیمانکم</span> منظور از این تعبیر کنیزان زر خرید هستند، آیه می‌فرماید: آن کس که می‌ترسد بین همسران خود به عدالت رفتار ننماید با یک زن ازدواج کند و اگر خواست که بیش از یک زن داشته باشد باید کنیز بگیرد، چرا که خداوند تعالی تقسیم (عدالت) را بر مردان در رابطه با کنیزان واجب نفرموده است. </p> <p>و از اینجا واضح می‌شود که منظور از این سفارش این نیست که بخواهد ظلم به کنیزان را تجویز کند (و بفرماید: رعایت عدالت در میان همسران آزاده لازم است، اما در بین کنیزان لازم نیست، و جایز است بین آنان به ظلم رفتار کنید)، چون در جای دیگر فرموده که: خداوند ظالمان را دوست نمی‌دارد <em>و نیز فرموده: </em> <span class="aya" rel="3_182" data-words="8-10">لیس بظلام للعبید</span> -خدا نسبت به بندگانش ظلم روا نمی‌دارد بلکه منظور همین است که چون تقسیم همخوابگی در میان کنیزان تشریع نشده، رعایت عدالت در بینشان آسان‌تر است. </p> <p>و به خاطر همین نکته، باید بگوئیم که منظور از ذکر <em>ملک یمین</em>  (برده) این است که مسلمانان به صرف اینکه کنیزان را بعنوان ملک یمین (و نه با نکاح) اخذ کرده و با آنان جماع می‌کنند، کافی است و اما مساله ازدواج آنان تا چهار نفر یا بیشتر مطلب مورد نظر، در این آیه نیست‌ بلکه آن نیز خود مطلب جداگانه‌ای است که بزودی در ذیل آیه: <span class="aya" rel="4_25" data-words="1-6">و من لم یستطع منکم طولا</span><span class="footnote" rel="1" title="سوره نساء، آیه ۲۵&quot;">*</span> می‌آید و در آنجا متعرض این مساله خواهد شد. </p> <p> <span class="aya" rel="4_3" data-words="28-31">ذلک أدنی ألا تعولوا...</span> کلمه <em>عول</em> مصدر فعل <em>تعولوا</em> و به معنای میل و انحراف است یعنی این طریقه به همین وجهی که تشریع شده است شما را به منحرف نشدن از راه میانه و حد وسط نزدیک‌تر   <code class="page" rel="4,269"/> می‌کند، و قهرا وقتی به این طریقه عمل کردید از انحراف دور و دورتر می‌شوید و دیگر به حقوق زنان تجاوز نمی‌کنید. </p> <p>بعضی گفته‌اند که: کلمه <em>عول</em> به معنای سنگینی است، لیکن این معنا، نه با لفظ آیه سازگار است، و نه با معنایش. </p> <p>جمله مورد بحث، جمله‌ای است که جنبه تعلیل دارد، یعنی حکمت تشریع قبلی را بیان می‌کند، و دلالت بر این می‌کند که اساس تشریع در احکام نکاح، بر قسط و عدالت و از بین بردن عول و انحراف و اجحاف در حقوق است. </p> <p><code class="aya" rel="4_4"/> <span class="aya" rel="4_4" data-words="1-5">و آتوا النساء صدقاتهن نحلة</span>  <span class="phrase"><em rel="fa_4_4_4-4" data-sentence="0:189">صدقه</em>  (به ضمه دال) و <em rel="fa_4_4_4-4" data-sentence="69:159">صدقه</em>  (به فتح دال) و <em rel="fa_4_4_4-4" data-sentence="139:129">صداق</em> هر سه به معنای مهریه‌ای است که به زنان می‌دهند و کلمه <em rel="fa_4_4_5-5" data-sentence="248:61">نحله</em> به معنای عطیه‌ای است مجانی که در مقابل ثمن قرار نگرفته باشد.</span> </p> <p>و <span class="phrase">اگر می‌بینید که کلمه <em rel="fa_4_4_4-4" data-sentence="21:1399">صدقات</em> را به ضمیر زنان (هن) اضافه کرد، به جهت بیان این مطلب بود که وجوب دادن مهر به زنان مساله‌ای نیست که فقط اسلام آن را تاسیس کرده باشد بلکه مساله‌ای است که اساسا در بین مردم و در سنن ازدواجشان متداول بوده است، سنت خود بشر بر این جاری بود و هست که پولی و یا مالی را که قیمتی داشته باشد به عنوان مهریه به زنان اختصاص دهند و کانه این پول را عوض عصمت او قرار دهند، همانطور که قیمت و پول کالا (در خرید و فروش) در مقابل کالا قرار می‌گیرد و معمول و متداول در بین مردم این است که خریدار پول خود را برداشته و نزد فروشنده می‌رود، همچنین در مساله ازدواج هم طالب و خواستگار مرد است، او است که باید پول خود را جهت تهیه این حاجت خود برداشته و به راه بیفتد و آن را در مقابل حاجتش بپردازد که ان شاء اللَّه تفصیل این مساله در بحث علمی آینده خواهد آمد، و به هر حال پس آیه شریفه،  (همانطور که گفته شد) دادن مهریه را تاسیس نکرده، بلکه روش معمولی و جاری مردم را امضا فرموده است و شاید برای دفع این توهم که:  شوهر نمی‌تواند در مهریه همسرش تصرف کند، حتی در آن صورتی که خود همسر نیز راضی باشد بود که در دنباله جمله گذشته فرمود: <span class="aya" rel="4_4" data-words="6-15">فإن طبن لکم عن شیء منه نفسا، فکلوه هنیئا مریئا</span>، خواننده عزیز توجه دارد در اینکه: تصرف در مهریه را به طیب نفس زن مشروط نمود، هم تاکید جمله قبل است که مشتمل بر اصل حکم بود و هم می‌فهماند که حکم <em>بخورید</em>  حکم وصفی است نه تکلیفی، یعنی معنای <em>بخورید</em> این است که خوردن آن جایز و حلال است، نه اینکه بخواهد بفهماند خوردن مال همسر واجب است.</span> <code class="page" rel="4,270"/> <span class="phrase">کلمه <em rel="fa_4_4_14-14" data-sentence="5:194">هنیئا</em> صفت مشبهه از ماده <em>هناء</em> است و ماده <em>هناء</em> به معنای آسان هضم شدن غذا و نیز به معنای قبول طبع است، این لغت در خوراکیها و طعام استعمال می‌شود مثلا می‌گویند: غذایی است گوارا و هنی‌ء.</span> </p> <p>و <span class="phrase">کلمه <em rel="fa_4_4_15-15" data-sentence="5:424">مریئا</em> به معنای همان حالت است اما در نوشیدنی‌ها، پس شربت مری‌ء آن نوشیدنی‌ای است که در جهاز هاضمه به آسانی هضم شود و طبع انسان هم آن را قبول کند، پس <em>هنی‌ء</em> هم در خوردنیها استعمال می‌شود و هم در نوشیدنیها، ولی <em>مری‌ء</em> تنها در نوشیدنیها استعمال می‌گردد، بنا بر این وقتی کسی به شما می‌گوید: <span class="aya" rel="4_4" data-words="14-15">هنیئا مریئا</span> معنایش این است که طعامی که خوردی و آبی که نوشیدی گوارایت باد.</span> </p> <p><code class="aya" rel="4_5"/> <span class="aya" rel="4_5" data-words="1-10">و لا تؤتوا السفهاء أموالکم التی جعل الله لکم قیاما</span> کلمه <em>سفه</em> به معنای سبکی عقل است،  (در فارسی می‌گویند که: عقل فلانی پارسنگ می‌برد)، و گویا در اصل به معنای مطلق سبکی و سستی چیزی است که نباید سست باشد و از این باب است که افسار سست را <em>زمام سفیه</em> و جامه سست بافت را <em>ثوب سفیه</em>  می‌نامند، <em>ثوب سفیه</em> یعنی جامه‌ای که بافتش و پارچه‌اش پست است ولی بعدا بیشتر در سستی عقل استعمال شده است‌ و معنایش بر حسب اختلاف اغراض مختلف می‌شود، مثلا به کسی که در اداره امور دنیائیش قاصر و عاجز است سفیه می‌گویند و به کسی هم که در امور دنیائیش کمال هوشیاری را دارد ولی در باره امر آخرتیش کوتاهی نموده و مرتکب فسق می‌شود یعنی در این قسمت لاابالی است، سفیه می‌گویند. </p> <p>و آنچه که از ظاهر آیه شریفه فهمیده می‌شود این است که می‌خواهد از زیاده‌روی در اتفاق بر سفیهان نهی نموده و بفرماید: بیش از احتیاج آنان، مال در اختیارشان نگذارید ، مطلب قابل توجه اینکه بحث آیه شریفه در زمینه اموال یتیمان است (که دستور می‌دهد اولیای یتیمان اداره امور آنان را به عهده بگیرند و اموال آنان را رشد بدهند)، همین معنا قرینه‌ای است بر این که مراد از کلمه <em>سفها</em> عموم سفیهان نیستند بلکه تنها سفیهان از ایتام می‌باشند. و نیز مراد از کلمه: <em>اموالکم</em> در حقیقت اموالی است که به نوعی عنایت، ارتباطی با اولیای ایتام دارد، هم چنان که جمله: <span class="aya" rel="4_5" data-words="11-15">و ارزقوهم فیها و اکسوهم...</span> نیز شاهد بر این معنا است و اگر ناچار باشیم که دلالت بر تکلیف سایر اولیای سفها را نیز-به گردن آیه شریفه بگذاریم، ناگزیر باید بگوئیم که: منظور از کلمه <em>سفها</em> عموم سفیهان است (چه یتیم و چه غیر یتیم) و لیکن احتمال اول (که منظور، خصوص سفیهان ایتام باشد) احتمالی راجح و روشن است. </p> <p>و به هر حال اگر مراد از <em>سفها</em> فقط سفیهان ایتام باشد پس مراد از جمله: اموالکم... <code class="page" rel="4,271"/> خصوص اموال ایتام خواهد بود و از اینکه اموال ایتام را به اولیای ایتام (که مخاطب این آیه می‌باشند) نسبت داده، به این عنایت بوده است که مجموع اموال و ثروتی که در روی کره زمین و زیر آن و بالآخره در دنیا وجود دارد متعلق به عموم ساکنان این کره است، و اگر بعضی از این اموال مختص به بعضی از ساکنان زمین و بعضی دیگر متعلق به بعضی دیگر می‌باشد، از باب اصلاح وضع عمومی بشر است که مبتنی است بر اصل مالکیت و اختصاص، و چون چنین است لازم است مردم این حقیقت را تحقق دهند و بدانند که عموم بشر جامعه‌ای واحدند که تمامی اموال دنیا متعلق به این جامعه است و بر تک تک افراد بشر واجب است این مال را حفظ نموده و از هدر رفتن آن جلوگیری کنند، پس نباید به افراد سفیه اجازه دهند که مال را اسراف و ریخت و پاش نمایند، خود افراد عاقل اداره امور سفیهان را مانند اطفال صغیر و دیوانه به عهده بگیرند. </p> <p>این آیه شریفه از حیث اضافه <em>اموال</em> به ضمیر مردم (کم) نظیر آیه ذیل است که می‌فرماید: <span class="aya" rel="4_25" data-words="1-16">و من لم یستطع منکم طولا أن ینکح المحصنات المؤمنات فمن ما ملکت أیمانکم من فتیاتکم</span><span class="footnote" rel="1" title="و هر کس از شما که استطاعت مالی برای ازدواج با دختران آزاده و مؤمن را ندارد، از کنیزانتان کسی را انتخاب کند سوره نساء، آیه ۲۵&quot;">*</span>، در این آیه کنیزهای مسلمانان را به همه مسلمانان نسبت داده، چون می‌دانیم که منظور، ازدواج فرد مسلمان با کنیز مورد نظر خودش نیست، در نتیجه معنا چنین است که: هر یک از شما (جامعه مسلمانان) توانایی ازدواج با دختران آزاد جامعه اسلامی را ندارد، با کنیزان شما ازدواج کند. </p> <p>پس در آیه شریفه دلالتی است بر حکم عمومی که متوجه جامعه اسلامی است و آن حکم این است که جامعه برای خود شخصیتی واحد دارد که این شخصیت واحده مالک تمامی اموال روی زمین است و خدای تعالی زندگی این شخصیت واحده را بوسیله این اموال تامین کرده و آن را رزق وی ساخته است، پس بر این شخصیت لازم است که امر آن مال را اداره نموده، در معرض رشد و ترقیش قرار دهد، و کاری کند که روز به روز زیادتر شود تا به همه و تک تک افراد وافی باشد، و به همین منظور باید در ارتزاق با مال حد وسط و اقتصاد را پیش گیرد و آن را از ضایع شدن و فساد حفظ کند. </p> <p>و یکی از فروع این اصل این است که اولیا و سرپرستان جوامع بشری باید امور افراد سفیه را خود به دست بگیرند و اموال آنان را به دست خودشان ندهند که آن را در غیر موردش   <code class="page" rel="4,272"/> مصرف کنند بلکه بر آن سرپرستان لازم است اموال آنان را زیر نظر گرفته و به اصلاح آن بپردازند و با در جریان انداختن آن در کسب و تجارت و هر وسیله بهره‌وری دیگر، بیشترش کنند، و خود صاحبان مال را که دچار سفاهتند از منافع و در آمد مال (و نه از اصل مال) حقوق روزمره بدهند تا در نتیجه اصل مال از بین نرود و کار صاحب مال به تدریج به مسکنت و تهی‌دستی و بدبختی نیانجامد. </p> <p>از اینجا روشن می‌شود که مراد از جمله: <span class="aya" rel="4_5" data-words="11-15">و ارزقوهم فیها و اکسوهم</span><span class="footnote" rel="1" title="از (منافع) آن مال بر یتیمان روزی دهید و نیز آنان را بپوشانید">*</span> این است که ارتزاقشان از خود سرمایه و اصل مال نباشد بلکه در مال باشد، یعنی از در آمد مال ارتزاق کنند. </p> <p>زمخشری نیز در باره اینکه چرا نفرمود: <em>منها-از مال</em> و فرمود: <em>فیها-در مال</em>  می‌نویسد: نکته‌اش این است که بفهماند ارتزاق سفیه باید از در آمد مال باشد، نه از اصل آن. </p> <p>چرا که اگر از اصل مال باشد لازمه‌اش این است که اصل مال او راکد بماند و به جریان نیفتد و او شروع کند به خوردن آن، تا سرانجام تمام شود، اصل مال باید محفوظ بماند و یتیم از در آمد آن ارتزاق کند. </p> <p>و بعید نیست از آیه شریفه، ولایت ولی، نسبت به کلیه امور محجورین استفاده شود، به این معنا که بفهماند: خدا راضی نیست امور افراد سفیه و دیوانه و هر محجور دیگر با سایر مردم فرق داشته باشد بلکه بر جامعه اسلامی است که امور آنان را به عهده بگیرد، حال اگر از طبقات اولیا از قبیل پدر و یا جد کسی موجود باشد او باید بر امور محجور علیه سرپرستی و مباشرت کند و اگر کسی از آنان نبود حکومت شرعیه اسلامی باید این کار را انجام دهد،  (و کسی را به عنوان ولایت بر امور محجور علیه بگمارد) و اگر حکومت مسلمین شرعی نبود و طاغوت بر آنان حکومت کرد، باید مؤمنین به انجام این کار دست یازند. تفصیل مساله در کتب فقه آمده است. </p> <h3>اموال دنیا به همه مردم تعلق دارد</h3> <p> این مساله (که مالک حقیقی خدای تعالی است) حقیقتی است قرآنی، که بسیاری از احکام و قوانین مهم اسلامی مبتنی بر آن می‌باشد و در حقیقت نسبت به قسمت عمده‌ای از   <code class="page" rel="4,273"/> احکام اسلام، جنبه زیر بنا را دارد، خدای تعالی اموال را وسیله معاش و مایه قوام و بقای جامعه انسانی قرار داده و برای شخصی معین وقف نکرده است، تا تغییر و تبدیل نپذیرد و نیز به کسی نبخشیده، تا نتواند با قوانین دینیش دایره تصرفات آن شخص را محدود کند، لیکن به خاطر مصالحی که ایجاب می‌کرده، اجازه داده تا این نعمتی را که به مجموع بشر ارزانی داشته، طبق مناسباتی چون <em>وراثت</em> ، <em>حیازت</em> ، <em>تجارت</em> ، و...  (که خودش تشریع کرده) به اشخاصی اختصاص پیدا کند، اما به شرط اینکه تصرف کننده دارای عقل و بلوغ و شرایطی دیگر از این قبیل بوده باشد. </p> <p>پس حاصل کلام این شد که آن اصل ثابت که همواره باید رعایت شده و فروعش به وسیله آن اندازه‌گیری شود، این است که اموال موجود در دنیا، مال همه است و تنها به خاطر مصالح خاصه (که سود آن نیز عاید همه می‌شود، تا جایی که مزاحم حق جمیع نباشد) بعضی از آن مال به بعضی از افراد جامعه اختصاص می‌یابد، و اما در جایی که مالکیت فردی و خصوصی به بعضی از آن مال، مزاحم با حق جمع باشد و حقوق جمع را ضایع سازد، بدون تردید رعایت مصلحت جمع مقدم بر رعایت مصلحت فرد خواهد بود. و بسیاری از فروعات مهم، از آن جمله: احکام مربوط به انفاق و قسمت عمده‌ای از احکام معاملات و... بر این اصل اساسی مبتنی است، خدای عز و جل این اصل اصیل را در مواردی از کتابش تایید نموده است، از آن جمله فرموده: <span class="aya" rel="2_29" data-words="3-8">خلق لکم ما فی الأرض جمیعا</span><span class="footnote" rel="1" title="خدای عز و جل همه آنچه در زمین است برای شما خلق کرده سوره بقره، آیه ۲۹&quot;">*</span> و ما مقداری از مطالب مربوط به این موضوع را در بحثی که پیرامون آیات انفاق در سوره بقره داشتیم بررسی نمودیم برای توضیح بیشتر بدانجا مراجعه شود. </p> <h3> <span class="title" rel="4_5 4_4 4_2 4_3 4_6">بیان آیات</span> </h3> <p> <span class="aya" rel="4_5" data-words="11-20">و ارزقوهم فیها و اکسوهم و قولوا لهم قولا معروفا</span> بحث پیرامون مساله رزق به طور مفصل در ذیل آیه: <span class="aya" rel="3_27" data-words="20-25">و ترزق من تشاء بغیر حساب</span><span class="footnote" rel="2" title="سوره آل عمران، آیه ۲۷&quot;">*</span> گذشت. </p> <p>و جمله: <span class="aya" rel="4_5" data-words="11-15">و ارزقوهم فیها و اکسوهم...</span> نظیر جمله: <span class="aya" rel="2_233" data-words="12-18">و علی المولود له رزقهن و کسوتهن</span><span class="footnote" rel="3" title="سوره بقره، آیه ۲۳۳&quot;">*</span> است، بنا بر این گویا که مراد از رزق، همان غذایی است که انسان می‌خورد و جامه‌ای است که می‌پوشد تا خود را بوسیله آن از سرما و گرما حفظ نماید لیکن لفظ <em>رزق</em>        <code class="page" rel="4,274"/> و <em>کسوة</em> در عرف قرآن همانند کلمه <em>کسوة</em> و <em>نفقه</em> است در زبان خود ما، کنایه و یا مثل کنایه‌ای است از مجموع هزینه زندگی و بودجه‌ای که در بر آوردن حوائج مادی زندگی خرج می‌شود که بنا بر این غیر از غذا و لباس سایر ما یحتاج آدمی از قبیل مسکن و دارو و امثال آن نیز رزق خواهد بود، هم چنان که کلمه: <em>اکل-خوردن</em> نیز دو معنا دارد، یکی به حسب اصل لغت است که به معنای جویدن و فرو بردن طعام است، و دیگری کنایی است که به معنای مطلق تصرفات است، که در آیه شریفه: <span class="aya" rel="4_4" data-words="6-15">فإن طبن لکم عن شیء منه نفسا فکلوه هنیئا مریئا...</span> به همان معنای کنایی آمده. </p> <p>و اما جمله: <span class="aya" rel="4_5" data-words="16-20">و قولوا لهم قولا معروفا</span> جمله‌ای است اخلاقی، که با رعایت آن امر ولایت اصلاح می‌شود برای اینکه افراد سفیه هر چند که محجور و ممنوع از تصرف در اموال خویشند، لیکن حیوان زبان بسته هم نیستند، که سخن خوب را از بد تشخیص ندهند، بلکه انسانند و باید با آنان معامله انسان بشود و اولیایشان با ایشان همانطور سخن بگویند که با افراد معمولی انسان سخن می‌گویند، نه بطور ناشایست، و همچنین معاشرتشان با آنان معاشرت با یک انسان باشد. </p> <p>از این جا روشن می‌شود که ممکن است جمله مورد بحث را به معنای لغویش یعنی سخن گفتن به تنهایی نگیریم، بلکه به معنای کنائیش یعنی مطلق معاشرت گرفته و بگوئیم: معنایش این است که اولیای افراد سفیه، باید با آنان از هر جهت معامله یک انسان را بکنند، چه در سخن گفتن و چه در نشست و برخاست کردن، هم چنان که در جمله: <span class="aya" rel="2_83" data-words="21-24">و قولوا للناس حسنا</span><span class="footnote" rel="1" title="سوره بقره، آیه ۸۳&quot;">*</span> گفتیم قول به معنای مطلق معاشرت است. </p> <p><code class="aya" rel="4_6"/> <span class="aya" rel="4_6" data-words="1-14">و ابتلوا الیتامی حتی إذا بلغوا النکاح فإن آنستم منهم رشدا فادفعوا إلیهم أموالهم</span> <span class="phrase">کلمه: <em>ابتلا</em> که مصدر فعل امر <em>ابتلوا</em> است، به معنای امتحان است و مراد از بلوغ نکاح، رسیدن فرد سفیه به سنین اوان ازدواج است، پس در حقیقت تعبیر از <em>رسیدن نکاح</em> مجازی است عقلی، و فعل <em rel="fa_4_6_9-9" data-sentence="202:146">آنستم</em> از مصدر <em>ایناس</em> گرفته شده و به معنای مشاهده‌ای است که بویی از الفت در معنای آن نهفته باشد، چون ماده آن یعنی ثلاثی مجردش  <em rel="fa_4_6_9-9" data-sentence="386:5">انس</em> است.</span> </p> <p>و <span class="phrase">کلمه: <em rel="fa_4_6_11-11" data-sentence="6:117">رشد</em> به معنای پختگی و رسیده شدن میوه عقل است، بخلاف غی که   <code class="page" rel="4,275"/> معنای خلاف آن را دارد.</span> و <span class="phrase">جمله: فادفعوا... کنایه است از اینکه مال یتیم را به دست خودش بدهید و اگر به جای <em>فاعطوا</em> کلمه <em rel="fa_4_6_35-35" data-sentence="100:247">فادفعوا</em> را آورد، برای همین بود که هم معنای تحویل دادن را برساند و هم کنایه از این باشد که: زحمت و شر و مسئولیت او را از سر خودت رفع کن، مالش را بده تا برود و از تو دور شود ، پس این تعبیر در عین اینکه تعبیری است پیش پا افتاده، کنایه‌ای لطیف هم در بر دارد.</span> </p> <p>و جمله‌ <span class="aya" rel="4_6" data-words="4-7">حتی إذا بلغوا النکاح...</span> متعلق به جمله: و ابتلوا... است و معنایش این است که یتیم سفیه را بیازمائید و این معنا را می‌رساند که این آزمایش باید از زمان تمیز دادن هم چنان ادامه داشته باشد تا به سن ازدواج برسد، آن گاه اگر دیدید که رشد عقلی یافته، مالش را به دست خودش بدهید. پس این تعبیر تا حدی دلالت بر استمرار آزمایش دارد، و این را می‌رساند که کودک یتیم وقتی که می‌خواهد به حد تمیز و عقل برسد، یعنی به حدی برسد که بشود مورد آزمایشش قرار داد، او را مورد آزمایش قرار بدهید و این آزمایش تا حد ازدواج و حد مرد شدن ادامه داشته باشد. طبع مساله نیز این اقتضا را دارد، چرا که در یک آن و دو آن رشد کودک را نمی‌توان تشخیص داد. <span class="phrase">بلکه باید این آزمایش تکرار بشود تا ایناس یعنی مشاهده رشد در کودک حاصل گردد، چون کودک بعد از حد تمیز، کم کم به حد <em>رهاق</em> و سپس به حد  <em>ازدواج</em> و آن گاه به حد <em rel="fa_4_6_11-11" data-sentence="171:8">رشد</em> می‌رسد.</span> </p> <p>جمله: <span class="aya" rel="4_6" data-words="8-9">فإن آنستم...</span> به خاطر اینکه حرف <em>فاء</em> بر سرش آمده، تفریع و نتیجه‌گیری از جمله: و ابتلوا... است، هم چنان که جمله: <span class="aya" rel="4_6" data-words="12-14">فادفعوا إلیهم أموالهم</span> تفریع بر جمله مورد بحث است و معنای مجموع جملات این است که یتیم را آزمایش کنید، و در نتیجه اگر رشد را از او مشاهده کردید پس اموالشان را به دستشان بدهید، و این طرز سخن به ما می‌فهماند که رسیدن به حد ازدواج علت تامه دادن‌مال یتیم به یتیم نیست بلکه مقتضی آن است وقتی علت، تامه می‌شود و یتیم می‌تواند مستقلا در مال خود دخل و تصرف نماید که به حد رشد هم رسیده باشد. </p> <h3> <span class="title" rel="4_6 4_5 4_2 4_3 4_4">در تصرفات مالی علاوه بر بلوغ، رشد متصرف نیز شرط است</span> </h3> <p> پس معلوم می‌شود که اسلام مساله بلوغ را در همه جا به یک معنا نگرفته است، در امر عبادات و امثال حدود و دیات، بلوغ را عبارت دانسته است از: رسیدن به سن شرعی یعنی سن ازدواج و بس، و اما نسبت به تصرفات مالی و اقرار و امثال آن شرط دیگری را هم اضافه کرده و آن رسیدن به حد رشد است که تفصیل این مساله در کتب فقهی آمده است. </p> <p>و این خود از لطائفی است که اسلام در مرحله تشریع قوانین خود، به کار برده است، چرا که اگر مساله رشد را شرط نمی‌کرد و در تصرفات مالی و امثال آن رشد را لغو می‌ساخت، نظام زندگی اجتماعی افرادی چون یتیم مختل می‌ماند و نفوذ تصرفاتش و اقرارهایش باعث آن<code class="page" rel="4,276"/> می‌شد که افراد دیگر از این معنا سوء استفاده نموده و کلاه سر آنان بگذارند و با آسان‌ترین راه یعنی با چند کلمه چرب و نرم و وعده‌های دروغین، تمامی وسایل زندگی را از دست ایتام بیرون آورند و با یک و یا چند معامله غرری یتیم را به روز سیاه بکشانند. </p> <p>پس رشد شرطی است که عقل اشتراط آن را در اینگونه امور واجب و لازم می‌داند، و اما در امثال عبادات، بر همه روشن است که هیچ حاجتی به رشد نیست، و همچنین است در امثال حدود و دیات، چون تشخیص و درک این معنا که زنا بد است و مرتکب آن محکوم به حدود می‌باشد، و نیز زدن و کشتن مردم زشت و مرتکب آن محکوم به احکام دیات است احتیاجی به رشد ندارد و هر انسانی قبل از رسیدن به حد رشد نیز نیروی این تشخیص را دارد و درکش نسبت به این معانی قبل از رسیدن به رشد و بعد از آن تفاوت نمی‌کند. </p> <p> <span class="aya" rel="4_6" data-words="15-22">و لا تأکلوها إسرافا و بدارا أن یکبروا...</span> <span class="phrase">کلمه: <em rel="fa_4_6_18-18" data-sentence="6:749">اسراف</em> به معنای تعدی و تجاوز از حد اعتدال در عمل است و کلمه: <em rel="fa_4_6_20-20" data-sentence="116:681">بدار</em>  به معنای مبادرت و شتافتن در انجام عمل می‌باشد و جمله‌ <span class="aya" rel="4_6" data-words="19-22">و بدارا أن یکبروا</span> در معنای این است که فرموده باشد: زنهار!قبل از آنکه کبیر شوند و حق خود را از حلق شما بیرون بکشند مالشان را بدهید ، خواهید گفت: پس باید فرموده باشد: و بدارا ان لا یکبروا یعنی نگذارید کبیر شوند، بلکه قبل از آن اموالشان را به دستشان بدهید، در پاسخ می‌گوئیم حذف حرف نفی بعد از کلمه <em>أن</em> و کلمه <em>أن</em> بطوری که علمای نحو گفته‌اند مرسوم و قیاسی است، هم چنان که در آیه: <span class="aya" rel="4_176" data-words="46-50">یبین الله لکم أن تضلوا</span><span class="footnote" rel="1" title="خداوند برایتان شرح می‌دهد تا گمراه نشوید">*</span> حذف شده است.</span> باید گفت که اصلش <em>لئلا تضلوا</em> یا  <em>حذر ان تضلوا</em> بوده است. </p> <p>در آیه شریفه بین خوردن با اسراف و خوردن بعد از کبیر شدن یتیم مقابله افتاده و این مقابله می‌فهماند که بین آن دو فرق هست، اولی (اکل و خوردن با اسراف) تعدی به اموال ایتام است بدون اینکه حاجتی به خوردن آن باشد و بدون اینکه ولی یتیم خود را مستحق آن مال بداند، بلکه فقط از باب اجحاف و بی مبالاتی مال یتیم را می‌خورد، ولی دومی (برداشتن از مال یتیم قبل از بزرگ شدنش) به این معنا است که ولی یتیم خود را مستحق این خوردن بداند، و برای تصدی امور یتیم صاحب اجرت و حق العمل می‌داند و می‌خواهد اجرت زحمات خود را بردارد، چیزی که هست اسلام به او می‌گوید: حال که یتیم به حد رشد رسیده، بگذار خود او در اداره اموالش زحمت بکشد، و حال که او به حد رشد رسیده احتیاجی به تو ندارد، و ممکن   <code class="page" rel="4,277"/> است خود او تو را از تصرف در اموالش جلوگیری کند، پس قبل از آنکه او جلوی تو را بگیرد، خودت مال او را به او بده. </p> <p><span class="phrase">پس هر دو قسم تصرف ممنوع است، مگر آنکه ولی یتیم فقیر باشد و چاره‌ای نداشته باشد جز اینکه برای سد جوعش کار و کسبی بکند و یا برای یتیم کار کند و از اجرت کارش حوائج ضروریش را برآورد و این در حقیقت به مزد گرفتن در تجارت و یا اگر کار یتیم ساختمان کردن است به مزد گرفتن در بنائی و امثال آن بر می‌گردد، و همان است که خدای عز و جل در کتابش خاطر نشان نموده و فرمود: <span class="aya" rel="4_6" data-words="23-26">و من کان غنیا...</span> یعنی هر ولی و سرپرستی که خودش توانگر و بی‌نیاز است و در زندگیش حاجتی به گرفتن مال یتیم ندارد <em rel="fa_4_6_27-27" data-sentence="520:204">فلیستعفف</em>  یعنی طریق عفت را پیش گیرد و ملازم آن شود و از مال یتیم چیزی را نگیرد، <span class="aya" rel="4_6" data-words="28-33">و من کان فقیرا فلیأکل بالمعروف</span> و اگر فقیر است به طور شایسته از مال یتیم بخورد.</span> </p> <p>بعضی از مفسرین گفته‌اند معنای آیه این است که: از مال <em>خودش</em> بطور شایسته بخورد نه از مال <em>یتیم</em> ، ولی این معنا با تفصیل بین فقیر و غنی نمی‌سازد، اگر غنی هم از مال خودش بخورد و فقیر هم همین طور، دیگر گفتن: کسی که غنی است چنین کند و کسی که فقیر است چنان کند مورد ندارد. </p> <p>و اما اینکه فرمود: <span class="aya" rel="4_6" data-words="34-39">فإذا دفعتم إلیهم أموالهم فأشهدوا علیهم</span>، متضمن یکی از مواد قانونی اسلام است و آن این است که هنگام تحویل دادن مال یتیم به یتیم، باید ولی او این عمل را در حضور شاهد انجام دهد، تا هم کار خود را محکم کرده و هم از بروز اختلاف و غائله نزاع جلوگیری نموده باشد، زیرا ممکن است فردا یتیم ادعا کند که ولی من مال مرا به من نمی‌دهد با اینکه به حد نکاح و رشد رسیده‌ام، خدای تعالی در ذیل کلامش جمله: <span class="aya" rel="4_6" data-words="40-43">و کفی بالله حسیبا</span> را آورد، تا حکم را به منشا اصلی و اولیش ربط دهد یعنی بفهماند که هر حکمی از احکام الهی، یک منشای از اسما و صفات او دارد، اگر در مورد ایتام این احکام را تشریع کرده، برای این است که او حسیب است و احکام بندگانش را بدون حساب دقیق، صادر نمی‌کند، هر چه تشریع می‌کند محکم و حساب شده است و نیز به این منظور است که تربیت دینی و اسلامی را تکمیل کند، چون اسلام تربیت مردم را از اساس توحید شروع می‌کند، و شاهد گرفتن در معاملات و دادوستدها هر چند که غالبا خلاف و نزاع را بر طرف می‌کند و لیکن سبب قوی محکم این رفع اختلاف امری معنوی است، و آن عبارت است از تقوا و ترس از خدایی که در حسابکشی کافی است و بنا بر این اگر ولی طفل یتیم و گواهان و خود طفل این معنا را نصب العین خود داشته باشند، آن وقت رفع اختلاف صد در صد و حتمی و نزاعی بوجود<code class="page" rel="4,278"/> نخواهد آمد (زیرا ممکن است یتیم با شاهدان ولیش توطئه کنند و مساله تحویل اموال را به کلی حاشا نمایند <em>مترجم</em>). </p> <p>حال که این نکات را توجه کردی، اینک بار دیگر به دقت در دو آیه شریفه نظر کن، ببین با چه بیانی بدیع و بی نظیر همه مسائل ولایت را بیان کرده است، و ما مطالب آن را در سه قسمت خلاصه می‌کنیم: اول اینکه: مهمات و رءوس مسائل مربوط به سرپرستی اموال ایتام و هر محجور علیه دیگر را بیان کرده و فرموده است که چگونه باید آن اموال را تحویل گرفت و حفظ کرد و در رشته‌ای از کسب و تجارت به کارش برد، تا منفعت و سود بدهد، و چگونه در آن تصرف نموده و چگونه به طفل تحویل داد، و نیز در چه زمانی تحویل گرفت، و در چه زمانی تحویل داد، و علاوه بر این با بیان مصلحت عمومی این مساله، مبنای آن را تحکیم نموده و آن مصلحت عمومی این است که مال-در همه دنیا-برای بحرکت در آوردن چرخ زندگی بشر است،  (نه برای انباشتن و یا بر دیگران برتری کردن و امثال آن <em>مترجم</em>)، که بیانش گذشت. </p> <p>دوم: یک اصل اخلاقی را در ضمن بیاناتش گنجاند که اگر بشر آن را رعایت کند بر طبق شرایعی که ذکر شده تربیت می‌شود و آن جمله زیر است که می‌فرماید: <span class="aya" rel="4_5" data-words="16-20">و قولوا لهم قولا معروفا</span>، حال که شما سرپرست و ما فوق طفل یتیم و یا دیوانه شده‌اید، بر او تفوق و درشتی نکنید، بلکه رفتارتان با او سرشار از مهر و محبت و ادب و رفتاری پسندیده باشد. </p> <p>سوم اینکه: توحید را زیر بنای همه آن احکام قرار داده، توحیدی که به تنهایی در تمامی احکام عملی و اخلاقی قرآن حاکم است، و به فرض اینکه احکام عملی و دستورات اخلاقی از حیث تاثیر ضعیف شود، تاثیر آن هم چنان و در همه موارد باقی است، و این معنا را در جمله: <span class="aya" rel="4_6" data-words="40-43">و کفی بالله حسیبا</span> بیان فرموده. </p> <h3>بحث روایتی‌ <span class="title" rel="4_2 4_3 4_4 4_5 4_6"> (در ذیل آیات گذشته) </span> </h3> <p> تفسیر الدر المنثور در تفسیر آیه: <span class="aya" rel="4_2" data-words="1-4">و آتوا الیتامی أموالهم...</span> می‌گوید: ابن ابی حاتم از سعید بن جبیر روایت کرده که گفت: در غطفان مردی مال بسیار زیادی که متعلق به برادر زاده یتیمش بود در تصرف داشت آن گاه که برادر زاده‌اش به حد بلوغ رسید مال خود را از عمویش مطالبه کرد و عمو از تحویل آن خود داری نمود، و آن یتیم بناچار شکایت خود را نزد رسول خدا  (ص) برد، و در این مورد بود که آیه: <span class="aya" rel="4_2" data-words="1-4">و آتوا الیتامی أموالهم...</span> نازل شد،  (تا<code class="page" rel="4,279"/> آخر حدیث)<span class="footnote" rel="1" title="الدر المنثور ج ۲ ص ۱۱۷">*</span>. </p> <p>و در تفسیر عیاشی از امام صادق ع روایت کرده که فرمود: حلال نیست که نطفه یک مرد در رحم بیش از چهار زن آزاد جاری شود<span class="footnote" rel="2" title="تفسیر عیاشی ج ۱ ص ۲۱۸ ح ۱۴">*</span>. </p> <p>و در کافی نیز از همان جناب روایت آورده که فرمود: اگر مردی چهار زن داشته باشد و یکی از آنان را طلاق دهد، قبل از تمام شدن عده او، نمی‌تواند زن پنجمی را بگیرد<span class="footnote" rel="3" title="کافی ج ۵ ص ۴۲۹ ح ۱">*</span>. </p> <p>مؤلف قدس سره: روایات در این باب بسیار زیاد است. </p> <p>و در کتاب علل به سند خود از محمد بن سنان روایت کرده که گفت: حضرت رضا ع در پاسخ به مسائلی که وی پرسیده بود نوشت: علت اینکه مرد می‌تواند چهار زن بگیرد ولی زن نمی‌تواند بیش از یک شوهر داشته باشد، این است که: مرد اگر چهار زن هم داشته باشد فرزندی که هر یک از آنها بیاورد فرزند او است، ولی زن اگر دو همسر و یا بیشتر داشته باشد فرزندی که به دنیا می‌آورد معلوم نمی‌شود از کدام شوهر است، زیرا همه شوهران در همخوابگی با او شرکت داشته‌اند، و در نتیجه بدیهی است که در چنین وضعی هم روابط نسبی بهم می‌خورد و هم در مساله ارث اشکال پدید می‌آید، و سرانجام معارف را نیز تباه می‌سازد. </p> <p>محمد بن سنان می‌گوید: و یکی از علل این حکم که یک مرد می‌تواند چهار زن آزاده بگیرد، این است که آمار زن بیش از مردان است که اگر در آیه شریفه: <span class="aya" rel="4_3" data-words="8-18">فانکحوا ما طاب لکم من النساء مثنی و ثلاث و رباع</span> نظر شود، -هر چند خدا داناتر است-ولی چنین به نظر می‌رسد که گویا خدای تعالی خواسته است همین واقعیت را نشان دهد، و دست افراد غنی و فقیر را به قدر وسعشان باز بگذارد، تا هر کس به قدر توانایی خود با زنان ازدواج کند (تا آخر حدیث)<span class="footnote" rel="4" title="علل الشرائع ص ۵۰۴ ج ۱ ب ۲۷۱">*</span>. و در کافی از امام صادق ع روایت کرده که در ضمن حدیثی فرمود: و غیرت را به مردان داد و به همین جهت بر زنان تحریم کرد که با غیر همسرش رابطه داشته باشد، ولی برای مردان چهار زن را حلال کرد، برای اینکه خدای عز و جل، کریم‌تر و بزرگوارتر از آن است که زنان را از یک سو گرفتار غیرت کند و از سوی دیگر به شوهران اجازه دهد که به غیر ایشان سه زن دیگر بگیرند<span class="footnote" rel="5" title="فروع کافی ج ۵ ص ۵۰۴ ح ۱">*</span>. </p> <h3> <span class="title" rel="4_6 4_5 4_4 4_2 4_3">غیرت یکی از فضائل اخلاقی است</span> </h3> <p> مؤلف قدس سره: از روایت مذکور روشن می‌شود که غیرت یکی از اخلاق حمیده و ملکات فاضله است و آن عبارت است از دگرگونی حالت انسان از حالت عادی و اعتدال، بطوری که انسان را برای دفاع و انتقام از کسی که به یکی از مقدساتش اعم از دین، ناموس و یا جاه و امثال آن تجاوز کرده، از جای خود می‌کند، و این صفت غریزی، صفتی است که هیچ انسانی به طور کلی از آن بی‌بهره نیست، هر انسانی را که فرض کنیم-هر قدر هم که از غیرت بی بهره باشد-باز در بعضی از موارد غیرت را از خود بروز می‌دهد، پس غیرت یکی از فطریات آدمی است، و اسلام هم دینی است که بر اساس فطرت تشریع شده و در آن امور فطری را گرفته و تعدیل می‌کند، آن مقدارش را که در حیات بشر لازم و ضروری است معتبر و واجب می‌سازد، و آنچه نقص و خلل که در آن هست و بشر در زندگیش نیازی بدان ندارد حذف نموده، و از اعتبار می‌اندازد، و هم چنان که می‌بینیم همین روش را در فطریاتی چون علاقه به جمع مال و به دست آوردن خوراک و شراب و لباس و همسران و غیره معمول داشته است. </p> <p>اگر ما می‌بینیم که خدای عز و جل برای مردان، با داشتن یک زن، سه زن دیگر را حلال کرده، -با در نظر گرفتن اینکه اسلام رعایت حکم فطرت را نموده است-لازمه‌اش این می‌شود که نفرت و انزجاری که از زنان نسبت به هو و مشاهده می‌کنیم حسد باشد، نه غیرت، و به زودی در بحث آینده که راجع به تعدد زوجات است توضیح بیشتری می‌دهیم، و اثبات می‌کنیم این حالت در زنان امری است عرضی، و حالتی است غیر فطری، که به آنان دست می‌دهد (و زنان موظفند با آن مبارزه کنند، آن چنان که با هر هوایی نفسانی دیگر باید مبارزه کنند  <em>مترجم</em>). </p> <p>و در کافی به سند خود از زراره از امام صادق ع روایت کرده که فرمود: مرد نمی‌تواند آنچه را که به همسرش بخشیده از آن برگردد، زن نیز نمی‌تواند آنچه را که به شوهرش بخشیده، پس بگیرد، چه تحویلش داده باشد و یا نداده باشد. </p> <p> (در نسخه عربی کلمه جیزت او لم تجز... <em>با</em> جیم آمده ولی در وسائل با حرف  <em>حا</em> آمده که به معنای حیازت است <em>مترجم</em>). </p> <p>مگر این خدای تعالی نیست که در باره مردان می‌فرماید: <span class="aya" rel="2_229" data-words="13-16">تأخذوا مما آتیتموهن شیئا</span>؟ و در باره زنان می‌فرماید: <span class="aya" rel="4_4" data-words="6-15">فإن طبن لکم عن شیء منه نفسا فکلوه هنیئا مریئا</span>؟ -و اگر زنان چیزی از آن مهریه را با طیب نفس به شما بخشیدند می‌توانید آن را با گوارایی بخورید ، و این دو آیه هم بر مهریه شامل می‌شود و هم بر بخشش<span class="footnote" rel="1" title="فروع کافی ج ۷ ص ۳۰-ح ۳">*</span>. </p> <p>   <code class="page" rel="4,281"/> و در تفسیر عیاشی از عبد اللَّه بن قداح از امام صادق ع از پدرش صلوات اللَّه علیه روایت کرده که فرمود: مردی به حضور امیر المؤمنین ع آمد و عرضه داشت: یا امیر المؤمنین من دردی در ناحیه شکم دارم، حضرت فرمود: آیا همسر داری؟ عرضه داشت: آری، فرمود: از او بخواه تا چیزی از مال شخصیش به تو ببخشد، البته با طیب خاطر ببخشد، و با آن عسلی بخر و آن عسل را در آب باران حل کن و بنوش، تا بهبود یابی، چون من از خدای عز و جل شنیده‌ام که در باره آب آسمان می‌فرماید: <span class="aya" rel="50_9" data-words="1-6">و نزلنا من السماء ماء مبارکا</span><span class="footnote" rel="1" title="ما از آسمان آبی پر برکت نازل کردیم ق:۹&quot;">*</span> و در باره عسل می‌فرماید: <span class="aya" rel="16_69" data-words="10-18">یخرج من بطونها شراب مختلف ألوانه فیه شفاء للناس</span><span class="footnote" rel="2" title="از درون زنبوران عسل شرابی خارج می‌شود دارای رنگ‌های مختلف، و در آن شفائی است برای مردم نحل:۶۹&quot;">*</span> و در باره مال زنان می‌فرماید: <span class="aya" rel="4_4" data-words="6-15">فإن طبن لکم عن شیء منه نفسا فکلوه هنیئا مریئا</span><span class="footnote" rel="3" title="اگر با طیب نفس و رضایت درونی چیزی به شما بخشیدند بخورید، که گوارایتان باد نساء:۴&quot;">*</span> و آن مرد این دستور العمل را به کار بست و شفا یافت<span class="footnote" rel="4" title="تفسیر عیاشی ج ۱ ص ۲۱۸ ح ۱۵">*</span>. </p> <p>مؤلف قدس سره: صاحب الدر المنثور هم این روایت را از عبد بن حمید و ابن منذر و ابن ابی حاتم، از امیر المؤمنین ع نقل کرده<span class="footnote" rel="5" title="الدر المنثور ج ۲ ص ۱۲۰">*</span>، و این استفاده‌ای که آن جناب از آیات قرآنی کرده، استفاده‌ای است لطیف، که البته اساسش توسعه دادن در معنای کلام است، و از این قبیل توسعه‌ها در اخباری که از ائمه اهل بیت ع رسیده، زیاد دیده می‌شود که ان شاء اللَّه بعضی از آنها را در مواردی که مناسب باشد ایراد می‌کنیم. </p> <p>و در کافی<span class="footnote" rel="6" title="اصول کافی ج ۱ ص ۶۰ ح ۵">*</span> از امام باقر ع نقل شده است که فرمود: هر گاه برای شما حدیثی کردم و سخنی گفتم، دلیل و شاهد قرآنی آن را از من بپرسید، آن گاه در بعضی از کلماتش فرمود: رسول خدا (ص) مردم را نهی کرد از قیل و قال و از فساد مال، و کثرت سؤال، شخصی پرسید: یا بن رسول اللَّه همین سخن در کجای قرآن است؟ فرمود: خدای عز و جل در باره قیل و قال فرموده: <span class="aya" rel="4_114" data-words="1-16">لا خیر فی کثیر من نجواهم إلا من أمر بصدقة أو معروف أو إصلاح بین الناس</span><span class="footnote" rel="7" title="هیچ خیری نیست در بسیاری از سخنان بیخ گوشی شما، مگر آنکه یکدیگر رای امر به دادن صدقه و انجام عمل صالح کنید و یا بخواهید بین مردم اصلاح کنید  (نساء:۱۱۴)">*</span> و در باره فساد مال فرموده: <span class="aya" rel="4_5" data-words="1-10">و لا تؤتوا السفهاء أموالکم التی جعل الله لکم قیاما</span>               <code class="page" rel="4,282"/><span class="footnote" rel="1" title="ترجمه‌اش در این نزدیکی گذشت">*</span> و در باره کثرت سؤال فرموده: <span class="aya" rel="5_101" data-words="5-12">لا تسئلوا عن أشیاء إن تبد لکم تسؤکم</span><span class="footnote" rel="2" title="از چیزهایی که اگر برایتان کشف شود به ضررتان تمام می‌شود سؤال مکنید  (مائده:۱۰۱)">*</span>. </p> <p>و در تفسیر عیاشی از یونس بن یعقوب روایت آورده که گفت: من از امام صادق ع در مورد آیه: <span class="aya" rel="4_5" data-words="1-5">و لا تؤتوا السفهاء أموالکم</span> پرسیدم، که منظور از سفها چه کسانی هستند؟ فرمود: کسی که به او وثوق و اعتماد ندارید<span class="footnote" rel="3" title="تفسیر عیاشی ج ۱ ص ۲۲۰ ح ۲۰">*</span>. </p> <p>و در همان کتاب از ابراهیم بن عبد الحمید روایت کرده که گفت: من از امام صادق ع از معنای آیه: <span class="aya" rel="4_5" data-words="1-5">و لا تؤتوا السفهاء أموالکم</span> سؤال نمودم فرمود: هر کسی که شراب بنوشد او نیز سفیه است<span class="footnote" rel="4" title="تفسیر عیاشی ج ۱ ص ۲۲۰ ح ۲۰">*</span>. </p> <p>و در همان کتاب از علی بن ابی حمزه از امام صادق ع روایت آورده که گفت: از آن جناب از آیه: <span class="aya" rel="4_5" data-words="1-5">و لا تؤتوا السفهاء أموالکم</span> پرسیدم، فرمود: منظور از سفیهان ایتامند، اموال آنان را در اختیارشان نگذارید تا وقتی که رشد را از آنان ببینید، عرضه داشتم: پس چرا اموال ایتام را اموال خود ما خوانده و فرموده اموالتان را به سفیهان ندهید فرمود: خطاب به کسانی است که وارث ایتام باشند<span class="footnote" rel="5" title="تفسیر عیاشی ج ۱ ص ۲۲۰ ح ۲۳">*</span>. </p> <p>و در تفسیر قمی از امام باقر ع روایت کرده که در ذیل آیه مورد بحث فرموده: وقتی مردی تشخیص دهد که همسرش و یا فرزندش سفیه و فساد انگیز است، نباید هیچیک از آنها را بر مال خودش مسلط کند، چون خدای تعالی مال را وسیله قوام زندگی او قرار داده، سپس فرمود: منظور از <em>قوام زندگی</em> ، معاش است (تا آخر حدیث)<span class="footnote" rel="6" title="تفسیر قمی ج ۱ ص ۱۳۱">*</span>. </p> <p>مؤلف قدس سره: روایات در این باب بسیار زیاد است و این روایات مؤید مطلب گذشته ما است که گفتیم سفاهت معنایی وسیع دارد و دارای مراتبی است مانند سفاهتی که باعث حجر و ممنوعیت از تصرف می‌شود، و نیز سفاهت کودک قبل از رسیدن به حد رشد، و مرتبه دیگرش سفاهت زنی است که هوسران است، مرحله دیگرش سفاهت شارب الخمر، و مرتبه دیگرش مطلق کسانی است که مورد اعتماد نباشند، و بحسب اختلاف این مراحل و             <code class="page" rel="4,283"/> مصادیق معنای دادن مال به آنها <em>و نیز معنای</em> اضافه مال به ضمیر خطاب <em>در</em> اموالکم  فرق می‌کند، که تطبیق و اعتبار آن با خود خواننده محترم است. </p> <p>و اینکه در روایت ابی حمزه فرمود: خطاب به کسانی است که وارث یتیم باشند  اشاره است به همان حقیقتی که قبلا ما به آن اشاره کردیم، که اولا تمام اموال موجود در عالم هستی از آن جامعه بشری است و در مرحله دوم ملک اشخاص می‌شود و به مصالح خصوصی تعلق می‌گیرد، و اصولا اشتراک جامعه در مال، باعث شده است که از این به آن منتقل گردد. </p> <p>و در کتاب فقیه از امام صادق ع روایت کرده که فرمود: وقتی یتم یتیم تمام می‌شود، و از یتیمی در می‌آید که به حد احتلام برسد تعبیر به <em>اشده</em> نیز به همین معنا است، و اگر محتلم بشود ولی رشدی از او دیده نشود، و هم چنان سفیه و ضعیف باشد، ولی او باید مال او را نگهداری کند<span class="footnote" rel="1" title="الفقیه ج ۴ ص ۱۶۳ ح ۱">*</span>. </p> <p>و در همان کتاب از آن جناب روایت آورده که در ذیل آیه شریفه: <span class="aya" rel="4_6" data-words="1-3">و ابتلوا الیتامی...</span> فرمود: <em>ایناس رشد</em> به معنای این است که بتواند مال خود را حفظ کند<span class="footnote" rel="2" title="الفقیه ج ۴ ص ۱۶۴ ح ۷">*</span>. </p> <p>مؤلف: وجه اینکه آیه شریفه چگونه بر این معنا دلالت می‌کند قبلا گذشت. </p> <p>و در کتاب تهذیب از آن جناب روایت آورده که در ذیل آیه: <span class="aya" rel="4_6" data-words="28-33">و من کان فقیرا فلیأکل بالمعروف</span> فرمود: این کسی است که به خاطر فقر نمی‌تواند هر چیزی بخرد، و ناگزیر است جلوی خواسته‌های خود را بگیرد، پس او می‌تواند بطور شایسته و خداپسندانه از مال یتیم بخورد، و این وقتی است که ارتزاقش از مال یتیم و سرپرستیش نسبت به اموال او، به صلاح و به نفع یتیم باشد، بنا بر این اگر مال یتیم اندک است نباید از آن چیزی بخورد<span class="footnote" rel="3" title="التهذیب ج ۶ ص ۳۴۱ ح ۷۳">*</span>. </p> <p>و در الدر المنثور است که احمد و ابو داود و نسایی و ابن ماجه و ابن ابی حاتم‌ و نحاس  (در کتاب ناسخ خود) از ابن عمر روایت کرده‌اند که گفت: مردی از رسول خدا (ص) پرسید: من از خودم مالی ندارم، و سرپرستی یتیمی را به عهده، دارم، آیا می‌توانم از مال آن یتیم ارتزاق کنم؟ فرمود: از مال یتیمت بخور ولی اسراف و ریخت و پاش مکن، و با مال یتیم ثروت نیندوز، و مال او را سپر بلا و وسیله حفظ مال خودت مکن<span class="footnote" rel="4" title="الدر المنثور ج ۲ ص ۱۲۲">*</span>. </p> <p>مؤلف قدس سره: در این معانی روایات بسیار زیادی رسیده، هم از طرق ائمه اهل بیت         <code class="page" rel="4,284"/> ع و هم از دیگران، و البته در این باره مباحث فقهی و اخباری ناظر به آن مباحث هست، که اگر کسی بخواهد از آن اطلاع یابد، باید به جوامع حدیث و کتب فقهی مراجعه کند. </p> <p>و در تفسیر عیاشی از رفاعة از آن جناب روایت شده که در ذیل آیه: <span class="aya" rel="4_6" data-words="32-33">فلیأکل بالمعروف</span> فرموده: پدرم بارها می‌فرمود این آیه نسخ شده است<span class="footnote" rel="1" title="تفسیر عیاشی ج ۹ ص ۲۲۲ ح ۳۳">*</span>. </p> <p>و در تفسیر الدر المنثور است که ابو داود و نحاس هر دو در کتاب ناسخ خود، و ابن منذر از طریق عطا از ابن عباس روایت کرده که گفت: آیه: <span class="aya" rel="4_6" data-words="28-33">و من کان فقیرا فلیأکل بالمعروف</span> بوسیله آیه‌ <span class="aya" rel="4_10" data-words="1-6">إن الذین یأکلون أموال الیتامی ظلما...</span> نسخ شده است<span class="footnote" rel="2" title="الدر المنثور ج ۲ ص ۱۲۲">*</span>. </p> <p>مؤلف قدس سره: باید گفت که منسوخ شدن آیه با معیارها و موازین نسخ سازگار نیست زیرا در میان آیات قرآن کریم، آیه‌ای نیست که نسبتش با این آیه نسبت ناسخ با منسوخ باشد و مضمون آیه شریفه: <span class="aya" rel="4_10" data-words="1-6">إن الذین یأکلون أموال الیتامی ظلما...</span> با مضمون آیه مورد بحث <span class="aya" rel="4_6" data-words="32-33">فلیأکل بالمعروف</span> منافات ندارد تا بگوئیم ناسخ آن است، زیرا خوردن مال یتیم در آیه مورد بحث، مقید به معروف و خوردنی که خداپسندانه باشد شده است، مثلا عنوان اجرت در برابر حفظ مال  او را داشته باشد، و در آیه‌ای که می‌گویند ناسخ است، خوردن مال یتیم مقید به قید <em>ظلم</em>  شده است، و اینکه هیچ مجوزی برای خوردنش نداشته باشد، و معلوم است که بین آن <em>جواز اکل</em> و این <em>منع اکل</em> منافاتی نیست، پس حق مطلب این است که آیه مورد بحث نسخ نشده، و دو روایت بالا علاوه بر اینکه ضعیف است، به خاطر مخالفتی که با کتاب دارد طرح می‌شود. </p> <p>و در تفسیر عیاشی از عبد اللَّه بن مغیره از جعفر بن محمد ع روایت آورده که در ذیل آیه: <span class="aya" rel="4_6" data-words="8-14">فإن آنستم منهم رشدا فادفعوا إلیهم أموالهم</span> فرموده‌اند اگر دیدید آل محمد را دوست می‌دارند ایشان را به درجه‌ای بالا برده و بلند مرتبه‌اش گردانید. </p> <p>مؤلف قدس سره: این معنا از باب تطبیق مفاهیم باطن قرآن بر مصادیق است، نه معنای تحت اللفظی آیه، در حقیقت در این روایت عموم مردم را ایتام آل محمد، و آل محمد را پدران ایشان خوانده که می‌فرماید: اگر مردم آل محمد را دوست بدارند اینگونه مردم را بیشتر احترام کنید، چون رشد یافته‌اند و باید که معارف را که ارث پدران ایشان است به ایشان بدهید،     <code class="page" rel="4,285"/> و گرنه سفیهند، و میراث پدرانشان را تعلیمشان نکنید. </p> <h3>بحثی علمی در چند فصل</h3> <h3>1-نکاح و ازدواج یکی از هدفهای طبیعت است: </h3> <p> اصل پیوستگی بین زن و مرد امری سفارشی و تحمیلی نیست، بلکه از اموری است که طبیعت بشری بلکه طبیعت حیوانی، با رساترین وجه آن را توجیه و بیان می‌کند و از آنجا که اسلام دین فطرت است طبعا این امر را تجویز کرده است،  (و بلکه مقدار طبیعیش را مورد تاکید هم قرار داده). </p> <p>و عمل تولید نسل و همچنین جوجه‌گذاری که از اهداف و مقاصد طبیعت است خود تنها عامل و سبب اصلی است که این پیوستگی را در قالب ازدواج ریخته و آن را از اختلاطهای بی‌بندوبار و از صرف نزدیکی کردن در آورده تا شکل ازدواج توأم با تعهد به آن بدهد. و به همین جهت می‌بینیم حیواناتی که تربیت فرزندشان به عهده والدین است، زن و مرد و به عبارت دیگر نر و ماده خود را نسبت به یکدیگر متعهد می‌دانند، همانند پرندگان که ماده آنها مسئول حضانت و پرورش تخم و تغذیه و تربیت جوجه است و نر آنها مسئول رساندن آب و دانه به آشیانه. </p> <p>و نیز مانند حیواناتی که در مساله تولید مثل و تربیت فرزند احتیاج به لانه دارند، ماده آنها در ساختن لانه و حفظ آن نیاز به همکاری نر دارد که اینگونه حیوانات برای امر تولید مثل روش ازدواج را انتخاب می‌کنند و این خود نوعی تعهد و ملازمت و اختصاص بین دو جفت نر و ماده را ایجاب می‌کند و آن دو را به یکدیگر می‌رساند و نیز به یکدیگر متعهد می‌سازد و در حفظ تخم ماده و تدبیر آن و بیرون کردن جوجه از تخم و همچنین تغذیه و تربیت جوجه‌ها شریک می‌کند، و این اشتراک مساعی هم چنان ادامه دارد تا مدت تربیت اولاد به پایان رسیده و فرزند روی پای خود بایستد و از پدر و مادر جدا شود، و دوباره نر و ماده ازدواج نموده، ماده مجددا تخم بگذارد و... </p> <p>پس عامل نکاح و ازدواج همانا تولید مثل و تربیت اولاد است، و مساله اطفای شهوت و یا اشتراک در اعمال زندگی چون کسب و زراعت و جمع کردن مال و تدبیر غذا و شراب و وسایل خانه و اداره آن اموری است که از چهار چوب غرض طبیعت و خلقت خارج است و تنها جنبه مقدمیت داشته و یا فواید دیگری غیر از غرض اصلی بر آنها مترتب می‌شود. </p> <h3> <span class="title" rel="4_2 4_3 4_4 4_5 4_6">آزادی‌های جنسی بر خلاف سنت طبیعت است</span> </h3> <p> از این جا روشن می‌گردد که آزادی و بی بند و باری در اجتماع زن و مرد به اینکه هر<code class="page" rel="4,286"/> مردی به هر زنی که خواست در آویزد و هر زنی به هر مردی که خواست کام دهد و این دو جنس در هر زمان و هر جا که خواستند با هم جمع شوند، و عینا مانند حیوانات زبان بسته، بدون هیچ مانع و قید و بندی نرش به ماده‌اش بپرد، همانطور که تمدن غرب وضع آنان را به تدریج به همین جا کشانیده، زنا و حتی زنای با زن شوهردار متداول شده است. </p> <p>و همچنین جلوگیری از طلاق و تثبیت ازدواج برای ابد بین دو نفری که توافق اخلاقی ندارند و نیز ممنوع کردن زن از اینکه همسر مثلا دیوانه‌اش را ترک گفته، با مردی سالم ازدواج کند، و محکوم ساختن او که تا آخر عمر با شوهر دیوانه‌اش بگذارند. </p> <p>و نیز لغو و بیهوده دانستن توالد و خودداری از تولید نسل و شانه خالی کردن از مسئولیت تربیت اولاد، و نیز مساله اشتراک در زندگی خانه را مانند ملل پیشرفته و متمدن امروز زیربنای ازدواج قرار دادن، و نیز فرستادن شیرخواران به شیر خوارگاههای عمومی برای شیر خوردن و تربیت یافتن، همه و همه بر خلاف سنت طبیعت است و خلقت بشر به نحوی سرشته شده که با سنت‌های جدید منافات دارد. </p> <p>بله حیوانات زبان بسته که در تولد و تربیت، به بیش از آبستن شدن مادر و شیر دادن و تربیت کردن او یعنی با او راه برود، و دانه بر چیدن و یا پوزه به علف زدن را به او بیاموزد، احتیاجی ندارند طبیعی است که احتیاجی به ازدواج و مصاحبت‌ و اختصاص نیز ندارد، ماده‌اش هر حیوانی که می‌خواهد باشد، و نر نیز هر حیوانی که می‌خواهد باشد، چنین جاندارانی در جفت گیری آزادی دارند، البته این آزادی هم تا حدی است که به غرض طبیعت یعنی حفظ نسل ضرر نرساند. </p> <p>مبادا خواننده عزیز خیال کند که خروج از سنت خلقت و مقتضای طبیعت اشکالی ندارد، چون نواقص آن با فکر و دیدن برطرف می‌شود، و در عوض لذائذ زندگی و بهره‌گیری از آن بیشتر می‌گردد، و برای رفع این توهم می‌گوئیم این توهم از بزرگترین اشتباهات است، زیرا این بنیه‌های طبیعی که یکی از آنها بنیه انسانیت و ساختمان وجودی او است مرکباتی است تالیف شده از اجزایی زیاد که باید هر جزئی در جای خاص خود و طبق شرایط مخصوصی قرار گیرد، طوری قرار گیرد که با غرض و هدفی که در خلقت و طبیعت مرکب در نظر گرفته شده، سازگار باشد، و دخالت هر یک از اجزا در بدست آمدن آن غرض و به کمال رساندن نوع، نظیر دخالتی است که هر جزء از معجون و داروهای مرکب دارد و شرایط و موفقیت هر جزء، نظیر شرایط و موفقیت اجزای دارو است که باید وصفی خاص و مقداری معین و و وزن و شرایطی خاص داشته باشد، که اگر یکی از آنچه گفته شد نباشد و یا کمترین انحرافی داشته باشد اثر و<code class="page" rel="4,287"/> خاصیت دارو هم از بین می‌رود (و چه بسا در بعضی از موارد مضر هم بشود). </p> <p>از باب مثال انسان موجودی است طبیعی و دارای اجزایی است که بگونه‌ای مخصوص ترکیب‌یافته است و این ترکیبات طوری است که نتیجه‌اش مستلزم پدید آمدن اوصافی در داخل و صفاتی در روح و افعال و اعمالی در جسمش می‌گردد، و بنا بر این فرض اگر بعضی از افعال و اعمال او از آن وصف و روشی که طبیعت برایش معین کرده منحرف شود، و خلاصه انسان روش عملی ضد طبیعت را برای خود اتخاذ کند، قطعا در اوصاف او اثر می‌گذارد، و او را از راه طبیعت و مسیر خلقت به جایی دیگر می‌برد، و نتیجه این انحراف بطلان ارتباطی است که او با کمال طبیعی خود و با هدفی که دارد، به حسب خلقت در جستجوی آن است. </p> <p>و ما اگر در بلاها و مصیبتهای عمومی که امروز جهان انسانیت را فرا گرفته و اعمال و تلاشهای او را که به منظور رسیدن به آسایش و سعادت زندگی انجام می‌شود بی نتیجه کرده و انسانیت را به سقوط و انهدام تهدید می‌کند بررسی دقیق کنیم، خواهیم دید که مهمترین عامل در آن مصیبتها، فقدان و از بین رفتن فضیلت تقوا و جایگزینی به بی شرمی و قساوت و درندگی و حرص است، و بزرگترین عامل آن بطلان و زوال، و این جایگزینی، همانا آزادی بی حد، و افسار گسیختگی، و نادیده گرفتن نوامیس طبیعت در امر زوجیت و تربیت اولاد است، آری سنت اجتماع در خانه و تربیت فرزند (از روزی که فرزند به حد تمیز می‌رسد تا به آخر عمر) در عصر حاضر قریحه رأفت و رحمت و فضیلت عفت و حیا و تواضع را می‌کشد. </p> <p>و اما اینکه توهم کرده بودند که ممکن است آثار شوم نامبرده از تمدن عصر حاضر را با فکر و رؤیت از بین برد، در پاسخ باید گفت: هیهات که فکر بتواند آن آثار را از بین ببرد، زیرا فکر هم مانند سایر لوازم زندگی وسیله‌ای است که تکوین آن را ایجاد کرده و طبیعت آن را وسیله‌ای قرار داده، برای اینکه آنچه از مسیر طبیعت خارج می‌شود به جایش برگرداند، نه اینکه آنچه طبیعت و خلقت انجام می‌دهد باطلش سازد و با شمشیر طبیعت خود طبیعت را از پای در آورد، شمشیری که طبیعت در اختیار انسان گذاشت تا شرور را از آن دفع کند و معلوم است که اگر <em>فکر</em> که یکی از وسایل طبیعت است در تایید شؤون فاسد طبیعت بکار برود، خود این وسیله هم همانند دیگر وسایل فاسد و منحرف خواهد شد و لذا می‌بینید که انسان امروز هر چه با نیروی فکر آنچه از مفاسد را که فسادش اجتماع بشر را تهدید کرده، اصلاح می‌کند. همین اصلاح خود نتیجه‌ای تلخ‌تر و بلائی دردناک‌تر را به دنبال می‌آورد، بلائی که هم دردناک‌تر و هم عمومی‌تر است. </p> <h3> <span class="title" rel="4_2 4_3 4_4 4_5 4_6">بدون فضائل نفسانی زندگی اجتماعی بشر از هم می‌پاشد</span> </h3> <p> بله، چه بسا گوینده‌ای از طرفداران این فکر بگوید که: صفات روحی که نامش را<code class="page" rel="4,288"/> <em>فضائل نفسانی</em> می‌نامند، چیزی جز بقایای دوران اساطیر و افسانه‌ها و توحش نیست و اصلا با زندگی انسان مترقی امروز هیچ گونه سازشی ندارد، از باب نمونه: <em>عفت</em> ، <em>سخاوت</em>   <em>حیا</em> ، <em>رأفت</em> و <em>راستگویی</em> را نام می‌بریم، مثلا عفت، نفس را بی جهت از خواهشهای نفسانی باز داشتن است و سخاوت از دست دادن حاصل و دست رنج آدمی است که در راه کسب و بدست آوردنش زحمتها و محنتهای طاقت‌فرسا را متحمل شده است و علاوه بر این مردم را تن‌پرور و گدا و بیکاره بار می‌آورد. همچنین شرم و حیا ترمز بیهوده‌ای است که نمی‌گذارد آدمی حقوق حقه خود را از دیگران مطالبه کند و یا آنچه در دل دارد بی پرده اظهار کند. و رأفت و دلسوزی که نقیصه بودنش احتیاج به استدلال ندارد، زیرا ناشی از ضعف قلب است، و راستگویی نیز امروز با وضع زندگی سازگار نیست. </p> <p>و همین منطق، خود از نتائج و ره‌آوردهای آن انحرافی است که مورد گفتار ما بود، چون این گوینده توجه نکرده به اینکه این فضائل در جامعه بشری از واجبات ضروریه‌ای است که اگر از اجتماع بشری رخت بربندد، بشر حتی یک ساعت نیز نمی‌تواند به صورت جمعی زندگی کند. </p> <p>اگر این خصلت‌ها از بشر برداشته شود و هر فرد از انسان به آنچه متعلق به سایرین است تجاوز نموده، مال و عرض و حقوق آنان را پایمال کند، و اگر احدی از افراد جامعه نسبت به آنچه مورد حاجت جامعه است سخا و بخشش ننماید، و اگر احدی از افراد بشر در ارتکاب اعمال زشت و پایمال کردن قوانینی که رعایتش واجب است شرم نکند، و اگر احدی از افراد نسبت به افراد ناتوان و بیچاره چون اطفال و دیوانگان که در بیچارگی خود هیچ گناهی و دخالتی ندارند رأفت و رحمت نکند، و اگر قرار باشد که احدی به احدی راست نگوید و در عوض همه بهم دروغ بگویند، و همه به هم وعده دروغ بدهند، معلوم است که جامعه بشریت در همان لحظه اول متلاشی گشته و بقول معروف سنگ روی سنگ قرار نمی‌گیرد . </p> <p>پس جا دارد که این گوینده حد اقل این مقدار را بفهمد که این خصال نه تنها از میان بشر رخت بر نبسته، بلکه تا ابد هم رخت بر نمی‌بندد و بشر طبعا و بدون سفارش کسی به آن تمسک جسته، تا روزی که داعیه زندگی کردن دستجمعی در او موجود است آن خصلت‌ها را حفظ می‌کند. </p> <p>تنها چیزی که در باره این خصلتها باید گفت و در باره آن سفارش و پند و اندرز کرد، این است که باید این صفات را تعدیل کرده و از افراط و تفریط جلوگیری نمود تا در نتیجه با غرض طبیعت و خلقت در دعوت انسان به سوی سعادت زندگی موافق شود،  (که اگر تعدیل<code class="page" rel="4,289"/> نشود و به یکی از دو طرف افراط و یا تفریط منحرف گردد، دیگر فضیلت نخواهد بود) و اگر آنچه از صفات و خصال که امروز در جوامع مترقی فضیلت پنداشته شده، فضیلت انسانیت بود، یعنی خصالی تعدیل شده بود، دیگر این همه فساد در جوامع پدید نمی‌آورد و بشر را به پرتگاه هلاکت نمی‌افکند بلکه بشر را در امن و راحتی و سعادت قرار می‌داد. </p> <p>حال به بحثی که داشتیم برگشته و می‌گوئیم: اسلام امر ازدواج را در موضع و محل طبیعی خود قرار داده، نکاح را حلال و زنا و سفاح را حرام کرده و علاقه همسری و زناشویی را بر پایه تجویز جدایی (طلاق) قرار داده، یعنی طلاق و جدا شدن زن از مرد را جایز دانسته و نیز به بیانی که خواهد آمد این علقه را بر اساسی قرار داده که تا حدودی این علاقه را اختصاصی می‌سازد، و از صورت هرج و مرج در می‌آورد و باز اساس این علقه را یک امر شهوانی حیوانی ندانسته‌، بلکه آن را اساسی عقلانی یعنی مساله توالد و تربیت دانسته و رسول گرامی در بعضی از کلماتش فرموده: تناکحوا تناسلوا تکثروا...  (یعنی نکاح کنید و نسل پدید آورید و آمار خود را بالا ببرید). </p> <h3>2-اسلام مردان را بر زنان استیلا داده است: اگر ما در نحوه جفت گیری و رابطه</h3> <p> بین نر و ماده حیوانات مطالعه و دقت کنیم خواهیم دید که بین حیوانات نیز در مساله جفت گیری، مقداری و نوعی و یا به عبارت دیگر بویی از استیلای نر بر ماده وجود دارد و کاملا احساس می‌کنیم که گویی فلان حیوان نر خود را مالک آلت تناسلی ماده، و در نتیجه مالک ماده می‌داند و به همین جهت است که می‌بینیم نرها بر سر یک ماده با هم مشاجره می‌کنند، ولی ماده‌ها بر سر یک نر به جان هم نمی‌افتند،  (مثلا یک الاغ و یا سگ و یا گوسفند و گاو ماده وقتی می‌بینند که نر به ماده‌ای دیگر پریده، هرگز به آن ماده حمله‌ور نمی‌شود، ولی نر این حیوانات وقتی ببیند که نر ماده را تعقیب می‌کند خشمگین می‌شود به آن نر حمله می‌کند). </p> <p>و نیز می‌بینیم آن عملی که در انسانها نامش خواستگاری است، در حیوانها هم (که در هر نوعی به شکلی است) از ناحیه حیوان نر انجام می‌شود و هیچگاه حیوان ماده‌ای دیده نشده که از نر خود خواستگاری کرده باشد و این نیست مگر به خاطر اینکه حیوانات با درک غریزی خود، درک می‌کنند که در عمل جفت گیری که با فاعل و قابلی صورت می‌گیرد، فاعل نر، و قابل (مفعول) ماده است و به همین جهت ماده، خود را ناگزیر از تسلیم و خضوع می‌داند. </p> <p>و این معنا غیر از آن معنایی است که در نرها مشاهده می‌شود که نر مطیع در مقابل خواسته‌های ماده می‌گردد (چون گفتگوی ما تنها در مورد عمل جفت گیری و برتری نر بر ماده است و اما در اعمال دیگرش از قبیل بر آوردن حوائج ماده و تامین لذتهای او، نر مطیع ماده<code class="page" rel="4,290"/> است)، و برگشت این اطاعت (نر از ماده) به مراعات جانب عشق و شهوت و بیشتر لذت بردن است،  (هر حیوان نری از خریدن ناز ماده و بر آوردن حوائج او لذت می‌برد) پس ریشه این اطاعت قوه شهوت حیوان است و ریشه آن تفوق و مالکیت قوه فحولت و نری حیوان است و ربطی به هم ندارند. </p> <p>و این معنا یعنی لزوم شدت و قدرتمندی برای جنس مرد و وجوب نرمی و پذیرش برای جنس زن چیزی است که اعتقاد به آن کم و بیش در تمامی امت‌ها یافت می‌شود، تا جایی که در زبانهای مختلف عالم راه یافته بطوری که هر شخص پهلوان و هر چیز تسلیم ناپذیر را  <em>مرد</em> ، و هر شخص نرمخو و هر چیز تاثیر پذیر را <em>زن</em> می‌نامند، مثلا می‌گویند: شمشیر من مرد است یعنی برنده است، یا فلان گیاه نر و یا فلان مکان نر است، و... </p> <p>و این امر در نوع انسان و در بین جامعه‌های مختلف و امت‌های گوناگون فی الجمله جریان دارد، هر چند که می‌توان گفت جریانش (با کم و زیاد اختلاف) در امت‌ها متداول است. و اما اسلام نیز این قانون فطری را در تشریع قوانینش معتبر شمرده و فرموده: <span class="aya" rel="4_34" data-words="1-10">الرجال قوامون علی النساء بما فضل الله بعضهم علی بعض</span><span class="footnote" rel="1" title="مردان مستولی و سرپرست زنان هستند به جهت آن برتری که خدای تعالی بعضی را بر بعضی دیگر داده سوره نسا، آیه ۳۴&quot;">*</span>، و با این فرمان خود، بر زنان واجب کرد که درخواست مرد را برای همخوابی اجابت نموده و خود را در اختیار او قرار دهند. </p> <h3>3-مساله تعدد زوجات: </h3> <p>مساله وحدت و تعدد همسر در انواع مختلف حیوانات، مختلف است و خیلی روشن نیست زیرا در حیواناتی که بینشان اجتماع خانوادگی بر قرار است، همسر یکی است و یک ماده به یک نر اختصاص می‌یابد و این بدان جهت است که نرها در تدبیر امور آشیانه و لانه و نیز در پرورش دادن جوجه‌ها با ماده همکاری می‌کنند و این همکاری برای نرها مجالی باقی نمی‌گذارد که به اداره یک ماده دیگر و لانه دیگر و جوجه‌هایی دیگر بپردازد، البته ممکن هم هست از راه اهلی کردن و سرپرستی نمودن آنها، وضعشان را تغییر داد یعنی امر معاش آنها را مانند مرغ و خروس و کبوتر تامین نمود، و در نتیجه وضعشان در همسری نیز تغییر یابد. </p> <p>و اما انسان از قدیم الایام و در بیشتر امت‌های قدیم چون مصر و هند و فارس و بلکه روم و یونان نیز تعدد زوجات را سنت خود کرده بود، و چه بسا بعد از گرفتن یک همسر و برای اینکه او تنها نماند، مصاحبانی در منزل می‌آوردند تا مونس همسرشان باشند، و در بعضی امت‌ها به   <code class="page" rel="4,291"/> عدد معینی منتهی نمی‌شد مثلا یهودیان و اعراب گاه می‌شد که با ده زن و یا بیست زن و یا بیشتر ازدواج می‌کردند، و می‌گویند: سلیمان پادشاه، چند صد نفر زن داشته است. </p> <p>و بیشتر این تعدد زوجات در میان قبائل و خاندانهایی که زندگیشان قبیله‌ای است، نظیر ده‌نشینان و کوه‌نشینان اتفاق می‌افتد، و این بدان جهت است که صاحب خانه حاجت شدیدی به نفرات و همکاری دیگران دارد و مقصودشان از این تعدد زوجات زیادتر شدن اولاد ذکور است تا بوسیله آنان به امر دفاع که از لوازم زندگی آنان است بهتر و آسانتر بپردازند. و از این گذشته وسیله‌ای برای ریاست و آقایی بر دیگران باشد، علاوه بر یک همسری که می‌گرفتند یک جمعیتی را نیز خویشاوند و حامی خود می‌کردند. </p> <p>و اینکه بعضی از دانشمندان گفته‌اند که: انگیزه و عامل در تعدد زوجات در قبائل و اهل دهات کثرت مشاغل است یعنی یکی باید بارها را حمل و نقل کند، یک یا چند نفر به کار زراعت و آبیاری مشغول شوند، کسانی نیز به کار شکار و افرادی به کار پخت و پز و افرادی دیگر به کار بافندگی بپردازند و... این مطالب هر چند که در جای خود سخن درستی است الا اینکه اگر در صفات روحی این طایفه دقت کنیم، خواهیم دید که مساله کثرت مشاغل برای آنان در درجه دوم از اهمیت قرار داشته است و غرض اول در نظر قبائل و انسان بیابانی از تعدد زوجات به همان تعلق می‌گیرد که ما ذکر کردیم، همانطور که شیوع پسرخواندگی و بنوت و امثال آن در بین قبائل نیز از فروعات همان انگیزه‌ای است که خاطرنشان ساختیم. </p> <p>علاوه بر این یک عامل اساسی دیگری نیز در بین این طایفه برای متداول شدن تعدد زوجات بوده است و آن این است که در بین آنان عدد زنان همیشه بیش از عدد مردان بوده است، زیرا امت‌هایی که به سیره و روش قبایل زندگی می‌کنند همواره جنگ و کشتار و شبیخون و ترور و غارت در بینشان رایج است و این خود عامل مؤثری است برای زیاد شدن تعداد زنان از مردان و این زیادی زنان طوری است که جز با تعدد زوجات نیاز طبیعی آن جامعه بر آورده نمی‌شود،  (پس این نکته را هم نباید از نظر دور داشت). </p> <p>اسلام قانون ازدواج با یک زن را تشریع و با بیشتر از یک همسر، یعنی تا چهار همسر را در صورت تمکن از رعایت عدالت در بین آنها، تنفیذ نموده، و تمام محذورهایی را که متوجه این تنفیذ می‌شود به بیانی که خواهد آمد اصلاح کرده و فرموده: <span class="aya" rel="2_228" data-words="34-39">و لهن مثل الذی علیهن بالمعروف</span><span class="footnote" rel="1" title="با رعایت معروف اموری که به نفع زنان است به اندازه و مثل اموری که بر ضرر ایشان است خواهد بود سوره بقره، آیه ۲۲۸&quot;">*</span>. </p> <p>   <code class="page" rel="4,292"/> بعضی‌ها به این حکم یعنی <em>جواز تعدد زوجات</em> چند اشکال کرده‌اند. </p> <h3> <span class="title" rel="4_2 4_3 4_4 4_5 4_6">چهار اشکال بر حکم <em>جواز تعدد زوجات</em> و پاسخ بدانها</span> </h3> <p> اول اینکه: این حکم آثار سویی در اجتماع به بار می‌آورد زیرا باعث جریحه‌دار شدن عواطف زنان می‌شود و آرزوهای آنان را به باد داده، فوران عشق و علاقه به شوهر را خمود و خاموش می‌کند و حس حب او را مبدل به حس انتقام می‌گرداند. و در نتیجه، دیگر به کار خانه نمی‌پردازد و از تربیت فرزندان شانه خالی می‌کند. و در مقابل خطایی که شوهر به او کرده، در مقام تلافی بر می‌آید و به مردان اجنبی زنا می‌دهد و همین عمل باعث شیوع اعمال زشت و نیز گسترش خیانت در مال و عرض و... می‌گردد و چیزی نمی‌گذرد که جامعه به انحطاط کشیده می‌شود. </p> <p>دوم اینکه: تعدد زوجات مخالف با وضعی است که از عمل طبیعت مشاهده می‌کنیم، چون آمارگیری‌هایی که در قرون متمادی از امت‌ها شده، نشان می‌دهد که همواره عدد مرد و زن برابر بوده و یا مختصر اختلافی داشته است، معلوم می‌شود طبیعت برای یک مرد. یک زن تهیه کرده، پس اگر ما خلاف این را تجویز کنیم بر خلاف وضع طبیعت رفتار کرده‌ایم. </p> <p>سوم اینکه: تشریع تعدد زوجات مردان را به حرص در شهوترانی تشویق نموده و این غریزه حیوانی (شهوت) را در جامعه گسترش می‌دهد. </p> <p>و چهارم اینکه: این قانون موقعیت اجتماعی زنان را در جامعه پائین می‌آورد، و در حقیقت ارزش چهار زن را معادل با ارزش یک مرد می‌کند و این خود یک ارزیابی جائرانه و ظالمانه است، حتی با مذاق خود اسلام سازگار نیست، چرا که اسلام در قانون ارث و در مساله شهادت یک مرد را برابر دو زن قرار داده، با این حساب باید ازدواج یک مرد را با دو زن تجویز کند، نه بیشتر، پس تجویز ازدواج با چهار زن به هر حال از عدالت عدول کردن است، آن هم بدون دلیل، و این چهار اشکال اعتراضاتی است که مسیحیان و یا متمدنین طرفدار تساوی  <em>حقوق زن و مرد</em> بر اسلام وارد کرده‌اند. </p> <p>جواب از اشکال اول را مکرر در مباحث گذشته دادیم و گفتیم که اسلام زیر بنای زندگی بشر و بنیان جامعه انسانی را بر زندگی عقلی و فکری بنا نهاده است، نه زندگی احساسی و عاطفی، در نتیجه هدفی که باید در اسلام دنبال شود رسیدن به صلاح عقلی در سنن اجتماعی است، نه به صلاح و شایستگی آنچه که احساسات دوست می‌دارد و می‌خواهد. و عواطف به سویش کشیده می‌شود. </p> <p>و این معنا به هیچ وجه مستلزم کشته شدن عواطف و احساسات رقیق زنان و ابطال حکم موهبتهای الهی و غرایز طبیعی نیست، زیرا در مباحث علم النفس مسلم شده است که<code class="page" rel="4,293"/> صفات روحی و عواطف و احساسات باطنی از نظر کمیت و کیفیت با اختلاف تربیت‌ها و عادات، مختلف می‌شود هم چنان که به چشم خود می‌بینیم که بسیاری از آداب در نظر شرقی‌ها پسندیده و ممدوح، و در نظر غربیها ناپسند و مذموم است. و به عکس آن بسیاری از رسوم و عادات وجود دارد که در نظر غربیها پسندیده و در نظر شرقی‌ها ناپسند است و هیچگاه یافت نمی‌شود که دو امت در همه آداب و رسوم نظر واحدی داشته باشند، بالأخره در بعضی از آنها اختلاف دارند. </p> <p>و تربیت دینی در اسلام زن را بگونه‌ای بار می‌آورد که هرگز از اعمالی نظیر تعدد زوجات ناراحت نگشته و عواطفش جریحه‌دار نمی‌شود،  (او همین که می‌بیند خدای عز و جل به شوهرش اجازه تعدد زوجات را داده تسلیم اراده پروردگارش می‌شود، و وقتی می‌شنود که تحمل در برابر آتش غیرت، مقامات والایی را نزد خدای تعالی در پی دارد به اشتیاق رسیدن به آن درجات، تحمل آن برایش گوارا می‌گردد <em>مترجم</em>). </p> <p>بله یک زن غربی که از قرون متمادی تا کنون عادت کرده به اینکه تنها همسر شوهرش باشد و قرنها این معنا را در خود تلقین نموده، یک عاطفه کاذب در روحش جایگیر شده و آن عاطفه با تعدد زوجات ضدیت می‌کند. دلیل بر این معنا این است که زن غربی به خوبی اطلاع دارد که شوهرش با زنان همسایگان زنا می‌کند و هیچ ناراحت نمی‌شود، پس این عاطفه‌ای که امروز در میان زنان متمدن پیدا شده، عاطفه‌ای است تلقینی و دروغین. </p> <p>و این، نه تنها مرد غربی است که هر زنی را دوست داشته باشد (چه بکر و چه بیوه، چه بی‌شوهر و چه شوهردار) زنا می‌کند، بلکه زن غربی نیز با هر مردی که دوست بدارد تماس غیر مشروع برقرار می‌کند، و از این بالاتر اینکه زن و مرد غربی با محرم خود جمع می‌شوند و می‌توان ادعا کرد که حتی یک انسان غربی از میان هزاران انسان را نخواهی یافت که از ننگ زنا بر حذر مانده باشد (چه مردش و چه زنش) انسان غربی به این هم قانع نیست، بلکه عمل زشت لواط را هم مرتکب می‌شود و شاید مردی یافت نشود و یا کمتر یافت شود که از این ننگ سالم مانده باشد، و این رسوایی را بدانجا رساندند که در چند سال قبل از پارلمان انگلیس خواستند تا عمل لواط را برایشان قانونی کند، چون آن قدر شایع شده بود که دیگر جلوگیریش ممکن نبود، و اما زنان و مخصوصا دختران بکر و بی‌شوهر که فحشاء در بینشان به مراتب زننده‌تر و فجیع‌تر بود. </p> <p>و جای بسیار شگفت است که چگونه زنان غربی از این همه بی‌ناموسی که شوهرانشان می‌بینند متاسف نگشته، دلها و عواطفشان جریحه‌دار نمی‌شود، و چگونه است که<code class="page" rel="4,294"/> احساسات و عواطف مردان از اینکه در شب زفاف همسرشان را بیوه می‌یابند ناراحت نشده و عواطفشان جریحه‌دار نمی‌گردد؟ و نه تنها ناراحت نمی‌شود بلکه هر قدر همسرش بیشتر زنا داده باشد و مردان بیشتری از او کام گرفته باشند، او بیشتر مباهات و افتخار می‌کند، و منطقش این است که من همسری دارم که عاشق‌های زیادی دارد و شیفتگانش بر سر همخوابی با او با یکدیگر جنگ و ستیز دارند، همسر من کسی است که ده‌ها و بلکه صدها دوست و آشنا دارد. </p> <p>ولی اگر آن نکته که خاطرنشان کردیم در نظر گرفته شود، این شگفتی‌ها از بین می‌رود، گفتیم عواطف و احساسات با اختلاف تربیت‌ها مختلف می‌شود، این اعمال نامبرده از آنجا که در سرزمین غرب تکرار شده و مردم در ارتکاب آن آزادی کامل دارند، دلهایشان نسبت به آن خو گرفته است، تا جایی که عادتی معمولی و مالوف شده و در دلها ریشه دوانده، به همین جهت عواطف و احساسات به آن متمایل، و از مخالفت با آن جریحه دار می‌شود. </p> <p>و اما اینکه گفتند: تعدد زوجات باعث دلسردی زنان در اداره خانه و بی رغبتی آنان در تربیت اولاد می‌شود و نیز اینکه گفتند: تعدد زوجات باعث شیوع زنا و خیانت می‌گردد، درست نیست زیرا تجربه خلاف آن را اثبات کرده است. </p> <p>در صدر اسلام حکم تعدد زوجات جاری شد و هیچ مورخ و اهل خبره تاریخ نیست که ادعا کند در آن روز زنان به کار کردن در خانه بی رغبت شدند و کارها معطل ماند و یا زنا در جامعه شیوع پیدا کرد، بلکه تاریخ و مورخین خلاف این را اثبات می‌کنند. </p> <p>علاوه بر اینکه زنانی که بر سر زنان اول شوهر می‌کنند، در جامعه اسلامی و سایر جامعه‌هایی که این عمل را جایز می‌دانند با رضا و رغبت خود زن دوم یا سوم یا چهارم شوهر می‌شوند، و این زنان، زنان همین جامعه‌ها هستند و مردان آنها را از جامعه‌های دیگر و به عنوان برده نمی‌آورند و یا از دنیایی غیر این دنیا به فریب نیاورده‌اند و اگر می‌بینیم که این زنان به چنین ازدواجی تمایل پیدا می‌کنند به خاطر عللی است که در اجتماع حکم فرما است و همین دلیل روشن است بر اینکه طبیعت جنس زن امتناعی از تعدد زوجات ندارد و قلبشان از این عمل آزرده نمی‌شود، بلکه اگر آزردگی‌ای هست از لوازم و عوارضی است که همسر اول پیش می‌آورد، زیرا همسر اول وقتی تنها همسر شوهرش باشد، دوست نمی‌دارد که غیر او زنی دیگر به خانه‌اش وارد شود، زیرا که می‌ترسد قلب شوهرش متمایل به او شود و یا او بر وی تفوق و ریاست پیدا کند و یا فرزندی که از او پدید می‌آید با فرزندان وی ناسازگاری کند و امثال اینگونه ترس‌ها است که موجب عدم رضایت و تالم روحی زن اول می‌شود نه یک غریزه طبیعی. <code class="page" rel="4,295"/> و اما اشکال دوم: که تعدد زوجات از نظر آمار زن و مرد عملی غیر طبیعی است، جوابش این است که این استدلال از چند جهت مخدوش و نادرست است. </p> <p>1-امر ازدواج تنها متکی به مساله آمار نیست،  (تا کسی بگوید باید زن هم جیره‌بندی شود، و گرنه اگر مردی چهار زن بگیرد، سه نفر مرد دیگر بی زن می‌ماند <em>مترجم</em>). بلکه در این میان عوامل و شرایط دیگری وجود دارد که یکی از آنها رشد فکری است، که زنان زودتر از مردان رشد یافته و آماده ازدواج پیدا می‌شوند، سن زنان مخصوصا در مناطق گرمسیر وقتی از نه  (9) سالگی بگذرد صلاحیت ازدواج پیدا می‌کنند، در حالی که بسیاری از مردان قبل از شانزده (16) سالگی به این رشد و این آمادگی نمی‌رسند،  (و این معیار همان است که اسلام در مساله نکاح معتبر شمرده است). </p> <p>دلیل و شاهد بر این مطلب سنت جاری و روش معمول در دختران کشورهای متمدن است که کمتر دختری را می‌توان یافت که تا سن قانونی (مثلا شانزده سالگی) بکارتش محفوظ مانده باشد. و این (زایل شدن بکارت) نیست مگر به خاطر اینکه طبیعت، چند سال قبل از سن قانونی‌اش او را آماده نکاح کرده بود و چون قانون اجازه ازدواج به او نمی‌داده، بکارت خود را مفت از دست داده است. </p> <p>و لازمه این خصوصیت این است که اگر ما موالید و نوزادان شانزده سال قبل یک کشور را-با فرض اینکه دخترانش برابر پسران باشد-در نظر بگیریم، سر سال شانزدهم از نوزادان پسر تنها یک سالش (یعنی سال اول از آن شانزده سال) آماده ازدواج می‌باشند، در حالی که از نوزادان دختر، دختران هفت سال اول از آن شانزده سال به حد ازدواج رسیده‌اند، یعنی نوزادان سال اول (از پسران) تا سال هفتم (از دختران) و اگر نوزادان بیست و پنج سال قبل کشوری را در نظر بگیریم، سر سال بیست و پنجم مرحله رشد بلوغ مردان است، و نوزادان ده سال از پسران و پانزده سال از دختران آماده ازدواج شده‌اند و اگر در گرفتن نسبت حد وسط را معیار قرار دهیم برای هر یک پسر، دو دختر آماده ازدواجند و این نسبت را طبیعت پسر و دختر برقرار کرده است. </p> <p>گذشته از آن آماری که از آن یاد کردند خود بیانگر این معنا است که زنان عمرشان از مردان بیشتر است، و لازمه آن این است که‌ در سال مرگ همین پسران و دخترانی که فرض کردیم عده‌ای پیر زن وجود داشته باشد که در برابر آنها پیر مردانی وجود نداشته باشند (مؤید این معنا آماری است که روزنامه اطلاعات تهران مورخه سه‌شنبه یازدهم دی ماه هزار و سیصد و سی و پنج شمسی از سازمان آمار فرانسه نقل کرده) و خلاصه‌اش این است که:  بر حسب آمارگیری این نتیجه به دست آمده است که در فرانسه در برابر هر صد نفر<code class="page" rel="4,296"/> مولود دختر صد و پنج پسر متولد می‌شود و با این حال روز به روز آمار زنان از مردان بیشتر می‌شود و از چهل میلیون نفوس فرانسه که باید بیش از بیست میلیونش مرد باشد، عدد زنان "1765000"یک میلیون و هفتصد و شصت و پنج هزار نفر از مردان بیشتر است و علت این امر این است که پسران و مردان مقاومتشان در برابر بیماریها کمتر از دختران و زنان است. و به همین جهت از ولادت تا سن 19 سالگی، پسران پنج درصد بیش از دختران می‌میرند. آن گاه این مؤسسه شروع می‌کند به گرفتن آمار در ناحیه نقص و این آمار را از سن 25- 30 سالگی شروع می‌کند تا سن 60-65 سالگی و نتیجه می‌گیرد که در سن 60-65 سالگی در برابر یک میلیون و پانصد هزار زن بیش از هفتصد و پنجاه هزار نفر مرد باقی نمی‌ماند . </p> <p>از این هم که بگذریم خاصیت تولید نسل و یا به عبارت دیگر دستگاه تناسلی مرد عمرش بیشتر از دستگاه تناسلی زن است، زیرا اغلب زنان در سن پنجاه سالگی یائسه می‌شوند و دیگر رحم آنان فرزند پرورش نمی‌دهد، در حالی که دستگاه تناسلی مرد سالها بعد از پنجاه سالگی قادر به تولید نسل می‌باشد و چه بسا مردان که قابلیت تولیدشان تا آخر عمر طبیعی که صد سالگی است باقی می‌ماند، در نتیجه عمر مردان از نظر صلاحیت تولید، که تقریبا هشتاد سال می‌شود، دو برابر عمر زنان یعنی چهل سال است. </p> <p>و اگر ما این وجه را با وجه قبلی روی هم در نظر بگیریم، این نتیجه به دست می‌آید که طبیعت و خلقت به مردان اجازه داده تا از ازدواج با یک زن فراتر رود و بیش از یکی داشته باشد و این معقول نیست که طبیعت، نیروی تولید را به مردان بدهد و در عین حال آنان را از تولید منع کند، زیرا سنت جاری در علل و اسباب این معنا را نمی‌پذیرد. </p> <p>علاوه بر اینکه حوادثی که افراد جامعه را نابود می‌سازد، یعنی جنگها و نزاعها و جنایات، مردان را بیشتر تهدید می‌کند تا زنان را، به طوری که نابود شوندگان از مردان قابل مقایسه با نابودشوندگان از زنان نیست، قبلا هم تذکر دادیم که همین معنا قوی‌ترین عامل برای شیوع تعدد زوجات در قبائل است و بنا بر این زنانی که به حکم مطلب بالا، شوهر را از دست می‌دهند، چاره‌ای جز این ندارند که یا تعدد زوجات را بپذیرند و یا تن به زنا و یا محرومیت دهند، چون با مرگ شوهران غریزه جنسی آنان نمی‌میرد و باطل نمی‌شود. </p> <p>و از جمله مطالبی که این حقیقت را تایید می‌کند، جریانی است که چند ماه قبل از نوشتن این اوراق در آلمان اتفاق افتاد و آن این بود که جمعیت زنان بی‌شوهر نگرانی خود را از نداشتن شوهر طی شکایتی به دولت اظهار نموده و تقاضا کردند که برای علاج این درد مساله تعدد زوجات در اسلام را قانونی ساخته، به مردان آلمان اجازه دهد تا هر تعداد که خواستند زن<code class="page" rel="4,297"/> بگیرند، چیزی که هست حکومت خواسته آن زنان را بر آورده نکرد، زیرا کلیسا او را از این کار بازداشت. </p> <p>آری کلیسا راضی شد زنا و فساد نسل شایع شود ولی راضی نشد تعدد زوجات اسلام در آلمان رسمیت پیدا کند. </p> <p>2-استدلال به اینکه طبیعت نوع بشر عدد مردان را مساوی عدد زنان قرار داده ، با صرفنظر از خدشه‌هایی که داشت زمانی استدلال درستی است که تمامی مردان چهار زن بگیرند و یا حد اقل بیش از یک زن اختیار کنند، در حالی که چنین نبوده و بعد از این نیز چنین نخواهد شد، برای اینکه طبیعت چنین موقعیتی را در اختیار همگان قرار نداده و طبعا بیش از یک زن داشتن جز برای بعضی از مردان فراهم نمی‌شود، اسلام نیز که همه دستوراتش مطابق با فطرت و طبیعت است چهار زن داشتن را بر همه مردان واجب نکرده، بلکه تنها برای کسانی که توانایی دارند، جایز دانسته (نه واجب) آن هم در صورتی که بتوانند بین دو زن و بیشتر به عدالت رفتار کنند. </p> <p>و یکی از روشن‌ترین دلیل بر اینکه لازمه این تشریع، حرج و فساد نیست، عمل مسلمانان به این تشریع و سیره آنان بر این سنت است و همچنین غیر مسلمانان اقوامی که این عمل را جایز می‌دانند و نه تنها مستلزم حرج و قحطی و نایابی زن نیست بلکه به عکس، ممنوعیت تعدد زوجات در اقوامی که آن را تحریم کرده‌اند، باعث شده هزاران زن از شوهر و اجتماع خانوادگی محروم باشند و به دادن زنا اکتفاء کنند. </p> <p>3-استدلال نامبرده، صرفنظر از خدشه‌هایی که داشت در صورتی درست بوده و بر حکم تعدد زوجات وارد است که حکم نامبرده (تعدد زوجات) اصلاح نشده و با قیودی که محذورهای توهم شده را اصلاح کند، مقید و تعدیل نشود. ولی اسلام همین کار را کرده، و بر مردانی که می‌خواهند زنانی متعدد داشته باشند شرط کرده که در معاشرت با آنان رعایت عدالت را بکنند و بستر زناشویی را بین آنان بالسویه تقسیم کنند. و نیز واجب کرده که نفقه آنان و اولادشان را بدهند و معلوم است که رعایت عدالت در انفاق و پرداخت هزینه زندگی چهار زن و اولاد آنها و نیز رعایت مساوات در معاشرت با آنان جز برای بعضی از مردان فهمیده و ثروتمند فراهم نمی‌شود. و این کار برای عمومی مردم فراهم و میسور نیست. </p> <p>علاوه بر این، در این میان راههای دینی و مشروع دیگری است که با به کار بستن آن، زن می‌تواند شوهر خود را ملزم سازد که زن دیگری نگیرد و تنها به او اکتفاء کند. </p> <p>و اما اشکال سوم: که می‌گفت: تجویز تعدد زوجات، مردان را به شهوت رانی<code class="page" rel="4,298"/> ترغیب نمودن و همچنین نیروی شهوت را در جامعه تقویت کردن است، در پاسخ این اشکال باید گفت که: صاحب این اشکال اطلاع و تدبری در تربیت اسلامی و مقاصدی که این شریعت دنبال می‌کند ندارد و نمی‌داند که تربیت دینی نسبت به زنان در جامعه اسلامی دین- پسند، این است که زنان را با پوشیدن خود با عفاف و با حیا بار می‌آورد، و زنان را طوری تربیت می‌کند که خود به خود شهوت در آنان کمتر از مردان می‌شود،  (بر خلاف آنچه مشهور شده که شهوت نکاح در زن بیشتر و زیادتر از مرد است. و استدلال می‌کنند به اینکه زن بسیار حریص در زینت و جمال و خود آرایی است و وجود این طبیعت در زن دلیل بر آن است که شهوت او زیادتر از مرد است) و ادعای ما آن قدر روشن است که مردان مسلمانی که با زنان متدین و تربیت شده در دامن پدر و مادر دین دار ازدواج کرده‌اند، کمترین تردیدی در آن ندارند، پس روی هم رفته، شهوت جنسی مردان معادل است با شهوتی که در یک زن، بلکه دو زن و سه زن وجود دارد. </p> <p>از سوی دیگر دین اسلام بر این معنا عنایت دارد که حد اقل و واجب از مقتضیات طبع و مشتهیات نفس ارضا گردد. واحدی از این حد اقل، محروم نماند و به همین جهت این معنا را مورد نظر قرار داده که شهوت هیچ مردی در هیچ زمانی در بدن محصور نشود و وادارش نکند به اینکه به تعدی و فجور و فحشا آلوده گردد. </p> <p>و اگر مرد به داشتن یک زن محکوم باشد، در ایامی که زن عذر دارد، یعنی نزدیک به یک ثلث از اوقات معاشرتش که ایام عادت و بعضی از ایام حمل و وضع حمل و ایام رضاعش و امثال آن است او ناگزیر از فجور می‌شود، چون ما در مباحث گذشته این کتاب مطلبی را مکرر خاطرنشان کردیم که لازمه آن لزوم شتاب در رفع این حاجت غریزی است. و آن مطلب این بود که گفتیم اسلام اجتماع بشری را بر اساس زندگی عقل و تفکر بنا نهاده، نه بر اساس زندگی احساسی و بنا بر این باقی ماندن مرد بر حالت احساس حالتی که او را به بی‌بندوباری در خواسته‌ها و خاطرات زشت می‌کشاند، نظیر حالت عزب بودن و امثال آن، از نظر اسلام از بزرگترین خطرهایی است که انسان را تهدید می‌کند. </p> <p>و از سوی دیگر یکی از مهم‌ترین مقاصد و هدفها در نظر شارع اسلام زیاد شدن نسل مسلمانان و آباد شدن زمین به دست آنان است. </p> <p>آری جامعه مسلمانان که آباد شدن زمین به دست او، آبادی صالحی و آبادی مخصوصی است که ریشه شرک و فساد را می‌زند. </p> <p>پس این جهات و امثال آن مورد اهتمام شارع بوده و باعث شده است که شارع اسلام<code class="page" rel="4,299"/> حکم جواز تعدد زوجات را تشریع کند، نه ترویج امر شهوترانی و ترغیب مردم به اینکه در شهوات غرق شوند، و اگر اشکال کنندگان به اسلام در خصوص تشریع این حکم انصاف می‌داشتند لبه تیز حملات خود را متوجه بانیان تمدن غرب می‌کردند و جا داشت این تمدن را به ترویج فحشا و ترغیب مردان به شهوترانی متهم سازند، نه اسلام را که اجتماع را بر پایه سعادت دینی قرار داده است. </p> <p>بله در تجویز تعدد زوجات این اثر هست که شدت حرص مرد را شکسته و تسکین می‌دهد، چون به قول معروف: هر آن کس که از چیزی منع شود به آن حریص می‌گردد و چنین کسی همی جز این ندارد که پرده منع را پاره و دیوار حبس را بشکند و خود را به آنچه از آن محرومش کرده‌اند برساند. و مردان نیز در مورد تمتع و کام‌گیری از زنان چنین وضعی دارند، اگر قانون، او را از غیر همسر اولش منع کند، حریص‌تر می‌شود، ولی اگر قانون به او اجازه گرفتن همسر دوم و سوم را بدهد، هر چند بیش از یک همسر نداشته باشد، عطش حرصش فرو می‌نشیند و با خود فکر می‌کند که برای گرفتن همسر دیگر راه باز است و کسی نمی‌تواند مرا جلوگیری کند، اگر روزی خود را در تنگنا ببینم از این حق استفاده می‌کنم (و اگر در تنگنا ندید، مساله را سبک و سنگین نموده، اگر دید گرفتن زن دوم از نظر اقتصاد و از نظر اداره دو خانه صرفه دارد، می‌گیرد و اگر صرفه نداشت نمی‌گیرد <em>مترجم</em>). </p> <p>و همین باز بودن راه، بهانه او را از ارتکاب زنا و هتک ناموس محترم مردم، از دستش می‌گیرد. </p> <p>در میان غربی‌ها بعضی از نویسندگان رعایت انصاف را نموده و گفته‌اند: در اشاعه زنا و فحشا بین ملتهای مسیحی مذهب، هیچ عاملی نیرومندتر از تحریم تعدد زوجات بوسیله کلیسا نبوده است. </p> <p>مسترجان دیون پورت انگلیسی در کتاب عذر به پیشگاه محمد (ص) و قرآن (ترجمه فاضل دانشمند آقای سعیدی) این انصاف را به خرج داده است. </p> <p>و اما در جواب از اشکال چهارم: که تجویز تعدد زوجات مقام زن را در مجتمع پائین می‌آورد !باید گفت که هرگز چنین نیست، همانطور که در مباحث گذشته (یعنی در بحث علمی که در جلد دوم عربی این کتاب صفحه 273 پیرامون حقوق زن در اسلام داشتیم) اثبات کردیم که زنان در هیچ سنتی از سنتهای دینی و یا دنیوی نه قدیمش و نه جدیدش همانند اسلام مورد احترام قرار نگرفته‌اند و هیچ‌ سنتی از سنن قدیم و جدید حقوق آنان را همچون اسلام مراعات ننموده است، برای بیشتر روشن شدن این مساله، مطالب مشروحی بیان خواهیم نمود. <code class="page" rel="4,300"/> جواز تعدد زوجات برای مرد در حقیقت و واقع امر توهین به زن و از بین بردن موقعیت اجتماعی و حقوق او نیست، بلکه بخاطر مصالحی است که بیان بعضی از آنها گذشت. </p> <p>بسیاری از نویسندگان و دانشمندان غربی (اعم از دانشمندان مرد و زن) به نیکی و حسن این قانون اسلامی اعتراف نموده، و به مفاسدی که از ناحیه تحریم تعدد زوجات گریبانگیر جامعه‌ها شده است اعتراف کرده‌اند، خواننده عزیز می‌تواند به مظان این نوشته‌ها مراجعه نماید. </p> <p>قوی‌ترین و محکمترین دلیلی که مخالفین غربی به قانون تعدد زوجات گرفته و به آن تمسک کرده‌اند و در نظر دانشمندان و اهل مطالعه آب و تابش داده‌اند، همان گرفتاریها و مصیبتهایی است که در خانه‌های مسلمانانی که دو زن و یا چند زن هست مشاهده می‌شود که این خانه‌ها همیشه محل داد و فریاد و حسد ورزیدن به یکدیگر است. و اهل آن خانه (اعم از زن و مرد) از روزی که زن دوم، سوم و... وارد خانه مرد می‌شوند تا روزی که وارد خانه قبر می‌گردند روی سعادت و خوشی را نمی‌بینند، تا جایی که خود مسلمانان این حسد را به نام  <em>مرض هووها</em> نامیده‌اند. </p> <p>در چنین زمانی است که تمامی عواطف و احساسات رقیق و لطیف فطری و طبیعی زنان، مانند: <em>مهر و محبت</em> ، <em> نرمخویی</em> ، <em>رقت</em> ، <em>رأفت</em> ، <em>شفقت</em> ، <em>خیرخواهی</em> ،  <em>حفظ غیب</em> ، <em>وفا</em> ، <em>مودت</em> ، <em>رحمت</em> ، <em>اخلاص</em> و... نسبت به شوهر و فرزندانی که شوهر از همسر قبلیش داشته، و نیز علاقه به خانه و همه متعلقات آن که از صفات غریزی زن است برگشته و جای خود را به ضد خودش می‌دهد و در نتیجه خانه را که باید جای سکونت و استراحت آدمی و محل برطرف کردن خستگی تن و تالمات روحی و جسمی انسان باشد و هر مردی در زندگی روزمره‌اش دچار آنها می‌شود به صورت گود زورخانه و معرکه قتال در می‌آید، معرکه‌ای که در آن نه برای جان کسی احترامی هست و نه برای عرضش و نه آبرویش و نه مالش، و خلاصه هیچ کس از کس دیگر در امان نیست. </p> <p>و معلوم است که در چنین خانه‌ای صفای زندگی مبدل به کدورت گشته و لذت زندگی از آنجا کوچ می‌کند و جای خود را به ضرب و شتم و فحش و ناسزا و سعایت و سخن چینی و رقابت و نیرنگ می‌دهد و بچه‌های چنین خانه‌ای نیز با بچه‌های دیگر خانه‌ها فرق داشته و دائما در حال اختلاف و مشاجره هستند و چه بسا که (کارد مرد به استخوانش رسیده و همسر خود را به قتل برساند و یا) زن در صدد نابود کردن شوهر، و بچه‌ها در مقام کشتن یکدیگر و یا در صدد کشتن پدر بر آیند و پیوند خویشاوندی و قرابت و برادری جای خود را به انتقام و<code class="page" rel="4,301"/> خونخواهی بدهد. و معلوم است که (به فرموده رسول خدا (ص) که: الحب یتوارث و البغض یتوارث، دشمنی نسل اول خانوداه، به نسلهای بعدی نیز منتقل می‌گردد  <em>مترجم</em>) خونریزی و نابودی نسل، و فساد خانه در نسلهای مردی که دارای دو زن می‌باشد ادامه یابد. </p> <p>از تمام اینها که بگذریم، آثار سوء تعدد زوجات به بیرون از خانه یعنی به جامعه نیز راه یافته و باعث شقاوت و فساد اخلاق و قساوت و ظلم و بغی و فحشا و سلب امنیت و اعتماد می‌گردد. و مخصوصا که اگر جواز طلاق را هم بر این قانون (جواز تعدد زوجات) اضافه کنیم بخوبی روشن می‌شود که این دو حکم (جواز تعدد زوجات و طلاق) کار مردان جامعه را به کجا می‌کشاند، وقتی مرد بتواند هر که را خواست بگیرد و هر یک از همسرانش را خواست طلاق دهد، خود بخود ذوقی و شهوت‌پرست بار می‌آید، چنین مردی جز پیروی از شهواتش و اطفای آتش حرصش و گرفتن این زن و رها کردن آن زن، عزت دادن به این و خوار ساختن آن، هیچ کاری و هیچ همی ندارد و این وضع جز تباه کردن و بدبخت ساختن نیمی از مردم جامعه  (یعنی زنان) اثر دیگری ندارد، علاوه بر اینکه با تباهی آن نصف (زنان)، نصف دیگر (مردان) نیز تباه می‌شوند. این بود حاصل سخنان مخالفین که به خورد جامعه داده‌اند، انصافا سخن درستی است و ما قبول داریم، و لیکن هیچیک از آنها بر اسلام و تشریع اسلام وارد نیست، بلکه همه‌اش متوجه مسلمانان است. </p> <p>آری، اگر مخالفین، عصر و دوره‌ای را نشان دهند که در آن دوره مسلمانان به حقیقت احکام دین و تعالیم آن عمل کرده باشند و در آن دوره نیز این آثار سوء بر مساله تعدد زوجات و جواز طلاق مترتب شده باشد، آن گاه می‌توانند ادعا کنند که آثار سوء نامبرده، از ناحیه جواز تعدد زوجات و طلاق است، ولی با کمال تاسف مسلمانان قرنها است که حکومت اسلامی ندارند و آنان که سردمداران مسلمانان بودند، صالح نبودند، تا مسلمانان را بر طبق تربیت اسلامی و با تعالیم عالیه آن تربیت کنند، بلکه خود آن سردمداران در پرده دری و نقض قوانین و ابطال حدود دین پیشگامتر از مردم بودند و واضح است که مردم تابع مرام پادشاهان خویشند. </p> <p>و اگر ما بخواهیم در اینجا به نقل قسمتی از سرگذشت فرمانروایان و جریاناتی که در دربار آنان جاری بوده و رسواییهایی که پادشاهان کشورهای اسلامی به بار آوردند از روز مبدل شدن حکومت دینی به سلطنت و شاهنشاهی بپردازیم، باید در همین جا کتابی جداگانه در بین کتاب تفسیر خود بنویسیم (و این با وعده اختصاری که داده‌ایم نمی‌سازد). <code class="page" rel="4,302"/> و کوتاه سخن آنکه اگر اشکالی هست به مسلمانان وارد است که اجتماع خانوادگی خویش را به گونه‌ای ترتیب داده‌اند که تامین کننده سعادت زندگیشان نیست و سیاستی را اتخاذ می‌کنند که نمی‌توانند آن را پیاده سازند و در پیاده کردنش از صراط مستقیم منحرف نشوند، تازه گناه این آثار سوء به گردن مردان است، نه زنان و فرزندان، هر چند که هر کسی مسئول گناه خویش است، ولی ریشه تمام این مفاسد و بدبختی‌ها و خانمان براندازیها و... </p> <p>روش و مرام اینگونه مردان است که سعادت خود و همسر و اولاد خود را و صفای جو جامعه خویش را فدای شهوترانی و نادانی خود می‌کنند. </p> <p>و اما اسلام (همانطور که در سابق بیان کردیم) قانون تعدد زوجات را بدون قید و بند تشریع نکرده، و اصلا آن را بر همه مردان واجب و لازم ننموده، بلکه به طبیعت و حال افراد توجه فرموده، و همچنین عوارضی را که ممکن است احیانا برای افرادی عارض شود در نظر گرفته، و به بیانی که گذشت صلاحیت قطعی را شرط نموده و مفاسد و محذورهایی را که در تعدد زوجات وجود دارد بر شمرده و در چنین موقعیتی است که آن را جایز دانسته، تا مصالح مجتمع اسلامی انسانها تامین شود. و حکم <em>جواز</em> را مقید به صورتی کرده است که هیچیک از مفاسد شنیع نامبرده پیش نیاید و آن در صورتی است که مرد از خود اطمینان داشته باشد به اینکه می‌تواند بین چند همسر به عدالت رفتار کند. </p> <p>پس تنها کسی که چنین اطمینانی از خود دارد و خدای تعالی چنین توفیقی به او داده، از نظر دین اسلام می‌تواند بیش از یک زن داشته باشد. و اما آن مردانی که (اشکال کنندگان. وضعشان را با آب و تاب نقل کرده‌اند که) هیچ عنایتی به سعادت خود و زن و فرزند خود ندارند و جز ارضای شکم و شهوت هیچ چیزی برایشان محترم نیست، و زن برایشان جز وسیله‌ای که برای شهوترانی مردان خلق شده‌اند مفهومی ندارد، آنها ارتباطی با اسلام ندارند و اسلام هم به هیچ وجه اعمالشان را امضا ننموده و از نظر اسلام اصلا زن گرفتن برای آنان با وجود این وضعی که دارند جایز نیست و اگر واجد شرایط باشند و زن را یک حیوان نپندارند، تنها یک زن می‌توانند اختیار کنند. </p> <p>علاوه بر اینکه در اصل اشکال بین دو جهت که از نظر اسلام از هم جدا نیستند یعنی جهت تشریع و جهت ولایت خلط شده است. </p> <h3> <span class="title" rel="4_2 4_3 4_4 4_5 4_6">عدم جریان صحیح یک قانون در جامعه‌ای، الزاما به معنای بطلان و فساد آن قانون نیست</span> </h3> <p> توضیح اینکه: در نظر دانشمندان امروز معیار در داوری اینکه چه قانونی از قوانین موضوعه و چه سنتی از سنت‌های جاریه صحیح و چه قانون و سنتی فاسد است‌، آثار و نتایج آن قانون است که اگر بعد از پیاده شدنش در جامعه، آثارش مورد پسند واقع شد آن قانون را قانونی<code class="page" rel="4,303"/> خوب می‌دانند، و اگر نتایج خوبی به بار نیاورد، می‌گویند این قانون خوب نیست، خلاصه اینکه معیار خوبی و بدی قانون را پسند و عدم پسند مردم می‌دانند، حال مردم در هر سطحی که باشند و هر درکی و میلی که داشته باشند مهم نیست. </p> <p>و من گمان نمی‌کنم که این دانشمندان غفلت ورزیده باشند از اینکه: چه بسا می‌شود که جامعه‌ای دارای بعضی سنن و عادات و عوارضی باشد که با حکم مورد بحث نسازد و اینکه باید مجتمع را مجهز کرد به روشی که منافی آن حکم یا آن سنت نباشد، تا مسیر خود را بداند و بفهمد که کارش به کجا می‌انجامد و چه اثری از کار او بجا می‌ماند، خیر یا شر، نفع یا ضرر؟. </p> <p>چیزی که هست این دانشمندان در قوانین، تنها خواست و تقاضای جامعه را معیار قرار می‌دهند. یعنی تقاضایی که از وضع حاضر و ظاهر اندیشه جامعه ناشی می‌شود، حال آن وضع هر چه می‌خواهد باشد و آن تفکر و اندیشه هر چه می‌خواهد باشد و هر استدعا و تقاضا که می‌خواهد داشته باشد. در نظر این دانشمندان قانون صحیح و صالح چنین قانونی است و بقیه قوانین غیر صالح است (هر چند مطابق عقل و فطرت باشد). </p> <p>به همین جهت است که وقتی مسلمانان را می‌بینند که در وادی گمراهی سرگردان و در پرتگاه هلاکت واقعند و فساد از سراسر زندگی مادی و معنویشان می‌بارد، آنچه فساد می‌بینند به اسلام، یعنی دین مسلمانان نسبت می‌دهند، اگر دروغ و خیانت و بد دهنی و پایمال کردن حقوق یکدیگر و گسترش ظلم و فساد خانواده‌ها و اختلال و هرج و مرج در جامعه را مشاهده می‌کنند، آنها را به قوانین دینی دایر در بین ایشان نسبت می‌دهند و می‌پندارند که جریان سنت اسلام و تاثیرات آن مانند سایر سنت‌های اجتماعی است که (با تبلیغات و یا به اصطلاح روز، <em>شستشو دادن مغز</em> و) متراکم کردن احساسات در بین مردم، بر آنها تحمیل می‌شود. </p> <p>در نتیجه از این پندار خود نتیجه می‌گیرند که: اسلام باعث به وجود آمدن مفسده‌های اجتماعی‌ای است که در بین مسلمانان رواج یافته و تمامی این ظلم‌ها و فسادها از اسلام سرچشمه می‌گیرد!و حال آنکه بدترین ظلمها و نارواترین جنایتها در بینشان رایج بوده است. و به قول معروف: کل الصید فی جوف الفراء-همه شکارها در جوف پوستین است و همچنین نتیجه این پندار غلط است که می‌گویند: اگر اسلام دین واقعی بود و اگر احکام و قوانین آن خوب و متضمن صلاح و سعادت مردم بود، در خود مردم اثری سعادت بخش می‌گذاشت نه اینکه و بال مردم بشود. </p> <p>این سخن، سخن درستی نیست، چرا که این دانشمندان بین طبیعت حکم <em>صالح</em> و<code class="page" rel="4,304"/> <em>مصلح</em> ، و همچنین حکم بین مردم <em>فاسد</em> و <em>مفسد</em> خلط کرده‌اند، اسلام که خم رنگرزی نیست، اسلام مجموع معارف اعتقادی و اخلاقی است، و قوانینی است عملی که هر سه قسمت آن با یکدیگر متناسب و مرتبط است و با همه تمامیتش وقتی اثر می‌گذارد که مجموعش عملی شود و اما اگر کسی معارف اعتقادی و اخلاقی آن را به دست آورده و در مرحله عمل کوتاهی کند، البته اثری نخواهد داشت، نظیر معجونها که وقتی یک جزء آن فاسد می‌شود همه‌اش را فاسد می‌کند و اثری مخالف به جای می‌گذارد، و نیز وقتی اثر مطلوب را می‌بخشد که بدن بیمار برای ورود معجون و عمل کردنش آماده باشد که اگر انسانی که آن را مصرف می‌کند شرایط مصرف را رعایت نکند، اثر آن خنثی می‌گردد و چه بسا نتیجه و اثری بر خلاف آنچه را که توقع داشت می‌گیرد. </p> <p>گیرم که سنت اسلامی نیروی اصلاح مردم و از بین بردن سستی‌ها و رذائل عمومی را به خاطر ضعف مبانی قانونیش نداشته باشد، سنت دموکراتیک چرا این نیرو را نداشته و در بلوک شرق دنیا یعنی در بلاد اسلام‌نشین، آن اثری را که در بلاد اروپا داشت ندارد؟ خوب بود سنت دموکراتیک بعد از ناتوانی اسلام، بتواند ما را اصلاح کند؟ و چه شده است بر ما که هر چه بیشتر جلو می‌رویم و هر چه زیادتر برای پیشرفت تلاش می‌کنیم بیشتر به عقب بر می‌گردیم، کسی شک ندارد در اینکه اعمال زشت و اخلاق رذیله در این عصر که روزگار به اصطلاح تمدن!است در ما ریشه‌دارتر شده، با اینکه نزدیک به نیم قرن است که خود را روشنفکر پنداشته‌ایم، در حالی که حیوانی بی‌بندوبار بیش نیستیم، نه بهره‌ای از عدالت اجتماعی داریم و نه حقوق بشر در بین ما زنده شده است. از معارف عالی و عمومی و بالآخره از هر سعادت اجتماعی جز الفاظی بی‌محتوا و دل خوش کن بهره‌ای نداریم، تنها الفاظی از این حقوق بر سر زبانهایمان رد و بدل می‌شود. </p> <p>و آیا می‌توانید برای این جواب نقضی که ما بر شما وارد کردیم پاسخی بدهید؟ نه، هرگز، و جز این نمی‌توانید عذر بیاورید که در پاسخ ما بگوئید: به این جهت نظام دموکراتیک نتوانسته است شما را اصلاح کند که شما به دستورات نظام دموکراتیک عمل نکردید، تا آثار خوبی در شما به جای بگذارد و اگر این جواب شما درست است، چرا در مورد مکتب اسلام درست نباشد؟. </p> <p>از این نیز بگذریم و فرض کنیم که (العیاذ باللَّه) اسلام به خاطر سستی بنیادش نتوانسته در دلهای مردم راه یافته و در اعماق جامعه بطور کامل نفوذ کند، و در نتیجه حکومتش در جامعه دوام نیافته و نتوانسته است به حیات خود در اجتماع اسلامی ادامه دهد و موجودیت خود را حفظ کند، به ناچار متروک و مهجور شده، ولی چرا روش دموکراتیک که قبل از جنگ<code class="page" rel="4,305"/> جهانی دوم مورد قبول و پسند همه عالم بود، بعد از جنگ نامبرده از روسیه رانده شد و روش بلشویکی جایش را اشغال کرد؟ !، و به فرض هم که برای این رانده شدن و منقلب شدن آن در روسیه به روشی دیگر، عذری بتراشند؟ چرا مرام دموکراتیک در ممالک چین، لتونی، استونی، لیتوانی، رومانی، مجارستان و یوگسلاوی و کشورهایی دیگر به کمونیستی تبدیل شد؟ و نیز چرا با اینکه سایر کشورها را تهدید می‌کرد و عمیقا در آنها نیز ریشه کرده بود، ناگهان اینگونه از میان رفت؟. </p> <p>و چرا همین کمونیستی نیز بعد از آنکه نزدیک به چهل سال از عمرش گذشته و تقریبا بر نیمی از جمعیت دنیا حکومت می‌کرد و دائما مبلغین آن و سردمدارانش به آن افتخار می‌کردند و از فضیلت آن می‌گفتند و اظهار می‌داشتند که: نظام کمونیستی تنها نظامی است که به استبداد و استثمار دموکراسی آلوده نشده و کشورهایی را که نظام کمونیستی بر آن حاکم بود بهشت موعود معرفی می‌کردند، اما ناگهان همان مبلغین و سردمداران کمونیست دو سال قبل<span class="footnote" rel="1" title="لازم به تذکر است که مرحوم استاد علامه طباطبائی این مطالب را در سال ۱۳۳۵ ش به رشته تحریر در آورده است">*</span> رهبر بی نظیر این رژیم یعنی استالین را به باد سرزنش و تقبیح گرفتند و اظهار نمودند که<span class="footnote" title="حکومت، ۳۰">*</span> ساله (سی سال حکومت استالین) حکومت زور و استبداد و برده‌گیری به نام کمونیست بود. و به ناچار در این مدت حکومت او تاثیر عظیمی در وضع قوانین و اجرای آن و سایر متعلقاتش داشت و تمامی این انحرافات جز از اراده مستبدانه و روحیه استثمارگر و برده‌کشی و حکومت فردی که بدون هیچ معیار و ملاکی هزاران نفر را می‌کشت و هزاران نفر دیگر را زنده نگه می‌داشت، اقوامی را سعادتمند و اقوامی دیگر را بدبخت می‌ساخت و نشات نمی‌گرفت و خدا می‌داند که بعد از سردمداران فعلی چه کسانی بر سر کار آیند و چه بر سر مردم بیچاره بیاورند!. </p> <p>چه بسیار سنن و آدابی که (اعم از درست و نادرست) در جامعه رواج داشته و سپس به جهت عوامل مختلف (که مهمترینش خیانت سردمداران و سست اراده بودن پیروان آن می‌باشد) از آن جامعه رخت بر بسته است و کسی که به کتابهای تاریخ مراجعه کند به این مطلب بر خورد می‌کند. </p> <p>ای کاش می‌دانستم که (در نظر دانشمندان غربی) چه فرقی است بین اسلام از آن جهت که سنتی است اجتماعی، و بین این سنت‌ها که تغییر و تبدیل یافته است و چگونه است   <code class="page" rel="4,306"/> که این عذر را در سنتهای مذکور می‌پذیرند اما همان عذر را از اسلام نمی‌پذیرند، راستی علت این یک بام و دو هوا چیست؟ آری باید گفت که امروز کلمه حق در میان قدرت هول انگیز غربیان و جهالت و تقلید کورکورانه و به عبارت دیگر مرعوب شدن شرقیان از آن قدرت، واقع شده پس نه آسمانی است که بر او سایه افکند و نه زمینی که او را به پشت خویش نشاند،  (غربی حاضر نیست حقانیت اسلام را بپذیرد، به خاطر اینکه علم و صنعتش او را مغرور ساخته است، شرقی نیز نمی‌تواند آن را بپذیرد، به خاطر آنکه در برابر تمدن غرب مرعوب شده <em>مترجم</em>). </p> <p>و به هر حال آنچه را که لازم است از بیانات مفصل قبلی ما متذکر شد، این است که تاثیر گذاشتن و تاثیر نگذاشتن و همچنین باقی ماندن و از بین رفتن یک سنت در میان مردم چندان ارتباطی با درستی و نادرستی آن سنت ندارد تا از این مطلب بر حقانیت یک سنت استدلال کنیم و بگوئیم که چون این سنت در بین مردم باقیمانده پس حق است و همچنین استدلال کنیم به اینکه چون فلان سنت در جامعه متروک و بی‌اثر شده است، پس باطل است، بلکه علل و اسبابی دیگر در این باره اثر دارند. </p> <p>و لذا می‌بینیم هر سنتی از سنت‌ها که در تمامی دورانها، در بین مردم دایر بوده و هست، یک روز اثر خود را می‌بخشد و روزی دیگر عقیم می‌ماند، روزی در بین مردم باقی است و روزگاری دیگر به خاطر عواملی مختلف از میان آن مردم کوچ می‌کند، به فرموده قرآن کریم: خدای تعالی روزگار را در بین مردم دست به دست می‌گرداند، یک روز به کام مردمی و به ناکامی مردمی دیگر، و روز دیگر به ناکامی دسته اول و به کام دسته دوم می‌چرخاند، تا معلوم کند که افراد با ایمان چه کسانند، تا همانها را گواه بر سایرین قرار دهد . </p> <p>و سخن کوتاه اینکه قوانین اسلامی و احکامی که در آن هست بر حسب مبنا و مشرب با سایر قوانین اجتماعی که در بین مردم دایر است تفاوت دارد، و آن تفاوت این است که قوانین و سنت‌های بشری به اختلاف اعصار و دگرگونیها که در مصالح بشر پدید می‌آید، دگرگون می‌شود. و لیکن قوانین اسلامی به خاطر اینکه مبنایش مصالح و مفاسد واقعی است، اختلاف و دگرگونگی نمی‌پذیرد، نه واجبش و نه حرامش، نه مستحبش و نه مکروهش، و نه مباحش، چیزی که هست اینکه: کارهایی را در اجتماع یک فرد می‌تواند انجام بدهد و یا ترک نماید و هر گونه تصرفی را که می‌خواهد می‌تواند بکند و می‌تواند نکند، بر زمامدار جامعه اسلامی است که مردم را به آن عمل-اگر واجب است-وا دارد، -و اگر حرام است-از آن نهی کند و...، کانه جامعه اسلامی یک تن واحد است و والی و زمامدار نیروی فکری و اداره کننده او است. <code class="page" rel="4,307"/> بنا بر این اگر جامعه اسلامی دارای زمامدار و والی باشد، می‌تواند مردم را از ظلمهایی که شما در جواز تعدد زوجات شمردید نهی کند و از آن کارهای زشتی که در زیر پوشش تعدد زوجات انجام می‌دهند جلوگیری نماید و حکم الهی به جواز تعدد زوجات به حال خود بماند و آن فسادها هم پدید نیاید. </p> <p>آری حکم جواز تعدد زوجات یک تصمیم و حکمی است دائمی که به منظور تامین مصالح عمومی تشریع شده، نظیر تصمیم یک فرد به اینکه تعدد زوجات را به خاطر مصلحتی که برای شخص او دارد ترک کند که اگر او به خاطر آن مصلحت چند همسر نگیرد، حکم خدا را تغییر نداده و نخواسته است با این عمل خود بگوید تعدد زوجات را قبول ندارم، بلکه خواسته است بگوید این حکم، حکمی است مباح و من می‌توانم به آن عمل نکنم. </p><h3>بحث علمی دیگر مربوط به تعدد زوجات رسول خدا (ص) </h3> <p> یکی دیگر از اعتراضاتی که (از سوی کلیسا) بر مساله تعدد زوجات رسول خدا (ص) شده این است که (اصحاب کلیسا) گفته‌اند: تعدد زوجات جز حرص در شهوترانی و بی طاقتی در برابر طغیان شهوت هیچ انگیزه دیگری ندارد و رسول خدا (ص) برای همین جهت تعدد زوجات را برای امتش تجویز کرد و حتی خودش به آن مقداری که برای امت خود تجویز نموده (چهار همسر) اکتفاء ننموده و عدد همسرانش را به نه نفر رسانید. </p> <p>این مساله به آیات متفرقه زیادی از قرآن کریم ارتباط پیدا می‌کند که اگر ما بخواهیم بحث مفصلی که همه جهات مساله را فرا گیرد آغاز کنیم، علی القاعده باید این بحث را در تفسیر یک یک آن آیات بیاوریم و به همین جهت گفتگوی مفصل را به محل مناسب خود می‌گذاریم و در اینجا بطور اجمال اشاره‌ای می‌نمائیم: ابتدا لازم است که نظر ایراد و اشکال کننده را به این نکته معطوف بداریم که تعدد زوجات رسول خدا (ص) به این سادگی‌ها که آنان خیال کرده‌اند نبوده و انگیزه آن جناب از این کار زیاده روی در زن دوستی و شهوترانی نبوده است، بلکه در طول زندگی و حیاتش هر یک از زنان را که اختیار می‌کرده، به طرز خاصی بوده است. </p> <p>اولین ازدواج آن حضرت با خدیجه کبرا علیها السلام بوده، و حدود بیست سال و اندی از عمر شریفش را (که تقریبا یک ثلث از عمر آن جناب است) تنها با این یک همسر گذراند و به او اکتفاء نمود، که سیزده سال از این مدت بعد از نبوت و قبل از هجرتش (از مکه<code class="page" rel="4,308"/> به مدینه) بوده. </p> <p>آن گاه-در حالی که-هیچ همسری نداشت-از مکه به مدینه هجرت نموده و به نشر دعوت و اعلای کلمه دین پرداخت و آن گاه با زنانی که بعضی از آنها باکره و بعضی بیوه و همچنین بعضی جوان و بعضی دیگر عجوز و سالخورده بودند ازدواج کرد و همه این ازدواج‌ها در مدت نزدیک به ده سال انجام شد و پس از این چند ازدواج، همه زنان بر آن جناب تحریم شد، مگر همان چند نفری که در حباله نکاحش بودند. و معلوم است که چنین عملی با این خصوصیات ممکن نیست با انگیزه عشق به زن توجیه شود، چون نزدیکی و معاشرت با اینگونه زنان آن هم در اواخر عمر و آن هم از کسی که در اوان عمرش ولع و عطشی برای این کار نداشته، نمی‌تواند انگیزه آن باشد. </p> <p>علاوه بر اینکه هیچ شکی نداریم در اینکه بر حسب عادت جاری، کسانی که زن دوست و اسیر دوستی آنان و خلوت با آنانند، معمولا عاشق جمال و مفتون ناز و کرشمه‌اند که جمال و ناز و کرشمه در زنان جوان است که در سن خرمی و طراوتند و سیره پیامبر اسلام از چنین حالتی حکایت نمی‌کند و عملا نیز دیدیم که بعد از دختر بکر، با بیوه زن و بعد از زنان جوان با پیره زن ازدواج کرد، یعنی بعد از ازدواج با عایشه و ام حبیبه جوان، با ام سلمه سالخورده و با زینب دختر جحش، که در آن روز بیش از پنجاه سال از عمرشان گذشته بود ازدواج کرد. </p> <p>از سوی دیگر زنان خود را مخیر کرد بین بهره‌وری و ادامه به زندگی با آن جناب و سراح جمیل، یعنی طلاق و در صورت ادامه زندگی با آن حضرت، آنان را بین زهد در دنیا و ترک خود آرایی و تجمل مخیر نمود-اگر منظورشان از همسری با آن جناب، خدا و رسول و خانه آخرت باشد-و اگر منظورشان از آرایش و تمتع و کام گیری از آن جناب دنیا باشد آیه زیر شاهد بر همین داستان است: <span class="aya" rel="33_28-29" data-words="1-35">یا أیها النبی قل لأزواجک إن کنتن تردن الحیاة الدنیا و زینتها فتعالین أمتعکن و أسرحکن سراحا جمیلا، و إن کنتن تردن الله و رسوله و الدار الآخرة فإن الله أعد للمحسنات منکن أجرا عظیما</span><span class="footnote" rel="1" title="هان ای نبی به همسرانت بگو اگر زندگی دنیا و زینت آن را می‌خواهید بیائید تا شما را از دنیا بهرمند کنم و سپس بخوبی و خوشی طلاقتان دهم، و اگر خدا و رسول و خانه آخرت را می‌خواهید بدانید که خدای عز و جل برای زنان نیکو کار شما اجری عظیم آماده کرده است سوره احزاب، آیه ۲۹&quot;">*</span> و این معنا هم بطوری که ملاحظه می‌کنید با وضع مرد زن دوست و جمال‌پرست و عاشق وصال زنان، نمی‌سازد،  (چون چنین مردی هرگز حاضر نیست زنی را که سالها عاشقش بوده و به زحمت به وصالش رسیده، چنین آسان از دست بدهد  <em>مترجم</em>). </p> <p>   <code class="page" rel="4,309"/> پس برای یک دانشمند اهل تحقیق اگر انصاف داشته باشد، راهی جز این باقی نمی‌ماند که تعدد زوجات رسول خدا (ص) و زن گرفتنش در اول بعثت و اواخر عمر را با عواملی دیگر غیر زن دوستی و شهوترانی توجیه کند. </p> <p> (و اینک در توجیه آن می‌گوئیم): رسول خدا (ص) با بعضی از همسرانش به منظور کسب نیرو و به دست آوردن اقوام بیشتر و در نتیجه به خاطر جمع‌آوری یار و هوادار بیشتر ازدواج کرد و با بعضی دیگر به منظور جلب نمودن و دلجویی و در نتیجه ایمن شدن از شر خویشاوند آن همسر ازدواج فرمود و با بعضی دیگر به این انگیزه ازدواج کرد که هزینه زندگیش را تکفل نماید و به دیگران بیاموزد که در حفظ ارامل و پیر زنان از فقر و مسکنت و بی کسی کوشا باشند، و مؤمنین رفتار آن جناب را در بین خود سنتی قرار دهند و با بعضی دیگر به این منظور ازدواج کرد که با یک سنت جاهلیت مبارزه نموده و عملا آن را باطل سازد که ازدواجش با <em>زینب</em> دختر <em>جحش</em> به همین منظور بوده است، چون او نخست همسر زید بن حارثه (پسر خوانده رسول خدا ص) بود و زید او را طلاق داد و از نظر رسوم جاهلیت ازدواج با همسر پسر خوانده ممنوع بود، چون پسر خوانده در نظر عرب جاهلی حکم پسر داشت، همانطور که یک مرد نمی‌تواند همسر پسر صلبی خود را بگیرد، از نظر اعراب ازدواج با همسر پسر خوانده نیز ممنوع بود، رسول خدا (ص) با زینب ازدواج کرد تا این رسم غلط را بر اندازد، و آیاتی از قرآن در این باب نازل گردید. </p> <p>و ازدواجش با <em>سوده</em> دختر <em>زمعه</em> به این جهت بوده که وی بعد از بازگشت از هجرت دوم از حبشه همسر خود را از دست داد و اقوام او همه کافر بودند و او اگر به میان اقوامش بر می‌گشت یا به قتلش می‌رساندند و یا شکنجه‌اش می‌کردند و یا بر گرویدن به کفر مجبورش می‌کردند لذا رسول خدا (ص) برای حفظ او از این مخاطر با او ازدواج نمود. </p> <p>و ازدواجش با <em>زینب</em> دختر <em>خزیمه</em> این بود که همسر وی عبد اللَّه بن جحش در جنگ احد کشته شد و او زنی بود که در جاهلیت به فقرا و مساکین بسیار انفاق و مهربانی می‌کرد و به همین جهت یکی از بانوان آبرومند و سرشناس آن دوره بود و او را مادر مساکین نامیده بودند، رسول خدا (ص) خواست با ازدواج با وی آبروی او را حفظ کند  (و فضیلت او را تقدیر نماید). </p> <p>و انگیزه ازدواجش با <em>ام سلمه</em> این بود که وی نام اصلیش <em>هند</em> بود و قبلا همسر عبد اللَّه بن ابی سلمه پسر عمه‌ رسول خدا (ص) و برادر شیری آن جناب بود و<code class="page" rel="4,310"/> اولین کسی بود که به حبشه هجرت کرد، زنی زاهده و فاضله و دین دار و خردمند بود، بعد از آنکه همسرش از دنیا رفت رسول خدا (ص) به این جهت با او ازدواج کرد که زنی پیر و دارای ایتام بود و نمی‌توانست یتیمان خود را اداره کند. </p> <p>و ازدواجش با <em>صفیه</em> دختر <em>حی بن اخطب</em> بزرگ یهودیان بنی النضیر به این علت صورت گرفت که پدرش ابن اخطب در جنگ بنی النضیر کشته شد و شوهرش در جنگ خیبر به دست مسلمانان به قتل رسیده بود و در همین جنگ در بین اسیران قرار گرفته بود، رسول خدا  (ص) او را آزاد کرد و سپس به ازدواج خودش در آورد، تا به این وسیله هم او را از ذلت اسارت حفظ کرده باشد و هم داماد یهودیان شده باشد. و یهود به این خاطر دست از توطئه علیه او بردارند. </p> <p>و سبب ازدواجش با <em>جویریه</em> که نام اصلیش <em>برة</em> و دختر <em>حارث</em> بزرگ یهودیان بنی المصطلق بود، بدین جهت بود که در جنگ بنی المصطلق مسلمانان دویست خانه‌وار از زنان و کودکان قبیله را اسیر گرفته بودند، رسول خدا (ص) با جویریه ازدواج کرد تا با همه آنان خویشاوند شود، مسلمانان چون اوضاع را چنین دیدند گفتند: همه اینها خویشاوندان رسول خدا (ص) هستند و سزاوار نیست اسیر شوند، ناگزیر همه را آزاد کردند و مردان بنی المصطلق نیز چون این رفتار را بدیدند تا آخرین نفر مسلمان شده و به مسلمین پیوستند و در نتیجه جمعیت بسیار زیادی به نیروی اسلام اضافه شد و این عمل رسول خدا (ص) و آن عکس العمل قبیله بنی المصطلق اثر خوبی در دل عرب به جای گذاشت. </p> <p>و ازدواجش با <em>میمونه</em> که نامش <em>بره</em> و دختر <em>حارث هلالیه</em> بود، به این خاطر بود که وی بعد از مرگ شوهر دومش ابی رهم پسر عبد العزی، خود را به رسول خدا (ص) بخشید تا کنیز او باشد، رسول خدا (ص) -در برابر این اظهار محبت او را آزاد کرد و با او ازدواج نمود و این بعد از نزول آیه‌ای بود که در این باره نازل شد. </p> <p>و سبب ازدواجش با <em>ام حبیبه</em>  (رمله) دختر <em>ابی سفیان</em> این بود که وقتی با همسرش عبید اللَّه بن جحش در دومین بار به حبشه مهاجرت نمود، شوهرش در آنجا به دین نصرانیت در آمد و خود او در دین اسلام ثبات قدم به خرج داد. و این عملی است که باید از ناحیه اسلام قدردانی بشود، از سوی دیگر پدرش از سر سخت‌ترین دشمنان اسلام بود و همواره برای جنگیدن با مسلمین لشکر جمع می‌کرد، رسول خدا (ص) با او ازدواج کرد تا هم از عمل نیکش قدردانی شود، و هم پدر او دست از دشمنی با او بردارد و هم خود او از خطر<code class="page" rel="4,311"/> محفوظ بماند. </p> <p>ازدواجش با <em>حفصه</em> دختر عمر نیز بدین جهت بود که شوهر او خنیس بن حذافه در جنگ بدر کشته شد و او بیوه زن ماند. و تنها همسری که در دختریش با آن جناب ازدواج کرد عایشه دختر ابی بکر بود. </p> <p>بنا بر این اگر در این خصوصیات و در جهاتی که از سیره آن جناب در اول و آخر عمرش در اول بحث آوردیم و در زهدی که آن جناب نسبت به دنیا و زینت دنیا داشت و حتی همسران خود را نیز بدان دعوت می‌کرد دقت شود، هیچ شکی باقی نمی‌ماند در اینکه ازدواجهای رسول خدا (ص) نظیر ازدواجهای مردم نبوده، به اضافه اینکه رفتار آن جناب با زنان و احیای حقوق از دست رفته آنان در قرون جاهلیت و تجدید حرمت به باد رفته‌شان و احیای شخصیت اجتماعیشان، دلیل دیگری است بر اینکه آن جناب زن را تنها یک وسیله برای شهوترانی مردان نمی‌دانسته و تمام همش این بوده که زنان را از ذلت و بردگی نجات داده و به مردان بفهماند که زن نیز انسان است حتی در آخرین نفس عمرش نیز سفارش آنان را به مردان کرده و فرمود: الصلاة الصلاة و ما ملکت ایمانکم لا تکلفوهم ما لا یطیقون، اللَّه اللَّه‌ فی النساء فانهن عوان فی ایدیکم<span class="footnote" rel="1" title="نماز، نماز و بردگانی که در ملک شمایند زنهار که ما فوق طاقتشان بر آنان تحمیل نکنید، خدا را خدا را در زنان که آنان مقهور و زیر دست شمایند سیره حلبی ج ۳ ص ۴۷۳&quot;">*</span>،  (تا آخر حدیث). </p> <p>و سیره‌ای که آن جناب در رعایت عدالت بین زنان و حسن معاشرتشان و مراقبت حال آنان داشت مختص به خود آن جناب بود که ان شاء اللَّه در مباحث آینده که در باره سیره آن جناب بحث خواهیم کرد، روایاتی و اشاره‌ای به این جهت نیز می‌آوریم، و اما اینکه چرا برای آن جناب بیش از چهار زن جایز بوده، پاسخش این است که این حکم مانند روزه وصال یعنی چند روز به یک افطار روزه گرفتن، از مختصات آن جناب است و برای احدی از امت جایز نیست، و این مساله برای همه امت روشن بود و به همین جهت دشمنانش مجال نداشتند که به خاطر آن و به جهت تعدد زوجات بر آن جناب خرده بگیرند، با اینکه همواره منتظر بودند از او عملی بر خلاف انتظار ببینند و آن را جار بزنند. </p> 
