<h3 class="ayas">سوره الحجر آیه‌های ۸۵ تا ۹۹</h3><code class="section" rel="15_85-99"/><h3>ترجمه آیات</h3> <p> <span class="trans" rel="15_85">ما آسمانها و زمین را با هر چه ما بین آنها هست جز به حق نیافریدیم و قیامت آمدنی است پس گذشت کن، گذشت کردنی نیکو.  «۸۵» </span><span class="trans" rel="15_86">پروردگار تو آفریدگار و داناست.  «۸۶» </span><span class="trans" rel="15_87">ما به تو هفت آیه (سوره حمد) ستوده داده‌ایم با این قرآن بزرگ. <code class="page" rel="12,277"/> «۸۷» </span><span class="trans" rel="15_88"> دیدگان خویش را به آن چیزهایی که نصیب دسته‌هایی از ایشان کردیم میفکن و بخاطر آنچه آنها دارند غم مخور و به مؤمنان نرم‌خویی کن.  «۸۸» </span><span class="trans" rel="15_89">و بگو که من خودم بیم‌رسان آشکارم.  «۸۹» </span><span class="trans" rel="15_90"> (ما بر آنها عذابی می‌فرستیم) همانگونه که بر قسمت‌کنان (آیات الهی) فرستادیم.  «۹۰» </span><span class="trans" rel="15_91">کسانی که قرآن را قسمتها پنداشتند.  «۹۱» </span><span class="trans" rel="15_92">به پروردگارت سوگند از همه آنها سؤال خواهیم کرد.  «۹۲» </span><span class="trans" rel="15_93">از آنچه کرده‌اند.  «۹۳» </span><span class="trans" rel="15_94">آنچه را دستور داری آشکار کن و از مشرکان روی بگردان.  «۹۴» </span><span class="trans" rel="15_95">ما شر استهزاءگران را از تو کوتاه می‌کنیم.  «۹۵» </span><span class="trans" rel="15_96">کسانی که با خدای یکتا، خدای دیگر می‌انگارند به زودی خواهند دانست.  «۹۶» </span><span class="trans" rel="15_97">ما می‌دانیم که تو سینه‌ات از آنچه می‌گویند تنگ می‌شود.  «۹۷» </span><span class="trans" rel="15_98">به ستایش پروردگارت تسبیح گوی و از سجده‌کنان باش.  «۹۸» </span><span class="trans" rel="15_99">پروردگار خویش را عبادت کن تا برایت یقین (مرگ) فرا رسد.  «۹۹» </span></p>                         <h3>بیان آیات</h3> <p> در این آیات غرضی که در آیات قبلی بود خلاصه می‌شود، غرض از آن آیات این بود که رسول خدا (ص) را به قیام بر انجام ماموریت و رسالت خود و اعراض و گذشت از جفاهای مشرکین دعوت کند، و تسلای خاطر دهد که از آنچه می‌گویند غمگین و تنگ حوصله نگردد، زیرا قضای حق بر این رانده شده که مردم را به اعمالشان در دنیا و آخرت و مخصوصا در روز قیامت-که هیچ شکی در آن نیست-سزا دهد، همان روزی که احدی را از قلم نمی‌اندازد، و به اندازه یک ذره هم از خیر و شر کسی را بدون کیفر و پاداش نمی‌گذارد، و با در پیش داشتن چنین روزی، دیگر جای تاسف خوردن بر کفر کافران باقی نمی‌ماند، چون خدا بدان دانا است و به زودی جزای اعمالشان را می‌دهد و نیز جای تنگ حوصلگی و اندوه نیست، چون به خدای سبحان مشغول گشتن مهم‌تر و واجب‌تر است. </p> <p>در اینجا خدای سبحان مساله اعراض و گذشت از کفاری را که او را مسخره می‌کردند تکرار کرده، -همان کفاری که در ابتدای سوره ذکرشان گذشت-و همچنین سفارش فرموده بود که به تسبیح و حمد و عبادت خدای خود بپردازد، و خبر داده بود که خود او شر کفار را از او می‌گرداند، اینک در این آیات هم همین را تکرار می‌کند که به کار رسالت خود مشغول باشد، و در همین جا سوره پایان می‌پذیرد. <code class="page" rel="12,278"/><code class="aya" rel="15_85"/><code class="aya" rel="15_86"/> </p><h3> <span class="title" rel="15_85">معنای اینکه فرمود: <span class="aya" rel="15_85" data-words="1-11">و ما خلقنا السماوات و الأرض و ما بینهما إلا بالحق...</span> و بیان وهن استدلال هر یک از قائلین به جبر و تفویض به این آیه شریفه برای اثبات مراد خود</span> </h3> <p> <span class="aya" rel="15_85" data-words="1-15">و ما خلقنا السماوات و الأرض و ما بینهما إلا بالحق و إن الساعة لآتیة</span> <span class="phrase">حرف <em>باء</em> در کلمه <em rel="fa_15_85_11-11" data-sentence="25:983">بالحق</em> ، باء مصاحبت است، و به آیه چنین معنا می‌دهد که: خلقت آسمانها و زمین منفک از حق نیست، بلکه تمامی آنها ملازم با حقند، پس برای خلقت غایتی است که به زودی به همان غایت بازگشت می‌کند، هم چنان که فرموده: <span class="aya" rel="96_8" data-words="1-4">إن إلی ربک الرجعی</span><span class="footnote" rel="1" title="به درستی که بازگشت به سوی پروردگار تو است سوره علق، آیه ۸">*</span> زیرا اگر غایتی در خلقت وجود نداشت، لعب و بازیچه می‌بود، چنان که فرموده: <span class="aya" rel="44_38-39" data-words="1-14">و ما خلقنا السماوات و الأرض و ما بینهما لاعبین، ما خلقناهما إلا بالحق</span><span class="footnote" rel="2" title="و ما آسمانها و زمین و آنچه که در بین آن دو است به بازیچه نیافریدیم آنها را جز به حق نیافریدیم سوره دخان، آیه ۳۸ و ۳۹">*</span> و نیز در جای دیگر فرموده: <span class="aya" rel="38_27" data-words="1-10">و ما خلقنا السماء و الأرض و ما بینهما باطلا</span><span class="footnote" rel="3" title="ما آسمان و زمین و آنچه را که بین آن دو است باطل نیافریدیم سوره ص، آیه ۲۷">*</span>.</span> </p> <p>و یکی دیگر از ادله اینکه مراد از حق، معنایی است که مقابل باطل و بازیچه است این است که دنبال آیه شریفه می‌فرماید: <span class="aya" rel="15_85" data-words="12-15">و إن الساعة لآتیة</span> که دلالتش بر مدعا روشن است. </p> <p>حال به خوبی روشن می‌شود که کلام بعضی<span class="footnote" rel="4" title="به مؤمنین، رؤوف و مهربان است سوره توبه، آیه ۱۲۸">*</span> از مفسرین که گفته‌اند: مراد از حق، عدالت و انصاف است، و <em>باء</em> در آن، باء سببیت است و معنای آن این است که:  ما آنها را جز به سبب عدل و انصاف در روز جزای به اعمال، خلق نکرده‌ایم ، چقدر فاسد و بی پایه است، برای اینکه در آیه شریفه هیچ شاهدی بر آن نیست، علاوه بر این معنای مزبور بر فرض هم که صحیح باشد با <em>باء</em> به معنی لام غرض و مصاحبت مناسبت دارد نه سببیت. </p> <p>و همچنین کلام آن مفسر<span class="footnote" rel="5" title="کشاف، ج ۲، ص ۵۸۸">*</span> دیگر که گفته است: حق به معنای حکمت است و جمله اول آیه یعنی‌ <span class="aya" rel="15_85" data-words="1-3">و ما خلقنا...</span> ناظر به عذاب دنیوی، و جمله دوم یعنی‌ <span class="aya" rel="15_85" data-words="12-15">و إن الساعة لآتیة</span> ناظر به عذاب اخروی است و معنایش این است که ما خلق نکردیم آسمانها و زمین و آنچه را که میان آن دو است مگر به حق و حکمت، به طوری که با استمرار فساد و شر سازگاری ندارد، و حکمت اقتضاء کرد که اقوام گذشته را هلاک کنیم تا هم ریشه فسادشان را بزنیم و هم اقوام باقی مانده را به سوی صلاح ارشاد نمائیم، و قیامت نیز در پیش است و از امثال آنان انتقام گرفته می‌شود. </p> <p>دو طائفه اهل بحث که یکی قائل به <em>جبر</em> و دیگری قائل به <em>تفویض</em> هستند و در این آیه شریفه، مشاجره دارند، هر یک می‌خواهد آیه را به نفع خود تفسیر نموده و دلیل         <code class="page" rel="12,279"/> بر نظریه خود بگیرد، جبری مذهبان با این آیه استدلال کرده‌اند بر اینکه افعال بندگان، مخلوق خداست، زیرا افعال بندگان هم یکی از موجوداتی است که میان زمین و آسمانها قرار دارد و آنچه هم که ما بین زمین و آسمان است مخلوق خدا است پس آن افعال بندگان نیز مخلوق خدا است. </p> <p>تفویضی مسلکان هم با همین آیه استدلال کرده‌اند بر اینکه: افعال بندگان، مخلوق خدا نیست بلکه تنها مستند به خود آنان است، برای اینکه گناهان و کارهای زشت، جزء باطلند و اگر آنها نیز مخلوق خدا باشند لازم می‌آید که خدا عالم را به حق و باطل خلق کرده باشد، و حال آنکه در آیه مورد بحث فرموده عالم را تنها به حق خلق کرده است. </p> <p>و لیکن حق مطلب این است که استدلال هر دو طائفه از باطل‌های عالم است، زیرا جهات زشتی که در اعمال بندگان و گناهان ایشان هست، جهات و حیثیاتی است عدمی، که متعلق خلقت قرار نمی‌گیرد، تا بیائیم و مشاجره کنیم که خالق آنها خداست یا خود بندگان، زیرا اطاعت و معصیت مانند زنا و ازدواج و خوردن مال حلال و مال حرام و امثال اینها عمل خارجی آنها یکی است، منتهی چیزی که هست، آنجا که موافق امر و دستور خداست، اطاعت، و آنجا که مخالف آنست معصیت شمرده می‌شود، و مخالفت جهت عدمی است. </p> <p>حال که این معنا روشن گردید می‌گوییم: فعل را اگر به خلقت خدا نسبت می‌دهیم از جهت وجود است و این مستلزم این نیست که از جهت زشتی و گناه بودن هم مستند به خلقت بدانیم و بگوییم گناه و کار زشت را هم خدا آفریده، زیرا این جهت عدمی است، و فعل از جهت عدم نمی‌تواند ما بین آسمانها و زمین باشد تا آیه شریفه شامل آن بشود، و از لحاظ وجودیش هم جزء باطل نیست تا خلقت خود عمل، خلقت باطل باشد. </p> <p>علاوه بر این مساله حکومت نظام علیت و معلولیت در عالم وجود از ضروریات عقل است، و عقل با بداهت حکم می‌کند بر اینکه: ملاک اتصاف، عبارتست از قیام وجود چیزی به چیز دیگر به نحوی که بدون آن چیز موجود نگردد، و در مساله مورد بحث با بداهت هر چه تمامتر حکم می‌کند بر اینکه متصف به اطاعت و معصیت خود انسان است و بس، نه آن کسی که انسان را خلق کرده و برایش وسائل فراهم آورده که یا این کار را بکند و یا آن کار را، هم چنان که می‌بینیم‌متصف به سفیدی و سیاهی جسم را همان جسم می‌داند، نه آن کسی که جسم را خلق کرده است. </p> <p>و ما این بحث را بطور مفصل، در تفسیر آیه‌ <span class="aya" rel="2_26" data-words="38-43">و ما یضل به إلا الفاسقین</span><span class="footnote" rel="1" title="سوره بقره، آیه ۲۶">*</span> در جلد   <code class="page" rel="12,280"/> اول این کتاب گذراندیم. </p> <h3> <span class="title" rel="15_85">معنای <em>صفح</em> و فرق آن با <em>عفو</em> و مفاد جمله: <span class="aya" rel="15_85" data-words="16-18">فاصفح الصفح الجمیل...</span> </span> </h3> <p> <span class="aya" rel="15_85-86" data-words="16-23">فاصفح الصفح الجمیل، إن ربک هو الخلاق العلیم</span>. </p> <p>در مفردات گفته است: <em>صفح هر چیزی</em> پهنا و کناره آن است مانند صفحه صورت، صفحه شمشیر و صفحه سنگ، و نیز صفح به معنای ترک مؤاخذه است، مانند عفو، و لیکن از عفو بلیغ‌تر و رساتر است، و لذا در قرآن کریم هر دو، پهلوی هم آمده و فرموده: <span class="aya" rel="2_109" data-words="22-28">فاعفوا و اصفحوا حتی یأتی الله بأمره</span>، چون گاهی می‌شود که انسان عفو می‌کند ولی صفح نمی‌کند، و این کلمه در چند جای قرآن آمده، مانند: <span class="aya" rel="43_89" data-words="1-5">فاصفح عنهم و قل سلام</span> و <span class="aya" rel="15_85" data-words="16-18">فاصفح الصفح الجمیل</span> و <span class="aya" rel="43_5" data-words="1-5">أ فنضرب عنکم الذکر صفحا</span><span class="footnote" rel="1" title="مفردات راغب، ماده &lt;em&gt;صفح&lt;/em&gt; ">*</span>. </p> <p>و آن معنای اضافی که گفتیم در صفح هست، عبارتست از: روی خوش نشان دادن، پس معنای <em>صفحت عنه</em> این است که علاوه بر اینکه او را عفو کردم روی خوش هم به او نشان دادم، و یا این است که من صفحه روی او را دیدم در حالی که به روی خود نیاوردم، و یا این است که آن صفحه‌ای که گناه و جرم او را در آن ثبت کرده بودم و رق زده و به صفحه دیگر رد شدم و این معنا از و رق زدن کتاب اخذ شده، گویا کتاب خاطرات او را و رق زده است. </p> <p>و در جمله‌ <span class="aya" rel="15_85" data-words="13-18">إن الساعة لآتیة فاصفح الصفح الجمیل</span> خدای تعالی به پیامبرش دستور می‌دهد که از کفر هر کس که کفر ورزیده غمگین نشود و غم و اندوه خویش را تخفیف دهد، هم چنان که در آیه‌ <span class="aya" rel="16_127" data-words="8-18">و لا تحزن علیهم و لا تک فی ضیق مما یمکرون</span><span class="footnote" rel="2" title="و بر آنان غمگین مشو و از مکر و حیله آنان دلتنگ مباش، سوره نحل، آیه ۱۲۷">*</span> همین دستور را داده، و کلمه مصافحه به معنای مالیدن کف دست به دست دیگری است<span class="footnote" rel="3" title="مفردات راغب، ماده &lt;em&gt;صفح&lt;/em&gt; ">*</span>. </p> <p>و به زودی در روایتی خواهد آمد که امام علی بن ابی طالب (ع) صفح را به عفو بدون عتاب تفسیر فرموده‌اند. </p> <p>جمله‌ <span class="aya" rel="15_85" data-words="16-18">فاصفح الصفح الجمیل</span> تفریع بر مطالب قبلی است، و فاء تفریع چنین معنایی به آن می‌دهد: حال که خلقت عالم به حق است و روزی هست که اینان در آن روز محاسبه و مجازات می‌شوند، پس دیگر به فکر تکذیب و استهزاء آنان فرو مرو و از آنان درگذر، بدون اینکه عتاب و یا مناقشه و جدالی بکنی، برای اینکه پروردگار تو که تو و ایشان را آفریده و از وضع تو و حال ایشان با خبر است، دنبال سرشان روزی دارد که در آن روز هیچ چیزی فوت نمی‌شود. </p> <p>از همین جا روشن می‌شود که جمله‌ <span class="aya" rel="15_86" data-words="1-5">إن ربک هو الخلاق العلیم</span> تعلیل برای جمله       <code class="page" rel="12,281"/> <span class="aya" rel="15_85" data-words="16-18">فاصفح الصفح الجمیل</span> است. </p> <p>و این آیات که در قبل و بعد جمله‌ <span class="aya" rel="15_94" data-words="1-3">فاصدع بما تؤمر</span> قرار دارد جنبه آرامش قلب رسول خدا (ص) را داشته و در مقام رضایت خاطر آن جناب است تا دستور <span class="aya" rel="15_94" data-words="1-3">فاصدع بما تؤمر</span> آن طور که باید، جای خود را بگیرد، و اگر خواننده عزیز به خاطر داشته باشد در اول سوره گفتیم که: غرض اصلی از این سوره دستور یا اعلام علنی دعوت است، و نیز از آیات سابق-اگر دقت فرموده باشید-این معنا را می‌فهمید که آیات مذکور در این مقام است که از مطلب قبلی به نحوی بیرون آمده و مساله تسلیت رسول خدا  (ص) را پیش می‌کشد و آن جناب را در آنچه از قومش از آزارها و توهین‌ها و استهزاءها دیده تسلی می‌دهد و دوباره بر سر مطلب قبلی می‌رود. </p> <h3> <span class="title" rel="15_87">بیان اینکه مراد از <span class="aya" rel="15_87" data-words="4-6">سبعا من المثانی</span> سوره حمد است و اشاره به وجوهی که در باره این تعبیر گفته شده است</span> </h3> <p> <code class="aya" rel="15_87"/> <span class="aya" rel="15_87" data-words="1-9">و لقد آتیناک سبعا من المثانی و القرآن العظیم</span>. </p> <p> <em>سبع مثانی</em> بطوری که در روایات زیادی از رسول خدا (ص) وارد شده و به وسیله امامان اهل بیت (ع) تفسیر شده سوره حمد است<span class="footnote" rel="1" title="تفسیر برهان ج ۲ ص ۳۵۴ و عیاشی، ج ۲، ص ۲۵۱">*</span>، و با بودن این همه روایات، دیگر نباید اعتنایی به گفته بعضی<span class="footnote" rel="2" title="تفسیر فخر رازی، ج ۱۹، ص ۲۰۸">*</span> کرد که گفته‌اند: مقصود از آن، هفت سوره طولانی است. و آن بعضی<span class="footnote" rel="3" title="به رحمت خدا بر آنان نرم شدی سوره آل عمران، آیه ۱۵۹">*</span> دیگر که گفته‌اند: مراد از آن، <em>حم</em> های هفتگانه است. و بعضی<span class="footnote" rel="4" title="التهذیب ج ۲، ص ۲۸۹، ح ۱۳">*</span> دیگر که گفته‌اند: مقصود از آن، هفت صحیفه‌ایست که از آسمان بر انبیاء نازل شده. زیرا این اقوال نه دلیلی از کتاب خدا دارد و نه از سنت. </p> <p>علاوه بر اختلافی که مفسرین در مقصود از <em>سبع المثانی</em> کرده‌اند، اختلاف دیگری در کلمه <em>من</em> در <span class="aya" rel="15_87" data-words="5-6">من المثانی</span> نموده‌اند، که آیا این <em>من</em> برای تبعیض است یا بیانیه<span class="footnote" rel="5" title="خویشتن را با کسانی که پروردگار خود را شبانه می‌خوانند و رضای او را می‌طلبند صابر گردان و چشم از ایشان مبند و به زینت زندگی دنیا مدوز سوره کهف، آیه ۲۸">*</span>؟ و نیز اختلاف‌های دیگری در چگونگی اشتقاق مثانی و در وجه تسمیه آن به راه انداخته‌اند. </p> <p>و آنچه سزاوار است گفته شود-و خدا داناتر است-این است که حرف <em>من</em> برای تبعیض است، زیرا خدای سبحان در جای دیگر، همه آیات قرآنی را به مثانی خوانده و فرموده است‌ <span class="aya" rel="39_23" data-words="5-13">کتابا متشابها مثانی تقشعر منه جلود الذین یخشون ربهم</span><span class="footnote" rel="6" title="کتابی است که آیاتش همه، با هم متشابه است و از (قرائت) این کتاب، اغلب بر بدن خداترسان، لرزه می‌افتد و پوست بدنشان جمع می‌شود، سوره زمر، آیه ۲۳">*</span> و بنا بر این، آیات           <code class="page" rel="12,282"/> سوره حمد که بعضی از قرآن است بعضی از مثانی است، نه همه آن. </p> <p>و <span class="phrase">ظاهرا <em rel="fa_15_87_6-6" data-sentence="6:658">مثانی</em> جمع <em rel="fa_15_87_6-6" data-sentence="66:639">مثنیه</em> -به فتح میم-یعنی اسم مفعول از ماده <em rel="fa_15_87_6-6" data-sentence="158:591">ثنی</em> باشد که به معنای عطف و برگرداندن باشد، هم چنان که در جای دیگر قرآن آمده: <span class="aya" rel="11_5" data-words="3-4">یثنون صدورهم</span><span class="footnote" rel="1" title="سینه‌های خود را خم می‌کنند که دیده نشوند، سوره هود، آیه ۵">*</span> و آیات قرآنی را از این رو مثانی نامیده که بعضی مفسر بعضی دیگر است و وضع آن دیگری را روشن می‌کند، و هر یک به بقیه نظر و انعطاف دارد، هم چنان که جمله‌ <span class="aya" rel="39_23" data-words="5-7">کتابا متشابها مثانی</span> اشاره به این معنا دارد، برای اینکه هم آن را متشابه خوانده که معنایش شباهت بعضی آیات آن با بعضی دیگر است، و هم مثانی نامیده.</span> </p> <p>و در کلام رسول خدا (ص) نیز آمده که در صفت قرآن فرموده: بعضی از آن بعضی دیگر را تصدیق می‌کند . و همچنین از علی  (ع) نقل شده که فرموده است: قرآن بعضی آیاتش ناطق به حال بعضی دیگر، و بعضی از آن شاهد بر بعضی دیگر است . </p> <p><span class="phrase">ممکن هم است کلمه مذکور را جمع <em rel="fa_15_87_6-6" data-sentence="30:91">مثنی</em> به معنی مکرر بگیریم، که باز کنایه از این می‌شود که بعضی از آیاتش بعضی دیگر را بیان می‌کند.</span> </p> <p><span class="phrase">به نظر می‌رسد آنچه که در معنای کلمه مثانی گفته شد کافی باشد، و دیگر حاجتی نباشد به اینکه معناهایی که دیگران از قبیل کشاف و حواشی آن، مجمع البیان، روح المعانی و غیر اینها نقل کرده‌اند ایراد کنیم، لیکن اسمی از آنها می‌بریم: مثلا بعضی<span class="footnote" rel="2" title="الکشاف، ج ۲، ص ۵۸۷">*</span> گفته‌اند: از <em rel="fa_15_87_6-6" data-sentence="311:136">تثنیه</em> و یا از <em rel="fa_15_87_6-6" data-sentence="377:115">ثنی</em> گرفته شده، که به معنای تکرار و اعاده است، و از این رو آیات قرآنی مثانی نامیده می‌شود که مطالب در آن تکرار شده است.</span> بعضی<span class="footnote" rel="3" title="کشاف، ج ۲، ص ۵۸۹">*</span> دیگر گفته‌اند: اگر فاتحة الکتاب، مثانی نامیده شده بدین جهت است که در هر نماز دو بار باید خوانده شود، و یا برای این است که در هر رکعتی با خواندن سوره‌ای دیگر دو تا می‌شود، و<span class="footnote" rel="4" title="تفسیر عیاشی، ج ۲، ص ۲۵۳، ح ۴۷">*</span> یا بدین جهت است که بیشتر کلماتش مانند <em>رحمان</em> و <em>رحیم</em> و <em>ایاک</em> و <em>صراط</em>        <code class="page" rel="12,283"/> در آن تکرار شده است، و<span class="footnote" rel="1" title="روح المعانی، ج ۱۴، ص ۷۹ و تفسیر فخر رازی، ج ۱۹، ص ۲۱۰">*</span> یا برای این است که دو نوبت نازل شده یک بار در مکه، بار دیگر در مدینه، و یا بدین<span class="footnote" rel="2" title="مجمع البیان، ج ۶، ص ۳۴۵ و روح المعانی، ج ۱۴، ص ۸۰">*</span> جهت است که خدای تعالی در آن ثنا شده است، و<span class="footnote" rel="3" title="عیون معانی الأخبار، ص ۳۷۳، ط قم">*</span> یا به این خاطر است که خدا آن را استثناء کرده، یعنی همانطور که در روایت هم آمده آن را ذخیره نموده است برای این امت، و بر امتهای دیگر نازل ننموده، و همچنین وجوه دیگری که در تفاسیر ذکر شده است. </p> <p>و <span class="phrase">در اینکه فرمود: <span class="aya" rel="15_87" data-words="4-9">سبعا من المثانی و القرآن العظیم</span> تعظیمی از سوره فاتحه و همه قرآن کرده که بر کسی مخفی نیست، اما تعظیم قرآن است، برای اینکه از ناحیه ساحت عظمت و کبریای خدای عز و جل به وصف عظیم توصیف شده، و اما تعظیم فاتحه است برای اینکه نکره آوردن کلمه <em rel="fa_15_87_4-4" data-sentence="304:173">سبع</em> و بدون وصف آوردن آن خود دلیل عظمت قدر و جلالت شان است، و این معنا بر اهل ادب پوشیده نیست، علاوه بر این، یک سوره در قبال قرآن قرار گرفته و حال آنکه خودش سوره‌ای از قرآن است.</span> </p> <p>آیه مورد بحث همانطور که روشن گردید در مقام منت نهادن است، و در عین حال از آنجایی که در سیاق دعوت به صفح و اعراض قرار گرفته این معنا را هم می‌رساند که موهبت عظمای قرآن که متضمن معارف الهی است و به اذن خدا به سوی هر کمال و سعادتی هدایت می‌کند کافی است که تو را (ای رسول خدا) بر صفح جمیل و اشتغال به یاد پروردگارت و سرگرمی به اطاعت او وادار سازد. </p> <h3> <span class="title" rel="15_85 15_86 15_87 15_88 15_89 15_90 15_91 15_92 15_93 15_94 15_95 15_96 15_97 15_98 15_99">چهار دستور به رسول اللَّه (ص): عدم تمایل به دارایی کفار، غم نخوردن از کفر و استهزای آنان، خفض جناح برای مؤمنان و روشن ساختن ماموریت خود</span> </h3> <p> <code class="aya" rel="15_88"/><code class="aya" rel="15_89"/> <span class="aya" rel="15_88" data-words="1-9">لا تمدن عینیک إلی ما متعنا به أزواجا منهم</span>... <span class="aya" rel="15_89" data-words="6-6">المبین</span>. </p> <p>این دو آیه در مقام بیان صفح جمیلی است که دستورش را داده بود، و به همین جهت کلام را به صورت کلامی نو و غیر مربوط به سابق آورده،  (چون خواننده می‌داند که مقصود از آن، بیان همان مطلب سابق است) و در این دو آیه چهار دستور آمده، دو تا منفی و دو تا مثبت، جمله‌ <span class="aya" rel="15_88" data-words="1-3">لا تمدن عینیک</span> و جمله‌ <span class="aya" rel="15_88" data-words="10-12">و لا تحزن</span> منفی، و جمله‌ <span class="aya" rel="15_88" data-words="14-16">و اخفض جناحک</span> و جمله‌ <span class="aya" rel="15_89" data-words="1-3">و قل إنی</span> مثبتند. </p> <p>و مقصود از چشم دوختن به زینت زندگی دنیای آنان این است که داده‌های خدا را ننگرد و چشم حسرت به آنچه دیگران دارند بدوزد، و مقصود از ازدواج، مردان و زنان و یا اصناف مردم است، مانند صنف بت‌پرستان و صنف یهود و صنف نصاری و صنف مجوس. </p> <p>و معنای آیه این است که: چشم از آنچه که ما از نعمتهای ظاهری و باطنی به تو انعام کرده‌ایم   <code class="page" rel="12,284"/> بر مگیر، و با حسرت به آنچه که به ازواج اندک و یا اصنافی از کفار داده‌ایم خیره مشو. </p> <p>بعضی<span class="footnote" rel="1" title="روح المعانی، ج ۱۴، ص ۷۷ مجمع البیان، ج ۶، ص ۳۴۴">*</span> از مفسرین جمله‌ <span class="aya" rel="15_88" data-words="1-3">لا تمدن عینیک</span> را کنایه از نگاه طولانی گرفته‌اند. ولی خواننده خود می‌داند که علی ای حال منظور، نهی از رغبت و میل و تعلق قلبی است به آنچه که مردم از متاعهای زندگی از قبیل مال و جاه و آوازه و شهرت دارند، از همه اینها بطور کنایه تعبیر می‌شود به نگاه نکردن، نه طولانی نکردن نگاه، آیه‌ای هم که به زودی از سوره کهف نقل می‌کنیم مؤید این معنا است. </p> <p> <span class="aya" rel="15_88" data-words="10-13">و لا تحزن علیهم</span> -یعنی از جهت اصرارشان بر تکذیب و استهزاء، و لجبازیشان در ایمان نیاوردن غم مخور. </p> <p> <span class="aya" rel="15_88" data-words="14-17">و اخفض جناحک للمؤمنین</span> -مفسرین<span class="footnote" rel="2" title="مجمع البیان ج ۶، ص ۳۴۴، ط تهران">*</span> گفته‌اند: این جمله کنایه است از تواضع و نرمخویی و بدین جهت تواضع را <em>خفض جناح</em> نامیده‌اند که مرغ وقتی می‌خواهد جوجه‌هایش را در آغوش بگیرد پر و بال خود را باز می‌کندو بر سر جوجه‌ها می‌گستراند، و خود را تسلیم آنها می‌کند. </p> <p>لیکن هر چند این معنا که مفسرین کرده‌اند با آیاتی دیگر تایید می‌شود، چنان که در وصف رسول خدا می‌فرماید: <span class="aya" rel="3_159" data-words="1-6">فبما رحمة من الله لنت لهم</span><span class="footnote" rel="3" title="الدر المنثور، ج ۴، ص ۱۰۶">*</span> و نیز می‌فرماید: <span class="aya" rel="9_128" data-words="12-14">بالمؤمنین رؤف رحیم</span><span class="footnote" rel="4" title="تفسیر روح المعانی، ج ۱۴، ص ۷۷">*</span> الا اینکه آنچه که در نظیر این آیه آمده، و می‌توان خفض جناح را بر آن حمل کرد عبارتست از صبر و خویشتنداری و سازگاری با مؤمنین، و این صبر با این معنا مناسبت دارد که کنایه باشد از زیر بال گرفتن مؤمنین، و همه هم خود را مصروف و منحصر در معاشرت و تربیت و تادیب ایشان به آداب الهی نمودن، و یا کنایه باشد از ملازمت با آنان و تنها نگذاشتن و جدا نشدن از ایشان، هم چنان که مرغ وقتی خفض جناح می‌کند دیگر پرواز را تعطیل کرده از جوجه‌هایش جدا نمی‌شود، و خدای تعالی در این باره فرموده: <span class="aya" rel="18_28" data-words="1-21">و اصبر نفسک مع الذین یدعون ربهم بالغداة و العشی یریدون وجهه و لا تعد عیناک عنهم ترید زینة الحیاة الدنیا</span><span class="footnote" rel="5" title="الدر المنثور، ج ۴، ص ۱۰۶">*</span>. </p> <p> <span class="aya" rel="15_89" data-words="1-6">و قل إنی أنا النذیر المبین</span> -یعنی من ادعایی جز این ندارم که نذیری هستم تا شما           <code class="page" rel="12,285"/> را انذار کنم و از عذاب خدای سبحان بترسانم، مبینی هستم تا آنچه را که بدان محتاج هستید بیان کنم، و بیش از این حرف و ادعایی ندارم. </p> <p>پس این چهار دستور، یعنی: رغبت نکردن به متاع دنیوی که نزد کفار است، غصه نخوردن از کفر و استهزای ایشان، خفض جناح برای مؤمنین، و روشن ساختن ماموریت خود، همان صفح جمیلی است که برای کسی مثل رسول خدا (ص) سزاوار است، زیرا اگر یک پیغمبری (که خاتم پیغمبران هم هست) یکی از این چهار خصوصیت را نداشته باشد امر دعوتش مختل می‌گردد. </p> <p>و از همین جا روشن می‌شود اینکه بعضی<span class="footnote" rel="1" title="کشاف، ج ۲، ص ۵۸۹">*</span> از مفسرین گفته‌اند: <span class="aya" rel="15_85" data-words="16-18">فاصفح الصفح الجمیل</span> با آیه شمشیر کشیدن نسخ شده. صحیح نیست، زیرا صفح جمیل آن طور که آیه <span class="aya" rel="15_88" data-words="1-3">لا تمدن عینیک</span> تفسیرش کرد به اعتبار خود باقی است، حتی بعد از نازل شدن آیه شمشیر و اعلام جهاد نیز قوت خود را از دست نداده، و هیچ دلیلی ندارد که بگوئیم نسخ شده. </p> <h3> <span class="title" rel="15_90"><span class="phrase">معنای آیه: <span class="aya" rel="15_90" data-words="1-4">کما أنزلنا علی المقتسمین</span> و بیان مقصود از <em rel="fa_15_90_4-4" data-sentence="106:28">مقتسمین</em> و وجه تسمیه آنان به این نام</span></span> </h3> <p> <code class="aya" rel="15_90"/><code class="aya" rel="15_91"/><code class="aya" rel="15_92"/><code class="aya" rel="15_93"/> <span class="aya" rel="15_90-91" data-words="1-8">کما أنزلنا علی المقتسمین، الذین جعلوا القرآن عضین</span>. </p> <p><span class="phrase">مجمع البیان گفته است: کلمه <em rel="fa_15_91_4-4" data-sentence="27:1569">عضین</em> جمع <em>عضه</em> است و اصل عضه <em>عضوه</em>  بوده <em>واو</em> آن را انداخته‌اند و به همین جهت جمع آن با نون آمده، هم چنان که در <em>عزه</em>  گفته شده است عزون، چون اصل عزه نیز عزوه بوده، و <em rel="fa_15_91_4-4" data-sentence="276:1362">تعضیه</em> به معنای تفریق است، و از  <em>اعضاء</em> گرفته شده که هر یک از دیگری جداست، پس اگر بگوئیم <em>عضیت الشی‌ء</em>  معنایش این است که من فلان چیز را متفرق و عضو عضو کردم، رؤبة (که یکی از شعراء است در یک بیت خود) گفته است: و لیس دین اللَّه بالمعضّی-دین خدا تفرقه‌پذیر نیست ، این بود محل حاجت ما از گفتار صاحب مجمع.<span class="footnote" rel="2" title="به آنچه پیش از ظهر نازل شده ایمان آورید، و به آنچه در آخر روز نازل شده کفر بورزید">*</span>  <span class="aya" rel="15_90" data-words="1-4">کما أنزلنا علی المقتسمین</span> -سیاق کلام بی اشاره به این معنا نیست که این جمله متعلق است به جمله مقدر که جمله <span class="aya" rel="15_89" data-words="1-6">و قل إنی أنا النذیر المبین</span> بدان اشاره دارد، پس معنای جمله مورد بحث این می‌شود که من ترساننده‌ای هستم که شما را از آن عذابی که قبلا بر مقتسمین نازل شده بود می‌ترسانم و مقصود از مقتسمین همانهایند که خدای تعالی در جمله  <span class="aya" rel="15_91" data-words="1-4">الذینجعلوا القرآن عضین</span> توصیفشان کرده، و به طوری که در روایات آمده طائفه‌ای از قریش بودند که قرآن را پاره پاره کرده عده‌ای گفتند سحر است، عده‌ای دیگر گفتند     <code class="page" rel="12,286"/> افسانه‌های گذشتگان است، جمعی گفتند ساختگی است، و نیز راه ورودی به مکه را قسمت قسمت کردند، در موسم حج هر چند نفری سر راهی را گرفتند تا نگذارند مردم نزد رسول خدا (ص) بروند، و به زودی روایات مذکور در بحث روایتی خواهد آمد ان شاء اللَّه تعالی.</span> </p> <p>بعضی<span class="footnote" rel="1" title="مجمع البیان، ج ۶، ص ۳۴۶، ط تهران">*</span> هم گفته‌اند: جمله‌ <span class="aya" rel="15_90" data-words="1-4">کما أنزلنا علی المقتسمین</span> متعلق به قبل است آنجا که می‌فرمود: <span class="aya" rel="15_87" data-words="1-6">و لقد آتیناک سبعا من المثانی</span>، و معنایش این است که ما قرآن را بر تو نازل کردیم آن طور که بر مقتسمین نازل کردیم، و بنا بر این معنا، مقصود از مقتسمین، یهود و نصاری هستند که قرآن را قسمت قسمت نموده گفتند به بعض آن ایمان داریم ولی به بعضی دیگرش ایمان نداریم. </p> <p>لیکن این حرف وقتی درست است که سوره مورد بحث در مدینه نازل شده باشد، و حال آنکه در مکه نازل شده و در آن روز رسول خدا (ص) گرفتار مخالفتهای یهود و نصاری نشده بود، و لذا می‌بینیم آیه‌ای که این معنا را از یهود و نصاری نقل می‌کند که گفتند: <span class="aya" rel="3_72" data-words="7-17">آمنوا بالذی أنزل علی الذین آمنوا وجه النهار و اکفروا آخره</span><span class="footnote" rel="2" title="مجمع البیان، ج ۶، ص ۳۴۴، ط تهران">*</span> -و نظائر آن، همه بعد از هجرت و در مدینه نازل شده است، و دلیل بر گفتار ما که سوره مورد بحث در مکه نازل شده خود سیاق آیات آن است. </p> <p><span class="phrase">بعضی<span class="footnote" rel="3" title="تفسیر روح المعانی، ج ۱۴، ص ۷۸">*</span> دیگر گفته‌اند: وجه تسمیه <em rel="fa_15_90_4-4" data-sentence="107:127">مقتسمین</em> به این اسم این است که انبیای خدای را و همچنین کتابهای آنان را جزء جزء کردند، به بعضی ایمان آوردند، و به بعضی دیگر کفر ورزیدند.</span> لیکن این حرف هم صحیح نیست، زیرا در معرفی مقتسمین فرموده: آنهایی که قرآن را پاره پاره می‌کنند، نه آنهایی که انبیاء و کتب انبیاء را پاره پاره می‌کنند. </p> <p>پس ظاهر این است که دو آیه مورد بحث قومی را یاد آوری می‌کنند که در اوائل بعثت بر علیه بعثت و برای خاموشی نور قرآن قیام کرده بودند، و آن را پاره پاره کردند، تا به این وسیله مردم را از راه خدا باز دارند، و خداوند هم عذاب را بر ایشان نازل کرده و   </p> <p>سوره آل عمران، آیه 72.    <code class="page" rel="12,287"/> هلاکشان نموده است، آن گاه در باره مال کار ایشان فرموده: <span class="aya" rel="15_92-93" data-words="1-7">فو ربک لنسئلنهم أجمعین، عما کانوا یعملون</span>. </p> <h3> <span class="title" rel="15_94">دستور علنی کردن دعوت به پیامبر (ص): <span class="aya" rel="15_94" data-words="1-3">فاصدع بما تؤمر</span> </span> </h3> <p> <code class="aya" rel="15_94"/><code class="aya" rel="15_95"/><code class="aya" rel="15_96"/> <span class="aya" rel="15_94" data-words="1-7">فاصدع بما تؤمر و أعرض عن المشرکین</span>. </p> <p><span class="phrase">در مجمع البیان گفته: کلمه <em rel="fa_15_94_1-1" data-sentence="26:276">صدع</em> و <em>فرق</em> و <em>فصل</em> بیک معنا است، و معنای <em>فلان صدع بالحق</em> ، این است که فلانی حق را بی پرده و آشکارا گفت<span class="footnote" rel="1" title="(ای اهل ایمان!در پیشرفت کار خود) صبر و مقاومت پیشه کنید و به ذکر خدا و نماز توسل جویید سوره بقره، آیه ۱۵۳">*</span>.</span> </p> <p>و این آیه تفریع بر مطالب قبل است، و حق هم همین بود که بر آنها تفریع شود، برای اینکه غرض از سوره در حقیقت همین علنی کردن رسالت است، بنا بر این معنای آیه چنین می‌شود: حال که مطلب بدان قرار بود که گفته شد، یعنی حال که تو مامور به صفح جمیل شدی و خود را به عنوان نذیر از عذاب ما-آن عذابی که بر مقتسمین نازل شد-معرفی نمودی دیگر مترس، و کلمه حق را اظهار و دعوت خود را علنی کن. </p> <p>از این بیان روشن می‌شود که: جمله‌ <span class="aya" rel="15_95" data-words="1-3">إنا کفیناک المستهزئین</span> در مقام تعلیل برای جمله فاصدع... است، هم چنان که کلام هم اشعار و بلکه دلالت دارد بر اینکه این  <em>مستهزءین</em> همان مقتسمین‌اندکه قبلا اسمشان برده شد، و معنای آیه این است که حال که مطلب بدین قرار بود که گفته شد، پس دیگر درنگ مکن، و دعوت به حق را علنی ساز، و از مشرکین روی برتاب، و کلمه <em>انا</em> به معنای: <em>لانا</em> است، برای اینکه ما شر مستهزءین را از تو کفایت کردیم، و ایشان را به عذاب خود هلاک می‌سازیم، و این مستهزءین همانهایند که: <span class="aya" rel="15_96" data-words="2-8">یجعلون مع الله إلها آخر فسوف یعلمون</span> -با خدا خدایانی دیگر می‌گیرند، پس به زودی خواهند فهمید . </p> <p><code class="aya" rel="15_97"/> <span class="aya" rel="15_97" data-words="1-8">و لقد نعلم أنک یضیق صدرک بما یقولون</span> در این جمله برای بار دوم اندوه و تنگ حوصلگی آن جناب را از استهزای آنان پیش می‌کشد تا مزید عنایت خود را نسبت به تسلیت و دلخوش کردن آن جناب و تقویت روحش برساند. و خدای سبحان در کلام خود و مخصوصا در سوره‌های مکی بسیار آن جناب را تسلیت داده، و این به خاطر آن صدمات زیادی است که ایشان در مکه با آن مواجه می‌شده. </p> <p><code class="aya" rel="15_98"/><code class="aya" rel="15_99"/> <span class="aya" rel="15_98-99" data-words="1-13">فسبح بحمد ربک و کن من الساجدین، و اعبد ربک حتی یأتیک الیقین</span> خدای سبحان به پیامبر گرامی خود سفارش می‌فرماید که او را تسبیح و حمد گوید   <code class="page" rel="12,288"/> و سجده و عبادت کند و این مراسم را ادامه دهد، و از اینکه این سفارش را متفرع بر تنگ حوصلگی از زخم زبانهای کفار نموده، معلوم می‌شود که تسبیح و حمد خدا و سجده و عبادت، در زایل کردن اندوه و سبک کردن مصیبت، اثر دارد. در آیات سابق سفارش به صفح و صبر کرده بود، و این امر به صبر، از آیه  <span class="aya" rel="15_99" data-words="1-6">و اعبد ربک حتی یأتیک الیقین</span> -پروردگارت را عبادت کن تا برایت یقین حاصل شود . </p> <p>نیز استفاده می‌شود، زیرا ظاهر آن این است که امر به صبر در عبودیت تا مدتی معین است که پس از آمدن یقین تمام می‌شود. </p> <p>بنا بر این، کلام مورد بحث قریب المضمون با آیه‌ <span class="aya" rel="2_45" data-words="2-5">استعینوا بالصبر و الصلاة</span><span class="footnote" rel="1" title="الدر المنثور، ج ۴، ص ۱۰۴">*</span> می‌شود، که دستور دفع شداید و مقاومت در برابر حوادث است. </p> <p>با این بیان این نظریه تایید می‌شود که مراد از ساجدین در آیه مورد بحث، نمازگزاران است، و دستور، دستور به نماز خواندن است نه تنها سجده، و اگر نماز را سجده نامیده به خاطر این است که سجده افضل اجزای نماز است، و مقصود از تسبیح و تحمید، تسبیح و تحمید زبانی است مانند گفتن سبحان اللَّه و الحمد للَّه و امثال آن. بله اگر مراد از کلمه صلات در آیه‌ای که از سوره بقره نقل کردیم توجه به خدای سبحان باشد ممکن است مراد از تسبیح و تحمید-و یا آن دو با سجده-معنای لغوی آنها باشد، که در تسبیح منزه داشتن خدا و در تحمید ثنای او در برابر نعمتهای او، و در سجده تذلل و اظهار ذلت عبودیت است. </p> <h3> <span class="title" rel="15_99"><span class="phrase">توضیح اینکه مراد از <em rel="fa_15_99_6-6" data-sentence="20:98">یقین</em> در آیه: <span class="aya" rel="15_99" data-words="1-6">و اعبد ربک حتی یأتیک الیقین</span> مرگ است</span></span> </h3> <p> و اما اینکه فرمود: <span class="aya" rel="15_99" data-words="1-6">و اعبد ربک حتی یأتیک الیقین</span> اگر مراد از آن، امر به عبادت باشد جمله مزبور به منزله تفسیر برای آیه قبلی می‌شود، و اگر مقصود، اخذ به عبودیت باشد -هم چنان که ظاهر سیاق هم همین است و مخصوصا سیاق آیات قبلی آن، که دستور به صفح و اعراض از مشرکین را می‌داد که لازمه‌اش صبر است-در این صورت جمله مذکور به قرینه قید <span class="aya" rel="15_99" data-words="4-6">حتی یأتیک الیقین</span> دستور سلوک در منهج تسلیم و اطاعت و قیام به لوازم عبودیت خواهد بود. </p> <p>بنا بر این احتمال، مراد از آمدن یقین، رسیدن اجل مرگ است که با فرا رسیدنش غیب، مبدل به شهادت و خبر مبدل به عیان می‌شود،   <code class="page" rel="12,289"/> مؤید این احتمال هم تفریع‌ <span class="aya" rel="15_85" data-words="16-18">فاصفح الصفح الجمیل</span> بر جمله قبلیش، یعنی‌ <span class="aya" rel="15_85" data-words="1-15">و ما خلقنا السماوات و الأرض و ما بینهما إلا بالحق و إن الساعة لآتیة</span> است، زیرا در حقیقت از این جهت امر به عفو و صبر در برابر گفته‌های آنان فرموده که برای ایشان روزی است که در آن روز از ایشان انتقام می‌گیرد، و اعمال ناروایشان را کیفر می‌دهد. </p> <p>و خلاصه معنای آیه این می‌شود که: تو بر عبودیت خود ادامه بده و هم چنان بر اطاعتت و اجتنابت از معصیت صبر کن، و نیز هم چنان بر آنچه که ایشان می‌گویند تحمل کن تا مرگت فرا رسد و به عالم یقین منتقل شوی، آن وقت مشاهده کنی که خدا با آنان چه معامله‌ای می‌کند. </p> <p>و از اینکه فرا رسیدن مرگ را به عبارت تا یقین برایت بیاید تعبیر کرده نیز اشعار بر این معنا هست، برای اینکه در این جمله عنایت بر این است که مرگ در دنبال تو و طالب تو است، و به زودی به تو می‌رسد، پس باید هم چنان پروردگارت را عبادت بکنی تا او به تو برسد، و این یقین همان عالم آخرت است که عالم یقین عمومی ما وراء حجاب است، نه اینکه مراد از یقین آن یقینی باشد که با تفکر، و یا ریاضت و عبادت به دست می‌آید. </p> <p>این را گفتیم تا معلوم شود اینکه بعضی پنداشته‌اند که: آیه شریفه دلالت دارد بر اینکه عبادت تا وقتی لازم است که یقین نیامده باشد، و همین که انسان یقین پیدا کرد دیگر نماز و روزه واجب نیست. پندار و رأی فاسدی است، برای اینکه اگر مقصود از یقین، آن یقین معمولی باشد که گفتیم از راه تفکر یا عبادت، در نفس پدید می‌آید رسول خدا  (ص) در هر حال آن یقین را داشته، و آیه شریفه که خطابش به شخص رسول اکرم است می‌فرماید: عبادت کن تا یقین برایت بیاید، چطور رسول خدا (ص) یقین نداشته با اینکه آیات بسیاری از کتاب خدا او را از موقنین و همواره بر بصیرت و بر بینه‌ای از پروردگارش، و معصوم و مهتدی به هدایت الهی و امثال این اوصاف دانسته است. </p> <p>و ما ان شاء اللَّه تعالی بعد از بحث روایتی زیر، بحثی جداگانه از نظر عقل در پیرامون دوام تکلیف عنوان خواهیم کرد و اثبات خواهیم نمود که نظریه فوق تا چه حد مخدوش و غلط است‌ </p><h3>بحث روایتی‌ <span class="title" rel="15_85">روایاتی در توضیح معنای: <span class="aya" rel="15_85" data-words="16-18">فاصفح الصفح الجمیل</span> <em> و</em> سبع مثانی <em>و مراد از</em> مقتسمین </span> </h3> <p> در الدر المنثور است که: ابن مردویه و ابن نجار از علی بن ابی طالب روایت کرده‌اند<code class="page" rel="12,290"/> که در ذیل جمله‌ <span class="aya" rel="15_85" data-words="16-18">فاصفح الصفح الجمیل</span> فرموده: معنایش رضایت بدون عتاب است<span class="footnote" rel="1" title="تفسیر عیاشی، ج ۲، ص ۲۵۲ ح ۴۴">*</span>. </p> <p>و در <em>مجمع</em> از علی بن ابی طالب (صلوات اللَّه علیه) روایت کرده که فرموده: مراد از صفح جمیل عفو بدون عتاب است<span class="footnote" rel="2" title="معانی الاخبار، کمال الدین، ص ۳۴۴، ح ۲۹">*</span>. </p> <p>و در <em>عیون</em> به سند خود از علی بن حسن بن فضال از پدرش از حضرت رضا  (ع) در مورد آیه مذکور روایت کرده که فرموده: مقصود عفو بدون عتاب است<span class="footnote" rel="3" title="مجمع البیان، ج ۶، ص ۳۴۵، ط تهران">*</span>. </p> <p>و در تهذیب به سند خود از محمد بن مسلم روایت کرده که گفت: از امام صادق  (ع) از سبع مثانی و قرآن عظیم پرسش نمودم که آیا سبع مثانی فاتحة الکتاب است؟ فرمود: بله. عرض کردم‌ <span class="aya" rel="1_1" data-words="1-4">بسم الله الرحمن الرحیم</span> جزء عدد هفت است؟ فرمود: بله، آن از همه آیات دیگرش افضل است<span class="footnote" rel="4" title="تفسیر روح المعانی، ج ۱۴، ص ۷۸">*</span>. </p> <p>مؤلف: این معنا از طرق شیعه از امیر المؤمنین (ع) و از عده‌ای از امامان اهل بیت (ع) و نیز از طرق اهل سنت از علی (ع) و عده‌ای از صحابه مانند عمر و عبد اللَّه بن مسعود و ابن عباس و ابی بن کعب و ابو هریره و غیر ایشان روایت شده است. </p> <p>و در الدر المنثور است که طبرانی در کتاب اوسط از ابن عباس روایت کرده که گفت: مردی از رسول خدا (ص) پرسید به من خبر ده از کلام خدا که می‌فرماید: <span class="aya" rel="15_90" data-words="1-4">کما أنزلنا علی المقتسمین</span> فرمود: یعنی یهود و نصاری، گفت: خبر ده از جمله <span class="aya" rel="15_91" data-words="1-4">الذین جعلوا القرآن عضین</span>، فرمود: آنهایی که به بعض کتاب ایمان آورده و نسبت به بعض دیگرش کفر ورزیدند<span class="footnote" rel="5" title="تفسیر عیاشی، ج ۲، ص ۲۵۲ ح ۴۶">*</span>. </p> <p>مؤلف: قبلا از نظر خواننده عزیز گذشت که گفتیم: مضمون این روایت با مکی بودن سوره نمی‌سازد. </p> <p>و در تفسیر عیاشی از زراره و حمران و محمد بن مسلم از امام باقر و امام صادق  (ع) روایت کرده که از جمله‌ <span class="aya" rel="15_91" data-words="1-4">الذین جعلوا القرآن عضین</span> پرسیدند فرمود:           <code class="page" rel="12,291"/> قریشند<span class="footnote" rel="1" title="اصول کافی، ج ۲، ص ۸۸، ح ۳، ط بیروت">*</span>. </p> <h3> <span class="title" rel="15_99">چند روایت در باره علنی شدن دعوت پیامبر (ص) و نیز در باره پنج تن مستهزءین آن حضرت و در ذیل آیه: <span class="aya" rel="15_99" data-words="1-6">و اعبد ربک حتی یأتیک الیقین</span> </span> </h3> <p> و در معانی الاخبار به سند خود از عبد اللَّه بن علی حلبی روایت کرده که گفت: من از امام صادق (ع) شنیدم که می‌فرمود: رسول خدا (ص) بعد از آنکه وحی الهی شروع شد سیزده سال در مکه ماند، در سه سال اولش مخفیانه دعوت می‌کرد و از ترس، اظهار نمی‌نمود، تا آنکه خدای عز و جل با فرستادن‌ <span class="aya" rel="15_94" data-words="1-3">فاصدع بما تؤمر</span> مامورش فرمود تا علنی دعوت بفرماید و از آن روز دعوت علنی شروع شد<span class="footnote" rel="2" title="روح المعانی، ج ۱۴، ص ۷۹">*</span> و در الدر المنثور است که: ابن جریر از ابی عبیده نقل کرده که گفت: عبد اللَّه بن مسعود گفت: دائم رسول خدا (ص) پنهانی دعوت می‌نمود، تا آنکه آیه <span class="aya" rel="15_94" data-words="1-3">فاصدع بما تؤمر</span> نازل شد با یاران خود از مخفی‌گاهش بیرون گشته دعوت خود را علنی نمود<span class="footnote" rel="3" title="روح المعانی، ج ۱۴، ص ۷۹">*</span>. </p> <p>و در تفسیر عیاشی از محمد بن علی حلبی از ابی عبد اللَّه امام صادق (ع) روایت کرده که فرمود: رسول خدا (ص) در مکه سالها پنهانی دعوت می‌کرد، و تنها علی و خدیجه به او ایمان آورده بودند، آن گاه خدای سبحان مامورش کرد تا دعوت خود را علنی سازد، پس رسول خدا (ص) آشکار شده و در قبائل عرب خود را عرضه می‌کرد و به هر قبیله که می‌رفت می‌گفتند: دروغگو، از نزد ما بیرون شو،  (و بر ما طمع مبند)<span class="footnote" rel="4" title="مجمع البیان، ج ۶، ص ۳۴۵، ط تهران">*</span>. </p> <p>و در تفسیر عیاشی از ابان بن عثمان احمر روایت کرده که او بدون ذکر سند گفته است: آنهایی که رسول خدا (ص) را استهزاء می‌کردند، پنج نفراز قریش بودند 1-ولید بن مغیره مخزومی 2-عاص بن وائل سهمی 3-حارث بن حنظله (و در بعضی نسخ حارث بن طلاطله)4-اسود بن عبد یغوث بن وهب زهری 5-اسود بن مطلب بن اسد، و چون خدای عز و جل وعده داد که: ما مستهزءین را از تو کفایت می‌کنیم رسول خدا  (ص) یقین کرد که خدا خوارشان کرده و چیزی نگذشت که خدا همه‌شان را به بدترین مرگی کشت<span class="footnote" rel="5" title="تفسیر روح المعانی، ج ۱۴، ص ۷۷">*</span>. </p> <p>           <code class="page" rel="12,292"/> مؤلف: این روایت را صدوق نیز در کتاب معانی به سند خود از ابان نقل کرده و نیز او در <em>معانی</em> ، و طبرسی در <em>احتجاج</em> از موسی بن جعفر از پدران بزرگوارش از علی  (ع) در این معنا روایتی طولانی، آورده‌اند، که در آن، تفصیل هلاکت هر یک از این پنج نفر، آمده است-خدا لعنتشان کند-و نیز در روایتی از علی (ع) و ابن عباس پنج نفر را از قریش دانسته و سبب هلاکتشان را هم بیان کرده است. </p> <p>و روایاتی که از طرق اهل سنت آمده اختلاف زیادی در عدد آنان و اسامی و سبب هلاکتشان دارند، تنها روایتی که از طرق شیعه و سنی مطابق هم آمده روایتی است که ما از هر دو طریق نقل کردیم. </p> <p>و در الدر المنثور است که ابن مردویه و دیلمی از ابی الدرداء روایت کرده که گفت: از رسول خدا (ص) شنیدم که می‌فرمود: به من دستور نرسیده که تاجر باشم و مال جمع کنم، و یا به زیادی مال افتخار نمایم، بلکه به من وحی شده که پروردگارت را به حمد تسبیح کن، و از ساجدان باش، و پروردگارت را عبادت کن تا برای تو یقین آید<span class="footnote" rel="1" title="روح المعانی، ج ۱۴، ص ۷۹">*</span>. </p> <p>مؤلف: در این معنا روایتی نیز از ابن مردویه از ابن مسعود از آن جناب نقل شده است<span class="footnote" rel="2" title="الدر المنثور، ج ۴، ص ۱۰۹">*</span>. </p> <p>باز در همان کتاب است که بخاری و ابن جریر از ام العلاء نقل کرده که گفت: بعد از آنکه عثمان بن مظعون از دنیا رفت رسول خدا (ص) وارد منزلش شد، من گفتم: خدا رحمتت کند ابا سائب، من شهادت می‌دهم بر اینکه خدا تو را احترام کرد، رسول خدا (ص) فرمود: از کجا برایت معلوم شد که خدا او را گرامی داشته؟ آگاه باش که او به مرحله یقین رسید و من برای او امید خیر دارم<span class="footnote" rel="3" title="الدر المنثور، ج ۴، ص ۱۰۹">*</span>. </p> <p>و در کافی به سند خود از حفص بن غیاث روایت کرده که گفت: امام صادق  (ع) فرمود: هر کس صبر کرد کمی صبر کرد، و هر که هم ناشکیبایی کرد کمی کرد (یعنی هر دو زودگذر است). </p> <p>آن گاه فرمود: بر تو باد که در همه امورت خویشتن دار باشی، زیرا خدای عز و جل محمد (ص) را مبعوث کرد و او را امر به صبر و مدارا نمود و فرمود: <span class="aya" rel="73_10-11" data-words="1-15">و اصبر علی ما یقولون و اهجرهم هجرا جمیلا، و ذرنی و المکذبین أولی النعمة</span> -صبر کن بر آنچه می‌گویند و به نحو خوبی از ایشان دوری کن و مکذبین نازپرورده را به من واگذار نما و   <code class="page" rel="12,293"/> نیز فرمود: <span class="aya" rel="41_34-35" data-words="8-33">ادفع بالتی هی أحسن فإذا الذی بینک و بینه عداوة کأنه ولی حمیم، و ما یلقاها إلا الذین صبروا و ما یلقاها إلا ذو حظ عظیم</span>. </p> <p>رسول خدا (ص) هم بر طبق دستور پروردگارش صبر کرد، تا آنجا که شکنجه‌های سختی از دشمن بدید، و نسبتهای ناروایی از ایشان شنید، و در آخر دیگر کاسه صبرش لبریز شد، خدای تعالی فرمود: <span class="aya" rel="15_97-98" data-words="1-15">و لقد نعلم أنک یضیق صدرک بما یقولون، فسبح بحمد ربک و کن من الساجدین</span><span class="footnote" rel="1" title="الدر المنثور، ج ۴، ص ۱۰۹">*</span>. </p> <h3>بحث فلسفی در چگونگی تکلیف و دوام آن</h3> <p> در خلال بحثهای نبوت، و چگونگی نشو و نمای شرایع آسمانی در میان بشر-که ما در این کتاب گذراندیم-این معنا گذشت که: هر نوعی از انواع موجودات برای خود هدف و غایتی از کمال دارد که از بدو پیدایش بسوی آن حد از کمال سیر می‌کند و با حرکت وجودیش آن کمال را جستجو می‌کند و لذا همه حرکاتش طوری است که با آن کمال متناسب است، و تا خود را به آن حد نرساند آرام نمی‌گیرد مگر آنکه مانعی در سر راهش در آید و او را از سیر باز بدارد و قبل از رسیدن به هدف او را از بین ببرد، مثلا درخت به خاطر آفاتی که به آن حمله‌ور می‌شود از رشد و نمو باز بایستد. </p> <p>و نیز این معنا گذشت که محرومیت از رسیدن به هدف، مربوط به افراد مخصوصی از هر نوع است، نه نوعیت نوع، که همواره محفوظ است، و تصور ندارد که تا آخرین فردش دچار آفت گردد. </p> <p>یکی از انواع موجودات، آدمی است که او نیز غایتی وجودی دارد که به آن نمی‌رسد مگر آنکه به طور اجتماع و مدنیت زندگی کند، دلیل و شاهدش هم این است که به چیزهایی مجهز است که به خاطر آنها از همنوع خود بی نیاز نیست، مانند نر و مادگی، و عواطف و احساسات، و کثرت حوائج و تراکم آنها. </p> <p>و همین اجتماع و مدنیت، آدمیان را به احکام و قوانینی محتاج می‌کند که با احترام نهادن به آن و به کار بستن آن، امور مختلف زندگی را منظم ساخته و اختلافات خود   <code class="page" rel="12,294"/> را که غیر قابل اجتناب است بر طرف سازند، و هر فردی در جایی قرار بگیرد که سزاوار آنست، و به همین وسیله سعادت و کمال وجودی خود را در یابد، و این احکام و قوانین عملی در حقیقت ناشی از حوائجی است که خصوصیت وجودی انسان و خلقت مخصوصش، یعنی تجهیزات بدنی و روحیش آن را ایجاب می‌کند، هم چنان که همین خصوصیات وجودی و خلقتیش مرتبط با خصوصیات علل و اسبابی است که در میان نظام عمومی عالم، مثل او موجودی را پدید بیاورد. </p> <p>و این معنا همان معنای فطری بودن دین خداست، زیرا دین خدا عبارتست از مجموعه احکام و قوانینی که وجود خود انسان، انسان را به سوی آن ارشاد می‌کند، و یا به تعبیر دیگر: فطری بودن دین خدا به این معنا است که دین خدا مجموعه سنتهایی است که وجود و کون عمومی عالم آن را اقتضاء می‌کند بطوری که اگر آن سنتها اقامه شود مجتمع بشر اصلاح شده و افراد، به هدف وجودی و نهایت درجه کمال خود می‌رسند، باز بطوری که اگر آن سنت‌ها را باطل و بی اعتبار کنند، عالم بشریت رو به تباهی نهاده، آن وقت مزاحم نظام عمومی جهان می‌گردد. </p> <p>و این احکام و قوانین چه مربوط به معاملات اجتماعی باشد که حال مجتمع را اصلاح‌و منظم کند، و چه مربوط به عبادات باشد که آدمی را به کمال معرفتش برساند و او را فردی صالح در اجتماعی صالح قرار دهد، می‌بایستی از طریق نبوت الهی و وحی آسمانی به آدمی برسد، و انسان تنها باید به چنین قانونی تن در دهد و لا غیر. </p> <p>با این بیان و اصولی که گذشت معلوم می‌شود که: تکالیف الهی اموری است که ملازم آدمی است، و مادامی که در این نشاه، یعنی در دنیا زندگی می‌کند چاره‌ای جز پذیرفتن آن ندارد، حال چه اینکه خودش فی حد نفسه ناقص باشد و هنوز به حد کمال وجودش نرسیده باشد، و چه اینکه از حیث علم و عمل به حد کمال رسیده باشد،  (خلاصه اینکه بشر تا بشر است و تا در این عالم است محتاج دین است چه اینکه در حال توحش باشد و چه اینکه به نهایت درجه تمدن و پیشرفت رسیده باشد) اما احتیاجش به دین در صورت توحش و عقب افتادگی روشن است، و اما در صورت تمدن و کمال علم و عمل از این نظر است که معنای کمالش این است که در دو ناحیه علم و عمل دارای ملکات فاضله‌ای شده است که به خاطر داشتن آن، کارهایی از او سر می‌زند که صالح به حال اجتماع است، و اعمال عبادی‌ای از او سر می‌زند که صالح به حال معرفت او است، و درست مطابق با عنایت الهی نسبت به هدایت انسان به سوی سعادتش می‌باشد. <code class="page" rel="12,295"/> و پر واضح است که اگر قوانین الهی را مختص به افراد و اجتماعات ناقص و عقب افتاده بدانیم، و تجویز کنیم که انسان کامل تکلیف نداشته باشد تجویز کرده‌ایم که افراد متمدن، قوانین و احکام را بشکنند، و معاملات را فاسد انجام دهند، و مجتمع را فاسد و در هم و بر هم کنند، و حال آنکه عنایت الهی چنین نخواسته. و همچنین تجویز کرده‌ایم که افراد متمدن از ملکات فاضله و احکام آن تخلف کنند، و حال آنکه همه افعال، مقدماتی برای به دست آوردن ملکاتند، و وقتی ملکه پیدا شد افعال، آثار غیر قابل تخلف آن می‌شود، و دیگر تصور نمی‌شود شخصی که مثلا: ملکه <em>معرفة اللَّه</em> را پیدا کرده خدا را عبادت نکند، و یا کسی که ملکه <em>سخاوت</em> را پیدا کرده بذل و بخشش نکند. </p> <p>اینجا است که فساد گفته بعضی‌ها روشن می‌شود که توهم کرده‌اند: غرض از تکالیف عملی، تکمیل انسان و رساندنش به نهایت درجه کمال او است، و وقتی کامل شد دیگر حاجتی به تکلیف نداشته بقای تکلیف در حق او مفهومی ندارد. </p> <p>وجه فسادش این است که انسان هر قدر هم که کامل شده باشد اگر از تکالیف الهی سرباز زند، مثلا: احکام معاملاتی را رعایت نکند، اجتماع را دچار هرج و مرج کرده است، و عنایت الهی را نسبت به نوع بشر باطل ساخته است، و اگر از تکالیف مربوط به عبادات تخلف کند بر خلاف ملکاتش رفتار کرده، و این محال است، چون رفتار بشر آثار ملکات او است، و به فرض هم که جائز باشد، باز مستلزم از بین بردن ملکه است، و آن نیز مستلزم ابطال عنایت الهی نسبت به نوع بشر است. </p> <p>آری میان انسان کامل و غیر کامل از نظر صدور افعال فرق است، انسان کامل و دارای ملکه فاضله از مخالفت مصون است، و ملکه راسخه در نفسش نمی‌گذارد او کار خلاف بکند، ولی انسان ناقص چنین مانع و جلوگیری در نفس ندارد. خداوند همه را در به دست آوردن ملکات فاضله یاری فرماید. <code class="page" rel="12,296"/> </p>
