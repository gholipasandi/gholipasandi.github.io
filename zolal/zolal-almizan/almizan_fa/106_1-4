<h2 class="sura">سوره قریش مکی است و پنج آیه دارد </h2><h3 class="ayas">سوره قریش آیه‌های ۱ تا ۴</h3><code class="section" rel="106_1-4"/><h3>ترجمه آیات</h3> <p> <span class="trans" rel="106_0">به نام خداوندی که رحمت عامش شامل همه و رحمت خاصش از آن مؤمنین است.  </span><span class="trans" rel="106_1"> (خدا با اصحاب فیل چنین کرد) برای آنکه قریش با هم انس و الفت گیرند.  «۱» </span><span class="trans" rel="106_2">الفتی که در سفرهای زمستان و تابستان ثابت و بر قرار بماند.  «۲» </span><span class="trans" rel="106_3">پس (به شکرانه این دوستی) باید یگانه خدای کعبه را بپرستند.  «۳» </span><span class="trans" rel="106_4">که به آنها هنگام گرسنگی طعام داد.  «۴» </span></p>       <p>و از ترس و خطراتشان ایمن ساخت (5).  </p><h3>بیان آیات</h3> <p> این سوره بر قریش منت می‌گذارد که خدای تعالی با این دفاعی که از مکه کرد شما را در انظار، مورد احترام قرار داد تا بتوانید با امنیت کامل بدون اینکه راهزنان متعرض شما شوند کوچ تابستانی و زمستانی خود را به منظور تجارت انجام دهید، آن گاه دعوتشان می‌کند به توحید و عبادت رب بیت، و سوره در مکه نازل شده است. <code class="page" rel="20,626"/> و <span class="phrase">مضمون آن نوعی ارتباط با سوره فیل دارد، و لذا بعضی<span class="footnote" rel="1" title="تهذیب، ج ۲، ص ۷۲، حدیث ۳۴">*</span> از اهل سنت گفته‌اند سوره  <em>فیل</em> و <em rel="fa_106_1_1-1" data-sentence="164:329">ایلاف</em> یک سوره‌اند، هم چنان که نظیر این سخن را در باره دو سوره <em>ضحی</em> و  <em>ا لم نشرح</em> گفته‌اند<span class="footnote" rel="2" title="مجمع البیان، ج ۶، ص ۲۴۱">*</span>، چون بینشان ارتباطی وجود دارد، و این نظریه را به مشهور در بین شیعه نسبت داده‌اند، و لیکن حق مطلب آن است که دلیلی که بر آن استناد کرده‌اند، وحدت را نمی‌رساند.</span> </p> <p>برای اینکه دلیل اهل سنت روایتی است که می‌گوید: قرآنی را که ابی بن کعب نوشته بوده بین این دو سوره و آن دو سوره بسم اللَّه نوشته نبوده<span class="footnote" rel="3" title="معتبر، ص ۱۷۸">*</span>. و روایتی است از عمرو بن میمون ازدی که گفته: من نماز مغرب را دنبال عمر بن خطاب خواندم، او در رکعت اول، سوره تین را خواند، و در دوم‌ <span class="aya" rel="105_1" data-words="1-3">أ لم تر</span> و <span class="aya" rel="106_1" data-words="1-2">لإیلاف قریش</span> را، بدون اینکه بین آن دو با گفتن بسم اللَّه فاصله بیندازد<span class="footnote" rel="4" title="مجمع البیان، ج ۱۰، ص ۵۴۴">*</span>. </p> <p>و بعضی<span class="footnote" rel="5" title="روح المعانی، ج ۳۰، ص ۳۳۸">*</span> از روایت اولی پاسخ داده‌اند به اینکه معارض است با روایتی که گفته: در قرآن ابی بن کعب بین آن دو بسم اللَّه بوده، و از دومی پاسخ داده‌اند به اینکه بر فرض که روایت درست باشد احتمال دارد راوی حدیث بسم اللَّه بین آن دو را از عمر بن خطاب نشنیده باشد، و یا عمر آن را آهسته خوانده باشد. <span class="phrase">علاوه بر این، روایت مذکور معارض است با روایتی از رسول خدا (ص) که فرمود: خدای تعالی قریش را بخاطر هفت خصلت بر دیگران برتری داد، از آن جمله فرمود: و در باره آنان سوره‌ای نازل شد که در آن سوره سخن از احدی به جز قریش نرفته است، و آن سوره <em rel="fa_106_1_1-2" data-sentence="234:21">لایلاف قریش</em> است،  (تا آخر حدیث).</span> از همه اینها گذشته روایاتی که دلالت بر جدایی این دو سوره دارد، و اینکه بین آن دو بسم اللَّه قرار دارد متواتر است. </p> <p>و اما آنهایی که از شیعه قائل به وحدت این دو سوره شده‌اند استنادشان به روایتی است که صاحب مجمع آن را از ابی العباس از یکی از دو امام بزرگوار امام باقر و امام صادق  (ع) نقل کرده که فرموده: سوره‌ <span class="aya" rel="105_1" data-words="1-8">أ لم تر کیف فعل ربک بأصحاب الفیل</span> و سوره <span class="aya" rel="106_1" data-words="1-2">لإیلاف قریش</span> یک سوره‌اند<span class="footnote" rel="6" title="مجمع البیان، ج ۱۰، ص ۵۴۴">*</span>. </p> <p>و نیز روایتی است که شیخ در تهذیب به سند خود از علاء از زید شحام روایت کرده         <code class="page" rel="20,627"/> که گفت: به امام صادق (ع) نماز صبح را اقتدا کردیم، در نمازش در یک رکعت سوره <em>و الضحی</em> و سوره <em>ا لم نشرح</em> را خواند<span class="footnote" rel="1" title="وسائل الشیعه، ج ۴، ص ۷۴۴، به نقل از خرائج راوندی">*</span>. </p> <p>و <span class="phrase">روایت دیگری است که صاحب مجمع البیان از عیاشی از مفضل بن عمر از امام صادق (ع) نقل کرده که گفت: من از آن جناب شنیدم که می‌فرمود در یک رکعت نماز بین دو سوره جمع مکن، مگر سوره <em>و الضحی</em> و <em>ا لم نشرح</em> و سوره <em>ا لم تر کیف</em> و سوره <em rel="fa_106_1_1-2" data-sentence="245:92">لایلاف قریش</em><span class="footnote" rel="2" title="مفردات راغب، ماده &lt;em&gt;الف&lt;/em&gt; ">*</span>.</span> و مثل این روایت را محقق هم در کتاب معتبر از کتاب جامع نوشته احمد بن محمد بن ابی نصر از مفضل نقل کرده<span class="footnote" rel="3" title="صحاح اللغة، ماده &lt;em&gt;الف&lt;/em&gt; ">*</span>. </p> <p>حال به وضع یک یک این روایات می‌رسیم: اما روایت ابی العباس، روایتی است ضعیف، چون در آن رفع شده، یعنی راویان وسط حدیث افتاده‌اند. </p> <p>و اما روایت زید شحام غیر از سند تهذیب به دو سند دیگر روایت شده، یکی باز در تهذیب است که شیخ به سند خود آن را از ابن مسکان از زید شحام نقل کرده که گفت: با امام صادق (ع) نماز خواندیم، در نمازش سوره <em>و الضحی</em> و <em>ا لم نشرح</em> را خواند<span class="footnote" rel="4" title="مجمع البیان، ج ۱۰، ص ۵۴۴">*</span>. و سند روایت دوم زید شحام عبارت است از ابن ابی عمیر از بعضی از راویان شیعه از زید شحام که گفت: به امامت امام صادق نماز خواندیم، در رکعت اول سوره <em>و الضحی</em> ، و در دومی سوره <em>ا لم نشرح</em> را خواند<span class="footnote" rel="5" title="تهذیب، ج ۲، ص ۷۲">*</span>. </p> <p>و این روایت یعنی صحیحه ابن ابی عمیر صریح است در اینکه امام دو سوره را در دو رکعت خواندند، و با وجود این روایت دیگر ظهوری برای روایت علاء باقی نمی‌ماند، یعنی دیگر ظهور ندارد در اینکه هر دو سوره را در یک رکعت خوانده باشد، چون عبارت آن چنین است: پس الضحی و ا لم نشرح را در رکعتی خواند و این می‌سازد با اینکه ضحی را در رکعتی و ا لم نشرح را در رکعتی خوانده باشد. و اما روایت ابن مسکان که هیچ ظهوری در جمع بین دو سوره در یک رکعت ندارد، نه ظهور دارد و نه صراحت،  (چون در آن آمده بود: پس سوره الضحی و ا لم نشرح را در نماز خواند)، و اما اینکه بعضی<span class="footnote" rel="6" title="وسائل الشیعه، ج ۴، ص ۷۴۳ به نقل از شیخ طوسی">*</span> ها روایت ابن ابی عمیر را حمل بر نماز نافله کرده‌اند، درست نیست، برای اینکه در آن عبارت <em>صلی بنا</em> آمده، که معنایش این           <code class="page" rel="20,628"/> است که با ایشان نماز جماعت خواندیم، و نماز نافله را با جماعت نمی‌شود خواند. </p> <p>و <span class="phrase">اما روایت مفضل بن صالح که به آن استدلال کرده‌اند بر وحدت دو سوره، بر تعدد بیشتر دلالت دارد (برای اینکه در آن آمده در یک رکعت بین دو سوره <em>ضحی</em> و <em>ا لم نشرح</em> ، و نیز بین دو سوره <em>فیل</em> و <em rel="fa_106_1_1-1" data-sentence="206:34">ایلاف</em> جمع مکن)، و این صریح است در تعدد.</span> </p> <p>پس حق مطلب آن است که روایات اگر در این باره دلالتی داشته باشد دلالت دارد بر اینکه جائز است دو سوره <em>ضحی و ا لم نشرح</em> و دو سوره <em>فیل و ایلاف</em> را در یک رکعت نماز واجب خواند، ولی در غیر واجبات نمی‌توان خواند، و مؤید این دلالت روایت راوندی است که در کتاب الخرائج و الجرائح خود آن را از داوود رقی از امام صادق (ع) نقل کرده، و در آن آمده: همین که فجر طلوع کرد برخاست اذان و اقامه گفت، و مرا در طرف راست خود بپا داشت، و در رکعت اول سوره حمد و سوره ضحی را، و در رکعت دوم حمد و قل هو اللَّه احد را خواند، و سپس قنوت گرفت، و سلام داد آن گاه نشست<span class="footnote" rel="1" title="و گر نه اگر این کرامت از خانه کعبه به ظهور نمی‌رسید، دزدان و غارتگران فرقی بین شما و سایر مردم نمی‌گذاشتند، و کاروانتان را می‌دزدیدند، و حتی در خود مکه نیز از هجوم و غارتشان ایمن نمی‌بودید &lt;em&gt;مترجم&lt;/em&gt; ">*</span>. </p> <p><code class="aya" rel="106_1"/> <span class="aya" rel="106_1-2" data-words="1-7">لإیلاف قریش، إیلافهم رحلة الشتاء و الصیف</span> <span class="phrase">ماده <em>الف</em> -به کسره همزه-که مصدر ثلاثی مجرد و باب افعالش <em rel="fa_106_1_1-1" data-sentence="64:174">ایلاف</em>  می‌آید، به معنای اجتماع با همبستگی و الفت است، و به قول راغب اصلا الفت را به همین جهت الفت می‌گویند<span class="footnote" rel="2" title="مجمع البیان، ج ۱۰، ص ۵۴۴">*</span>.</span> </p> <p>و در صحاح اللغة آمده: وقتی گفته می‌شود: فلان قد آلف هذا الموضع ، معنایش این است که فلانی با این محل انس گرفته، و معنای اینکه گفته شود: فلان آلف غیره هذا الموضع این است که فلانی آن شخص دیگر را با این محل مانوس کرد، و گاه می‌شود که همین تعبیر یعنی تعبیر به باب افعال در مورد لازم نیز استعمال می‌شود، مثلا گفته می‌شود:  فلان الف هذا الموضع <em>و یا</em> یالف هذا الموضع ایلافا ، یعنی فلانی با این محل انس گرفته و یا انس می‌گیرد<span class="footnote" rel="3" title="مجمع البیان، ج ۱۰، ص ۵۴۴">*</span>. </p> <p>و <span class="phrase">کلمه <em rel="fa_106_1_2-2" data-sentence="5:426">قریش</em> نام عشیره و دودمان رسول خدا (ص) است، که همگی از نسل نضر بن کنانه‌اند که نامش قریش نیز بوده، <code class="aya" rel="106_2"/>و کلمه <em rel="fa_106_2_2-2" data-sentence="196:276">رحلت</em> -همانطور که در مجمع البیان<span class="footnote" rel="4" title="تهذیب، ج ۲، ص ۷۲">*</span> آمده-به معنای حالتی است که یک انسان سوار بر راحله و در حال سیر دارد،         <code class="page" rel="20,629"/> و <em rel="fa_106_2_2-2" data-sentence="463:51">راحله</em> به معنای شتری است که برای راه پیمایی نیرومند باشد.</span> </p> <p>و منظور از <em>رحلت قریش</em> مسافرت آنان‌ از مکه به بیرون برای تجارت است، و این رحلت از مشخصات اهل این شهر بوده، چون این شهر در دره‌ای خشک و سوزان و بی آب و علف واقع شده، که نه زرعی در آن هست و نه ضرعی (پستان شیرداری) ناگزیر قریش زندگی را از راه تجارت می‌گذارنید، و در هر سال دو نوبت به تجارت می‌رفت، یک نوبت در زمستان که به طرف یمن می‌رفت، و نوبتی دیگر در تابستان که به سوی شام ره می‌سپرد، و با این دو نوبت سفر کردن زندگی خود را اداره می‌نمود، و مردم یمن و شام پاس احترام قریش را می‌داشتند، زیرا خانه کعبه بیت الحرام در بین ایشان واقع شده بود، و به همین جهت راهزنان و غارتگران که ممر عیشی به جز دزدی و غارت نداشتند، متعرض ایشان نمی‌شدند، نه سر راه را برایشان می‌گرفتند، و نه به شهرشان حمله‌ور می‌شدند. </p> <h3> <span class="title" rel="106_1 106_2 106_3 106_4">معنای سوره ایلاف در فرض وحدت با سوره فیل و در صورت استقلال</span> </h3> <p> و <span class="phrase">در جمله <em rel="fa_106_1_1-2" data-sentence="8:874">لایلاف قریش</em> حرف لام در کلمه <em rel="fa_106_1_1-1" data-sentence="86:842">لایلاف</em> لام تعلیل است، و فاعل در <em rel="fa_106_1_1-1" data-sentence="169:802">ایلاف</em> خدای سبحان، و مفعول ایلاف (آن کسانی که خدا مردم را با ایشان مانوس کرد) قریشند، پس کلمه <em rel="fa_106_1_2-2" data-sentence="314:701">قریش</em> مفعول اول فعل ایلاف است، و مفعول دومش حذف شده، چون جمله بعدی یعنی <span class="aya" rel="106_2" data-words="1-5">إیلافهم رحلة الشتاء و الصیف</span> می‌فهماند که آن مفعول چیست، و جمله ایلافهم... <em>بدل از جمله</em> ایلاف قریش <em>است، و فاعل در</em> ایلافهم نیز خدای سبحان، و مفعول اولش ضمیر جمعی است که در ظاهر کلام آمده، و به قریش بر می‌گردد، و مفعول دومش کلمه رحلة... است، و تقدیر چنین است، لایلاف اللَّه قریشا رحلة الشتاء و الصیف-خدای سبحان با مرغان ابابیل آن دفاع را از خانه‌اش کرد، و به شما قریش این عزت و احترام را ارزانی داشت تا شما قریش با رحلت زمستانی و تابستانی مانوس شوید، و امر معاشتان بگذرد<span class="footnote" rel="1" title="و به خاطر پروردگارت شکیبایی کن سوره مدثر، آیه ۷">*</span>.</span> </p> <p><code class="aya" rel="106_3"/> <span class="aya" rel="106_3" data-words="1-4">فلیعبدوا رب هذا البیت</span> حرف <em>فاء</em> در آغاز جمله <em>فلیعبدوا</em> در اصطلاح ادبیات برای این آمده که مطلب بویی از شرطیت را داشته، یعنی جا داشته کسی توهم کند که پرستش رب این بیت لا بد شرایطی دارد که با بودن آن شرایط باید رب این بیت را پرستید، و با نبودنش نپرستند. برای رفع   <code class="page" rel="20,630"/> این توهم می‌فرماید اگر در گذشته چنین کردیم و چنان شد و شما چنان بودید و چنین شدید، کاری به گذشته نداریم، گذشته هر چه بوده باید امروز رب آن بیت را بپرستید، که شما را با ایام دو رحلت مانوس کرد، و در این وظیفه هیچ شرطی در کار نیست . و یا بویی از تفصیل را داشته، یعنی جا داشته توضیح دهد در چه حالی رب این بیت را بپرستند، و در چه حالی نپرستند، و این دو حال را از یکدیگر جدا کند، چون جای چنین توهمی بوده، فرموده: نه، تفصیلی در بین نیست، در هر حالی که پیش بیاید باید رب این بیت را بپرستید، پس حرف فاء در این آیه نظیر حرف <em>فاء</em> در آیه‌ <span class="aya" rel="74_7" data-words="1-3">و لربک فاصبر</span><span class="footnote" rel="1" title="تفسیر قمی، ج ۲، ص ۴۴۴">*</span> است. </p> <p>و حاصل معنای آیات سه‌گانه این است که قریش باید رب این بیت را بپرستد، بخاطر اینکه رب این بیت ایشان را با دو رحله تابستانی و زمستانی مانوس کرد، تا هم گردونه تجارت و زندگیشان بگردد، و هم در وطن ایمن باشند. </p> <p><span class="phrase">آنچه تا کنون گفته شد بر این فرض بود که سوره مورد بحث جدای از سوره فیل، و سیاقش مستقل از سیاق آن باشد، و اما بر فرضی که این سوره جزو سوره فیل و متمم آن باشد، در این فرض گفته‌اند حرف <em>لام</em> در کلمه <em rel="fa_106_1_1-1" data-sentence="202:475">لایلاف</em> تعلیلی و متعلق به مقدری است که مقام بر آن دلالت می‌کند، و معنایش این است که: اگر ما این رفتار را با اصحاب فیل کردیم، نعمتی بود از ما به قریش، اضافه بر نعمتهایی که بر آنان انعام کرده بودیم، و دو رحلت زمستانی و تابستانی به آنان داده بودیم، پس گویا فرموده: نعمتی به سوی نعمت دیگر به ایشان دادیم، و لذا بعضی<span class="footnote" rel="2" title="مجمع البیان، ج ۱۰، ص ۵۴۵">*</span> گفته‌اند: لام مذکور در آخر به معنای <em>الی-به سوی</em> منجر می‌شود، و این گفته <em>فراء</em> است.</span> </p> <p>و بعضی<span class="footnote" rel="3" title="مجمع البیان، ج ۱۰، ص ۵۴۵">*</span> دیگر گفته‌اند: معنایش این است که: ما این بلا را به سر اصحاب فیل آوردیم تا قریش با شهر مکه مانوس شود و بتواند در آن شهر بماند، و یا این کار را کردیم تا قریش را که از ترس ابرهه از شهر گریخته بودند، دو باره به شهرشان علاقمند کنیم، لذا لشکر ابرهه را هلاک کردیم، و این باعث شد که قریش بیش از پیش به مکه و کعبه علاقمند شوند، و نیز محمد (ص) در آنجا متولد شود و سپس به عنوان رسولی بشیر و نذیر مبعوث گردد، لیکن اشکال در این چند معنا در استفاده آنها از سیاق است، و اینکه این معانی از کجای سیاق بر می‌آید. </p> <p>     <code class="page" rel="20,631"/><code class="aya" rel="106_4"/> <span class="aya" rel="106_4" data-words="1-8">الذی أطعمهم من جوع و آمنهم من خوف</span> این آیه اشاره است به منت واضحی که در ایلاف دو رحلت وجود دارد، و نعمت ظاهری که نمی‌توانند آن را انکار کنند، و آن تامین معاش قریش و امنیت آنان است که در سر زمینی زندگی می‌کردند که نه نانشان تامین بوده و نه جانشان، و نه سر زمین خرمی بود که دیگران بدانجا آیند، و نه جان دیگران در آنجا تامین می‌شد پس باید ربی را بپرستند که این چنین به بهترین وجه امورشان را تدبیر نمود، و او همان رب بیت است. </p> <h3>بحث روایتی‌ <span class="title" rel="106_4 106_1 106_3 106_2"> (روایتی در باره مفاد سوره ایلاف) </span> </h3> <p> در تفسیر قمی در ذیل آیه‌ <span class="aya" rel="106_1" data-words="1-2">لإیلاف قریش</span> آمده که: این سوره در باره قریش نازل شده، چون قریش معاششان از دو رحلت تابستانی و زمستانی به یمن و شام تامین می‌شد، از مکه پوست و محصولات دریایی و کالاهایی که در ساحل دریا پیاده می‌شده از قبیل فلفل و امثال آن را بار می‌کردند و به شام می‌بردند، و در شام جامه و آرد خالص و حبوبات (غلط مشهور است، و صحیح آن حبوب است که در روایت آمده)، خریداری می‌کردند، و همین مسافرت باعث می‌شد وحدت و الفتی در بینشان بر قرار گردد، هر وقت به یکی از این دو سفر دست می‌زدند یکی از بزرگان قریش را رئیس خود می‌کردند، و زندگیشان از این راه تامین می‌شد. </p> <p>بعد از آنکه خدای تعالی رسول گرامیش را مبعوث فرمود: مردم قریش بی‌نیاز از سفر شدند، چون از اطراف حجاز مردم رو به آن جناب نهاده، هم آن حضرت را زیارت می‌کردند، و هم خانه خدا را، و لذا در این سوره فرمود: <span class="aya" rel="106_3-4" data-words="1-8">فلیعبدوا رب هذا البیت، الذی أطعمهم من جوع</span> پس رب این خانه را بپرستند، که ایشان را از گرسنگی نجات داد، و دیگر احتیاج ندارند به شام بروند، <span class="aya" rel="106_4" data-words="5-8">و آمنهم من خوف</span> یعنی راهزنان بپاس حرمت کعبه کاری به کار آنان ندارند<span class="footnote" rel="1" title="مجمع البیان، ج ۱۰، ص ۵۴۴">*</span>. </p> <p>مؤلف: اینکه فرمود: بعد از آنکه خدای تعالی رسول گرامیش را مبعوث فرمود  انطباقش با سیاق آیات سوره روشن نیست، چون گفتیم سیاق همه از داستان ابرهه و قبل از ولادت آن حضرت سخن دارد، و چه بسا این قسمت جزو کلام امام نبوده، و مرحوم قمی آن را از بعضی روایات ابن عباس استفاده کرده باشد. </p> 
