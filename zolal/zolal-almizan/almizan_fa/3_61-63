<h3 class="ayas">سوره آل‌عمران آیه‌های ۶۱ تا ۶۳</h3><code class="section" rel="3_61-63"/><h3>ترجمه آیات</h3> <p> <span class="trans" rel="3_61">پس هر کس با تو در باره بندگی و رسالت عیسی ع مجادله کرد بعد از علمی که از مطلب یافتی، به ایشان بگو بیائید ما فرزندان خود، و شما فرزندان خود را، ما زنان خود و شما زنان خود را، ما نفس خود، و شما نفس خود را بخوانیم و سپس مباهله کنیم و دوری از رحمت خدا را برای دروغگویان که یا مائیم، یا شما، درخواست کنیم.  «۶۱» </span><span class="trans" rel="3_62">این داستان که از مریم آوردیم تنها داستانهای صحیح و حق در مورد مریم و عیسی ع است و هیچ معبودی به جز اللَّه نیست و تنها عزیز و حکیم اللَّه است.  «۶۲» </span><span class="trans" rel="3_63">حال اگر با دعوت به مباهله باز هم اعراض کردند بدانید که خدا دانای به مفسدین است «۶۳» </span></p>     <h3>بیان آیات</h3> <p> <span class="aya" rel="3_61" data-words="1-9">فمن حاجک فیه من بعد ما جاءک من العلم</span> حرف <em>فا</em> که بر سر این آیه در آمده می‌رساند مضمون آیه که دعوت به مباهله است، نتیجه‌گیری و تفریع بر تعلیم الهی است که در دو آیه قبل خاطر نشان نموده، فرمود: <span class="aya" rel="3_58" data-words="1-3">ذلک نتلوه علیک...</span>، این داستان عیسی ع بر تو تعلیم کردیم از آیات ما و ذکر حکیم است. و در آیه بعدش مطلب را با جمله: حق از ناحیه پروردگار تو است، پس از مرددین مباش تاکید، و ختم کرد. و در آیه مورد بحث آن تعلیم الهی را با بیانی واضح‌تر بیان می‌کند. و چه بیانی روشن‌تر از مباهله و ضمیر کاف خطاب <em>تو</em> در این آیه به عیسی ع و یا به حق نامبرده در آیه قبل بر می‌گردد. </p> <p>بیان آیه قبلی از خدای تعالی با اینکه بیانی الهی بود و شکی باقی نمی‌گذاشت، علاوه بر آن، مشتمل بود بر برهانی ساطع، بر آن حقیقتی که آیه: <span class="aya" rel="3_59" data-words="1-7">إن مثل عیسی عند الله کمثل آدم</span> برهان ساطع دیگری بر آن بود، پس علمی که در جمله: <span class="aya" rel="3_61" data-words="4-9">من بعد ما جاءک من العلم</span> آمده، علمی است که هم از راه وحی الهی حاصل می‌شود و هم از راه برهان، پس اثر این علم باید هم در رسول خدا ص حاصل شود و هم در هر شنونده‌ای دیگر در غیر رسول خدا ص، بنا بر این اگر فرض کنیم شنونده‌ای در داستان عیسی ع شک کند از این جهت که دلیل بر آن وحی الهی است، از این جهت که برهانی ساطع و عقل فهم بر آن قائم است، نمی‌تواند شک کند، و چه بسا به خاطر افاده همین نکته بوده که فرمود: <span class="aya" rel="3_61" data-words="4-9">من بعد ما جاءک من العلم</span> و نفرمود: من بعد ما بیناه لهم ، چون اگر اینطور فرموده بود از دلیل اول یعنی وحی الهی سکوت کرده بود و اما با آوردن جمله اول فهماند دلیل بر حقانیت داستان علم است و دلیل آن علم دو تا است: یکی وحی و دیگری برهان عقلی. </p> <p>البته در این میان نکته‌ای دیگر هست و آن اینکه آوردن تعبیر اول و به رخ کشیدن علم مایه دلخوشی رسول خدا ص است و اینکه او به اذن خدا غالب و پروردگارش یاور او است و به هیچ وجه از نصرتش دریغ نمی‌دارد، چون همو بود که علم به داستان عیسی ع را به وی ارزانی داشت. </p> <p> <span class="aya" rel="3_61" data-words="10-23">فقل تعالوا ندع أبناءنا و أبناءکم و نساءنا و نساءکم و أنفسنا و أنفسکم</span> <span class="phrase">ضمیر متکلم مع الغیر <em>نا-ما</em> در کلمه <em rel="fa_3_61_12-12" data-sentence="43:1318">ندع</em> با همین ضمیر در کلمات <em>ابنائنا</em> و  <em>نسائنا</em> و <em rel="fa_3_61_21-21" data-sentence="160:1242">انفسنا</em> تفاوت دارد، اولی به دو طرف متخاصم، یعنی رسول خدا ص و بزرگان نجد که مسیحی بودند برمی‌گردد و آن سه ضمیر دیگر به رسول خدا ص و همراهانش، و به همین جهت کلام آیه در این معنا است که فرموده باشد بیائید تا ابناء و نساء و انفس را بخوانیم و آن گاه ما ابناء و نساء و انفس خود را و شما هم ابناء و نساء و انفس خود را دعوت کنید...، بنا بر این در کلام اختصار گویی لطیفی بکار رفته و مصدر <em>مباهله</em> که فعل  <em rel="fa_3_61_25-25" data-sentence="616:832">نبتهل</em> مضارع آن است به معنای ملاعنه است، یعنی لعنت کردن یکدیگر، هر چند که در<code class="page" rel="3,352"/> خصوص آیه به معنای چیزی نظیر محاجه بین شخص رسول خدا ص و بین بزرگان نصارا است، ولی تعمیم دادن دعوت به فرزندان و زنان برای این بوده که این احتجاج اطمینان آورتر باشد، چون وقتی کسی زن و بچه خود را هم نفرین کند، طرف مقابلش می‌فهمد که او به صدق دعوی خود ایمان کامل دارد، برای اینکه خدای تعالی محبت به زن و فرزند و شفقت بر آنان را در دل هر کسی قرار داده، بطوری که هر انسانی حاضر است با مایه گذاشتن جان خود، آنان را از خطر حفظ کند و برای حفظ آنان و در راه حمایت و غیرت و دفاع از آنان دست به کارهای خطرناک می‌زند، ولی حاضر نیست برای حفظ خود، ایشان را به خطر بیندازد و عینا به همین جهت است که می‌بینیم در آیه شریفه فرزندان را اول و زنان را دوم و خویشتن را در مرحله سوم ذکر کرده، چون محبت انسان نسبت به فرزندان شدیدتر و با دوام‌تر است.</span> و از اینجا روشن می‌گردد اینکه بعضی از مفسرین گفته‌اند: مراد از جمله‌ <span class="aya" rel="3_61" data-words="12-15">ندع أبناءنا و أبناءکم...</span> این است که بیائید ما زن و بچه و خود شما را نفرین کنیم و شما زن و بچه و خود ما را نفرین کنید، تفسیر درستی نیست، برای اینکه اینطور معنا کردن آن نکته‌ای را که، برای تشریک زن و بچه خاطرنشان کردیم باطل می‌سازد. </p> <p>و اینکه بطور تفصیل موارد را یکی یکی شمرده، خود دلیلی دیگر است بر اینکه پیشنهاد کننده سخت به دعوت خود ایمان و به حق اعتماد و خاطر جمعی داشته، کانه پیشنهاد می‌کند ای مسیحیان بیائید همگی ما و همگی شما یکدیگر را نفرین کنیم، تا لعنت بر دروغگویان شامل همه ما و یا شما شود، بطوری که لعنت شامل حال زن و فرزند ما هم بشود و در نتیجه نسل دروغگو از روی زمین برچیده شود و اهل باطل ریشه‌کن شوند. </p> <h3> <span class="title" rel="3_61 3_62 3_63">پاسخ به این توهم که آیه مباهله نمی‌تواند در شان علی و فاطمه و حسنین علیهم السلام نازل شده باشد</span> </h3> <p> <span class="phrase">با این بیان پاسخ از اشکالی که در ذیل آیه شده روشن می‌شود و آن اشکال این است که گویا گفته باشند این آیه نمی‌تواند در شان علی و فاطمه و حسنین علیهم السلام نازل شده باشد، برای اینکه لفظ جمع وقتی استعمال می‌شود که حد اقل سه عدد مصداق داشته باشد و کلمه نساء بر یک تن-فاطمه س-صادق نیست و کلمه <em rel="fa_3_61_13-13" data-sentence="287:644">ابناء</em> در مورد حسنین ع که دو تن هستند استعمال نمی‌شود، و همچنین استعمال کلمه <em rel="fa_3_61_21-21" data-sentence="416:560">انفس</em> بر یک تن -علی ع-صحیح نیست و اما پاسخش این شد که صدق کلام موقوف بر متعدد بودن ابناء و بسیار بودن نساء و انفس نیست، چون گفتیم: مقصود نهایی از این نفرین این است که یکی از دو طرف با همه نفراتش از صغیر و کبیر و مرد و زن برای همیشه هلاک گردد، مفسرین هم اتفاق دارند و روایات هم متفقند، تاریخ هم مؤید است که رسول خدا ص، وقتی برای مباهله حاضر می‌شد احدی به جز علی و فاطمه و حسنین ع را با خود<code class="page" rel="3,353"/> نیاورد، پس از ناحیه آن جناب کسی حضور به هم نرسانید مگر دو نفس، و دو ابن و یک زن و با آوردن اینان رسول خدا ص، امر پروردگارش را امتثال نمود.</span> </p> <p>علاوه بر اینکه اصولا مراد از لفظ آیه امری است، و مصداقی که حکم آیه به حسب‌خارج منطبق بر آن است امری دیگر، و این بار اول نیست که خدای تعالی حکم یا وعده و وعید را که بر حسب خارج با یک نفر منطبق است بطور دسته جمعی حکایت می‌کند، مثلا با اینکه فرد معینی زن خود را ظهار کرده بود و آیه در شان او نازل شده بود می‌فرماید: <span class="aya" rel="58_2" data-words="1-8">الذین یظاهرون منکم من نسائهم ما هن أمهاتهم...</span><span class="footnote" rel="1" title="آنهایی که از شما به همسر خود می‌گویند پشت تو پشت مادر من است، این همسران به صرف این حرف مادر ایشان نمی‌شوند سوره مجادله، آیه ۲&quot;">*</span> باز در باره همان یک فرد بصورت دسته جمعی می‌فرماید: <span class="aya" rel="58_3" data-words="1-9">و الذین یظاهرون من نسائهم ثم یعودون لما قالوا</span><span class="footnote" rel="2" title="و کسانی که زنان خود را اظهار می‌کنند بعد پشیمان و از گفتار خود بر می‌گردند سوره مجادله، آیه ۳&quot;">*</span>، و در باره شخص واحدی که گفته بوده خدا فقیر و من توانگرم، به صورت دسته جمعی فرموده: <span class="aya" rel="3_181" data-words="1-12">لقد سمع الله قول الذین قالوا إن الله فقیر و نحن أغنیاء</span><span class="footnote" rel="3" title="خدا شنید سخن کسانی که گفتند: خدا فقیر و ما توانگریم سوره آل عمران، آیه ۱۸&quot;">*</span>، و در پاسخ شخص واحدی که پرسیده بود چگونه انفاق کنیم؟ به صورت دسته جمعی فرمود: <span class="aya" rel="2_219" data-words="19-24">یسئلونک ما ذا ینفقون؟ قل العفو</span><span class="footnote" rel="4" title="از تو می‌پرسند چه انفاق کنند؟ بگو عفو را سوره بقره، آیه ۲۱۹&quot;">*</span> و از این قبیل آیات بسیاری که به لفظ دسته جمعی نازل شده، در حالی که مصداق خارجیش به حسب شان نزول فرد معینی بوده. </p> <p> <span class="aya" rel="3_61" data-words="24-30">ثم نبتهل فنجعل لعنت الله علی الکاذبین</span> مصدر <em>ابتهال</em> که باب افتعال است از ثلاثی <em>با-ها-لام</em> گرفته شده و مصدر  <em>بهل</em> به فتحه اول و هم به ضمه آن به معنای لعنت است، این اصل معنای کلمه است، ولی بعدها در مطلق دعا و درخواست زیاد شد، البته دعائی که با اصرار و سماجت صورت بگیرد. </p> <p>و <span class="phrase">جمله: <span class="aya" rel="3_61" data-words="26-30">فنجعل لعنت الله علی الکاذبین</span> این جمله به منزله بیانی است برای ابتهال، و اگر فرموده: <em rel="fa_3_61_26-26" data-sentence="145:479">فنجعل</em> ، لعنت خدا را بر دروغگویان قرار بدهیم و نفرموده: <em>فنسئل</em> ،  (و از خدا لعنت را برای دروغگویان درخواست کنیم)، برای این بود که اشاره کند به اینکه این نفرین درگیر است، چون باعث می‌شود حق از باطل ممتاز گردد و خلاصه روشن شدن حق از باطل فعل بستگی دارد به درگیر شدن این نفرین و چون درگیریش به این جهت حتمی است،         <code class="page" rel="3,354"/> اینطور تعبیر کرد که لعنت را بر دروغگو قرار دهیم <em>و نفرمود: </em> درخواست کنیم چون استجابت شدن و نشدن درخواست معلق است.</span> </p> <p> <span class="phrase"><em rel="fa_3_61_30-30" data-sentence="0:498">الکاذبین</em> این کلمه به خاطر اینکه در سیاق عهد واقع شده الف و لام آن، الف و لام عهد است، یعنی همان دروغگویان معهود، نه استغراق و یا جنس و نمی‌خواهد بفرماید تمام دروغگویان دنیا و جنس آنان را نفرین کنیم، بلکه دروغگویانی را نفرین کنیم که در این ماجرا در یکی از دو طرف مباهله قرار دارند، یا در طرف <em>اسلام</em> و یا در طرف <em>مسیحیت</em> قرار گرفته‌اند، اسلام می‌گفت: هیچ معبودی غیر خدا نیست و عیسی ع بنده خدا و رسول او است، مسیحیت می‌گفتند: عیسی خودش اللَّه و یا پسر اللَّه است و یا اللَّه سومی از سه خدا است.</span> </p> <h3> <span class="title" rel="3_61 3_62 3_63">اهل بیت پیامبر (صلوات اللَّه علیهم) در دعوی و دعوت رسول اللَّه شریک بودند و این از بزرگترین مناقب است</span> </h3> <p> و <span class="phrase">بنا بر این پس این معنا روشن است که اگر ادعا و مباهله‌ای بر سر آن، بین شخص رسول خدا ص و بین جمعیت نصارا بود یک طرف شخص واحد و طرف دیگر جمعیتی بود، لازم بود در آیه تعبیری بیاورد که قابل انطباق بر مفرد و جمع باشد، مثلا بفرماید: فنجعل لعنة اللَّه علی من کان کاذبا ،  (لعنت خدا را بر کسی قرار دهیم که دروغگو بوده باشد)، ولی اینطور نفرموده، معلوم می‌شود دروغگویی که نفرین شامل حالش می‌شود جمعیتی است که در یک طرف این محاجه قرار گرفته، حال یا در طرف رسول خدا ص و یا در طرف نصارا، و این خود دلیل بر این است که همه حاضران در مباهله، شریک در ادعا هستند، چون کذب همواره در ادعا است، پس هر کس که با رسول خدا ص بوده، یعنی علی و فاطمه و حسنین ع در دعوی رسول خدا ص و در دعوتش شریک بودند و این از بالاترین مناقبی است که خدای تعالی اهل بیت پیامبرش ع را به آن اختصاص داده‌، هم چنان که می‌بینیم در آیه شریفه از اهل بیت تعبیر به <em rel="fa_3_61_21-21" data-sentence="809:186">انفس</em> و <em rel="fa_3_61_17-17" data-sentence="869:170">نساء</em> و  <em rel="fa_3_61_13-13" data-sentence="930:152">ابناء</em> کرده یعنی این چند تن را از میان همه مردان و زنان و فرزندان خصوص اهل بیت را جان رسول خدا ص و زنی که منتسب به رسول خدا ص است و فرزندان رسول خدا ص خوانده.</span> </p> <p><span class="phrase">حال اگر بگویی همین چند سطر قبل، خودت گفتی که اطلاق لفظ <em>جمع</em> در مورد مفرد در قرآن کریم بسیار است و در آیه مورد بحث هم کلمه جمع (نساء) را بر فاطمه ع اطلاق کرده، پس چه مانعی دارد که استعمال لفظ <em rel="fa_3_61_30-30" data-sentence="199:252">کاذبین</em> را هم به همین نحو در یک فرد، صحیح بدانیم یعنی بگوئیم در طرف مسیحیت منظور همه آن دروغگویان است و در طرف رسول خدا ص شخص آن جناب، که بنا بر این دیگر علی و فاطمه و حسنین<code class="page" rel="3,355"/> ع شریک در دعوی و در نتیجه شریک در نفرین نیستند.</span> </p> <p>در پاسخ می‌گوئیم: مقام آن آیات که از یک نفر تعبیر به جمع آورده، با مقام آیه مورد بحث فرق دارد و آن این است که در آیاتی که لفظ <em>جمع</em> را در مورد <em>مفرد</em> اطلاق کرده، برای این بوده که فرد دخالت بخصوصی نداشته، و آنچه از آن فرد سر زد ممکن است از دیگران هم سر بزند، پس دیگران هم در آن عمل و در ملحق شدن به مورد آیه شریک آن فردند، پس باید لفظ را جمع بیاورد تا اگر دیگران هم خواستند آن عمل را انجام بدهند حکمش را بدانند و اما در جایی که ممکن نیست عمل مورد نظر از دیگران نیز سر بزند و عمل مورد آیه چیزی نیست که برای دیگران هم پیش بیاید، بدون شک نباید لفظ را جمع بیاورد، مثل آیه شریفه: <span class="aya" rel="33_37" data-words="1-16">و إذ تقول للذی أنعم الله علیه و أنعمت علیه أمسک علیک زوجک و اتق الله</span><span class="footnote" rel="1" title="و آن زمان که به آن شخص که هم خدا به او انعام کرد (و به شرف اسلامش مشرف نمود و هم تو به او احسان کردی) و دختر عمه‌ات را به ازدواجش درآوردی، می‌گفتی همسرت را نگه دار و طلاق مده و از خدا بترس سوره احزاب، آیه ۳۷&quot;">*</span>، و آیه شریفه: <span class="aya" rel="16_103" data-words="9-18">لسان الذی یلحدون إلیه أعجمی و هذا لسان عربی مبین</span><span class="footnote" rel="2" title="زبان آن کسی (آهنگری) که اینان قرآن را به ناحق به او نسبت می‌دهند، غیر عربی است و این لسانی است عربی و آشکار سوره نحل، آیه ۱۰۳&quot;">*</span> و آیه: <span class="aya" rel="33_50" data-words="4-10">إنا أحللنا لک أزواجک اللاتی آتیت أجورهن</span> -تا آنجا که می‌فرماید- <span class="aya" rel="33_50" data-words="34-50">و امرأة مؤمنة إن وهبت نفسها للنبی، إن أراد النبی أن یستنکحها خالصة لک من دون المؤمنین</span><span class="footnote" rel="3" title="و هر زنی مؤمنه که خود را به پیامبر ببخشد، همسر او می‌شود،  (البته این حکم مخصوص رسول خدا ص است و دیگران باید نکاح کنند اگر رسول بخواهد بپذیرد که در این صورت کسی دیگری نمی‌تواند شوهر او شود سوره احزاب، آیه ۵۰&quot;">*</span>. </p> <p><span class="phrase">آیه مورد بحث هم که راجع به مباهله است از این قبیل آیات است، چون مباهله رسول خدا ص با نصارای نجران چیزی نیست که جز در مورد خودش اتفاق بیفتد، پس اگر در همین مورد که اتفاق افتاده مدعیان در هر دو طرف به وصف جمع و چند نفری نبوده باشند، نباید می‌فرمود: <em rel="fa_3_61_30-30" data-sentence="247:16">کاذبین</em>  (با صیغه جمع).</span> </p> <h3> <span class="title" rel="3_61 3_62 3_63">در قضیه مباهله، رسول اللَّه (ص) اهل بیت خود را بعنوان نمونه‌هایی از مؤمنین همراه نبرد بلکه به عنوان شرکاء خود در دعوت همراه برد</span> </h3> <p> حال اگر بگویی نصارایی که به سوی رسول خدا ص آمده بودند، همگی صاحب دعوی بودند و می‌گفتند: مسیح، اللَّه و یا حد اقل پسر اللَّه و یا سومی از سوی خدا است و در این دعوی هیچ فرقی بینشان نبود، مردانشان همین دعوی را داشتند، زنانشان هم همین دعوی را اظهار می‌کردند، در جانب رسول اللَّه ص هم همین طور بود، یعنی هم رسول خدا       <code class="page" rel="3,356"/> ص مدعی بود به اینکه هیچ معبودی به جز اللَّه نیست و عیسی بن مریم، بنده و فرستاده خدا است و هم همه مؤمنین، بدون اینکه این دعوی در بین مؤمنین اختصاص به کسی داشته باشد، حتی اختصاص به رسول اللَّه ص هم نداشت، پس کسانی که با آن جناب برای مباهله آمدند، فضیلتی و مزیتی بر سایر مؤمنین نداشتند، بله تنها این فرق را داشتند که رسول اللَّه ص ایشان را به عنوان نمونه‌ای از مردان و زنان و کودکان مؤمنین همراه آورد، چون آیه فرموده بود از هر طایفه نمونه‌ای بیاورد، علاوه بر اینکه آیه شریفه سخن از دعوت دارد نه از ادعا، و همراهان رسول خدا ص به فرضی که در دعوت شرکت داشته باشند، در ادعا که شغل خاص رسول خدا ص است شرکت نداشتند، در حالی که شما در چند سطر قبل گفتید:  (پس هر کس با رسول خدا ص بوده یعنی علی و فاطمه و حسنین ع در دعوی رسول خدا ص و در دعوتش شریک بودند). </p> <p>در پاسخ می‌گوئیم: اگر آوردن رسول خدا ص نامبردگان را به عنوان نمونه‌ای از مردان و زنان و کودکان مؤمنین می‌بود، لازم بود حد اقل دو نفر مرد و سه زن و سه فرزند همراه خود می‌آورد تا فرمان: انفسنا و نسائنا و ابنائنا را امتثال کرده باشد، پس اگر از مردان تنها علی ع و از زنان تنها فاطمه س و از فرزندان تنها حسنین ع را آورد، برای این بود که آوردن همین‌ها مصحح صدق امتثال بوده، به این معنا که غیر از نامبردگان کسی که شرکت دادنش امتثال امر خدا باشد نیافته. </p> <p>و شما خواننده اگر در متن داستان دقت کنی خواهی دید که وفد نجران برای این از نجران به مدینه آمدند که در امر عیسی بن مریم با شخص رسول خدا ص، معارضه و بحث و محاجه کنند، چون آن جناب ادعای رسالت کرده بود و دعوت رسالت مستند به وحی قائم به آن جناب بود و اما پیروان و مؤمنین به وی دخالتی در این ادعا نداشتند و مسیحیان نجران کار به کار آنان نداشتند، و مشتاق دیدار آنان نبودند تا رسول خدا ص چند نفر را به عنوان نمونه به ایشان نشان بدهد، آیه شریفه هم که می‌فرماید: <span class="aya" rel="3_61" data-words="1-9">فمن حاجک فیه من بعد ما جاءک من العلم</span>، خطاب را متوجه شخص رسول خدا ص می‌کند، و همچنین در چند آیه قبل از این که می‌فرماید: <span class="aya" rel="3_20" data-words="1-9">فإن حاجوک فقل أسلمت وجهی لله و من اتبعن...</span>. </p> <p>از اینجا روشن می‌گردد که آوردن رسول خدا ص حضرات نامبرده را با خود عنوان آوردن نمونه‌ای از مؤمنین را نداشته، چون مؤمنین بدان جهت که مؤمن بودند سهمی و<code class="page" rel="3,357"/> نصیبی از این محاجه و مباهله نداشتند تا در معرض لعنت و عذاب (البته اگر دروغگو باشند) قرار بگیرند، پس رسول خدا ص آن چند نفر را که با خود آورد، از جهت صرف داشتن ایمان نبود بلکه از این جهت بود که آن جناب یک طرف محاجه و ادعای دو طرفه بود و باید خودش را در معرض بلای احتمالی (در صورت دروغگو بودن) قرار بدهد. و اگر دعوی آن طور که قائم به شخص آن جناب بود به همراهانش قائم نبود، هیچ وجهی برای شرکت دادن آنان به نظر نمی‌رسید، اگر به فرض محال در دعویش دروغگو و مستحق عذاب باشد، زن و بچه و دامادش چه گناهی دارند، پس اگر نامبردگان را شرکت داد از این جهت بوده که دعویش قائم به خودش و به همین چند نفر یعنی دو فرزند و یک زن و یک مرد بوده، نه اینکه این چند نفر نمونه‌ای از همه پیروان مؤمنش باشند، پس اینکه ما در سابق گفتیم هم دعوتش قائم به خودش و این چند تن بوده و هم دعویش، درست گفتیم. </p> <p>از سوی دیگر نصارا هم که به قصد آن جناب به مدینه آمدند صرفا به خاطر این نبوده که آن جناب معتقد و مدعی بوده که عیسی بن مریم بنده خدا و فرستاده او است، بلکه برای این بود که آن جناب هم خودش به این اعتقاد معتقد بوده و هم نصارا را بدان دعوت می‌کرده، پس علت عمده حرکت نصارا از نجران به مدینه دعوی آن جناب نبوده، بلکه دعوت وی به حضورشان برای احتجاج بوده، پس حضور خود رسول خدا ص، و حضور نامبردگانی که با خود برای مباهله آورد، به خاطر دعوی و دعوت بود، پس ثابت شد که نامبردگان نیز شرکای آن جناب در دعوت دینی بودند، همانطور که شرکایش در دعوی مباهله بودند. </p> <h3> <span class="title" rel="3_61 3_62 3_63">جواب به یک اشکال دیگر بر اینکه همراهی با رسول خدا (ص) در مباهله، فضیلت و منقبت است</span> </h3> <p> حال اگر بگویی: گیرم که آمدن نامبردگان به خاطر این بوده که ایشان از رسول خدا ص بودند و این صفت منحصر در ایشان بوده و هیچیک از مؤمنین این خصیصه را نداشته‌اند، لیکن ظاهر امر-البته ظاهر از حیث عادت جاری-این است که وقتی آدمی عزیز و پاره جگر خود (اعم از زن و مرد و فرزند) را در معرض خطر و هلاکت قرار می‌دهد، همین عملش دلیل بر این است که وی اطمینان دارد به اینکه خطری عزیزانش را تهدید نمی‌کند و به سلامت و عافیت و مصونیت آنان اعتماد دارد، پس شرکت دادن رسول خدا ص عزیزان و پاره‌های جگر خود را در مباهله‌ بیش از این معنا را نمی‌رساند، نه دلالتی بر شرکت آنان در دعوت دارد و نه دلالتی بر منقبت و فضیلتشان، آیه شریفه و عمل رسول خدا ص اصلا ساکت از این جهت است. </p> <p><span class="phrase">در پاسخ می‌گوئیم بله، صدر آیه بر بیش از آنچه تو گفتی دلالت ندارد و به قول تو تنها این معنا را می‌رساند که رسول خدا ص به صدق دعوی خود ایمان، و در نتیجه به<code class="page" rel="3,358"/> سلامتی و عافیت پاره‌های جگرش اطمینان داشته و لیکن توجه فرمودی که ذیل آیه یعنی جمله:  <em rel="fa_3_61_29-30" data-sentence="277:394">علی الکاذبین</em> دلالت دارد بر اینکه در یکی از دو طرف مباهله و محاجه دروغگویانی هستند و قطعا باید بوده باشند و این تمام نمی‌شود مگر به اینکه در هر یک از دو طرف جماعتی صاحب دعوت باشند، حال چه راستگو و چه دروغگو، پس این جمله ثابت می‌کند کسانی که با رسول خدا ص بودند شریک با او در دعوی و دعوت بوده‌اند که بیانش گذشت، پس ثابت شد که حاضرین در مباهله همگیشان صاحب دعوی و دعوت و شرکای رسول خدا ص در این معنا بوده‌اند.</span> </p> <h3> <span class="title" rel="3_61 3_62 3_63">تبلیغ و دعوت، عین نبوت و بعثت نیست و لازمه شرکت در دعوی و دعوت پیامبر (ص) شریک بودن در نبوت آن جناب نیست</span> </h3> <p> حال اگر بگویی لازمه اینکه گفتی: حاضرین با آن جناب، شرکای در دعوی و دعوت آن جناب بوده‌اند این است که در نبوت هم شریک آن جناب باشند. </p> <p>در پاسخ می‌گوئیم: خیر چنین لازمه‌ای وجود ندارد و ما در سابق یعنی در تفسیر آیه (213)، از سوره بقره در جلد دوم عربی این کتاب، بحثی پیرامون مسائل نبوت گذراندیم و در آنجا گفتیم که تبلیغ و دعوت عین نبوت و بعثت نیست، هر چند از شؤون و لوازم آن، و از مناصب و مقامات الهیه‌ای است که شخص نبی متقلد آن می‌شود و به همین جهت منافات ندارد که این منصب به امری و فرمانی جداگانه به غیر شخص نبی نیز داده شود، هم چنان که در سابق یعنی در تفسیر آیه:  (124) از سوره بقره در جلد اول عربی این کتاب آنجا که بحثی پیرامون مساله امامت داشتیم خاطرنشان کردیم: که مساله دعوت و تبلیغ عین امامت هم نیست هر چند که به وجهی از لوازم آن هست. <code class="aya" rel="3_62"/> <span class="aya" rel="3_62" data-words="1-11">إن هذا لهو القصص الحق و ما من إله إلا الله</span> <span class="phrase">کلمه <em rel="fa_3_62_2-2" data-sentence="5:182">هذا</em> اشاره است به داستانهایی که از عیسی ع گذشت و اساس آیه بر قصر قلب است و معنایش این است که تنها این مطالبی که ما در باره عیسی ع گفتیم حق است، نه آنچه نصارا در باره آن جناب ادعا می‌کند.</span> </p> <p>و اینکه حرف <em>ان</em> و حرف <em>لام</em> و ضمیر منفصل <em>هو</em> را در آیه آورده، برای این بوده که مطلب را بطور کامل تاکید و در نتیجه رسول گرامیش را دلگرم و در اقدام به امر مباهله تشجیع کند تا با ایمان کامل و یقین و بصیرت و وثوق به وحیی که خدای تعالی بر او نازل فرموده اقدام نماید و به دنبال این تاکید برای بار دوم با ذکر حقیقت از راه ذکر لازمه آن، مطلب را تاکید نموده و فرمود: <span class="aya" rel="3_62" data-words="6-11">و ما من إله إلا الله</span>، چون مفاد این جمله لازمه حق بودن داستانهای مذکور است،  (و داستانهای مذکور در صورتی که حق باشد، بزرگترین دلیل بر یکتایی معبود و توحید ربوبیت است <em>مترجم</em> .) <code class="page" rel="3,359"/> <span class="aya" rel="3_62" data-words="12-17">و إن الله لهو العزیز الحکیم...</span> این جمله عطف است بر اول آیه و با تاکید شدیدی که دارد، دلگرمی دیگری و تشجیع دیگری است نسبت به رسول خدا (ص) می‌فرماید: خداوند از نصرت حق و تایید آن عاجز نیست‌ و از این کار نه غافل می‌ماند و نه با سرگرمی به کار دیگران را مهمل می‌گذارد و نه از آن بی‌خبر می‌شود، برای اینکه او عزیز است،  (و کسی که عزت مطلقه دارد از آنچه اراده کند عاجز نمی‌شود) و هم حکیم است (و کسی که حکمت مطلقه دارد نه دچار جهل می‌شود و نه در چیزی اهمال می‌ورزد)، پس چنین خدای عزیز و حکیمی معبود حق است، نه آن خدایان که اوهام دشمنان حق برای خود تراشیده‌اند. </p> <p>از همین جا روشن می‌شود که چرا این دو نام از میان همه اسمای خدای تعالی در این آیه آمد و اینکه زمینه گفتار در این آیه زمینه قصر قلب و یا قصر افراد است که معنای این دو اصطلاح در سایر مجلدات فارسی این تفسیر گذشت. </p> <p><code class="aya" rel="3_63"/> <span class="aya" rel="3_63" data-words="3-6">فإن الله علیم بالمفسدین</span> از آنجایی که غرض از محاجه و همچنین غرض از مباهله به حسب حقیقت اظهار حق بود، قهرا تصور معقول نمی‌رفت که کسی که به دنبال همین غرض است از راه آن منحرف شود، پس این مسیحیان نجران اگر با این مباهله بخواهند حق را اظهار کنند و می‌دانند که خدای تعالی ولی حق است و حاضر نیست حق از بین برود و ضعیف گردد، قهرا از حق روی نمی‌گردانند و اگر دیدیم از حق روی گرداندند، باید بفهمیم که منظورشان از محاجه و مباهله ظهور حق نبوده، بلکه منظورشان این است که به حسب ظاهر غلبه کنند و دین خود و وضع حاضر و سنت‌های دیرینه خود را حفظ نمایند، سنت‌هایی که بر پیروی آن عادت کرده‌اند، پس منظورشان همان هوا و هوس‌هایی است که به زندگیشان شکل داده، نه زندگی صالحه‌ای که با حق و با سعادت واقعیشان انطباق دارد، پس اگر حق را نپذیرفتند باید فهمید که در پی اصلاح نیستند بلکه می‌خواهند با به تباه کشیدن زندگی سعادتمندانه، دنیا را به فساد بکشانند، پس علت اعراضشان این است که مفسدند. </p> <p>از اینجا روشن می‌شود که در جمله جزاء سبب جای مسبب، یعنی <em>افساد</em> جای  <em>علت افساد</em> نشسته و آن علت این است که نمی‌خواهند حق ظاهر گردد و این جزاء متضمن وصف علم است، چون می‌فرماید: <span class="aya" rel="3_63" data-words="3-5">فإن الله علیم</span>، آن گاه با آوردن کلمه: <em>ان</em> جمله را تاکید می‌کند تا بفهماند این صفت مفسده‌گری در دلهایشان هست و در قلوبشان ریشه کرده و با فهماندن این نکته اشاره می‌کند به اینکه مسیحیان یاد شده به زودی از پذیرش مباهله طفره<code class="page" rel="3,360"/> می‌روند و به هیچ وجه آن را قبول نمی‌کنند و اتفاقا همین طور شد که اشاره فرموده بود و مسیحیان با عمل خود این اشعار آیه را تصدیق کردند. </p> <h3>بحث روایتی‌ <span class="title" rel="3_61 3_62 3_63"> (روایاتی در باره: محاجه پیامبر (ص) با نصارای نجران و داستان مباهله و انطباق آیه مباهله با اهل بیت رسول اللَّه (ص) و...) </span> </h3> <p> در تفسیر قمی از امام صادق ع روایت کرده که فرمود: نصارای نجران وقتی برای وفد و شرفیابی حضور رسول خدا ص حرکت می‌کردند، سه نفر از بزرگانشان به نام اهتم و عاقب و سید با آنان همراهی نمودند، در مدینه وقتی موقع نمازشان رسید، ناقوس نواخته به نماز ایستادند، اصحاب رسول خدا ص عرضه داشتند: یا رسول اللَّه این مسجد تو است، مسجد اسلام است، چرا باید در اینجا ناقوس بنوازند؟ رسول خدا ص فرمود: کاری به کارشان نداشته باشید، بعد از آنکه از نمازشان فارغ شدند، به رسول خدا ص نزدیک شده، پرسیدند: مردم را به چه دینی دعوت می‌کنی؟ فرمود: به شهادت دادن به اینکه جز اللَّه معبودی نیست و اینکه من فرستاده خدایم و اینکه عیسی ع بنده‌ای است مخلوق که می‌خورد و می‌نوشید و سخن می‌گفت پرسیدند: اگر مخلوق و بنده بود پدرش که بود؟، در اینجا به رسول خدا ص وحی شد که به ایشان بگو: شما در باره آدم چه می‌گوئید؟ آیا بنده‌ای مخلوق بود، می‌خورد و می‌نوشید و سخن می‌گفت و عمل زناشویی انجام می‌داد یا نه؟ رسول خدا ص همین سؤالات را از ایشان کرد، جواب دادند: بله بنده‌ای مخلوق بود و کارهایی که برشمردی می‌کرد، فرمود: اگر بنده بود و مخلوق پدرش که بود؟ مسیحیان مبهوت و مغلوب شدند و خدای تعالی این آیه را فرستاد: <span class="aya" rel="3_59" data-words="1-10">إن مثل عیسی عند الله کمثل آدم خلقه من تراب...</span> و نیز این آیه را که فرمود: <span class="aya" rel="3_61" data-words="1-9">فمن حاجک فیه من بعد ما جاءک من العلم</span> -تا جمله- <span class="aya" rel="3_61" data-words="26-30">فنجعل لعنت الله علی الکاذبین</span>. <span class="phrase">رسول خدا ص به ایشان فرمود: پس با من مباهله کنید، اگر من صادق بودم لعنت خدا بر شما نازل شود و اگر کاذب باشم لعنتش بر من نازل شود، مسیحیان گفتند: با ما از در انصاف درآمدی، قرار گذاشتند همین کار را بکنند، وقتی به منزل خود برگشتند، رؤسا و بزرگانشان مشورت کردند و گفتند: اگر خودش با امتش به مباهله بیایند، مباهله می‌کنیم چون می‌فهمیم که او پیغمبر نیست و اگر خودش با اقرباءش به مباهله بیاید مباهله نمی‌کنیم، چون هیچکس علیه زن و بچه خود اقدامی نمی‌کند، مگر آنکه ایمان و یقین داشته باشد که خطری در بین نیست و در این صورت او در دعویش صادق است، فردا صبح به طرف رسول خدا ص<code class="page" rel="3,361"/> روانه شدند، دیدند که تنها رسول خدا ص و علی بن ابی طالب و فاطمه و حسن و حسین ع برای مباهله آمده‌اند، نصارا از اشخاص پرسیدند: اینان چه کسانی هستند؟ گفتند: این مرد پسر عم و وصی و داماد او است و این دخترش فاطمه س است و این دو کودک، دو فرزندانش حسن و حسین ع هستند، نصارا سخت دچار وحشت شدند و به رسول خدا ص عرضه داشتند: ما حاضریم تو را راضی کنیم، ما را از مباهله معاف بدار، رسول خدا ص با ایشان به جزیه مصالحه کرد و نصارا به دیار خود برگشتند.<span class="footnote" rel="1" title="تفسیر قمی ج ۱ ص ۱۰۴">*</span> و در عیون به سند خود از ریان بن صلت از حضرت رضا ع روایت کرده که در گفتگویش با مامون و علما در فرق بین عترت و امت و فضیلت عترت بر امت آمده: که علمای حاضر در جلسه پرسیدند: آیا خدای تعالی کلمه <em>اصطفاء</em> را در کتاب خود تفسیر کرده؟ فرمود: ظاهر این کلمه را در دوازده جا تفسیر کرده، غیر باطن آن و در آن حدیث فرمود: اما سوم در آنجا است که طاهرین از خلق خود را از دیگران متمایز ساخته و رسول خود را دستور می‌دهد که با عترتش به درگاه خدا ابتهال نموده، با نصارا مباهله کند و فرموده: <span class="aya" rel="3_61" data-words="1-23">فمن حاجک فیه من بعد ما جاءک من العلم فقل تعالوا ندع أبناءنا و أبناءکم و نساءنا و نساءکم و أنفسنا و أنفسکم</span>، علمای حاضر گفتند منظور از کلمه <em rel="fa_3_61_21-21" data-sentence="1772:1887">انفسنا</em> خود آن جناب است، فرمود، اشتباه کرده‌اید، منظورش علی بن ابی طالب س است، یکی از ادله این معنا کلام رسول خدا ص است که در باره قبیله بنی ولیعه فرمود: بنی ولیعه دست از خلاف‌کاریش بردارد و گرنه مردی را به سرکوبشان می‌فرستم که چون نفس من است و منظورش علی بن ابی طالب س بود و منظور از کلمه <em rel="fa_3_61_13-13" data-sentence="2116:1590">ابناء</em> حسن و حسین ع و منظور از کلمه  <em rel="fa_3_61_17-17" data-sentence="2207:1546">نساء</em> فاطمه س است و این خصوصیت و امتیازی است که احدی از امت مقدم بر ایشان نیست و فضیلتی است که احدی از بشر در این فضیلت و شرف به ایشان نمی‌رسد و احدی از خلق از ایشان در آن فضیلت سبقت نمی‌گیرند، برای اینکه در این کلام خود علی س را نفس خود خوانده (تا آخر حدیث).<span class="footnote" rel="2" title="عیون اخبار رضا ج ۱ ص ۲۲۸ ح ۱ باب ۲۳">*</span> و از همان کتاب نقل شده که به سند خود از موسی بن جعفر ع روایت کرده که در گفتگویش با رشید آمده که رشید به آن جناب عرضه داشت: چگونه می‌گوئید ما ذریه رسول خدائیم؟ با اینکه رسول خدا ص پسر نداشت؟ و ذریه و نسل هر انسانی از     <code class="page" rel="3,362"/> فرزند پسرش باقی می‌ماند، نه فرزند دختر و شما فرزندان دخترید، پس ذریه رسول خدا ص نیستید، موسی بن جعفر ع فرموده من پیش خود فکر کردم مصلحت در این است که به او بگویم تو را بحث قرابت و بحق قبر رسول خدا ص و بحق رسول خدا ص که در این قبر است سوگند می‌دهم مرا از پاسخ دادن‌ به این سؤال معاف بدار و همین کار را کردم، رشید رو کرد به من (و سایر ساداتی که در مسجد اطراف من بودند، و گفت: ای فرزندان علی س و تو ای موسی ع که رئیس اینانی، و بطوری که به من رسیده امام زمانشان هستی، باید دلیل خود را بگوئید و به هیچ وجه تو (موسی) را از پاسخ دادن به هر سؤالی که می‌کنم معاف نمی‌دارم یکی یکی سؤالات مرا با دلیلی از قرآن پاسخ می‌دهی، چون شما فرزندان علی ع ادعا دارید که از کتاب خدا هیچ چیزی بر شما پوشیده نیست، نه یک الف و نه یک واو، و هر چه در قرآن هست تاویلش نزد شما است و استدلال می‌کنید به این کلام خدای عز و جل که فرموده‌ <span class="aya" rel="6_38" data-words="15-20">ما فرطنا فی الکتاب من شیء</span> و خود را از نظریه تمامی علما و قیاس‌های ایشان بی‌نیاز می‌دانید.</span> </p> <p>در پاسخش گفتم: حالا اجازه می‌دهی جواب بدهم؟ گفت: بیاور آنچه داری، گفتم: اعوذ باللَّه من الشیطان الرجیم بسم اللَّه الرحمن الرحیم: <span class="aya" rel="6_84-85" data-words="14-39">و من ذریته داود و سلیمان و أیوب و یوسف و موسی و هارون و کذلک نجزی المحسنین، و زکریا و یحیی و عیسی و إلیاس</span>، حال ای هارون (امیر المؤمنین!) بگو ببینم پدر عیسی ع که بود؟ گفت عیسی ع پدر نداشت، گفتم: قرآن کریم عیسی ع را با اینکه پدر نداشت از طریق مادرش مریم ملحق به ذراری انبیا کرده، ما هم همین طور خدای تعالی ما را از طریق مادرمان فاطمه س ملحق به ذراری رسول خدا ص کرده،  (ای امیر المؤمنین!) <span class="phrase">آیا این دلیل بس است یا زیادتر بیاورم گفت: بیاور آنچه داری، گفتم: کلام خدای عز و جل است که می‌فرماید: <span class="aya" rel="3_61" data-words="1-30">فمن حاجک فیه من بعد ما جاءک من العلم، فقل تعالوا ندع أبناءنا و أبناءکم و نساءنا و نساءکم و أنفسنا و أنفسکم، ثم نبتهل فنجعل لعنت الله علی الکاذبین</span>، و احدی ادعا نکرده که در داستان مباهله با نصارا با رسول خدا ص داخل در کساء شده باشد، الا علی بن ابی طالب و فاطمه و حسن و حسین ع، پس تاویل این کلام خدای تعالی <em>ابنائنا</em> حسن و حسین ع است و <em>نسائنا</em>  فاطمه ع و <em rel="fa_3_61_21-21" data-sentence="522:419">انفسنا</em> علی بن ابی طالب ع است.<span class="footnote" rel="1" title="عیون اخبار رضا ج ۱ ص ۸۴-۸۵ طبع لاجوردی">*</span>   <code class="page" rel="3,363"/> و در سؤالهای مامون از حضرت رضا ع آمده که مامون از آن جناب پرسید: چه دلیلی هست بر خلافت جدت علی بن ابی طالب ع؟ فرمود: آیه <em rel="fa_3_61_21-21" data-sentence="853:132">انفسنا</em> ، مامون گفت: بلی اگر نبود <em>نسائنا</em> ، فرمود: بله اگر نبود <em>ابنائنا</em><span class="footnote" rel="1" title=" ؟">*</span>.</span> </p> <p><span class="phrase">مؤلف قدس سره: اینکه امام در پاسخ او فرمود: <em rel="fa_3_61_21-21" data-sentence="43:859">انفسنا</em> منظورش این بود که خدای تعالی در این کلمه نفس علی ع را مانند نفس پیامبرش دانسته، و اما اشکالی که مامون کرد و گفت: <em>بلی اگر نبود</em> نسائنا ، منظورش این بوده که کلمه <em>نسائنا</em> در آیه دلیل بر این است که منظور از <em rel="fa_3_61_21-21" data-sentence="321:626">انفس</em> مردان است، چون در مقابل کلمه <em rel="fa_3_61_17-17" data-sentence="408:583">نساء</em> کلمه <em>رجال</em> قرار می‌گیرد و لذا کلمه <em rel="fa_3_61_21-21" data-sentence="509:526">انفس</em> باید به معنای رجال باشد (و معنای آیه تا اینجا این است که بیائید تا مردان و زنان خود را بخوانیم)، پس دیگر کلمه <em rel="fa_3_61_21-21" data-sentence="677:400">انفسنا</em> دلیل بر فضیلت نمی‌شود و اینکه امام در پاسخ از اشکالش فرمود: بلی اگر نبود <em>ابنائنا</em> منظورش این بوده که وجود کلمه  <em>ابنائنا</em> در آیه بر خلاف مقصد تو دلالت می‌کند، برای اینکه اگر مراد از کلمه <em rel="fa_3_61_21-21" data-sentence="939:184">انفس</em>  مردان بود، شامل حسن و حسین ع و همه پسران هم می‌شد، دیگر حاجتی نبود که کلمه <em>ابنائنا</em> را بیاورد، پس آوردن این کلمه دلیل بر این است که منظور از کلمه <em rel="fa_3_61_21-21" data-sentence="1152:15">انفس</em>  هم رجال نیست.</span> </p> <p>و در تفسیر عیاشی به سند خود از حریز از امام صادق ع است روایت کرده که فرمود: اشخاصی از امیر المؤمنین ع از فضائلش پرسیدند حضرت شمه‌ای از فضائل خود را برشمرد، سؤال کنندگان تقاضا کردند که باز بشمار، فرمود: دو نفر از احبار و کشیش‌های نصارا نزد رسول خدا ص آمدند و در باره عیسی ع با آن جناب صحبت کردند، خدای عز و جل این آیه را نازل کرد: <span class="aya" rel="3_59" data-words="1-10">إن مثل عیسی عند الله کمثل آدم خلقه من تراب...</span>، رسول خدا ص به خانه آمد و دست علی ع (و شاید صحیح  <em>دست من</em> بوده و به غلط نام مقدس علی ع ضبط شده باشد)، و حسن و حسین و فاطمه ع را گرفت و بیرون آمد، در حالی که دست به آسمان بلند کرده بود و انگشتانش را باز نموده، نصارا را دعوت به مباهله کرد، می‌گوید در اینجا امام صادق ع فرمود: حضرت ابو جعفر امام باقر ع می‌فرمود مباهله همین است که انگشتان دست را باز و مشبک نموده به آسمان بلند کند و به هر حال وقتی آن دو حبر رسول خدا ص را دیدند که اینطور برای مباهله می‌آید، یکی از آن دو حبر، به دیگری گفت: به خدا سوگند اگر   <code class="page" rel="3,364"/> این مرد پیغمبر خدا باشد همه ما (نصارا) هلاک خواهیم شد و اگر پیغمبر نباشد قوم و اهل خودش او را از بین می‌برند و از مباهله کردن خودداری نموده برگشتند.<span class="footnote" rel="1" title="تفسیر عیاشی ج ۱ ص ۱۷۵ ح ۵۴">*</span> مؤلف قدس سره: و این معنا و یا قریب به آن در روایات دیگر از طرق شیعه نقل شده، و در همه آنها آمده کسانی که رسول خدا ص، آنان را برای مباهله آورد، علی و فاطمه و حسن و حسین ع بودند و شیخ آن روایات را در کتاب امالی<span class="footnote" rel="2" title="امالی شیخ طوسی ج ۱ ص ۳۱۳ و ج ۲ ص ۱۷۷ و ص ۱۶۳ و ج ۱ ص ۲۶۱ و ص ۲۶۵">*</span> به سند خود از عامر بن سعد از پدرش و نیز به سند خود از عبد الرحمن بن کثیر از امام صادق ع نقل کرده و نیز به سند خود از سالم بن ابی الجعد و او بدون ذکر بقیه سند از ابی ذر رضوان اللَّه علیه و باز به سند خود از ربیعة بن ناجد از علی ع نقل کرده، و مرحوم شیخ مفید آن را در کتاب اختصاص<span class="footnote" rel="3" title="اختصاص شیخ مفید ص ۵۴ و ص ۱۱۲">*</span> به سند خود از محمد بن زبرقان از موسی بن جعفر ع، و نیز از محمد بن منکدر از پدرش از جدش روایت کرده، و عیاشی آن را در کتاب<span class="footnote" rel="4" title="تفسیر عیاشی ج ۱ ص ۱۷۶ ح ۵۵-۵۹">*</span> خودش از محمد بن سعید اردنی از موسی بن محمد بن الرضا از برادرش، و نیز از ابی جعفر احول از امام صادق ع و نیز در همان کتاب در روایتی دیگر از احول از آن جناب و نیز از منذر از علی ع، و باز در آن کتاب به سند خود از عامر بن سعد نقل کرده، فرات بن ابراهیم هم در تفسیر<span class="footnote" rel="5" title="تفسیر فرات ص ۱۴">*</span> خود با ذکر سند کامل از امام ابی جعفر ع<span class="footnote" rel="6" title="تفسیر فرات ص ۱۵ و ص ۱۷">*</span>، و از ابی رافع و شعبی و علی ع و از شهر بن حوشب نقل کرده و صاحب روضة الواعظین<span class="footnote" rel="7" title="روضة الواعظین ص ۱۶۴">*</span> و صاحب اعلام الوری<span class="footnote" rel="8" title="اعلام الوری ص ۱۳۵ و ص ۱۳۶">*</span> و صاحب خرائج<span class="footnote" rel="9" title="خرائج راوندی ص ۱۲۷ و ص ۱۲۶">*</span> و دیگران آن را روایت کرده‌اند. </p> <p>و در تفسیر ثعلبی<span class="footnote" rel="10" title="تفسیر برهان ج ۱ ص ۲۹۰ ح ۱۵">*</span> از مجاهد و کلبی آمده: رسول خدا وقتی نصارا را دعوت به مباهله کرد گفتند: فعلا برمی‌گردیم و پیرامون این پیشنهاد مشورت می‌کنیم، وقتی با هم خلوت                     <code class="page" rel="3,365"/> کردند به عاقب-که از صاحب رأیان ایشان بودند-گفتند: ای عبد المسیح تو چه صلاح می‌دانی؟ او گفت: به خدا سوگند ای گروه نصارا شما خوب می‌دانید که محمد ص نبیی است مرسل، و این پیشنهادی که او کرده، در باره حضرت مسیح حق را از باطل جدا کرده و به خدا سوگند هیچ قومی با پیغمبری مباهله نکرده که بعد از مباهله دیری پائیده باشد، بزرگسالان زنده مانده و خردسالانشان به رشد رسیده باشند و شما هم اگر دست به چنین کاری بزنید، بطور قطع همه ما هلاک می‌شویم، اگر جز به حفظ دینی که با آن انس گرفته‌اید رضا نمی‌دهید و می‌خواهید وضع موجود خود را هر چه هست حفظ کنید، پس با او قراری ببندید و به دیار خود برگردید. نصارا به سوی رسول خدا ص روانه شدند، از آن سو هم رسول خدا ص حسین ع را در آغوش و دست حسن ع را در دست گرفته، فاطمه س دنبالش و علی ع به دنبال فاطمه س به راه افتادند، رسول خدا ص فرمود: هر گاه من دعائی کردم شما آمین بگوئید، اسقف نجران وقتی آن جناب و همراهانش را بدید، به مردم خود گفت: ای گروه نصارا من به یقین چهره‌هایی می‌بینم که اگر از خدا درخواست کنند کوهی را از جای بکند می‌کند، زنهار که مباهله مکنید و گرنه هلاک می‌شوید و تا روز قیامت حتی یک نفر نصرانی روی زمین نمی‌ماند،  (و چون این دو گروه به هم رسیدند) مسیحیان گفتند: ای ابا القاسم ما مشورت کردیم و صلاح خود را در این دیدیم که با تو مباهله نکنیم و شما را به دین خودتان و خود را به دین خود واگذاریم، فرمود: حال که از مباهله امتناع دارید، پس اسلام را بپذیرید تا به نفع شما باشد آنچه به نفع مسلمین است، و به ضررتان باشد هر چه به ضرر ایشان است، مسیحیان این پیشنهاد را هم نپذیرفتند، فرمود: پس من ناگزیر با شما می‌جنگم، عرضه داشتند ما طاقت جنگیدن با عرب را نداریم ولی حاضریم با تو مصالحه کنیم بر اینکه با ما نجنگی و ما را تهدید نکنی و از دینمان برنگردانی و ما در مقابل، همه‌ساله دو هزار طاقه پارچه، هزار طاقه در ماه صفر و هزار طاقه در ماه رجب، و سی عدد زره عادیه آهنی (درعهای قدیمی) بپردازیم، رسول خدا ص هم با ایشان بهمین مصالحه کرد. </p> <p>و آن گاه فرمود: به آن خدایی که جانم به دست او است هلاکت تا بالای سر اهل نجران آویزان شده بود و اگر مباهله می‌کردند بصورت میمون و خوک مسخ می‌شدند و بیابان در زیر پایشان شعله‌ور گشته، در آخر خدای تعالی نجران و اهلش را منقرض می‌کرد، حتی مرغان بالای درختهایشان را می‌سوزاند و اما بقیه نصارای دنیا یک سال طول نمی‌کشید که همه<code class="page" rel="3,366"/> هلاک می‌شدند و در روی زمین حتی یک نصرانی باقی نمی‌ماند. </p> <p>مؤلف قدس سره: قریب به این معنا در کتاب مغازی<span class="footnote" rel="1" title=" ؟">*</span> از ابن اسحاق آمده، و قریب به همین روایت را مالکی هم در کتاب <em>فصول المهمة</em><span class="footnote" rel="2" title="فصول المهمة فی معرفة احوال الأئمة ص ۲۳">*</span> از مفسرین نقل کرده، حموی<span class="footnote" rel="3" title="معجم البلدان ج ۵ ص ۲۶۹ ابن جریح ندارد">*</span> هم قریب به آن را از ابن جریح روایت نموده است. </p> <p>و اینکه در روایت آمده بود: <em>در صفر</em> منظور محرم است که اول سال عربی است و عرب در دوره جاهلیت محرم را صفر اول و صفر را صفر دوم می‌نامیدند و رسمشان این بود که اگر صفر اول یعنی محرم الحرام جنگی پیش می‌آمد، از آنجایی که هم در جاهلیت و هم در اسلام جنگ در ماه‌های حرام ممنوع بود، حرمت صفر اول را در آن سال به صفر دوم می‌دادند تا بتوانند در صفر اول که همان محرم الحرام است به جنگ بپردازند و این انتقال حرمت از ماهی به ماه دیگر را نسی‌ء می‌نامیدند ولی اسلام از این انتقال جلوگیری نموده، هم چنان صفر اول  (محرم الحرام) را حرام دانسته، نامش را شهر اللَّه المحرم نامید و به تدریج به منظور سهولت تلفظ کلمه <em>شهر اللَّه</em> را از نام آن برداشته، محرمش خواندند. </p> <p>و در صحیح مسلم از عامر بن سعد بن ابی وقاص، از پدرش سعد روایت کرده که گفت: معاویة بن ابی سفیان (علیه لعائن اللَّه) به سعد دستور داده بود: به ابو تراب علی بن ابی طالب ع ناسزا بگوید و او امتناع می‌ورزید، روزی معاویه از او پرسید: چه چیز تو را از دشنام به علی باز می‌دارد؟ گفت: من تا چندی که از رسول خدا ص سه تا جمله را به یاد دارم، علی بن ابی طالب را دشنام نخواهم داد، سه تا کلمه است که اگر یکی از آنها را در باره من گفته بود از هر نعمت گرانبها محبوب‌ترش می‌داشتم، اول اینکه از رسول خدا ص در روزی که به بعضی از جنگ‌هایش می‌رفت و علی ع را جانشین خود در مدینه کرده بود و علی ع (به خاطر پاره‌ای زخم زبانهای دشمنان) عرضه داشت: مرا در میان زنان و کودکان جانشین کردی؟ شنیدم که فرمود: آیا راضی نمی‌شوی به اینکه نسبت به من به منزله هارون باشی نسبت به موسی ع؟ با این تفاوت که بعد از من دیگر هیچ پیغمبری نیاید و نبوتی نخواهد بود. </p> <p>دومش اینکه در روز جنگ خیبر شنیدم می‌فرمود: به زودی رایت و پرچم جنگ را       <code class="page" rel="3,367"/> به دست مردی می‌دهم که خدا و رسولش را دوست می‌دارد و خدا و رسول او نیز او را دوست می‌دارند، فردا همه گردن کشیدیم تا شاید آن شخص ما باشیم ولی به هیچ یک از ما نداد و فرمود: علی را برایم صدا بزنید، رفتند علی ع را در حالی که درد چشم داشت آوردند، پس آب دهان در چشمهایش انداخت و رایت جنگ را به دستش سپرد و خدای تعالی قلعه خیبر را به دست او فتح کرد، سوم اینکه وقتی آیه: <span class="aya" rel="3_61" data-words="10-25">فقل تعالوا ندع أبناءنا و أبناءکم و نساءنا و نساءکم و أنفسنا و أنفسکم ثم نبتهل...</span> نازل شد، رسول خدا ص علی و فاطمه و حسن و حسین ع را احضار نموده، آن گاه فرمود: بار الها اینهایند اهل بیت من .<span class="footnote" rel="1" title="صحیح مسلم بشرح نووی ج ۱۵ ص ۱۷۵">*</span> مؤلف قدس سره: این روایت را ترمذی هم در صحیح<span class="footnote" rel="2" title="صحیح ترمذی ج ۵ ص ۶۳۸ ح ۳۷۲۴">*</span> خود آورده، ابو المؤید موفق بن احمد هم آن را در کتاب فضائل علی ع آورده و ابو نعیم هم آن را در کتاب <em>الحلیه</em> از عامر بن سعد از پدرش روایت کرده، و نیز حموینی آن را در کتاب خود (فرائد السمطین)<span class="footnote" rel="3" title="فرائد السمطین ج ۱ ص ۳۷۸-۳۷۷">*</span> آورده است. </p> <p>و در حلیة الاولیاء تالیف ابی نعیم آمده که وی به سند خود از عامر بن ابی وقاص از پدرش روایت آورده که گفت: وقتی این آیه نازل شد، رسول خدا ص علی و فاطمه و حسن و حسین ع را نزد خود خواست، آن گاه گفت: بار الها اینانند اهل بیت من  و در همان کتاب به سند خود از شعبی از جابر روایت آورده که گفت: عاقب و طیب نزد رسول خدا ص آمدند، حضرت آن دو را به اسلام دعوت کرد، عرضه داشتند: ما اسلام آورده‌ایم ای محمد، فرمود: دروغ می‌گوئید و اگر مایل باشید به شما خبر می‌دهم که چه چیز نمی‌گذارد اسلام بیاورید، گفتند: بگو ببینیم چیست؟ فرمود: علاقه‌ای است که به صلیب و به نوشیدن شراب و خوردن گوشت خوک دارید، جابر می‌گوید: آن گاه رسول خدا ص آن دو را دعوت کرد به ملاعنه (مباهله) آن دو نیز قبول کرده، قرار گذاشتند که صبح با آن جناب دیدار کنند، صبح رسول خدا ص دست علی و حسن و حسین و فاطمه ع را گرفت و آماده مباهله شد و کسی را به دنبال عاقب و طیب فرستاد که منتظر شما هستم، آن دو نصرانی حاضر به ملاعنه نشدند و به حقانیت آن جناب اقرار       <code class="page" rel="3,368"/> نمودند، رسول خدا ص فرمود: به آن خدایی که مرا به حق مبعوث فرموده، اگر ملاعنه می‌کردند بیابانها بر سرشان آتش می‌بارید. </p> <p>جابر می‌گوید: در باره همین نصارا بود که آیه: <span class="aya" rel="3_61" data-words="12-15">ندع أبناءنا و أبناءکم...</span> نازل شد و باز جابر گفت: منظور از <span class="aya" rel="3_61" data-words="21-23">أنفسنا و أنفسکم</span> رسول خدا ص و علی ع است و منظور از <em>ابنائنا</em> حسن و حسین و منظور از <em>نسائنا</em> فاطمه س است. </p> <p>مؤلف قدس سره: این روایت را ابن المغازلی در کتاب مناقب<span class="footnote" rel="1" title="مناقب ابن المغازلی ص ۳۶۳ ح ۳۱۰">*</span> به سند خود از شعبی، از جابر آورده و نیز حموینی آن را در کتاب فرائد السمطین<span class="footnote" rel="2" title="فرائد السمطین ج ۲ ص ۲۳ ح ۳۶۵">*</span> به سند خود از جابر نقل کرده و مالکی هم آن را در فصول المهمة<span class="footnote" rel="3" title="فصول المهمة فی معرفة احوال الأئمة ط نجف ص ۲۵">*</span> بدون ذکر سند از جابر آورده. </p> <p>و نیز آن را از ابی داود طیالسی از شعبه شعبی بدون ذکر سند نقل کرده، الدر المنثور هم آن را از حاکم (که وی حدیث را صحیح دانسته) و از ابن مردویه و از کتاب دلائل ابی نعیم از جابر روایت کرده.<span class="footnote" rel="4" title="الدر المنثور ج ۲ ص ۳۸">*</span> و در الدر المنثور است که ابو نعیم در کتاب دلائل از طریق کلبی از ابی صالح از ابن عباس نقل کرده که گفت: واردینی از نصارای نجران به مدینه نزد رسول خدا ص آمدند و آنان چهارده نفر از اشراف نصارای نجران بودند، یکی از ایشان که بزرگترینشان بود سید نام داشت و یکی دیگر که در رتبه بعد از او بود عاقب نامیده می‌شد، و عاقب مردی بود که نصارای نجران بدون مشورت با او کاری نمی‌کردند، آن گاه بقیه داستان را طبق نقل گذشته ادامه داده است.<span class="footnote" rel="5" title="الدر المنثور ج ۲ ص ۳۹">*</span> باز در تفسیر الدر المنثور است که بیهقی در کتاب دلائل از طریق سلمة بن عبد یشوع، از پدرش، از جدش، روایت کرده که گفته است: قبل از نزول سوره نمل (طس سلیمان)، رسول خدا ص نامه‌ای به اهل نجران به این مضمون نوشت: به نام اللَّه که معبود ابراهیم و اسحاق و یعقوب است، این نامه‌ای است از محمد ص فرستاده خدا به سوی اسقف نجران و تمام اهل‌ نجران، اگر اسلام بیاورید من هم اکنون ثنا و شکرگزاریم را به           <code class="page" rel="3,369"/> سویتان می‌فرستم، ثنای اللَّه را که معبود ابراهیم و اسحاق و یعقوب است، اینک بعد از حمد خدای تعالی من شما را که دچار بنده‌پرستی شده‌اید، به سوی پرستش اللَّه می‌خوانم و شما را که به ولایت و حکومت بندگان تن در داده‌اید به سوی ولایت اللَّه دعوت می‌کنم، حال اگر زیر بار نرفتید، باید جزیه بپردازید و اگر این را هم نپذیرفتید اعلان جنگ به شما می‌دهم و السلام. </p> <p>وقتی اسقف این نامه را خواند بی‌تاب شد و به شدت به خود لرزید، آن گاه به نزد مردی از اهل نجران که نامش شرحبیل بن وداعة بود فرستاد و نامه آن جناب را به وی داد تا بخواند، بعد از آنکه شرحبیل نامه را خواند اسقف از وی پرسید: نظرت در این باره چیست؟ شرحبیل گفت: تو خوب میدانی که خدای تعالی به ابراهیم وعده داده که در ذریه اسماعیل هم پیغمبر برگزیند و چه اشکال دارد که این شخص همان پیغمبری باشد که خدا وعده‌اش داده؟ البته من در مساله نبوت کارشناس نیستم و در این باره رأیی ندارم، بله اگر مشکل تو بر سر مسائل دنیا بود من کمک و یاریت می‌کردم و نهایت درجه قدرتم را بکار می‌گرفتم. </p> <p>اسقف وقتی از این مرد صاحب نظر چیزی فهمید به یک یک اهل نجران مراجعه نموده و با آنان مشورت کرد، آنها هم همان سخن شرحبیل را گفتند، در آخر رایشان بر این معنا متفق شد که همان شرحبیل بن وداعة و عبد اللَّه بن شرحبیل و جبار بن فیض را نزد رسول خدا ص بفرستند تا اطلاعاتی در مورد آن حضرت به دست آورده، برای ایشان خبر بیاورند. </p> <p>این چند نفر به نزد رسول خدا ص روانه شده و سؤالهایی کردند و رسول خدا ص هم از ایشان سؤالاتی کرد و این تبادل سؤال هم چنان رد و بدل می‌شد، تا اینجا که عرضه داشتند: چه می‌گویی در باره عیسی بن مریم؟ رسول خدا ص فرمود: امروز در این باره چیزی گفتنی ندارم، صبر کنید و در مدینه بمانید تا فردا صبح به شما خبر دهم که در باره عیسی ع چه می‌توان گفت: خدای تعالی این آیه را نازل کرد:  <span class="aya" rel="3_59" data-words="1-10">إن مثل عیسی عند الله کمثل آدم خلقه من تراب</span>... <span class="aya" rel="3_61" data-words="26-30">فنجعل لعنت الله علی الکاذبین</span> ، واردین از نجران را بدانچه نازل شده خبر داده (و خاطرنشان ساخت که تولد بدون پدر عیسی ع مجوز آن نیست که ما قائل به خدایی او شویم، برای اینکه اگر او بدون پدر متولد شد آدم بدون پدر و مادر تکون یافت ولی) نجرانیان حاضر نشدند دست از خدایی عیسی بردارند، فردای آن روز رسول خدا ص به طرف آنان حرکت کرد، در حالی که سراندازی به روی خود و حسن و حسین کشیده بود و فاطمه هم به دنبالش بود، تا با ایشان ملاعنه کند، در آن روز رسول خدا ص زنان متعدد داشت، شرحبیل به دو رفیق همراهش گفت: من دارم<code class="page" rel="3,370"/> احساس خطر می‌کنم و چنین می‌فهمم که اگر این مرد پیغمبر باشد و ما با او ملاعنه کنیم در روی زمین احدی از ما باقی نمی‌ماند و خرد و کلان ما نابود می‌شوند. پرسیدند: پس به نظر تو باید چه کنیم؟ گفت: من به نظرم می‌رسد که خود او را در کار خود حکم کنیم، چون من او را مردی می‌یابم که هرگز به باطل حکم نمی‌کند، گفتند: اختیار با تو است، هر چه صلاح می‌دانی بکن، شرحبیل نزد رسول خدا ص شد و عرضه داشت: من پیشنهادی دارم بهتر از ملاعنه کردن با تو، پرسید چیست؟ عرضه داشت: اینکه امروز تا به شب و امشب را تا به صبح در صلاح کار ما بیندیش، فردا هر حکمی که به صلاح ما بکنی نافذ و از ناحیه ما پذیرفته باشد، رسول خدا ص (پسندید و) برگشت و با ایشان ملاعنه نکرد و با ایشان بر این مبنا که جزیه بپردازند مصالحه کرد.<span class="footnote" rel="1" title="الدر المنثور ج ۲ ص ۳۸">*</span> </p><h3> <span class="title" rel="3_61 3_62 3_63">مباهله، مخصوص داستان نصارای نجران نبوده و رسول اللَّه (ص) در مقام مباهله با یهود نیز بر آمده بود</span> </h3> <p> و در همان کتاب است که ابن جریر از علباء بن احمر یشکری روایت کرده که گفت: وقتی آیه شریفه: <span class="aya" rel="3_61" data-words="10-15">فقل تعالوا ندع أبناءنا و أبناءکم...</span> نازل شد، رسول خدا ص فرستاد تا علی و فاطمه و حسنین ع بیایند و یهود را دعوت کرد برای اینکه با آنان ملاعنه کند، جوانی از یهودیان گفت: وای بر شما مگر دیروز نبود که با برادرانتان که بعدا به صورت میمون و خوک مسخ شدند عهد بستید که هرگز ملاعنه نکنید، یهود این تذکر را که شنیدند، از ملاعنه منصرف گشتند.<span class="footnote" rel="2" title="الدر المنثور ج ۲ ص ۳۹">*</span> مؤلف قدس سره: این روایت مؤید این احتمال است که ضمیر در جمله: <span class="aya" rel="3_61" data-words="1-3">فمن حاجک فیه</span> به کلمه: <em>حق</em> در جمله: <span class="aya" rel="3_60" data-words="1-3">الحق من ربک</span> برگردد، و معنای جمله چنین باشد  پس هر کس که بر سر حق با تو بگو مگو کرد به او بگو... در نتیجه این نظریه تایید می‌شود که حکم مباهله مخصوص داستان نصارای نجران و مساله عیسی بن مریم که اخبار بسیار زیادی آن را حکایت نموده و بیشترش را نقل کردیم نبوده و معلوم می‌شود رسول خدا ص تنها با این طایفه مباهله نکرده بلکه بعد از مباهله با آنان در مقام مباهله با یهود هم بوده است.<span class="footnote" rel="3" title="در اینجا لازم دیدم، تذکر دهم که مسئله مباهله اختصاص به شخص رسول خدا ص و آنهم در خصوص ماجرای نصارای نجران ندارد، بلکه همانطور که مؤلف قدس سره در رساله اعجاز خود فرموده، مباهله از معجزات باقیه اسلام و قرآن است، او چنین فرموده است: هر فرد با ایمان می‌تواند به اولین پیشوای خود پیامبر اسلام ص تاسی نموده، در راه اثبات هر حقیقتی از حقایق ثابته دین با همین سلاح پنجه در پنجه خصم خود انداخته، با درخواست از پیشگاه خدای توانا، فرمان نابودی وی را صادر کند">*</span>     </p> <p>این دانشمندان هر وقت خواستند، می‌توانند با فردی از افراد با ایمان مسلمین مباهله کرده، حقانیت این آئین پاک و دعاوی آن را آزموده و ثبوت هویت معجزه را از نزدیک و با رأی العین، مشاهده نمایند. این گوی و این میدان . نقل از ترجمه رساله. </p> <p>ائمه اهل بیت ع هم نه تنها این عمل را مشروع دانسته‌اند، بلکه بدان سفارش هم کرده‌اند، از آن جمله امام صادق ع به ابی مسروق که پرسیده بود: ما هر گاه با مخالفین مذهب، به آیه: <span class="aya" rel="4_59" data-words="5-13">أطیعوا الله و أطیعوا الرسول و أولی الأمر منکم</span> احتجاج می‌کنیم، می‌گویند در شان امرای جنگ نازل شده و آن گاه که به آیه: <span class="aya" rel="5_55" data-words="1-5">إنما ولیکم الله و رسوله...</span> احتجاج می‌کنیم می‌گویند در باره مؤمنین نازل شده، و زمانی که به آیه: <span class="aya" rel="42_23" data-words="11-19">قل لا أسئلکم علیه أجرا إلا المودة فی القربی</span> استدلال می‌کنیم، می‌گویند در باره قربای مسلمین نازل شده (می‌گوید: هر دلیل دیگری در نظرم بود، برای امام ذکر کردم) فرمود: وقتی چنین بحثهایی پیش می‌آید و به چنین افرادی بر می‌خورید که حق را نمی‌پذیرند، با ایشان مباهله کنید.  و نیز در جلد دهم چاپ جدید بحار صفحه 452 از محمد بن نعمان، از امام صادق ع دستوری در این باره نقل شده است. </p> <p>و در داستان مباهله و قاطعیت آن نمونه‌هایی در طول تاریخ اسلام و تشیع واقع شده، که اجمال دو تای آنها و تفصیل یکی از آنها، از نظر خواننده می‌گذرد: اما آن دو داستان که اجمالش را ذکر می‌کنیم، یکی داستان خیراتی خادم امام جواد ع است که به احمد بن عیسی پیشنهاد مباهله داد و او ترسید و بحق اعتراف کرد. و روایتش در جلد دوازدهم چاپ قدیم بحار الانوار صفحه 127 آمده. و دیگری داستان مباهله یک مسیحی دیرانی، با یک یهودی است که در همان مجلس مباهله، زمین زیر پای یهودی و خود او یک جا آتش شد و روایتش را مرحوم مجلسی در جلد دهم چاپ جدید بحار الانوار صفحه 65 آورده است. </p> <p>و اما آن نمونه‌ای که اصل روایتش آورده می‌شود، داستانی است که نجاشی رضوان اللَّه علیه در کتاب رجال خود صفحه 279 در معرفی محمد بن احمد بن عبد اللَّه بن قضاعة بن صفوان بن مهران نقل کرده، می‌گوید: وی در دربار سلطان بن حمدان مقام و منزلتی داشت و علت آن این بود که روزی در حضور سلطان با قاضی موصل در مساله امامت مناظره کرد و رشته بحث به اینجا کشیده شد که به پیشنهاد ابن قضاعه مباهله کنند، قاضی قول فردا را داد و در موعد مقرر حاضر شد، با ابن قضاعه مباهله کرد. سپس دست در دست ابن قضاعه نهاد و از مجلس خارج شد. و این قاضی کسی بود که همه روزه به در بار سلطان می‌آمد، آن روز و فردای آن روز نیامد. سلطان بدنبالش فرستاد، رسول برگشت و گفت: قاضی همان ساعت که با ابن قضاعه دست داده بود، دستش ورم کرده و تب می‌کند و سیاه می‌شود و فردای آن روز به هلاکت می‌رسد و این جریان همه جا منتشر می‌شود. و لذا ابن قضاعه نزد همه امراء و سلاطین آن روز دارای مقام و منزلتی می‌شود.  <code class="page" rel="3,371"/> ابن طاووس در کتاب سعد السعود گفته: من در کتاب ما نزل من القرآن فی النبی و اهل بیته نوشته محمد بن عباس بن مروان دیدم که نوشته بود: خبر مباهله از پنجاه و یک<code class="page" rel="3,372"/> طریق نقل شده و بعضی از افراد را که طریق به او منتهی می‌شود از صحابه دانسته است و از جمله حسن بن علی ع و عثمان بن عفان و سعد بن ابی وقاص و بکر بن سمال و طلحه و زبیر و عبد الرحمن بن عوف و عبد اللَّه بن عباس و ابا رافع غلام رسول خدا ص و جابر بن عبد اللَّه و براء بن عازب و انس بن مالک را شمرده. </p> <p>و این معنا در کتاب مناقب نیز از عده‌ای از راویان و مفسران نقل شده و همچنین در الدر المنثور آمده است. </p> <h3> <span class="title" rel="3_61"><span class="phrase">سخن عجیب یکی از مفسرین در مقام رد انطباق <em rel="fa_3_61_21-21" data-sentence="41:76">انفس</em> و <em rel="fa_3_61_17-17" data-sentence="99:60">نساء</em> و ابناء در آیه مباهله با علی و فاطمه و حسنین (علیهم السلام)</span> </span> </h3> <p> و <span class="phrase">یکی از حرفهای عجیبی که مفسری در تفسیر خود زده، سخنی است که در تفسیر آیه مورد بحث آورده و گفته است: روایات همه اتفاق دارند بر اینکه رسول خدا ص برای مباهله علی و فاطمه و دو فرزندان فاطمه را انتخاب کرده و کلمه: <em>نسائنا</em> را حمل بر فاطمه ع به تنهایی و کلمه <em rel="fa_3_61_21-21" data-sentence="259:788">انفسنا</em> را بر علی ع به تنهایی حمل نموده، آن گاه گفته: مصادر این روایات همه و همه علمای شیعه‌اند و همه می‌دانیم که منظور شیعه از این عمل چه بوده است، بعد از جعل آن روایات تا آنجا که توانستند کوشش کردند آن را در بین مسلمانان ترویج کنند و به حدی در این کار موفق شدند که حتی توانستند در بین اهل سنت هم رواجش دهند، ولی جعل کنندگان این احادیث نتوانستند قصه جعلی خود را که همان مضمون روایات جعلی است با آیه مباهله تطبیق دهند، برای اینکه در آیه شریفه کلمه <em>نسائنا</em> آمده و این کلمه جمع است و هیچ عربی این کلمه را در مورد یک زن اطلاق نمی‌کند، آن هم زنی که دختر خود گوینده باشد، آن هم گوینده‌ای که خود زنان متعدد دارد، عرب از کلام چنین گوینده وقتی می‌گوید: <em>زنان ما</em> دخترش به ذهنشان نمی‌رسد و از این بعیدتر اینکه رسول خدا ص از کلمه <em rel="fa_3_61_21-21" data-sentence="1046:45">انفسنا</em> که آن نیز جمع است علی ع را منظور داشته باشد.</span> </p> <p>از سوی دیگر واردین از نجران زنان و فرزندان خود را همراه نیاورده بودند تا رسول خدا ص به حکم آیه شریفه مامور باشد بایشان بفرماید زنان و فرزندان خود را بیاورید، پس آیه شریفه در خصوص داستان خاصی به نام مباهله با اهل نجران نازل نشده و از آیه بیش از این استفاده نمی‌شود که: خدای تعالی به رسول گرامی خود دستور داده است به اینکه اگر فرضا کسی از اهل کتاب با تو بر سر مساله عیسی مجادله کرد، او را دعوت کن به اینکه با زنان و مردان و فرزندان یک جا جمع شوند، مؤمنین هم با زن و فرزند یک جا جمع شوند و این دو دسته با هم مباهله کنند، به این نحو که به درگاه خدا تضرع نموده، از او بخواهند هر یک از دو طایفه را که در باره عیسی ع دروغ می‌گوید، لعنت کند یعنی از رحمت خود دور فرماید. <code class="page" rel="3,373"/> چون اینگونه درخواست، خود دلیل بر این است که درخواست کننده بدانچه در باره عیسی ع معتقد است ایمان کامل و وثوق تمام دارد، هم چنان که امتناع آن طرف دیگر از چنین مباهله‌ای-چه نصارا و چه غیر آنان-دلیل بر این است که نسبت به معتقدات خود تردید دارند و حتی به محاجه و مباحثه‌ای که می‌کنند ایمان ندارند و عقائدشان متزلزل است. </p> <p>چون عقیده خود را بر اساس دلیل روشن به دست نیاورده‌اند و کسی که به خدا ایمان آورده، چگونه راضی می‌شود که همه این جمعیت‌ها را از دو طرف یعنی هم جمعیت اهل حق و هم جمعیت اهل باطل را در یک نقطه جمع کند و همه به درگاه خدا توجه نموده، لعنت و دوری از رحمت خدا را برای طرف مقابل خود طلب کند و این عمل، جرأت و جسارت و استهزاء به قدرت و عظمت خدا است و بالاتر از این جرأت چیست؟. </p> <p>آن گاه می‌گوید: اما رسول خدا ص و مؤمنین در اینکه آنچه در باره عیسی ع معتقد بودند یقین داشتند حرفی نیست، برای اینکه در یقین شان همین بیان خدای تعالی کافی است که می‌فرماید: <span class="aya" rel="3_61" data-words="4-9">من بعد ما جاءک من العلم</span>، پس علم در این مسائل اعتقادی، همان یقین است و نه چیز دیگر. </p> <p>و اما اینکه خدای تعالی فرموده: <span class="aya" rel="3_61" data-words="12-15">ندع أبناءنا و أبناءکم...</span> دو احتمال دارد که به هیچیک از آن دو، اشکالی که به شیعه وارد است، وارد نمی‌شود. </p> <p>اول اینکه: بخواهد بفرماید هر یک از دو طرف زنان و فرزندان طرف مقابل را نفرین کنند، مثلا ما مسلمانان زنان و فرزندان شما مسیحیان را نفرین کنیم و شما مسیحیان زنان و فرزندان ما را نفرین کنید. </p> <p>دوم اینکه: هر طایفه‌ای زنان و فرزندان خود را نفرین کند، ما مسلمانان زنان و فرزندان خود را و شما مسیحیان زنان و فرزندان خود را نفرین کنید. </p> <p>و <span class="phrase">همانطور که گفتیم هیچ اشکالی به این دو وجه وارد نیست، اشکال هر چه هست به نظریه شیعه است که شان نزول آیه و مراد از <em rel="fa_3_61_21-21" data-sentence="113:159">انفس</em> و <em rel="fa_3_61_17-17" data-sentence="173:143">نساء</em> و <em rel="fa_3_61_13-13" data-sentence="233:126">ابناء</em> را عده‌ای خاص می‌داند.<span class="footnote" rel="1" title="تفسیر المنار ج ۳ ص ۳۲۳-۳۲۲ قال حدثنی الامام الأستاذ الخ">*</span></span> </p><h3> <span class="title" rel="3_61 3_62 3_63">بررسی و رد گفته‌های تعصب آمیز و مغرضانه آن مفسر</span> </h3> <p> مؤلف قدس سره: و این گفتار-که خیال می‌کنم خواننده باور نکند که کلام مردی دانشمند است و ما را متهم کند به اینکه نسبت ناروا به مفسر مزبور داده‌ایم-کلامی است بی پایه و ساقط و اگر آن را نقل کردیم برای آن بود که خوانندگان متوجه شوند به اینکه   <code class="page" rel="3,374"/> تعصب ورزی، کار یک دانشمند را در نفهمی به کجا می‌کشاند و تا چه حد فهم او را ساقط و نظریه‌اش را سطحی و عوامانه می‌سازد، تا آنجا که به دست خودش آنچه بنا کرده خراب و آنچه خراب کرده بنا می‌کند و باکی هم ندارد، برای اینکه خیر و شر را تشخیص نمی‌دهد، تا کسی شر را نشناسد چگونه از آن اجتناب می‌کند؟. </p> <p>و ما پیرامون گفتار وی در دو مقام بحث می‌کنیم: اول اینکه آیا آیه مباهله هیچ دلالتی بر فضیلت علی ع دارد یا نه؟ که این بحثی است کلامی و خارج از غرضی که این کتاب در باره آن تالیف شده، یعنی غرض تفسیری که عبارت است از دقت در معانی آیات قرآنی. </p> <p>مقام دوم، بحث پیرامون سخنان مفسر نامبرده، البته از این جهت که با مدلول آیه مباهله و روایات داستان نصارای نجران ارتباط دارد و گرنه ما آن قدر بیکار نیستیم که پیرامون هر سخنی و درستی و نادرستی آن بحث کنیم، لیکن چون با غرض کتاب ما ارتباط دارد، مورد بحثش قرار می‌دهیم. </p> <p>خواننده محترم توجه کرد که آیه شریفه چه دلالتی دارد و روایات بسیاری هم که نقل شد با دلالت آیه مطابقت دارد، دقت در این دو فراز، فساد گفتار این مفسر را که اصلا معلوم نیست چه می‌خواهد بگوید از وجوه متعددی روشن می‌سازد، اینک تفصیل آن، از نظر خوانندگان می‌گذرد. </p> <p>1-اینکه گفت: مصادر روایاتی که آیه مباهله را ناظر به اشخاص معین می‌داند، کتب شیعه است-تا آنجا که گفته-و تا توانستند در ترویج این روایات کوشیدند بطوری که در بسیاری از اهل سنت نیز رائج گردید، با اینکه قبلا گفته بود روایات متفق است در اینکه آیه در شان علی و فاطمه و حسنین ع نازل شده و ما نفهمیدیم منظورش از این سخن کدام روایات است؟ آیا مرادش همین روایاتی است که محدثین اجماع دارند بر نقل و عدم طرح آن؟ روایاتی که یکی دو تا و سه تا نیست تا بگوید اهل حدیث توطئه کرده‌اند بر جعل آن، روایاتی که صاحبان جوامع حدیث آن را در جوامع خود آورده‌اند و اگر به خود جرأت داده شیعه را متهم به جعل آنها کند، آیا می‌تواند صحیح مسلم و ترمذی و کتب تاریخ را هم جعلی بداند؟. </p> <p>روایاتی که همه مفسرین بر نقل آن در تفاسیر خود اتفاق دارند، بدون اینکه در آن اعتراض کرده و یا در صحت سند آنها تردیدی نموده باشند و اگر بگوید مفسرین تخصصی در تشخیص حدیث ندارند، بسیاری از مفسرین خود اهل حدیث هم بوده‌اند، مانند: طبری و ابی الفداء بن کثیر و سیوطی و امثال ایشان سؤال دیگری که از او داریم این است که منظورش از<code class="page" rel="3,375"/> شیعیانی که مصادر این روایاتند چه کسانی هستند؟ آیا صحابه‌ای است که سلسله سند این روایات به آنان منتهی می‌شود؟ از قبیل سعد بن ابی وقاص و جابر بن عبد اللَّه و عبد اللَّه بن عباس و سایر صحابه و یا تابعینی که تمسکشان به این روایات ثابت شده، از قبیل ابی صالح و کلبی و سدی و شعبی و امثال آنان؟ و اگر نامبردگان به جرم اینکه احادیثی نقل کرده‌اند که مطابق هوای نفس این آقا نیست، شیعه شدند و به خیال او هر چه نقل کنند جعلی است، پس تمامی احادیث اسلامی که به وسیله آنان نقل شده بی‌اعتبار است، پس این آقا باید همه نامبردگان را کنار بگذارد و احادیثشان را طرد کند و با طرح احادیث آنان دیگر سنتی و سیره‌ای باقی نمی‌ماند و چگونه یک فرد مسلمان و یا یک عالم اسلامی و حتی یک مسلمان دروغی می‌تواند بگوید سنت به کلی باطل است؟ و در عین حال در صدد اسلام‌شناسی برآید؟ و بفهمد که رسول خدا ص چه تعالیمی و چه شرایعی آورده؟ با اینکه قرآن کریم صراحت دارد بر اینکه سنت و سخن و سیره آن جناب حجت است و تصریح دارد به اینکه دین خدا هم چنان زنده می‌ماند، و اگر بنا باشد سنت را به کلی باطل بدانیم، دیگر اثری از قرآن باقی نمی‌ماند (چون قرآن کریم آیه آیه‌اش به وسیله سنت اثبات شده) و در این فرض ثمره‌ای هم بر نازل کردن قرآن مترتب نمی‌شود. </p> <p>و <span class="phrase">یا می‌خواهد بگوید خود صاحب جوامع از این احادیث بی‌خبرند، بلکه شیعه بعد از مردن صاحبان جوامع و کتب تاریخ، احادیث مذکور را در کتب آنان داخل کرده‌اند که باز محذور بطلان سنت و شریعت در بین می‌آید، بلکه محذور در این فرض عمومی‌تر و فساد بیشتر است، برای اینکه دیگر به هیچ کتابی نمی‌توان اعتماد نمود.2-دومین نقطه نظر ما در گفتار وی آنجا است که می‌گوید: <em>شیعه کلمه</em> نسائنا  را بر فاطمه ع و کلمه <em rel="fa_3_61_21-21" data-sentence="393:1040">انفسنا</em> را بر علی ع به تنهایی حمل کرده‌اند  و گویا این معنا را از بعضی روایات گذشته فهمیده، مانند روایت جابر که گفته: <em>نسائنا</em>  فاطمه ع و <span class="aya" rel="3_61" data-words="20-23">و أنفسنا و أنفسکم</span> رسول خدا ص و علی ع است،  (تا آخر خبر)، ولی کوتاهی از فهم خود این مفسر است چون روایت نمی‌خواهد بگوید کلمه: <em>نسائنا</em> به معنای فاطمه ع و لفظ <em rel="fa_3_61_21-21" data-sentence="809:669">انفسنا</em> به معنای علی ع است و یا مراد از اولی فاطمه س و مراد از دومی علی ع است، بلکه منظورش این است که رسول خدا ص در مقام امتثال این فرمان از <em rel="fa_3_61_21-21" data-sentence="1002:520">انفسنا</em> به غیر از علی ع و <em>از نسائنا</em> بجز فاطمه س و از <em>ابنائنا</em> بجز حسنین ع را نیاورد، معلوم می‌شود برای کلمه اول بجز علی ع و برای کلمه دوم بجز فاطمه<code class="page" rel="3,376"/> س و از سوم بجز حسنین ع مصداق نیافت و کانه منظور از ابناء و نساء و انفس همان اهل بیت رسول خدا ص بوده، هم چنان که در بعضی روایات به این معنا تصریح شده، بعد از آنکه رسول خدا ص نامبردگان را با خود آورد عرضه داشت: بار الها اینانند اهل بیت من ، چون این عبارت می‌فهماند پروردگارا من بجز اینان کسی را نیافتم تا برای مباهله دعوت کنم.</span> </p> <p>دلیل گفتار ما بر اینکه منظور جابر این بوده، عبارت بعضی از روایات است که می‌گوید: <span class="aya" rel="3_61" data-words="21-23">أنفسنا و أنفسکم</span>، رسول خدا ص و علی ع است ، چون این عبارت صریح است در اینکه مقصود بیان مصداق است نه معنای لفظ. </p> <p><span class="phrase">3-می‌گوید: جعل کنندگان این سرگذشت خوب نتوانستند آن را با آیه تطبیق دهند، چون عرب وقتی از گوینده‌ای کلمه: <em>نسائنا</em> را می‌شنود، دختر خود گوینده به ذهنش نمی‌رسد، آن هم گوینده‌ای که چند زن دارد، از لغت عرب چنین معنایی فهمیده نمی‌شود و از این بعیدتر اینکه رسول خدا ص از <em rel="fa_3_61_21-21" data-sentence="272:27">انفسنا</em> علی ع را اراده کرده باشد .</span> </p> <p>و این معنای عجیبی که این مفسر برای آیه کرده، باعث شده روایات داستان مباهله را با همه کثرتش طرح کند و آن وقت به راویانش و به هر کس که آن روایات را قبول کرده، بد و بیراه بگوید و آن تهمت‌ها را بزند با اینکه مشغول نوشتن تفسیر برای کلام خدا بوده است (کلامی که مرتب او را به پیروی از حق و اجتناب از باطل و دوری از هواهای نفسانی می‌خواند) و جا داشت پاس حرمت جمع کثیری از علمای اسلام را بدارد و کسانی را که از ائمه بلاغت و اساتید بیانند و روایات مذکور را بدون اینکه هیچ خدشه و اعتراضی به آن بکنند در مؤلفات خود آورده‌اند، اینطور به آسانی به باد تهمت <em>نفهمی</em> !نگیرد. </p> <p><span class="phrase">یکی از اساتید، زمخشری صاحب کشاف است، کسی است که ائمه قرائت را در قرائتشان تخطئه می‌کند، مع ذلک در ذیل این آیه می‌گوید: این دلیلی است که هیچ دلیلی قوی‌تر از آن بر فضیلت اصحاب کساء ع نیست و این برهان روشنی است بر صحت نبوت رسول خدا ص، برای اینکه احدی نه از موافق و نه از مخالف روایتی نیاورده که گفته باشد نصارای نجران بدون ترس از اصحاب کساء به مساله مباهله اقدام کرده‌اند، چون اگر احتمال می‌دادند آن جناب به دروغ دعوت به نبوت می‌کند، بدون درنگ با او مباهله می‌کردند.<span class="footnote" rel="1" title="تفسیر کشاف ج ۱ ص ۳۷۰">*</span>   <code class="page" rel="3,377"/> چطور ممکن است که این بزرگان و قهرمانان بلاغت و برجستگان ادب نفهمیده باشند که این روایات، نسبت غلط به قرآن می‌دهند و می‌گویند: قرآن لفظ جمع را در مفرد استعمال کرده، کلمه <em rel="fa_3_61_17-17" data-sentence="742:45">نساء</em> را که جمع است، در مورد یک نفس بکار برده ؟ !.</span> </p> <p>نه، به جان خودم سوگند، امر بر آن همه بزرگان پوشیده نمانده، تنها این مفسر است که نتوانسته است بین مفهوم و مصداق فرق بگذارد و خیال کرده که اگر خدای عز و جل به پیامبر خود بفرماید: پس بعد از این، با اینکه خدا به تو علم داده، اگر کسی بگو مگو کرد به او بگو: ما فرزندانمان و شما فرزندانتان را بخوانید... و از سوی دیگر از طریق روایات معلوم شد که بگو مگو کنندگان واردین از نجران بودند و عددشان بطوری که در بعضی از روایات آمده، چهارده مرد بود و هیچ زن و فرزندی همراهشان نداشتند. </p> <p>و <span class="phrase">نیز معلوم شد که رسول خدا ص برای مباهله با آنان به غیر از علی و فاطمه و حسنین ع را نیاورد، لازمه آن فرمان و این امتثال آن است که معنای جمله: <span class="aya" rel="3_61" data-words="1-2">فمن حاجک</span> واردین نجران و معنای <em>نسائنا</em> ، یک زن و معنای <em rel="fa_3_61_21-21" data-sentence="255:165">انفسنا</em> یک مرد و معنای  <em>ابنائنا</em> دو پسر باشد و دو کلمه <em>نساءکم</em> و <em rel="fa_3_61_23-23" data-sentence="388:76">انفسکم</em> هم اصلا معنا نداشته باشد، چون نجرانیان‌ زن و فرزند همراه خود نیاورده بودند.</span> </p> <p>و <span class="phrase">تعجب اینجا است که چرا چنین مفسری که فرق میان مفهوم و مصداق را نمی‌فهمد این اشکال را نکرده که در آیه کلمه <em>ابنائنا</em> با اینکه جمع است در مورد حسنین ع که دو نفرند استعمال شده و این رسواتر است از استعمال کلمه <em rel="fa_3_61_17-17" data-sentence="212:381">نساء</em> که جمع است در مفرد، یعنی فاطمه ع، برای اینکه استعمال جمع در مفرد گاهی از خوش‌نشینان عرب شنیده می‌شود، هر چند که عرب اصلی هرگز جز در مورد گوینده چنین کاری را نمی‌کند، تنها در مورد گوینده و آن هم به عنوان تعظیم است که می‌گوید: ما چنین دستور دادیم و ما چنان کردیم و ما چنین خواهیم کرد ، و اما استعمال جمع در دو نفر اصلا جایز نیست و سابقه ندارد، نه از خوش‌نشینان عرب و نه از عرب اصلی.</span> </p> <p>آری، علت اینکه این مفسر روایات مباهله را طرح کرده و نسبت مجعولیت به آنها داده، همان است که گفتیم: نتوانسته است بین مفهوم و مصداق فرق بگذارد و حال آنکه مطلب اینطور که او پنداشته نیست. </p> <h3> <span class="title" rel="3_61 3_62 3_63">توضیحی در باره استعمال جمع و اراده یک نفر (نساء) و استعمال جمع و اراده دو نفر (انفس و ابناء) در آیه مباهله</span> </h3> <p> توضیح اینکه: کلام بلیغ آن کلامی است که مقتضای مقام در آن کلام رعایت شده باشد، کلامی است که بتواند آن چه را که مورد اهتمام گوینده است کشف کند و بسیار می‌شود که مقام تخاطب و گفت و شنود، مقامی است که تخاطب بین دو طایفه است که<code class="page" rel="3,378"/> یکدیگر را اصلا نمی‌شناسند و یا اگر هم می‌شناسند مصلحت اقتضا می‌کند منکر شناسایی شوند، در چنین مقامی اگر یکی از دو طرف بحث و خصومت بخواهد به دیگری بفهماند که خصومت و بگو مگو و دفاع و بالآخره طرفیت ما تنها با این حاضران نیست بلکه ما با تمام افراد قبیله خود علیه شما قیام می‌کنیم، با زنان و مردان و خردسالان و بزرگسالان می‌گوید: ما با شما مخاصمه داریم و با مردان و زنان و کودکان خود بر سر شما می‌تازیم. </p> <p>آری در چنین مقامی کلام خود را طوری ادا می‌کند که مقتضای طبع و عادت باشد، چون عادت اقتضا می‌کند که یک قبیله و طایفه‌ای از مردم هم زنان و هم فرزندانی داشته باشند و غرض گوینده هم این است که به طایفه طرف مقابل خود بفهماند، ما و همه مردان و زنان و فرزندانمان در دشمنی با شما یک‌دل و یک زبانیم و همه دست واحدی هستیم، حال اگر در چنین مقامی به مقتضای طبع و عادت تکیه نموده، یک کلمه بگوید ما قبیله فلان با شما دشمنیم، منظور خود را رسانده، چون شنونده می‌داند که در قبیله گوینده زنان و فرزندان و مردانی هستند، ولی اگر به این مقدار اکتفاء نکند بلکه نام مردان و زنان و فرزندان را صریحا ببرد و بگوید: ما قبیله فلان با مردان و زنان و کودکان خود علیه شما برمی‌خیزیم، در حقیقت خواسته است چیزی زائد بر مقتضای عادت و طبع را برساند. </p> <p>این در صورتی است که گفتیم دو طرف متخاصم یکدیگر را نشناسند و اما اگر این سخن دسته جمعی با مخاطبین دسته جمعی بین دو جمعیت که یکدیگر را می‌شناسند اتفاق بیفتد، مثلا با یکدیگر دوست باشند و این دسته بخواهد دسته دیگر را به میهمانی دعوت کند، یک بار گفتار خود را به مقتضای طبع و عادت تکیه داده می‌گوید: ما خودمان و زن و بچه‌مان از شما پذیرایی می‌کنیم، یک بار دیگر گفتار خود را به شناسایی شنونده تکیه می‌دهد و می‌گوید: ما همه مردها با فلان دخترم و دو کودکم خدمتگزار شما خواهیم بود که در این صورت فائده زائدی را افاده کرده. </p> <p>بدان جهت این توضیح را دادم که معلوم شود طبع و عادت و ظاهر حال، یک حکم دارد، و واقع امر و عالم خارج حکمی دیگر، و گاهی این دو حکم با هم مختلف می‌شوند و اگر مختلف شدند شنونده نباید گمان کند که گوینده دروغ گفته، چون ممکن است گوینده نخست پایه و تکیه‌گاه گفتار خود را طبع و عادت آنچه ظاهر حالش آن را حکایت میکند قرار بدهد، ولی بعدا تصمیم بگیرد حقیقت حال و واقع امرش را بر خلاف آنچه ظاهر حالش حکایت می‌کرد بیان کند، نه این بیانش غلط است و نه این خبری که می‌دهد دروغ است و نه می‌توان گفت گوینده شوخیش گرفته است. <code class="page" rel="3,379"/> آیه شریفه مورد بحث چنین مجرایی دارد و منظور از اینکه فرمود: <span class="aya" rel="3_61" data-words="10-23">فقل تعالوا ندع أبناءنا و أبناءکم و نساءنا و نساءکم و أنفسنا و أنفسکم...</span> این است که ای پیامبر گرامیم ایشان را دعوت کن و به ایشان پیشنهاد کن تو با نزدیکانت آنهایی که در دعوت و علم تو شریک هستند حاضر شوی، ایشان هم با اهل و نزدیکان خود حاضر شوند و آن گاه با یکدیگر مباهله کنید، ولی این دعوت را به مقتضای ظاهر حال (که رسول خدا ص هم مانند همه مردم زن و فرزندی دارد و نصارا هم مانند همه مردم زنان و فرزندانی دارند) تکیه داده، می‌فرماید: بگو بیائید تا ما زنان و مردان و فرزندان خود را و شما زنان و مردان و فرزندان خود را دعوت کنیم و آن گاه با یکدیگر مباهله نمائیم ، این ظاهر حال است، پس اگر واقع امر بر خلاف این باشد یعنی در طرف رسول خدا ص، به جای زنان یک زن و به جای انفس دو مرد و به جای فرزندان دو فرزند حاضر شدند و در طرف نصارای نجران تنها مردانی حاضر شدند بدون زن و فرزند، کلام دروغ نیست، شاهدش هم این است که وقتی نصارای نجران دیدند که پیامبر اسلام با یک مرد و یک زن و دو پسر می‌آید، نگفتند عمل تو با گفتارت مخالف است و تو دروغ گفتی، و نیز به آن جناب نگفتند ما از اینکه دستور تو را مبنی بر آوردن زنان و فرزندان عمل نکردیم عذر می‌خواهیم، چون دسترسی به زنان و فرزندان خود نداشتیم و نیز هر کس این قصه را بشنود هیچ به ذهنش نمی‌رسد که آیه شریفه با آنچه واقع شده نمی‌سازد و روایاتی که داستان را حکایت می‌کند جعلی و دست خورده است. </p> <p>این را گفتیم تا پاسخ کلام دیگر مفسر<span class="footnote" rel="1" title="تفسیر المنار ج ۳ ص ۳۲۲">*</span> مورد نظر را هم داده باشیم که گفته است: وفد نجران (که شیعه می‌گوید آیه در باره آنان نازل شده) نه زنانی همراه داشتند و نه فرزندانی... </p> <h3> <span class="title" rel="3_61 3_62 3_63">رد این توهم که آیه مباهله ناظر بر اجتماع و ملاعنه دو رفیق اهل حق و اهل باطل می‌باشد</span> </h3> <p> 4-اینکه گفته: نهایت چیزی که از آیه استفاده می‌شود این است که خدای تعالی به رسول گرامی خود دستور داده کسانی را که از اهل کتاب در مورد عیسی ع بگو مگو و جدال می‌کنند دعوت کند به اینکه با زنان و مردان و اطفال خود و مؤمنین هم مردان و زنان و اطفالشان یک جا جمع شوند و با ابتهال و تضرع از درگاه خدا بخواهند که از میان دو طایفه آن طایفه‌ای را که در باره عیسی ع دروغ می‌گوید لعنت و از رحمت خود دور سازد-تا آنجا که می‌گوید-آن کیست که ایمان به خدا داشته باشد و راضی شود چنین دو جمعیتی را از اهل حق و اهل باطل یک جا جمع نموده، هر یک برای طلب لعنت و دوری طرف دیگر از رحمت خدا متوجه درگاه خدا شوند، چه جسارتی و چه استهزایی به قدرت خدا و عظمت او   <code class="page" rel="3,380"/> بالاتر از این؟ و جان کلامش این است که آیه شریفه نظر به شخص خاصی ندارد بلکه دو فریق اهل حق و اهل باطل را دعوت می‌کند به اینکه با زن و بچه در یک جا جمع شوند و سپس با تضرع و ابتهال یکدیگر را نفرین کنند. </p> <p>حال باید از ایشان پرسید این اجتماعی که خدای تعالی به آن دعوت کرده چه جور جمع شدنی است؟ آیا جمع شدن تمامی مؤمنین با تمامی نصارا است؟ یعنی تمام کسانی که آن روز یعنی روز نزول این آیه (که به قول بعضی از مورخین سال نهم هجرت و به قول بعضی دیگر سال دهم هجرت بوده، هر چند که هیچیک از این دو قول به بیانی که در بحث روایتی آیات بعدی می‌آید خالی از اشکال نیست) مسلمان بودند، یعنی همه قبائل ربیعه و مضر (ساکنان یمن و حجاز) و عراق و مناطق دیگر و تمامی نصارا یعنی قبیله نجران (ساکن یمن) و نصارای شام و سواحل مدیترانه و ساکنان روم و فرانسه و انگلیس و اطریش و غیر ایشان. </p> <p>که چنین گردآوردنی جزء محالات عادی است، چون میلیونها جمعیتی که در مشارق و مغارب آن روز، پراکنده بودند، با همه زنان و فرزندانشان امروز که همه رقم رسانه‌های گروهی در اختیار بشر است امکان ندارد، آن روز چگونه امکان داشت؟ و با اینکه اسباب عادی با تمامی ارکانش این امر را ممکن نمی‌ساخته، اگر قرآن کریم چنین تکلیفی کرده باشد، در حقیقت تکلیف به محال کرده و ظهور حجیت خود و روشنی حق را مشروط و منوط به امری کرده که هیچ وقت عملی نمی‌شود و همین عدم امکان عذری برای نصارا خواهد بود در اینکه دعوت مباهله رسول خدا ص را اجابت نکنند و چه عذر موجه‌تر از این، و همین عذر موجه باعث می‌شود که رسول خدا ص در دعویش مبنی بر اینکه عیسی ع بنده و رسول خدا ص است بیشتر ضرر کند تا نصارای نجران در دعویشان مبنی بر اینکه آن جناب خدا است. </p> <p>و یا اینکه منظور از این فرمان اجتماع حاضر از مسلمین و نصارای مدینه و اطراف آن از قبیل نجرانیان و اطرافیان ایشان است، اگر آیه شریفه دستور جمع‌آوری چنین جمعیتی را داده باشد، گو اینکه محذور این تکلیف کمتر از تکلیف قبلی و شناعت و نامعقولیش سبک‌تر است، ولی از نظر قابل امتثال نبودن دست کمی از آن ندارد، آن روز چه کسی می‌توانسته همه اهل مدینه و همه اهل نجران و سایر نقاط مسیحی نشین در شبه جزیره را یک جا جمع کند و آیا چنین تکلیفی تعلیق به محال نیست و آیا معنای چنین تکلیفی اعتراف به این نیست که اصولا ظهور حق متعذر و ناشدنی است؟. <code class="page" rel="3,381"/> و یا منظور همان اجتماع کوچکی است که در مدینه از دو طایفه کوچک یعنی از چهارده نفر نجرانی و چند نفر مسلمان که در نزد پیامبر حاضر بودند تشکیل شده بود، اگر آیه شریفه چنین اجتماعی را در نظر دارد گو اینکه تشکیل آن امری بود شدنی، و لیکن اشکال خود این مفسر به این وجه وارد است که گفته بود در آیه شرکت زنان و فرزندان را از دو طرف لازم دانسته و حال آنکه روایات اتفاق دارد بر اینکه نجرانیان زن و بچه همراه خود نداشتند بلکه اشکالی که به این وجه وارد شده از اشکال آن دو وجه دیگر از این نظر شدیدتر است که آن دو وجه صرف فرض بود، ولی این اشکال در خارج واقع شده. </p> <p>5-اینکه گفته: اما ایمان و یقین رسول خدا ص و مؤمنین نسبت به اعتقادی که در باره عیسی ع داشتند مسلم است و برای دلالت بر این معنا جمله: <span class="aya" rel="3_61" data-words="4-9">من بعد ما جاءک من العلم</span> کافی است، چون علم در اینگونه مسائل یعنی مسائل اعتقادی چیزی جز یقین نمی‌تواند باشد گو اینکه علم در این مسائل به معنای یقین است و در آن حرفی نیست، لیکن این جمله دلالت کند بر اینکه مؤمنین در امر عیسی ع یقین داشته‌اند صرف ادعا است و ما نمی‌دانیم از کجا می‌تواند آن را اثبات کند و لفظ آیه شریفه یعنی عبارت‌ <span class="aya" rel="3_61" data-words="1-7">فمن حاجک فیه من بعد ما جاءک...</span>، تنها متعرض حال رسول خدا ص است و مقام مخاطبه هم دلالتی بر اینکه آیه شامل غیر آن جناب نیز می‌شود ندارد، برای اینکه واردین از نجران محاجه و بگومگویی با مؤمنین نداشتند، اصلا آمدنشان به مدینه برای دیدن مؤمنین نبوده و حتی یک کلمه هم با مؤمنین حرف نزده‌اند، مؤمنین نیز با ایشان سخنی نگفتند. </p> <p>بله اگر آیه دلالتی داشته باشد بر عالم بودن کسی، به جز رسول خدا ص تنها دلالت دارد بر علم کسانی که آن جناب ایشان را برای مباهله آورده بود و ما این دلالت را در سابق از جمله: <span class="aya" rel="3_61" data-words="29-30">علی الکاذبین</span> استفاده کردیم. </p> <p>بلکه قرآن کریم دلالت دارد بر علم نداشتن و یقین نداشتن جمیع مؤمنین، چون می‌فرماید: <span class="aya" rel="12_106" data-words="1-9">و ما یؤمن أکثرهم بالله إلا و هم مشرکون</span><span class="footnote" rel="1" title="اکثریت مردم ایمان به خدا ندارند مگر توأم با شرک سوره یوسف، آیه ۱۰۶&quot;">*</span>، چون در این آیه مردم را به شرک توصیف کرده و چگونه شرک با یقین جمع می‌شود؟ و اگر همه مؤمنین صاحب یقین بودند، چگونه خدای تعالی می‌فرماید: <span class="aya" rel="33_12" data-words="1-16">و إذ یقول المنافقون و الذین فی قلوبهم مرض ما وعدنا الله و رسوله إلا غرورا</span><span class="footnote" rel="2" title="و آن زمان که منافقین و بیماردلان گفتند وعده‌ای که خدا و رسولش به ما داده، غرور و فریبی بیش نیست سوره احزاب، آیه ۱۲&quot;">*</span>، و می‌فرماید:     <code class="page" rel="3,382"/> <span class="aya" rel="47_20-22" data-words="1-43">و یقول الذین آمنوا لو لا نزلت سورة فإذا أنزلت سورة محکمة و ذکر فیها القتال رأیت الذین فی قلوبهم مرض ینظرون إلیک نظر المغشی علیه من الموت، فأولی لهم، طاعة و قول معروف فإذا عزم الأمر فلو صدقوا الله لکان خیرا لهم</span>... <span class="aya" rel="47_23" data-words="1-8">أولئک الذین لعنهم الله فأصمهم و أعمی أبصارهم</span><span class="footnote" rel="1" title="کسانی که ایمان آورده‌اند می‌گویند: چرا سوره‌ای در این باره نازل نمی‌شود؟ و چون سوره‌ای محکم و روشن نازل می‌شود که در آن سخن از قتال رفته می‌بینی بیماردلان را که به تو چون اشخاص دم مرگ نظر می‌کنند و همین مرگ برایشان بهتر است و امر ما عبارت است از طاعت و سخن معروف، پس اگر به خدا راست می‌گفتند برایشان بهتر بود، ایشان کسانیند که خدا لعنتشان کرده و کر و کورشان ساخته است">*</span>. </p> <p>پس در میان مؤمنین یقین حاصل نمی‌شود مگر برای صاحبان بصیرت، هم چنان که فرمود: <span class="aya" rel="3_20" data-words="1-9">فإن حاجوک فقل أسلمت وجهی لله و من اتبعن</span><span class="footnote" rel="2" title="اگر با تو بگو مگو کردند، بگو، من و هر که از من پیروی کند سراسر وجود خود را تسلیم خدا کردیم سوره آل عمران، آیه ۲۰&quot;">*</span> و نیز فرموده: <span class="aya" rel="12_108" data-words="1-12">قل هذه سبیلی أدعوا إلی الله علی بصیرة أنا و من اتبعنی</span><span class="footnote" rel="3" title="بگو این است راه من و کسانی که پیرویم کرده‌اند که با بصیرت به سوی خدا دعوت می‌کنیم">*</span>. </p> <p>6-اینکه گفت: در جمله‌ <span class="aya" rel="3_61" data-words="12-15">ندع أبناءنا و أبناءکم</span> دو وجه است از آنچه تا کنون از نظر خواننده گذشت معلوم شد که وجه اول فاسد است و در آیه شریفه تنها یک وجه است و آن این است که هر یک اهل خود را بخواند و به جان اهل خود نفرین کند ، و اما وجه اول که  هر یک اهل دیگری را بخواند ، با ظاهر آیه منطبق نیست، چون گفتیم غرض وقتی بطور کامل به دست می‌آید که گفته شود بیائید مباهله کنیم و لعنت خدا را برای دروغگویان مسئلت نمائیم، غرض با همین جمله بطور کامل حاصل می‌شود و اگر می‌بینیم در آیه مورد بحث جمله: <span class="aya" rel="3_61" data-words="12-23">ندع أبناءنا و أبناءکم و نساءنا و نساءکم و أنفسنا و أنفسکم</span> برای افاده غرض زائدی بوده و آن این بوده که ایمان هر طرف به عقائد خود را بهتر برساند، چون اگر هر یک از دو طرف عزیزترین و محبوب‌ترین محبوب خود را حاضر ساخته و دوری از رحمت خدا را برای خود و عزیزانش مسئلت نماید بیشتر بر صدق دعوی و قوت ایمانش دلالت می‌کند و این غرض زائد وقتی حاصل می‌شود که معنای آیه چنین باشد: ما فرزندان و زنان و انفس خود را نفرین کنیم و شما هم زنان و فرزندان و انفس خود را و اما اگر معنا این باشد که: ما فرزندان و زنان و انفس شما را نفرین کنیم و شما زنان و فرزندان و انفس ما را نفرین کنید این غرض زائد حاصل </p> <p> سوره محمد، آیه 23".    </p> <p> سوره یوسف، آیه 108".  <code class="page" rel="3,383"/> نمی‌شود. </p> <p>علاوه بر اینکه این معنا فی نفسه معنایی است که طبع سلیم آن را نمی‌پسندد چون معنا ندارد رسول خدا ص نصارای نجران را بر زن و فرزند خود مسلط کند و بفرماید: من خواهش می‌کنم شما مرا و زن و فرزندان مرا نفرین کنید تا غرض از مباهله حاصل شود، با اینکه خود آن جناب می‌توانست این کار را بکند، یعنی رسول خدا اهل بیت خود را و نصارای نجران هم اهل بیت خود را نفرین کنند. </p> <p>از این هم که بگذریم استفاده این معنا از آیه محتاج به فهمیدن معنای تسلیطی است که گفتیم چنین چیزی معنا ندارد که رسول خدا ص نصارا را مسلط بر اهل بیت خود کند، تا چه رسد به اینکه آیه شریفه دلالت بر آن و یا چیزی شبیه آن داشته باشدو ما آن را از آیه بفهمیم، پس حق این است که این وجه از درجه اعتبار ساقط است، و وجه متعین همان وجه دوم است. </p> <p>7-اینکه گفت: هیچ اشکالی به این دو وجه وارد نیست، تنها اشکالی که به آیه وارد می‌شود بنا بر قول شیعه و پیروان ایشان است که آیه را مخصوص رسول خدا ص و علی و فاطمه و حسنین ع دانسته‌اند. </p> <p>و <span class="phrase">منظورش از اشکال همان ایرادی است که کرد و گفت بنا به قول شیعه لازم می‌آید که انسان خودش خود را دعوت کند و حال آنکه این اشکال نه ارتباطی با وجه اول دارد و نه با وجه دوم، بلکه این اشکال مربوط به قولی است که می‌گوید مراد از کلمه <em rel="fa_3_61_21-21" data-sentence="225:380">انفسنا</em> رسول اللَّه ص است، هم چنان که از بعضی مناظرات مذهبی حکایت شده که بعضی در برابر خصم شیعه خود گفته: اصلا منظور از کلمه <em rel="fa_3_61_21-21" data-sentence="402:247">انفسنا</em> علی ع نیست، بلکه خود رسول خدا ص است و خصم شیعه‌اش بر او همین ایراد را کرده که لازمه این قول این است که کسی خودش خود را دعوت کند و این باطل است و روایت دومی که از عیون اخبار از موسی بن جعفر ع در بحث روایتی گذشته نقل کردیم به این معنا اشاره می‌کرد.</span> </p> <p>و <span class="phrase">از این جا سقوط و بی‌اعتباری کلام دیگرش روشن می‌شود که گفته: تنها اشکال بنا بر قول شیعه وارد است، چون بنا بر بیانی که گذشت گفتیم: مراد از کلمه: <em rel="fa_3_61_21-21" data-sentence="143:191">انفسنا</em> از نظر مفهوم رجال از اهل بیت رسول اللَّه ص است که از نظر مصداق در صحنه مباهله از این مفهوم تنها دو مصداق حضور داشت، رسول خدا ص و علی ع و هیچ اشکالی نیست که اهل بیت بعضی بعض دیگر را دعوت کند.</span> <span class="phrase">پس هیچ اشکالی بر شیعه وارد نیست، حتی بنا به آن توجیهی که مفسر نامبرده به شیعه نسبت داده، چون او گفته شیعه<code class="page" rel="3,384"/> می‌گوید: منظور از <em rel="fa_3_61_21-21" data-sentence="162:67">انفسنا</em> علی ع است و هیچ اشکالی نیست که رسول خدا ص علی ع را دعوت کرده باشد.</span> </p> <p>شاگرد وی در تفسیر المنار بعد از اشاره به روایات گفته است: ابن عساکر از جعفر بن محمد ع از پدرش روایت کرده که در ذیل آیه: <span class="aya" rel="3_61" data-words="10-15">فقل تعالوا ندع أبناءنا و أبناءکم...</span>، فرموده: رسول خدا ص برای مباهله ابی بکر و پسرش و عمر و پسرش و عثمان و پسرش را آورد، و ظاهرا کلام در جماعتی از مؤمنین می‌باشد. </p> <p>المنار بعد از نقل کلام استادش که ما نیز نقلش کردیم می‌گوید: در این آیه بطوری که ملاحظه می‌کنید زنان را هم در امور اجتماعی شرکت داده، آن هم در امور دقیق، چون هماوردی قومی و احتجاج دینی، و این مبنی بر آن است که زن را هم مانند مرد اعتبار کرده باشد، حتی در کارهای عمومی، مگر بعضی از امور عامه‌ای که استثنا شده، آن گاه کلام خود را در این باره طول داده.<span class="footnote" rel="1" title="تفسیر المنار ج ۳ ص ۳۲۲">*</span> مؤلف قدس سره: اما آن روایتی که نقل کرده، روایت شاذه و ناشناخته‌ای است که مخالف با تمامی روایات وارده در شان نزول آیه است و به همین جهت مفسرین از آن اعراض کرده‌اند، و صرفنظر از ناشناختگی و اعراض مفسرین از آن، مشتمل بر مطلبی است که مخالف با واقع است و آن این است که برای تمامی نامبردگان پسری اثبات کرده، با اینکه در آن روز همه آنان پسر نداشتند. </p> <p>و کانه منظورش از اینکه گفت: و ظاهر کلام در جماعتی از مؤمنین باشد این بوده که بگوید: من از ظاهر روایت چنین می‌فهمم که رسول خدا ص تمامی مؤمنین و اولاد ایشان را جمع کرده، که اگر مرادش از آن عبارت این بوده باشد قهرا ذکر اسامی ابو بکر و پسرش و آن دیگران کنایه خواهد بود از اینکه رسول خدا ص تمامی مؤمنین را حاضر ساخته و به نظر چنین می‌رسد که خواسته است با این حرف نظریه استاد و شیخ خود را در معنای آیه تایید کند، ولی تو خواننده عزیز خودت به خوبی می‌توانی ارزش این روایت را با در نظر گرفتن شذوذ و ناشناختگی سندش و اعراض مفسرین از آن و دلالت متن آن بر معنایی که این استاد و شاگرد کرده‌اند، به دست آوری. </p> <p>و اما اینکه گفت: آیه بطوری که ملاحظه می‌کنید زنان را هم در امور اجتماعی شرکت داده... باید به وی گفت: اگر آیه شریفه چنین دلالتی را در مورد زنان داشته باشد،   <code class="page" rel="3,385"/> باید عین این دلالت را در مورد اطفال هم داشته باشد و همین یک اشکال در شهادت بر بطلان گفتار او کافی است. </p> <p>و ما در آنجا که پیرامون آیات طلاق بحث می‌کردیم، یعنی در جلد دوم عربی این کتاب در مقدار اشتراک زنان با مردان بحث کردیم و به زودی در جای مناسبی در این باره مقدار دیگری بحث خواهیم کرد، بدون اینکه احتیاجی به مثل استفاده او از آیه مورد بحث پیدا کنیم. <code class="page" rel="3,386"/> </p>
