<h3 class="ayas">سوره التكویر آیه‌های ۱۵ تا ۲۹</h3><code class="section" rel="81_15-29"/><h3>ترجمه آیات</h3> <p> <span class="trans" rel="81_15">گر چه سوگند به ستارگان که در روز پنهان می‌شوند.  «۱۵» </span><span class="trans" rel="81_16">و آنها که سیارند و در مغرب خود غروب می‌کنند.  «۱۶» </span><span class="trans" rel="81_17">و سوگند می‌خورم به شب هنگامی که تاریک می‌شود.  «۱۷» </span><span class="trans" rel="81_18">و به روز وقتی که می‌دمد.  «۱۸» </span><span class="trans" rel="81_19">که قرآن گفتار فرستاده بزرگوار خداست (جبرئیل امین).  «۱۹» </span><span class="trans" rel="81_20">فرشته‌ای ارجمند که نزد صاحب عرش مقامی دارد.  «۲۰» </span><span class="trans" rel="81_21">و فرمانش برای سایر فرشتگان مطاع است.  «۲۱» </span><span class="trans" rel="81_22">و اینکه رفیق شما (محمد) دیوانه نیست.  «۲۲» </span><span class="trans" rel="81_23">او وی را در افق مبین دیده است. <code class="page" rel="20,355"/> «۲۳» </span><span class="trans" rel="81_24"> و در موارد غیبی که بدو وحی می‌شود بخیل نیست.  «۲۴» </span><span class="trans" rel="81_25">و اینکه قرآن کلام شیطان رجیم نمی‌باشد.  «۲۵» </span><span class="trans" rel="81_26">پس با این حال به کجا می‌روید.  «۲۶» </span><span class="trans" rel="81_27">که این بجز روشنگری مردم عالم غرضی ندارد.  «۲۷» </span><span class="trans" rel="81_28">تا هر کس می‌خواهد مستقیم شود.  «۲۸» </span><span class="trans" rel="81_29">ولی از شما کسی نمی‌خواهد مگر وقتی خدای تعالی که رب عالمیان است خواسته باشد.  «۲۹» </span></p>                         <h3>بیان آیات</h3> <p> این آیات در مقام منزه داشتن رسول خدا (ص) از جنون است، -که مشرکین آن جناب را بدان متهم کرده بودند-، و نیز منزه داشتن قرآنی که آورده از مداخله شیطان است، می‌فرماید: قرآن او کلام خدای تعالی است، که ملک وحی آن را به وی القاء می‌کند، ملکی که هرگز در رسالت خود خیانت نمی‌کند، و نیز قرآن او هشداری است که به اذن خدا هر کسی را که بخواهد راه راست را بیابد هدایت می‌کند. </p> <h3> <span class="title" rel="81_15 81_16 81_17 81_18 81_19 81_20 81_21 81_22 81_23 81_24 81_25 81_26 81_27 81_28 81_29">مراد از الخنس الجوار الکنس که بدانها قسم یاد فرموده است</span> </h3> <p> <span class="aya" rel="81_15-16" data-words="1-5">فلا أقسم بالخنس، الجوار الکنس</span> <span class="phrase">کلمه <em rel="fa_81_15_3-3" data-sentence="5:420">خنس</em> جمع خانس است، هم چنان که کلمه <em>طلب</em> جمع طالب است، و مصدر آن <em rel="fa_81_15_3-3" data-sentence="126:339">خنوس</em> است، که به معنای گرفتگی و تاخر و استتار می‌آید، و کلمه <em>جواری</em>  جمع جاریة است، و مصدر <em>جری</em> به معنای سیر سریع است، که معنایی است استعاره از جریان آب، و کلمه <em rel="fa_81_16_2-2" data-sentence="354:155">کنس</em> جمع کانس است، و مصدر <em rel="fa_81_16_2-2" data-sentence="431:120">کنوس</em> به معنای داخل شدن وحشی‌هایی از قبیل آهو و طیور به درون لانه‌اش است، لانه‌ای که برای خود اتخاذ کرده و در آن جایگزین شده.</span> </p> <p>و اینکه به دنبال جمله‌ <span class="aya" rel="81_15" data-words="1-3">فلا أقسم بالخنس...</span> جمله‌ <span class="aya" rel="81_17-18" data-words="1-8">و اللیل إذا عسعس، و الصبح إذا تنفس</span> را آورده، این احتمال را تایید می‌کند که منظور از <em>خنس و جوار کنس</em> ستارگان است، یا همه آنها و یا بعضی از آنها، چیزی که هست چون ستارگان بعضی سیار و بعضی ثابتند، آنهایی که سیار هستند با صفاتی که در این آیات برای <em>مقسم بها</em> آن چیزهایی که با آن سوگند خورده آمده مناسبت بیشتری دارد، چون از جمله صفات مقسم بها، صفت خنوس و جری و کنوس را آورده، و این صفات با وضع پنج سیاره سرگردان یعنی زحل، مشتری، مریخ، زهره و عطارد، منطبق است، زیرا اینها در حرکتشان بر حسب آنچه ما می‌بینیم استقامت و<code class="page" rel="20,356"/> رجعت و اقامت دارند، استقامت دارند برای اینکه حرکتشان از نظر زمان شبیه هم است، و رجعت دارند چون انقباض و تاخر و خنوس زمانی دارند، و اقامت دارند، چون در حرکت استقامتی و رجعتی خود زمانی توقف دارند، گویی آهوی وحشی‌اند که زمانی در آشیانه خود اقامت می‌کند. </p> <p>بعضی<span class="footnote" rel="1" title="تفسیر کشاف زمخشری، ج ۴، ص ۷۱۱">*</span> از مفسرین گفته‌اند: مراد همه ستارگان است، و خنوس ستارگان یعنی ناپدید شدن آنها در روز روشن، و مراد از جری آنها، حرکتی است که می‌بینیم در شب دارند، و مراد از کنوس آنها غروب کردن هر یک در مغرب مخصوص به خودش است. </p> <p>بعضی<span class="footnote" rel="2" title="کسانی که جبرئیل را دشمن می‌دارند، باید بدانند که او قرآن را بر قلب تو نازل کرده سوره بقره، آیه ۹۷">*</span> دیگر گفته‌اند: منظور گاو وحشی و یا آهو است، و بعید نیست که منظور این مفسر از بردن نام این دو حیوان از باب مثال بوده، و منظورش همه وحشیان باشد. </p> <p>و به هر حال از میان این اقوال، قول اول به ذهن نزدیک‌تر است، و اما قول دوم بعید و قول سوم از آن بعیدتر است. </p> <h3> <span class="title" rel="81_17 81_18">معنای‌ <span class="aya" rel="81_17-18" data-words="1-8">و اللیل إذا عسعس، و الصبح إذا تنفس</span> </span> </h3> <p> <code class="aya" rel="81_17"/> <span class="aya" rel="81_17" data-words="1-4">و اللیل إذا عسعس</span> <span class="phrase">این آیه عطف است بر کلمه <em rel="fa_81_15_3-3" data-sentence="24:179">خنس</em> ، و جمله‌ <span class="aya" rel="81_17" data-words="3-4">إذا عسعس</span> قیدی است برای کلمه  <em>لیل</em> ، و کلمه <em rel="fa_81_17_4-4" data-sentence="194:49">عسعسه</em> هم به رو آوردن شب اطلاق می‌شود، و هم به رفتن آن.</span> </p> <p><span class="phrase">راغب گفته: معنای‌ <span class="aya" rel="81_17" data-words="1-4">و اللیل إذا عسعس</span> این است که: سوگند به شب وقتی که رو می‌آورد، و وقتی که می‌رود، که منظور اول و آخر شب است، پس <em rel="fa_81_17_4-4" data-sentence="181:172">عسعسه</em> و <em>عساس</em> به معنای تاریکی مختصر است، نظیر تاریکی اول مغرب و قبل از آفتاب<span class="footnote" rel="3" title="مفردات راغب، ماده &lt;em&gt;عسعس&lt;/em&gt; ">*</span>.</span> </p> <p>مناسب‌تر با اتصال جمله مورد بحث با آیه‌ <span class="aya" rel="81_18" data-words="1-4">و الصبح إذا تنفس</span> این است که بگوییم منظور تنها رفتن شب است. </p> <p>بعضی<span class="footnote" rel="4" title="مجمع البیان، ج ۱۰، ص ۴۴۶">*</span> هم گفته‌اند: منظور آمدن شب است، ولی به همان جهتی که دانستی بعید است. </p> <p><code class="aya" rel="81_18"/> <span class="aya" rel="81_18" data-words="1-4">و الصبح إذا تنفس</span> <span class="phrase">این جمله عطف است بر کلمه <em rel="fa_81_15_3-3" data-sentence="25:522">خنس</em> ، و جمله‌ <span class="aya" rel="81_18" data-words="3-4">إذا تنفس</span> قید کلمه صبح است، و اگر صبح را دارای تنفس خوانده-بطوری که از بعضی‌ها استفاده می‌شود-، به این مناسبت بوده که صبح نور خود را در افق می‌گستراند، و ظلمت را که افق را فرا گرفته بود از بین       <code class="page" rel="20,357"/> می‌برد، و این نوعی استعاره است که صبح، بعد از آنکه ظلمت شب را شکافته و طلوع کرده به کسی تشبیه کرده که بعد از اعمال دشواری که انجام داده و لحظه فراغتی یافته تا استراحت کند نفسی عمیق می‌کشد، روشنی افق هم تنفسی است از صبح.</span> </p> <p>زمخشری درباره این استعاره وجهی دیگر ذکر کرده، می‌گوید اگر بپرسی تنفس صبح چه معنا دارد؟ می‌گویم: وقتی صبح می‌آید با آمدنش روح و نسیمی می‌آورد، و همین نسیم بطور مجاز تنفس صبح خوانده شده<span class="footnote" rel="1" title="تفسیر قرطبی، ج ۱۰، ص ۳۴۰">*</span>. این بود گفتار زمخشری، لیکن وجه قبلی به ذهن نزدیک‌تر است. </p> <h3> <span class="title" rel="81_15 81_16 81_17 81_18 81_19 81_20 81_21 81_22 81_23 81_24 81_25 81_26 81_27 81_28 81_29">مدح و توصیف جبرئیل به شش صفت</span> </h3> <p> <code class="aya" rel="81_19"/><code class="aya" rel="81_20"/><code class="aya" rel="81_21"/> <span class="aya" rel="81_19-21" data-words="1-13">إنه لقول رسول کریم، ذی قوة عند ذی العرش مکین، مطاع ثم أمین</span> <span class="phrase">این آیات جواب قسم است و ضمیر در <em rel="fa_81_19_1-1" data-sentence="32:429">انه</em> به قرآن بر می‌گردد، ممکن هم هست به آیات این سوره به عنوان اینکه آنها نیز قرآن است برگردد، چون فرموده: <span class="aya" rel="81_19" data-words="2-3">لقول رسول...</span>، اینها کلام رسول است، و مراد از رسول جبرئیل است، هم چنان که در جای دیگر فرموده: <span class="aya" rel="2_97" data-words="2-11">من کان عدوا لجبریل فإنه نزله علی قلبک بإذن الله</span><span class="footnote" rel="2" title="تفسیر روح المعانی، ج ۳۰، ص ۶۰">*</span>.</span> </p> <p>و در اینکه <em>قول</em> را به جبرئیل به عنوان رسول نسبت داده، می‌فهماند که در حقیقت قول از آن خود خداست، و نسبتش به جبرئیل نسبت رسالت به رسول است، و در این مقام جبرئیل را به شش صفت توصیف کرده: اول اینکه: او را رسول خواند، که می‌فهماند او قرآن را به رسول خدا (ص) وحی می‌کند، و دوم اینکه: کریمش خواند، که می‌رساند نزد خدای تعالی کرامت و احترام دارد، و به اعزاز او عزیز شده، سوم اینکه: ذی قوتش خواند، که می‌فهماند او دارای قوت و قدرت و شدت بالغه‌ای است، و چهارم اینکه: او را نزد خدای صاحب عرش، مکین خواند، یعنی دارای مقام و منزلت است، پنجم اینکه: <span class="aya" rel="81_21" data-words="1-2">مطاع ثم</span> اش خوانده، که دلالت دارد بر اینکه جبرئیل در آنجا یعنی نزد خدا دستور دهنده‌ای است، که زیر دستانش دستوراتش را بکار می‌بندند، معلوم می‌شود در آنجا ملائکه هستند که جبرئیل به آنان امر می‌کند و ایشان اطاعتش می‌کنند، از همین جا معلوم می‌شود که جبرئیل در کار خودش یاورانی هم دارد، و ششم اینکه: او را امین خواند که می‌رساند جبرئیل خدا را در دستوراتی که می‌دهد و در رساندن وحی و رسالت، خیانت و دخل و تصرفی نمی‌کند. </p> <p>     <code class="page" rel="20,358"/> بعضی‌ها<span class="footnote" rel="1" title="سوره نجم، آیه ۷">*</span> گفته‌اند: مراد از رسول که این صفات برای او ذکر شده، خود رسول خدا  (ص) است، ولی این حرف درست نیست، چون با آیات بعدی نمی‌سازد. </p> <h3> <span class="title" rel="81_15 81_16 81_17 81_18 81_19 81_20 81_21 81_22 81_23 81_24 81_25 81_26 81_27 81_28 81_29">وجه اینکه فرمود: <em>صاحب شما</em> دیوانه نیست</span> </h3> <p> <code class="aya" rel="81_22"/> <span class="aya" rel="81_22" data-words="1-4">و ما صاحبکم بمجنون</span> این آیه عطف است بر جمله‌ <span class="aya" rel="81_19" data-words="1-2">إنه لقول...</span>، و رد تهمتی است که کفار به رسول خدا  (ص) می‌زدند و او را مجنون می‌خواندند و اینکه از رسول خدا (ص) به عبارت صاحبکم-همنشین شما تعبیر کرده، به قول آن مفسر<span class="footnote" rel="2" title="مجمع البیان، ج ۱۰، ص ۴۴۶">*</span> خواسته است تهمت کفار را تکذیب کند، که او را مجنون می‌خوانده‌اند، و ساحتش را از چنین چیزهایی منزه بدارد، پس این جمله اشاره دارد به اینکه او از اول عمرش تا کنون با شما معاشرت داشته، در بین شما بوده، و شما او را از هر کس دیگر بهتر می‌شناسید، و او را دارای کمالی از عقل، و رزانتی از رأی، و صدقی در قول یافته‌اید، و کسی را که چنین کمالاتی داشته باشد، به جنون نسبت نمی‌دهند. </p> <p>و اگر جبرئیل را به آن صفات شش‌گانه بستود، و چنین مدحی از رسول خدا (ص) نکرد، دلیل نمی‌شود بر اینکه جبرئیل مقامی بلندتر از رسول خدا (ص) دارد، برای اینکه زمینه گفتار این است که بفهماند این قرآن اوهام دیوانگان و القائات شیطانی نیست، بلکه از طریق وحی و بوسیله چنین فرشته‌ای نازل شده، و خلاصه اینکه راه نزول آن، راه سالمی بوده، و حتی احتمال خیانت و خطا هم در آن نیست، زیرا فرشته وحی صفاتی چنین و چنان دارد، و در چنین زمینه‌ای جای ستودن رسول خدا  (ص) نیست و این توجیه را دیگران هم کرده‌اند. </p> <p>البته در مطاوی و لابلای کلام خدا صفات کریمه‌ای از رسول خدا (ص) دیده می‌شود، که با در نظر گرفتن آن، هیچ شکی باقی نمی‌ماند در اینکه آن جناب افضل از جبرئیل و از همه ملائکه است، برای اینکه می‌بینیم همه را مامور ساخته که برای بشر سجده و خضوع کنند، برای اینکه انسان خلیفه خدا در زمین است. </p> <p><code class="aya" rel="81_23"/> <span class="aya" rel="81_23" data-words="1-5">و لقد رآه بالأفق المبین</span> ضمیر فاعل در جمله <em>راه</em> به کلمه <em>صاحب</em> ، و ضمیر <em>ه</em> که ضمیر مفعول است به رسول کریم که همان جبرئیل باشد بر می‌گردد. </p> <h3> <span class="title" rel="81_23 81_15 81_16 81_17 81_18 81_19 81_20 81_21 81_22 81_24 81_25 81_26 81_27 81_28 81_29">مراد از اینکه رسول اللَّه (صلی اللَّه علیه و آله و سلم) جبرئیل را در افق مبین دیده است</span> </h3> <p> و <span class="phrase">کلمه <em rel="fa_81_23_4-5" data-sentence="5:251">افق مبین</em> به معنای ناحیه ظاهر است، و ظاهرا اشاره باشد به آیه‌ <span class="aya" rel="53_7" data-words="1-4">و هو بالأفق الأعلی</span><span class="footnote" rel="1" title="از آسمانها (و از صفوف ملائکه) خارج شو که تو رانده شده درگاه منی سوره ص، آیه ۷۷">*</span>.</span> </p> <p>و معنای آن این است که سوگند می‌خورم که رسول اللَّه (ص) جبرئیل را قبلا هم دیده بود، و جبرئیل آن زمان در افق مبین، و ناحیه ظاهر قرار داشت، و آن همان افق اعلی است، افقی که بلندتر از سایر افق‌ها است، البته بلندی به آن معنایی که مناسب با عالم ملائکه است. </p> <p>و بعضی<span class="footnote" rel="2" title="و آن را از هر شیطان مطرودی حفظ نمودیم سوره حجره، آیه ۱۷">*</span> گفته‌اند: معنایش این است که: رسول خدا (ص)، جبرئیل را به صورت اصلیش در آنجا که خورشید طلوع می‌کند که همان افق اعلی از ناحیه مشرق است دیده بود. </p> <p>لیکن این حرف درست نیست، به دلیل اینکه از لفظ آیه دلیلی بر آن وجود ندارد، و مخصوصا دلیلی که دلالت کند بر اینکه جبرئیل را به صورت اصلیش دیده وجود ندارد، حال جبرئیل بهر صورتی که تمثل کرده باشد، به نظر می‌رسد این مفسر نظریه خود را از بعضی روایات گرفته که می‌گوید رسول خدا (ص) جبرئیل را در اول بعثت بین زمین و آسمان دید، که بر تختی نشسته، و اگر این باشد دیگر صورت اصلی نبوده بلکه به این شکل در آمده. </p> <p><code class="aya" rel="81_24"/> <span class="aya" rel="81_24" data-words="1-6">و ما هو علی الغیب بضنین</span> <span class="phrase">کلمه <em rel="fa_81_24_6-6" data-sentence="5:357">ضنین</em> صفت مشبهه از ماده <em>ضن</em> است، که به معنای بخل است، می‌فرماید رسول خدا (ص) به هیچ چیز از آنچه به او وحی می‌شود بخل نمی‌ورزد، و چیزی را از کسی کتمان و پنهان نمی‌کند و تغییر و تبدیل نمی‌دهد، و وحی را نه همه‌اش و نه بعضی از آن را به چیز دیگر تبدیل نمی‌کند، بلکه همانطور که به او تعلیم داده به مردم تعلیم می‌دهد، و آنچه را مامور به تبلیغش شده تبلیغ می‌کند.</span> </p> <p><code class="aya" rel="81_25"/> <span class="aya" rel="81_25" data-words="1-6">و ما هو بقول شیطان رجیم</span> در این آیه، استناد قرآن به القائات شیطانی را نفی می‌کند، و با این نفی جنون هم نفی می‌شود، برای اینکه آنچه نفی شده اعم از جنون است چون کلمه شیطان به معنای شریر است که ابلیس هم یکی از آن شریرها است و ذریه او نیز مصادیقی از شریر، و اشرار جن هم مصادیقی از آن هستند، در قرآن هم شیطان رجیم تنها به ابلیس اطلاق نشده، در مورد سایر     <code class="page" rel="20,360"/> شریرها هم اطلاق شده است، در باره ابلیس می‌فرماید: <span class="aya" rel="15_34" data-words="2-5">فاخرج منها فإنک رجیم</span><span class="footnote" rel="1" title="الدر المنثور، ج ۶، ص ۳۲۰">*</span> و در باره سایر شیطانها و شریرها می‌فرماید: <span class="aya" rel="15_17" data-words="1-6">و حفظناها من کل شیطان رجیم</span><span class="footnote" rel="2" title="تفسیر قمی، ج ۲، ص ۴۰۸">*</span>. </p> <p>پس معنای آیه چنین می‌شود: قرآن از تسویلات ابلیس و لشکریان او، و از القائات اشرار جن نیست، که گاهی دیده می‌شود به بعضی دیوانگان القائاتی می‌کنند. </p> <h3> <span class="title" rel="81_15 81_16 81_17 81_18 81_19 81_20 81_21 81_22 81_23 81_24 81_25 81_26 81_27 81_28 81_29">دفع هر گونه شبهه و تردید در باره حقانیت قرآن و اینکه آن کتاب هدایت است</span> </h3> <p> <code class="aya" rel="81_26"/> <span class="aya" rel="81_26" data-words="1-2">فأین تذهبون</span> خدای سبحان در آیات هفتگانه قبل حق مطلب را در مورد قرآن به بیانی وافی روشن ساخت بطوری که هر شک و تردیدی را از مردمی که در باره آن جناب داشتند برطرف نمود و این مهم را در چند آیه کوتاه انجام داده، نخست فرمود: قرآن کلام خدا است، و تکیه‌اش در این ادعاء بر آیات تحدی است، که همه مردم قبلا از قرآن شنیده بودند، که اگر در آسمانی بودن آن شک دارید یک سوره مثل آن بیاورید. و سپس فرمود: نزول قرآن به رسالت فرشته‌ای آسمانی و جلیل القدر و عظیم المنزله و امین در وحی، یعنی جبرئیل صورت گرفته، که بین او و خدای عز و جل هیچ حاجز و مانعی، و بین او و رسول خدا هیچ واسطه‌ای نیست، و نه از ناحیه خودش، و نه از ناحیه هیچ کس دیگر انگیزه‌ای که نگذارد وحی را بگیرد، و یا اگر گرفت نگذارد حفظش کند، و یا اگر حفظش هم کرد، نگذارد آن را به رسول خدا (ص) برساند، وجود ندارد. و در مرحله سوم این معنا را روشن کرد که آن شخصی هم که قرآن بر او نازل شده، و برای شما آن را تلاوت می‌کند، همان کسی است که سالها همنشین او بوده‌اید، و حال و وضع او بر شما پوشیده نیست، که امروز او را بهتان جنون بزنید، و او فرشته حامل وحی را به چشم خود دیده، و وحی را از او گرفته و خودش هم چیزی از وحی را کتمان نکرده و نمی‌کند و آن را تغییر نمی‌دهد. و در مرحله چهارم روشن می‌کند که کلام آن جناب از مقوله تسویلات ابلیس، و لشکریان او، و نیز از القائات بعضی از اشرار جنی نیست. </p> <p>و نتیجه این بیان این است که قرآن کتاب هدایت است، کتابی است که هر کس بخواهد بر طریق حق استقامت بورزد، بوسیله این کتاب هدایت می‌شود <span class="aya" rel="81_27" data-words="1-5">إن هو إلا ذکر للعالمین...</span> پس اینکه فرمود: <span class="aya" rel="81_26" data-words="1-2">فأین تذهبون</span> مقدمه و زمینه‌چینی است برای نتیجه‌گیری از بیان سابق، و آن نتیجه اثبات گمراهی آنان، و خطای نظریه‌شان درباره قرآن است، که آن را از عارضه‌های جنون، و یا از تسویلات باطل شیطانی می‌دانستند. </p> <p>     <code class="page" rel="20,361"/> پس استفهام در آیه شریفه توبیخی است، و معنایش این است که وقتی حقانیت قرآن به این روشنی است، پس دیگر کجا می‌روید، و چرا حق را پشت سر می‌اندازید؟ ! <code class="aya" rel="81_27"/> <span class="aya" rel="81_27" data-words="1-5">إن هو إلا ذکر للعالمین</span> یعنی قرآن تنها تذکره‌ای است برای جماعات مردم، حال هر کس که باشد با قرآن می‌تواند حق را ببیند، و به آن بینا شود، در سابق هم در نظیر این آیه مطالبی گذشت. </p> <p><code class="aya" rel="81_28"/> <span class="aya" rel="81_28" data-words="1-5">لمن شاء منکم أن یستقیم</span> این جمله بدل است از کلمه <em>عالمین</em> ، می‌فرماید قرآن اهلیت آن را دارد که برای تمام عالم تذکره باشد، و اما در مقام فعلیت تنها کسانی از آن متذکر می‌شوند که خودشان هم بخواهند بر صراط حق، مستقیم و پایدار باشند، و بر عبودیت حق و طاعت او استوار بمانند. </p> <p><code class="aya" rel="81_29"/> <span class="aya" rel="81_29" data-words="1-9">و ما تشاؤن إلا أن یشاء الله رب العالمین</span> گفتار در اینکه انسان در مشیت خود مستقل از مشیت خدای تعالی نیست، در آیات شبیه به این آیه گذشت. </p> <p>و این آیه شریفه به حسب آنچه سیاق افاده می‌کند به منزله دفع دخل، و پاسخ از سؤالی است که ممکن است به ذهن کسی بیفتد، و آن این است که کسی توهم کند جمله <span class="aya" rel="81_28" data-words="1-5">لمن شاء منکم أن یستقیم</span>، انسانها را در مشیت و خواستن استقامت، استقلال دارند، هر کس بخواهد می‌تواند مستقیم باشد، و هر کس نخواهد مستقیم نمی‌شود، پس در نتیجه خدای تعالی محتاج استقامتی است که از ایشان خواسته. </p> <p>بنا بر این، این توهم را دفع نموده می‌فرماید: مشیت انسانها وابسته و موقوف بر مشیت خدای سبحان است، و انسانها استقامت را نمی‌خواهند، مگر اینکه خدا بخواهد که ایشان بخواهند، اگر خدای تعالی بخواهد، آنان هم می‌خواهند، پس افعال ارادی انسان مراد خدای تعالی نیز هست، یعنی خدا هم در آنها اراده دارد، اگر خدا اراده کند که انسان فلان عمل را انجام دهد انسان آن عمل را می‌خواهد، و انجام هم می‌دهد، و وقتی که انجام می‌دهد به اراده خودش انجام می‌دهد. </p> <h3>بحث روایتی‌ <span class="title" rel="81_15 81_17 81_16 81_18 81_20 81_21 81_25 81_19 81_22 81_23 81_24 81_26 81_27 81_28 81_29"> (روایاتی در ذیل برخی آیات گذشته) </span> </h3> <p> در الدر المنثور است که سعید بن منصور، فاریابی، عبد بن حمید، ابن جریر، ابن ابی حاتم، و حاکم (وی حدیث را صحیح دانسته)، همگی از طریق علی (ع) در ذیل آیه<code class="page" rel="20,362"/> <em>فلا اقسم بالخنس</em> روایت کرده‌اند که فرمود: منظور ستارگانی هستند که در شب خودنمایی نموده و کنوس می‌کنند، و در روز پنهان گشته، خنوس می‌کنند، و به چشم کسی نمی‌آیند<span class="footnote" rel="1" title="خصال صدوق، ج ۲، ص ۷۰۳، ح ۵">*</span>. </p> <p>و <span class="phrase">در تفسیر قمی در ذیل آیه‌ <span class="aya" rel="81_15" data-words="1-3">فلا أقسم بالخنس</span> آمده: یعنی سوگند می‌خورم به  <em rel="fa_81_15_3-3" data-sentence="124:235">خنس</em> که نام ستارگان است، و در معنای‌ <span class="aya" rel="81_16" data-words="1-2">الجوار الکنس</span> آمده: یعنی به ستارگانی که در روز کنوس می‌کنند، یعنی پنهان می‌شوند<span class="footnote" rel="2" title="تفسیر قمی، ج ۲، ص ۴۰۸">*</span>.</span> </p> <p>و <span class="phrase">در مجمع البیان آمده: <em rel="fa_81_15_3-3" data-sentence="21:124">بالخنس</em> یعنی ستارگان که در روز خنوس می‌کنند، و در شب ظاهر می‌گردند، <em>الجواری</em> صفت آن ستارگان است که در مدار خود جریان دارند.</span> </p> <p> <span class="phrase"><em rel="fa_81_16_2-2" data-sentence="0:198">الکنس</em> نیز از صفات ستارگان است، چون هر یک در برج خود کنوس می‌کند، یعنی پنهان می‌شود، همانطور که آهوان در کناسه و آشیانه خود پنهان می‌شوند، و این ستارگان پنج کوکب هستند:1-زحل 2-مشتری 3-مریخ 4-زهره 5-عطارد.</span> </p> <p>و از علی (ع) روایت شده که در معنای‌ <span class="aya" rel="81_17" data-words="1-4">و اللیل إذا عسعس</span> فرموده: یعنی وقتی با تاریکی خود می‌رود<span class="footnote" rel="3" title="مجمع البیان، ج ۱۰، ص ۴۴۶">*</span>. </p> <p>و در تفسیر قمی در ذیل آیه‌ <span class="aya" rel="81_17" data-words="1-4">و اللیل إذا عسعس</span> آمده: یعنی شب هنگامی که تاریک شود، <span class="aya" rel="81_18" data-words="1-4">و الصبح إذا تنفس</span> یعنی روز هنگامی که بالا می‌آید<span class="footnote" rel="4" title="تفسیر قمی، ج ۲، ص ۴۰۸">*</span>. </p> <p>و در الدر المنثور است که ابن عساکر از معاویة بن قرة روایت آورده که گفت: رسول خدا (ص) به جبرئیل فرموده: پروردگارت چه ثنای جمیلی از تو کرده، آنجا که فرموده: <span class="aya" rel="81_20-21" data-words="1-9">ذی قوة عند ذی العرش مکین، مطاع ثم أمین</span>، حال بگو ببینیم قوت تو چگونه و امانت تو چیست؟ جبرئیل عرضه داشت: اما قوتم نمونه‌اش یکی این است که وقتی به سوی شهرهای لوط که چهار شهر بود مبعوث شدم، با اینکه در هر شهری صد هزار مرد جنگی غیر از اطفال وجود داشت، سرزمینشان را از ریشه چنان کندم و آن قدر بالا بردم که حتی اهل آسمان صدای مرغهای خانگی و پارس کردن سگهای آن شهرها را شنیدند، آن گاه از آنجا شهر و سکنه آن را رها کردم، و همه را کشتم. و اما امانتم این است که هیچ ماموریتی نیافتم که چیزی از آن کم و یا زیاد کنم<span class="footnote" rel="5" title="الدر المنثور، ج ۶، ص ۳۲۱">*</span>. </p> <p>           <code class="page" rel="20,363"/> مؤلف: این روایت خالی از اشکال نیست، و از سوی دیگر اهل حدیث، ابن عساکر را ضعیف دانسته‌اند، مخصوصا در احادیثی که تنها خود او روایت کرده. </p> <p>و در خصال از امام صادق (ع) روایت شده که فرمود: هر کس در هر روز از  (ماه) شعبان هفتاد بار بگوید: استغفر اللَّه الذی لا اله الا هو الرحمن الرحیم الحی القیوم و اتوب الیه خدای تعالی نامش را در افق مبین می‌نویسد، می‌گوید: پرسیدم: افق مبین چیست؟ فرمود جایگاهی است در جلو عرش که در آنها نهرهایی است فراگیر، و در آن جام‌هایی است به عدد ستارگان<span class="footnote" rel="1" title="تفسیر روح المعانی، ج ۳۰، ص ۵۷ و ۵۸">*</span>. </p> <p>و در تفسیر قمی در حدیثی که نسبتش را به امام صادق (ع) داده آمده که در معنای آیه‌ <span class="aya" rel="81_25" data-words="1-6">و ما هو بقول شیطان رجیم</span> فرموده: منظور از آن، کاهنانی هستند که در قریش بودند، و سخنان خود را به سخنان شیطانهایی نسبت می‌دادند که به اصطلاح خود، آنان همزاد آنان بودند، و ایشان به زبان آن همزادها سخن می‌گفتند، و این آیه شریفه می‌فرماید: قرآن مانند سخنان کاهنان از سخنان شیطانهای رانده شده نیست<span class="footnote" rel="2" title="تفسیر روح المعانی، ج ۳۰، ص ۵۷ و ۵۸">*</span>. </p> 
