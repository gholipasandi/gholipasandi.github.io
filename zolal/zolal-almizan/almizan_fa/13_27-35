<h3 class="ayas">سوره الرعد آیه‌های ۲۷ تا ۳۵</h3><code class="section" rel="13_27-35"/><h3>ترجمه آیات</h3> <p> <span class="trans" rel="13_27">کسانی که کفر ورزیدند می‌گویند: چرا معجزه‌ای از پروردگارش به او نازل نمی‌شود؟ بگو خدا هر که را بخواهد گمراه می‌کند، و هر که بسوی او بازآید او را هدایت می‌کند.  «۲۷» </span><span class="trans" rel="13_28">آنها کسانی هستند که ایمان آورده و دلهایشان به یاد خدا آرامش می‌گیرد، آگاه باشید که تنها با یاد خدا دلها آرامش پیدا می‌کند.  «۲۸» </span><span class="trans" rel="13_29">همان کسانی که ایمان آورده و عمل صالح انجام دادند خوشی و سرانجام نیک از آن ایشان است.  «۲۹» </span><span class="trans" rel="13_30">هم چنان تو را در امتی فرستادیم که پیش از آنها امتهایی در گذشته آمدند و رفتند تا آنچه را به تو وحی کردیم بر آنان بخوانی در حالی که ایشان به رحمان کفر می‌ورزند، بگو پروردگار من اوست، که خدایی جز او نیست، من بر او توکل می‌کنم، و رجوع من بسوی اوست.  «۳۰» </span><span class="trans" rel="13_31">و اگر بوسیله قرآن کوه‌ها حرکت داده می‌شد، و زمین شکافته می‌شد، و یا مردگان بوسیله آن سخن گفته می‌شدند، سودشان نمی‌داد، که همه کارها به اراده خداست، آیا مگر کسانی که ایمان آورده‌اند، از ایمان اینان مایوس نشدند و ندانستند که اگر خدا می‌خواست همه مردم را هدایت می‌کرد و پیوسته کافران به سزای کردارشان به حادثه‌ای هولناک برمی‌خورند، و یا به نزدیک دیارشان فرود می‌آید؟ تا خدا وعده خویش را بیاورد، که خدا خلاف وعده نمی‌کند.  «۳۱» </span><span class="trans" rel="13_32">نیز پیغمبران پیش از تو را استهزاء کردند پس کسانی را که کافر بودند مهلتی دادم و آن گاه مؤاخذه کردم، و دیدی عقوبت کردن من چه سخت بود؟.  «۳۲» </span><span class="trans" rel="13_33">آنکه مراقب اعمال همه کسانست با غیر او یکی است؟ آنان برای خدا شریکانی قرار دادند، بگو نام آنها را بگویید، آیا می‌خواهید خدا را از شریکان زمینی که آنان را نمی‌شناسد خبر دهید و یا صورتا سخنی ظاهری  (و تو خالی) می‌گویید؟ نه، بلکه برای کسانی که کافرند نیرنگشان آرایش گرفت، و از راه به در شدند، و هر که را خدا گمراه کند راهنمایی ندارد.  «۳۳» </span><span class="trans" rel="13_34">در زندگی این دنیا عذابی دارند، و عذاب دنیای دیگر سخت‌تر است، و از عذاب خدا حافظ و نگهداری ندارند.  «۳۴» </span><span class="trans" rel="13_35">بهشتی که به پرهیزگاران وعده داده‌اند، این است که در آن جویهای روانست، میوه و سایه آنها دائمی است، این سرانجام کسانی است که پرهیزگاری کرده‌اند، و سرانجام کافران جهنم است.  «۳۵» </span></p>               <h3>بیان آیات‌ <span class="title" rel="13_27 13_31 13_33 13_28 13_29 13_30 13_32 13_34 13_35">هدایت به دست خدا است و صرف وجود آیت معجزه سبب ایمان آوردن نیست</span> </h3> <p> بار دیگر به گفتار کفار برمی‌گردد، که گفتند: <span class="aya" rel="13_27" data-words="5-11">لو لا أنزل علیه آیة من ربه</span> یعنی چرا<code class="page" rel="11,482"/> از ناحیه پروردگارش آیتی بر او نازل نشد که ما ببینیم و با دیدنش هدایت شویم و از شرک بسوی ایمان بگرائیم؟ خداوند پاسخ می‌دهد به اینکه هدایت و ضلالت اثر آیت و مستند به آن نیستند، بلکه مستند به خود خدایند، خداست که هر که را بخواهد هدایت و هر که را بخواهد گمراه می‌کند. </p> <p>و سنت او بر این جریان یافته که کسانی را هدایت نماید که بسوی او بازگشت کنند، و دارای قلبی باشند که بیاد او آرامش و اطمینان داشته باشد، این دسته‌اند که دارای سرانجام نیک و عاقبت خیرند، و کسانی را گمراه کند که به آیات واضحه و روشن او کفر بورزند، که ایشان راست عذاب در دنیا در حالی که عذاب آخرتشان دشوارتر است، و بغیر از خدا هم کسی نگهدار ندارند. </p> <p>اگر بدون مشیت او هدایت امکان داشت دیگر چه وسیله‌ای بهتر از معجزه‌ای مانند قرآن؟ و اینکه می‌بینید با بودن این معجزه روشن هم عده‌ای هدایت نیافته‌اند، خود بهترین شاهد است بر اینکه امر هدایت بدست خداست، و او نخواسته است کسانی هدایت شوند که ضلالت بر ایشان نوشته شده، و خود فرموده: <span class="aya" rel="13_33" data-words="36-43">و من یضلل الله فما له من هاد</span> کسانی را که از اهل کفر و مکر، خداوند گمراهشان کرده باشد دیگر هدایت شدنی نیستند. </p> <p> <span class="aya" rel="13_27" data-words="1-22">و یقول الذین کفروا لو لا أنزل علیه آیة من ربه قل إن الله یضل من یشاء و یهدی إلیه من أناب</span>. </p> <p>در اینجا به کلام کفار بازگشته و به جواب می‌پردازد. و مقصود کفار از اینکه گفتند:  چرا آیتی بر او نازل نشد... این بوده که ما قرآن را آیت نمی‌دانیم، چرا آیتی نیامد که ما بوسیله آن هدایت شویم؟ دلیل بر اینکه مقصود ایشان این بوده جملات بعدی آیه است، یعنی جمله‌ <span class="aya" rel="13_27" data-words="12-17">قل إن الله یضل من یشاء</span> و جمله‌ <span class="aya" rel="13_31" data-words="1-7">و لو أن قرآنا سیرت به الجبال</span>... <span class="aya" rel="13_31" data-words="16-19">بل لله الأمر جمیعا</span> و جمله‌ <span class="aya" rel="13_33" data-words="32-35">و صدوا عن السبیل...</span>. </p> <p>زیرا می‌بینیم خداوند در پاسخشان به پیغمبر خود دستور می‌دهد که به ایشان بگوید: <span class="aya" rel="13_27" data-words="13-22">إن الله یضل من یشاء و یهدی إلیه من أناب</span>، و می‌فهماند که مساله هدایت مربوط و مستند به آیه نیست تا اگر نازل شود هدایت شوند، و اگر نازل نشود گمراه گردند، بلکه مساله هدایت و ضلالت مستند به خدای سبحان است، اوست که هر که را بخواهد هدایت و هر که را بخواهد گمراه می‌کند. </p> <p>و چون زمینه طوری بود که ممکن بود از این جواب توهم کنند که مساله هدایت و<code class="page" rel="11,483"/> ضلالت دائر مدار مشیتی گزاف و نامنظم است، لذا برای اینکه چنین توهمی پیش نیاید نفرمود:  یهدی الیه من یشاء-هدایت می‌کند بسوی خود کسی را که بخواهد <em>، بلکه فرمود: </em> <span class="aya" rel="13_27" data-words="19-22">یهدی إلیه من أناب</span> -هدایت می‌کند بسوی خود هر که را که بسوی او بازگشت نماید ، و روشن ساخت که استناد قضیه به مشیت پروردگار خود بر اساس سنتی است که دائما جریان داشته، و بر طبق نظام متقنی است که هرگز خلل نمی‌پذیرد. آری، خدای تعالی هدایت کسی را می‌خواهد که خود او بسوی خدا بازگشت بکند، و مشیتش بر ضلالت کسی تعلق می‌گیرد که از خدای روی‌گردان باشد و بسوی او بازگشت نکند. </p> <p>پس کسی که متصف به صفت انابه و رجوع بحق باشد و افکار و عقایدش مغلول به غلهای اهواء نباشد، خداوند او را با این دعوت حقه (قرآن) هدایت می‌فرماید، و کسی که افکار و عقایدش آزاد از قید اهواء نباشد گمراه می‌شود هر چند آیات مستقیم و روشن باشد، و از آیات منتفع نمی‌گردد هر چند که معجزه هم باشد، آری: <span class="aya" rel="10_101" data-words="9-18">و ما تغنی الآیات و النذر عن قوم لا یؤمنون</span> . </p> <p>از همین جا بدست می‌آید که جمله‌ <span class="aya" rel="13_27" data-words="13-17">إن الله یضل من یشاء...</span> در تقدیر: ان اللَّه یضل بمشیته من لم ینب الیه و یهدی الیه بمشیته من اناب الیه است، یعنی خداوند به مشیتش گمراه می‌کند کسی را که به سوی او رجوع نکند، و به مشیتش هدایت می‌کند کسی را که بسوی او بازگشت نماید. </p> <p>و نیز این معنا روشن می‌گردد که ضمیر در <em>الیه</em> در جمله‌ <span class="aya" rel="13_27" data-words="19-20">یهدی إلیه</span> به خدای تعالی برمی‌گردد. و اینکه بعضی<span class="footnote" rel="1" title="و با آن گمراه نمی‌کند مگر تبهکاران را سوره بقره، آیه ۲۶">*</span> گفته‌اند به قرآن برمی‌گردد صحیح نیست. و همچنین اینکه عده‌ای<span class="footnote" rel="2" title="و چون بسوی باطل میل کردند خداوند هم دلهایشان را گریزان از حق و متمایل بباطل کرد، و خدا مردم تبهکار را هدایت نمی‌کند سوره صف، آیه ۵">*</span> دیگر گفته‌اند برسول خدا (ص) برمی‌گردد بی‌وجه است. </p> <p><code class="aya" rel="13_28"/> <span class="aya" rel="13_28" data-words="1-12">الذین آمنوا و تطمئن قلوبهم بذکر الله ألا بذکر الله تطمئن القلوب</span>. </p> <p>اطمینان به معنای سکون و آرامش است، و اطمینان به چیزی به این است که آدمی با آن دلگرم و خاطر جمع شود. </p> <p>و <span class="phrase">از ظاهر سیاق برمی‌آید که صدر آیه بیان ذیل آیه قبل است، یعنی بیان جمله <em rel="fa_13_27_21-22" data-sentence="70:1000">من اناب</em> ، و می‌فهماند انابه همان ایمان و اطمینان قلب است با ذکر خدا، البته این از ناحیه عبد است که او را آماده و مستعد می‌سازد برای اینکه مشمول عنایت و عطیه الهی گردد، هم چنان که فسق و اعراض از حق در طرف ضلالت، خود زمینه را آماده برای اضلال خدایی می‌کند، و لذا   <code class="page" rel="11,484"/> فرموده: <span class="aya" rel="2_26" data-words="38-43">و ما یضل به إلا الفاسقین</span><span class="footnote" rel="1" title="مؤمنین تنها آنهایند که وقتی یاد خدا به میان می‌آید دلهایشان بهراس می‌افتد سوره انفال، آیه ۲">*</span> و نیز فرمود: <span class="aya" rel="61_5" data-words="17-27">فلما زاغوا أزاغ الله قلوبهم و الله لا یهدی القوم الفاسقین</span><span class="footnote" rel="2" title="خدا بهترین گفتار را بصورت کتابی یک نواخت نازل کرده، در حالی که آیاتش بهم برمی‌گردند و تن کسانی که از پروردگارشان می‌ترسند از آن لرزیده، و سپس دلهایشان بیاد همان پروردگار آرام می‌گیرد، این است هدایت خدا، که با آن هر که را خواهد هدایت کند، و هر که را خدا گمراه کند، دیگر رهبری نخواهد داشت سوره زمر، آیه ۲۳">*</span>.</span> </p> <h3> <span class="title" rel="13_27 13_28 13_29 13_30 13_31 13_32 13_33 13_34 13_35">اشاره به معنای <em>ایمان</em> و بیان اینکه ایمان صرف ادراک نیست، بلکه عبارتست از ادراک توأم با تسلیم و قبول قلبی</span> </h3> <p> و ایمان به خدا به صرف این نیست که انسان بداند و درک کند که خدا حق است، زیرا مجرد دانستن و درک کردن ملازم با ایمان نیست، بلکه با استکبار و انکار هم می‌سازد، هم چنان که خودش فرموده: <span class="aya" rel="27_14" data-words="1-6">و جحدوا بها و استیقنتها أنفسهم</span><span class="footnote" rel="3" title="آن را انکار کردند در حالی که دلهایشان بدان یقین داشت سوره نمل، آیه ۱۴">*</span> و چون می‌دانیم ایمان با انکار نمی‌سازد، پس نتیجه می‌گیریم که ایمان صرف ادراک نیست، بلکه عبارتست از پذیرایی و قبول مخصوصی از ناحیه نفس، نسبت به آنچه که درک کرده. قبولی که باعث شود نفس در برابر آن ادراک و آثاری را که اقتضاء دارد تسلیم شود، و علامت داشتن چنین قبولی این است که سایر قوا و جوارح آدمی نیز آن را قبول نموده، مانند خود نفس در برابرش تسلیم شود. </p> <p>اینجاست که می‌بینیم بسیاری از اشخاص با علم و درک زشتی و پلیدی عملی، معذلک به آن عمل اعتیاد دارند و نمی‌توانند خود را از آن بازدارند، برای همین است که فقط قبح آن را درک کرده‌اند، ولی ایمان به آن ندارند، و در نتیجه تسلیم درک خود نمی‌شوند. و بعضی دیگر را می‌بینیم که علاوه بر درک تسلیم هم شده‌اند، و بعد از تسلیم توانسته‌اند بدون درنگ دست از آن کار بردارند و این همان ایمان است. </p> <p>و این همان معنایی است که از آیه شریفه‌ <span class="aya" rel="6_125" data-words="1-21">فمن یرد الله أن یهدیه یشرح صدره للإسلام و من یرد أن یضله یجعل صدره ضیقا حرجا کأنما یصعد فی السماء</span><span class="footnote" rel="4" title="پس هر که را خدا بخواهد هدایت کند سینه‌اش را پذیرای اسلام می‌سازد، و هر که را بخواهد گمراه سازد سینه‌اش را تنگ و بی‌گنجایش می‌کند، بطوری که پذیرفتن اسلام و حق در نظرش مانند بالا رفتن به آسمان غیر ممکن می‌رسد سوره انعام، آیه ۱۲۵">*</span> استفاده می‌شود. </p> <p>پس هدایت از ناحیه خدای سبحان اقتضای امری را از قلب و یا صدر و یا نفس آدمی دارد که نسبت آن امر با آن هدایت نسبت قبول و انفعال است به امر مورد قبول، که در آیه 125 سوره انعام از آن به شرح صدر و توسعه سینه تعبیر کرده، و در آیه مورد بحث آن را ایمان و اطمینان قلب نامیده، و آن عبارت از این است که آدمی خود را در قبول امر، مقبول در امنیت ببیند و قلبش با         <code class="page" rel="11,485"/> آن تسکین و آرامش یابد، و آن امر در قلبش راه پیدا کند و در آن جایگزین شود، بدون اینکه قلب مضطرب و یا روی‌گردان شود. </p> <h3> <span class="title" rel="13_28 13_27 13_29 13_30 13_31 13_32 13_33 13_34 13_35">معنای ترس از خدا و توضیح اینکه چرا با یاد خدا هم خشیت و ترس و هم سکون و اطمینان قلبی حاصل می‌شود</span> </h3> <p> از همین جا معلوم می‌شود که جمله‌ <span class="aya" rel="13_28" data-words="3-7">و تطمئن قلوبهم بذکر الله</span> عطف تفسیری بر جمله  <em>آمنوا</em> است، و در نتیجه می‌فهماند که ایمان به خدا ملازم به اطمینان قلب بوسیله یاد خداست. </p> <p>و این با آیه سوره انفال که می‌فرماید: <span class="aya" rel="8_2" data-words="1-8">إنما المؤمنون الذین إذا ذکر الله وجلت قلوبهم</span><span class="footnote" rel="1" title="مجمع البیان، ج ۶، ص ۲۹۱، ط تهران">*</span> منافات ندارد، زیرا ترسی که در این آیه آمده ترسی نیست که با اطمینان منافات داشته باشد، بلکه حالتی است قلبی که طبعا قبل از آمدن اطمینان عارض قلب می‌شود، هم چنان که آیه‌ <span class="aya" rel="39_23" data-words="1-28">الله نزل أحسن الحدیث کتابا متشابها مثانی تقشعر منه جلود الذین یخشون ربهم ثم تلین جلودهم و قلوبهم إلی ذکر الله ذلک هدی الله یهدی به من یشاء</span><span class="footnote" rel="2" title="و این ذکری است پر برکت سوره انبیاء، آیه ۵۰">*</span> هم این معنا را افاده می‌کند. </p> <p>توضیح اینکه: هر نعمتی از ناحیه خدای سبحان نازل می‌شود، و اما نقمت و عذاب و ناراحتی هر چه که باشد در حقیقت چیزی نیست که از ناحیه او نازل شده باشد، چون امر وجودی نیست، بلکه امری است عدمی، و عبارت است از افاضه نکردن خدا و امساک او از رساندن نعمت و انزال رحمت، هم چنان که آیه شریفه‌ <span class="aya" rel="35_2" data-words="1-17">ما یفتح الله للناس من رحمة فلا ممسک لها و ما یمسک فلا مرسل له من بعده</span><span class="footnote" rel="3" title="در رحمتی که خدا به روی مردم باز کند کسی جلوگیر آن نیست، و اگر امساک و دریغ بورزد کس دیگری نیست که بعد از خدا آن را بفرستد سوره فاطر، آیه ۲">*</span> هم آن را افاده می‌کند. </p> <p>و وقتی مسلم شد که هیچ شری از ناحیه خدا نازل نمی‌شود، و چون ترس همیشه از شری است که ممکن است پیش بیاید، نتیجه می‌گیریم که حقیقت ترس از خدا همانا ترس آدمی از اعمال زشت خویش است که باعث می‌شود خداوند از انزال رحمت و خیر خود امساک و خودداری کند، بنا بر این هر وقت که دل آدمی به یاد خدا بیفتد اولین اثری که از خود نشان می‌دهد این است که ملتفت قصورها و تقصیرها و گناهان خود گشته، آن چنان متاثر شود که عکس العملش در جوارح، لرزه اندام باشد. دومین اثرش این است که متوجه پروردگارش       <code class="page" rel="11,486"/> می‌شود که هدف نهایی فطرت اوست، و در نتیجه خاطرش سکون یافته و بیاد او دلش آرامش می‌یابد. </p> <h3> <span class="title" rel="13_28">توضیحی در باره اینکه دلها فقط به ذکر خدا آرام می‌گیرد <span class="aya" rel="13_28" data-words="8-12">ألا بذکر الله تطمئن القلوب</span> و اینکه مراد از ذکر اعم از ذکر لفظی است</span> </h3> <p> صاحب مجمع البیان برای <em>ذکر</em> معنایی کرده که برگشتش به ذکر لفظی است، او گفته است: خداوند تعالی یک جا ذکر را مایه اطمینان قلب دانسته و در جایی دیگر باعث وجل و ترس قلب خوانده، این بدان جهت است که مقصود از ذکر در اولی به یاد آوردن ثوابها و نعمتهای اوست که بشمار نمی‌آید، و منتهای او که کسی را یارای تلافی آن نیست، آدمی وقتی به یاد نعمتهای او می‌افتد دلش آرام می‌گیرد. و مقصود از ذکر در آنجا که باعث ترس و اضطراب قلب می‌شود، بیاد آوردن عقاب خدا و انتقام اوست که بیاد هر که بیاید آرامش را از او سلب می‌کند<span class="footnote" rel="1" title="دیدگان کور نمی‌شود و لیکن دلهایی که در سینه‌هاست کور می‌گردد سوره حج، آیه ۴۶">*</span>. </p> <p>البته این تفسیر با تفسیر کسی که ذکر را به معنای قرآن گرفته بهتر می‌سازد چنان که در چند جای قرآن <em>ذکر</em> به معنای خود قرآن آمده، از آن جمله فرموده: <span class="aya" rel="21_50" data-words="1-4">و هذا ذکر مبارک</span><span class="footnote" rel="2" title="قلب دارند و لیکن با آن نمی‌فهمند سوره اعراف، آیه ۱۷۹">*</span> و نیز فرموده: <span class="aya" rel="15_9" data-words="1-4">إنا نحن نزلنا الذکر</span><span class="footnote" rel="3" title="ما ذکر را نازل کردیم سوره حجر، آیه ۹">*</span> و امثال آن. </p> <p>و لیکن ظاهر این است که مقصود از ذکر، اعم از ذکر لفظی است و بلکه مقصود از آن مطلق انتقال ذهن و خطور قلب است، چه اینکه به مشاهده آیتی و برخوردن به حجتی باشد، و یا به شنیدن کلمه‌ای صورت گیرد. شاهدش این است که بعد از آنکه می‌فرماید: <span class="aya" rel="13_28" data-words="1-7">الذین آمنوا و تطمئن قلوبهم بذکر الله</span> بعنوان قاعده کلی می‌فرماید: <span class="aya" rel="13_28" data-words="8-12">ألا بذکر الله تطمئن القلوب</span> -با یاد خدا دلها آرام می‌گیرد و این خود قاعده‌ای عمومی است که شامل همه انحاء ذکر می‌باشد، چه اینکه لفظی باشد، و چه غیر آن، و چه اینکه قرآن باشد و یا غیر قرآن. </p> <p>و در اینکه فرمود: <span class="aya" rel="13_28" data-words="8-12">ألا بذکر الله تطمئن القلوب</span> تنبیهی است برای مردم به اینکه متوجه پروردگار خود بشوند و با یاد او دلهای خود را راحت سازند، چون آدمی در زندگی خود هدفی جز رستگاری به سعادت و نعمت نداشته، و بیمی جز از برخورد ناگهانی شقاوت و نعمت ندارد، و تنها سببی که سعادت و شقاوت و نعمت و نقمت به دست اوست همان خدای سبحان است، چون بازگشت همه امور به اوست، و او است که فوق بندگان و قاهر بر آنان و فعال ما یشاء و ولی مؤمنین و پناهندگان به اوست، پس یاد او برای نفسی که اسیر حوادث است و همواره در       <code class="page" rel="11,487"/> جستجوی رکن وثیقی است که سعادت او را ضمانت کند، و نفسی که در امر خود متحیر است و نمی‌داند به کجا می‌رود و به کجایش می‌برند و برای چه آمده، مایه انبساط و آرامش است، آن گونه که نوش‌دارو مایه راحتی و آرامش مارگزیده است. همانطور که مارگزیده به نوش‌دارو رکون و اعتماد نموده، خود را به آن می‌رساند، و پس از بکار بردن آنا فانا احساس نشاط سلامتی و عافیت می‌کند، نفس نیز از یاد خدا این احساس را می‌نماید. </p> <p>پس هر قلبی بطوری که جمع محلی بالف و لام (القلوب) افاده می‌کند با ذکر خدا اطمینان می‌یابد، و اضطرابش تسکین پیدا می‌کند. آری، این معنا حکمی است عمومی که هیچ قلبی از آن مستثناء نیست، مگر اینکه کار قلب بجایی برسد که در اثر از دست دادن بصیرت و رشدش دیگر نتوان آن را قلب نامید، البته چنین قلبی از ذکر خدا گریزان و از نعمت طمانینه و سکون محروم خواهد بود هم چنان که فرموده: <span class="aya" rel="22_46" data-words="15-25">فإنها لا تعمی الأبصار و لکن تعمی القلوب التی فی الصدور</span><span class="footnote" rel="1" title="هر کس عمل صالح کند، چه مرد و چه زن در حالی که ایمان داشته باشد، ما او را به عیش طیب زنده می‌داریم، و مزدشان را بهتر از آنچه که می‌کردند پاداش می‌دهیم سوره نحل، آیه ۹۷">*</span> و نیز فرموده‌ <span class="aya" rel="7_179" data-words="10-14">لهم قلوب لا یفقهون بها</span><span class="footnote" rel="2" title="و کسی که از یاد من اعراض کند زندگی تنگ و ناگواری خواهد داشت و روز قیامت او را کور محشور می‌کنیم سوره طه، آیه ۱۲۴">*</span> و نیز فرموده: <span class="aya" rel="9_67" data-words="16-18">نسوا الله فنسیهم</span><span class="footnote" rel="3" title="خدا را فراموش کردند خدا هم ایشان را فراموش کرد سوره توبه، آیه ۶۷">*</span>. </p> <p>از ظاهر الفاظ آیه انحصار فهمیده می‌شود، چون متعلق فعل یعنی‌ <span class="aya" rel="13_28" data-words="6-7">بذکر الله</span> بر خود فعل یعنی  <em>تطمئن</em> مقدم آمده، در نتیجه می‌فهماند که دلها جز به یاد خدا به چیز دیگری اطمینان نمی‌یابد. بیان گذشته ما نیز این معنا را روشن می‌کند، زیرا گفتیم که دلهای آدمیان که همان نفوس مدرکه باشد هیچ هدفی جز رسیدن به سعادت و امنیت از شقاوت ندارد، و بهمین جهت است که دست به دامن اسباب می‌زند و چون هیچ سببی از اسباب نیست مگر آنکه از جهتی غالب و از جهتی مغلوب است، و تنها سبب غالب و غیر مغلوب خدای سبحان و خدای غنی و ذو الرحمه است، پس تنها به یاد او دلها آرامش می‌یابد، و اگر دلی به یاد غیر او آرامش یابد، دلی است که از حقیقت حال خود غافل است و اگر متوجه وضع خود بشود بدون درنگ دچار رعشه و اضطراب می‌گردد. </p> <p>حرفهایی که پاره‌ای مفسرین در این آیه یعنی در تفسیر آیه‌ <span class="aya" rel="13_28" data-words="1-7">الذین آمنوا و تطمئن قلوبهم بذکر الله...</span>، زده‌اند، یکی این است که این آیه جمله‌ایست استئنافی و ابتدایی و کلمه‌ <span class="aya" rel="13_28" data-words="1-2">الذین آمنوا</span> مبتداء و جمله‌ <span class="aya" rel="13_29" data-words="6-10">طوبی لهم و حسن مآب</span> در آیه بعدی خبر آنست، و جمله‌ <span class="aya" rel="13_29" data-words="1-5">الذین آمنوا و عملوا الصالحات</span> بدل از جمله ابتدائیه است و جمله‌ <span class="aya" rel="13_28" data-words="8-12">ألا بذکر الله تطمئن القلوب</span> جمله معترضه ایست ما بین مبتداء و خبر آن. و لیکن این سخن کلامی بیهوده است. </p> <h3> <span class="title" rel="13_29 13_27 13_28 13_30 13_31 13_32 13_33 13_34 13_35">مراد از حیات طیبه و <em>معیشت طوبی</em> که از آثار اطمینان و آرامش قلب است</span> </h3> <p> <span class="aya" rel="13_29" data-words="1-10">الذین آمنوا و عملوا الصالحات طوبی لهم و حسن مآب</span> 3. </p> <p><span class="phrase">کلمه <em rel="fa_13_29_6-6" data-sentence="5:460">طوبی</em> بر وزن <em>فعلی</em> -بضم فاء-مؤنث اطیب (پاکیزه‌تر) است، و صفتی است برای موصوف محذوف، و آن موصوف-به طوری که از سیاق برمی‌آید-عبارتست از حیات و یا معیشت، زیرا نعمت هر چه که باشد از این رو گوارا و مورد غبطه است که مایه خوشی زندگی است، و وقتی مایه خوشی و سعادت است که قلب با آن سکون و آرامش یابد و از اضطراب خلاص شود، و چنین آرامش و سکونی برای احدی دست نمی‌دهد مگر آنکه به خدا ایمان داشته باشد و عمل صالح کند، پس تنها خداست که مایه اطمینان خاطر و خوشی زندگی است.</span> </p> <p>آری، چنین کسی از شر و خسران در آنچه پیش می‌آید ایمن و سالم است، و چگونه نباشد و حال آنکه به ستونی تکیه زده که انهدام نمی‌پذیرد. او خود را در تحت ولایت خدای تعالی قرار داده، هر چه برایش تقدیر کند، مایه سعادت اوست، اگر چیزی به وی عطا کند خیر اوست، و اگر هم منع کند باز خیر اوست. </p> <p>هم چنان که خودش در وصف این زندگی طیب فرموده: <span class="aya" rel="16_97" data-words="1-20">من عمل صالحا من ذکر أو أنثی و هو مؤمن فلنحیینه حیاة طیبة و لنجزینهم أجرهم بأحسن ما کانوا یعملون</span><span class="footnote" rel="1" title="مجمع البیان، ج ۶، ص ۲۹۱، ط تهران">*</span> و در وصف کسانی که با ذکر خدا دارای اطمینان قلب نیستند فرموده: <span class="aya" rel="20_124" data-words="1-14">و من أعرض عن ذکری فإن له معیشة ضنکا و نحشره یوم القیامة أعمی</span><span class="footnote" rel="2" title="تفسیر التبیان ج ۶، ص ۲۵۲، ط نجف">*</span>. </p> <p>و بعید نیست اینکه در آیه‌مورد بحث زندگی و معیشت مؤمنین را پاکیزه‌تر خوانده، و پاکیزگی بیشتر برای آنان قائل شده، به منظور اشاره به این نکته باشد که زندگی به هر حال خالی از طیب نیست، چیزی که هست در مورد کسانی که به یاد خدا و دارای آرامش قلب هستند طیب بیشتری دارد، زیرا زندگی آنان از آلودگی به ناگواریها دور است. </p> <p><span class="phrase">پس جمله‌ <span class="aya" rel="13_29" data-words="6-7">طوبی لهم</span> در تقدیر: لهم حیاة-و یا-معیشة طوبی است، یعنی برای آنان است زندگی و یا عیشی طیب‌تر، بنا بر این کلمه <em rel="fa_13_29_6-6" data-sentence="171:38">طوبی</em> مبتداء و کلمه <em>لهم</em>  خبر آنست.</span> و اگر مبتدای نکره بر خبرش که همان ظرف <em>لهم</em> است مقدم شده، برای این بوده که زمینه گفتار زمینه تهنیت بوده است، و در مثل چنین مقامی آنچه مایه تهنیت است را از در استعجال زودتر به زبان می‌آورند تا شنونده به همین مقدار هم که شده زودتر خرسند گردد، هم چنان که در بشارتها به جای     <code class="page" rel="11,489"/> عبارت <em>لک البشری</em> می‌گویند: <em>بشری لک</em> . </p> <p>و کوتاه سخن، در آیه مورد بحث کسانی را که ایمان به خدا آورده و عمل صالح می‌کنند، و در نتیجه با یاد خدا دارای اطمینان قلب دائمی می‌شوند، به رسیدن به زندگی و عیشی طیب و سرانجام نیک بشارت می‌دهد. و از همین جا معلوم می‌شود چگونه آیه به آیات قبل خود متصل می‌گردد. آری همانطور که قبلا هم گفتیم طیب عیش از آثار اطمینان قلب است. </p> <p>در مجمع البیان در ذیل جمله‌ <span class="aya" rel="13_29" data-words="6-7">طوبی لهم</span> فرموده: در معنای این جمله چند قول است 1-اینکه معنایش فرح و چشم روشنی است-نقل از ابن عباس 2-اینکه زندگی اینان مورد غبطه است-نقل از ضحاک 3-اینکه زندگی ایشان خیر و کرامت است برای خودشان-نقل از ابراهیم نخعی 4-بهشت از آن ایشان است-نقل از مجاهد.5-معنایش این است که زندگی پاک برای آنها است-نقل از زجاج. و حال خوش برای ایشان است-نقل از ابن انباری، وی گفته: طوبی صیغه فعلی از ماده <em>طیب</em> است. </p> <p>بعضی دیگر گفته‌اند: طوبی لهم یعنی پاکیزه‌ترین اشیاء که همان بهشت است برای ایشان است-نقل از جبائی 6-طوبی یعنی گوارا باد ایشان را زندگی طیب 7-طوبی لهم یعنی نیک است برای ایشان- نقل از قتاده 8-طوبی لهم یعنی چه خوبست آنچه برای ایشان است-نقل از عکرمه 9-طوبی لهم، یعنی دوام خیر برای آنها است 10-طوبی درختی است در بهشت که ریشه‌اش در منزل رسول خدا  (ص) است، و در خانه هر یک از مؤمنین شاخه‌ای از آن وجود دارد-نقل از عبید بن عمیر و وهب و ابی هریره و شهر بن حوشب. و از ابی سعید خدری نیز بدون ذکر سند نقل شده است. این بود آنچه که مورد حاجت ما بود از کلام صاحب مجمع البیان<span class="footnote" rel="1" title="مجموعه من التفاسیر، ج ۳، ص ۴۹۴، ط بیروت و روح المعانی ج ۱۳، ص ۱۵۴، ط بیروت">*</span>. </p> <p>و بیشتر این معانی از باب انطباق است، نه اینکه از ظاهر آیه استفاده شده باشد. </p> <p><code class="aya" rel="13_30"/> <span class="aya" rel="13_30" data-words="1-9">کذلک أرسلناک فی أمة قد خلت من قبلها أمم...</span>. </p> <p><span class="phrase">کلمه <em rel="fa_13_30_30-30" data-sentence="5:39">متاب</em> مصدر میمی از توبه و به معنای رجوع است.</span> <span class="phrase">اشاره به کلمه <em rel="fa_13_30_1-1" data-sentence="14:210">کذلک</em> اشاره به سنت جاریه از دعوت امم به دین توحید است و اینکه گمراه کردن هر که را بخواهد و هدایت هر که را بخواهد خود بر طبق نظامی است که در رجوع به خدا و ایمان به او و سکون قلب به یاد او و عدم رجوع به او جریان دارد.</span> </p> <p>و معنای آیه این است که: تو را در امتی فرستادیم که قبل از ایشان امتهای دیگری بودند و گذشتند، و این ارسال، نظیر همان ارسال و بر طبق سنتی است که همواره در عالم جریان داشته، ارسال تو نیز بدین منظور بوده که بر امتت آنچه را که به سویت وحی می‌کنیم تلاوت کنی، و برای آنها مضامین   <code class="page" rel="11,490"/> این کتاب را تبلیغ کنی و حال آنکه آنها به رحمان کفر می‌ورزند. </p> <p>و اگر فرمود: <em>به رحمان</em> و نفرمود <em>به ما</em> با اینکه ظاهر سیاق اقتضاء داشت بفرماید و برای ایشان که به ما کفر می‌ورزند تبلیغ نمایی بدان جهت بود که اشاره کند به اینکه نپذیرفتن وحیی که رسول اللَّه (ص) بر ایشان می‌خواند-که همان قرآن باشد-و اعتنا نکردنشان به امر آن و اعتراضشان به اینکه چرا آیتی از ناحیه پروردگارش بر او نازل نشده در حقیقت کفران رحمت عمومی الهی است، رحمتی که اگر آن را بپذیرند و بدان عمل کنند متضمن سعادت دنیا و آخرت آنان است. </p> <h3> <span class="title" rel="13_30">معنای جمله: <span class="aya" rel="13_30" data-words="29-30">إلیه متاب</span> </span> </h3> <p> <span class="aya" rel="13_30" data-words="19-30">قل هو ربی لا إله إلا هو علیه توکلت و إلیه متاب</span> -در این جمله رسول گرامی خود را دستور می‌دهد به اینکه مساله توحید را به صراحت به ایشان گوشزد کند، و فرمود: بگو او پروردگار من است، معبودی نیست جز او، من بر او توکل می‌کنم و بازگشت‌گاه من بسوی اوست ، یعنی او تنها پروردگار من است بدون اینکه شریکی با او باشد. -بر خلاف آنچه که شما پنداشته‌اید-و تنها او برای من ربوبیت دارد، من نیز تنها او را قائم به جمیع امور خود می‌دانم و حوائجم را تنها به درگاه او عرضه می‌دارم. </p> <p>از اینجا کاملا روشن می‌شود که مساله توکل کردن بر خدا، و بازگشت را تنها بسوی او دانستن، از آثار ربوبیت و متفرع بر آنست، چون <em>رب</em> به معنی مالک و مدبر است. پس حاصل معنا این می‌شود که: او وکیل من است و من به سوی او بازمی‌گردم. </p> <p><span class="phrase">بعضی گفته‌اند: منظور از کلمه <em rel="fa_13_30_30-30" data-sentence="29:153">متاب</em> توبه از گناهان است، چون اگر به معنای اولی  (بازگشت‌گاه) بگیریم، لازم می‌آید که کلمه مزبور تاکید جمله <em rel="fa_13_30_26-27" data-sentence="188:32">علیه توکلت</em> بوده باشد، و این خلاف ظاهر است.</span> </p> <p>لیکن ما قبول نداریم که اگر به آن معنا باشد تاکید می‌شود، علاوه این را هم قبول نداریم که تاکید بودن خلاف ظاهر است، و مطلب در هر دو جهت روشن است. </p> <p><span class="phrase">بعضی<span class="footnote" rel="1" title="و اگر فرشتگان را بر ایشان نازل کنیم و مردگان با ایشان سخن گویند و همه چیز را گروه گروه نزد آنان جمع آوریم، باز هم ایمان نمی‌آورند مگر آنکه خدا بخواهد سوره انعام، آیه ۱۱۱">*</span> دیگر گفته‌اند: معنای <em rel="fa_13_30_29-30" data-sentence="243:61">الیه متاب</em> ، الیه متابی و متابکم است، یعنی بازگشت من و شما به سوی اوست.</span> و لیکن این معنا مستلزم حذف و تقدیری است که هیچ دلیلی بر آن نیست، و صرف اینکه در واقع بازگشت رسول خدا (ص) و امتش به سوی خداست باعث و مصحح این نمی‌شود که ما آن را در تقدیر آیه هم مقدر بدانیم، بدون اینکه در کلام چیزی که موجب آن باشد وجود داشته باشد. </p> <p><code class="aya" rel="13_31"/> <span class="aya" rel="13_31" data-words="1-19">و لو أن قرآنا سیرت به الجبال أو قطعت به الأرض أو کلم به الموتی بل لله الأمر جمیعا</span>. </p> <p>مقصود از براه انداختن کوه‌ها این است که آنها را از ریشه کنده از جایی به جایی دیگر انتقال   <code class="page" rel="11,491"/> دهند، و مقصود از تقطیع زمین، این است که آن را قطعه قطعه سازند، و مقصود از به سخن آوردن مردگان، این است که ایشان را برای پرسش از اینکه بعد از مرگ چه بر سرشان آمده زنده کنند، تا از گفته آنان بر حقیقت آخرت استدلال نمایند، چون پیشنهاد کفار و مقصود ایشان از آیت همینها بوده. </p> <p>و اینها امور عجیب و غریب و خارق العاده‌ایست که به عنوان آثار قرآن فرض شده،  (که به فرضی هم که قرآن چنین آثاری می‌داشت باز این کفار هدایت نمی‌شدند) و چون جمله‌ <span class="aya" rel="13_31" data-words="16-19">بل لله الأمر جمیعا</span> در کلام بود و دلالت می‌کرد بر اینکه جزاء <em>لو</em> چیست، لذا جزاء شرط مزبور حذف گردیده است. </p> <h3> <span class="title" rel="13_33 13_27 13_28 13_29 13_30 13_31 13_32 13_34 13_35">هدایت و ضلالت به دست خدا است و بدون مشیت او شگفت‌ترین آیات الهی نیز اثری در هدایت گمراهان نخواهد داشت</span> </h3> <p> این آیات بطوری که دانستی در مقام بیان این معنا است که مساله هدایت مربوط به آیه‌هایی که پیشنهاد می‌کنند و می‌گویند: <span class="aya" rel="13_7" data-words="5-9">لو لا أنزل علیه آیة...</span> نیست، بلکه امر هدایت به دست خداست، که هر که را بخواهد گمراه و هر که را که بسویش انابه کند هدایت می‌نماید. و همچنین آیات بعدی، از قبیل‌ <span class="aya" rel="13_33" data-words="27-43">بل زین للذین کفروا مکرهم و صدوا عن السبیل و من یضلل الله فما له من هاد</span>، و همچنین آیه‌ <span class="aya" rel="13_37" data-words="1-9">و کذلک أنزلناه حکما عربیا و لئن اتبعت أهواءهم...</span> و آیه‌ <span class="aya" rel="13_38" data-words="13-22">و ما کان لرسول أن یأتی بآیة إلا بإذن الله...</span> و همچنین آیات قبل، همه در این سیاق قرار دارند و در مقام بیان این معنا هستند. </p> <p>بنا بر این، جزاء <em>لو</em> که گفتیم حذف شده چیزی نظیر این است که بگوییم: هدایت نخواهند شد مگر آنکه خدا بخواهد ، و معنای آن این است که: اگر هم فرض کنیم که قرآن چنین اثری می‌داشت که کوه‌ها را از ریشه می‌کند و زمین را پاره پاره می‌نمود و مردگان را بزبان درمی‌آورد، مع ذلک با دیدن این گونه آثار، هدایت شونده نیستند، مگر آنکه خدا بخواهد، بلکه امر تمامی آن بدست خداست، و زمام هیچ امری بدست غیر او نیست تا کسی توهم کند که اگر آیتی عظیم و عجیب و غریب و مدهش نازل می‌شد ممکن بود این کفار را هدایت کند، نه، بلکه امر همه‌اش بدست خداست، و هدایت هم (که خود امری است از امور) مربوط به مشیت او است. </p> <p>و بنا بر این آیه شریفه از نظر معنا شبیه می‌شود به آیه‌ <span class="aya" rel="6_111" data-words="1-22">و لو أننا نزلنا إلیهم الملائکة و کلمهم الموتی و حشرنا علیهم کل شیء قبلا ما کانوا لیؤمنوا إلا أن یشاء الله</span><span class="footnote" rel="1" title="اگر این قرآن را به کوهی نازل کرده بودیم آن را از ترس خدا خاشع و شکافته می‌دیدی سوره حشر، آیه ۲۱">*</span>. </p> <p>و بعضی<span class="footnote" rel="2" title="کافران را یکسان است بترسانی یا نترسانی ایمان نمی‌آورند سوره بقره، آیه ۶">*</span> گفته‌اند: جزاء <em>لو</em> که حذف شده چیزی نظیر این است که بگوییم: هر آینه این قرآن است و مقصود بیان عظمت شان قرآن، و این نکته است که قرآن در قدرت بیان و نفوذ کلام نهایت     <code class="page" rel="11,492"/> درجه را دارد، و این از جهالت کفار است که از قرآن اعراض نموده پیشنهاد معجزه دیگری می‌کنند چه معجزه‌ای بالاتر از این قرآن که در رفعت قدر و عظمت به حدی است که اگر قرآنی فرض شود که کوه‌ها را از جای کنده یا زمین را پاره پاره کند و یا مردگان را به زبان آورد (کلمه یا در هر دو جمله بمنظور منع خلو است نه منع جمع) قطعا همین قرآن خواهد بود، لیکن خداوند قرآن را این چنین نازل نکرده. </p> <h3> <span class="title" rel="13_31">وجوهی که در معنای آیه شریفه: <span class="aya" rel="13_31" data-words="1-7">و لو أن قرآنا سیرت به الجبال</span>... <span class="aya" rel="13_31" data-words="16-19">بل لله الأمر جمیعا</span> گفته شده است</span> </h3> <p> و بنا بر این معنا، آیه شریفه در معنای آیه‌ <span class="aya" rel="59_21" data-words="1-12">لو أنزلنا هذا القرآن علی جبل لرأیته خاشعا متصدعا من خشیة الله</span><span class="footnote" rel="1" title="یکسان است بر ایشان چه انذارشان بکنی و چه انذارشان نکنی ایمان نمی‌آورند سوره یس، آیه ۱۰">*</span> است. </p> <p>و لیکن این معنا با سیاق آیات به بیانی که گذشت مساعد و سازگار نیست، و مخصوصا با جمله‌ <span class="aya" rel="13_31" data-words="16-19">بل لله الأمر جمیعا</span> و همچنین با جمله بعدی: <span class="aya" rel="13_31" data-words="20-31">أ فلم ییأس الذین آمنوا أن لو یشاء الله لهدی الناس جمیعا</span> هیچ نمی‌سازد، و به زودی توضیح این ناسازگاری-انشاء اللَّه-خواهد آمد. و لذا مفسرینی که آیه را به معنایی که نقل شد تفسیر کرده‌اند در تفسیر <span class="aya" rel="13_31" data-words="16-19">بل لله الأمر جمیعا</span> و ربطش بما قبل، خود را به زحمت انداخته‌اند و گفته‌اند<span class="footnote" rel="2" title="از این تهدیدها به ما و پدرانمان زیاد شده ولی این حرفها جز همان خرافات قدیم چیز دیگری نیست سوره نمل، آیه ۶۸">*</span> : معنایش به ضمیمه صدر آیه این است که اگر قرآنی فرض شود که چنین اثری به آن بدهند همین قرآن خواهد بود، و لیکن خدای سبحان چنین کاری را با این قرآن نکرده، بلکه آن را بهمین صورتی که هست نازل کرده، چون امر همه‌اش فقط به دست او است. </p> <p>بعضی<span class="footnote" rel="3" title="من در آن دره هنگامی که اسیرم کردند به ایشان گفتم مگر نمی‌دانید من فرزند یکه سوار زهدم هستم">*</span> دیگر گفته‌اند: حاصل معنای <em>بل</em> این است که این گونه امور خارق العاده با قرآن انجام نمی‌شود، و اگر انجام شود به وسیله دیگری که در تحت اراده خداست انجام می‌گیرد، چون همه امور بدست او است و بس. </p> <p>بعضی<span class="footnote" rel="4" title="مگر اقوام نمی‌دانند که من همین فرزند اویم-هر چند که از سرزمین عشیره خود دور افتاده‌ام">*</span> دیگر گفته‌اند: بهتر این است که بگوییم جمله مورد بحث یعنی‌ <span class="aya" rel="13_31" data-words="16-19">بل لله الأمر جمیعا</span> عطف بر محذوف است، و تقدیر این است که اختیار هیچ امری بدست تو نیست، بلکه همه‌اش بدست خداست . </p> <p>و لیکن خواننده محترم خود داوری می‌کند که سیاق با هیچیک از این چند معنا مساعدت ندارد، و حق معنا که با سیاق سازگار باشد همان است که کلمه <em>بل</em> اعراض از خود جمله شرطیه سابق باشد و جزاء آن در تقدیر گرفته شود. و همانطور که گفتیم تقدیر جمله شرطیه و جزائش چیزی نظیر این باشد که اگر هم قرآنی نازل شود که فرضا کوه‌ها را از جای بکند و زمین را قطعه قطعه سازد و مردگان را     <code class="page" rel="11,493"/> به زبان آورد باز اینان هدایت نمی‌شوند مگر آنکه خدا بخواهد . </p> <h3> <span class="title" rel="13_31">سه وجه در معنای آیه: <span class="aya" rel="13_31" data-words="20-31">أ فلم ییأس الذین آمنوا أن لو یشاء الله لهدی الناس جمیعا</span> </span> </h3> <p> <span class="aya" rel="13_31" data-words="20-31">أ فلم ییأس الذین آمنوا أن لو یشاء الله لهدی الناس جمیعا</span>. </p> <p>این آیه تفریع بر مطالب قبل است، و در معنای آن سه وجه گفته‌اند: 1-بعضی<span class="footnote" rel="1" title="سوره یونس، آیات ۴۷-۵۴">*</span> گفته‌اند: کلمه <em>یاس</em> بر اساس لغت هوازن به معنای <em>علم</em> است و نیز بعضی<span class="footnote" rel="2" title="اینها نیستند جز صرف اسمایی که شما و پدرانتان نام نهاده‌اید سوره نجم، آیه ۲۳">*</span> گفته‌اند که این معنا بر مبنای لغت <em>حی</em> که قبیله‌ای از نخع می‌باشند است. و استدلال کرده‌اند به شعر یکی از شعرای نخع به نام سحیم بن وثیل رباحی که گفته است: <span class="poem">اقول لهم بالشعب اذ یاسروننی‌ / ا لم تیأسوا انی ابن فارس زهدم<span class="footnote" rel="3" title="روح المعانی، ج ۱۳، ص ۱۵۹، ط بیروت">*</span> </span> و نیز استدلال کرده‌اند به شعر <em>رباح بن عدی</em> که گفته است: <span class="poem">ا لم ییأس الاقوام انی انا ابنه‌ / و ان کنت عن ارض العشیرة نائیا<span class="footnote" rel="4" title="روح المعانی، ج ۱۳، ص ۱۵۶، ط بیروت و الجامع لأحکام القرآن (تفسیر القرطبی) ج ۹، ص ۳۲۰، ط بیروت">*</span> </span> و بنا بر این لغت، حاصل تفریع این نمی‌شود که وقتی اسباب، قدرت هدایت اینان را ندارند، حتی قرآن هم اگر کوه‌ها را از جای برکند و زمین را پاره پاره کند و مردگان را به زبان آورد باز نمی‌تواند ایشان را هدایت کند. و چون امر همه‌اش به دست خداست لذا واجب است مؤمنین بدانند که خدا هدایت کفار را نخواسته، چون اگر او می‌خواست همه مردم را هدایت می‌کرد، چه مؤمنین را و چه کفار را، اما او کفار را هدایت نکرد و در نتیجه ایشان راه نیافتند، و نخواهند یافت. </p> <p>2-بعضی<span class="footnote" rel="5" title="تفسیر القرطبی، ج ۹، ص ۱۵۶، ط بیروت">*</span> دیگر گفته‌اند: معنای کلمه <em>یاس</em> همان معنای <em>ناامیدی</em> است، چیزی که هست جمله‌ <span class="aya" rel="13_31" data-words="20-22">أ فلم ییأس</span> معنای علم را هم متضمن است، و مقصود بیان این جهت است که مؤمنین لازم است بدانند که خدا هدایت کفار را نخواسته، و اگر می‌خواست همه مردم را هدایت می‌کرد، و ایشان از اینکه کفار هدایت شوند برای همیشه ناامید باشند. </p> <p>پس در حقیقت تقدیر کلام این می‌شود: ا فلم یعلم الذین آمنوا ان اللَّه لم یشأ هدایتهم و لو یشاء لهدی الناس جمیعا ا و لم ییأسوا من اهتدائهم و ایمانهم یعنی: آیا کسانی که ایمان         <code class="page" rel="11,494"/> آورده‌اند هنوز نمی‌دانند که خدا هدایت کفار را نخواسته و اگر می‌خواست همه مردم را هدایت می‌کرد؟ و آیا هنوز از هدایت و ایمان کفار مایوس نشده‌اند؟ آن گاه به منظور اختصار، معنای علم در <em>یاس</em> تضمین شده و از متعلق علم تنها جمله شرطیه یعنی‌ <span class="aya" rel="13_31" data-words="26-31">لو یشاء الله لهدی الناس جمیعا</span> به آن نسبت داده شده است. </p> <p>3-بعضی دیگر گفته‌اند: جمله‌ <span class="aya" rel="13_31" data-words="20-22">أ فلم ییأس</span> همان معنای ظاهری خود را دارد و متضمن معنای علم نیست، و جمله‌ <span class="aya" rel="13_31" data-words="25-28">أن لو یشاء الله</span> هم مربوط به آن نیست، بلکه متعلق است به جمله <em>آمنوا</em> ، البته با تقدیر حرف باء، و متعلق <em>ییأس</em> هم محذوف شده، و تقدیر کلام چنین است: ا فلم ییئس الذین آمنوا بان لو یشاء اللَّه لهدی الناس جمیعا من ایمانهم یعنی: آیا هنوز مایوس نشده‌اند آنها که ایمان دارند به اینکه اگر خدا بخواهد همه مردم را هدایت می‌کند از اینکه کفار ایمان آورند؟ این بود سه وجهی که در معنای آیه گفته شده، و از همه معتدل‌تر وجه وسطی است. و به هر حال، آیه شریفه خالی از اشاره به این نکته نیست که مؤمنین آرزو می‌کردند شاید کفار ایمان بیاورند و شاید هم این امید ایشان ناشی از گفتار کفار بود که می‌گفتند: <span class="aya" rel="13_27" data-words="5-11">لو لا أنزل علیه آیة من ربه</span>، لذا پیش خود امیدوار شدند که شاید آیتی غیر از قرآن نازل بشود و در نتیجه کفار ایمان بیاورند و لذا از رسول خدا (ص) درخواست کردند که خواسته کفار را اجابت کند. خدای تعالی با آیه مورد بحث، و در آیات دیگری در کلام مجیدش ایشان را از ایمان آوردن آنان مایوس نمود. و این گونه آیات هم در مکه و هم در مدینه نازل شده، مانند، آیه شریفه سوره یس که مکی است و می‌فرماید: <span class="aya" rel="2_6" data-words="4-12">سواء علیهم أ أنذرتهم أم لم تنذرهم لا یؤمنون</span><span class="footnote" rel="1" title="سوره بقره، آیه ۶">*</span> و آیه ششم سوره بقره که مدنی است و می‌فرماید: <span class="aya" rel="2_6" data-words="1-12">إن الذین کفروا سواء علیهم أ أنذرتهم أم لم تنذرهم لا یؤمنون</span><span class="footnote" rel="2" title="تفسیر البرهان، ج ۲، ص ۲۹۵، ح ۲۷">*</span> <span class="aya" rel="13_31" data-words="32-54">و لا یزال الذین کفروا تصیبهم بما صنعوا قارعة أو تحل قریبا من دارهم حتی یأتی وعد الله إن الله لا یخلف المیعاد</span>. </p> <p>سیاق آیات شهادت می‌دهند بر اینکه منظور از جمله‌ <span class="aya" rel="13_31" data-words="38-39">بما صنعوا</span> همان کفر ورزیدنشان به رحمان، در قبال دعوت حقه اسلام است. و <span class="phrase">کلمه <em rel="fa_13_31_39-39" data-sentence="5:83">قارعه</em> به معنای مصیبتی     <code class="page" rel="11,495"/> است که انسان را بکوبد.</span> </p> <h3> <span class="title" rel="13_27 13_28 13_29 13_30 13_31 13_32 13_33 13_34 13_35">تهدید کفاری که در ابتدای دعوت اسلام انکار و دشمنی پیشه کردند به نزول مصیبت‌ها</span> </h3> <p> و در آیه شریفه تهدید و وعید قطعی است برای کسانی که کفر ورزیدند به عذابی که‌هرگز برنمی‌گردد، و نیز در آن علائم و مقدمات آن عذاب ذکر شده، که یکی پس از دیگری بروز می‌کند تا خود آن عذاب موعود فرا رسد. </p> <p>و معنای آیه این است که: لا یزال مصیبتهای کوبنده بر سر اینها که به دعوت حقه تو کفر می‌ورزند بخاطر آنچه کردند و کفری که به رحمان ورزیدند می‌آید، و یا در نزدیکی‌های خانه شان فرود آمده، همواره بدین حال هستند، تا آنکه آن عذابی که خداوند وعده‌شان داده برسد، چون خدای تعالی خلف وعده نمی‌کند و گفتارش تغییر نمی‌پذیرد. </p> <p>دقت در اینکه این سوره مکی است، -به شهادت مضامین آیاتش-و همچنین دقت در حوادثی که بعد از بعثت و قبل از هجرت رسول خدا (ص) رخ داده، و بررسی حوادثی که بعد از هجرت تا قبل از فتح اتفاق افتاده، این معنا را به دست می‌دهد که منظور از جمله <span class="aya" rel="13_27" data-words="3-4">الذین کفروا</span> -کسانی که کافر شدند همان کفار عرب از اهل مکه و غیر ایشان است که در ابتدای دعوت اسلام آن را رد نموده، انکار و عناد را به نهایت رسانده، در انگیختن فتنه و فساد پافشاری نمودند. </p> <p>و مقصود از آنان که مصیبت‌ها بر سرشان آمد کفار اطراف مکه است که جنگ‌ها و قتل و غارتها از پایشان درآورد. و مقصود از آنها که مصائب در نزدیکی‌های خانه‌هاشان فرود آمد اهل مکه‌اند که حوادث ناگوار در پیرامون شهرشان اتفاق می‌افتاد، و دودش به چشم آنها نیز می‌رفت و وحشت و اندوه و سایر آثار سوء آن خواب و خوراک را از ایشان سلب می‌نمود. و مقصود از عذابی که وعده‌شان داده عذاب شمشیر است که در روزهای بدر و احد و سایر غزوات با آن روبرو شدند. </p> <p>و باید دانست این عذابی که خداوند در این آیه کفار را بدان تهدید نموده غیر آن عذابیست که در سوره یونس که تفسیرش گذشت بدان انذار کرده و فرمود: <span class="aya" rel="10_47" data-words="1-14">و لکل أمة رسول فإذا جاء رسولهم قضی بینهم بالقسط و هم لا یظلمون</span> تا آنجا که برای بار دوم فرمود: <span class="aya" rel="10_54" data-words="18-25">و قضی بینهم بالقسط و هم لا یظلمون</span><span class="footnote" rel="1" title="آیا خدای را به چیزی خبر می‌دهید که خودش در آسمانها و زمین از او اثری نمی‌بیند سوره یونس، آیه ۱۸">*</span> زیرا آیه سوره یونس تهدیدی است عمومی در باره همه امت، و اما این آیات تهدید و وعیدی است در خصوص کفار قریش و غیر ایشان که در ابتدای دعوت رسول خدا  (ص) علیه دعوتش قیام می‌نمودند. </p> <p>قبلا هم در جلد اول این کتاب در سوره بقره در تفسیر آیه   <code class="page" rel="11,496"/> <span class="aya" rel="2_6" data-words="1-12">إن الذین کفروا سواء علیهم أ أنذرتهم أم لم تنذرهم لا یؤمنون</span><span class="footnote" rel="1" title="الکشاف، ج ۲، ص ۵۳۲، ط بیروت">*</span> گفتیم: که منظور از <span class="aya" rel="2_6" data-words="2-3">الذین کفروا</span> هر جا که در قرآن بطور مطلق آمده باشد معاندین از مشرکین عرب است، که در ابتدای دعوت اسلام علیه آن قیام می‌کردند، هم چنان که مقصود از <span class="aya" rel="2_9" data-words="4-5">الذین آمنوا</span> هر جا که بدون قید آمده باشد سابقین در اسلامند، که در اول دعوت اسلام ایمان آوردند. </p> <p>این را نیز باید دانست که مفسرین در آیه شریفه مورد بحث اقوال گوناگونی دارند، که چون فائده‌ای در ایراد بیشتر آنها ندیدیم از ایرادش خودداری نمودیم. علاوه بر اینکه آنچه ما خود اختیار نموده و آوردیم برای اهل بحث کافی است، و-ان شاء اللَّه-در بحث روایتی آتیه بعضی از آن اقوال را خواهیم آورد. </p> <p><code class="aya" rel="13_32"/> <span class="aya" rel="13_32" data-words="1-14">و لقد استهزئ برسل من قبلک فأملیت للذین کفروا ثم أخذتهم فکیف کان عقاب</span>. </p> <p>این آیه تاکید همان وعید قطعی است که در آیه قبلی کرده بود، به بیان نظائر آن تا دلالت کند بر اینکه تهدید در آیه قبلی صرف تهدید نیست و آن چنان نیست که دلیلی بر وقوعش نباشد، بلکه از امکان وقوع گذشته، وقوع هم یافته است، و آن چنان نیست که کفار پیش خود پنداشته و گفتند: <span class="aya" rel="27_68" data-words="1-13">لقد وعدنا هذا نحن و آباؤنا من قبل إن هذا إلا أساطیر الأولین</span><span class="footnote" rel="2" title="مجمع البیان ج ۶، ص ۲۹۱، ط تهران">*</span>. </p> <p>آری، قبل از تو (ای پیغمبر اسلام) بفرستادگان دیگر نیز کفر ورزیدند، و استهزاء کردند، و معجزات دلبخواه پیشنهاد کردند، عینا همین طور که اینان به دعوت تو کفر می‌ورزند و با وجود معجزه قرآن، معجزات دیگری از پیش خود پیشنهاد می‌کنند، من هم کفار را همیشه مهلت می‌دهم و سپس ایشان را به عذاب خود می‌گیرم، و کس نمی‌داند که عقاب من چگونه است، آیا صرف تهدید است؟ و یا چیزیست که می‌توانند از آن بگریزند؟ و یا چیزیست که می‌توانند تحمل کنند؟ پس وقتی عذاب من بر امتهای گذشته نازل شده اینها نیز باید بدانند که عذاب من واقع شدنی است، و باید از کارهایی که نظیر افعال آنان است بپرهیزند تا آنچه بر سر آنان آمد بر سر اینان نیاید. </p> <p>و از اینجا معلوم می‌شود اینکه بعضی<span class="footnote" rel="3" title="تفسیر قمی، ج ۱، ص ۳۶۵، ط قم">*</span> از مفسرین گفته‌اند آیه مورد بحث تسلیت و مایه دلگرمی رسول خدا (ص) است صحیح نیست. </p> <p>       <code class="page" rel="11,497"/> و اگر فرمود: <span class="aya" rel="13_32" data-words="7-9">فأملیت للذین کفروا</span> با اینکه جا داشت بفرماید: فاملیت للذین استهزءوا بدین منظور بوده که بفهماند استهزاء کفر بوده، هم چنان که کفرشان کفر استهزاء بوده، پس ایشان کافرانی استهزاء کننده به آیات خدا بودند، هم چنان که معاصرین رسول خدا  (ص) همین طور بودند، قرآن را که خود آیت خدا بود انکار نموده، از در استهزاء می‌گفتند: چرا آیتی از ناحیه پروردگارش بر او نازل نمی‌شود . </p> <h3> <span class="title" rel="13_27 13_28 13_29 13_30 13_31 13_32 13_33 13_34 13_35">معنای قائم بودن خدای تعالی بر هر نفس و به آنچه می‌کند</span> </h3> <p> <code class="aya" rel="13_33"/> <span class="aya" rel="13_33" data-words="1-13">أ فمن هو قائم علی کل نفس بما کسبت و جعلوا لله شرکاء</span>. </p> <p> <em>القائم علی شی‌ء</em> به معنای مسلط بودن بر چیزی است و <em>القائم بشی‌ء</em> به معنای کسی است که به نوعی مدبر آن باشد و خدای سبحان، هم قائم بر هر نفس است، و هم قائم به آنچه می‌کند. اما قیامش بر هر نفس، برای اینکه او محیط به ذات آن و قاهر بر آن و شاهد و ناظر ذات آنست. و اما قیامش به آنچه می‌کند، برای این است که او مدبر امر اعمال آن است و آن را از مرتبه حرکت و سکون به مرحله عمل تحول می‌دهد، و اعمالش را در صحیفه‌های اعمال ضبط نموده، سپس آنها را بصورت ثوابها و عقابهای دنیا و آخرت، و قرب و بعد، و هدایت و ضلالت، و نعمت و نقمت، و جنت و نار، متحول می‌سازد. </p> <p>این آیه متفرع است بر آیات قبل، بدین بیان که: خدای سبحان هدایت می‌کند هر که را بخواهد، و پاداش می‌دهد به بهترین ثواب‌ها، و گمراه می‌کند هر که را بخواهد، و کیفر می‌دهد بشدیدترین عقاب، و وقتی همه امور بدست اوست، پس او قائم بر هر نفس و قائم به کرده‌های هر نفس، و مسلط بر آن، و مدبر نظام اعمال آنست، و با این وصف آیا کسی معادل او هست تا در الوهیت شریک او باشد؟ از اینجا معلوم می‌شود که خبر مبتداء، در <span class="aya" rel="13_33" data-words="1-4">أ فمن هو قائم...</span>، حذف شده، و جمله <span class="aya" rel="13_33" data-words="11-13">جعلوا لله شرکاء</span> دلالت بر آن محذوف می‌کند،  (و تقدیرش چنین است: ا فمن هو قائم... </p> <p>هل یشارکه احد-آیا کسی که قائم بر هر نفس است... کسی هست که شریک او باشد؟). </p> <p>و از سخنان سخیف و بی‌پایه‌ای که در تفسیر آیه گفته‌اند، مطلبی است که به ضحاک نسبت داده‌اند، که منظور از <em>من</em> در جمله‌ <span class="aya" rel="13_33" data-words="1-9">أ فمن هو قائم علی کل نفس بما کسبت</span> ملائکه است، نه خدای تعالی، چون ملائکه هستند که موکل بر اعمال مردمند، و معنای آیه این است که: آیا ملائکه که به امر خدا موکل بر اعمال مردمند شرکای خدای سبحانند؟ و سخافت این قول از آنست که بی‌نهایت از سیاق آیات اجنبی است. </p> <p> <span class="aya" rel="13_33" data-words="14-26">قل سموهم أم تنبئونه بما لا یعلم فی الأرض أم بظاهر من القول</span>. </p> <p>بعد از آنکه فرمود: <span class="aya" rel="13_33" data-words="10-13">و جعلوا لله شرکاء</span> دوباره با بیان دیگری که از بیان سابق اخذ شده<code class="page" rel="11,498"/> گفتارشان را باطل نموده است. </p> <h3> <span class="title" rel="13_33 13_27 13_28 13_29 13_30 13_31 13_32 13_34 13_35">احتجاجی بی سابقه علیه مشرکین: اوصاف و فضائل شرکای خدا را بیان کنید. </span> </h3> <p>پس پیغمبر خود را دستور می‌دهد به اینکه با ایشان به نوعی که در باب خود عجیب و بی سابقه است احتجاج نموده، به ایشان تکلیف کند این شرکاء را توصیف کنید، چون صفات است که هر چیزی را متعین، و شؤون و آثار آن را مشخص می‌کند. و اگر این بتها شرکای خدا و شفعای درگاه او باشند باید صفاتی داشته باشند که با داشتن آن صفات به چنین شان و مقامی رسیده باشند، همانطور که خدای تعالی از این نظر معبود است که حی و علیم و قدیر و خالق و مالک و مدبر است، و بهمین جهت رب هر چیزیست. و لیکن بتها وقتی اسمشان برده می‌شود و معرفی می‌شوند جز اسامی هبل و لات و عزی صفت و فضیلتی که بخاطر آن شریک خدا شده باشند برای آنها شمرده نمی‌شود. </p> <p>سپس دستور می‌دهد از ایشان بپرسد <span class="aya" rel="13_33" data-words="16-22">أم تنبئونه بما لا یعلم فی الأرض</span>، و کلمه <em>ام</em> در اینجا منقطعه، و به معنای بل است. یعنی: بلکه معنای بت‌پرستی و شرک ورزی شما این است که خدا را خبر دهید از چیزی که خود او خبر ندارد، چون اگر او در زمین شریکی می‌داشت حتما خودش اطلاع می‌داشت، و شریک در تدبیر خلق چیزی نیست که شریک دیگر از او بی‌خبر بماند، زیرا بالأخره از اینکه شخص دیگری تدبیر دیگری در خلائق دارد می‌فهمد که حتما مدبری غیر خودش وجود دارد. </p> <p>و خدای سبحان خود به تنهایی مدبر تمامی امور است، و او از غیر خودش هیچ تدبیر و اثری در این باب ندیده، چه اثر مخالف و چه موافق. </p> <p>دلیل بر اینکه خدا شریکی برای خود سراغ ندارد، این است که او قائم بر تمامی نفوس و واقف است به آنچه نفوس می‌کنند. و به عبارت دیگر هم خلق از اوست، و هم امر، و او به شهادت برهانی که جای تردید در آن نیست بر هر چیزی شهید و ناظر است. </p> <p>و کوتاه، سخن، این آیه نظیر آیه دیگری است که می‌فرماید: <span class="aya" rel="10_18" data-words="18-30">قل أ تنبئون الله بما لا یعلم فی السماوات و لا فی الأرض</span><span class="footnote" rel="1" title="تفسیر عیاشی، ج ۲، ص ۲۱۱، ح ۴۴">*</span>. </p> <p>آن گاه اضافه می‌کند که‌ <span class="aya" rel="13_33" data-words="23-26">أم بظاهر من القول</span>، بلکه این خبری که می‌دهید که برای خدا شرکائی هست صرف گفتار، و خالی از حقیقت است. و این جمله نظیر آیه‌ایست که می‌فرماید: <span class="aya" rel="53_23" data-words="1-8">إن هی إلا أسماء سمیتموها أنتم و آباؤکم</span><span class="footnote" rel="2" title="تفسیر قمی، ج ۱، ص ۳۶۵، ط قم">*</span>. </p> <p>     <code class="page" rel="11,499"/> و از بعضی مفسرین نقل شده که گفته‌اند: منظور از ظاهر قول، ظاهر کتابیست که از ناحیه خدا نازل شده باشد، و حاصل آیه این است که‌نه دلیل عقلی بر الوهیت و شریک بودن این بتها دارید، و نه دلیلی نقلی، ولی این معنا از الفاظ آیه بعید است. </p> <p>و اما وجه ارتباط میان این سه دلیل، این است که بت‌پرستان در پرستش بتها و شریک خدا قرار دادن آنها متردد بودند، زیرا از هر طرف اشکال بر ایشان وارد بود اگر بگویند شریک خدایند، دلیلی ندارند، چون در بتهای خود اوصافی که دلالت بر الوهیت آنها بکند سراغ ندارند، و اگر ادعا کنند که چنین اوصافی در بتهای خود دیده‌اند، دروغ گفته‌اند، زیرا معنایش این می‌شود که ایشان به وجود شرکای خدا پی برده باشند، ولی خداوند از وجود آنها بی‌خبر باشد. و اگر به صرف لقلقه زبان اکتفاء کنند، بدون اینکه حقیقتی داشته باشد در حقیقت خواسته‌اند خدا را فریب دهند، و خدا بزرگتر از این حرفها است، خیلی هم بزرگتر است. </p> <p>زمخشری در کشاف گفته: این احتجاج و اسلوبهایش بسیار عجیب است، و خود با زبانی رسا و شیوا فریاد می‌زند که از زبان بشر نیست، مگر کسی معرفت و یا انصاف نداشته باشد<span class="footnote" rel="1" title="خرایج">*</span>. </p> <p> <span class="aya" rel="13_33" data-words="27-43">بل زین للذین کفروا مکرهم و صدوا عن السبیل و من یضلل الله فما له من هاد</span>. </p> <p>کلمه <em>بل</em> به معنای اعراض و آیه شریفه اعراض از دلیلهای ذکر شده و لوازم آنست، و معنایش این است که این دلیلها را واگذار، زیرا اینان اگر برای خدا شریک قائل می‌شوند بخاطر هیچ یک از این وجوه که گفتیم نیست، بلکه علتش تنها این است که شیطان شرک را در نظرشان جلوه داده و بدین وسیله از راه خدایشان باز داشته است. </p> <p>چون اینان علم دارند بر اینکه هیچ حجتی بر شرکت این شرکاء ندارند، و این را هم می‌دانند که صرف ادعا، بتها را شریک خدا نمی‌سازد، لیکن هدفشان از ترویج بت‌پرستی و الوهیت بتها و جلب توجه عامه بسوی آنها، تنها و تنها بدست آوردن پول و زخارف دنیا است، و چون دعوت تو سد راه منافع ایشان است، از این نظر از در لجبازی و دشمنی با تو نسبت به عبادت بتها تعصب به خرج داده، مردم را بیش از پیش بسوی بت و بسوی توسل به آن دعوت می‌کنند، تا هم سد راه تو شوند، و همه مردم را گمراه کنند. </p> <p>شیطان هم این مکر و نقشه را در نظر آنان جلوه داده، و گرنه هیچ سبب دیگری در مشرک بودن آنان نیست، نه دلیلی، و نه جهت دیگری، و هر چند شیطان این نقشه‌ها را در نظر   <code class="page" rel="11,500"/> آنان زینت داده و گمراهشان ساخته. و ایشان هم مردم را گمراه نمودند، و لیکن در عین حال خداوند گمراهشان کرد و از نعمت هدایت محرومشان نمود، و کسی که خدا او را گمراه کرده باشد هدایت کننده‌ای نخواهد داشت. </p> <p><code class="aya" rel="13_34"/> <span class="aya" rel="13_34" data-words="1-16">لهم عذاب فی الحیاة الدنیا و لعذاب الآخرة أشق و ما لهم من الله من واق</span>. </p> <p><span class="phrase">کلمه <em rel="fa_13_34_9-9" data-sentence="5:47">اشق</em> صیغه افعل تفضیل است از ماده <em>مشقة</em> است.</span> و <span class="phrase">کلمه <em rel="fa_13_34_16-16" data-sentence="5:54">واق</em> اسم فاعل از ماده <em>وقایة</em> به معنای نگهداری است.</span> </p> <p>در این آیه بطور اختصار عذابی را که در آیات سابق وعده داده بود بیان می‌کند. و مقصوداز جمله‌ <span class="aya" rel="13_34" data-words="10-16">و ما لهم من الله من واق</span> نفی شفاعت و تاثیر آن در حق ایشان است، و معنایش این است که به هیچ وجه کسی را ندارند که شفاعتشان کند. </p> <h3> <span class="title" rel="13_27 13_28 13_29 13_30 13_31 13_32 13_33 13_34 13_35">وعده به مؤمنان در مقابل وعیدی که به کافران داده شد</span> </h3> <p> <code class="aya" rel="13_35"/> <span class="aya" rel="13_35" data-words="1-21">مثل الجنة التی وعد المتقون تجری من تحتها الأنهار أکلها دائم و ظلها تلک عقبی الذین اتقوا و عقبی الکافرین النار</span>. </p> <p><span class="phrase">کلمه <em rel="fa_13_35_1-1" data-sentence="5:51">مثل</em> به معنای توصیفی است که موصوف را ممثل و مجسم نماید.</span> </p> <p>در آیه شریفه وعده جمیلی را که در قبال وعید کفار به مردم پرهیزگار اختصاص داده بیان می‌کند، تا هم آن را بیان کرده باشد، و هم اینکه زمینه برای خاتمه کلام که خلاصه‌گیری از نتیجه سعی کفار و مؤمنین در مسیر بسوی پروردگار و بازگشتشان بسوی اوست، فراهم گردد. </p> <p>و اگر در قبال کفار متقین را قرار داد، با اینکه می‌بایست مؤمنین را قرار داده باشد، بدین منظور است که اشاره کند بر اینکه کسانی به این عاقبت حسنی نائل می‌آیند که علاوه بر ایمان، عمل صالح هم داشته باشند، چون اگر ایمان به خدا داشته باشند و عمل صالح نکنند مؤمن به خدا و کافر به آیات او خواهند بود. </p> <p>و <span class="phrase">از جمله اشارات لطیفی که در این آیه به کار رفته این است که در مقابله اول میان مؤمنین و مشرکین، از آنان به <em rel="fa_13_35_5-5" data-sentence="105:136">متقون</em> و از اینان به <em>الذین کفروا</em> تعبیر کرده، و در آخر از آنان به  <em>الذین اتقوا</em> و از اینان به <em>کافرون</em> تعبیر نموده است.</span> </p> <p>و بعید نیست که در این اختلاف تعبیر اشاره باشد به اینکه فعل ماضی <em>اتقوا</em> و  <em>کفروا</em> و صفت <em>متقین</em> و <em>کافرون</em> در اینجا یک مدلول دارند، و مجموع اعمالشان در دنیا یک عمل اعتبار شده است، و لازمه آن این است که یک بار بودن عمل عین استمرار آن باشد، و به این اعتبار تعبیر <span class="aya" rel="13_31" data-words="35-36">الذین کفروا</span> و <span class="aya" rel="13_35" data-words="16-17">الذین اتقوا</span> که دلالت بر صدور فعل دارد با تعبیر <em>کافرون و متقون</em> که دلالت بر اتصاف و استمرار می‌کند یک مفاد را می‌رسانند، و آن عبارتست از منحصر ساختن موصوف بر صفتش، و اینکه یک دسته فقط کفر می‌ورزند و دسته دیگر فقط در<code class="page" rel="11,501"/> راه ایمان قدم برمی‌دارند، و اما آن کسانی که اعمالشان و کفر و ایمانشان استمرار نداشته هر لحظه عوض می‌شود، مدتی کفر از ایشان سرمی‌زند سپس مبدل به ایمان می‌گردد، و یا چندی بر طریق ایمانند، سپس به کفر می‌گرایند و خلاصه هنوز بر یک طریق معین استوار نشده‌اند، از سیاق این آیات خارج‌اند، و روی سخن در این آیات با آنان نیست-دقت فرمائید. </p> <p><span class="phrase">این را نیز باید خاطرنشان سازیم که در آیات قبلی وجوه مختلفی از التفات به کار رفته بود، مانند <span class="aya" rel="13_30" data-words="1-2">کذلک أرسلناک</span> که در آن خداوند متکلم مع الغیر و در <span class="aya" rel="13_31" data-words="16-18">بل لله الأمر</span> غایب اعتبار شده است، و باز در جمله‌ <span class="aya" rel="13_32" data-words="7-9">فأملیت للذین کفروا</span> متکلم وحده و در جمله‌ <span class="aya" rel="13_33" data-words="10-13">و جعلوا لله شرکاء</span> غایب اعتبار شده است، و وجه آن روشن است، چون تعبیر به مثل <em rel="fa_13_30_2-2" data-sentence="526:380">ارسلناک</em> که خداوند متکلم با غیر اعتبار شده است بدین جهت بوده که دلالت کند بر اینکه در این میان وسائطی مثلا از قبیل ملائکه وحی دخالت دارند، و در جمله‌ <span class="aya" rel="13_31" data-words="16-19">بل لله الأمر جمیعا</span> که خداوند غایب اعتبار شده است برای این بوده که دلالت کند بر اینکه هر امری چه با واسطه و چه بدون واسطه به مقام الوهیت خدای تعالی که قیوم بر هر چیز است برگشت می‌کند.</span> </p> <p>و تعبیر به مثل‌ <span class="aya" rel="13_32" data-words="7-11">فأملیت للذین کفروا ثم أخذتهم</span> برای دلالت بر این است که خدای تعالی در حقیقت واسطه‌ای که شریک و یا شفیع او باشد ندارد، آن چنان که کفار ادعا می‌کنند. </p> <p>آن گاه جمله‌ <span class="aya" rel="13_35" data-words="14-21">تلک عقبی الذین اتقوا و عقبی الکافرین النار</span> همانطور که گفتیم اشاره می‌کندبه سرانجام کار دو طائفه، و با این جمله بحث در پیرامون مؤمنین و مشرکین از نظر آثاری که حق و باطل در عقاید و اعمالشان دارد خاتمه می‌یابد. </p> <p>و بخاطر دارید که گفتیم این آیات نه‌گانه که مورد بحث ما است تتمه آیات ده‌گانه قبل است که با آیه‌ <span class="aya" rel="13_17" data-words="1-4">أنزل من السماء ماء...</span> شروع می‌شد. </p> <h3>بحث روایتی</h3> <p> در تفسیر عیاشی خالد بن نجیع از جعفر بن محمد (ع) روایت کرده که در ذیل آیه‌ <span class="aya" rel="13_28" data-words="8-12">ألا بذکر الله تطمئن القلوب</span> فرمود: به محمد بن عبد اللَّه ( ص) نیز قلوب طمانینه می‌یابند، چون او ذکر خدا و حجاب خداست<span class="footnote" rel="1" title="تفسیر البرهان ج ۲، ص ۲۹۵، ح ۳۰">*</span>. </p> <p>   <code class="page" rel="11,502"/> مؤلف: در آیه‌ <span class="aya" rel="65_10-11" data-words="13-18">قد أنزل الله إلیکم ذکرا، رسولا</span> نیز رسول خدا (ص) ذکر نامیده شده. </p> <h3> <span class="title" rel="13_28">روایاتی در ذیل جمله: <span class="aya" rel="13_28" data-words="8-12">ألا بذکر الله تطمئن القلوب</span> و بیان اینکه پیامبران (صلی اللَّه علیه و آله) و اهل بیت او (علیهم السلام) مصادیق ذکر خدایند</span> </h3> <p> و در الدر المنثور است که ابو الشیخ از انس روایت کرده که گفت: رسول خدا  (ص) وقتی آیه‌ <span class="aya" rel="13_28" data-words="8-12">ألا بذکر الله تطمئن القلوب</span> نازل شد رو به اصحابش نموده فرمود: هیچ می‌دانید معنای این آیه چیست؟ عرض کردند: خدا و رسولش داناتر است. فرمود: کسی به یاد خدا است که خدا و رسولش را و اصحاب مرا دوست بدارد<span class="footnote" rel="1" title="الدر المنثور، ج ۴، ص ۶۲">*</span>. </p> <p>و در تفسیر عیاشی روایت کرده که نزد رسول خدا (ص) آیه‌ <span class="aya" rel="13_28" data-words="1-12">الذین آمنوا و تطمئن قلوبهم بذکر الله ألا بذکر الله تطمئن القلوب</span> را تلاوت کردم، حضرت فرمود: ای پسر ام سلیم هیچ می‌دانی اینان چه کسانیند؟ عرض کردم چه کسانی هستند یا رسول اللَّه؟ فرمود: ما اهل بیت و شیعیان ما. </p> <p>و در الدر المنثور است که ابن مردویه از علی بن ابی طالب (ع) از رسول خدا (ص) روایت کرده که فرمود: وقتی این آیه نازل شد حضرت فرمود: اینها کسانیند که خدا و رسولش و اهل بیت رسولش را به راستی، نه به دروغ دوست بدارند، و مؤمنین را شاهد و غایبشان را دوست بدارند، آری بیاد خداست که یکدیگر را دوست می‌دارند<span class="footnote" rel="2" title="تفسیر قمی، ج ۱، ص ۳۶۵">*</span>. </p> <p>مؤلف: همه این روایات از باب تطبیق مصداق بر عام است. آری رسول خدا  (ص) و اهل بیت طاهرینش و برگزیدگان از صحابه و مؤمنین، مصادیق ذکر خدایند، چون خدا بوسیله ایشان بیاد می‌آید. و اما آیه شریفه اعم است و بر هر یادی دلالت دارد. </p> <h3> <span class="title" rel="13_29">چند روایت در باره شجره طوبی در ذیل جمله: <span class="aya" rel="13_29" data-words="6-10">طوبی لهم و حسن مآب</span> </span> </h3> <p> و در تفسیر قمی از پدرش از محمد بن ابی عمیر از هشام بن سالم از ابی عبد اللَّه  (ع) روایت شده که در ضمن حدیث معراج، رسول خدا (ص) فرمود: ناگهان درختی دیدم که اگر مرغی را روانه کنند که دور آن پرواز کند و تا هفتصد سال پر بزند، دور آن را نمی‌پیماید و در بهشت هیچ منزلی نیست مگر آنکه از آن درخت یک شاخه در آن خانه سرکشیده از جبرئیل پرسیدم این چه درختی است؟ گفت درخت طوبی است، که خدای تعالی فرموده‌ <span class="aya" rel="13_29" data-words="6-10">طوبی لهم و حسن مآب</span><span class="footnote" rel="3" title="مجمع البیان، ج ۶، ص ۲۹۱، ط تهران">*</span>. </p> <p>مؤلف: این معنا به طرق بسیاری روایت شده که در پاره‌ای از آن طرق چنین آمده: جبرئیل از میوه آن درخت چیده به من داد، من آن را خوردم، خداوند آن را به پشت من منتقل     <code class="page" rel="11,503"/> کرد، وقتی به زمین پایین آمدم با خدیجه هم بستر شدم، و او به فاطمه باردار شد، و از آن به بعد هیچوقت فاطمه را ندیدم مگر آنکه بوی درخت طوبی را از او استشمام کردم. </p> <p>و در کتاب خرائج آورده که رسول خدا (ص) به فاطمه (ع) فرمود: ای فاطمه بشارتی از ناحیه پروردگارم در خصوص برادرم و پسر عمویم به من رسیده و آن این است که خداوند فاطمه را به علی تزویج کرده و به رضوان خازن بهشت دستور داد تا درخت طوبی را تکان دهد، و آن به عدد دوستداران اهل بیت من رقعه‌هایی حمل کرد، پس ملائکه‌ای از نور خلق کرد، و به هر ملک خطی و رقعه‌ای داد، و چون قیامت بپا شود و اهلش جابجا شوند دوستداری از دوستداران ما نمی‌ماند مگر آنکه یکی از آن رقعه‌ها را به او می‌دهند، که سند برائت از آتش دوزخ است<span class="footnote" rel="1" title="مجمع البیان، ج ۶، ص ۲۹۲">*</span>. </p> <p>مؤلف: و در تفسیر برهان از موفق بن احمد روایت کرده که در کتاب مناقب به سند خود از بلال بن حمامه از رسول خدا (ص) نظیر این معنا را نقل کرده است. و نیز این معنا را از ام سلمه و سلمان فارسی و علی بن ابی طالب نقل کرده، و در آن چنین آمده که: وقتی خداوند ملائکه را بر تزویج فاطمه به علی بن ابی طالب گواه گرفت، دستور داد تا درخت طوبی بار خود را نثار کند، و آنچه از زیور و زینت داشت فرو ریزد. درخت طوبی آنچه را داشت نثار کرده، ملائکه و حور العین آنها را جمع کردند تا به یکدیگر هدیه داده، و تا قیامت به یکدیگر افتخار نمایند.<span class="footnote" rel="2" title="تفسیر روح المعانی، ج ۱۳، ص ۱۴۸، ط بیروت">*</span> قریب به این معنا را از حضرت رضا (ع) نیز روایت کرده. </p> <p>و در مجمع البیان از ثعلبی روایت کرده که به سند خود از کلبی از ابی صالح از ابن عباس نقل کرده که گفت: طوبی درختی است که ریشه‌اش در خانه علی در بهشت است و در خانه هر مؤمنی یک شاخه از آن وجود دارد. آن گاه گفته است: این روایت را ابو بصیر هم از امام صادق (ع) نقل کرده است<span class="footnote" rel="3" title="الدر المنثور، ج ۴، ص ۶۲">*</span>. </p> <p>و در تفسیر برهان از تفسیر ثعلبی بطور رفع (بدون ذکر سند) از جابر از ابی جعفر  (ع) روایت کرده که فرمود: از رسول خدا (ص) از معنای طوبی سؤال شد، فرمود: درختی است در بهشت که ریشه‌اش در خانه علی و شاخه‌هایش بر اهل بهشت سایه افکنده. پرسیدند یا رسول اللَّه ما قبلا از تو سؤال کردیم فرمودی ریشه‌اش در خانه من و       <code class="page" rel="11,504"/> شاخه‌هایش روی سر اهل بهشت است و حالا می‌فرمایی ریشه‌اش در خانه علی و شاخه‌هایش بر اهل بهشت است؟ فرمود: آری خانه من و علی در بهشت یکی است، و یک جا است<span class="footnote" rel="1" title="تفسیر روح المعانی، ج ۱۳، ص ۱۴۸، ط بیروت">*</span>. </p> <p>مؤلف: نظیر این روایت را صاحب مجمع البیان نیز به سند خود از حاکم ابی القاسم حسکانی به سند خود از موسی بن جعفر از پدرش از پدرانش (ع) از رسول خدا (ص) روایت کرده<span class="footnote" rel="2" title="روح المعانی، ج ۱۳، ص ۱۵۶، ط بیروت و الجامع لأحکام القرآن (تفسیر القرطبی) ج ۹، ص ۳۲۰، ط بیروت">*</span>. </p> <p>مؤلف: و در این معنا روایات بسیاری از طرق شیعه و اهل سنت آمده، و از ظاهر آنها بر می‌آید که در مقام تفسیر آیه نبوده، بلکه ناظر به بطن آیه است، چون حقیقت معیشت طوبی همان ولایت خدای سبحان است که از این امت علی (ع) صاحب آن ولایت و اولین گشاینده باب آن است، و مؤمنین اهل ولایت، اتباع و پیروان اویند، و خانه او در بهشت نعیم که بهشت ولایت است با خانه رسول خدا (ص) یکی است، و تزاحم و اختلافی میان آن دو نیست-دقت فرمائید. </p> <p>و در الدر المنثور است که ابن جریر و ابن منذر از ابن جریح روایت کرده‌اند که در ذیل جمله‌ <span class="aya" rel="13_30" data-words="15-18">و هم یکفرون بالرحمن</span> گفته است: این مربوط به آن وقتی است که رسول خدا  (ص) در حدیبیه با قریش معاهده بست، و در اول آن چنین نوشت: <span class="aya" rel="1_1" data-words="1-4">بسم الله الرحمن الرحیم</span> آنها اعتراض کردند که ما رحمان را نمی‌نویسیم و او را نمی‌شناسیم، و ما در نوشته‌هایمان تنها می‌نویسیم <em>بسمک اللهم</em> ، تو نیز باید چنین بنویسی، اینجا بود که این جمله نازل شد<span class="footnote" rel="3" title="اصول کافی، ج ۱، ص ۲۲۶، ح ۷، ط بیروت">*</span>. </p> <p>مؤلف: صاحب الدر المنثور این روایت را از ابن جریر، ابن ابی حاتم، ابی الشیخ، از قتاده نیز نقل کرده، و خواننده محترم می‌داند که آیات بطوری که از سیاقش برمی‌آید کلی است، و صلح حدیبیه از حوادث بعد از هجرت است. علاوه بر اینکه سیاق خود آیه مورد بحث نیز با این روایات سازگار نیست، زیرا معنا ندارد یک جزء آیه در باره صلح حدیبیه، و سایر اجزایش در باره حوادث دیگر نازل شده باشد. </p> <h3> <span class="title" rel="13_31">روایاتی دیگر در ذیل آیه: <span class="aya" rel="13_31" data-words="1-7">و لو أن قرآنا سیرت به الجبال...</span> </span> </h3> <p> و در الدر المنثور است که ابن ابی حاتم، ابو الشیخ و ابن مردویه از عطیه عوفی روایت کرده‌اند که گفت: مشرکین به رسول خدا (ص) گفتند: چه می‌شد کوه‌های مکه       <code class="page" rel="11,505"/> را برای ما به راه می‌انداختی و سرزمین ما را وسیع می‌کردی، تا در آنجا به کشت و زرع می‌پرداختیم، و یا مسافت زمین را برایمان قطع می‌کردی، آن طور که سلیمان برای مردمش بوسیله باد زمین را قطع می‌کرد، و یا مردگان را جهت ما زنده می‌نمودی، آن چنان که عیسی برای مردمش زنده می‌کرد. خداوند در پاسخشان این آیه را فرستاد: <span class="aya" rel="13_31" data-words="1-7">و لو أن قرآنا سیرت به الجبال...</span> تا آنجا که می‌فرماید: <span class="aya" rel="13_31" data-words="20-24">أ فلم ییأس الذین آمنوا</span> یعنی آیا هنوز برای مؤمنین روشن نشده است که... </p> <p>به عطیه عوفی گفتند: آیا این روایت را به یکی از صحابه رسول خدا (ص) نسبت می‌دهی؟ گفت آری از ابی سعید خدری از رسول خدا (ص) روایت می‌کنم<span class="footnote" rel="1" title="روح المعانی، ج ۱۳، ص ۱۵۶، ط بیروت و الجامع لأحکام القرآن (تفسیر القرطبی ج ۹، ص ۳۲۰، ط بیروت">*</span>. </p> <p>مؤلف: قریب به این مضمون روایات دیگری نیز هست. </p> <p>و در تفسیر قمی می‌گوید: معصوم فرموده: یعنی اگر قرآنی یافت می‌شد که چنین اوصافی داشته باشد همین قرآن است<span class="footnote" rel="2" title="روح المعانی، ج ۱۳، ص ۱۵۶، ط بیروت و الجامع لأحکام القرآن (تفسیر القرطبی ج ۹، ص ۳۲۰، ط بیروت">*</span>. </p> <p>و در کافی از محمد بن یحیی از احمد بن ابی زاهر، و یا شخص دیگر، از محمد بن حماد از برادرش احمد بن حماد از ابراهیم از پدرش از ابی الحسن اول (ع) روایت کرده که در ضمن حدیثی فرمود: خدای تعالی در کتابش می‌فرماید: <span class="aya" rel="13_31" data-words="1-15">و لو أن قرآنا سیرت به الجبال أو قطعت به الأرض أو کلم به الموتی</span> و این ماییم که کتاب را به ارث برده‌ایم، همان کتابی که در آنست چیزهایی که کوه‌ها را به راه می‌اندازد و شهرها را پاره پاره، و مردگان را زنده می‌کند...<span class="footnote" rel="3" title="روح المعانی، ج ۱۳، ص ۱۵۶، ط بیروت و الجامع لأحکام القرآن (تفسیر القرطبی) ج ۹، ص ۳۲۰، ط بیروت">*</span>. </p> <p>مؤلف: سند این دو روایت ضعیف است. </p> <p>و در الدر المنثور است که ابن جریر از علی (ع) روایت کرده که آیه را بصورت ا فلم یتبین الذین آمنوا قرائت کرده<span class="footnote" rel="4" title="الدر المنثور، ج ۴، ص ۶۳">*</span>. </p> <p>مؤلف: این قرائت از ابن عباس هم روایت شده<span class="footnote" rel="5" title="الدر المنثور، ج ۴، ص ۶۳">*</span>. </p> <p>و در مجمع البیان است که علی (ع) و ابن عباس و علی بن الحسین  (ع) و زید بن علی و جعفر بن محمد (ع) و ابن ابی ملیکه و جحدری و         <code class="page" rel="11,506"/> ابو یزید مدنی أ فلم یتبین قرائت کرده‌اند، ولی قرائت مشهور همان‌ <span class="aya" rel="13_31" data-words="20-22">أ فلم ییأس</span> است<span class="footnote" rel="1" title="الدر المنثور، ج ۴، ص ۵۹، ط بیروت">*</span>. </p> <p>و در تفسیر قمی است که در روایت ابی الجارود از ابی جعفر (ع) آمده که در تفسیر آیه‌ <span class="aya" rel="13_31" data-words="32-40">و لا یزال الذین کفروا تصیبهم بما صنعوا قارعة</span> فرموده: قارعة به معنای نقمت است، و مقصود از جمله‌ <span class="aya" rel="13_31" data-words="41-45">أو تحل قریبا من دارهم</span> اینست که عذاب به قوم دیگری نازل شود، ولی آنان از دیدن و شنیدنش معذب شوند، و آنهایی که عذاب به آنها رسیده نیز مانند اینها عاصی و کافرند، و با اینکه اینان از دیدن و شنیدن سرنوشت آنان باید پند بگیرند و از کفر و عصیان دست بردارند، پند نگرفته هم چنان به کفر خود ادامه می‌دهند تا آنکه وعده‌ای که خدا به مؤمنین داده بیاید، ایشان را نصرت داده کفار را خوار و ذلیل سازد<span class="footnote" rel="2" title="الدر المنثور، ج ۴، ص ۵۹، ط بیروت">*</span>. </p> 
