<h3 class="ayas">سوره الأنفال آیه‌های ۷ تا ۱۴</h3><code class="section" rel="8_7-14"/><h3>ترجمه آیات</h3> <p> <span class="trans" rel="8_7">بیاد آر آن هنگامی را که خداوند در باره یکی از دو طائفه (عیر و نفیر قریش) به شما وعده می‌دهد که بر آن دست یابید و شما دوست می‌داشتید بر آن طایفه که شوکتی همراه نداشت دست یابید، و خداوند می‌خواست با مشیت خود حق را پا بر جا نموده و نسل کفار را براندازد.  «۷» </span><span class="trans" rel="8_8"> (و این وعده را از این جهت داد) تا حق را احقاق و باطل را ابطال کند هر چند مجرمین کراهت<code class="page" rel="9,20"/> داشته باشند.  «۸» </span><span class="trans" rel="8_9">آن هنگامی را که به پروردگارتان استغاثه می‌کردید، و خداوند استغاثه‌تان را مستجاب کرد (و فرمود:) من شما را به هزار نفر از ملائکه‌های منظم شده کمک خواهم کرد.  «۹» </span><span class="trans" rel="8_10">و خداوند این وعده را نداد مگر برای اینکه بشارتی بر شما بوده و شما دلهایتان قوی و مطمئن شود، و هیچ یاریی جز از ناحیه خدا نیست که خدا مقتدری است شایسته کار.  «۱۰» </span><span class="trans" rel="8_11">آن هنگام را که افکند بر شما خمار خواب را تا آرامشی باشد از ناحیه او، و او فرستاد بر شما از آسمان آب را تا با آن تطهیرتان داده و از شما چرک شیطان را ببرد، و دلهایتان را محکم ساخته (و جا پایتان را سفت کند) و در نتیجه قدمها را استوار سازد.  «۱۱» </span><span class="trans" rel="8_12">آن هنگام را که خداوند وحی کرد به ملائکه که من با شمایم پس استوار بدارید کسانی را که ایمان آوردند. بزودی در دلهای آنان که کافر شدند ترس و وحشت می‌افکنم، پس شما بالای گردنها را بزنید، و از ایشان هر سرانگشت را قطع کنید.  «۱۲» </span><span class="trans" rel="8_13">این بخاطر آن بود که ایشان با خدا و رسولش مخالفت کردند، و هر که با خدا و فرستاده او مخالفت کند (باید بداند) که خدا شدید العقاب است.  «۱۳» </span><span class="trans" rel="8_14">اینک بچشیدش، و همانا کافران را است عذاب آتش «۱۴» </span></p>               <h3>بیان آیات‌ <span class="title" rel="8_7 8_8 8_9 8_10 8_11 8_12 8_13 8_14">بیان آیات مربوط به جنگ بدر و وضع و حال روحی مسلمین در آن جنگ که نخستین جنگ آنان بود</span> </h3> <p> این آیات اشاره به داستان بدر می‌کند که اولین جنگ در اسلام است، و ظاهر سیاق آیات چنانچه به زودی روشن خواهد شد این است که بعد از پایان یافتن واقعه نازل شده باشد. </p> <p> <span class="aya" rel="8_7" data-words="1-27">و إذ یعدکم الله إحدی الطائفتین أنها لکم و تودون أن غیر ذات الشوکة تکون لکم و یرید الله أن یحق الحق بکلماته و یقطع دابر الکافرین</span> یعنی بیاد آرید زمانی را که خداوند به شما وعده می‌دهد (غلبه بر یکی از دو طائفه عیر و نفیر را)، خداوند در این آیه نعمت‌ها و سنت‌های خود را برای ایشان برمی‌شمارد تا چنین بصیرتی بهم برسانند که خدای سبحان امری به ایشان نمی‌کند و حکمی بر ایشان نمی‌آورد مگر بحق و در آن مصالح و سعادت ایشان و به نتیجه رسیدن مساعی ایشان را در نظر می‌گیرد، و وقتی دارای چنین بصیرتی شدند دیگر در میان خود اختلاف نکرده، و نسبت به آنچه که خداوند برای آنان مقدر کرده و پسندیده اظهار کراهت ننموده بلکه امر خود را به او محول نموده و او و رسول او را اطاعت می‌کنند. </p> <p>و <span class="phrase">منظور از <em rel="fa_8_7_6-6" data-sentence="9:885">طائفتین</em> دو طایفه عیر و نفیر می‌باشند که مقصود از <em>عیر</em> قافله چهل نفری قریش است که با مال التجاره و اموال خود از مکه به شام می‌رفت، و همچنین از شام به<code class="page" rel="9,21"/> مکه باز می‌گشت، و ابو سفیان هم در میان ایشان بود، و مقصود از <em>نفیر</em> لشکر قریش است که قریب به هزار نفر بودند (و لشکر اسلام پس از دست نیافتن به مال التجاره آنان در بدر با خود آنان روبرو شدند)، و <span class="aya" rel="8_7" data-words="5-6">إحدی الطائفتین</span> مفعول دوم <em rel="fa_8_7_3-3" data-sentence="528:407">یعدکم</em> و جمله‌ <span class="aya" rel="8_7" data-words="7-8">أنها لکم</span> بدل از آن است، و جمله <em rel="fa_8_7_9-10" data-sentence="675:299">و تودون</em> در موضع حال است، و مقصود از <span class="aya" rel="8_7" data-words="12-14">غیر ذات الشوکة</span> آن طایفه بی شوکت است که عبارت است از همان چهل نفر حامل مال التجاره که قوا و نفراتشان از نفیر کمتر بود، و <em rel="fa_8_7_14-14" data-sentence="936:83">شوکت</em> به معنای تیزی و برندگی است، چون این کلمه استعاره از <em rel="fa_8_7_14-14" data-sentence="1044:18">شوک</em> به معنای خار است.</span> </p> <p>و اینکه فرمود: <span class="aya" rel="8_7" data-words="18-23">یرید الله أن یحق الحق بکلماته</span> نسبت به آیه شریفه، حال است، و منظور از <em>احقاق حق</em> اظهار و تثبیت آن به ترتیب آثار آن است، و <em>کلمات خدا</em> قضا و قدری است که رانده به اینکه انبیای خود را یاری نموده و دین حق خود را ظاهر سازد، هم چنان که در آیه‌ <span class="aya" rel="37_171-173" data-words="1-14">و لقد سبقت کلمتنا لعبادنا المرسلین، إنهم لهم المنصورون، و إن جندنا لهم الغالبون</span><span class="footnote" rel="1" title="و به تحقیق مشیت و قضای ما به نفع بندگان مرسل ما بر این رانده شده که آنان، آری هم ایشان منصور خواهند بود و بر اینکه لشکر ما ایشانند فیروزمندان سوره صافات آیه ۱۷۳">*</span> و همچنین آیه‌ <span class="aya" rel="61_8-9" data-words="1-29">یریدون لیطفؤا نور الله بأفواههم و الله متم نوره و لو کره الکافرون، هو الذی أرسل رسوله بالهدی و دین الحق لیظهره علی الدین کله و لو کره المشرکون</span><span class="footnote" rel="2" title="می‌خواهند نور خدا را با دهنهاشان خاموش کنند (غافل از اینکه) خداوند نور خود را به حد تمام خواهد رسانید هر چند کافران کراهت داشته باشند، او کسی است که فرستاده خود را به هدایت و دین حق فرستاد تا آن را بر همه ادیان غلبه دهد هر چند مشرکین کراهت داشته باشند سوره صف آیه ۹">*</span> اشاره به آن کرده است. </p> <p><span class="phrase">بعضی از قاریان قرآن آیه را به <em rel="fa_8_7_23-23" data-sentence="30:59">بکلمته</em> قرائت کرده‌اند، و این قرائت موجه‌تر و به عقل نزدیک‌تر است.</span> و <span class="phrase">کلمه <em rel="fa_8_7_26-26" data-sentence="5:201">دابر</em> به معنای متعلقات هر چیز است که بعد از آن چیز بیاید و به آن بپیوندد، و <em>قطع دابر</em> کنایه از نابود کردن و منقرض ساختن چیزی است بطوری که بعد از آن اثری که متفرع بر آن و مربوط به آن باشد باقی نماند.</span> </p> <p>و معنای آیه این است که: بیاد آورید آن روزی را که خداوند به شما وعده داد که با یاری او بر یکی از دو طایفه <em>عیر</em> و یا <em>نفیر</em> غالب شوید، و شما میل داشتید که آن طایفه، طایفه عیر (قافله تجارتی قریش) باشد، چون نفیر (لشکریان قریش) عده‌شان زیاد بود، و شما ضعف و ناتوانی خود را با شوکت و نیروی آنان مقایسه می‌کردید، و لیکن‌خداوند خلاف این را می‌خواست، خداوند می‌خواست تا با لشکریان ایشان روبرو شوید، و او شما را با کمی عددتان بر ایشان غلبه دهد، و بدین وسیله قضای او مبنی بر ظهور حق و استیصال کفار و ریشه‌کن شدن     <code class="page" rel="9,22"/> ایشان به کرسی بنشیند. </p> <p><code class="aya" rel="8_8"/> <span class="aya" rel="8_8" data-words="1-9">لیحق الحق و یبطل الباطل و لو کره المجرمون</span> از ظاهر سیاق برمی‌آید که <em>لام</em> در <em>لیحق</em> برای غایت است، و کلمه مذکور تا آخر آیه متعلق به جمله‌ <span class="aya" rel="8_7" data-words="3-4">یعدکم الله</span> باشد، و بنا بر این، معنای آیه چنین می‌شود: اگر خداوند به شما چنین وعده‌ای داد-و او هرگز خلف وعده نمی‌کند-برای این بود که بدین وسیله حق را تثبیت کرده، و باطل را باطل معرفی نماید هر چند کفار نخواسته باشند و بلکه کراهت داشته باشند. </p> <p>و به این بیان روشن می‌گردد که جمله‌ <span class="aya" rel="8_8" data-words="1-2">لیحق الحق...</span>، تکرار جمله‌ <span class="aya" rel="8_7" data-words="18-23">یرید الله أن یحق الحق بکلماته</span> نیست، هر چند همان معنا را افاده می‌کند (چون یکی مربوط به اصل وعده‌ای است که خدا داده، و دیگری مربوط است به مواجه نمودن مسلمین بر خلاف میل و انتظار آنان با لشکر کفار). </p> <p><code class="aya" rel="8_9"/> <span class="aya" rel="8_9" data-words="1-11">إذ تستغیثون ربکم فاستجاب لکم أنی ممدکم بألف من الملائکة مردفین</span>  <em>استغاثه</em> به معنای درخواست یاری است، هم چنان که در جای دیگر می‌فرماید: <span class="aya" rel="28_15" data-words="20-27">فاستغاثه الذی من شیعته علی الذی من عدوه</span><span class="footnote" rel="1" title="پس آنکه از شیعیان او (موسی) بود وی را علیه آن کس که از دشمنانش بود به یاری طلبید سوره قصص آیه ۱۵">*</span> معنای <em>امداد</em> معروف است، </p><h3> <span class="title" rel="8_9 8_7 8_8 8_10 8_11 8_12 8_13 8_14">مراد از <em>مردف</em> بودن ملائکه‌ای که در جنگ بدر به یاری مسلمین نازل شدند</span> </h3> <p> و <span class="phrase"><em rel="fa_8_9_11-11" data-sentence="0:471">مردفین</em>  از ماده <em>ارداف</em> است و ارداف به معنای این است که شخص سواره کسی را ردیف (ترک) خود سوار کند، و <em>ردف</em> -بطوری که راغب گفته است به معنای تابع است <em>و ردف المرأة</em> به معنای سرین و کفل زن است و ترادف به معنای این است که دو چیز و یا دو کس یکدیگر را متعاقب کنند، و <em>رادف</em> به معنای متاخر است، و <em>مردف</em> آن کس است که جلو سوار شده و کسی را پشت سر خود سوار کند<span class="footnote" rel="2" title="مفردات راغب ماده &lt;em&gt;ردف&lt;/em&gt; ">*</span>.</span> </p> <p>و به این معنا آیه مورد بحث با آیه‌ <span class="aya" rel="3_123-126" data-words="1-63">و لقد نصرکم الله ببدر و أنتم أذلة فاتقوا الله لعلکم تشکرون، إذ تقول للمؤمنین أ لن یکفیکم أن یمدکم ربکم بثلاثة آلاف من الملائکة منزلین، بلی إن تصبروا و تتقوا و یأتوکم من فورهم هذا یمددکم ربکم بخمسة آلاف من الملائکة مسومین، و ما جعله الله إلا بشری لکم و لتطمئن قلوبکم به و ما النصر إلا من عند الله العزیز الحکیم</span><span class="footnote" rel="3" title="این خدا بود که شما را در واقعه بدر، یاری کرد در حالی که شما زبون بودید، پس، از خدا تقوا داشته باشید شاید شکرش بجای آورید، بیاد آر آن زمان را که به مؤمنین می‌گفتی آیا این شما را بس نیست که پروردگارتان با سه هزار فرشته نازل شده کمکتان کند؟ آری، اگر صبوری کنید و تقوا پیشه سازید و دشمنان در همین شور و هیجان خویش بر شما بتازند پروردگارتان با پنج هزار فرشته نشان‌گذار مدد می‌کند، خداوند این  (وعده) را نداد مگر اینکه بشارتی برای شما باشد، و اینکه دلهایتان آرامش یابد و (هر چند ملائکه شما را یاری کردند و لیکن) هیچ نصرتی جز از ناحیه خدای عزیز حکیم نیست سوره آل عمران آیات ۱۲۳-۱۲۶">*</span> که آن نیز اشاره به همین داستان می‌کند سازگار می‌شود. </p> <p>       <code class="page" rel="9,23"/> چون تطبیق آیات این سوره با آیات سوره <em>آل عمران</em> این معنا را افاده می‌کند که منظور از نزول هزار ملائکه ردیف شده نزول هزار نفر از ملائکه است، که عده دیگری را در پی دارند، بنا بر این هزار ملائکه ردیف شده با سه هزار ملائکه نازل شده منطبق می‌شود. </p> <p>و به همین بیان فساد این کلام ظاهر می‌گردد که گفته‌اند: منظور از مردف بودن ملائکه این است که هزار نفر از ملائکه در پی هزار نفر دیگر باشد، چون اگر اینطور معنا کنیم لازمه‌اش این می‌شود که با هر یک نفر از ایشان یک نفر ردیف باشد و در نتیجه عده ملائکه دو هزار نفر باشد. </p> <p>و همچنین فساد اینکه گفته‌اند: مراد از مردف بودن ملائکه این است که دنبال هم نازل شده باشند، و نیز اینکه گفته‌اند: مراد آمدن ایشان از پی مسلمین است، و در حقیقت مردف به معنای رادف است. </p> <h3> <span class="title" rel="8_7 8_8 8_9 8_10 8_11 8_12 8_13 8_14">امداد مسلمین با فرستادن ملائکه به منظور بشارت مسلمین و آرامش دلهای آنان بوده نه برای کشتن کفار</span> </h3> <p> و همچنین اینکه بعضی دیگر گفته‌اند: مراد این است که ملائکه مسلمین را ردیف خود قرار داده‌اند، یعنی در پیش روی مسلمین قرار گرفتند، تا در دلهای کفار ایجاد رعب و وحشت بکنند. <code class="aya" rel="8_10"/> <span class="aya" rel="8_10" data-words="1-21">و ما جعله الله إلا بشری و لتطمئن به قلوبکم و ما النصر إلا من عند الله إن الله عزیز حکیم</span> <span class="phrase">دو ضمیری که در <em rel="fa_8_10_3-3" data-sentence="15:380">جعله</em> و در <em>به</em> است بطوری که سیاق دلالت می‌کند به امداد بر می‌گردند، و معنای آیه این است که: امداد به فرستادن ملائکه به منظور بشارت شما و آرامش دلهای شما بود، نه برای اینکه کفار به دست آنان هلاک گردند، هم چنان که آیه‌ <span class="aya" rel="8_12" data-words="1-16">إذ یوحی ربک إلی الملائکة أنی معکم فثبتوا الذین آمنوا سألقی فی قلوب الذین کفروا الرعب</span> نیز اشاره به آن دارد.</span> </p> <p>این معنا کلام بعضی از تذکره‌نویسان را تایید می‌کند که گفته‌اند ملائکه برای کشتن کفار نازل نشده بودند، و احدی از ایشان را نکشتند، برای اینکه نصف و یا ثلث کشتگان را علی بن ابی طالب (صلوات اللَّه علیه) کشته بود و ما بقی یعنی نصف و یا دو ثلث دیگر را ما بقی مسلمین به قتل رسانیده بودند، و منظور از نزول ملائکه تنها و تنها سیاهی لشکر و در آمیختن با<code class="page" rel="9,24"/>ایشان بوده، تا بدین وسیله مسلمانان افراد خود را زیاد یافته دلهایشان محکم شود و در مقابل دل‌های مشرکین مرعوب گردد -و به زودی گفتاری در این باره خواهد آمد- و اینکه فرمود: <span class="aya" rel="8_10" data-words="11-21">و ما النصر إلا من عند الله إن الله عزیز حکیم</span> بیان انحصار حقیقت یاری در خدای تعالی است، و اینکه اگر پیشرفت و غلبه به کثرت نفرات و داشتن نیرو و شوکت بود، می‌بایستی مشرکین بر مسلمانان غلبه پیدا کنند که هم عده‌شان بیشتر بود، و هم مجهزتر از مسلمین بودند. </p> <p>جمله‌ <span class="aya" rel="8_10" data-words="18-21">إن الله عزیز حکیم</span> تمامی مضمون آیه و متعلقات آن را که در آیه قبلی بود تعلیل می‌کند، و می‌فرماید: به عزت خود ایشان را یاری داده و به حکمتش یاریش را به این شکل و به اینصورت اعمال کرد. </p> <p><code class="aya" rel="8_11"/> <span class="aya" rel="8_11" data-words="1-5">إذ یغشیکم النعاس أمنة منه...</span>  <span class="phrase"><em rel="fa_8_11_3-3" data-sentence="0:335">نعاس</em> ابتدای خواب را گویند که عبارت است از خواب سبک، و <em>تغشیه</em> به معنای احاطه است، و <em rel="fa_8_11_4-4" data-sentence="140:235">أمنة</em> به معنای امان است، و ضمیر <em rel="fa_8_11_5-5" data-sentence="222:196">منه</em> به خدای تعالی برمی‌گردد، و بعضی گفته‌اند به <em>عدو</em> برمی‌گردد، و <em rel="fa_8_11_17-17" data-sentence="347:113">رجز</em> به معنای پلیدی و نجاست است، و در اینجا مقصود از <em rel="fa_8_11_17-18" data-sentence="452:46">رجز شیطان</em> آن وسوسه‌های پلیدی است که در قلب راه می‌یابد.</span> </p> <h3> <span class="title" rel="8_11 8_7 8_8 8_9 8_10 8_12 8_13 8_14">امداد مسلمین در جنگ بدر با فرو فرستادن باران</span> </h3> <p> و معنای آیه این است که: این نصرت و مددکاری خدا به وسیله بشارت و آرامش دادن به دلها همان موقعی بود که در اثر آرامش یافتن دلها همه‌تان به خواب رفتید و معلوم است که اگر ترس و رعب شما از بین نرفته بودمعقول نبود که در میدان جنگ خواب بر شما مسلط شود، خداوند باران را هم بر شما نازل کرد تا شما را پاکیزه کند و وسوسه شیطان را از دلهایتان بزداید، تا دلهایتان را قوی و نیرومند سازد-جمله‌ <span class="aya" rel="8_11" data-words="20-22">لیربط علی قلوبکم</span> کنایه از تشجیع است-و نیز تا با فرستادن باران قدم‌های شما را بر روی ریگ‌های بیابان استوار نموده و یا بدین وسیله دلهایتان را محکم سازد. </p> <p>این آیه شریفه مؤید روایاتی است که می‌گوید: کفار قبل از مسلمین به لب چاه رسیدند و مسلمین وقتی پیاده شدند که کفار آب را گرفته بودند و بناچار در زمین خشک و ریگزار پیاده شدند. بعد از مدتی که مسلمانان محدث و جنب شده، و همه دچار تشنگی گشتند شیطان در دلهایشان وسوسه کرد و گفت دشمنان شما آب را گرفتند و اینک شما با جنابت و نجاست نماز می‌خوانید و پاهایتان در ریگ‌ها فرو می‌رود، لذا خدای تعالی باران را برایشان بارانید و با آن هم غسل جنابت کرده و خود را از حدث تطهیر نمودند، و نیز اردوگاه آنان که ریگزار بود سفت و محکم و اردوگاه کفار گل و لغزنده گشت. <code class="page" rel="9,25"/><code class="aya" rel="8_12"/> <span class="aya" rel="8_12" data-words="1-16">إذ یوحی ربک إلی الملائکة أنی معکم فثبتوا الذین آمنوا سألقی فی قلوب الذین کفروا الرعب...</span> ظرفی که در اول آیه است حالش حال ظرفی است که در جمله‌ <span class="aya" rel="8_9" data-words="1-3">إذ تستغیثون ربکم</span> و <span class="aya" rel="8_11" data-words="1-3">إذ یغشیکم النعاس</span> است، و معنای آیه احتیاج به توضیح ندارد. </p> <p> <span class="aya" rel="8_12" data-words="17-24">فاضربوا فوق الأعناق و اضربوا منهم کل بنان</span> مراد از اینکه فرمود بالای گردن‌ها را بزنید این است که سرها را بزنید، و مراد از <span class="aya" rel="8_12" data-words="23-24">کل بنان</span> جمیع اطراف بدن است، یعنی دو دست و دو پا و یا انگشتان دست‌هایشان را بزنید تا قادر به حمل سلاح و به دست گرفتن آن نباشند. </p> <p>ممکن هم هست خطاب در فاضربوا... به ملائکه باشد و اتفاقا همین مطلب هم به ذهن می‌رسد، و آن وقت زدن بالای گردن‌ها و زدن همه بنان همان معنای ظاهریش مقصود باشد، و یا کنایه است از ذلیل کردن ایشان و اینکه با ارعاب، قوه و نیروی امساک را از دست‌های ایشان سلب کنند، و نیز ممکن است خطاب به مؤمنین باشد و غرض تشجیع ایشان علیه دشمنان باشد و خواسته است قدم‌های ایشان را ثابت‌تر و دلهایشان را محکم‌تر نموده و ایشان را بر علیه مشرکین تحریک کنند. </p> <p><code class="aya" rel="8_13"/> <span class="aya" rel="8_13" data-words="1-16">ذلک بأنهم شاقوا الله و رسوله و من یشاقق الله و رسوله فإن الله شدید العقاب</span>  <em>مشاقة</em> به معنای مخالفت است و اصل آن <em>شق</em> به معنای بعض است، و گویا مخالفت را از این جهت <em>مشاقة</em> گفته‌اند که مخالفت، آن بعض و آن ناحیه‌ای را می‌گیرد که غیر از ناحیه طرف مقابل است، و معنای آیه این است که: این عذاب را خداوند به این خاطر بر سر مشرکین آورد که خدا و رسول را مخالفت می‌کردند و بر مخالفتشان اصرار می‌ورزیدند و کسی که با خدا و رسول مخالفت کند خداوند شدید العقاب است. </p> <p><code class="aya" rel="8_14"/> <span class="aya" rel="8_14" data-words="1-7">ذلکم فذوقوه و أن للکافرین عذاب النار</span> خطاب تشدیدی است بر کفار و عذابی را که نازل شده به ایشان نشان داده و می‌فرماید: این عذاب را بچشید، و علاوه خاطرنشان می‌سازد که به دنبال این عذاب، عذاب آتش را در پی دارید. </p> <h3>بحث روایتی‌ <span class="title" rel="8_9 8_7 8_12 8_8 8_10 8_11 8_13 8_14"> (روایاتی در باره جنگ بدر و شان نزول آیات مربوطه) </span> </h3> <p> در مجمع البیان از ابن عباس نقل کرده که گفته است: در روز بدر بعد از آنکه هر دو<code class="page" rel="9,26"/> لشکر روبرو شده و صف‌آرایی کردند و آماده جنگ شدند ابو جهل گفت: بار الها!هر کدام از ما دو فریق سزاوارتر به نصرتیم آن فریق را نصرت ده، مسلمین هم استغاثه کردند و در نتیجه ملائکه فرود آمدند و آیه‌ <span class="aya" rel="8_9" data-words="1-3">إذ تستغیثون ربکم...</span> نازل شد. </p> <p>و بعضی گفته‌اند: رسول خدا (ص) وقتی کثرت نفرات مشرکین و کمی نفرات مسلمین را بدید رو به قبله کرد و گفت: بارالها!وفا کن به آنچه مرا وعده دادی، پروردگارا!اگر این گروه (اصحاب من) را به دست این دشمنان هلاک سازی دیگر در روی زمین عبادت نمی‌شوی، رسول خدا (ص) هم چنان خدای خود را می‌خواند و دستها را رو به آسمان بلند کرد تا حدی که ردایش از شانه‌اش افتاد، در این موقع بود که خداوند آیه‌ <span class="aya" rel="8_9" data-words="1-3">إذ تستغیثون ربکم</span> را نازل کرد، صاحبان این قول گفتار خود را به عمر بن خطاب و سدی و ابی صالح نسبت داده‌اند، و از حضرت ابی جعفر (ع) نیز روایت شده است. </p> <p>صاحب مجمع البیان سپس اضافه کرده که: وقتی عصر شد، و رفته رفته تاریکی شب رسول خدا (ص) و یارانش را فرا گرفت، خداوند خواب را بر یاران او مسلط کرد، و همه به حالت چرت درآمدند، و چون زمینی که ایشان در آنجا اطراق کرده بودند ریگزار بود، و قدمهایشان می‌لغزید (و از این ناحیه ناراحت بودند)، خداوند باران را برایشان نرم نرم نازل کرد تا زمین نمناک و سفت گردید، و قدم‌ها استوار گشت، و همین باران در ناحیه لشکرگاه قریش مانند دهانه مشک می‌ریخت، علاوه بر این خداوند دلهای کفار را پر از وحشت نمود، هم چنان که فرموده: <span class="aya" rel="8_12" data-words="11-16">سألقی فی قلوب الذین کفروا الرعب</span><span class="footnote" rel="1" title="مجمع البیان ج ۳-۴ ص ۵۲۵">*</span>. </p> <p>مؤلف: لفظ <span class="aya" rel="8_9" data-words="1-3">إذ تستغیثون ربکم</span> با نازل شدن آن در روز بدر و در پی استغاثه مسلمین سازگار نیست، بلکه سیاق آیه دلالت می‌کند بر اینکه با آیه‌ <span class="aya" rel="8_1" data-words="1-3">یسئلونک عن الأنفال</span> و آیات بعد از آن نازل شده، و این آیات دلالت دارد بر یک حکایتی که قبلا رخ داده است، و خداوند در آن داستان بر مسلمین منت نهاده که آیات نصرت را برایشان فرو فرستاده و نعمت‌هایی به ایشان ارزانی داشته است، و این نعمت‌ها را به رخ ایشان می‌کشد تا شکرش را به جا آورده، و در اوامر و نواهیش اطاعتش کنند. </p> <p>و بعید نیست اینکه در روایت مجمع البیان نزول آیه را بعد از استغاثه مسلمین در روز بدر دانسته، از باب انطباق مضمون آیه با واقعه بدر باشد (نه اینکه آیه در بدر نازل شده باشد) و این قبیل از مضمون‌ها در روایات مربوط به شان نزول آیات زیاد است. </p> <p>   <code class="page" rel="9,27"/>و در تفسیر برهان از ابن شهرآشوب روایت کرده که رسول خدا (ص) در عریش فرمود: بارالها!اگر تو امروز این گروه (مسلمین) را هلاک کنی بعد از این روز، دیگر پرستش نخواهی شد، در این موقع بود که آیه‌ <span class="aya" rel="8_9" data-words="1-2">إذ تستغیثون</span> نازل گردید، رسول خدا  (ص) بیرون آمد در حالی که می‌فرمود: بزودی جمع مشرکین شکست خورده و پا به فرار می‌گذارند، خداوند هم او را با پنج هزار ملک سواره کمک نمود و عدد ایشان را در چشم مشرکین بسیار وانمود کرد، و در عوض عدد مشرکین را در نظر مسلمین اندک جلوه داد، و این آیه نازل شد: <span class="aya" rel="8_42" data-words="5-8">و هم بالعدوة القصوی</span>، آنان در دورترین نقطه مرتفع وادی و پشت ریگزاری وسیع قرار گرفته بودند و رسول خدا (ص) در نقطه مرتفع نزدیک یک چاه قرار داشت<span class="footnote" rel="1" title="تفسیر برهان ج ۲ ص ۶۹">*</span>. </p> <p>مؤلف: در این روایت نیز همان حرفی است که در روایت قبل گفتیم. </p> <p>و در مجمع البیان می‌گوید: بلخی از حسن نقل کرده که گفته است آیه‌ <span class="aya" rel="8_7" data-words="1-4">و إذ یعدکم الله...</span> قبل از آیه‌ <span class="aya" rel="8_5" data-words="1-6">کما أخرجک ربک من بیتک بالحق</span> نازل شده و لیکن در تنظیم قرآن بعد از آن نوشته شده است<span class="footnote" rel="2" title="مجمع البیان ج ۴ ص ۵۲۱ ط تهران">*</span>. </p> <p>مؤلف: تقدم مدلول یک آیه بر مدلول آن دیگری از نظر وقوع در خارج ملازم این نیست که جلوتر هم نازل شده باشد، و از سیاق آیه هیچ دلیلی بر گفتار حسن نمی‌توان یافت. </p> <p>و در تفسیر عیاشی از محمد بن یحیی خثعمی از امام صادق (ع) روایت کرده که در ذیل آیه‌ <span class="aya" rel="8_7" data-words="1-16">و إذ یعدکم الله إحدی الطائفتین أنها لکم و تودون أن غیر ذات الشوکة تکون لکم</span> فرموده: شوکت آن برخوردی بود که در آن قتال بود<span class="footnote" rel="3" title="تفسیر عیاشی ج ۲ ص ۴۹ ح ۲۳">*</span>. </p> <h3> <span class="title" rel="8_9 8_7 8_8 8_10 8_11 8_12 8_13 8_14">داستان جنگ بدر</span> </h3> <p> مؤلف: نظیر این روایت را قمی نیز در تفسیر خود نقل کرده است<span class="footnote" rel="4" title="تفسیر قمی ج ۱ ص ۲۷۰">*</span>. </p> <p>و در مجمع البیان می‌گوید: سیره‌نویسان و نیز ابو حمزه و علی بن ابراهیم در کتب تفسیرشان نقل کرده‌اند که: ابو سفیان با قافله قریش از شام می‌آمد با اموالی که در آنها عطریات بود و در آن قافله چهل سوار از قریش بودند، پیغمبر اکرم (صلوات اللَّه علیه) چنین رأی داد که اصحابش بیرون روند و راه را بر ایشان گرفته و اموال را بگیرند، لذا فرمود: امید است خداوند این اموال را عاید شما کند. اصحاب نیز پسندیدند، بعضی به عجله حرکت کردند، و بعضی دیگر به کندی، چون باور نمی‌کردند که رسول خدا (ص) از رموز جنگی         <code class="page" rel="9,28"/> آگاهی داشته باشد، لذا فقط قافله ابو سفیان و گرفتن غنیمت را هدف خود قرار دادند. </p> <p>وقتی ابو سفیان شنید که رسول خدا (ص) حرکت کرده ضمضم بن عمرو غفاری را خبر داد تا خود را به مکه رسانیده، به قریش برساند که محمد (ص) با اصحابش متعرض قافله ایشان شده، و به هر نحو شده قریش را حرکت دهد. </p> <p>سه شب قبل از اینکه ضمضم وارد مکه شود عاتکه دختر عبد المطلب در خواب دیده بود که مرد شترسواری وارد شده و فریاد می‌زند ای آل غالب رهسپار به سوی قتلگاه خود شوید، آن گاه با شتر خود بر بالای کوه ابو قبیس رفته سنگی را از بالای کوه غلطانید، و این سنگ هم چنان که سرازیر می‌شد پاره پاره شده و هیچ خانه‌ای از خانه‌های قریش نبود مگر اینکه پاره‌ای از آن سنگ در آن بیفتاد، عاتکه از وحشت از خواب پرید و داستان رؤیایش را با عباس در میان نهاد، عباس قضیه را به عتبة بن ربیعه گفت، عتبه در تعبیر آن گفت: این مصیبتی است که به قریش رو می‌آورد، آهسته آهسته، خواب عاتکه دهن به دهن منتشر شد و به گوش ابو جهل رسید، وی گفت: اینهم یک پیغمبر دیگر در خاندان عبد المطلب، به لات و عزی سوگندمن سه روز صبر می‌کنم، اگر خواب او حق بود که هیچ، و گر نه همه قریش را وادار می‌کنم نامه‌ای در بین خود بنویسیم که هیچ اهل بیت و دودمانی دروغگوتر از بنی هاشم نیست چه مردهایشان و چه زنهایشان. وقتی روز سوم رسید ضمضم وارد شد، در حالی که به صدای هر چه بلندتر فریاد می‌زد: ای آل غالب، ای آل غالب!مال التجارة، مال التجارة، قافله، قافله، دریابید و گمان نمی‌کنم که بتوانید دریابید. محمد و مشتی بی دینان از اهل یثرب، حرکت کردند و متعرض قافله شما شدند، آماده حرکت شوید، قریش وقتی این را شنیدند احدی از ایشان نماند مگر اینکه دست به جیب کرده و پولی جهت تجهیز قشون بداد، و گفتند: هر کس حرکت نکند خانه‌اش را ویران می‌کنیم، عباس بن عبد المطلب و نوفل بن حارث بن عبد المطلب و عقیل بن ابی طالب نیز حرکت کردند، قریش کنیزان خود را نیز در حالی که دف می‌زدند حرکت دادند. </p> <p>از آن سو رسول خدا (ص) با سیصد و سیزده نفر بیرون رفت و در نزدیکیهای بدر یک نفر را مامور دیدبانی کرد، تا وی را از قریش خبر دهد. و در حدیث ابی حمزه دارد که رسول خدا (ص) مردی را بنام عدی فرستاد تا برود و از قافله قریش خبری به دست بیاورد، وی برگشت و به عرض رسانید که در فلان موضع قافله را دیدم، جبرئیل در این موقع نازل شد و رسول خدا (ص) را خبر داد که مشرکین قریش تجهیز لشکر کرده و از مکه حرکت کرده‌اند، رسول خدا (ص) قضیه را با اصحاب خود در میان نهاد. و در اینکه<code class="page" rel="9,29"/> به دنبال قافله و اموال آن به راه بیفتند، و یا با لشکر قریش مصاف دهند مشورت کرد. </p> <p>ابو بکر برخاست و عرض کرد: یا رسول اللَّه این لشکر، لشکر قریش است، همان قریش متکبر که تا بوده کافر بوده‌اند، و تا بوده با عزت و قدرت زندگی کرده‌اند، علاوه، ما از مدینه که بیرون شدیم برای جنگ بیرون نشدیم، و از نظر قوا و اسلحه آمادگی نداریم. و در حدیث ابی حمزه دارد که وی گفت: من این راه را بلدم، عدی (بطوری که می‌گوید) در فلان جا قافله قریش را دیده، اگر این قافله راه خود را پیش گیرند ما نیز راه خود را پیش گیریم درست بر سر چاه بدر به یکدیگر می‌رسیم. حضرت فرمود: بنشین، ابو بکر نشست. </p> <p>عمر برخاست، او نیز کلام ابو بکر را تکرار کرد و همان نظریه را داد، به او نیز فرمود بنشین، عمر نشست. </p> <p>بعد از او، مقداد برخاست و عرض کرد: یا رسول اللَّه این لشکر، لشکر قریش متکبر است، و لیکن ما به تو ایمان آورده و تو را تصدیق نموده‌ایم، و شهادت داده‌ایم بر اینکه آنچه که تو آورده‌ای حق است، به خدا سوگند اگر بفرمایی تا در زبانه‌های آتش پر دوام چوب درخت غضا برویم و یا در انبوه تیغ هراس درآییم درمی‌آییم و تو را تنها نمی‌گذاریم، و ما آنچه را که بنی اسرائیل در جواب موسی گفتند که: تو و پروردگارت بروید ما اینجا نشسته‌ایم در جوابت بر زبان نمی‌آوریم، بلکه می‌گوییم: آنجا که پروردگارت امر کرده برو ما نیز همراه تو می‌آییم، و در رکابت می‌جنگیم، رسول خدا (ص) در مقابل این گفتارش جزای خیرش داد. </p> <p>سپس فرمود: مردم شما رأی خود را بگویید، و منظورش از مردم انصار (اهل مدینه) بود، چون عده انصار بیشتر بود، علاوه، انصار در بیعت عقبه (ما بین مکه و منا) گفته بودند: ما در باره تو هیچ تعهدی نداریم تا به شهر ما (مدینه) درآیی، وقتی بر ما وارد شدی البته در ذمه ما خواهی بود، و از تو دفاع خواهیم کرد، هم چنان که از زنان و فرزندان خود دفاع می‌کنیم. </p> <p>رسول خدا (ص) فکر می‌کرد منظور ایشان در آن بیعت این بوده باشد که ما تنها در شهرمان از تو دفاع می‌کنیم، و اما اگر در خارج مدینه دشمنی به تو حمله‌ور شد ما در آن باره تعهدی نداریم. </p> <p>چون چنین احتمالی را می‌داد خواست تا ببیند آیا در مثل چنین روزی هم او را یاری می‌کنند یا خیر، لذا از میان انصار سعد بن معاذ برخاست و عرض کرد: پدر و مادرم فدایت باد ای رسول خدا!گویا منظورت ما انصار است. </p> <p>فرمود: آری. <code class="page" rel="9,30"/> عرض کرد: پدر و مادرم به قربانت ای رسول خدا!ما به تو ایمان آوردیم، و تو را تصدیق کردیم، و شهادت دادیم بر اینکه آنچه بیاوری حق و از ناحیه خدا است، بنا بر این به آنچه که می‌خواهی امر کن (تا با دل و جان امتثال کنیم) و آنچه که می‌خواهی از اموال بگیر و هر قدر می‌خواهی برای ما بگذار، به خدا سوگند اگر دستور دهی تا در این دریا فرو شویم امتثال نموده و تنهایت نمی‌گذاریم، و از خدا امیدواریم که از ما به تو رفتاری نشان دهد که مایه روشنی دیدگانت باشد، پس بی درنگ ما را حرکت بده که برکت خدا همراه ما است. </p> <p>رسول خدا (ص) از گفتار وی خوشحال گشت و فرمود: حرکت کنید ببرکت خدا، که خدای تعالی مرا وعده داده بر یکی از دو طایفه (عیر و نفیر) غلبه یابم و خداوند از وعده خود تخلف نمی‌کند، به خدا سوگند گویا همین الساعة قتلگاه ابی جهل بن هشام و عتبة بن ربیعه و شیبة بن ربیعه و فلانی و فلانی را می‌بینم.<span class="footnote" rel="1" title="رسول خدا با این پیشگویی خود اشاره‌ای هم به این معنا کرده که آن طایفه که گفته شد &lt;em&gt;نفیر&lt;/em&gt;  است نه &lt;em&gt;عیر&lt;/em&gt; ، که مسلمین امیدوار بودند به آن دست یابند &lt;em&gt;مؤلف&lt;/em&gt; ">*</span> رسول خدا (ص) دستور حرکت داد و بسوی بدر که نام چاهی بود روانه شد، و در حدیث ابی حمزه ثمالی دارد که: بدر اسم مردی از قبیله جهنیه بود که صاحب آن چاه بود و بعدا آن چاه را به اسم وی نامیدند، بهر حال قریش نیز از آن سو به حرکت درآمده و غلامان خود را پیشاپیش فرستادند تا به چاه رسیده و آب را برگیرند، اصحاب رسول خدا (ص) ایشان را گرفته دستگیر نمودند، پرسیدند شما چه کسانی هستید؟ گفتند: ما غلامان و بردگان قریشیم، پرسیدند: قافله عیر را کجا دیدید؟ گفتند: ما از قافله هیچ اطلاعی نداریم، اصحاب رسول خدا آنها را تحت فشار قرار دادند بلکه بدین وسیله اطلاعاتی کسب نمایند، در این موقع رسول خدا (ص)، مشغول نماز بود، از نماز خود منصرف گشت و فرمود: اگر این  (بیچاره‌ها) واقعا به شما راست می‌گویند شما هم چنان ایشان را خواهید زد، و اگر یک دروغ بگویند دست از آنان برمی‌دارید (پس کتک زدن فائده ندارد) ناچار اصحاب غلامان را نزد رسول خدا (ص) بردند حضرت پرسید: شما چه کسانی هستید؟ عرض کردند: ما بردگان قریشیم، فرمود: قریش چند نفرند؟ عرض کردند ما از عدد ایشان اطلاعی نداریم، فرمود در شبانه روز چند شتر می‌کشند؟ گفتند نه الی ده عدد، فرمود: عدد ایشان نهصد تا هزار نفر است آن گاه دستور داد غلامان را بازداشت کنند. این خبر به گوش قریش رسید، بسیار وحشت کرده و از حرکت کردن خود پشیمان شدند، عتبة بن ربیعه، ابو البختری پسر هشام را دید و   <code class="page" rel="9,31"/> گفت: این ظلم را می‌بینی؟ به خدا سوگند من جا پای خود را نمی‌بینم (نمی‌فهمم کجا می‌روم) ما از شهر بیرون شدیم تا از اموال خود دفاع کنیم و اینک مال التجاره ما از خطر جست، حالا می‌بینم راه ظلم و تعدی را پیش گرفته‌ایم، با اینکه به خدا سوگند هیچ قوم متجاوزی رستگار نشد، و من دوست می‌داشتم اموالی که در قافله از بنی عبد مناف بود همه از بین می‌رفت و ما این راه را نمی‌آمدیم. </p> <p>ابو البختری گفت: تو برای خودت یکی از بزرگان قریشی،  (این مردم بهانه‌ای ندارند مگر آن اموالی که در واقعه نخله از دست دادند و آن خونی که از ابن الحضرمی در آن واقعه به دست اصحاب محمد ریخته شد) تو آن اموال و همچنین خون بهای ابن الحضرمی را که هم سوگند تو است به گردن بگیر و مردم را از این راه برگردان، عتبه گفته به گردن گرفتم. و هیچیک از ما مخالفت نداریم مگر ابن الحنظلیه یعنی ابو جهل (که می‌ترسم او زیر بار نرود) تو نزد او شو و به او بگو که من اموال و خون ابن الحضرمی را به گردن گرفته‌ام، و چون او هم سوگند من بوده دیه‌اش با من است. </p> <p>ابو البختری می‌گوید: من به خیمه ابو جهل رفتم و مطلب را به وی رساندم: ابو جهل گفت: عتبه نسبت به محمد تعصب می‌ورزد چون او خودش از عبد مناف است، و علاوه بر این، پسرش ابو حذیفه در لشکر محمد است، و می‌خواهد از این کار شانه خالی کند، از مردم رودربایستی دارد، و حاشا که بپذیرم، به لات و عزی سوگند دست برنمی‌دارم تا آنکه ایشان را تا مدینه فراری داده و سر جایشان بنشانیم و یا همه‌شان را اسیر گرفته و به اسیری وارد مکه‌شان کنیم تا داستانشان زبانزد عرب شود. </p> <p>از آن سو وقتی ابو سفیان قافله را از خطر گذراند شخصی را نزد قریش فرستاد که خداوند مال التجاره شما را نجات داد، لذا متعرض محمد نشوید، و به خانه‌هایتان برگردید و او را به عرب واگذار نموده و تا می‌توانید از مقاتله با او اجتناب کنید، و اگر برنمی‌گردید، کنیزان را برگردانید. </p> <p>فرستاده ابو سفیان در جحفه به لشکر قریش برخورد و پیغام ابو سفیان را رسانید، عتبه خواست از همانجا برگردد، ابو جهل و بنو مخزوم مانع شدند و کنیزان را از جحفه برگرداندند. </p> <p>راوی گوید اصحاب رسول خدا (ص) وقتی از کثرت قریش خبردار شدند جزع و فزع کرده و استغاثه نمودند، خداوند آیه‌ <span class="aya" rel="8_9" data-words="1-3">إذ تستغیثون ربکم</span> و آیه بعدش را نازل فرمود. </p> <p>طبرسی سپس اضافه کرده است که: وقتی صبح روز بدر شد رسول خدا  (ص) اصحاب خود را گرد آورد (و به تجهیزات آنان رسیدگی کرد)، در لشکرش<code class="page" rel="9,32"/> دو رأس اسب بود، یکی از زبیر بن عوام، و یکی از مقداد بن اسود، و هفتاد شتر بود که آنها را به نوبت سوار می‌شدند، مثلا رسول خدا (ص) و علی بن ابی طالب و مرثد بن ابی مرثد غنوی به نوبت بر شتر مرثد سوار می‌شدند، در حالی که در لشکر قریش چهار صد اسب، و به روایتی دویست اسب بود. </p> <p>قریش وقتی کمی اصحاب رسول خدا (ص) را دیدند ابو جهل گفت: این عدد بیش از خوراک یک نفر نیست، ما اگر تنها غلامان خود را بفرستیم ایشان را با دست گرفته و اسیر می‌کنند. عتبة بن ربیعه گفت: شاید در دنبال عده‌ای را در کمین نشانده باشند، و یا قشون امدادی زیر سر داشته باشند، لذا قریش عمیر بن وهب جمحی را که سواره‌ای شجاع و نترس بود فرستادند تا این معنا را کشف کند، عمیر اسب خود را به جولان درآورد و دورادور لشکر رسول خدا (ص) جولان داد و برگشت و چنین گفت: ایشان را نه کمینی است و نه لشکری امدادی و لیکن شتران یثرب مرگ حتمی را حمل می‌کنند، و این مردم تو گویی لالند، حرف نمی‌زنند، بلکه مانند افعی زبان از دهان بیرون می‌کنند، مردمی هستند که جز شمشیرهای خود پناهگاه دیگری ندارند، و من ایشان را مردمی نیافتم که در جنگ پا به فرار بگذارند، بلکه از این معرکه برنمی‌گردند تا کشته شوند، و کشته نمی‌شوند تا به عدد خود از ما بکشند، حالا فکر خودتان را بکنید. ابو جهل در جوابش گفت: دروغ گفتی و ترس تو را گرفته است. </p> <p>در این موقع بود که آیه‌ <span class="aya" rel="8_61" data-words="1-6">و إن جنحوا للسلم فاجنح لها</span> نازل گردید، لذا رسول خدا  (ص) شخصی را نزد ایشان فرستادکه: ای گروه قریش!من میل ندارم که جنگ با شما را من آغاز کرده باشم، بنا بر این مرا به عرب واگذارید، و راه خود را پیش گرفته بر گردید، عتبه (این پیشنهاد را پسندید و) گفت: هر قومی که چنین پیشنهادی را رد کنند رستگار نمی‌شود، سپس شتر سرخی را سوار شد و در حالی که رسول خدا (ص) او را تماشا می‌کرد میان دو لشکر جولان می‌داد و مردم را از جنگ نهی می‌کرد، رسول خدا (ص) فرمود: اگر نزد کسی امید خیری باشد نزد صاحب شتر سرخ است، اگر قریش او را اطاعت کنند به راه صواب ارشاد می‌شوند. </p> <p>عتبه بعد از این جولان خطبه‌ای در برابر مشرکین ایراد کرد و در خطبه‌اش گفت: ای گروه قریش مرا یک امروز اطاعت کنید و تا زنده‌ام دیگر گوش به حرفم مدهید، مردم!محمد یک مرد بیگانه نیست که بتوانید با او بجنگید، او پسر عموی شما و در ذمه شما است، او را به عرب واگذارید (و خود مباشر جنگ با او نشوید) اگر راستگو باشد شما بیش از پیش سرفراز<code class="page" rel="9,33"/> می‌شوید و اگر دروغگو باشد همان گرگ‌های عرب برای او بس است. ابو جهل از شنیدن حرفهای او به خشم در آمد و گفت: همه این حرفها از ترس تو است که دلت را پر کرده، عتبه در جواب گفت: ترسو تویی که همیشه فلان جایت از ترس صفیر می‌زند، آیا مثل من کسی ترسو است؟ به زودی قریش خواهد فهمید که کدامیک از ما ترسوتر و پست‌تر و کدامیک مایه فساد قوم خود هستیم. آن گاه زره خود را به تن کرده و به اتفاق برادرش شیبه و فرزندش ولید به میدان رفته صدا زدند: ای محمد!حریف‌های ما را از قریش تعیین کن تا با ما پنجه نرم کنند. سه نفر از انصار از لشکر اسلام بیرون شده خود را برای ایشان معرفی نموده و گفتند: شما برگردید سه نفر از قریش به جنگ ما بیاید، رسول خدا (ص) چون این بدید نگاهی به عبیدة بن حارث بن عبد المطلب که در آن روز هفتاد سال عمر داشت انداخت و فرمود: عبیده برخیز، سپس نگاهی به حمزه افکنده و فرمود: عمو جان برخیز آن گاه نظر به علی بن ابی طالب (ع) که از همه کوچکتر بود انداخت و فرمود: علی برخیز و حق خود را که خدای برای شما قرار داده از این قوم بگیرید، برخیزید که قریش می‌خواهد با به رخ کشیدن نخوت و افتخارات خود نور خدا را خاموش کند، و خدا هر فعالیت و کارشکنی را خنثی می‌کند تا نور خود را تمام نماید. </p> <p>آن گاه فرمود: عبیده تو به عتبة بن ربیعه بپرداز و به حمزه فرمود: تو شیبه را در نظر بگیر، و به علی (ع) فرمود: تو به ولید مشغول شو. </p> <p>نامبردگان به راه افتاده تا در برابر دشمن قرار گرفتند و گفتند: و اینک سه حریف شایسته. آن گاه عبیده از گرد راه به عتبه حمله کرد و با یک ضربت فرق سرش را بشکافت، عتبه هم شمشیر به ساق پای عبیده فرود آورد. و آن را قطع کرد، و هر دو به زمین در غلطیدند، از آن سو شیبه بر حمزه حمله برد و آن قدر به یکدیگر شمشیر فرود آوردند تا از کار بیفتادند، و اما امیر المؤمنین (ع) وی چنان شمشیر به شانه ولید فرود آورد که شمشیرش از زیر بغل او بیرون آمد و دست ولید را بینداخت. علی (ع) می‌فرماید آن روز ولید دست راست خود را با دست چپ گرفت و آن را چنان بسر من کوفت که گمان کردم آسمان به زمین افتاد. </p> <p>سپس حمزه و شیبه دست به گریبان شدند، مسلمین فریاد زدند: یا علی!مگر نمی‌بینی که آن سگ چطور برای عمویت کمین کرده، علی (ع) به عموی خود که بلند بالاتر از شیبه بود گفت: عمو سر خود را بدزد، حمزه سر خود را در زیر سینه شیبه برد، و علی  (ع) با یک ضربت نصف سر شیبه را پراند و به سراغ عتبه رفت و او را که نیمه جانی داشت بکشت. <code class="page" rel="9,34"/> و در روایت دیگری آمده که حمزه با عتبه و عبیده با شیبه و علی با ولید روبرو شدند، حمزه عتبه را کشت و عبیده شیبه را و علی (ع) ولید را، و از آن سو شیبه پای عبیده را قطع کرد، علی (ع) و حمزه او را دریافته و نزد رسول خدا (ص) آوردند عبیده در حضور آن حضرت اشک ریخت و پرسید یا رسول اللَّه آیا من شهید نیستم؟ فرمود: چرا تو اولین شهید از خاندان منی. </p> <p>ابو جهل چون این بدید رو به قریش کرد و گفت: در جنگ عجله نکنید و مانند فرزندان ربیعه غرور به خرج ندهید، و بر شما باد که به اهل مدینه بپردازید و ایشان را از دم شمشیر بگذرانید، و اما قریش را تا می‌توانید دستگیر کنید تا ایشان را زنده به مکه برده ضلالت و گمراهی‌شان را به مردم بنمایانیم. </p> <p>در این موقع ابلیس به صورت سراقة بن مالک بن جشعم درآمد و به لشکر قریش گفت: من صاحب جوار شمایم (و به همین خاطر می‌خواهم امروز شما را مدد کنم) اینک پرچم خود را به من دهید تا برگیرم، قریش رایت جناح چپ لشکر خود را که در دست بنی عبد اللَّه بود به او سپردند. رسول خدا (ص) وقتی ابلیس را دید به اصحاب خود گفت: چشمهایتان را ببندید، و دندانها را رویهم بگذارید (کنایه از اینکه اعصاب خود را کنترل کنید و استوار باشید) آن گاه دستهایش را به آسمان بلند کرده و عرض کرد: بارالها!اگر این گروه کشته شوند دیگر کسی نیست که تو را بپرستد، در همین موقع بود که حالت غشوه (حالت وحی) به آن جناب دست داد و پس از اینکه به خود آمد و در حالی که عرق از صورت نازنینش می‌ریخت فرمود: اینک جبرئیل است که هزار فرشته منظم شده را به کمک شما آورده است<span class="footnote" rel="1" title="مجمع البیان ج ۴ ص ۵۲۳ و ۵۲۷">*</span>. </p> <p>و در کتاب امالی به سند خود از حضرت رضا از پدران بزرگوارش (ع) روایت کرده که فرمودند: رسول خدا در ماه رمضان به سوی بدر مسافرت کرد، و فتح مکه هم در این ماه اتفاق افتاد<span class="footnote" rel="2" title="امالی طوسی ج ۱ ص ۳۵۲">*</span>. </p> <p>مؤلف: تذکره‌نویسان و مورخین هم همه بر این قولند، یعقوبی در تاریخ خود می‌گوید: واقعه بدر در روز جمعه هفدهم رمضان اتفاق افتاد، و در هجدهمین ماهی بود که رسول خدا  (ص) به مدینه تشریف آورده بود<span class="footnote" rel="3" title="تاریخ یعقوبی ج ۲ ص ۴۵">*</span>. </p> <p>       <code class="page" rel="9,35"/> واقدی می‌گوید: رسول خدا (ص) در شب جمعه هفدهم رمضان در بدر نزول اجلال کرد و علی (ع)، زبیر، سعد بن ابی وقاص و بسبس بن عمرو را به جستجوی آب فرستاد، نامبردگان در ضمن جستجو به راویه لشکر قریش برخوردند که سقایان ایشان هم همراهشان بودند، نامبردگان سقایان را دستگیر و اسیر نموده و عده‌ای از ایشان گریختند و اسیران را نزد رسول خدا (ص) آوردند، آن حضرت مشغول نماز بود، مسلمان‌ها خودشان اسرا را به استنطاق کشیده و پرسیدند شما چه کسانی هستید؟ گفتند ما سقایان لشکر قریشیم، ما را فرستادند تا آب تهیه نموده برایشان ببریم. مسلمانان آنها را کتک زدند، و آنان ناگزیر گفتند ما غلامان ابی سفیانیم و ما در قافله‌ای هستیم که اینک در این تل ریگ قرار دارد، مسلمان‌ها هر وقت این اسیران حرف می‌زدند دست از کتک‌کاری‌شان بر می‌داشتند، این بود تا رسول خدا (ص) نماز خود را سلام داد و فرمود:  (این رفتار صحیح نیست) اگر راست بگویند شما ایشان را می‌زنید، و اگر دروغ بگویند دست از زدنشان برمی‌دارید؟ ! </p><h3> <span class="title" rel="8_7 8_8 8_9 8_10 8_11 8_12 8_13 8_14">خطابه رسول اللَّه (ص) برای لشگر اسلام در روز جنگ بدر</span> </h3> <p> فردای آن روز رسول خدا (ص) لشکر خود را بیاراست و سپس برای مسلمانان خطبه‌ای خواند و بعد از حمد و ثنای پروردگار فرمود: اما بعد، پس اینک من شما را به چیزی دعوت و تحریص می‌کنم که خداوند بر آن تحریصتان کرده است، و از چیزهایی نهیتان می‌کنم که خداوند از آن نهی فرموده، شان خداوند عظیم است، همیشه به حق امر می‌کند، و صدق را دوست می‌دارد، و اهل خیر را به خاطر همان نیکی‌هایشان به اختلاف مراتب نیکی- شان جزا می‌دهد، به خیر یاد می‌شوند، و به همان از یکدیگر برتری پیدا می‌کنند، و شما ای مردم در منزلی از منزل‌ها (و مرحله‌ای از مراحل) حق قرار گرفته‌اید، خداوند از احدی از شما قبول نمی‌کند مگر آن عملی را که صرفا برای خاطر او انجام شده باشد، صبر در مواقف دشوار و خطرناک از وسائلی است که خداوند آدمی را با آن وسائل گشایش داده و از اندوه نجات می‌دهد، و صبر در این موقف شما را به نجات اخروی می‌رساند، در میان شما است پیغمبر خدا، شما را زنهار می‌دهد، امر می‌کند، پس در چنین روزی شرم کنید از اینکه خداوند به گناه و یا نقطه ضعفی از شما خبردار شود، و به کیفر آن شما را مورد خشم شدید خود قرار دهد، زیرا او می‌فرماید: <span class="aya" rel="40_10" data-words="5-10">لمقت الله أکبر من مقتکم أنفسکم</span> -خشم خدا بزرگتر از خشمی است که شما به یکدیگر می‌گیرید پس اموری را که او در کتاب خود به آنها امر فرموده در نظر بگیرید (تا همه را به کار ببندید) دلائل روشنش را از یاد نبرید، مخصوصا این آیت را که شما را بعد از ذلت به عزت رسانید، پس در برابرش اظهار مسکنت کنید تا از شما راضی شود، و در این مواطن، خدای<code class="page" rel="9,36"/> خود را امتحان کنید، و آن شرطی را که کرده رعایت کنید ببینید رحمت و مغفرتی که در برابر آن شرط به شما وعده داده آیا عملی می‌کند یا نه (و مطمئن بدانید که اگر به شرطش وفا کنید او نیز به وعده‌اش وفا می‌کند) چون وعده او حق و قول او صدق است، هم چنان که عقابش هم شدید است. </p> <p>مردم!جز این نیست که قوام من و شما به خدای حی قیوم است، و اینک ما بسوی او پناه برده و به او تکیه می‌کنیم، و از او می‌خواهیم که ما را از آلودگی حفظ کند، و بر او توکل جسته بازگشت ما به سوی او است، و خداوند مرا و مسلمین را بیامرزد<span class="footnote" rel="1" title="المغازی ج ۱ ص ۵۲-۵۹">*</span>. </p> <p>و در مجمع البیان می‌گوید: جماعتی از مفسرین مانند ابن عباس و غیر او گفته‌اند: جبرئیل در روز بدر به رسول خدا عرض کرد، مشتی خاک بگیر و بطرف دشمن بپاش، رسول خدا (ص) وقتی دو لشکر روبرو شدند به علی (ع) فرمود: یک مشت سنگ‌ریزه از این وادی به من بده، علی (ع) از بیابان مشتی ریگ خاک‌آلود برداشته به آن جناب داد، حضرت آن را به طرف مشرکین پاشید و گفت: شاهت الوجوه-زشت باد این روی‌ها و هیچ مشرکی نماند مگر اینکه از آن مشت خاک ذره‌ای به حلق، بینی و چشمش فرو رفت و مؤمنین حمله آورده و از ایشان کشتند و اسیر کردند، و همین مشت خاک سبب هزیمت لشکر کفار شد<span class="footnote" rel="2" title="مجمع البیان ج ۴ ص ۵۲۵ ط تهران">*</span>. </p> <p>و در امالی به سند خود از ابن عباس روایت کرده که گفت: رسول خدا  (ص) بعد از خاتمه جنگ بدر بر سر کشته‌های کفار رفت و به ایشان فرمود: خداوند به شما جمعیت جزای شر می‌دهد، شما مرا تکذیب کردید در حالی که راستگو بودم، و خیانتم کردید در حالی که امین بودم، آن گاه متوجه کشته ابی جهل بن هشام شد، و فرمود: این مرد در برابر خدا یاغی‌تر از فرعون بود، چون فرعون وقتی یقین کرد که غرق خواهد شد به وحدانیت خدا اقرار کرد، اما این مرد با اینکه یقین کرد که هم اکنون کشته می‌شود مع ذلک متوسل به لات و عزی شد<span class="footnote" rel="3" title="امالی طوسی ج ۱ ص ۳۱۷">*</span>. </p> <p>و در کتاب مغازی واقدی است که: رسول خدا (ص) در روز بدر دستور دادند تا لشکریان چاهی حفر کرده و کشتگان را در آن ریختند الا امیة بن خلف را که چون مرد       <code class="page" rel="9,37"/> فربهی بود جسدش همان روز باد کرد و وقتی‌می‌خواستند حرکتش دهند گوشت بدنش جدا می‌شد و می‌ریخت، رسول خدا (ص) فرمود: همانجا که هست خاک و سنگ رویش بریزید تا پنهان شود. </p> <p>آن گاه بر سر چاه آمد و کشته‌ها را یک به یک صدا زد و فرمود: آیا یافتید و دستگیرتان شد که آن وعده‌ای که پروردگارتان می‌داد حق بود؟ من آنچه را که پروردگارم وعده‌ام داده حق یافتم، چه خویشاوندان بدی بودید برای پیغمبرتان، مرا تکذیب کردید، و بیگانگان تصدیقم کردند، مرا از وطنم بیرون کردید، و بیگانگان منزلم دادند، با من به جنگ برخاستید، بیگانگان یاریم کردند. اصحاب عرض کردند: یا رسول اللَّه با مردگان سخن می‌گویی؟ فرمود: مسلما بدانید که ایشان فهمیدند که وعده پروردگارشان حق بود. </p> <p>و در روایت دیگری دارد که رسول خدا (ص) فرمود: شما زندگان آنچه را که من گفتم بهتر و روشن‌تر از این مردگان نشنیدید، چیزی که هست ایشان نمی‌توانند جواب مرا بدهند. </p> <p>مورخ نامبرده سپس اضافه می‌کند که: هزیمت قریش در هنگام ظهر بود، رسول خدا  (ص) آن روز را تا به آخر، در بدر ماند و عبد اللَّه بن کعب را فرمود تا غنیمت‌ها را تحویل گرفته و به مدینه حمل کند، و چند نفر از اصحاب خود را فرمود تا او را کمک کنند، آن گاه نماز عصر را در آنجا خواند و حرکت کرد، هنوز آفتاب غروب نکرده بود که بسرزمین  <em>اثیل</em> رسید و در آنجا بیتوته فرمود، چون بعضی از اصحابش آسیب دیده بودند-البته جراحاتشان خیلی زیاد نبود-ذکوان بن عبد قیس را فرمود تا نیمه شب مسلمین را نگهبانی کند، نزدیکی‌های آخر شب بود که از آنجا حرکت کرد<span class="footnote" rel="1" title="المغازی ج ۱ ص ۱۱۱">*</span>. </p> <p>و در تفسیر قمی در خبری طولانی دارد: ابی جهل (در جنگ بدر) از صف مشرکین بیرون آمد و در میان دو صف صدا زد پروردگارا محمد از میان ما بیشتر از ما قطع رحم کرد، و برای ما دینی آورد که ما آن را نمی‌شناسیم پس او را در همین بامداد هلاک کن، خدای تعالی هم آیه‌ <span class="aya" rel="8_19" data-words="1-29">إن تستفتحوا فقد جاءکم الفتح و إن تنتهوا فهو خیر لکم و إن تعودوا نعد و لن تغنی عنکم فئتکم شیئا و لو کثرت و أن الله مع المؤمنین</span> را نازل کرد. </p> <p>آن گاه رسول خدا (ص) مشتی ریگ برگرفت و به جانب آنان پاشید و فرمود: شاهت الوجوه-زشت باد این روی‌ها و خداوند بادهایی را مامور کرد که بر روی   <code class="page" rel="9,38"/> کفار قریش می‌کوبیدند، و به همین وسیله آنان را مجبور به هزیمت کرد. رسول خدا  (ص) عرض کرد: بارالها!فرعون این امت ابو جهل پسر هشام، جان به در نبرد، آن گاه شمشیر در آنان گذاشت و هفتاد نفرشان را کشت و هفتاد نفر را اسیر گرفت. </p> <p>عمرو بن جموح با وی روبرو شد و ضربتی بر ران او زد، ابو جهل هم ضربتی بر دست عمرو زد و دست او را از بازو جدا کرد، بطوری که به پوست آویزان شد، عمرو آن دست را زیر پای خود قرار داد و خود بلند شد و دستش را از بدن خود جدا کرده انداخت. </p> <p>عبد اللَّه بن مسعود می‌گوید: در این موقع گذار من به ابو جهل افتاد، دیدم که در خون خود می‌غلطد، گفتم: حمد خدای را که ذلیلت کرد. ابو جهل سربلند کرد و گفت: خداوند برده برده زاده را ذلیل کرد وای بر تو بگو ببینم کدام طرف هزیمت کردند؟ گفتم خدا و رسول شما را هزیمت دادند، و من اینک تو را خواهم کشت، آن گاه پای خود را روی گردنش گذاشتم تا کارش را بسازم، گفت: جای ناهمواری بالا رفتی، ای گوسفندچران پست!اینقدر بدان که هیچ دردی کشنده‌تر از این نیست که در چنین روزی کشتن من به دست تو انجام شود، چرا یک نفر از دودمان عبد المطلب و یا مردی از هم پیمانهای ما مباشر قتل من نشد؟ من کلاهخودی را که بر سر داشت از سرش کنده و او را کشتم. و سر نحسش را نزد رسول خدا  (ص) آورده عرض کردم: یا رسول اللَّه بشارت که سر ابی جهل بن هشام را آوردم، حضرت سجده شکر کرد.<span class="footnote" rel="1" title="تفسیر قمی ج ۱ ص ۲۶۷">*</span> در ارشاد مفید هست بعد از آنکه عده‌ای بر عاص بن سعید بن العاص حمله برده و کاری از پیش نبردند امیر المؤمنین (ع) بر او حمله برد و از گرد راه به خاک هلاکتش در انداخت، از پی وی حنظله پسر ابو سفیان با آن جناب روبرو شد، حضرت او را هم کشت، بعد از او طعیمة بن عدی بیرون آمد او را هم کشت، و بعد از او نوفل بن خویلد را که از شیطانهای قریش بود کشت، و هم چنان یکی را پس دیگری کشت تا کشتگانش به عدد نصف همه کشتگان بدر که هفتاد نفر بودند رسید، یعنی تمامی لشکریان حاضر در جنگ با کمکی که سه هزار ملائکه به ایشان کردند همگی به اندازه آن مقداری که علی (ع) به تنهایی کشته بود از کفار کشته بودند<span class="footnote" rel="2" title="ارشاد مفید ص ۳۹-۴۳">*</span>. </p> <h3> <span class="title" rel="8_7 8_8 8_9 8_10 8_11 8_12 8_13 8_14">اسامی کفاری که به نقل شیخ مفید عامه و خاصه اتفاق دارند در جنگ بدر به دست امیر المؤمنین علی (ع) هلاک شدند</span> </h3> <p> و نیز در ارشاد دارد که: عامه و خاصه همگی اتفاق دارند در اسماء آن کسانی که به     <code class="page" rel="9,39"/> شمشیر علی (ع) کشته شده‌اند، و هیچ اختلافی در میان نیست، از جمله آن اشخاصی که شمرده‌اند ولید بن عتبه بود ما قبلا هم داستانش را نقل کردیم، و او مردی شجاع و پر جرأت و نامردی بی شرم بود که شجاعان از نامردی و غافل‌گیر کردنش می‌ترسیدند، و عاص بن سعید بود که مردی درشت هیکل و مخوف بود، بطوری که مردان جنگی از وی حساب می‌بردند، و او همان کسی است که عمر بن خطاب از روبرو شدنش شانه خالی کرد، و داستانش بطوری که در جای خود خواهید دید معروف است. </p> <p>و از آن جمله طعیمة بن عدی بن نوفل است که از بزرگان اهل ضلالت بود، و نوفل بن خویلد است که یکی از دشمن‌ترین مشرکین نسبت به رسول خدا (ص) بود و در قریش سمت پیشوایی داشت، قریش او را تعظیم نموده اطاعتش می‌کردند، و او همان کسی است که قبل از هجرت، در مکه ابو بکر و طلحه را گرفت و هر دو را به یک طناب بست، و یک روز از صبح تا به شام آنها را کتک زد تا آنکه با شفاعت دیگران آزادشان کرد، رسول خدا  (ص) وقتی شنید که او نیز در جنگ حاضر شده از خدا خواست تا خودش شر او را کفایت کند. و عرض کرد: بارالها!مرا از شر نوفل بن خویلد کفایت کن، خداوند هم او را به شمشیر امیر المؤمنین علی (ع) بکشت. </p> <p>و از آن جمله زمعة بن اسود است، و در بعضی از نسخه‌های ارشاد عقیل بن اسود آمده و در همین نسخه بعد از بردن نام او می‌گوید: این شد سی و شش نفر و نیز حارث بن زمعه و نضر بن حارث بن عبد الدار، و عمیر بن عثمان بن کعب بن تیم عموی طلحة بن عبید اللَّه، و عثمان و مالک دو پسران عبید اللَّه‌و برادران طلحة بن عبید اللَّه، و نیز مسعود بن ابی امیة بن مغیره، و قیس بن فاکه بن مغیره، و حذیفة بن ابی حذیفة بن مغیره، و ابو قیس ولید بن مغیره-وی برادر خالد بن ولید بن مغیره است و آن سه تن که قبلا شمردیم پسران عموهای خالدند-و حنظلة بن ابی سفیان و عمرو بن مخزوم، و ابو منذر بن ابی رفاعه، و منبه بن حجاج سهمی، و عاص بن منبه، و علقمة بن کلده، و ابو العاص بن قیس بن عدی، و معاویة بن مغیرة بن ابی العاص، و لوذان بن ربیعه، و عبد اللَّه بن منذر بن ابی رفاعة، و مسعود بن امیة بن مغیره، و حاجب بن سائب بن عویمر، و اوس بن مغیرة بن لوذان، و زید بن ملیص، و عاصم بن ابی عوف، و سعید بن وهب-هم قسم بنی عامر، و معاویة بن (عامر بن) عبد قیس، و عبد اللَّه بن جمیل بن زهیر بن حارث بن اسد، و سائب بن مالک، و ابو الحکم بن اخنس، و هشام بن ابی امیة بن مغیره است. </p> <p>پس این عده سی و پنج نفرند که در آنها هیچ اختلافی نیست، البته نفرات دیگری نیز هستند که در آنان اختلاف است که آیا فقط به شمشیر علی (ع) کشته شده‌اند و یا<code class="page" rel="9,40"/> آنکه دیگران هم با آن جناب شریک بوده‌اند، و این عده همانطوری که گفتیم اکثریت کشتگان در جنگ بدر را تشکیل می‌دهند<span class="footnote" rel="1" title="ارشاد مفید ص ۳۹-۴۳">*</span>. </p> <p>مؤلف: بطوری که مجمع البیان می‌گوید غیر از شیخ مفید بعضی از مورخین گفته‌اند که در روز جنگ بدر بیست و هفت نفر کشته شدند، واقدی گفته است آن عده‌ای که مورد اتفاق است که به دست آن حضرت کشته شده‌اند نه نفرند، و ما بقی مورد اختلاف است<span class="footnote" rel="2" title="مجمع البیان ج ۴ ص ۵۵۹">*</span>. </p> <p>لیکن بحث دقیق در پیرامون این داستان و بررسی اشعاری که از شعرای عرب در این باره رسیده، و دقت در حوادث مختلفی که بعد از جنگ بدر اتفاق افتاده آدمی را نسبت به اختلاف مزبور بدبین می‌کند، علاوه بر اینکه خود واقدی از محمد بن اسحاق نقل می‌کند که گفته است اکثر کشتگان در جنگ بدر به دست علی (ع) کشته شده‌اند. </p> <p>و همین واقدی بطوری که ابن ابی الحدید از او نقل می‌کند گفته است: کشتگان واقعه بدر پنجاه و دو نفر بودند، و قتل بیست و چهار نفر از ایشان را به علی (ع) نسبت داده است، که یا او خودش به تنهایی کشته و یا دیگران را در این باره کمک کرده است. </p> <p>و از جمله اشعار این داستان، شعر سید بن ابی ایاس است که مشرکین قریش را تحریک می‌کند به کشتن علی (ع) و از جمله آن ابیات بطوری که ارشاد و مناقب نقل کرده‌اند چند بیت ذیل است: <span class="poem">فی کل مجمع غایة أخزاکم‌ / جزع ابر علی المذاکی القرح‌ / للَّه درکم أ لما تنکروا / قد ینکر الحر الکریم و یستحیی‌ / هذا ابن فاطمة الذی افناکم‌ / ذبحا و قتلة قعصة لم تذبح‌ / اعطوه خرجا و اتقوا تضریبه‌ / فعل الذلیل و بیعة لم تربح‌ / این الکهول و این کل دعامة / فی المعضلات و أین زین الأبطح‌ / افناهم قعصا و ضربا یفتری‌ / بالسیف یعمل حده لم یصفح<span class="footnote" rel="3" title="در تمامی صحنه‌هایی که علمی افراشته شد شما را ذلیل و زبون کرد-جوان نورسی که بر اسبان پنجساله و جنگ دیده غلبه کرد">*</span> </span>     </p> <p>برای خدا باد خیرتان، آیا زشت نمی‌دانید؟ -با اینکه هر آزاد مردی از این وضع ننگ داشته و شرم می‌کند. </p> <p>این (علی بن ابی طالب) پسر فاطمه را که نابودتان کرده-گاهی کشته و گاهی سر بریده و گاهی نابود کرده. </p> <p> (اگر خجالت نمی‌کشید) به او جزیه بدهید و یا با کمال ذلت با او بیعت کنید بیعتی که (هیچ قومی را) سود نبخشیده. </p> <p> (آه) کجایند بزرگ مردان و آن همه بزرگان قوم که در مشکلات پناهگاهانی بودند؟ کجاست زینت و مایه افتخار ابطح. </p> <p>آری علی همه آنان را از بین برد یکی را به ضرب دست و آن دیگری را به ضرب شمشیر ضربتی خیره کننده و شمشیری که از بریدن هیچ چیز دریغ نکرده.  <code class="page" rel="9,41"/> و در ارشاد دارد که: شعبه از ابی اسحاق از حارث بن مضرب روایت کرده که گفت: من از علی بن ابی طالب (ع) شنیدم که فرمود: جنگ بدر برای ما پیش آمد در حالی که غیر از مقداد بن اسود کسی اسب سوار نبود و من در آن شب دیدم که همه بخواب رفته بودیم غیر از رسول خدا (ص) که در پای درختی همه شب را به نماز و دعا گذراند تا صبح شد<span class="footnote" rel="1" title="ارشاد مفید ص ۴۰">*</span>. </p> <p>مؤلف: روایات در داستان جنگ بدر بسیار است، و ما در اینجا تنها به آن مقداری که در فهم مضمون آیات دخالت دارد اکتفاء کردیم، البته پاره‌ای از آن اخبار در خلال بحث از آیات بعدی که آنها نیز به بعضی از اطراف این داستان اشاره دارد خواهد آمد-ان شاء اللَّه-. </p> <h3>فهرست اسامی شهدای جنگ بدر</h3> <p> در کتاب بحار از واقدی نقل می‌کند که گفته است: عبد اللَّه جعفر مرا حدیث کرد که من از زهری پرسیدم در جنگ بدر از مسلمانان چند نفر به شهادت رسیدند؟ گفت 14 نفر، شش نفر از مهاجرین و هشت نفر از انصار. </p> <p>آن گاه برشمرد و گفت: از بنی المطلب بن عبد مناف، عبیدة بن حارث که او را عتبه شهید کرد-و در غیر روایت واقدی دارد که او را شیبه کشت و رسول خدا (ص) بدنش را در صفراء به خاک سپرد. </p> <p>و از بنی زهره، عمیر بن ابی وقاص که او را عمرو بن عبد ود همان یکه سوار جنگ احزاب شهید کرد، و نیز از این قبیله عمیر بن عبد ود ذو الشمالین هم قسم بنی زهره بود که ابو اسامه جشمی او را بکشت، و از بنی عدی عامل بن ابی بکیر بود که هم قسم ایشان از بنی   <code class="page" rel="9,42"/> سعد بود، وی را مالک بن زهیر شهید کرد، و مهجع غلام عمر بن خطاب بود که عامر بن حضرمی او را بکشت-بعضی گفته‌اند که او اول کسی بود که از مهاجرین به شهادت رسید. </p> <p>و از بنی حارث بن فهر، صفوان بن بیضاء بود که به دست طعیمة بن عدی کشته شد. </p> <p>و از انصار از قبیله بنی عمرو بن عوف، یکی مبشر بن عبد منذر بود که ابو ثور او را به قتل رسانید، و دیگر سعد بن خیثمه بود که نیز عمرو بن عبد ود او را کشت، و بعضی گفته‌اند: قاتل او طعیمة بن عدی بود. </p> <p>و از قبیله بنی عدی بن نجار، حارثة بن سراقه بود که حنان بن عرقه تیری بسوی او پرتاب کرد، و تیر بگلوی او اصابت نمود و او را کشت، و از قبیله بنی مالک بن نجار، عوف و معوذ دو پسران عفراء بودند، که هر دو را ابو جهل کشت، و از قبیله بنی سلمة، عمیر بن حمام بن جموح بود که خالد بن اعلم او را به قتل رسانید، و به قول بعضی او اولین کشته از انصار است، البته روایتی هم هست که می‌گوید اولین شهید از انصار حارثة بن سراقه است. </p> <p>و از بنی زریق رافع بن معلی بود که عکرمة بن ابی جهل او را کشت، و از بنی حارث بن خزرج یزید بن حارث بود که نوفل بن معاویه به قتلش رساند، و این هشت نفر از انصار بودند<span class="footnote" rel="1" title="بحار طبع قدیم ج ۶ ص ۶۲۳">*</span>. </p> <p>از ابن عباس روایت شده که گفت: أنسه، غلام رسول خدا (ص) نیز در جنگ بدر کشته شد، و نیز روایت شده که معاذ بن ماعص در جنگ بدر جراحتی برداشت، و در مدینه از همان جراحت درگذشت، و نیز ابن عبید بن سکن (در نسخه‌ای دیگر عبید بن سکن) در این جنگ جراحت برداشت و به همان وسیله از دار دنیا رفت. </p> 
