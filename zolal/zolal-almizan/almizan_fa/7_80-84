<h3 class="ayas">سوره الأعراف آیه‌های ۸۰ تا ۸۴</h3><code class="section" rel="7_80-84"/><h3>ترجمه آیات</h3> <p> <span class="trans" rel="7_80">و لوط را فرستادیم، به یاد آر زمانی را که وی به قوم خود گفت: چرا این کار زشتی را می‌کنید که هیچ یک از جهانیان پیش از شما نکرده‌اند.  «۸۰» </span><span class="trans" rel="7_81">شما از روی شهوت به جای زنان به مردان رو می‌کنید، بلکه شما گروهی اسراف‌پیشه‌اید.  «۸۱» </span><span class="trans" rel="7_82">پاسخ قومش جز این نبود که گفتند: از دهکده خویش بیرونشان کنید، که اینان خود را پاکیزه قلمداد می‌کنند.  «۸۲» </span><span class="trans" rel="7_83">پس او را با کسانش نجات دادیم، مگر زنش را که قرین بازماندگان بود.  «۸۳» </span><span class="trans" rel="7_84">آن گاه بارانی عجیب بر آنان بباراندیم، بنگر تا عاقبت بدکاران چسان بود «۸۴» </span></p>         <h3>بیان آیات</h3> <h3> <span class="title" rel="7_80 7_81 7_82 7_83 7_84">مربوط به رسالت لوط (علیه السلام) </span> </h3> <p> <span class="aya" rel="7_80" data-words="1-8">و لوطا إذ قال لقومه أ تأتون الفاحشة...</span> ظاهر جمله این است که این داستان عطف به داستان نوح است که قبلا ذکر نموده و<code class="page" rel="8,232"/> در ابتدای آن فرموده بود: <span class="aya" rel="7_59" data-words="1-3">لقد أرسلنا نوحا</span> و بنا بر این تقدیر آیه مورد بحث نیز: و لقد ارسلنا لوطا اذ قال لقومه خواهد بود، این آن چیزی است که از ظاهر آیه استفاده می‌شود، و لیکن معهود از اینگونه سیاق‌های قرآنی این است که لفظ <em>اذکر به یاد آر</em> مقدر بوده و تقدیر آیه:  اذکر لوطا الذی ارسلناه اذ قال لقومه می‌باشد. </p> <p>وحدت سیاق اقتضا داشت که هم چنان که در داستان هود و صالح فرمود: <span class="aya" rel="7_65" data-words="1-5">و إلی عاد أخاهم هودا</span> و <span class="aya" rel="7_73" data-words="1-5">و إلی ثمود أخاهم صالحا</span> در اینجا نیز بفرماید و الی فلان اخاهم لوطا و اگر در خصوص قوم لوط سیاق را تغییر داده و بعد از ذکر داستان آن قوم مجددا به سیاق قبلی برگشته و فرموده: <span class="aya" rel="7_85" data-words="1-5">و إلی مدین أخاهم شعیبا</span> برای این بوده که لوط از پیروان شریعت ابراهیم  (ع) بوده، به خلاف هود و صالح که از پیروان شریعت نوح (ع) بودند، و در تفسیر سوره <em>هود</em> خواهیم گفت که لوط از بستگان ابراهیم (ع) بوده، و آن حضرت او را به سوی اهل سدوم و اقوام مجاور آنان فرستاد، تا آنان را که مشرک و از بت‌پرستان بودند، به دین توحید دعوت کند. </p> <p> <span class="aya" rel="7_80" data-words="6-8">أ تأتون الفاحشة</span> <span class="phrase">مراد از <em rel="fa_7_80_7-7" data-sentence="8:123">فاحشه</em> عمل لواط است، به دلیل اینکه در آیه بعد می‌فرماید: <span class="aya" rel="7_81" data-words="2-4">لتأتون الرجال شهوة</span>.</span> </p> <p> <span class="aya" rel="7_80" data-words="9-15">ما سبقکم بها من أحد من العالمین</span> -یعنی هیچ یک از امم و اقوام روی زمین مرتکب چنین گناهی نشدند. و این جمله، دلالت دارد بر اینکه تاریخ پیدایش این عمل منتهی به همین قوم می‌شود. </p> <p>و ما در تفسیر سوره هود، به تفصیل قصه لوط، متعرض خواهیم شد-ان شاء اللَّه تعالی-. </p> <p><code class="aya" rel="7_81"/> <span class="aya" rel="7_81" data-words="1-7">إنکم لتأتون الرجال شهوة من دون النساء...</span>  <span class="phrase"><em>اتیان الرجال</em> به قرینه کلمه <em rel="fa_7_81_4-4" data-sentence="36:453">شهوة</em> و همچنین به قرینه‌ <span class="aya" rel="7_81" data-words="5-7">من دون النساء</span> کنایه است از عمل نامشروع با مردان، و این دو قرینه، علاوه بر اینکه <em>اتیان الرجال</em> را معنا می‌کند، این معنا را نیز می‌رساند که قوم لوط عمل زناشویی با زنان را ترک گفته و به مردان اکتفاء می‌کردند، و این عمل را از آنجایی که تجاوز و انحراف از قانون فطرت است،  <em rel="fa_7_81_11-11" data-sentence="438:91">اسراف</em> نامیده و فرموده: <span class="aya" rel="7_81" data-words="8-11">بل أنتم قوم مسرفون</span>.</span> </p> <p>جمله مورد بحث جمله‌ای است استفهامی و تقدیر آن <em>ء انکم</em> است، از آنجایی که عمل مزبور، فاحشه بی‌سابقه‌ای بوده از در تعجب و استبعاد می‌پرسد: آیا شما چنین کاری را مرتکب می‌شوید؟ . <code class="page" rel="8,233"/><code class="aya" rel="7_82"/> <span class="aya" rel="7_82" data-words="1-8">و ما کان جواب قومه إلا أن قالوا...</span> یعنی از آنجایی که جواب درستی از این سؤال نداشتند لا جرم او را تهدید به تبعید نموده، گفتند: <span class="aya" rel="7_82" data-words="9-11">أخرجوهم من قریتکم</span> و این خود دلیل بر سفاهت قوم لوط است، که اصلا متعرض جواب از سؤال لوط نشده، در مقام جواب چیزی گفتند که هیچ ربطی به سؤال او نداشت، چون جواب از سؤال لوط یا به اعتراف به آن است، و یا به این است که با دلیل آن را ابطال کنند، و قوم لوط چنین نکردند، بلکه او را بخاطر اینکه مردی غریب و خوش‌نشین در شهر است، خوار شمرده و کلامش را بی‌ارزش دانسته، گفتند: شهر از ما است، و این مرد در این شهر خوش‌نشین است، و کس و کاری ندارد، او را نمی‌رسد که به کارهای ما خرده‌گیری کند. </p> <p><code class="aya" rel="7_83"/> <span class="aya" rel="7_83" data-words="1-8">فأنجیناه و أهله إلا امرأته کانت من الغابرین</span> این آیه و همچنین آیه‌ <span class="aya" rel="51_36" data-words="1-7">فما وجدنا فیها غیر بیت من المسلمین</span><span class="footnote" rel="1" title="ما در آن قریه بیش از یک خانوار مسلمان نیافتیم سوره ذاریات آیه ۳۶">*</span> دلالت دارند بر اینکه جز اهل خانه لوط هیچ کس در آن قریه ایمان نیاورده بودند. </p> <p><span class="phrase">کلمه <em rel="fa_7_83_8-8" data-sentence="5:99">غابرین</em> به معنای گذشتگان از قوم است، و در اینجا کنایه از هلاکت است، یعنی همسر او هم جزو از بین رفتگان است.</span> </p> <p><code class="aya" rel="7_84"/> <span class="aya" rel="7_84" data-words="1-9">و أمطرنا علیهم مطرا فانظر کیف کان عاقبة المجرمین</span> با اینکه در اینجا انتظار می‌رفت عذابی را ذکر کند، و مع ذلک اسمی از عذاب نیاورده و به جای آن، فرستادن باران را ذکر فرموده، برای این بود که بفهماند عذاب و هلاکت قوم لوط به وسیله باران بوده، و به همین جهت باران را نکره آورده و فرمود: <em>مطرا بارانی</em> تا بفهماند باران مزبور از باران‌های معمولی نبوده، بلکه بارانی مخصوص و از جهت غرابت و شدت اثر، بی‌سابقه بوده است، چنان که در جای دیگر قرآن در باره این باران توضیح داده و فرموده: <span class="aya" rel="11_82-83" data-words="7-22">و أمطرنا علیها حجارة من سجیل منضود، مسومة عند ربک و ما هی من الظالمین ببعید</span><span class="footnote" rel="2" title="و سنگهایی از گل سخت چیده شده (منظم) پشت سر هم بر آنان بباراندیم،  (سنگهایی) که نزد پروردگارت نشانگذاری شده بود، و چنین عذابی از ستمگران دور نیست سوره هود آیه ۸۳">*</span>. </p> <p>جمله‌ <span class="aya" rel="7_84" data-words="5-9">فانظر کیف کان عاقبة المجرمین</span> خطاب به پیغمبر اسلام (ص) است تا او و امتش عبرت بگیرند. </p> 
