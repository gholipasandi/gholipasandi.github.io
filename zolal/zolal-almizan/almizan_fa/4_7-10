<h3 class="ayas">سوره النساء آیه‌های ۷ تا ۱۰</h3><code class="section" rel="4_7-10"/><h3>ترجمه آیات</h3> <p> <span class="trans" rel="4_7">برای فرزندان ذکور سهمی از ما ترک ابوین و خویشان است و برای فرزندان اناث نیز سهمی از ترکه، چه مال اندک باشد و چه بسیار نصیب هر کسی از آن ترکه (در کتاب حق) معین گردیده است.  «۷» </span><span class="trans" rel="4_8">و چون در تقسیم ترکه میت از خویشان میت و یتیمان و فقیران اشخاصی حاضر آیند به چیزی از آن مال، آنها را روزی دهید و با آنان سخن نیکو و دلپسند گوئید.  «۸» </span><span class="trans" rel="4_9">و باید بندگان از مکافات عمل خود بترسند و با یتیمان مردم نیک رفتار باشند کسانی که می‌ترسند کودکان ناتوان از آنها باقی ماند و زیردست مردم شوند پس باید از خدا بترسند و سخن به اصلاح و درستی گویند.  «۹» </span><span class="trans" rel="4_10">و راه عدالت پویند، آنان که مال یتیمان را به ستمگری می‌خورند در حقیقت آنها در شکم خود آتش جهنم فرو می‌برند و به زودی به دوزخ در آتش فروزان خواهند افتاد «۱۰» </span></p>     <h3>بیان آیات</h3> <p> از این آیه قانون احکام ارث آغاز می‌شود، و آیات قبل جنبه مقدمه برای این تشریع را داشت و قبل از بیان تفصیلی و تک تک مسائل آن، بیانی اجمالی و مجموعی آورد تا به منزله قاعده کلی بوده باشد و بفهماند که بعد از ثبوت ولادت یک فرد از فردی دیگر و یا خویشاوندیش با او، دیگر کسی بطور ثابت و دائم از ارث محروم نیست و دیگر مثل ایام جاهلیت اطفال صغیر میت و زن او از ارث محروم نیست و علاوه بر اثبات این قاعده مردم را تحذیر هم کرد از اینکه یتیمان مردم را از ارث محروم نکنند که بی بهره کردن یتیم از ارث مستلزم آن است که سایر ورثه، اموال آنان را به ظلم بخورند و در جای دیگر این نهی را تشدید کرده بود و با این بیانات مساله رزق دادن‌ یعنی دادن سهمی از اموال میت به خویشاوندان و ایتام و مساکین را در صورتی که هنگام تقسیم ارث حاضر باشند، بیان کرد و فرمود: به اینان هر چند وارث نیستند سهمی از مال بدهید. </p> <p> <span class="aya" rel="4_7" data-words="1-7">للرجال نصیب مما ترک الوالدان و الأقربون...</span> <span class="phrase">کلمه <em>نصیب</em> به معنای بهره و سهم است و اصل آن از <em>نصب</em> است که به معنای بپا داشتن است و بهره و سهم را به این مناسبت نصیب خوانده‌اند که هر سهمی هنگام تقسیم از سایر اموال جدا می‌شود تا با آن مخلوط نگردد، و کلمه <em>ترکه</em> به معنای مالی است که بعد از مرگ یک انسان از او باقی می‌ماند، کانه میت آن را ترک می‌کند و سپس از دنیا کوچ می‌نماید، پس استعمال اصلی این کلمه استعاره‌ای بوده و به تدریج متداول و معمول شده، و کلمه  <em>اقربون</em> به معنای خویشاوندان است که نسبت به انسان قریب و نزدیک هستند و اگر در میان  <em>اقربا</em> و <em>اولی القربی</em> و <em>اقربون</em> و امثال آنها در اینجا کلمه <em>اقربون</em> را انتخاب کرد برای این بود که دلالت کند بر ملاک ارث و اینکه اگر وارث، ارث می‌برد به خاطر نزدیک بودن به میت است، در نتیجه هر کس که نزدیک‌تر است، در بردن ارث مقدم‌تر است که ان شاء اللَّه بحثش در تفسیر جمله‌ <span class="aya" rel="4_11" data-words="59-67">آباؤکم و أبناؤکم لا تدرون أیهم أقرب لکم نفعا</span><span class="footnote" rel="1" title="سوره نساء، آیه ۱۱&quot;">*</span>، می‌آید و کلمه  <em rel="fa_4_7_22-22" data-sentence="1007:286">فرض</em> به معنای قطع هر چیز محکم و جدا کردن بعضی از آن، از بعضی دیگر است و به همین جهت در معنای <em>وجوب</em> استعمال می‌شود، برای اینکه انجام دادنش واجب و امتثال   <code class="page" rel="4,314"/> امرش قطعی و معین است و نه مردد در اینجا نیز سهم و نصیبی که فرض شده ادایش معین و قطعی است.</span> در این آیه شریفه حکمی کلی و سنتی جدید تشریع شده که در اذهان مکلفین غیر مانوس و ناآشنا است چرا که مساله وراثت، آن گونه که در اسلام تشریع شده، هیچ نظیری نداشته است بلکه عادات و رسوم بر این جاری بود که عده‌ای از وراث، محروم از ارث باشند و این مرام آن قدر رایج بود که گویی یک طبیعت ثانوی برای مردم به وجود آمده است، بطوری که اگر خلاف آن را می‌شنیدند عواطفشان تحریک می‌شد،  (البته عواطف کاذبی که در این مورد داشتند). </p> <p>و به همین جهت خدای تعالی قبل از تشریع حکم وراثت، برای اینکه عواطف کاذب آنان جریحه‌دار نشود و زمینه پذیرش قانون ارث اسلامی در آنان به وجود آید نخست حب فی اللَّه و ایثار دینی را در بین مؤمنین تحکیم نموده و بین آنان عقد اخوت و برادری برقرار کرد و سپس توارث بین دو برادر را تشریع نمود، و سرانجام بدین وسیله رسمی را که قبلا در ارث بردن وجود داشت نسخ کرد و مؤمنین را از تعصب ریشه‌دار و قدیمی نسبت به آن رسوم و عادات نجات داد. </p> <p>آن گاه، بعد از آنکه استخوان‌بندی دین محکم شد و حکومت دین روی پای خود ایستاد، توارث بین ارحام را تشریع کرد، اسلام قانون ارث را زمانی تشریع کرد که عده‌ای کافی از مؤمنین آن تشریع را با بهترین وجه لبیک گفتند. </p> <p>و با این مقدمه‌ای که از نظرتان گذشت، واضح شد که آیه شریفه، در مقام تصریح و برطرف کردن هر گونه شبهه و توهم است و خواسته است با جمله: <span class="aya" rel="4_7" data-words="1-7">للرجال نصیب مما ترک الوالدان و الأقربون</span> یک قانون و قاعده کلی تاسیس کند و بنا بر این حکم این آیه مطلق بوده و به حالی از احوال یا به وصفی از اوصاف و... مقید نیست، هم چنان که موضوع این حکم نیز که مردان باشند، عام است و به هیچ خصوصیت متصلی، تخصیص نخورده است، در نتیجه مردان آینده یعنی پسران صغیر هم مانند مردان فعلی نصیب می‌برند. </p> <p>بعد از تاسیس آن قاعده می‌فرماید: <span class="aya" rel="4_7" data-words="8-15">و للنساء نصیب مما ترک الوالدان و الأقربون</span>، این جمله نیز مانند جمله قبلی تاسیس قاعده است و نیز مانند آن عام است و شائبه هیچ تخصیصی در آن نیست، در نتیجه شامل همه زنان می‌شود، بدون هیچ تخصیصی و یا تقییدی. </p> <p>نکته‌ای که تذکرش لازم است، این است که در جمله اول عبارت <span class="aya" rel="4_7" data-words="3-7">مما ترک الوالدان و الأقربون</span> را آورده بود و جا داشت در جمله دوم به آوردن ضمیر اکتفاء نموده و بفرماید:  و للنساء نصیب منه  (برای مردان سهمی است از اموالی که پدران و مادران و خویشاوندان<code class="page" rel="4,315"/> بجا می‌گذارند و برای زنان نیز سهمی است از آن)، ولی اینطور نفرمود، بلکه دوباره عبارت: <span class="aya" rel="4_7" data-words="3-7">مما ترک الوالدان و الأقربون</span> را آورد و این به خاطر آن بود که حق تصریح و فاش گویی را ادا کرده باشد. و جای هیچ تردیدی باقی نگذارد. و باز به همین منظور عبارت: <span class="aya" rel="4_7" data-words="16-20">مما قل منه أو کثر</span> را اضافه کرد، تا بیشتر توضیح داده باشد و بفهماند: به صرف اینکه ارث فلان مسلمان اندک است، نباید باعث شود که در تقسیم آن مسامحه کنند . </p> <p>و در آخر فرمود: <span class="aya" rel="4_7" data-words="21-22">نصیبا مفروضا</span> و با در نظر گرفتن اینکه <em>نصیبا</em> تا آخر حال از کلمه  <em>نصیب</em> می‌باشد، چون هر چند که آن کلمه به معنای سهم و قسمت است، ولی معنای مصدری نیز در آن نهفته است، در نتیجه این حال از نظر معنا تاکیدی بر روی تاکید و زیادتی در تصریح و رفع ابهام است، ابهام از اینکه سهام ارث مشخص شده و قطعی است، نه اشتباهی در آن وجود دارد و نه ابهامی. </p> <p>و به خاطر این دو جهت: یعنی <em>عمومیت حکم آیه</em> و نبودن ابهام در آن ، به این آیه استدلال کرده‌اند، بر اینکه حکم ارث عمومیت دارد و حتی شامل ترکه رسول خدا (ص) هم می‌شود،  (این سخن در مقابل کسانی که به استناد حدیثی جعلی گفته‌اند: اموال رسول خدا (ص) بعد از رحلتش صدقه است <em>مترجم</em>). </p> <p>و نیز استدلال کرده‌اند بر اینکه در فرائض یعنی سهام معین شده، عول نیست (در مقابل کسانی که قائل به عول در فرائضند، یعنی می‌گویند: هر جا سهام وارثان از مال بیشتر شد، سهام را خردتر می‌کنیم تا نقیصه به همه سهام وارد شود، مثلا اگر زنی از دنیا رفت و پدر و مادر یک دختر و شوهرش را به جای گذاشت، فرض و سهم یک دختر نصف (و به عبارت دیگر شش دوازدهم) است و سهم پدر و مادر ثلث (و یا چهار دوازدهم) است و سهم شوهر یک چهارم  (و یا سه دوازدهم) است و در نتیجه جمع 6 و 4 و 3 به عدد 13 می‌رسد، در حالی که مخرج ما دوازده است، در اینجا قائلین به عول گفته‌اند: از همان آغاز مخرج کسر را عدد سیزده می‌گیریم و مال را به سیزده سهم تقسیم می‌کنیم، لیکن (امامیه عول را باطل می‌دانند و نقیصه را تنها داخل در سهم پدر و خویشاوندان او و دختران انداخته و بقیه سهام را تمام و کامل می‌گیرد) زیرا معتقد است به اینکه همانطور که از آیه استفاده کردیم هیچ شبهه و خلطی در سهام نیست. </p> <p><code class="aya" rel="4_8"/> <span class="aya" rel="4_8" data-words="1-6">و إذا حضر القسمة أولوا القربی...</span> از ظاهر آیه چنین بر می‌آید که مراد از <em>حاضر بودن قسمت</em> این است که خویشاوندان میت که به خاطر وجود طبقات جلوتر ارث نمی‌برند، اگر در حال تقسیم ارث حاضر باشند، ورثه<code class="page" rel="4,316"/> باید چیزی از ارث به آنان بدهند، نه اینکه بعضی پنداشته‌اند که مراد حاضر بودن نزد صاحب مال در هنگام وصیتش و یا در هنگام مردنش باشد، چون عبارت آیه خیلی روشن است که به معنای حاضر بودن در هنگام قسمت است. </p> <p>و بنا بر این منظور از <span class="aya" rel="4_8" data-words="5-6">أولوا القربی</span> خویشاوندان فقیر میت خواهد بود، چون در آیه در ردیف یتامی و مساکین ذکر شده‌اند و لحن جمله: <span class="aya" rel="4_8" data-words="11-17">فارزقوهم منه و قولوا لهم قولا معروفا</span> که لحن تحریک عواطف و دعوت به رحم و ارفاق است، نیز شاهد بر این معنا است، در نتیجه خطاب در آیه، متوجه اولیای میت و کسانی است که از او ارث می‌برند. </p> <p>مفسرین اختلاف کرده‌اند در اینکه ادا کردن <em>رزق</em> ، در آیه مذکور واجب است یا مستحبّ؟ چون این بحث مربوط به فقه است، متعرض آن نمی‌شویم، هم چنان که در اصل آیه مورد بحث اختلاف کرده‌اند در اینکه آیا محکم است و یا بوسیله آیاتی که طبقات ارث را مشخص می‌کند نسخ گردیده است؟  (زیرا به حکم آیات ارث، با بودن خویشاوند طبقه اول طبقه دوم ارث نمی‌برد و به حکم آیه مورد بحث به همه خویشاوندان در صورتی که در حین تقسیم ارث وجود داشته باشند سهم داده می‌شود <em>مترجم</em>). </p> <p>لیکن-هیچ انگیزه و موجبی برای نسخ در کار نیست، زیرا تناقضی بین آن دو وجود ندارد، آیات ارث، فریضه و سهم هر یک از وارثان را معین می‌کند و این آیه دلالت دارد بر اینکه غیر ورثه اجمالا رزقی می‌برد، اما این معنا را که این ارث بردن، بطور وجوب است یا مستحبّ، و آیا اندازه آن چه مقدار است و... نمی‌رساند. پس هیچ دلیلی وجود ندارد که آیات ارث را ناسخ آن بدانیم، مخصوصا در صورتی که دادن رزق به غیر وارث مستحبّ باشد، هم چنان که آیه نامبرده، تا حدی خالی از ظهور در این معنا نیست. </p> <p><code class="aya" rel="4_9"/> <span class="aya" rel="4_9" data-words="1-11">و لیخش الذین لو ترکوا من خلفهم ذریة ضعافا خافوا علیهم...</span> کلمه <em>خشیت</em> به معنای تاثر قلبی است از چیزی که انسان از اتفاق افتادن آن ترس دارد البته تاثری که همراه با اهمیت باشد، یعنی آن امر در نظر انسان امری عظیم و خطری بزرگ جلوه کند. </p> <p>و <span class="phrase">کلمه <em>سداد</em> که مصدر کلمه <em rel="fa_4_9_17-17" data-sentence="32:66">سدید</em> است وقتی در مورد سخن استعمال شود، به معنای سخن صواب و مستقیم است.</span> </p> <p>و بعید نیست که مضمون این آیه به نحوی متعلق و مربوط به آیه: <span class="aya" rel="4_7" data-words="1-2">للرجال نصیب...</span> بوده باشد، چرا که در کل شامل ارث یتیمان است. پس در حقیقت این سیاق تهدیدی است بر متجاوزین به ارث اطفال پدر مرده. و <span class="phrase">با در نظر داشتن این معنا جمله: <span class="aya" rel="4_9" data-words="14-17">و لیقولوا قولا سدیدا...</span> <code class="page" rel="4,317"/> کنایه است از اتخاذ روش صحیح عملی در مورد ایتام و ترک طریقه ناصحیح، سخن ساده‌تر اینکه: منظور از <em>قول</em> ، روش عملی است نه سخن، می‌فرماید: باید این طریقه را (یعنی طریقه محروم کردن ایتام و خوردن اموال و پایمال کردن حقوق آنان را) ترک کنند و می‌توان قول را کنایه از <em>رفتار</em> گرفت برای اینکه غالبا بین گفتار و رفتار ملازمه هست یعنی گاهی از  <em>قول</em> به <em>رفتار</em> تعبیر می‌شود، هم چنان که در جای دیگر قرآن نیز این تعبیر آمده، آنجا که فرموده: <span class="aya" rel="2_83" data-words="21-24">و قولوا للناس حسنا</span><span class="footnote" rel="1" title="سوره بقره، آیه ۸۳&quot;">*</span> در این آیه رفتار نیک با مردم <em>را تعبیر کرده</em> به قول نیک و مؤید اینکه منظور از قول در آیه رفتار است، این است که آن را با کلمه <em rel="fa_4_9_17-17" data-sentence="875:395">سدید</em> توصیف کرد، با اینکه ممکن بود، کلماتی امثال <em rel="fa_4_8_17-17" data-sentence="975:337">معروف</em> و <em>نرم</em>  (لین) توصیف کند، چون کلمه: <em>قول</em>  اگر با صفت <em rel="fa_4_9_17-17" data-sentence="1101:255">سدید</em> توصیف شود، ظاهر در این معنا خواهد بود که: چنین قولی قابل آن هست که به آن معتقد شوند و بر طبقش عمل کنند، و اگر با صفت <em rel="fa_4_8_17-17" data-sentence="1276:123">معروف</em> و یا <em>نرم</em> توصیف شود ظهور در این خواهد داشت که: قول معروف و قول لین قابل آن هست که کرامت و حرمت انسانها را حفظ کند.</span> </p> <p>به هر حال ظاهر جمله: <span class="aya" rel="4_9" data-words="3-11">الذین لو ترکوا من خلفهم ذریة ضعافا خافوا علیهم</span> این است که می‌خواهد رحمت و رأفت بر اطفال صغار و ناتوان و بی سرپرست را تمثیل کند، اطفال بی کسی که تحت تکفل کسی نیستند و کسی را ندارند که امورشان را اداره نموده و منافعشان را جلب و ضررهایشان را رفع کند و ذلت و بیچارگی را از آنان دور سازد. و این را هم باید دانست که تخویف و تهدید مستفاد از آیه مورد بحث مخصوص به کسانی نیست که در حال حاضر خودشان نیز ذریه ضعاف و ناتوان دارند، چون فرموده: لو ترکوا-اگر به جای بگذارند <em>و نفرمود: </em> لو ترکوا ذریتهم الضعاف-اگر ذریه ضعاف خود را به جای بگذارند ، پس این جمله تمثیلی است که به منظور بیان حال آورده شده و مراد از آن، کسانی هستند که وضعی چنین و چنان دارند، یعنی در دلهایشان رحمت انسانیت وجود دارد و نسبت به ذریه‌های ناتوان و پدر مرده، رأفت و شفقت دارند و اینگونه افراد همان ناس هستند،  (و آنها که چنین نیستند انسان نیستند)، مخصوصا مسلمانان که مؤدب به ادب خدا و متخلق به اخلاق اویند، در نتیجه می‌توان گفت که معنا چنین می‌شود: و لیخش الناس و لیتقوا اللَّه فی امر الیتامی فانهم کایتام انفسهم ذریة ضعاف، یجب أن یخاف علیهم-مردم اگر انسانیت داشته باشند-باید دلواپس باشند و از خدا در امر ایتام پروا کنند، چرا که یتیمهای مردم نیز مانند یتیمان خود او، ذریه‌ای ضعیف و شایسته   <code class="page" rel="4,318"/> ترحمند، پس باید نگران حال آنان بود و به وضع آنان اعتنا ورزید تا مورد ظلم قرار نگیرند و به حقوقشان تجاوز نشود، پس زمینه گفتار آیه زمینه این معنا است که هر کس نگران ذلت است و از خواری می‌ترسد، باید برای جلوگیری از آن برخیزد، و همه انسانها این نگرانی را دارند. </p> <p>در آیه شریفه، مردم مامور به ترحم و رافت و امثال آن نشده‌اند، بلکه مامور به خشیت و تقوا گردیده‌اند و این نیست مگر برای اینکه تهدیدشان کند به اینکه: آنچه بر سر ایتام مردم می‌آورید و مالشان را می‌خورید و حقوقشان را پایمال می‌کنید، بعد از مردنتان بر سر ایتام خودتان خواهد آمد و می‌خواهد به آنان گوشزد کند که هر گونه مصائبی را که برای آنان فراهم آوردند به ایتام خودشان بر می‌گردد. </p> <p>و اما جمله: <span class="aya" rel="4_9" data-words="12-17">فلیتقوا الله و لیقولوا قولا سدیدا</span> در سابق گفتیم که مراد از آن <em>روش عملی</em> است و نه معنای لغوی <em>قول</em> ، البته ممکن هم هست که منظور از قول رای و نظریه باشد. </p> <h3>گفتاری پیرامون عمل و عکس العمل</h3> <h3> <span class="title" rel="4_9 4_7 4_8 4_10"> (رابطه بین عمل انسان و حوادث خارجیه) </span> </h3> <p> کسی که بر یتیمی ظلم کند یعنی مالش را از دستش بگیرد بزودی همان ظلم به ایتام خودش و یا اعقابش بر می‌گردد و این خود یکی از حقایق عجیب قرآنی است و یکی از فروعات و مصادیق حقیقت دیگری است که از آیات کریمه قرآن استفاده می‌شود و آن این است که بین اعمال نیک و بد انسان و بین حوادث خارجیه ارتباط هست و ما در بحثی که پیرامون‌ احکام اعمال در جلد دوم عربی این کتاب داشتیم، مطالبی را در این باره آوردیم. در این جا اضافه می‌کنیم که مردم فی الجمله به این معنا اعتراف دارند که ثمره عمل هر کسی به خود او عاید می‌شود، آن کس که نیکی می‌کند در زندگیش خیر می‌بیند و سعادتمند می‌شود و آن کس که ستمگر و شرور است، دیر یا زود نتیجه عمل خود را می‌چشد. </p> <p>در قرآن کریم آیاتی است که با اطلاقش بر این معنا دلالت دارد، نظیر آیات زیر: <span class="aya" rel="41_46" data-words="1-8">من عمل صالحا فلنفسه، و من أساء فعلیها</span><span class="footnote" rel="1" title="هر کس عمل صالح کند به نفع خویش کرده و هر کس عمل بد کند به خود کرده است">*</span>. </p> <p> <span class="aya" rel="99_7-8" data-words="1-13">فمن یعمل مثقال ذرة خیرا یره، و من یعمل مثقال ذرة شرا یره</span><span class="footnote" rel="2" title="هر کس به وزن یک ذره، عمل خیری انجام دهد آن را می‌بیند و هر کس به وزن یک ذره عمل بد کند همان را خواهد دید سوره زلزال، آیه ۸&quot;">*</span>. </p>   <p> فصلت، آیه 46"   <code class="page" rel="4,319"/> <span class="aya" rel="12_90" data-words="6-26">قال أنا یوسف و هذا أخی قد من الله علینا إنه من یتق و یصبر فإن الله لا یضیع أجر المحسنین</span><span class="footnote" rel="1" title="گفت: من یوسفم و این برادر من است، خدای تعالی بر ما منت نهاد، چون کسی که تقوا پیشه کند و خویشتن دار باشد خدا اجر نیکوکاران را ضایع نمی‌سازد سوره یوسف، آیه ۹۰&quot;">*</span>. </p> <p> <span class="aya" rel="22_9" data-words="7-10">... له فی الدنیا خزی...</span><span class="footnote" rel="2" title="آنهایی که از در تکبر در باره خدا جدال می‌کنند، آن هم با قیافه‌ای که بفهمانند ایمان به خدا کار عاقلانه نیست، چنین کسانی در دنیا خواری وصف‌ناپذیری خواهند داشت سوره حج، آیه ۹&quot;">*</span>. </p> <p> <span class="aya" rel="42_30" data-words="1-8">و ما أصابکم من مصیبة فبما کسبت أیدیکم...</span><span class="footnote" rel="3" title="هر مصیبتی که بر سر شما می‌آید به خاطر کارهای نادرستی است که خود می‌کنید سوره شورا، آیه ۳۰&quot;">*</span>. </p> <p>و آیاتی دیگر از این قبیل که دلالت دارد بر اینکه اعمال (چه خیرش و چه شرش) نوعی عکس العمل دارد و به نحوی در همین دنیا به صاحب عمل بر می‌گردد. </p> <p>و آنچه از این آیات به ذهن ما تبادر می‌کند-البته ذهن ما که مانوس به افکاری است که در جامعه ما دایر و تجربه شده است-این است که این انعکاس تنها از عمل آدمی، به خود او باز می‌گردد و هر کسی تنها میوه تلخ یا شیرین عمل خود را می‌چشد، ولی آیات دیگری در این میان هست که دلالت دارد بر اینکه مساله انعکاس وسیع‌تر از این است و گاه می‌شود که آثار عمل خیر یک فرد به اولاد و اعقاب او نیز برسد و همچنین آثار سوء عملش دامن آنان را بگیرد، نظیر آیه: <span class="aya" rel="18_82" data-words="1-28">و أما الجدار فکان لغلامین یتیمین فی المدینة، و کان تحته کنز لهما و کان أبوهما صالحا، فأراد ربک أن یبلغا أشدهما و یستخرجا کنزهما، رحمة من ربک</span><span class="footnote" rel="4" title="اما آن دیوار که ساختیم متعلق به دو کودک یتیم در آن شهر بود و در زیر آن گنجی متعلق به آن دو بود و چون پدرشان مردی صالح بود، پروردگارت از در رحمت اراده کرد دیوار اصلاح شود، تا آن گنج محفوظ بماند، تا روزی که آن دو به حد بلوغ برسند و گنج خود را استخراج کنند سوره کهف، آیه ۸۲&quot;">*</span>، که از ظاهر آن بر می‌آید صالح بودن پدر آن دو یتیم در اراده خدای تعالی به اینکه به آن دو رحمت فرستد، دخالت داشته است، آیه‌ای دیگر که دلالت دارد بر اینکه اثر عمل زشت انسان به فرزندانش می‌رسد آیه مورد بحث است که می‌فرماید: <span class="aya" rel="4_9" data-words="1-11">و لیخش الذین لو ترکوا من خلفهم ذریة ضعافا خافوا علیهم...</span> که بیانش گذشت. </p> <p>و اما اگر در کلام خدای تعالی تدبر کنیم به این حقیقت پی می‌بریم که سبب حقیقی         <code class="page" rel="4,320"/> این تاثیر درخواست عملی انسان از یک سو و اجابت خدای تعالی از سوی دیگر است، در جلد دوم عربی این کتاب در تفسیر آیه: <span class="aya" rel="2_186" data-words="1-5">و إذا سألک عبادی عنی</span><span class="footnote" rel="1" title="سوره بقره، آیه ۱۸۶&quot;">*</span>، که پیرامون مساله دعا بحث می‌کردیم گفتیم: کلام خدای تعالی بر این معنا دلالت دارد که آنچه از حوادث که از ناحیه خدای تعالی با آدمی روبرو می‌شود، به خاطر درخواستی است که آدمی از پروردگار خود کرده، و خلاصه کلام اینکه درخواست، تنها زبانی نیست، بلکه اعمالی که در پیش آمدن آن حادثه اثر دارد و جنبه مقدمیت برای آن دارد نیز سؤالی است از ناحیه انسان به درگاه خدا، هم چنان که در جای دیگر قرآن کریم آمده: <span class="aya" rel="55_29" data-words="1-11">یسئله من فی السماوات و الأرض کل یوم هو فی شأن</span><span class="footnote" rel="2" title="هر آن کس که در آسمانها و زمین است از خدا درخواست دارد، خدا در هر روز کاری دارد">*</span>. </p> <p>و نیز آمده: <span class="aya" rel="14_34" data-words="1-13">و آتاکم من کل ما سألتموه و إن تعدوا نعمت الله لا تحصوها</span><span class="footnote" rel="3" title="و هر آنچه را که از او خواستید به شما داد، و اگر نعمت خدا را بشمارید به آخرش نمی‌رسید">*</span>، چون در این آیه نفرمود: و ان تعدوه لا تحصوه ،  (و اگر بخواهید در خواست‌های خود را بشمارید به آخرش نمی‌رسید)، برای اینکه در میان درخواست‌های انسان درخواست‌هایی است که نعمت نیست و چون مقام آیه، مقام منت‌گذاری به نعمت‌ها و سرزنش کسانی است که آنها را کفران می‌کنند، لذا فرمود: <span class="aya" rel="14_34" data-words="1-6">و آتاکم من کل ما سألتموه</span><span class="footnote" rel="4" title="بعضی از آنچه را که درخواست کردید به شما بداد">*</span> یعنی آن درخواست‌هایتان که در خواست نعمت است. </p> <h3> <span class="title" rel="4_7 4_8 4_9 4_10">انجام هر عملی نسبت به دیگران به معنی پسندیدن آن عمل برای خود است</span> </h3> <p> از سوی دیگر هر عملی را که انسان به نفع خود انجام می‌دهد و یا بر دیگران واقع می‌کند (حال آن عمل خیر باشد یا شر) اگر وقوع آن عمل بر دیگران را که آنان نیز انسانهایی مثل خود اویند بپسندد آن عمل را در حقیقت برای خود پسندیده است و ممکن نیست عملی را که برای خود نمی‌پسندد و مورد درخواستش نیست نسبت به دیگران انجام دهد. </p> <p>پس در حقیقت در همه اعمالی که انسانها انجام می‌دهند انسانیت مطرح است، این جا است که برای انسان روشن می‌شود که اگر به کسی احسان کند، این احسان را از خدا برای خود مسئلت نموده، مسئلت و دعائی که حتما مستجاب هم هست و ممکن نیست رد شود، و همچنین اگر به کسی بدی و ستم کند باز همین بدی را برای خود خواسته و پسندیده و نیز اگر   </p> <p> سوره الرحمن، آیه 29".  </p> <p> سوره ابراهیم، آیه 38".    <code class="page" rel="4,321"/> عمل خیر یا شری را برای اولاد و ایتام مردم بپسندد، برای اولاد خود خواسته و پسندیده است. </p> <p>بدین جهت است که خدای تعالی فرمود: <span class="aya" rel="2_148" data-words="1-7">و لکل وجهة هو مولیها، فاستبقوا الخیرات</span><span class="footnote" rel="1" title="برای هر قومی راهی و قبله‌ای است که رو بدان می‌کنند، به سوی خیرات پیشی گیرید، سوره بقره، آیه ۱۴۸&quot;">*</span>، چون معنای این آیه این است که به سوی خیرات سبقت بگیرید تا وجهه و هدف شما خیر شود. </p> <p>و باز از سوی دیگر شرکت چندین نفر در خون، که خون همه آنها از یک پدر و از یک رحم منشعب شده باشد، عمود نسبت را که از آنان به نام عترت تعبیر می‌کنیم شی‌ء واحدی می‌کند، به طوری که هر حالتی بر یک طرف از اطراف این واحد عارض شود و هر حادثه‌ای برای آن طرف پیش بیاید، در حقیقت بر متن آن واحد وارد آمده، و متن آن در حساب همه اطراف آن است و ما مطالبی در باره رحم در اول همین سوره ایراد کردیم. </p> <p>پس با این بیان روشن گردید که انسان هر گونه برخورد و معامله‌ای که با دیگران و یا فرزندان آنان کند، هیچ راه گریزی از انعکاس آن عمل، به خودش و یا اطفال خودش ندارد مگر آنکه خداوند چنین بخواهد و از این انعکاس جلوگیری کند و این استثنایی که کردیم برای آن بود که در عالم هستی علل و عوامل بی‌شماری وجود دارد که انسان نمی‌تواند به تمامی آنها احاطه پیدا کند، لذا ممکن و محتمل است که عوامل دیگری از انعکاس عمل جلوگیری کرده باشد که ما اطلاعی از آن نداشته باشیم، هم چنان که از آیه زیر بطور سربسته به وجود چنان عواملی پی می‌بریم: <span class="aya" rel="42_30" data-words="1-12">و ما أصابکم من مصیبة فبما کسبت أیدیکم و یعفوا عن کثیر</span><span class="footnote" rel="2" title="آنچه از مصائب بر سر شما می‌آید به خاطر اعمالی است که خودتان کرده‌اید و خدای تعالی اثر بسیاری از اعمال شما رای محو می‌کند سوره شورا، آیه ۳۰&quot;">*</span>. </p> <h3> <span class="title" rel="4_10 4_7 4_9 4_8">بیان آیات</span> </h3> <p> <span class="aya" rel="4_10" data-words="1-11">إن الذین یأکلون أموال الیتامی ظلما إنما یأکلون فی بطونهم نارا...</span> وقتی می‌خواهند بگویند: فلانی فلان غذا را خورد، هم می‌گویند: <em>اکله</em> و هم تعبیر می‌کنند به <em>اکله فی بطنه</em> ، پس هر دو تعبیر به یک معنا است، چیزی که هست تعبیر دوم صریح‌تر است،  (هم چنان که در فارسی در مورد دیدن، هم می‌گوئیم دیدم و هم تعبیر می‌کنیم به چشم خود دیدم، و دومی صریح‌تر است <em>مترجم</em>) و مضمون این آیه شریفه مثل مضمون آیه قبلیش مربوط است به آیه: <span class="aya" rel="4_7" data-words="1-2">للرجال نصیب...</span> و در واقع تهدید و باز داری مردم است از خوردن مال ایتام در ارث، و پایمال کردن حقوق آنان، و این آیه از آیاتی است که دلالت می‌کند بر تجسم اعمال که، بحث آن در جلد اول عربی این کتاب در تفسیر آیه شریفه:     <code class="page" rel="4,322"/> <span class="aya" rel="2_26" data-words="1-8">إن الله لا یستحیی أن یضرب مثلا ما</span><span class="footnote" rel="1" title="سوره بقره، آیه ۲۶&quot;">*</span> گذشت،  (و حاصل کلام اینکه: از آیه مورد بحث به دست می‌آید که مال خورده شده یتیم در این دنیا، در آخرت به صورت خوردن آتش مجسم می‌شود  <em>مترجم</em>) و شاید منظور آن مفسر هم که گفته: جمله: <span class="aya" rel="4_10" data-words="7-11">إنما یأکلون فی بطونهم نارا</span> بر مبنای حقیقت است نه مجاز، همین باشد. و اگر مرادش این باشد دیگر اشکالی که بعضی از مفسرین به وی کرده‌اند وارد نیست او اشکال کرده که جمله <em>یاکلون</em> به قرینه اینکه جمله‌ <span class="aya" rel="4_10" data-words="13-14">سیصلون سعیرا</span> بر آن عطف شده دلالت بر حال دارد زیرا جمله دومی به خاطر حرف <em>سین</em> برای  <em>آینده</em> است، اگر اولی هم به معنای حقیقت اکل و برای زمان آینده بود، باید حرف <em>سین</em>  بر سر آن نیز در می‌آمد و بلکه باید می‌فرمود: سیاکلون فی بطونهم نارا و یصلون سعیرا و چون چنین نفرموده، پس حق این است که بگوئیم مراد از جمله‌ <span class="aya" rel="4_10" data-words="3-3">یأکلون</span> معنای مجازی است و می‌خواهد بفرماید کسانی که اموال ایتام را می‌خورند همانند کسانی هستند که آتش در شکم خود کنند این بود خلاصه اشکال آن مفسر، و این خود غفلت از معنای تجسم اعمال است، اگر معنای آن را فهمیده بود این اشکال را نمی‌کرد. </p> <p>و <span class="phrase">اما اینکه فرمود: <span class="aya" rel="4_10" data-words="12-14">و سیصلون سعیرا</span> اشاره است به عذاب اخروی، و کلمه <em rel="fa_4_10_14-14" data-sentence="119:134">سعیر</em>  یکی از اسماء آتش آخرت است و وقتی گفته می‌شود: صلی النار-یصلی النار-صلی و صلیا  معنایش این است که فلان با آتش سوخت و عذاب آن را چشید.</span> </p> <h3>بحث روایتی</h3> <p> در تفسیر مجمع البیان ذیل آیه شریفه: <span class="aya" rel="4_7" data-words="1-5">للرجال نصیب مما ترک الوالدان...</span> آمده که مردم در این آیه به دو قول اختلاف کرده‌اند، بعضی گفته‌اند: آیه‌ای است محکم و غیر منسوخ، طایفه دوم گفته‌اند: نسخ شده، و قول اول از امام باقر ع روایت شده<span class="footnote" rel="2" title="مجمع البیان ج ۳ ص ۱۱">*</span>. </p> <p>مؤلف قدس سره: و از تفسیر علی بن ابراهیم<span class="footnote" rel="3" title="تفسیر قمی ج ۱ ص ۱۳۱">*</span> نقل شده که گفته است این آیه به وسیله آیه شریفه: <span class="aya" rel="4_11" data-words="1-4">یوصیکم الله فی أولادکم...</span> نسخ شده است، لیکن این قول هیچ وجهی و دلیلی ندارد و ما در بیان سابق خود گفتیم که آیه مورد بحث در مقام بیان کلی برای حکم ارث است و       <code class="page" rel="4,323"/> بین آن و آیات نسخ نشده ارث هیچ منافاتی نیست، تا جای این سخن باشد که کسی بگوید: آیه مورد بحث به وسیله آیات ارث نسخ شده است. </p> <p>و در تفسیر الدر المنثور است که ابن جریر و ابن منذر و ابن ابی حاتم از عکرمة روایت نموده‌اند که در باره این آیه گفته است:  (آیه مذکور) در شان ام کلثوم و دختر ام کحله و یا خود ام کحله و ثعلبة بن اوس و سوید که همگی از انصار بودند نازل شده: و جریان بدین قرار بوده که یکی از آنان همسر وی و دیگری عموی فرزندش بود، به رسول خدا (ص) عرضه داشت: یا رسول اللَّه همسر من درگذشت و مرا و دخترش را از ارث خود محروم کرد، از سوی دیگر عموی پسرش گفت: یا رسول اللَّه!او زنی ناتوان است که نه می‌تواند با شجاعتش در جنگ‌ها شرکت و دشمنی را خوار کند و نه با سرمایه‌اش کار و کسبی پیش گیرد، بلکه باید دیگران برای او کار کنند، در حین این گفتگو بود که آیه: <span class="aya" rel="4_7" data-words="1-2">للرجال نصیب...</span> نازل گردید<span class="footnote" rel="1" title="تفسیر عیاشی ج ۱ ص ۲۲۳ ح ۳۸">*</span>. </p> <p>مؤلف قدس سره: و در بعضی از روایات منقول از ابن عباس آمده است که این آیه در باره مردی از انصار نازل شد که از دنیا رفت و دو دختر باقی گذاشت، دو پسر عموی وی که به اصطلاح عصبه او بودند به منزل او آمدند، همسر او به آن دو پیشنهاد کرد تا با دو دختر او ازدواج کنند، ولی از آنجایی که آن دو دختر زشت بودند پسر عموها پیشنهاد همسر عمویشان را نپذیرفتند،  (و از طرفی پسر عموها مطالبه ارث می‌کردند و زن زیر بار نمی‌رفت) تا سرانجام جریان را نزد رسول خدا (ص) برده و بازگو کردند، در پاسخ آنان آیات <em>طبقات ارث</em> نازل شد،  (و بیان فرمود که با بودن دختران متوفی پسر عموهایش ارث نمی‌برند) و هیچ مانعی نیست از اینکه همه این جریانها باعث و سبب نزول آیه باشد و ما این نکته را مکرر خاطر نشان کرده‌ایم<span class="footnote" rel="2" title="فروع کافی ج ۵-ص ۱۳۸-ح ۱">*</span>. </p> <p>و در مجمع البیان نظیر اختلاف در آیه‌ <span class="aya" rel="4_7" data-words="1-2">للرجال نصیب...</span> را در مورد آیه‌ <span class="aya" rel="4_8" data-words="1-6">و إذا حضر القسمة أولوا القربی...</span> نقل کرده، می‌گوید: مردم در باره آن به دو قول اختلاف کرده‌اند، یکی اینکه این آیه نسخ نشده که این قول از امام باقر ع نقل شده<span class="footnote" rel="3" title="مجمع البیان ج ۳ ص ۱۱">*</span>. </p> <p>و در نهج البیان شیبانی آمده که این قول از امام باقر و امام صادق ع روایت شده<span class="footnote" rel="4" title="تفسیر برهان ج ۱ ص ۳۴۵ ح ذیل ح ۴">*</span>. </p> <p>مؤلف قدس سره: و در بعضی از روایات آمده که این آیه بوسیله آیات ارث نسخ شده و ما در بیان سابق گفتیم که هیچ صلاحیتی برای نسخ ندارد. </p> <p>       <code class="page" rel="4,324"/> و در تفسیر عیاشی از امام صادق و از ابی الحسن علیهما السلام روایت آمده که فرموده‌اند: خدای تعالی در باره خوردن مال یتیم به دو عقوبت تهدید کرده، که یکی از آن دو عقوبت آخرت است یعنی همان آتش و اما دومی عقوبت دنیا است که آیه: <span class="aya" rel="4_9" data-words="1-17">و لیخش الذین لو ترکوا من خلفهم ذریة ضعافا خافوا علیهم فلیتقوا الله و لیقولوا قولا سدیدا</span> بیانگر آن است و منظور از این آیه این است که باید بترسند از اینکه بچه‌هایشان یتیم شوند و دچار همین سرنوشت گردند سرنوشتی که یتیمهای مردم بدان دچار شدند، یعنی پدر را از دست دادند و لاشخورانی چون اینان اموالشان را خوردند<span class="footnote" rel="1" title="الدر المنثور ج ۲ ص ۱۲۲">*</span>. </p> <p>مؤلف قدس سره: نظیر این روایت را مرحوم کلینی در کتاب کافی<span class="footnote" rel="2" title="الدر المنثور ج ۲ ص ۱۲۲">*</span> از امام صادق ع و مرحوم صدوق در کتاب معانی الاخبار<span class="footnote" rel="3" title="اصول کافی ج ۲ ص ۳۳۲ ح ۱۳">*</span> از امام باقر ع آورده‌اند و در همان کتاب از عبد الاعلی از مولی آل سام روایت کرده که گفت: امام صادق ابتداء و بدون اینکه کسی پرسیده باشد فرمود: هر کس ظلم کند خدای تعالی بر او مسلط می‌کند کسی را که به او و یا به اولاد و یا به نوه‌های او ظلم کند، راوی می‌گوید: چون این را بشنیدم در دلم گذشت که به چه حساب او ظلم کرده و اثر سوء ظلم او، یقه فرزندان و فرزند زادگان او را بگیرد؟ امام ع به علم امامتش و قبل از اینکه من آنچه از دلم گذشته بود به زبان آورم فرمود: این یک حقیقت قرآنی است، خدای تعالی می‌فرماید: <span class="aya" rel="4_9" data-words="1-17">و لیخش الذین لو ترکوا من خلفهم ذریة ضعافا خافوا علیهم فلیتقوا الله و لیقولوا قولا سدیدا</span>. </p> <p>و در تفسیر الدر المنثور است که عبد بن حمید از قتاده روایت کرده که گفت: برای ما نقل کردند که رسول خدا (ص) فرموده: از خدا بترسید و رعایت حال دو طایفه ناتوان را بکنید، یکی <em>یتیم</em> و دوم <em>زن</em> ، که خدای تعالی از یک سو او را یتیم کرده و از سوی دیگر سفارشش را به سایرین نموده، از یک سو او را با گرفتن پدر از وی مورد آزمایش قرار داده، و از سوی دیگر شما را بوسیله او در بوته امتحان نهاده<span class="footnote" rel="4" title="الدر المنثور ج ۲ ص ۱۲۴">*</span> (تا معلوم شود او از کوره آتش یتیمی چگونه بیرون می‌آید و شما از کوره آتش یتیم‌نوازی چگونه در می‌آیید <em>مترجم</em>). </p> <p>مؤلف قدس سره: اخبار در خوردن مال یتیم و اینکه این عمل گناهی است کبیره و مهلک، هم از طرق شیعه و هم از طرق اهل سنت بسیار زیاد وارد شده است. </p> 
