<h2 class="sura">سوره نحل مکی است و 128 آیه دارد</h2><h3 class="ayas">سوره النحل آیه‌های ۱ تا ۲۱</h3><code class="section" rel="16_1-21"/><h3>ترجمه آیات</h3> <p> <span class="trans" rel="16_0">بنام خداوند رحمان و رحیم،  </span><span class="trans" rel="16_1">فرمان خدا آمدنی است آن را با شتاب مخواهید، خدا منزه و برتر است از آنچه مشرکان برای او شریک قائل می‌شوند.  «۱» </span><span class="trans" rel="16_2">فرشتگان را که حامل وحی از فرمان اوست به هر کس از بندگان خویش بخواهد نازل می‌کند که  (مردم را) انذار کنید (و بگوئید که) خدایی جز من نیست پس، از من بترسید.  «۲» </span><span class="trans" rel="16_3">آسمانها و زمین را به حق آفریده و از آنچه برای او شریک قائل می‌شوند برتر است.  «۳» </span><span class="trans" rel="16_4">انسان را از نطفه‌ای آفریده و اینک ستیزه‌گری آشکار است.  «۴» </span><span class="trans" rel="16_5">و حیوانات را نیز آفریده که در آنها وسیله پوشش و منفعت دارید و از آنها می‌خورید.  «۵» </span><span class="trans" rel="16_6">و هنگامی که آنها از چراگاه آیند و هنگامی که به چراگاه روند شما در آنها جلوه و جمالی دارید.  «۶» </span><span class="trans" rel="16_7">و آنها بارهای شما را به دیاری می‌برند که جز با مشقت نفوس بدان نتوانید رسید که پروردگار تان مهربان و رحیم است.  «۷» </span><span class="trans" rel="16_8">و اسبها و استرها و الاغها را آفرید تا (هم) بر آنها سوار شوید و (هم) برای شما مایه زینت باشند، و چیزهایی خلق می‌کند که شما نمی‌دانید.  «۸» </span><span class="trans" rel="16_9">راه راست به عهده خداست، اما بعضی از راهها بیراهه است و اگر می‌خواست، همه شما را هدایت کرده بود.  «۹» </span><span class="trans" rel="16_10">او کسی است که از آسمان، آبی نازل کرده که نوشیدنی شما است و از آن آب درختها  (و گیاهانی) است که حیوانات خود را در آن می‌چرانید.  «۱۰» </span><span class="trans" rel="16_11">با آن (آب) برای شما کشت و زیتون و نخل و انگور و همه گونه میوه‌ها رویاند که در این، برای گروهی که اندیشه کنند عبرتها است.  «۱۱» </span><span class="trans" rel="16_12">و شب و روز را به خدمت شما گذاشت و خورشید و ماه و ستارگان به فرمان وی در خدمت شما هستند که در این، برای گروهی که عقل خود را به کار برند عبرتهاست.  «۱۲» </span><span class="trans" rel="16_13">و نیز آنچه برایتان در زمین آفریده و رنگهای آن مختلف است که در این، برای گروهی که اندرز<code class="page" rel="12,298"/> پذیرند عبرتهاست.  «۱۳» </span><span class="trans" rel="16_14">او است که دریا را به خدمت گرفت تا از آن گوشت تازه خورید و از آن زیوری برون آرید که پیرایه و زینت خویش کنید و کشتی را می‌بینید که آب را می‌شکافد (تا شما تجارت کنید) و از کرم وی فزونی جویید و شاید سپاس دارید.  «۱۴» </span><span class="trans" rel="16_15">و در زمین لنگرهایی از کوه‌ها افکند تا شما را نلرزاند و جویها و راههایی ایجاد کرد تا شاید هدایت یابید.  «۱۵» </span><span class="trans" rel="16_16">و علامتهایی قرار داد که آنها بوسیله ستارگان هدایت می‌شوند.  «۱۶» </span><span class="trans" rel="16_17">آیا آنکه خلق کند و آنکه خلق نکند یکسان است چرا اندرز نمی‌گیرید!!.  «۱۷» </span><span class="trans" rel="16_18">اگر بخواهید نعمتهای خدا را بشمارید نتوانید شمرد که همانا خدا آمرزگار و رحیم است.  «۱۸» </span><span class="trans" rel="16_19">آنچه را نهان کنید و آنچه را عیان کنید خدا می‌داند.  «۱۹» </span><span class="trans" rel="16_20">معبودهایی را که غیر از خدا می‌خوانند چیزی را خلق نمی‌کنند بلکه خودشان هم مخلوقند.  «۲۰» </span><span class="trans" rel="16_21">مردگانند نه زندگان و ندانند چه وقت از نو زنده می‌شوند.  «۲۱» </span></p>                                       <h3>بیان آیات‌ <span class="title" rel="16_1 16_2 16_3 16_4 16_5 16_6 16_7 16_8 16_9 16_10 16_11 16_12 16_13 16_14 16_15 16_16 16_17 16_18 16_19 16_20 16_21">مفاد کلی سوره نحل و بیان اینکه آیات صدر سوره در مدینه و آیات ذیل آن در مکه نازل شده است</span> </h3> <p> اگر به دقت در این سوره نظر کنیم ظن قوی پیدا می‌شود که صدر این سوره از آیاتی است که در روزهای آخر توقف رسول خدا (ص) در مکه در نزدیکی‌های مهاجرتش به مدینه نازل شده است، و این آیات، چهل آیه اول آنست، که خدای سبحان در قسمتی از آن انواع نعمتهای آسمانی و زمینی را که مایه حیات انسانی است و انسان در معاشش از آن بهره‌مند می‌شود خاطر نشان فرموده و از راه نظام متقن و تدبیر یک نواختی که در آنها است بر وحدانیت خود در ربوبیت استدلال فرموده است. </p> <p>و در قسمتی دیگر، احتجاج می‌کند بر بطلان پندارهای مشرکین و بی ثمر بودن مساعی ایشان و اینکه به زودی کیفر ایشان را می‌دهد، هم چنان که امتهای گذشته را که مثل اینان بودند کیفر داد، و به زودی در روز قیامت در حق آنان فصل قضاء می‌کند. </p> <p>خدای سبحان این آیات را با جمله‌ <span class="aya" rel="16_1" data-words="1-10">أتی أمر الله فلا تستعجلوه سبحانه و تعالی عما یشرکون</span> افتتاح نموده و آیات احتجاج را بر تقدیس و تنزیه و تسبیحی که در آنست متفرع کرد، و از این تفریع چنین فهمیده می‌شود که غرض عمده از آیات صدر سوره این است که از نزدیک بودن امر الهی خبر دهد و هشدار دهد که به زودی‌بر آنان نازل می‌شود، و نیز در این تفریع تهدیدی است بر مشرکین که از در استهزاء می‌گفتند: پس چرا عذابی که می‌گویی نازل نمی‌شود تا ما را تهدید نماید، و نیز با جمله‌ <span class="aya" rel="2_109" data-words="22-28">فاعفوا و اصفحوا حتی یأتی الله بأمره</span> مؤمنین را بشارت می‌دهد بر اینکه به زودی حق بر باطل غلبه نموده و توحید بر شرک، و ایمان بر کفر ظفر می‌یابد، این فهرست آن مطالبی است که با دقت در آیات صدر سوره استفاده می‌شود. </p> <p>و اما آیات ذیل آن که هشتاد و هشت آیه است و از آیه‌ <span class="aya" rel="16_41" data-words="1-9">و الذین هاجروا فی الله من بعد ما ظلموا</span> شروع می‌شود به خاطر اتصال و ارتباطی که در آنها است از سیاقش چنین بر می‌آید که در اوائل هجرت نازل شده باشد. </p> <p>و بر این مبنا می‌توان گفت این سوره از اول تا به آخر پشت سر هم و یا نزدیک بهم نازل شده است. </p> <p>و دلیل اینکه در نزدیکی بعد از هجرت نازل شده مطالبی است که جز با پاره‌ای حوادث اوائل هجرت تطبیق نمی‌کند، نظیر مطلبی که در آیه‌ <span class="aya" rel="16_41" data-words="1-5">و الذین هاجروا فی الله...</span> است، و مطلبی که در آیه‌ <span class="aya" rel="16_103" data-words="1-8">و لقد نعلم أنهم یقولون إنما یعلمه بشر...</span> آمده، که در باره کسانی که راجع به سلمان فارسی حرفهایی زده بودند نازل شد، و واضح است که سلمان هم در مدینه اسلام آورد و آیه من کفر باللَّه من بعد ایمانه الا من اکره و قلبه مطمئن بالایمان که به شهادت روایات آینده، در باره عمار یاسر نازل شده، و همچنین آیات دیگر آن که در باره یهودیها است، و آیاتی که در باره احکام است، همه اینها ظن غالب می‌دهد بر اینکه این آیات در مدینه نازل شده است. </p> <p>و علاوه بر وقایع و حوادث، خود آیات نیز ظهور دارد در اینکه نزولشان از نظر مکی و مدنی بودن مختلف است، مثلا آیه‌ <span class="aya" rel="2_218" data-words="4-6">و الذین هاجروا...</span><span class="footnote" rel="1" title="سوره نحل، آیه ۴۱">*</span> و آیه‌ <span class="aya" rel="16_101" data-words="1-6">و إذا بدلنا آیة مکان آیة...</span><span class="footnote" rel="2" title="سوره نحل، آیه ۱۰۱">*</span> تا دو و یا پنج آیه بعدش و همچنین آیه‌ <span class="aya" rel="16_106" data-words="1-7">من کفر بالله من بعد إیمانه إلا...</span><span class="footnote" rel="3" title="سوره نحل، آیه ۱۰۶">*</span> و تعدادی از آیات بعد آن ظهور در این دارند که در مدینه نازل شده‌اند. </p> <p>و لیکن بعد از همه این حرفها انصاف این است که آیه‌ <span class="aya" rel="2_218" data-words="4-6">و الذین هاجروا</span> تا آخر آیه بعدیش و آیه‌ <span class="aya" rel="16_106" data-words="1-6">من کفر بالله من بعد إیمانه...</span> و پاره‌ای آیات بعد از آن و نیز آیه‌ <span class="aya" rel="16_126" data-words="1-4">و إن عاقبتم فعاقبوا...</span><span class="footnote" rel="4" title="سوره نحل، آیه ۱۲۶">*</span> و دو آیه بعدی آن مدنی هستند، و به شهادت سیاقی که دارند در مدینه نازل شده‌اند و بقیه آیات آن به مکی بودن بیشتر شباهت دارند تا مدنی بودن، و این نظریه هر چند که با روایات سازگار نیست و لیکن سیاق شاهد آنست، و سیاق آیه قرآن سزاوارتر به پذیرفتن است تا روایات وارده در باره آن. </p> <p>و در تفسیر آیه 118 از سوره انعام هم احتمال دادیم که آن سوره بعد از سوره نحل         <code class="page" rel="12,300"/> نازل شده باشد، و با اینکه سوره انعام مکی است و غرضی که به منزله جامع ذیل سوره است امر به صبر و وعد حسن بر صبر در راه خدا است. </p> <p>و غرض سوره خبر دادن به نزدیک شدن امر خداست که عبارتست از: غلبه دین حق بر کفار، که خدای تعالی این معنا را با بیان اینکه: تنها خدای تعالی اله معبود است نه دیگری چون تدبیر عالم مانند خلقتش قائم به او است و نیز همه نعمتها به او منتهی می‌گردد و هیچ یک از آنها مصنوع غیر او نیست نتیجه می‌گیرد. پس واجب است همان خدا به تنهایی عبادت شود. </p> <p>و همچنین با بیان اینکه: دین حق از خدا است پس واجب است که غیر دین او دینی و قانونی دیگر تشریع نشود و باز با بیان اموری از دین الهی، توضیح می‌دهد. </p> <p>این، آن غرضی است که معظم آیات این سوره آن را دنبال نموده و با بیانهای مختلفی تعقیب می‌نماید، در ضمن بیان این غرض، آیاتی هم هست که مساله هجرت و پاره‌ای مطالب مناسب با آن را ایراد می‌نماید. </p> <h3> <span class="title" rel="16_1">مراد از امر خدا و معنای‌ <span class="aya" rel="16_1" data-words="1-5">أتی أمر الله فلا تستعجلوه</span> و وجوهی که در این باره گفته شده است</span> </h3> <p> <span class="aya" rel="16_1" data-words="1-10">أتی أمر الله فلا تستعجلوه سبحانه و تعالی عما یشرکون</span>. </p> <p>از ظاهر سیاق بر می‌آید که خطاب در این آیه به مشرکین است، برای اینکه آیات بعدی همه در مقام احتجاج علیه ایشان است، و سیاق آنها تا آیه بیست و دوم که می‌فرماید: <span class="aya" rel="2_163" data-words="2-4">إلهکم إله واحد</span> چنین سیاقی است، و روی سخن در آنها به مشرکین است، و همه آنها به منزله فرع است برای جمله‌ای که در ذیل آیه مورد بحث است، و می‌فرماید: <span class="aya" rel="16_1" data-words="6-10">سبحانه و تعالی عما یشرکون</span> و مقتضای این تفریع این است که مقصود از امری که خبر از آمدنش داده و فرموده: <span class="aya" rel="16_1" data-words="1-3">أتی أمر الله</span> امری باشد که ساحت ربوبیت خدای را از شرک مشرکین پاک نموده ریشه آن را از بیخ و بن بر کند، و در هیچ جای کلام خدا، از مؤمنین حکایت نشده که در امری استعجال و عجله کرده باشند، بلکه هر جا که مساله ساعت و قیامت و امر فتح مسلمین و امر نزول عذاب را تذکر می‌دهد حکایت استعجال مشرکین است، و از آن جمله در آیه‌ <span class="aya" rel="10_50" data-words="1-14">قل أ رأیتم إن أتاکم عذابه بیاتا أو نهارا ما ذا یستعجل منه المجرمون</span>... <span class="aya" rel="10_53" data-words="1-15">و یستنبئونک أ حق هو قل إی و ربی إنه لحق و ما أنتم بمعجزین</span><span class="footnote" rel="1" title="بگو مرا خبر دهید که اگر شب هنگام و یا در روز عذاب خدا فرا رسد (چه مفری دارید) گناهکاران (بجای توبه) عذاب را به تعجیل می‌طلبند  (ای رسول ما) کافران از تو می‌پرسند که آیا این  (قرآن و رسالت و وعده ثواب و عقاب آخرت) بر حق است؟ بگو آری قسم به خدای من که البته همه وعده‌ها حق است و شما از آن هیچ مفری ندارید سوره یونس، آیات ۵۰-۵۳">*</span> و همچنین آیاتی دیگر، که روی سخن در همه آنها با مشرکین است. </p> <p>   <code class="page" rel="12,301"/> پس بنا بر این، مقصود از امر آینده در آیه، همان وعده‌ای است که خدا به رسول گرامی خود و به مؤمنین داده بود، و همان تهدیدهایی است که یکی پس از دیگری به مشرکین داده و فرموده بود: به زودی مؤمنین را یاری می‌کنیم، و به زودی کفار را خوار کرده و عذابشان می‌کنیم، و دین خود را به امری از ناحیه خود غلبه می‌دهیم، هم چنان که فرمود: <span class="aya" rel="2_109" data-words="22-28">فاعفوا و اصفحوا حتی یأتی الله بأمره</span><span class="footnote" rel="1" title="(اگر از اهل کتاب ستمی بر شما رسید) عفو کنید و درگذرید تا هنگامی فرمان خدا (به جنگ یا به صلح) برسد سوره بقره، آیه ۱۰۹">*</span> ضمیر در <span class="aya" rel="16_1" data-words="4-5">فلا تستعجلوه</span> هم بطوری که از سیاق بر می‌آید به همین امر بر می‌گردد. </p> <p>ممکن هم هست مقصود از آمدن امر خدا، نزدیکی آن باشد، و این در محاورات عرفی شایع است، مثلا به کسی که منتظر آمدن امیر است و می‌خواهند به او بگویند آمدنش نزدیک است می‌گویند: این امیر است دارد می‌آید ، و حال آنکه هنوز نیامده. </p> <p>و نیز با این بیان معلوم شد که تعبیر در جمله‌ <span class="aya" rel="16_1" data-words="6-10">سبحانه و تعالی عما یشرکون</span> از باب التفات از خطاب به غیبت است (چون قبلا می‌فرمود عجله مکنید، اما حالا می‌فرماید منزه است از آنچه در باره‌اش شرک می‌ورزند) و این التفات اشاره است به اینکه مرتکبین شرک، آن قدر ساقطند که سزاوار نیست مورد خطاب قرار گیرند، و استعجالشان نسبت به آمدن عذاب هم ناشی از شرک ایشان و از باب سخریه و استهزاء به دعوت انبیاء است. </p> <p>از آنچه گذشت پنبه این حرف که بعضی<span class="footnote" rel="2" title="تفسیر روح المعانی، ج ۱۴، ص ۹۲">*</span> از مفسرین زده و گفته‌اند: خطاب در آیه، به مؤمنین و یا به مؤمنین و مشرکین هر دو است ، زده می‌شود، و معلوم می‌شود که این حرف با سیاق آیه سازگاری ندارد. </p> <p>علاوه بر این، خدای تعالی در جای دیگر کلام خود استعجال را صریحا از مؤمنین نفی کرده و فرموده است: <span class="aya" rel="42_18" data-words="1-15">یستعجل بها الذین لا یؤمنون بها و الذین آمنوا مشفقون منها و یعلمون أنها الحق</span><span class="footnote" rel="3" title="کسانی که ایمان به آخرت ندارند در باره عذاب آن، استعجال می‌کنند، و اما آنها که ایمان دارند در ترس از آنند، چون می‌دانند که حق است سوره شوری، آیه ۱۸">*</span>. و نیز پنبه این حرف که بعضی<span class="footnote" rel="4" title="مجمع البیان، ج ۶، ص ۳۴۸ و تفسیر ابو الفتوح رازی، ج ۷، ص ۸۳ به نقل از ابن عباس">*</span> دیگر گفته‌اند: مراد از امر، روز قیامت است، زده می‌شود، زیرا مشرکین هر چند که به شهادت آیه‌ <span class="aya" rel="10_48" data-words="3-8">متی هذا الوعد إن کنتم صادقین</span><span class="footnote" rel="5" title="پس این وعده آخرت چه وقت است اگر راستگو هستید؟ سوره یس، آیه ۴۸">*</span> نسبت به عذاب آخرت نیز استعجال می‌کردند، و لیکن سیاق آیه مورد بحث همانطور که           <code class="page" rel="12,302"/> فهمیدید با آن مساعدت ندارد. </p> <p>و <span class="phrase">عجیب اینجا است که بعضی<span class="footnote" rel="1" title="روح المعانی، ج ۱۴، ص ۹۰">*</span> از صاحبان این نظریه استدلال کرده‌اند بر نظریه خود به اینکه خدای تعالی از آنکه در آخر سوره حجر فرموده: <span class="aya" rel="15_92" data-words="1-4">فو ربک لنسئلنهم أجمعین</span> و در آن به حشر مشرکین و بازخواست آنان اشاره کرده در اول این سوره هم در جمله <span class="aya" rel="16_1" data-words="1-3">أتی أمر الله</span> به نزدیکی روز قیامت اشاره نموده است، و نیز در آخر سوره حجر فرموده بود: <span class="aya" rel="15_99" data-words="1-6">و اعبد ربک حتی یأتیک الیقین</span> و با در نظر داشتن اینکه مقصود از یقین، مرگ است، بسیار مناسب است که مراد در این سوره هم همان روز قیامت باشد نه عذابهای دنیوی، و از جمله شواهدی که این مناسبت را تاکید می‌کند، جمله <em>یاتیک</em> در آن سوره و جمله <em rel="fa_16_1_1-1" data-sentence="779:58">اتی</em> در این سوره است، که در هر دو جا به یک ماده تعبیر شده است.</span> و از این قبیل اقاویل بهم بافته‌ای که نباید بدان اعتناء نمود. </p> <p>نظیر این استدلال، گفتار بعضی<span class="footnote" rel="2" title="روح المعانی، ج ۱۴، ص ۹۳">*</span> دیگر از مفسرین است که گفته‌اند: مراد از امر، واحد اوامر است، و معنایش حکم است. -و گویا خواسته است به احکامی که در این سوره در باره عهد و سوگند و محرمات و غیر آن آمده اشاره کند-پس معنای‌ <span class="aya" rel="16_1" data-words="1-3">أتی أمر الله</span> این است که در این سوره احکام خدا آمده، و به همین جهت خطاب‌ <span class="aya" rel="16_1" data-words="4-5">فلا تستعجلوه</span> هم مختص به مؤمنین خواهد بود. و لیکن این حرف مخدوش است. </p> <h3> <span class="title" rel="16_2">اشاره به آنچه که از آیات قرآنی در باره حقیقت روح استفاده می‌شود و بیان معنای آیه: <span class="aya" rel="16_2" data-words="1-5">ینزل الملائکة بالروح من أمره...</span> </span> </h3> <p> <code class="aya" rel="16_2"/> <span class="aya" rel="16_2" data-words="1-10">ینزل الملائکة بالروح من أمره علی من یشاء من عباده...</span>. </p> <p>مردم چه در گذشته و چه در حال با همه اختلاف شدیدی که در باره حقیقت روح دارند، در این معنا هیچ اختلافی ندارند که از کلمه روح یک معنا می‌فهمند، و آن معنا عبارتست از چیزی که مایه حیات و زندگی است، البته حیاتی که ملاک شعور و اراده باشد، و همین معنا مراد در آیه مورد بحث است. </p> <p>و اما حقیقت آن چیست؟ می‌توان بطور اجمال از آیات کریمه قرآن استفاده نمود، مثلا از آیه‌ <span class="aya" rel="78_38" data-words="1-6">یوم یقوم الروح و الملائکة صفا</span><span class="footnote" rel="3" title="روزی که ملائکه و روح به صف می‌ایستند سوره نبا، آیه ۳۸">*</span> و از آیه‌ <span class="aya" rel="70_4" data-words="1-5">تعرج الملائکة و الروح إلیه</span><span class="footnote" rel="4" title="ملائکه و روح به سویش بالا می‌روند سوره معارج، آیه ۴">*</span> و از آیات دیگر به دست می‌آید که روح، حقیقت و موجود مستقلی است، و موجودی است دارای حیات و علم و قدرت، نه اینکه از مقوله صفات و احوال بوده‌و آن طور که بعضی         <code class="page" rel="12,303"/> پنداشته‌اند: قائم به موجودی دیگر باشد، قرآن کریم از سوی دیگر روح را معرفی می‌کند به اینکه از امر پروردگار است، و می‌فرماید: <span class="aya" rel="17_85" data-words="5-9">قل الروح من أمر ربی</span><span class="footnote" rel="1" title="سوره اسری، آیه ۸۵">*</span> و سپس امر پروردگار را با امثال آیه‌ <span class="aya" rel="36_82-83" data-words="1-16">إنما أمره إذا أراد شیئا أن یقول له کن فیکون، فسبحان الذی بیده ملکوت کل شیء</span><span class="footnote" rel="2" title="امر و فرمان خداوند چنین است که وقتی خلقت چیزی را اراده کند و بگوید موجود باش، موجود می‌شود، پس منزه و پاک است خدایی که ملک و ملکوت هر موجودی به دست قدرت او است">*</span> معرفی نموده و می‌رساند که: امر خدا همان کلمه ایجادی است که خدای سبحان هر چیزی را با آن ایجاد می‌فرماید. و به عبارت دیگر: امر خدا همان وجودی است که به اشیاء افاضه می‌فرماید، اما نه وجود از هر جهت بلکه از این جهت که مستند به خدای تعالی است، و آمیخته با ماده و زمان و مکان نیست، هم چنان که آیه‌ <span class="aya" rel="54_50" data-words="1-7">و ما أمرنا إلا واحدة کلمح بالبصر</span><span class="footnote" rel="3" title="و امر ما نیست، جز یکی (فرمان ما در عالم یکی است) و در سرعت مانند چشم بهم زدن است سوره قمر، آیه ۵۰">*</span> به این مجرد از ماده و زمان و مکان اشاره دارد. زیرا تعبیر مذکور در جایی گفته می‌شود که تدریج در کار نباشد، یعنی مادی و محکوم به حرکت مادی نباشد، خواننده عزیز این اجمال را در نظر داشته باشد، تا ان شاء اللَّه بیان مفصل آن در تفسیر سوره اسری بیاید. </p> <p>از بیان مختصری که گذشت، این معنا معلوم شد که روح، کلمه حیات است که خدای سبحان آن را در اشیاء به کار می‌برد و آنها را به مشیت خود زنده می‌کند، و به همین جهت آن را در آیه‌ <span class="aya" rel="42_52" data-words="1-7">و کذلک أوحینا إلیک روحا من أمرنا</span><span class="footnote" rel="4" title="و این چنین به تو وحی کردیم روحی از امر خود را سوره شوری، آیه ۵۲">*</span> وحی نامیده و القای آن را بر رسول و نبی، <em>ایحاء</em> خوانده، پس معنای القای کلمه خدای متعال (کلمه حیات) به قلب رسول خدا (ص) این است که روح را بسویش وحی کند (دقت فرمایید). </p> <p>پس اینکه فرمود: <span class="aya" rel="16_2" data-words="1-5">ینزل الملائکة بالروح من أمره</span> چه حرف <em>باء</em> را سببیه بگیریم و چه مصاحبت، معنایش یکی می‌شود و تفاوت زیادی میان آن دو نخواهد بود، و این خود با دقت و تامل روشن می‌شود، چون که تنزیل ملائکه با مصاحبت و همراهی روح عبارتست از القای آن در قلب پیامبر تا قلب وی با داشتن آن روح، آماده گرفتن معارف الهی گردد، و همچنین تنزیل ملائکه به سبب روح به همین معنا است، چون کلمه خدای تعالی که همان کلمه حیات باشد در ملائکه اثر گذاشته و آنان را مانند انسانها زنده می‌کند. </p>   <p>سوره یس، آیه 82 و 83.      <code class="page" rel="12,304"/> و <span class="phrase">ضمیر در <em rel="fa_16_2_1-1" data-sentence="8:191">ینزل</em> به خدای تعالی بر می‌گردد، و جمله، استینافی و ابتدایی است که تعلیل جمله‌ <span class="aya" rel="16_1" data-words="6-10">سبحانه و تعالی عما یشرکون</span> را که در آیه قبلی بود، تعلیل می‌نماید.</span> </p> <p>و معنای آیه این است که خدای تعالی منزه و برتر از شرک ورزیدن، و از شریکی که ایشان برایش گرفته‌اند می‌باشد، و بخاطر همین تعالی و تنزهش از شریک است که ملائکه را با همراهی روح که از سنخ امر او است و از کلمه ایجاد وی است-و یا به سبب امر او و کلمه او است-بر هر کس از بندگانش که بخواهد نازل می‌کند، تا آنها بشر را انذار کنند که معبودی جز من نیست، و زنهار دهد از اینکه معبود دیگری بگیرید. </p> <h3> <span class="title" rel="16_2 16_1 16_3 16_4 16_5 16_6 16_7 16_8 16_9 16_10 16_11 16_12 16_13 16_14 16_15 16_16 16_17 16_18 16_19 16_20 16_21">وجوه مختلفی که مفسران در پیرامون معنای آیه فوق ذکر کرده‌اند</span> </h3> <p> بعضی<span class="footnote" rel="1" title="مجمع البیان، ج ۶، ص ۳۴۹، بنقل از ابن عباس و ابن زید">*</span> از مفسرین گفته‌اند که: مراد از روح، وحی و یا قرآن است، و اگر آن را روح نامیده از این باب است که با وحی و با قرآن، دلها زنده می‌شود، هم چنان که روح حقیقی نیز مایه حیات بدنها است. <span class="phrase">آن وقت همین مفسر گفته: و اینکه فرمود: <span class="aya" rel="16_2" data-words="4-5">من أمره</span> معنایش‌ <em>بامره</em> است، و نظیر این تعبیر، در آیه‌ <span class="aya" rel="13_11" data-words="9-12">یحفظونه من أمر الله</span> آمده که معنایش  <em rel="fa_16_1_2-3" data-sentence="244:58">بامر اللَّه</em> است، چون می‌دانیم، کسی نیست که کسی را از امر خدا حفظ کند.</span> </p> <p>و <span class="phrase">اما اینکه گفت <em>من</em> به معنای <em>باء</em> است، و به آیه‌ <span class="aya" rel="13_11" data-words="9-12">یحفظونه من أمر الله</span> استناد جست، پاسخش همان بیانی است که ما در آیه مذکور در تفسیر سوره <em>رعد</em>  گذراندیم، و در آنجا گفتیم که حرف <em>من</em> به همان معنای خودش است نه به معنای  <em>باء</em> زیرا پاره‌ای از امر خدا موجودات را از پاره‌ای دیگر حفظ می‌کند، و در آیه مورد بحث هم معنای‌ <span class="aya" rel="16_2" data-words="3-5">بالروح من أمره</span> همان روحی است که از امر خدا است-علاوه بر این، ظرف جار و مجرور <em rel="fa_16_2_4-5" data-sentence="533:318">من امره</em> مستقر است نه لغو-هم چنان که در آیه‌ <span class="aya" rel="17_85" data-words="5-9">قل الروح من أمر ربی</span> این چنین است و با آیه‌ <span class="aya" rel="13_11" data-words="9-12">یحفظونه من أمر الله</span> فرق دارد، و بر فرض هم که در آن معنای <em>باء</em>  باشد نمی‌توانیم بگوییم در این دو مورد هم به معنای باء است.</span> </p> <p>و اما اینکه گفت: روح به معنای وحی و یا قرآن است. و یا به قول بعضی<span class="footnote" rel="2" title="مجمع البیان، ج ۶، ص ۳۴۹، بنقل از حسن">*</span> دیگر به معنای نبوت است. از نظر نتیجه، خالی از وجه نیست، چون نتیجه نزول ملائکه با روحی از امر خدا همان وحی و نبوت است، ولی فی نفسه که بخواهیم وحی و نبوت را روح بنامیم و هر دو را با اشتراک لفظی به یک معنا بگیریم و یا مجازا آن را به این معنا گرفته و قرینه را مجازا عبارت از این بدانیم که روح، قلب را زنده می‌کند آن چنان که روح حقیقی، بدن     <code class="page" rel="12,305"/> را زنده می‌دارد صحیح نیست، برای اینکه ما مکرر گفته‌ایم که طریق تشخیص مصادیق کلمات قرآنی رجوع به سایر موارد قرآن است، مواردی که صلاحیت تفسیر دارند، نه رجوع به عرف و آنچه را که عرف مصادیق الفاظ می‌داند. </p> <p>و آنچه از سایر موارد قرآن به دست می‌آید این است که: روح، خود مخلوقی از مخلوقات خداست و حقیقت واحدی است که دارای مراتب و درجات مختلفی است، یک درجه از آن در حیوان و در غیر مؤمنین از انسانها است، و درجه بالاتر آن در افراد مؤمن انسانها است، هم چنان که فرمود: <span class="aya" rel="58_22" data-words="30-33">و أیدهم بروح منه</span><span class="footnote" rel="1" title="ایشان را با روحی از خود تایید نمود سوره مجادله، آیه ۲۲">*</span> و یک درجه دیگر آن روحی است که انبیاء و رسل، بوسیله آن تایید می‌شوند، و در آن باره فرمود: <span class="aya" rel="2_87" data-words="17-20">و أیدناه بروح القدس</span><span class="footnote" rel="2" title="او را با روح القدس تایید کردیم سوره بقره، آیه ۸۷">*</span> و نیز فرمود: <span class="aya" rel="42_52" data-words="1-7">و کذلک أوحینا إلیک روحا من أمرنا</span><span class="footnote" rel="3" title="و این چنین وحی کردیم به تو روحی از امر خود را سوره شوری، آیه ۵۲">*</span> که ان شاء اللَّه تفصیل این جریان بعدا خواهد آمد. </p> <p>این، آن مطلبی است که از آیات کریمه قرآن استفاده می‌شود، و اما بحث از اینکه اطلاق کردن لفظ روح بر این معنا آیا اطلاق حقیقی است یا مجازی و دقت در اینکه آیا در صورت مجاز بودن از باب استعاره تصریحی است و یا استعاره به کنایه است، و یا جمله <span class="aya" rel="16_2" data-words="3-5">بالروح من أمره</span> از قبیل تشبیه و به منظور ذکر مشبه و تصریح به اسم آنست، -که البته این احتمال بنا بر بیانیه بودن <em>من</em> درست است هم چنان که در آیه‌ <span class="aya" rel="2_187" data-words="38-47">حتی یتبین لکم الخیط الأبیض من الخیط الأسود من الفجر</span><span class="footnote" rel="4" title="(بخورید و بیاشامید) تا خط سپیدی روز از سیاهی شب در سپیده دم پدیدار گردد سوره بقره، آیه ۱۸۷">*</span> تصریح کرده‌اند بر اینکه از باب تشبیه و به منظور تصریح به مشبه‌در متن کلام است، ابحاثی است ادبی که جنبه فنی دارد، ولی در پی بردن به حقایق، اثر چندانی نمی‌بخشد. </p> <p><span class="phrase">بعضی<span class="footnote" rel="5" title="روح المعانی، ج ۱۴، ص ۹۳">*</span> دیگر گفته‌اند: حرف <em>من</em> در جمله <em rel="fa_16_2_4-5" data-sentence="115:75">من امره</em> بیانیه و جمله مزبور بیان روح است، و مراد از روح، وحی است، هم چنان که گذشت.</span> </p> <p>اشکال این حرف صرفنظر از اشکالهای سابق این است که این آیه و آیه‌ <span class="aya" rel="17_85" data-words="5-9">قل الروح من أمر ربی</span> در سوره <em>اسراء</em> یک مسلک دارند، و ظاهر غیر قابل انکار آیه سوره اسراء این           <code class="page" rel="12,306"/> است که لفظ <em>من</em> در آن، ابتدائیه و یا نشویه است، نه بیانیه، و مراد از آن این است که بفهماند روح، از سنخ امر (خدا) و شانی از شؤون آنست، و قریب به این مسلک است آیه <span class="aya" rel="97_4" data-words="1-10">تنزل الملائکة و الروح فیها بإذن، ربهم من کل أمر</span><span class="footnote" rel="1" title="فرشتگان و روح، در این شب به اذن خدا از هر فرمان (و دستور الهی و سرنوشت خلق) نازل گرداند سوره قدر، آیه ۴">*</span>. </p> <p><span class="phrase">بعضی<span class="footnote" rel="2" title="تفسیر فخر رازی، ج ۱۹، ص ۲۲۰">*</span> دیگر گفته‌اند: مراد از <em rel="fa_16_2_3-3" data-sentence="103:164">روح</em> ، جبرئیل است، و گفته خود را با آیه <span class="aya" rel="26_193-194" data-words="1-6">نزل به الروح الأمین، علی قلبک</span> -روح الأمین، آن را به قلب تو نازل کرد .</span> <span class="phrase">تایید کرده، و گفته که مسلما مراد از روح الأمین، جبرئیل است، و <em>باء</em> در آن آیه به معنای مصاحبت است، و مراد از <em rel="fa_16_2_2-2" data-sentence="116:189">ملائکه</em> ، ملائکه وحی است که از اعوان جبرئیلند، و مقصود از کلمه <em>امر</em> واحد اوامر است و معنایش این است که خدای تعالی ملائکه وحی را به همراهی جبرئیل نازل می‌کند تا اوامرش را به انبیاء برسانند.</span> </p> <p>اشکال این توجیه هم این است که آیه مورد بحث همان مطلبی را می‌رساند که آیه <span class="aya" rel="40_15" data-words="5-16">یلقی الروح من أمره علی من یشاء من عباده لینذر یوم التلاق</span><span class="footnote" rel="3" title="(خداوند) روح را به امر خود بر هر که از بندگان بخواهد می‌فرستد تا خلق را از روز قیامت بترساند سوره مؤمن، آیه ۱۵">*</span> در مقام بیان آنست، و ظاهر این آیه با جبرئیل بودن معنای روح نمی‌سازد (چون اگر معنای روح جبرئیل باشد معنای آیه این می‌شود که خداوند جبرئیل را از امر خود بر هر که از بندگانش که بخواهد القاء می‌کند تا آن بنده مردم را در روز تلاقی بترساند، و چون این معنا در این آیه صحیح نیست قطعا در آیه مورد بحث هم صحیح نیست). </p> <p>و از همه وجوه بدتر وجهی است که بعضی<span class="footnote" rel="4" title="تفسیر روح المعانی، ج ۱۴، ص ۹۳">*</span> ذکر کرده‌اند که: مراد از روح، ارواح مردم است که هیچ ملکی، نازل نمی‌شود مگر آنکه روح یک نفر از مردم را همراه می‌آورد، و این وجه از مجاهد نقل شده و فسادش واضح است. </p> <p>و اینکه فرمود: <span class="aya" rel="16_2" data-words="6-10">علی من یشاء من عباده</span> معنایش این است که بعثت رسل و نازل کردن ملائکه با روحی از امر خود بر ایشان تنها و تنها موقوف بر مشیت الهی است، و هیچ قاهری بر مشیت او چیره نمی‌شود و او را مجبور به این کار و یا منع از این کار نمی‌کند، هم چنان که در سایر کارهایش کسی نیست که او را مجبور و یا ممنوع کند، بلکه هر چه می‌کند         <code class="page" rel="12,307"/> به مشیت و حکم خود می‌کند. </p> <p>پس اینکه گفتیم: چیزی و کسی او را مجبور نمی‌کند، منافات ندارد با اینکه کارهای او از روی حکمت و مصلحت و بخاطر اختلاف استعدادهای گوناگون مختلف باشد و جز بر طبق استعداد محل و صلاحیت قبول صادر نشود، چون استعداد مستعد، در حقیقت همان سؤال سائل است، همانطور که سؤال سائل، او را به مسئول و عطای او نزدیک می‌کند (البته تنها نزدیک می‌کند نه اینکه مجبورش هم بسازد) استعداد مستعد هم، افاضه خدای تعالی را نزدیک می‌کند، و غیر مستعد از آن محروم می‌ماند، پس خدای عز و جل هر چه بخواهد، می‌کند بدون اینکه چیزی او را مجبور و یا از انجام کارش ممنوع سازد، و در همین حال هیچ کاری نمی‌کند و هیچ رحمتی افاضه نمی‌فرماید مگر به قدر استعداد و صلاحیت محل. </p> <p>و این معنا را قرآن کریم در خصوص فیض رسالت افاده کرده و فرموده است: <span class="aya" rel="6_124" data-words="1-31">و إذا جاءتهم آیة قالوا لن نؤمن حتی نؤتی مثل ما أوتی رسل الله، الله أعلم حیث یجعل رسالته سیصیب الذین أجرموا صغار عند الله و عذاب شدید بما کانوا یمکرون</span><span class="footnote" rel="1" title="و چون آیتی برای هدایت ایشان بیاید گویند هرگز ایمان نیاوریم تا مثل آنچه به رسولان خدا داده‌اند به خود ما بدهند، خدا می‌داند، چگونه و در چه کسی رسالت را قرار دهد، و بزودی کسانی که جرم می‌کنند به علت مکرشان نزد خدا به خواری و عذابی شدید می‌رسند سوره انعام، آیه ۱۲۴">*</span> زیرا آیه ظاهر در این است که موردها در قبول کرامت رسالت، مختلف است، و خدا داناتر است به اینکه چه موردی لیاقت و اهلیت رسالت را دارد، و این مجرمین مکار، اهلیت رسالت و معجزه آوردن را ندارند، بلکه بر عکس، در نزد خدا خواری و عذابی شدید دارند چون مجرم و مکارند (دقت بفرمائید). </p> <h3> <span class="title" rel="16_2 16_1 16_3 16_4 16_5 16_6 16_7 16_8 16_9 16_10 16_11 16_12 16_13 16_14 16_15 16_16 16_17 16_18 16_19 16_20 16_21">منوط شدن انزال ملائکه بر پیامبران به مشیت خدا، به معنای انتخاب و برگزیدن رسولان بدون مرجح و لیاقت و استعداد نیست</span> </h3> <p> و از اینجا فساد گفته بعضی<span class="footnote" rel="2" title="روح المعانی، ج ۱۴، ص ۹۴">*</span> روشن می‌شود که با این آیه مورد بحث استدلال کرده‌اند بر اینکه: در مساله رسالت، هیچ مرجح و قابلیتی شرط نیست، چون آیه، رسالت را تنها منوط بر مشیت خدا کرده و هیچ قید دیگری به آن نزده، پس رسول، رسالت را به مشیت خدا پیدا می‌کند نه بخاطر اختصاص به صفاتی که او را قابل و مستعد درک آن کند و بر دیگران مقدم و مرجح بدارد، چون خدای تعالی در آنچه می‌کند محکوم به هیچ چیز (حتی لیاقت اکتسابی رسول) نمی‌شود وجه فساد این گفتار، از آنچه قبلا گفته شد ظاهر می‌شود. </p> <p>و نظیر مورد بالایی در فساد، استدلال به آیه است بر اینکه رسالت عطائی غیر کسبی     <code class="page" rel="12,308"/> است زیرا در اینکه خدا هر چه می‌کند به مشیت خود می‌کند فرقی میان رسالت و غیر رسالت، و امور عطائی و کسبی نیست، امور اکتسابی هم همین طور به مشیت خدا تحقق می‌پذیرد، و هیچ چیز در عالم وجود، واقع نمی‌شود مگر به اذن او. </p> <p>جمله‌ <span class="aya" rel="16_2" data-words="11-18">أن أنذروا أنه لا إله إلا أنا فاتقون</span> بیان است برای جمله‌ <span class="aya" rel="16_2" data-words="1-3">ینزل الملائکة بالروح</span>، چون جمله مزبور یا در معنای وحی است، و یا بیان است برای روح-بنا بر اینکه روح به معنای وحی باشد-، و <em>انذار</em> به معنای خبر دادن از چیزی است که در آن تخویف باشد، هم چنان که <em>تبشیر</em> به معنای اخبار از چیزی است که در آن مسرت باشد<span class="footnote" rel="1" title="مفردات راغب، ماده &lt;em&gt;نذر&lt;/em&gt; ">*</span>. <em>راغب</em>  اینطور معنا کرده ولی دیگران<span class="footnote" rel="2" title="المنجد، ماده &lt;em&gt;نذر&lt;/em&gt;">*</span> گفته‌اند: <em>انذار</em> به معنای اعلام خطر است. و <span class="phrase">بنا بر معنای  <em>راغب</em> تقدیر آیه چنین می‌شود: ان انذروا و اخبروا هم مخوفین بوحدانیتی فی الالوهیة و وجوب تقوای-ایشان را انذار کنید و خبر دهید، خبر توأم با خوف و ترس به وحدانیت من در الوهیت و وجوب پرهیز از من و تقدیر آیه بنا بر معنای دیگران چنین می‌شود: به ایشان اعلام کنید که معبودی جز من نیست، و در اینصورت کلمه <em rel="fa_16_2_13-13" data-sentence="317:110">انه</em> مفعول دوم می‌شود، نه منصوب به <em>نزع خافض</em>  (حذف حرف جر) بخلاف معنای اول که منصوب به نزع خافض خواهد بود.</span> </p> <h3> <span class="title" rel="16_2">اشاره به رابطه بین عقیده و عمل و بیان اینکه پیامبران هم در صدد اصلاح عقائد بوده‌اند و هم اعمال.  <p>و <span class="phrase">انذار ایشان دو مرحله داشته است: <span class="aya" rel="16_2" data-words="13-17">أنه لا إله إلا أنا</span> و <em rel="fa_16_2_18-18" data-sentence="108:0">فاتقون</em></span> </p></span> </h3> <p> <span class="phrase">از این بیان روشن گردید که فاء تفریع در جمله <em rel="fa_16_2_18-18" data-sentence="44:735">فاتقون</em> می‌رساند که جمله مزبور متفرع است بر جمله <span class="aya" rel="16_2" data-words="14-17">لا إله إلا أنا</span> و هر دو جمله، مفعول دوم و یا بجای مفعول دوم برای  <em>انذروا</em> هستند، و این معنا وقتی روشن‌تر می‌شود که در نظر بگیریم، معنای الوهیت او این است که هر موجودی از ناحیه او آغاز و بسوی او انجام می‌پذیرد، و یا این است که او معبود به حق است، و لازمه معبود به حق بودن او این است که خلق از او بترسند، چون هر خیر و سعادتی بدست او است، پس اگر فرض کنیم که او در الوهیت واحد است و شریکی نداردلازمه‌اش این است که تنها از او بترسیم، چون تقوی که عبارتست از اصلاح عمل، فرع اصلاح اعتقاد و نظریه است، و اعتقاد به اله‌های متعدد و خضوع و پرستش آنها با اعتقاد به اله واحد بی شریک که قیوم بر هر چیز است و زمام هر چیز بدست او است سازگاری ندارد.</span> </p> <p>و لذا است که می‌بینیم هیچ پیغمبری مامور نشد که قوم خود را تنها به توحید دعوت     <code class="page" rel="12,309"/> کند، و دیگر کاری به اعمال آنان نداشته باشد، و یا تنها به اصلاح عمل آنها بپردازد و دیگر کاری به اعتقاداتشان نداشته باشد، قرآن کریم هم می‌فرماید: <span class="aya" rel="21_25" data-words="1-16">و ما أرسلنا من قبلک من رسول إلا نوحی إلیه أنه لا إله إلا أنا فاعبدون</span><span class="footnote" rel="1" title="هیچ رسولی قبل از تو نفرستادیم مگر اینکه به او وحی کردیم که هیچ معبودی جز من نیست، پس تنها مرا بپرستید سوره انبیاء، آیه ۲۵">*</span>. </p> <p><span class="phrase">پس آنچه پیغمبران، مامور به انذار از آن شده‌اند انذار از انحراف در هر دو مرحله است، هم از انحراف در عقیده و هم از انحراف در عمل، در حقیقت انذار از مجموع‌ <span class="aya" rel="16_2" data-words="14-18">لا إله إلا أنا فاتقون</span>، که باز در حقیقت تمام دین است، چون مسائل اعتقادی همه مندرج در جمله <span class="aya" rel="16_2" data-words="14-17">لا إله إلا أنا</span>، و مسائل عملی همه مندرج در جمله <em rel="fa_16_2_18-18" data-sentence="399:5">فاتقون</em> است.</span> </p> <p><span class="phrase">پس دیگر نباید به گفته بعضی<span class="footnote" rel="2" title="روح المعانی، ج ۱۴، ص ۹۵">*</span> اعتناء کرد که گفته‌اند: در جمله <em rel="fa_16_2_18-18" data-sentence="130:135">فاتقون</em> روی سخن، تنها با کفاری است که در آیه قبلی به عذاب خدا استعجال می‌کردند، و یا تنها با کفار قریش است و ربطی به انذار رسول خدا (ص) ندارد.</span> </p> <p><code class="aya" rel="16_3"/> <span class="aya" rel="16_3" data-words="1-8">خلق السماوات و الأرض بالحق تعالی عما یشرکون</span>. </p> <p>معنای به حق بودن خلقت آسمانها و زمین گذشت، و لازمه به حق بودن خلقت آنها این است که برای باطل خلق نشده باشند و حتی کوچکترین باطل در آنها راه نداشته باشد، و لذا می‌بینیم جمله مزبور را متعقب کرد به منزه بودن خدا از شرکائی که برایش تراشیده و آنها را برای شفاعت به درگاه او می‌خواندند، تا آن شرکاء ایشان را به سوی خیر رهنمون گشته و از شر، حفظ کنند، البته این شرکاء از باطل‌هایی هستند که کمترین راهی به درگاه خدا و به خلقت آسمان و زمین ندارند. </p> <h3> <span class="title" rel="16_1 16_2 16_3 16_4 16_5 16_6 16_7 16_8 16_9 16_10 16_11 16_12 16_13 16_14 16_15 16_16 16_17 16_18 16_19 16_20 16_21">خلقت و ایجاد موجودات (آیات) دلیل بر الوهیت و نعمت بودن (به کار آمدن هر موجود برای موجود دیگر) دلیل بر ربوبیت و تدبیر خدای تعالی است</span> </h3> <p> این آیه و آیات بعدش بر وحدانیت خدا در الوهیت احتجاج می‌کند، هم از راه خلق کردن و هم از راه تدبیر، و این دو جهت با هم فرق دارند، زیرا خلقت و ایجاد آیت، دلیل بر الوهیت خدا است، ولی نعمت بودن بعضی از این مخلوقات برای بعضی دیگر آیت ربوبیت و تدبیر خداست، چون یک موجود، نعمت برای موجود دیگر نمی‌شود مگر وقتی که میان آن دو یک نحوه ارتباط و اتصالی باشد، ارتباطی که باعث برقراری نظامی بین آن دو گردد، نظامی واحد که حکایت از تدبیری واحد کند، و وحدت تدبیر، نشانه وحدت مدبر است، پس نعمت بودن همه موجودات که در آسمانها و زمین است برای انسانها، خود دلیل است     <code class="page" rel="12,310"/> بر اینکه خدای سبحان به تنهایی رب انسان و رب هر چیزی است. </p> <p><code class="aya" rel="16_4"/> <span class="aya" rel="16_4" data-words="1-8">خلق الإنسان من نطفة فإذا هو خصیم مبین</span>. </p> <p>مقصود از خلقت انسان، خلقتی است که در نوع انسان جریان می‌یابد و آن قرار دادن نسل انسان از نطفه است، پس اگر آدم ابو البشر و عیسی بن مریم (ع) از نطفه خلق نشده‌اند منافات با این آیه ندارد. </p> <h3> <span class="title" rel="16_1 16_2 16_3 16_4 16_5 16_6 16_7 16_8 16_9 16_10 16_11 16_12 16_13 16_14 16_15 16_16 16_17 16_18 16_19 16_20 16_21">غرض از ذکر اینکه خلقت انسان از نطفه‌ای ناچیز است بیان بی‌شرمی و وقاحت بشر است</span> </h3> <p> <span class="phrase">کلمه <em rel="fa_16_4_7-7" data-sentence="5:551">خصیم</em> صفت مشبه از خصومت است که آن هم به معنی جدال است، و این آیه هر چند ممکن است حمل شود بر اینکه می‌خواهد بر بشر منت گذارد که او را از یک قطره آبی پست و بی ارزش بصورت انسانی کامل الخلقه و گوینده و خبر دهنده از هر کوچک و بزرگ آفریده، و لیکن از آنجایی که‌آیات بسیاری که در این معنا در قرآن کریم آمده در مقام بیان بی شرمی و وقاحت بشر است، بهتر این است که این آیه را نیز حمل بر همین معنا کرده بگوئیم می‌خواهد پررویی و وقاحت بشر را برساند و او را بر این بی‌شرمیش توبیخ کند، علاوه بر این، ذیل آیه قبلی هم که خدا را از شرک مشرکین منزه می‌کرد مؤید این احتمال است.</span> <code class="aya" rel="16_5"/> <span class="aya" rel="16_5" data-words="1-11">و الأنعام خلقها لکم فیها دفء و منافع و منها تأکلون</span>. </p> <p><span class="phrase">کلمه <em rel="fa_16_5_2-2" data-sentence="5:377">انعام</em> جمع <em rel="fa_16_18_4-4" data-sentence="64:360">نعم</em> است که به معنای شتر و گاو و گوسفند است، و بدین جهت اینها را نعم نامیده‌اند که ظاهر بشره و پوست بدنشان نرم است بخلاف حافر<span class="footnote" rel="1" title="حیواناتی که در پاهایشان سم وجود دارد، مانند اسب و قاطر و الاغ">*</span> که زبر است، این معنایی است که در مجمع البیان کرده<span class="footnote" rel="2" title="مجمع البیان ج ۶، ص ۳۴۹، ط تهران">*</span>.</span> و <span class="phrase">در مفردات گفته: کلمه <em rel="fa_16_5_6-6" data-sentence="21:315">دف‌ء</em>  بر خلاف <em>برد</em> است یعنی به معنای گرما است.<span class="footnote" rel="3" title="مفردات راغب، ماده &lt;em&gt;دف‌ء&lt;/em&gt; ">*</span> و گویا مراد از گرما، گرمایی است که بوسیله پوست و پشم و کرک این حیوانات بدن را با آن گرم می‌کنند و از سرما نگه می‌دارند، و یا مراد از آن، خود آن چیزیست که بدن را گرم می‌کند.</span> </p> <p>و <span class="phrase">مراد از <em rel="fa_16_5_8-8" data-sentence="8:497">منافع</em> ، سایر استفاده‌هایی است که از این حیوانات می‌شود از شیرشان و گوشت و پی و سایر منافعشان، و کلمه <em>لکم</em> در آیه شریفه ممکن است متعلق به کلمه <em>خلقها</em> باشد، و جمله‌ <span class="aya" rel="16_5" data-words="5-8">فیها دفء و منافع</span> حال برای       <code class="page" rel="12,311"/> ضمیر در <em>خلقها</em> باشد، و ممکن هم هست ظرف مستقری باشد متعلق به جمله دوم، یعنی جمله‌ <span class="aya" rel="16_5" data-words="5-6">فیها دفء</span> و تقدیر آن فی الانعام دف‌ء کائنا لکم بوده باشد.</span> </p> <p><code class="aya" rel="16_6"/> <span class="aya" rel="16_6" data-words="1-9">و لکم فیها جمال حین تریحون و حین تسرحون</span>. </p> <p><span class="phrase">کلمه <em rel="fa_16_6_4-4" data-sentence="5:493">جمال</em> به معنای زینت و حسن منظر است، و در مجمع البیان گفته:  <em rel="fa_16_6_6-6" data-sentence="113:423">تریحون</em> از <em>اراحة</em> است که به معنای برگرداندن رمه و گله از چراگاه به منزل در هنگام غروب برای آسایش است و لذا آن مکانی را که احشام در آن آسایش می‌کنند <em>مراح</em>  گویند، و کلمه <em rel="fa_16_6_9-9" data-sentence="348:230">تسرحون</em> از ماده <em rel="fa_16_6_9-9" data-sentence="414:208">سروح</em> است که به معنای بیرون شدن احشام از مراح  (اصطبل) به چراگاه در هنگام صبح است گفته می‌شود: سرحت الماشیه سرحا و سروحا و سرحها اهلها<span class="footnote" rel="1" title="مجمع البیان ج ۶ ص ۳۴۹، ط تهران">*</span>.</span> </p> <p>خدای تعالی می‌فرماید: برای شما در انعام و چهارپایان دو منظره خوش و زیبایی است، یکی در هنگام بیرون کردن انعام به طرف صحرا در صبح، و دیگری در هنگام برگرداندن آنها به طرف منزل، در عصر. </p> <p><code class="aya" rel="16_7"/> <span class="aya" rel="16_7" data-words="1-15">و تحمل أثقالکم إلی بلد لم تکونوا بالغیه إلا بشق الأنفس إن ربکم لرؤف رحیم</span>. </p> <p><span class="phrase">کلمه <em>اثقال</em> جمع ثقل است که به معنای بار سنگین است، و مقصود از <em rel="fa_16_7_10-11" data-sentence="70:79">شق الانفس</em> مشقتی است که نفوس در حمل بارها در مسافتهای طولانی و راههای دشوار تحمل می‌کنند.</span> </p> <p>و مقصود این است که انعام، مانند شتران و بعضی گاوها بارهای آدمی را به شهری حمل می‌کنندکه رسیدن به آن شهر با نبود شتر و گاو مشقتی دارد که تحملش بر نفوس دشوار است، و خداوند با خلقت شتر و گاو، و مسخر نمودن آنها برای بشر آن مشقت را از بشر برداشت، که خدا نسبت به شما مردم رؤوف و رحیم است. </p> <p><code class="aya" rel="16_8"/> <span class="aya" rel="16_8" data-words="1-14">و الخیل و البغال و الحمیر لترکبوها و زینة و یخلق ما لا تعلمون</span>. </p> <p><span class="phrase">این جمله عطف است بر کلمه <em rel="fa_16_5_2-2" data-sentence="25:345">انعام</em> در آیه قبلی، و تقدیرش این است که:  و الخیل و البغال و الحمیر خلقها لکم لترکبوها و زینة-اسبان و استران و خران را نیز برای شما خلق کرد، تا شما سوار شوید، و تا زینت شما باشند و این جمله اخیر می‌فهماند که خلقت چهارپایان ارتباطی با منافع شما دارد، چون شما   <code class="page" rel="12,312"/> سوارشان می‌شوید و آنها را زینت و جمال خود می‌گیرید.</span> </p> <p> <span class="aya" rel="16_8" data-words="10-14">و یخلق ما لا تعلمون</span> -یعنی و می‌آفریند چیزهایی که شما نمی‌دانید، و آنها را برای شما مسخر نمود تا از آنها بهره بگیرید. و دلیل بر تقدیرهایی که در آیه گرفتیم، سیاق آیات است. </p> <h3> <span class="title" rel="16_9">بر خدا است که قصد سبیل (راه هدایت) را معین و روشن کند <span class="aya" rel="16_9" data-words="1-5">و علی الله قصد السبیل...</span> </span> </h3> <p> <code class="aya" rel="16_9"/> <span class="aya" rel="16_9" data-words="1-13">و علی الله قصد السبیل و منها جائر و لو شاء لهداکم أجمعین</span>. </p> <p><span class="phrase">کلمه <em rel="fa_16_9_4-4" data-sentence="5:593">قصد</em> -بطوری که راغب<span class="footnote" rel="1" title="مفردات راغب، ماده &lt;em&gt;قصد&lt;/em&gt; ">*</span> و غیر او گفته‌اند-به معنای استقامت راه است، یعنی راه آن طور مستقیم باشد که در رساندن سالک خود به هدف، قیوم و مسلط باشد، و ظاهرا این کلمه که مصدر است به معنای اسم فاعل است، و اضافه شدن آن به کلمه <em rel="fa_16_9_5-5" data-sentence="359:278">سبیل</em> ، اضافه صفت به موصوف خویش است، و بنا بر این، معنای قصد السبیل، سبیل قاصد است، در مقابل قول خداوند که می‌فرماید: <span class="aya" rel="16_9" data-words="6-8">و منها جائر</span> که <em rel="fa_16_9_8-8" data-sentence="595:84">جائر</em> به معنای منحرف از هدف است و رهرو خود را به غیر هدف می‌رساند، و از هدف گمراه می‌کند.</span> </p> <p>و مقصود از اینکه فرمود: بر خداست قصد سبیل ، این است که بر خدا واجب است که سبیل قاصد و راه مستقیم را برای بندگانش معین کند، تا آن راه، ایشان را به سعادت و فلاح بکشاند، و چون حاکمی غیر از خدا نیست که او را محکوم به این واجب کند، پس او خودش بر خود واجب کرده است که راهی برای بندگان خود قرار دهد و ایشان را بسوی خود هدایت کند، و قرار هم داده. </p> <p>زیرا راه قرار دادنش همین است که انسان و بلکه هر موجودی را به قوا و ادواتی مجهز کرده که اگر درست به کارش بزند او را به کمال مطلوب و سعادتش می‌رساند هم چنان که قرآن کریم فرمود: <span class="aya" rel="20_50" data-words="3-9">الذی أعطی کل شیء خلقه ثم هدی</span><span class="footnote" rel="2" title="آن کس که خلقت هر چیزی را بداد آن گاه هدایت کرد سوره طه، آیه ۵۱">*</span> و در خصوص انسان فرمود: <span class="aya" rel="30_30" data-words="1-14">فأقم وجهک للدین حنیفا فطرت الله التی فطر الناس علیها لا تبدیل لخلق الله</span><span class="footnote" rel="3" title="بپایدار روی خود را برای دین حنیف، آن فطرتی که بشر را بر آن خلق کرد تبدیلی در خلق خدا نیست سوره روم، آیه ۳۰">*</span>. </p> <p>و اما <em>هدایت</em> ، عبارت است از آن تلقین‌هایی که از دو ناحیه در بشر القاء نموده، یکی از ناحیه فطرت و یکی از طریق بعث رسل و انزال کتب و تشریع شرایع، هم چنان که در باره قسمت اول فرموده: <span class="aya" rel="91_7-8" data-words="1-9">و نفس و ما سواها، فألهمها فجورها و تقواها</span><span class="footnote" rel="4" title="سوگند به نفس و درستی آن (و یا درست کننده آن) پس فجور و تقوایش را بدو الهام نمود">*</span> و در باره قسمت دوم       </p> <p>سوره شمس، آیه 8.  <code class="page" rel="12,313"/> فرمود: <span class="aya" rel="76_3" data-words="1-8">إنا هدیناه السبیل إما شاکرا و إما کفورا</span><span class="footnote" rel="1" title="ما راه را به او نمایاندیم حال یا شکرگزار است و یا ناسپاس سوره دهر، آیه ۳">*</span>. </p> <p>و اگر خدای سبحان این آیه را که مربوط به هدایت است در میان آیاتی قرار داده که نعمتهای علوی و سفلی، از آسمان و زمین و انعام و خیل و بغال و حمیر و آب نازل از آسمان و زراعت و نظائر آن را می‌شمارد، بدین جهت بوده که کلام در دو آیه انعام و خیل به معنای راهپیمایی‌و سوار شدن مرکب منتهی شد، لذا مناسب بود که راههای معنوی که آدمی را به هدف حقیقی او و کمالی که در مسیر حیات در جستجوی آنست می‌رساند خاطر نشان بسازد. </p> <p>لذا فرمود: یکی از نعمتهایی که خدا بر بندگانش منت نهاده این است که بر خود واجب کرده راه میانه را به آنان بنمایاند تا بتوانند به سعادت زندگیشان برسند و بسوی پروردگارشان هدایت گردند. </p> <p>در این آیه، خدای سبحان قصد السبیل را به خودش نسبت داده، ولی سبیل جائر را نسبت نداده، جهتش این است که جائر، راه ضلالت است و از ناحیه خدا جعل نشده است بلکه راهی که خدا جعل کرده راه قصد و هدایت است، و راه جائر، به معنی انحراف از راه هدایت و نپیمودن آن است، پس در حقیقت راه نیست بلکه بیراهه است. </p> <p>و بهر حال آیه شریفه ظاهر در این است که قصد السبیل را به خدا نسبت داده و آن دیگری را نسبت نداده، و چون قصد السبیل-که آن را به خدا نسبت داده-رهرو خود را به خدا منتهی می‌کند و از این می‌فهمیم که راه جائر که آن را به خدا نسبت نداده رهرو خود را به خدا منتهی نمی‌کند، و نیز می‌فهمیم که راه نیست بلکه انحراف از راه است. </p> <p>و چون ممکن است کسی توهم کند که همین عمل خدا باعث شده که خدا خود بدست خودش خود را مغلوب کرده و نعمتش را مکفور نماید، برای اینکه می‌بینیم اکثر مردم این راه را نپیموده، و به هدایت آن مهتدی نشده‌اند، و اگر او چنین راهی را جعل نمی‌فرمود بندگان نافرمانیش نمی‌کردند، پس خودش خود را در تدبیر خویش مغلوب بندگانش کرده است، و چون جای چنین توهمی بوده جمله‌ای را اضافه کرد تا آن را دفع کند، و آن جمله: <span class="aya" rel="16_9" data-words="9-13">و لو شاء لهداکم أجمعین</span> است، یعنی اگر اکثر مردم راه خدا را نمی‌روند بخاطر عجز خدای سبحان و غلبه آنان بر خدا و شکست دادن خدا نیست، بلکه از این جهت که خدا نخواسته هدایت   <code class="page" rel="12,314"/> شوند، زیرا اگر خدا می‌خواست همه را هدایت می‌کرد و ایشان چاره‌ای جز هدایت نداشتند چون خداوند در هر حال، قاهر و غالب است. </p> <p>و به عبارت دیگر، <em>سبیل قاصد</em> که خدا آن را قرار داده سبیلی است که بر اساس اختیار انسان بنا و درست شده، که انسان به اختیار خود، با اعمال صالح و اجتناب از معاصی آن را می‌پیماید، و چنین راهی ممکن نیست جبری باشد، هم چنان که ممکن نیست عمومی باشد، زیرا طبیعت‌های افراد، مختلف، و ترکیب ساختمانی آنان گوناگون است، و قهرا آثار این طبیعت‌ها و ترکیب‌های مختلف نیز متفاوت است، در نتیجه افراد در ایمان و کفر و تقوی و فجور و اطاعت و معصیت مختلفند. </p> <p>آیه شریفه از آن آیاتی است که دو طائفه اشاعره و معتزله که دو فرقه از فرق مسلمین بودند در آن اختلاف کردند، معتزله به این آیه استدلال کرده‌اند بر اینکه: پاره‌ای از امور را می‌شود به خدا نسبت داد، و پاره‌ای دیگر را نمی‌شود نسبت داد، چون در این آیه، قصد السبیل را به خدا نسبت داده، و سبیل جائر را نسبت نداده، و تفسیر کشاف، استدلال آنان را نقل کرده است<span class="footnote" rel="1" title="الکشاف، ج ۲، ص ۵۹۶، ط بیروت">*</span>. </p> <p>در مقابل، اشاعره برای پاسخگویی به آنان و اینکه این دلالت را از آیه بگیرند خود را به زحمت انداخته‌اند. یکی<span class="footnote" rel="2" title="روح المعانی، ج ۱۴، ص ۱۰۴">*</span> گفته است: هر دو راه از ناحیه خداست، و اگر سبیل جائر را به خدا نسبت نداده منظور رعایت ادب نسبت به خدا بوده است. یکی<span class="footnote" rel="3" title="و گمراه نمی‌کند بوسیله آن مگر فاسقان را سوره بقره، آیه ۲۶">*</span> دیگر گفته: مقصود از عبارت‌ <span class="aya" rel="16_9" data-words="1-5">و علی الله قصدالسبیل</span> این است که فضل و کرم خدا باعث شد که از میان دو راهی که او خودش درست کرده حق را بیان کند و راه باطل و جائر را بیان نکند و گر نه در اصل هر دو راه مجعول از جانب خدای تعالی می‌باشد. بعضی<span class="footnote" rel="4" title="تفسیر عیاشی، ج ۲، ص ۲۵۵، ح ۶">*</span> دیگر اصلا انکار کرده‌اند که: تغییر اسلوب در آیه دلالت بر چیزی داشته باشد. </p> <h3> <span class="title" rel="16_1 16_2 16_3 16_4 16_5 16_6 16_7 16_8 16_9 16_10 16_11 16_12 16_13 16_14 16_15 16_16 16_17 16_18 16_19 16_20 16_21">بیان اینکه راه ضلالت در حقیقت راه نیست و امری عدمی است و بحث معتزله و اشاعره در جواز یا عدم جواز اسناد خلق آن به خداوند بی‌مورد است</span> </h3> <p> ولی حق این است که دلالت آیه بر اینکه قصد السبیل منسوب به خداست و سبیل جائر منسوب به او نیست، هیچ شکی ندارد، لیکن این دلالت مستلزم این نیست که سبیل جائر مجعول دیگران باشد، چون گفتیم که سبیل جائر و راه ضلالت در حقیقت راه نیست، تا قابل جعل باشد، بلکه اگر دقت کنیم راهی نرفتنی و امری عدمی است، و امر عدمی هم       <code class="page" rel="12,315"/> قابل جعل نیست تا بنشینیم بحث کنیم در اینکه چه کسی این بیراهه و ضلالت را جعل و ایجاد کرده است، و اگر در مواردی ضلالت گمراهان را به خدا نسبت داده معنایش هدایت نکردن است. </p> <p>با این حال اگر شما بگوئید پس چرا در آیه‌ <span class="aya" rel="16_93" data-words="10-16">یضل من یشاء و یهدی من یشاء</span><span class="footnote" rel="1" title="هر کس را بخواهد گمراه و هر کس را بخواهد هدایت می‌کند سوره فاطر، آیه ۸">*</span> و آیه‌ <span class="aya" rel="2_26" data-words="31-37">یضل به کثیرا و یهدی به کثیرا</span><span class="footnote" rel="2" title="گمراه می‌کند بوسیله آن (مثل) بسیاری را و هدایت می‌کند بوسیله آن بسیاری را سوره بقره، آیه ۲۶">*</span> فرموده هر که را بخواهد هدایت می‌کند، و هر که را بخواهد گمراه می‌کند؟ در جواب می‌گوئیم این گمراه کردن بخاطر مجازات اعمالی است که از فرد مستحق ضلالت سر زده است، نه اینکه گمراه کردن ابتدایی باشد چنان که جمله <span class="aya" rel="2_26" data-words="38-43">و ما یضل به إلا الفاسقین</span><span class="footnote" rel="3" title="الدر المنثور، ج ۴، ص ۱۰۹">*</span> آن را تفسیر کرده و فهمانده است که وقتی انسان فسق و تباهی را پیشه خود کند و به سوء اختیار خود از زی عبودیت خدا بیرون آید، یعنی خدای را نافرمانی کند و رجوع هم نکند، این روش، ضلالت ابتدایی آدمی و شروع به ضلالت است، که از ناحیه خود انسان سر می‌زند، و مستند به خود آدمی است، و در صورتی که انسان از آن بازگشت نکند خدا او را به ضلالتی بیشتر مجازاتش می‌کند و در حالت ضلالتش ثابت می‌کند. </p> <p>و اینکه گفتیم ضلالت ابتدایی از ناحیه خود بشر شروع می‌شود برای این است که خدای تعالی بشر را، هم از طریق فطرت و هم بوسیله دعوت انبیاء هدایت کرده و راه را یادشان داده است پس اگر کسی با این حال راه را گم می‌کند خودش می‌کند. </p> <p><code class="aya" rel="16_10"/> <span class="aya" rel="16_10" data-words="1-14">هو الذی أنزل من السماء ماء لکم منه شراب و منه شجر فیه تسیمون</span>. </p> <p>از اینجا به نوعی دیگر از نعمتهای خدا اشاره می‌شود که همه از روئیدنی‌ها هستند که بشر و غیر بشر از آنها استفاده‌های غذایی می‌کنند، و عواملی که در پیدایش آنها دخالت دارند، از قبیل تاریکی شب، روشنی روز، آفتاب، ماه، و امثال این عوامل را بر می‌شمارد و لذا سیاق قبلی را عوض کرده و فرمود: <span class="aya" rel="16_10" data-words="1-5">هو الذی أنزل من السماء</span> و حال آنکه اگر سیاق قبلی را رعایت می‌کرد می‌بایست می‌فرمود: <span class="aya" rel="16_10" data-words="3-5">أنزل من السماء</span>. </p> <p><span class="phrase">کلمه <em rel="fa_16_10_14-14" data-sentence="5:107">تسیمون</em> از ماده <em>اسامه</em> است که به معنای چریدن چهارپایان است، و حیوان سائمه را هم از این باب سائمه می‌گویند.</span>  (حیوانی که خودش می‌چرد و برایش علوفه       <code class="page" rel="12,316"/> تهیه نمی‌کنند). </p> <p><span class="phrase">در این آیه دو بار حرف <em>من</em> آمده، اولی تبعیض، و دومی نشویه است، و <em rel="fa_16_10_12-12" data-sentence="72:280">شجر</em>  عبارت است از آن روئیدنی‌هایی که ساقه و برگ دارند، آن گاه به عنوان توسعه در تمام روئیدنیها-چه ساقه‌دار و چه بی ساقه نیز-استعمال می‌شود، هم چنان که در این آیه بکار رفته و فرموده: <span class="aya" rel="16_10" data-words="10-14">و منه شجر فیه تسیمون</span> بقیه کلمات آیه روشن است.</span> </p> <p><code class="aya" rel="16_11"/> <span class="aya" rel="16_11" data-words="1-14">ینبت لکم به الزرع و الزیتون و النخیل و الأعناب و من کل الثمرات...</span>. </p> <p> <span class="phrase"><em rel="fa_16_11_6-6" data-sentence="0:454">زیتون</em> ، درخت معروفی است که به میوه آن نیز زیتون گفته می‌شود، بعضی<span class="footnote" rel="1" title="روح المعانی، ج ۱۴، ص ۱۰۶">*</span> هم گفته‌اند: کلمه زیتون اسم جنس جمعی است، و واحد آن را <em>زیتونه</em> می‌گویند، و همچنین کلمه <em>نخیل</em> که در واحدش <em>نخیله</em> گفته می‌شود، و این کلمه هم بر واحد اطلاق می‌شود و هم بر جمع، و کلمه <em rel="fa_16_11_10-10" data-sentence="392:103">اعناب</em> ، جمع <em rel="fa_16_11_10-10" data-sentence="458:83">عنبه</em> است که میوه درخت مو است، این کلمه نیز هم بر خود درخت اطلاق می‌شود و هم بر میوه‌اش.</span> </p> <p>و از سیاق استفاده می‌شود که تقدیر جمله‌ <span class="aya" rel="16_11" data-words="12-14">من کل الثمرات</span>، و من کل الثمرات انبت اشجارها می‌باشد، و اگر از میان همه میوه‌ها تنها به اسامی این چند میوه تصریح نموده و بقیه را به آنها عطف کرده، شاید از این جهت بوده است که غالبا به عنوان غذا مصرف می‌شوند. و چون در این تدبیر عمومی و وسیع-که شامل انسان و حیوان در ارتزاق از آن میوه و نباتات است-حجتی است بر وحدانیت خدای تعالی در ربوبیت، لذا آیه شریفه با جمله‌ <span class="aya" rel="16_11" data-words="15-20">إن فی ذلک لآیة لقوم یتفکرون</span> ختم گردید. </p> <p><code class="aya" rel="16_12"/> <span class="aya" rel="16_12" data-words="1-10">و سخر لکم اللیل و النهار و الشمس و القمر...</span>. </p> <p>در این کتاب چند نوبت پیرامون معنای تسخیر شب و روز و ماه و آفتاب و نجوم، بحث کرده‌ایم و چون هر یک از این مذکورات و همچنین مجموع شب و روز، و مجموع آفتاب و ماه و نجوم دارای خواص و آثاری هستند که هر یک برای خود دلیل مستقلی است بر اثبات وحدانیت پروردگار در ربوبیت، لذا خدای تعالی، آیه مورد بحث را با جمله‌ <span class="aya" rel="16_12" data-words="15-20">إن فی ذلک لآیات لقوم یعقلون</span> ختم فرمود، و کلمه <em>آیت</em> را به صیغه جمع آورد، بخلاف دو آیه قبل و بعد که در آنها به صیغه مفرد آورده است. </p> <p><code class="aya" rel="16_13"/> <span class="aya" rel="16_13" data-words="1-14">و ما ذرأ لکم فی الأرض مختلفا ألوانه إن فی ذلک لآیة لقوم یذکرون</span>. </p> <p>کلمه <em>ذرء</em> به معنای خلق کردن است، و <em>اختلاف الوان</em> ، اختلاف الوان معادن   <code class="page" rel="12,317"/> و سایر مرکبات عنصری است که از زمین خلق کرده و بشر از آن منتفع می‌شود، و بعید نیست که اختلاف الوان کنایه از اختلاف نوعی باشد، و در آن صورت آیه مورد بحث قریب المعنا با آیه‌ <span class="aya" rel="13_4" data-words="1-27">و فی الأرض قطع متجاورات و جنات من أعناب و زرع و نخیل صنوان و غیر صنوان یسقی بماء واحد و نفضل بعضها علی بعض فی الأکل</span><span class="footnote" rel="1" title="و در روی زمین قطعاتی در کنار هم قرار دارد که با هم متفاوتند و باغهایی از انگور و زراعت و نخلها، که گاهی بر یک پایه می‌رویند و گاهی بر دو پایه، همه آنها از یک آب سیراب می‌شوند و با اینحال بعضی از آنها را از جهت میوه بر دیگری برتری می‌دهیم سوره رعد، آیه ۴">*</span> خواهد بود، که در سابق بیان استدلال به این آیه گذشت. </p> <p>و اختلاف الوان آنچه که در زمین خلق کرده از گیاهان و درختها و میوه‌ها، امری است که با آن می‌توان بر وحدانیت و یکتایی خدا، در ربوبیت استدلال کرد، و چون امر واحدی است لذا فرمود: <em>لایة</em> و نفرمود: <em>لایات</em> . </p> <p>و این سه قسم احتجاج است که اولی به مردم متفکر و دومی‌به اشخاص متعقل و سومی به افراد متذکر نسبت داده شده، و جهتش این است که حجت اول از مقدمات ساده‌ای ترکیب یافته که در استفاده و نتیجه گرفتن از آن صرف تفکر، کافی است، ولی دومی مرکب از مقدمات علمی است که فهم آن جز برای دانشمندانی که از اوضاع اجرام آسمانی و اسرار زمینی با خبرند میسر نیست، تنها کسی از آن حجت نتیجه می‌گیرد که حرکات و انتقالات اجرام آسمانی و آثار آن حرکات را می‌داند. </p> <p>سومی هم مرکب از مقدماتی کلی و فلسفی است که تنها کسانی می‌توانند از آن نتیجه گرفته و با آن، وحدانیت خدا را در ربوبیت اثبات کنند که متذکر احکام کلی وجود باشند، مثلا بدانند که: عالمی که همواره در دگرگونی است، لا بد و ناچار احتیاج به ماده دارد، و بدانند تمامی مواد آن به یک ماده عمومی و متشابه منتهی می‌گردد، و بدانند که واجب است تمامی اختلافاتی که در مواد هست، باید به غیر ماده منتهی شود، که در ما ورای این ماده است. </p> <p><code class="aya" rel="16_14"/> <span class="aya" rel="16_14" data-words="1-14">و هو الذی سخر البحر لتأکلوا منه لحما طریا و تستخرجوا منه حلیة تلبسونها...</span>. </p> <p>این آیه فصل دیگری از نعمتهای الهی را بر می‌شمارد، و آن نعمت دریاها و کوه‌ها و شهرها و راهها و علامتها است، هم چنان که در فصل گذشته، نعمت بیابانها و دشتها و درختان و میوه‌ها و امثال آن بود، لذا فرمود: <span class="aya" rel="16_14" data-words="1-4">و هو الذی سخر</span> و نفرمود: و سخر... . </p> <p>   <code class="page" rel="12,318"/> <span class="phrase">کلمه <em rel="fa_16_14_9-9" data-sentence="5:334">طری</em>  (بر وزن فعیل) از ماده طراوت است، و طراوت بطوری که در مفردات گفته: عبارت است از تر و تازه از هر چیز،<span class="footnote" rel="1" title="مفردات راغب، ماده &lt;em&gt;طری&lt;/em&gt; ">*</span> و کلمه <em rel="fa_16_14_18-18" data-sentence="258:120">مواخر</em> جمع <em>مخر</em> است و مخر به معنای شکافتن آب از چپ و راست است، گفته می‌شود: مخرت السفینة الماء  یعنی کشتی آب را شکافت.</span> و بهمین جهت کشتی را ماخره می‌گویند، و مخر بطوری که در مجمع البیان گفته: به معنای شکافتن زمین برای زراعت نیز هست، و مقصود از خوردن گوشت تازه از دریا، خوردن گوشت ماهی است که از دریا صید می‌شود و مقصود از  استخراج زینت برای پوشیدن ، لؤلؤ و مرجانی است که از دریا گرفته می‌شود و زنان خود را با آن می‌آرایند<span class="footnote" rel="2" title="مجمع البیان، ج ۶، ص ۳۵۳، ط تهران">*</span>. </p> <p> <span class="aya" rel="16_14" data-words="15-19">و تری الفلک مواخر فیه</span> <span class="phrase">-یعنی کشتی‌ها را می‌بینی که آب دریا را از چپ و راست می‌شکافند و بعید نیست اینکه فرمود: <em rel="fa_16_14_16-16" data-sentence="87:296">تری</em> از خطابهای عمومی باشد که در آن مخاطب مخصوصی منظور نیست، و در بسیاری موارد این کلمه همین طور استعمال می‌شود، و معنایش این است که هر بیننده‌ای و هر کسی که نیروی مشاهده داشته باشد این مطلب را می‌بیند، پس بنا بر این، خطاب به رسول خدا (ص) نیست، تا گفته شود در آیه التفات از جمع به مفرد بکار رفته است.</span> </p> <p> <span class="aya" rel="16_14" data-words="20-26">و لتبتغوا من فضله و لعلکم تشکرون</span> -یعنی تا بعضی از رزق خدا را با سفرهای آبی و به راه انداختن کشتیها طلب کنید، این جمله عطف بر جمله حذف شده است، و تقدیر آن چنین است: و تری الفلک مواخر فیه لتنالوا بکذا و کذا و لتبتغوا... -کشتی‌ها را می‌بینی که در دریا آب را می‌شکافند تا شما بوسیله آن فلان و فلان را بدست آورده و تا از فضل او طلب کنید ، و نظیر اینگونه عطف‌ها در کلام خدای تعالی بسیار است. </p> <p> <span class="aya" rel="16_14" data-words="24-26">و لعلکم تشکرون</span> -یعنی یکی دیگر از نتایج تسخیر دریا و به راه انداختن کشتیها در آن، این است که شاید شما شکرگزار شوید، زیرا نعمتهای دریایی فضل زیادتی است از خدای تعالی برای اینکه خداوند در خشکی‌ها آن قدر نعمت داده که بشر احتیاج به نعمت‌های دریایی نداشته باشد، و لیکن خداوند این نعمت زیادی را هم ارزانی داشت، و دریاها را مسخر بشر فرمود تا شاید خدا را شکرگزار باشند، چون انسان کمتر در ضروریات زندگی خود متوجه نعمت خدا می‌شود و بیاد این معنا می‌افتد که این ضروریات زندگی،     <code class="page" rel="12,319"/> نعمتهای خدای سبحان است که اگر بخواهد یک روزی از انسان سلب می‌کند، به خلاف نعمتهای بیش از حد ضرورت که آدمی در برخورد به آنها بیشتر متوجه نعمت خدا می‌شود. </p> <p><code class="aya" rel="16_15"/> <span class="aya" rel="16_15" data-words="1-14">و ألقی فی الأرض رواسی أن تمید بکم و أنهارا و سبلا لعلکم تهتدون</span>. </p> <p><span class="phrase">در مجمع گفته: کلمه <em rel="fa_16_15_7-7" data-sentence="19:149">مید</em> از <em>ماد-یمید-میدا</em> به معنای انحراف به چپ و راست و اضطراب است<span class="footnote" rel="1" title="مجمع البیان، ج ۶، ص ۳۵۳، ط تهران">*</span>.</span> </p> <p>و معنای‌ <span class="aya" rel="16_15" data-words="6-8">أن تمید بکم</span> این است که: اگر خدا در روی زمین کوه‌هایی قرار داد برای جلوگیری از این بود که مبادا زمین، شما را به چپ و راست بلغزاند، و بخاطر همین ناآرامی زمین، نظام زندگیتان مختل گردد. </p> <p> <span class="phrase"><em rel="fa_16_15_9-10" data-sentence="0:122">و انهارا</em> -یعنی و نهرهایی جاری ساخت تا بتوانید آن را به آسانی به زراعتها و بستانهای خود برسانید، و حیوانهای اهلی خود را سیراب کنید.</span> </p> <p> <span class="aya" rel="16_15" data-words="11-14">و سبلا لعلکم تهتدون</span> <span class="phrase">-این جمله عطف است بر جمله <em rel="fa_16_15_9-10" data-sentence="26:409">و انهارا</em> ، و معنایش این است که خدا راههایی بسوی هدف هدایتی که از شما امید می‌رود قرار داد، و این راهها بعضی طبیعی است مانند مسافت‌هایی که میان دو سرزمین قرار داشته، آن دو را بهم وصل می‌کند، بدون اینکه حائل و مانعی آن را قطع کرده باشد، مانند زمین همواری که میان دو کوه قرار دارد، و بعضی دیگر مصنوعی است، مانند آن راهی که در اثر رفت و آمد بسیار، خود به خود به وجود می‌آید، و یا جاده‌هایی که آدمی به دست خود درست می‌کند.</span> </p> <p>و <span class="phrase">از ظاهر سیاق چنین بر می‌آید که مقصود از <em rel="fa_16_15_12-12" data-sentence="40:532">سبل</em> عموم راههاست، که هر دو قسم راه را شامل می‌شود، و هیچ مانعی ندارد که آن راههایی که مصنوع بشر است نیز به خدا نسبت داده شود، زیرا می‌بینیم که در همین آیات، نهرها و علامتها را هم به خدا نسبت داده، با اینکه غالبا نهر و علامت را بشر درست می‌کند، هم چنان که می‌بینیم بت‌هایی را که دست بشر می‌تراشد نسبت به خدا داده و آنها را خلق خدا نامیده و فرموده: <span class="aya" rel="37_96" data-words="1-6">و الله خلقکم و ما تعملون</span><span class="footnote" rel="2" title="خدا شما و آنچه را که می‌تراشید خلق کرده است سوره صافات آیه ۹۶">*</span>.</span> </p> <p>جهتش هم این است که همه اینها هر چه باشد آثار مجعولات خدای تعالی است، خداست که آنها را خلق کرده و دارای اثر قرار داده، البته جعل در مثالهای مذکور جعل با واسطه است، یعنی خدا خلق کرده اما با دست بشر. </p> <p>     <code class="page" rel="12,320"/><code class="aya" rel="16_16"/> <span class="aya" rel="16_16" data-words="1-6">و علامات و بالنجم هم یهتدون</span> <span class="phrase">کلمه <em>علامات</em> جمع علامت است، و علامت، آن چیزی است که نشانه چیز دیگری باشد و کلمه مذکور عطف بر کلمه <em rel="fa_16_15_10-10" data-sentence="106:323">انهارا</em> است، یعنی و خدا علامتهایی قرار داد که شما با آن، به چیزهایی استدلال می‌کنید که از حستان غایب است، و مقصود از آن علامتها، آیه‌ها و نشانه‌های طبیعی و یا وضعی است که هر یک بر مدلولی دلالت می‌کند، و از آن جمله، شاخص‌ها و واژه‌ها و اشاره‌ها و خطوط و امثال اینها است که یا به طبیعت خود و یا بطور قراردادی دلالت بر مدلولی می‌کند.</span> </p> <p><span class="phrase">خدای سبحان سپس راه یافتن بوسیله ستارگان را ذکر می‌کند و می‌فرماید: <span class="aya" rel="16_16" data-words="3-6">و بالنجم هم یهتدون</span>، و با اینکه جا داشت بر طبق سیاق قبلی صیغه مخاطب بیاورد صیغه غائب آورد و فرمود: <em rel="fa_16_16_6-6" data-sentence="219:79">یهتدون</em> برای این بود که نخواسته است کلمه <em rel="fa_16_15_14-14" data-sentence="310:30">تهتدون</em> که در آیه قبلی بود تکرار شود.</span> </p> <p>آیه قبلی یعنی آیه‌ <span class="aya" rel="16_9" data-words="1-13">و علی الله قصد السبیل و منها جائر و لو شاء لهداکم أجمعین</span> که متعرض هدایت معنوی است، در وسط آیات مربوط به نعمت‌های صوری و ظاهری، جنبه جمله <em>معترضه</em> به خود گرفته، هر چند جا داشت بعد از جمله‌ <span class="aya" rel="16_16" data-words="3-6">و بالنجم هم یهتدون</span> که مربوط به هدایت صوری است واقع شود (چون بعد از به میان آمدن هدایت صوری مناسب است هدایت معنوی هم به میان آید) و لیکن چون باعث اشتباه می‌شد، و بویی از تناقض به خود می‌گرفت، لذا در همین جا که قرار گرفته هر چند شکل جمله معترضه را دارد مع ذلک در جای بهتری قرار گرفته است. </p> <h3> <span class="title" rel="16_1 16_2 16_3 16_4 16_5 16_6 16_7 16_8 16_9 16_10 16_11 16_12 16_13 16_14 16_15 16_16 16_17 16_18 16_19 16_20 16_21">ارکان سه گانه الوهیت و ربوبیت: خالق بودن، منعم بودن و عالم بودن به درون و برون انسان</span> </h3> <p> <code class="aya" rel="16_17"/><code class="aya" rel="16_18"/> <span class="aya" rel="16_17" data-words="1-6">أ فمن یخلق کمن لا یخلق</span>... <span class="aya" rel="16_22" data-words="1-3">إلهکم إله واحد</span> این آیات، حجت مذکور در سابق را بطور اجمال تقریر می‌کند، چون در آیات سابق که شانزده آیه بود یک دلیل مفصلی برای توحید ربوبیت اقامه شده بود، که این آیه اجمال آنها است و می‌فرماید: خدای سبحان، خالق هر چیزی است پس او است که این نعمت‌ها را-که به شمار در نمی‌آید، و نظام کون بدون آنها منتظم نمی‌شود-ارزانی داشته، و عالم به سر و علن آنها است، پس او است یگانه مالک هر چیز، و یگانه مدبر هر چیز، و او است پروردگار هر چیز، و هیچ یک از این خدایان دروغین که مشرکین درست کرده‌اند، هیچ یک از این صفات را ندارند، پس هیچ یک از آنها ربوبیت ندارند، و تنها معبود در عالم یکی است و لا غیر، و آن خدای عز اسمه است. </p> <p>از همین جا فساد گفته بعضی از مفسرین روشن می‌شود که گفته‌اند: این آیات، <code class="page" rel="12,321"/> مساله توحید را از دو طریق اثبات می‌کنند، یکی راه خلقت و یکی راه نعمت. بیان فسادش هم این است که راه خلقت، تنها توحید خالق و صانع را اثبات می‌کند، که بت‌پرستان هم آن را قبول دارند، و در زمینه‌ای که روی سخن با آنان است احتیاج نیست به اینکه توحید صانع اثبات شود، زیرا آنان نه وجود خدا را انکار می‌کنند و نه اینکه خدا خالق هر چیز حتی بتهای ایشانست، و اقرار دارند که بتهایشان خالق هیچ چیز نیستند، بلکه از این رو برای آنها سهمی از تدبیر قائل بودند که می‌گفتند خدا تدبیر عالم و امر شفاعت را به آنها واگذار کرده، و در مقابل چنین مردمی چه فائده دارد که اصل صانع اثبات شود؟ پس در این آیات مقصود اثبات صانع نیست، و اگر نعمت‌ها را هم اسم برده برای تثبیت امر نعمت بوده، چون وقتی طرف، قبول دارد که خدا خالق هر چیزی است باید او را متوجه کرد که پس آثار مخلوقات او که همانا تنعم ما از آنها است، نیز از خداست و او است که این همه نعمت را در اختیار ما گذارده، و چون وجود این نعمت‌ها از آن او و ملک او است، و ملکیت او نه باطل می‌شود و نه به دیگری منتقل می‌گردد و نه تبدیل قبول می‌کند، پس منعم حقیقی ما نیز تنها او است، و هیچ موجود دیگری غیر او سهمی از منعم بودن را ندارد، حتی خود نعمت هم نعمت بودنش از خودش نیست و ولی نعمت ما نخواهد بود، چون هم خودش و هم اثرش هر دو ملک خداست. </p> <p>و بهمین جهت بود که خدای تعالی تنها به مساله خلقت و انعام اکتفاء نکرد،  (چون اگر صرف این دو باعث شود که انسان در برابر خالق و دارنده نعمت، خاضع شود و او را بپرستد باید مردم ابرها را هم که باران می‌فرستند بپرستند) بلکه مساله تدبیر را هم دخیل دانست و جمله‌ <span class="aya" rel="16_19" data-words="1-8">و الله یعلم ما تسرون و ما تعلنون</span> را هم ضمیمه فرمود و تا بفهماند که خالق و منعمی را باید پرستید که عالم هم باشد تا بدینوسیله مدبر مخلوق خود بوده و هر مخلوقی را بسوی کمال مطلوبش راهنمایی کند، و راه سعادتی را که برایش مقدر کرده به او بنمایاند و معلوم است که عبادت وقتی عبادت و پرستش واقعی است که معبود، عالم به عبادت عابد خود باشد، و خضوع و خشوع او را ببیند. </p> <p>پس مجموع هر دو دسته آیات، یعنی آیات مربوط به خلقت و آیات مربوط به عظمت همه مقدمات یک دلیلند، که بر توحید ربوبیت اقامه شده، تا دوگانه پرستان و بت‌پرستان که آن را منکر بودند دست از انکار خود بردارند. </p> <p>پس در اینکه فرمود: <span class="aya" rel="16_17" data-words="1-9">أ فمن یخلق کمن لا یخلق أ فلا تذکرون</span> صفات خدایی را با صفات غیر خدا مقایسه کرده تا بفهماند که غیر او نمی‌تواند معبود باشد، و صفات خدا با<code class="page" rel="12,322"/> صفات غیر خدا یکسان نیست، و استفهام در آن استفهام انکاری است، و مراد از کسی که خلق نمی‌کند همان خدایان دروغین آنان است که می‌پرستیدند. </p> <p>بیان این مطلب هم-همانگونه که از بیان گذشته روشن شد-این است که خدای سبحان، موجودات را خلق می‌کند و در خلقتش هم استمرار دارد، پس چنین کسی با کسی که هیچ خلق نمی‌کند یکسان نیست، زیرا خدا موجودات را خلق می‌کند و مالک آنها و آثار آنها است، آثاری که نظام خود آنها و نظام عام عالم به آنها بستگی دارد. </p> <p>و اینکه فرمود: <span class="aya" rel="16_18" data-words="1-7">و إن تعدوا نعمة الله لا تحصوها...</span> اشاره است به زیادی نعمت‌های الهی، و کثرتی که از حیطه شمارش بیرون است، چون در حقیقت، هیچ موجودی نیست مگر آنکه در مقایسه با نظام کلی عالم، نعمت است، هر چند که بعضی از موجودات نسبت به بعضی دیگر، نعمت نباشد. </p> <h3> <span class="title" rel="16_18"><span class="phrase">بیان نکته‌ای که در تعلیل‌ <span class="aya" rel="16_18" data-words="1-7">و إن تعدوا نعمة الله لا تحصوها</span> به‌ <span class="aya" rel="16_18" data-words="8-11">إن الله لغفور رحیم</span> وجود دارد و اشاره به ارتباط بین مفهوم <em rel="fa_16_18_4-4" data-sentence="227:25">نعمت</em> با <em>رحمت و مغفرت</em></span> </span> </h3> <p> خدای سبحان همین بسیاری نعمت را تعلیل می‌کند به اینکه: <span class="aya" rel="16_18" data-words="8-11">إن الله لغفور رحیم</span> و این خود از لطیف‌ترین و دقیق‌ترین تعلیل‌ها است، چون با این تعبیر می‌فهماند که خروج نعمت از حد شمارش، از برکات دو صفت مغفرت و رحمت اوست، با مغفرتش که همان پوشاندن است بدی نقص و قصور اشیاء را می‌پوشاند و با رحمتش که اتمام نقص و رفع حاجت است، خیر و کمال هر چیزی را ظاهر می‌سازد و به زیور جمالش می‌آراید، بنا بر این، مغفرت و رحمت او بر تمامی موجودات گسترده است، چون هر چیزی را که فرض کنی وقتی برای چیز دیگری خیر و نفع شد، در نتیجه نسبت به آن نعمت حساب می‌شود پس بعضی از اشیاء نسبت‌به بعضی دیگر نعمت است، در نهایت نعمت خدا همان سعه و عمومیتی را دارد که مغفرت و رحمتش دارد، و بهمین جهت فرمود: <span class="aya" rel="16_18" data-words="2-7">إن تعدوا نعمة الله لا تحصوها</span> (دقت فرمایید). </p> <p>این آیه از آیاتی است که در آن مغفرت بکار رفته بدون اینکه سخنی از گناه که در عرف متشرعه عبارت است از معصیت امر مولوی به میان آمده باشد. </p> <p><code class="aya" rel="16_19"/><span class="phrase">جمله‌ <span class="aya" rel="16_19" data-words="1-8">و الله یعلم ما تسرون و ما تعلنون</span> اشاره است به رکن سوم از ارکان ربوبیت که همان علم باشد، چون <em rel="fa_16_2_15-15" data-sentence="152:620">اله</em> اگر متصف به علم نباشد عبادت کردن و نکردن بندگان برایش یکسان است، پس عبادت او لغو و بی اثر خواهد بود، ناگزیر لازم است که رب معبود، دارای علم باشد، البته نه هر علمی، بلکه علم به ظاهر و باطن بنده‌اش، زیرا قوام عبادت، به نیت است، و عمل وقتی عبادت محسوب می‌شود که با نیت صالح انجام شده باشد، و نیت هم مربوط به ضمیر و باطن بنده است، و علم به اینکه عبادت، حقیقت معنای<code class="page" rel="12,323"/> خود را واجد است، پیدا نمی‌شود مگر با احاطه معبود به ظاهر و باطن بنده، و خدای عز و جل عالم است به آنچه که انسان پنهان می‌دارد و آنچه که آشکار می‌سازد، همانطور که او خالق و منعم است، و بخاطر خلقت و انعامش مستحق پرستش است.</span> </p> <p>از همین جا روشن می‌گردد که: چرا در آیه شریفه در بیان علم خدا، تعبیر مذکور انتخاب شده، با اینکه ممکن بود بفرماید: عالم الغیب و الشهادة <em>و یا بفرماید: </em> و اللَّه بکل شی‌ء علیم ، ولی فرمود: <span class="aya" rel="16_19" data-words="1-8">و الله یعلم ما تسرون و ما تعلنون</span>، پس جهت اینکه علم به اسرار و آشکار را علت آورد، آنهم اسرار و آشکار انسانها، برای این بود که سخن در باره عبادت انسانها در برابر پروردگارشان بود، و در علم به عبادت، که امری است هم مربوط به بدن و اعضای عبادت کننده و هم به قلب و احوال او لذا لازم است که معبود، دانای به باطن و ظاهر عبادت‌کننده‌اش باشد، و به نیت درونی و احوال و حرکات بدنی او آگاه باشد. </p> <p><code class="aya" rel="16_20"/><code class="aya" rel="16_21"/>و جمله‌ <span class="aya" rel="16_20" data-words="1-12">و الذین یدعون من دون الله لا یخلقون شیئا و هم یخلقون</span> اشاره است به فقدان رکن اول از ارکان ربوبیت در بتها و معبودهای مشرکین، و چون رکن اول ربوبیت را ندارند قهرا رکن دوم را هم که از فروعات رکن اول است و عبارت است از: دادن نعمت، ندارند. </p> <p>بهمین جهت معبودهای آنان، آلهه و ارباب نیستند، بلکه خدای متعال رب است. </p> <p>و اینکه فرمود: <span class="aya" rel="16_21" data-words="1-8">أموات غیر أحیاء و ما یشعرون أیان یبعثون</span> اشاره است به فقدان رکن سوم از ارکان ربوبیت در بتهای بت‌پرستان، و آن رکن عبارت است از علم به سر و آشکار ایشان، و در این نفی، مبالغه کرده و اصل حیات و زندگی را که مستلزم داشتن علم است نفی کرده که نفی آن مستلزم نداشتن مطلق علم است تا چه رسد به نوع اکمل آن که همان علم به ظاهر و باطن انسان است، و فرموده: مردگانی هستند بی جان اول مرگ را برای ایشان اثبات کرده، که هیچ وقت با درک و شعور نمی‌سازد، سپس همان مرگ را با بی جانی تاکید نموده است. </p> <p>و اگر از میان همه وجوه جهل بتها خصوص علم به اینکه: مردم چه وقت مبعوث می‌شوند را ذکر کرده به این مناسبت است که روز بعث، روز پاداش انسانها است، و بر  <em>اله معبود</em> لازم است که روز پاداش دادن به بندگانش را بداند، زیرا باید بداند که چه روزی بندگان خود را در ازای بندگیشان پاداش می‌دهد ولی این بتها از چنین روزی خبر ندارند، پس چگونه می‌توانند <em>اله معبود</em> باشند؟. </p> <p><span class="phrase">از همین جا روشن می‌شود که ضمیر اول، یعنی ضمیر جمع <em rel="fa_16_21_5-6" data-sentence="50:339">ما یشعرون</em> به اصنام، و<code class="page" rel="12,324"/> ضمیر دوم یعنی ضمیر جمع <em rel="fa_16_21_8-8" data-sentence="185:249">یبعثون</em> به مشرکین بر می‌گردد، و این<span class="footnote" rel="1" title="روح المعانی، ج ۱۴، ص ۱۲۱">*</span> صحیح نیست که هر دو ضمیر را به اصنام برگردانیم، زیرا علم به <em>روز بعث</em> مختص باری تعالی است، و از غیر او محجوب بوده و جهل به آن مختص اصنام نیست.</span> از این وجه باطل‌تر قول بعضی<span class="footnote" rel="2" title="تفسیر ابو الفتوح رازی، ج ۷، ص ۹۳">*</span> است که گفته‌اند: هر دو ضمیر به مشرکین بر می‌گردد.  (دقت بفرمایید). </p> <p>آیات شریفه مورد بحث هر چند ظاهر سیاقش نفی ربوبیت اصنام است لیکن با کمترین دقت معلوم می‌شود که همین بیان در نفی ربوبیت صاحبان اصنام یعنی ملائکه مقرب و جن و کملین بشر و کواکب، و هر معبود دیگری که وثنی‌ها می‌پرستند نیز جریان دارد، برای اینکه آنها نیز هیچ یک خالق و منعم و عالم بالاصاله نیستند، و اگر هم از این صفات چیزی را و یا همه را دارند از خدای سبحان دارند، و حال آنکه رب حقیقی آن کسی است که این صفات را بالاصاله و مستقلا داشته باشد (دقت بفرمایید). </p> <p>در این دو آیه، یعنی آیه‌ <span class="aya" rel="16_20" data-words="1-6">و الذین یدعون من دون الله</span>... <span class="aya" rel="16_21" data-words="8-8">یبعثون</span> التفات از خطاب به غیبت بکار رفته و شاید نکته آن این بوده که در هر دو، مساله معاد و روز بعث که مشرکین منکر آن بودند به میان می‌آید، لذا خطاب از ایشان به رسول خدا (ص) متوجه شده تا بدین وسیله، هم مطلب بیان شده باشد و هم با اعتراض آنان مواجه نگردد. </p> <p>و اینکه فرمود: <span class="aya" rel="16_22" data-words="1-3">إلهکم إله واحد</span> بیان نتیجه دلیلی است که در آیات قبلی اقامه شد، و معنایش این است که وقتی ثابت شد که خدای تعالی واجد شرایط الوهیت است و اوست که معبودیتش به حق است، و غیر او خدایانی که مشرکین ادعا می‌کنند هیچ یک، واجد آن شرایط نیستند، یعنی نه خالقند، نه منعم و نه عالم، پس این نتیجه حاصل می‌شود که‌ <span class="aya" rel="16_22" data-words="1-3">إلهکم إله واحد</span>، معبودی که شما سزاوار است بپرستید معبود واحدی است، و لازمه این معنا این است که چنین معبودی منحصر به خدای عز اسمه باشد. </p> <h3>بحث روایتی</h3> <p> در مجمع البیان گفته است: چهل آیه از اول این سوره مکی و ما بقی، یعنی از آیه <span class="aya" rel="16_41" data-words="1-10">و الذین هاجروا فی الله من بعد ما ظلموا لنبوئنهم</span> تا آخر سوره مدنی است،  (به نقل از     <code class="page" rel="12,325"/> حسن و قتاده). و بعضی گفته‌اند: به استثنای سه آیه آخر که مربوط به هنگام مراجعت رسول خدا (ص) از جنگ احد است و با آیه‌ <span class="aya" rel="16_126" data-words="1-4">و إن عاقبتم فعاقبوا</span> شروع می‌شود همه مکی است، و آن سه آیه ما بین مکه و مدینه نازل شده است (به نقل از ابن عباس و عطاء و شعبی) و در یکی از روایات منقوله از ابن عباس دارد که بعضی از آیات، مکی و بعضی دیگر مدنی است، آیات مکی آن از اول سوره است تا جمله‌ <span class="aya" rel="16_94" data-words="19-22">و لکم عذاب عظیم</span> و مدنی آن از آیه‌ <span class="aya" rel="16_95" data-words="1-7">و لا تشتروا بعهد الله ثمنا قلیلا</span> تا جمله‌ <span class="aya" rel="16_96" data-words="14-17">بأحسن ما کانوا یعملون</span> است<span class="footnote" rel="1" title="مجمع البیان، ج ۶، ص ۳۴۷، ط تهران">*</span>. </p> <p>مؤلف: ما قبلا هم گفتیم که آنچه از سیاق به دست می‌آید با همه این نقل‌ها مخالف است. </p> <p>و در تفسیر عیاشی از هشام بن سالم از بعضی از اصحاب ما از امام صادق  (ع) روایت کرده که گفت: از آن جناب از معنای آیه‌ <span class="aya" rel="16_1" data-words="1-5">أتی أمر الله فلا تستعجلوه</span> پرسیدم، فرمود: وقتی خدا از امری به پیامبرش خبر می‌دهد که واقع خواهد شد، شما دیگر عجله مکنید تا وقتش فرا رسد. و فرمود: وقتی خدا از چیزی خبر می‌دهد (و می‌فرماید) گویا آن را آمده حساب می‌کند، و لذا در این آیه می‌فرماید: امر خدا آمد در آن عجله مکنید<span class="footnote" rel="2" title="تفسیر عیاشی، ج ۲ ص ۲۵۴، ح ۲">*</span>. </p> <p>مؤلف: گویا می‌خواهد اشاره به این کند که تعبیر به ماضی برای تحقق وقوع، و حتمیت آن است. </p> <p>و در الدر المنثور است که ابن مردویه از ابن عباس روایت کرده که گفت وقتی <span class="aya" rel="16_1" data-words="1-3">أتی أمر الله</span> نازل شد اصحاب رسول خدا (ص) مضطرب شدند تا جمله‌ <span class="aya" rel="16_1" data-words="4-5">فلا تستعجلوه</span> آمد آرام گشتند<span class="footnote" rel="3" title="اصول کافی، ج ۱ ص ۱۶۰، ح ۱">*</span>. </p> <h3> <span class="title" rel="16_1 16_2 16_3 16_4 16_5 16_6 16_7 16_8 16_9 16_10 16_11 16_12 16_13 16_14 16_15 16_16 16_17 16_18 16_19 16_20 16_21">روایتی که دلالت می‌کند به اینکه پیش از هجرت نیز در میان مسلمین عده‌ای منافق بوده‌اند</span> </h3> <p> و نیز در همان کتاب است که ابن جریر و ابن منذر از ابن جریح روایت کرده‌اند که گفت: وقتی آیه‌ <span class="aya" rel="16_1" data-words="1-5">أتی أمر الله فلا تستعجلوه</span> نازل شد مردانی از منافقین به یکدیگر گفتند: این مرد می‌پندارد که امر خدا آمد، پس پاره‌ای از کارها را که می‌کردید نکنید تا ببینیم آن امر چیست و وقتی دیدند چیزی نازل نشد و عذابی نیامد گفتند پس برای همیشه خاطرتان جمع باشد که عذابی در کار نیست. سپس این آیه نازل شد: <span class="aya" rel="21_1" data-words="1-3">اقترب للناس حسابهم...</span>، گفتند: این مرد همان پندار قبلیش را از سر گرفته و چون دیدند عذابی نیامد،       <code class="page" rel="12,326"/> گفتند دیگر مطمئن باشید که عذابی نخواهد آمد، آن گاه آیه‌ <span class="aya" rel="11_8" data-words="1-8">و لئن أخرنا عنهم العذاب إلی أمة معدودة...</span> نازل شد.<span class="footnote" rel="1" title="و کسانی که ایمان آورده‌اند از آن بیمناکند سوره شوری، آیه ۱۸">*</span> مؤلف: این روایت دلالت می‌کند بر اینکه قبل از هجرت هم در میان مسلمانان عده‌ای منافق بوده‌اند هم چنان که روایت دیگری نیز شاهد این معنا است. </p> <p>و در همان کتاب است که ابن ابی حاتم و طبرانی و ابن مردویه و حاکم (وی حدیث را صحیح دانسته) از عقبة ابن عامر روایت کرده‌اند که گفت: رسول خدا  (ص) فرمود: قبل از آمدن قیامت ابر سیاهی از طرف مغرب مانند سپر به شما روی می‌آورد و در آسمان بطور دائم بالا می‌رود تا تمامی صفحه آسمان را بپوشاند آن گاه منادی ندا می‌کند: یا ایها الناس!مردم به یکدیگر متوجه می‌شوند که من چنین صدایی شنیدم، شما هم شنیدید؟ بعضی می‌گویند آری شنیدم، بعضی دیگرشک می‌کنند تا آنکه بار دیگر منادی ندا می‌کند: یا ایها الناس!باز از یکدیگر می‌پرسند، آیا چنین صدایی شنیدید؟ می‌گویند: آری، آن گاه ندا می‌رسد: ایها الناس‌ <span class="aya" rel="16_1" data-words="1-5">أتی أمر الله فلا تستعجلوه</span> . </p> <p>رسول خدا (ص) اضافه کردند پس به آن خدایی که جانم به دست او است اینقدر مهلت نمی‌دهد که دو نفر بزاز که پارچه را باز کرده‌اند، تا کنند و یا مردی که حوض را پر می‌کند، از آن به کسی یا حیوانی آب دهد، و یا مردی که شتر خود را می‌دوشد، از شیرش بیاشامد و یا هر کس دیگر که سرگرم کار خویش است از کار دست بکشد<span class="footnote" rel="2" title="غیبت نعمانی، باب ۱۱، ص ۱۹۸، ح ۹، ط-تهران">*</span>. </p> <h3> <span class="title" rel="16_1">عدم دلالت چند روایتی که برخی از علماء با استشهاد به آنها گفته‌اند امر خدا در <span class="aya" rel="16_1" data-words="1-5">أتی أمر الله فلا تستعجلوه...</span> قیامت است، بر مدعایشان</span> </h3> <p> مؤلف: بعضی از علماء خواسته‌اند از این روایات سه‌گانه-که در معنای این روایات، روایات دیگری نیز هست-بفهمند که مراد از <em>آمدن امر، </em> آمدن روز قیامت است، و لیکن روایات چنین دلالتی ندارد. </p> <p>اما روایت اول، برای اینکه صرف اضطراب دلیل نمی‌شود بر اینکه آن مردم از جمله مورد بحث، آمدن قیامت را فهمیده باشند، زیرا اینقدر هست که امر خدا هر چه باشد چیزی است که بندگان او را به اندیشه وا می‌دارد که حجتی در فهمشان نیست و شبهه هم مفهومیه نیست تا مرجع در آن، عرف که اهل لسانند، بوده باشد علاوه بر این روایت هم خالی از اشکال نیست، برای اینکه خدای سبحان، استعجال به آمدن قیامت را از صفات کفار خوانده و آنان را بر این عمل مذمت، و مؤمنین را از آن بری دانسته و فرموده:   <code class="page" rel="12,327"/> <span class="aya" rel="42_18" data-words="7-11">و الذین آمنوا مشفقون منها</span><span class="footnote" rel="1" title="اصول کافی، ج ۱، ص ۲۷۴، ح ۶، ط بیروت">*</span> و در بیان سابق هم اشاره‌ای به این معنا شد که خطاب در جمله‌ <span class="aya" rel="16_1" data-words="4-5">فلا تستعجلوه</span> به مشرکین است و معنایش نهی از استعجال ایشان و درخواست فرا رسیدن اجل و نزدیک شدن وعده است، نه درخواست مهلت، و در این صورت معنی ندارد که از شنیدن <span class="aya" rel="16_1" data-words="4-5">فلا تستعجلوه</span> آرام شوند. </p> <p>و اما روایت دوم ظاهرش این است که از امر خدا عذاب دنیوی را فهمیده بودند نه قیامت را و این خود مؤید بیان سابق ما است نه مؤید آقایان. </p> <p>و اما روایت سوم، نهایت چیزی که به آن دلالت می‌کند این است که آمدن قیامت از مصادیق آمدن امر خداست، و کسی هم در این شکی ندارد، ولی این غیر از این است که مقصود از امر در آیه همان قیامت باشد. </p> <p>و در کتاب غیبت نعمانی به سند خود از عبد الرحمن بن کثیر از ابی عبد اللَّه  (ع) نقل کرده که در ذیل جمله‌ <span class="aya" rel="16_1" data-words="1-5">أتی أمر الله فلا تستعجلوه</span> فرمود: این امر خدا همان امر ما است که نباید در آن عجله شود، و خداوند امر ما را با سه لشکر کمک می‌کند:1- ملائکه 2-مؤمنین 3-لشکر خودش، و خروج او مانند خروج رسول خدا (ص) است چون در آن آیه فرمود: <span class="aya" rel="8_5" data-words="1-6">کما أخرجک ربک من بیتک بالحق</span><span class="footnote" rel="2" title="تفسیر عیاشی، ج ۲، ص ۲۵۶، ح ۱۳">*</span>. </p> <h3> <span class="title" rel="16_1">روایتی که در آن‌ <span class="aya" rel="16_1" data-words="1-3">أتی أمر الله</span> به ظهور مهدی علیه السلام تطبیق شده است</span> </h3> <p> مؤلف: این روایت را مفید نیز در کتاب غیبت خود از-همان-عبد الرحمن از آن امام آورده، و مراد از ظهور اوظهور مهدی (ع) است که در روایات دیگری بدان تصریح شده است، و این خود از باب جری و تطبیق کلی بر فرد و یا از قبیل بطن قرآن است. </p> <p>و در کافی به سند خود از سعد الاسکاف روایت کرده که گفت: مردی خدمت امیر المؤمنین (ع) رسید و از روح سؤال کرد که آیا همان جبرئیل نیست؟ فرمود: جبرئیل از ملائکه است و روح، غیر جبرئیل است. سعد می‌گوید: این جواب، بر سائل گران آمده عرض کرد حرف بزرگی زدی که هیچ کس نگفته، زیرا هیچ کس احتمال نداده که روح غیر جبرئیل باشد. امیر المؤمنین (ع) فرمود: تو مرد گمراهی هستی که سخنان اهل ضلال را نقل می‌کنی و گر نه خدای تعالی به پیغمبرش فرمود: <span class="aya" rel="16_1-2" data-words="1-13">أتی أمر الله فلا تستعجلوه سبحانه و تعالی عما یشرکون، ینزل الملائکة بالروح</span> و این خود صریح است در     <code class="page" rel="12,328"/> اینکه ملائکه غیر روح است<span class="footnote" rel="1" title="الدر المنثور، ج ۴، ص ۱۱۲">*</span>. </p> <p>مؤلف: این روایت مؤید روایاتی است که ما قبلا ذکر کردیم و در یک دسته روایات آمده که روح مخلوقی است بزرگتر از جبرئیل. </p> <p>و در تفسیر قمی در ذیل جمله‌ <span class="aya" rel="16_4" data-words="5-8">فإذا هو خصیم مبین</span> آمده که امام (ع) فرمود: خداوند انسان را از یک قطره آب بی ارزش خلق کرد، و همین قطره بی ارزش، دشمنی آشکار برایش شد، و در دشمنی با او متکلمی بلیغ گردید.<span class="footnote" rel="2" title="الدر المنثور، ج ۴، ص ۱۱۰">*</span> و نیز در همان کتاب در ذیل جمله‌ <span class="aya" rel="16_6" data-words="5-9">حین تریحون و حین تسرحون</span>، امام  (ع) فرموده: حین بازگشت از چراگاه و حین رفتن به چراگاه<span class="footnote" rel="3" title="روح المعانی، ج ۱۴، ص ۱۰۴">*</span>. </p> <p>و در تفسیر عیاشی از زراره از یکی از دو امام باقر و صادق (ع) روایت کرده که گفت: از آن جناب از بول اسب و الاغ و قاطر پرسیدم، فرمود: ما آن را مکروه می‌داریم عرض کردم مگر گوشت آنها حلال نیست؟ فرمود: مگر خدای تعالی برایتان بیان نکرده که: <span class="aya" rel="16_5" data-words="1-11">و الأنعام خلقها لکم فیها دفء و منافع و منها تأکلون</span> که گوشت انعام یعنی شتر و گاو و گوسفند، حلال است ولی در باره چارپایان، یعنی خیل و بغال و حمیر تنها فرموده: <span class="aya" rel="16_8" data-words="7-9">لترکبوها و زینة</span>، از آنها تنها خوردن گوشت و از اینها تنها مساله سوار شدن را ذکر فرموده، البته معنای این دو بیان این نیست که گوشت چارپایان حرام است، و لیکن اشاره به رفتاری است که خود مردم در باره آنها دارند، یعنی از خوردن گوشت آنها صرفنظر کرده‌اند<span class="footnote" rel="4" title="اصول کافی، ج ۱ ص ۱۶۱، ح ۲ و ۳">*</span>. </p> <p>مؤلف: روایات در باب خیل و بغال و حمیر، مختلف است، ولی مذهب اهل بیت  (ع) همین است که خوردن گوشت آنها مکروه است نه حرام. </p> <p>و در تفسیر قمی در ذیل جمله‌ <span class="aya" rel="16_8" data-words="10-14">و یخلق ما لا تعلمون</span> آمده که امام فرمود: مقصود عجائبی است که خداوند در دریا و خشکی عالم خلق می‌کند<span class="footnote" rel="5" title="تفسیر قمی، ج ۱، ص ۳۸۲">*</span>. </p> <p>و در الدر المنثور است که در ذیل آیه‌ <span class="aya" rel="16_9" data-words="1-8">و علی الله قصد السبیل و منها جائر</span> عبد بن حمید و ابن منذر و ابن انباری (در کتاب مصاحف) از علی (ع) نقل کرده که آن         <code class="page" rel="12,329"/> جناب آیه را به صورت <em>فمنکم جائر</em> قرائت می‌کرده<span class="footnote" rel="1" title="الدر المنثور، ج ۴، ص ۱۱۰">*</span>. </p> <p>و در تفسیر عیاشی از اسماعیل بن ابی زیاد از جعفر بن محمد از پدرش از پدران بزرگوارش‌از علی (ع) روایت کرده که فرموده است رسول خدا (ص) در تفسیر جمله‌ <span class="aya" rel="16_16" data-words="3-6">و بالنجم هم یهتدون</span> فرمود منظور از این نجم، ستاره <em>جدی</em> است، برای اینکه تنها جدی است که بناء قبله بر آن دور نمی‌زند و تغییر پیدا نمی‌کند، و اهل بر و بحر راه خود را بوسیله آن پیدا می‌کنند<span class="footnote" rel="2" title="تفسیر قمی، ج ۱، ص ۳۸۲، ط قم">*</span>. </p> <p>مؤلف: این روایت از امام صادق (ع) نیز نقل شده. </p> <h3> <span class="title" rel="16_16">دو روایت در تطبیق جمله: <span class="aya" rel="16_16" data-words="3-6">و بالنجم هم یهتدون</span> بر ائمه اهل بیت علیهم السلام</span> </h3> <p> و در کافی به سند خود از داوود جصاص (گچ پز) روایت کرده که گفت: من از امام صادق (ع) شنیدم که فرمود: منظور از <em>نجم</em> در جمله‌ <span class="aya" rel="16_16" data-words="3-6">و بالنجم هم یهتدون</span> رسول خدا (ص)، و منظور از <em>علامات</em> ، ائمه هدی (ع) است<span class="footnote" rel="3" title="تفسیر قمی، ج ۱، ص ۳۸۲، ط قم">*</span>. </p> <p>مؤلف: این روایت را (کافی) به دو طریق دیگر نیز از آن جناب و از حضرت رضا  (ع) نقل کرده،<span class="footnote" rel="4" title="روح المعانی، ج ۱۴، ص ۱۰۴">*</span> و عیاشی<span class="footnote" rel="5" title="تفسیر عیاشی، ج ۲، ص ۲۵۵، ح ۸">*</span> و قمی<span class="footnote" rel="6" title="تفسیر قمی، ج ۱، ص ۳۸۳">*</span> نیز در تفسیر خود آن را آورده‌اند، و شیخ در  <em>امالی</em> از امام صادق (ع) روایتش کرده،<span class="footnote" rel="7" title="امالی">*</span> و این از باب تفسیر نیست بلکه از باب بطن است، دلیلش هم این است که طبرسی آن را در مجمع نقل کرده که امام صادق  (ع) فرمود: ما علامتها و رسول خدا (ص) نجم است آن گاه فرمود که: رسول خدا (ص) فرمود: خداوند نجوم را امان اهل آسمان، و اهل بیت مرا امان اهل زمین قرار داده است<span class="footnote" rel="8" title="مجمع البیان، ج ۶، ص ۳۵۴">*</span>. </p> 
