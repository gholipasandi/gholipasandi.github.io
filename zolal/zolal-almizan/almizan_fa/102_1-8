<h2 class="sura">سوره تکاثر مکی است و هشت آیه دارد </h2><h3 class="ayas">سوره التكاثر آیه‌های ۱ تا ۸</h3><code class="section" rel="102_1-8"/><h3>ترجمه آیات</h3> <p> <span class="trans" rel="102_0">به نام خدای رحمان و رحیم.  </span><span class="trans" rel="102_1">مسابقه و مفاخره در داشتن مال و نفرات بیشتر شما را از سعادت واقعیتان به خود مشغول کرد.  «۱» </span><span class="trans" rel="102_2">تا آنجا که برای شمردن نیاکان خود به قبرستان رفتید.  «۲» </span><span class="trans" rel="102_3">نه، این مفاخرتها دردی را از شما دوا نمی‌کند و به زودی خواهید فهمید.  «۳» </span><span class="trans" rel="102_4">نه، تاکید می‌کنم که به زودی خواهید فهمید.  «۴» </span><span class="trans" rel="102_5">نه، باز تاکید می‌کنم که اگر به علم الیقین برسید.  «۵» </span><span class="trans" rel="102_6">آن وقت دوزخ را خواهید دید.  «۶» </span><span class="trans" rel="102_7">آن وقت به عین الیقینش مشاهده خواهید کرد.  «۷» </span><span class="trans" rel="102_8">و سپس در آن روز از نعیم خدا بازخواست خواهید شد.  «۸» </span></p>             <h3>بیان آیات</h3> <p> این سوره مردم را به شدت توبیخ می‌کند بر اینکه با تکاثر ورزیدن و مسابقه گذاشتن<code class="page" rel="20,600"/> در جمع مال و اولاد و یاوران با یکدیگر از خدای تعالی و از سعادت واقعی خود بی‌خبر می‌مانند، از تبعات و آثار سوء خسران‌آور این سرگرمی غفلت می‌ورزند. و ایشان را تهدید می‌کند به اینکه به زودی نتیجه سرگرمی‌های بیهوده خود را می‌دانند و می‌بینند، و به زودی از این نعمت‌ها که در اختیارشان گذاشته شده بود تا شکرش را بجای آورند بازخواست می‌شوند، که چرا در شکرگزاری خدا خود را به نادانی زدید، و به کارهای بیهوده سرگرم کردید، و چرا نعمت خدا را با کفران مقابله نمودید. </p> <p>و این سوره از نظر سیاقی که دارد هم با مکی بودن می‌سازد، و هم با مدنی بودن، و به زودی روایات در سبب نزول آن در بحث روایتی خواهد آمد ان شاء اللَّه. </p> <h3> <span class="title" rel="102_1 102_2">توضیح مفردات و مفاد آیات: <span class="aya" rel="102_1-2" data-words="1-5">ألهاکم التکاثر، حتی زرتم المقابر...</span> که متضمن توبیخ شدید مردم در جمع مال و نفرات است</span> </h3> <p> <span class="aya" rel="102_1-2" data-words="1-5">ألهاکم التکاثر، حتی زرتم المقابر</span> در مفردات می‌گوید: کلمه <em>لهو</em> به معنای هر کار بیهوده و بی‌ارزشی است که آدمی را از کار مهم و پر ارزش باز بدارد، وقتی می‌گویند: <em>ألهاه کذا</em> معنایش این است که آن کار بیهوده وی را مشغول به خود کرد و از کاری مهم‌تر بازش داشت و در قرآن کریم آمده: <span class="aya" rel="102_1" data-words="1-2">ألهاکم التکاثر</span><span class="footnote" rel="1" title="مفردات راغب، ماده &lt;em&gt;لهو&lt;/em&gt; ">*</span>. </p> <p><span class="phrase">اما کلمه <em rel="fa_102_1_2-2" data-sentence="9:244">تکاثر</em> و <em rel="fa_102_1_2-2" data-sentence="67:226">مکاثرة</em> که اولی مصدر باب تفاعل، و دومی باب مفاعله است، هر دو به معنای آن است که جمعی در کثرت مال و اولاد و عزت با یکدیگر مبارات و مفاخره کنند<span class="footnote" rel="2" title="مفردات راغب، ماده &lt;em&gt;کثر&lt;/em&gt; ">*</span>.</span> </p> <p><code class="aya" rel="102_2"/>و <span class="phrase">در معنای <em rel="fa_102_2_3-3" data-sentence="9:299">مقابر</em> گفته جمع مقبره است، که-به کسره میم و فتحه آن-به معنای محل قبر است، و در قرآن کریم آمده، آنجا که فرموده: <span class="aya" rel="102_2" data-words="1-3">حتی زرتم المقابر</span> و زیارت مقابر کنایه از مردن است<span class="footnote" rel="3" title="مفردات راغب، ماده &lt;em&gt;قبر&lt;/em&gt; ">*</span>.</span> </p> <p>و بنا به معنایی که او کرده و بنا بر آنچه به کمک سیاق فهمیده می‌شود معنای آیه این است که: تکاثر و مفاخرت شما در داشتن مال و زینت دنیا، و مسابقه گذشتنتان در جمع عده و عده، شما را از آنچه واجب بود بر شما بازداشت، و آن عبارت بود از ذکر خدا، در نتیجه عمری را به غفلت گذراندید، تا مرگتان فرا رسید. </p> <p>بعضی<span class="footnote" rel="4" title="مجمع البیان، ج ۱۰، ص ۵۳۴">*</span> آیه را چنین معنا کرده‌اند که: مباهات کردن و افتخار نمودن به کثرت نفرات،         <code class="page" rel="20,601"/> شما را به خود مشغول نموده، عمری را به این کار لغو گذراندید که این عده بگویند رجال ما بیشتر است، و آن عده دیگر بگویند ما بیشتریم و به این هم اکتفاء نکردید تا آنکه به سر قبر مردگان خود رفته، عدد آنها را به عدد زنده‌هایتان افزودید، و به مردگان بیشتر خود مباهات کردید. </p> <p>و اساس این معنا روایاتی است که در شان نزول سوره وارد شده، که دو قبیله از انصار با یکدیگر تفاخر می‌کردند به داشتن مردانی از زندگان و در آخر از مردگان، و در بعضی دیگر آمده که این جریان در مکه اتفاق افتاد، بنی عبد مناف با بنی سهم مفاخرت کردند، و به مفاخرت داشتن نفرات زنده اکتفاء ننموده، در آخر مردگان را هم به حساب آوردند، و سوره مورد بحث در شان آنان نازل شد، و داستانش در بحث روایتی خواهد آمد ان شاء اللَّه. </p> <h3> <span class="title" rel="102_6 102_7">تخطئه و تهدید متکاثران و معنای <span class="aya" rel="102_6" data-words="1-2">لترون الجحیم</span> و <span class="aya" rel="102_7" data-words="1-4">ثم لترونها عین الیقین</span> </span> </h3> <p> <code class="aya" rel="102_3"/> <span class="aya" rel="102_3" data-words="1-3">کلا سوف تعلمون</span> این جمله ردع و تخطئه ایشان است از اینکه با سرگرمی به چنین امر بیهوده‌ای از اهداف مهمشان باز مانند. و جمله به زودی خواهید فهمید تهدید ایشان است و معنایش-به طوری که از مقام بدست می‌آید-این است که: به زودی به آثار سوء این غفلت خود آگاه خواهید شد، و وقتی از زندگی دنیا منقطع شدید آن آثار سوء را خواهید شناخت. </p> <p><code class="aya" rel="102_4"/> <span class="aya" rel="102_4" data-words="1-4">ثم کلا سوف تعلمون</span> این جمله ردع و تخطئه قبلی را تاکید می‌کند. </p> <p>ولی بعضی<span class="footnote" rel="1" title="تفسیر قرطبی، ج ۲۰، ص ۱۷۲">*</span> گفته‌اند تاکید آن نیست، بلکه اولی مربوط به آگهی آنان در هنگام مرگ و دومی به آگهی در روز قیامت است. </p> <p><code class="aya" rel="102_5"/> <span class="aya" rel="102_5-6" data-words="1-7">کلا لو تعلمون علم الیقین، لترون الجحیم</span> این جمله ردعی است بعد از ردع تا سه بار آن را تکرار نموده، تا مطلب را تاکید کرده باشد، و کلمه <em>یقین</em> به معنای علمی است که شک و تردید در آن راه نداشته باشد، و جواب  <em>لو-اگر</em> در جمله اگر به علم یقین بدانید حذف شده، تقدیر کلام لو تعلمون الامر بعلم الیقین لشغلکم ما تعلمون عن التباهی و التفاخر بالکثرة-اگر به علم یقین حقیقت امر را ببینید آنچه ببینید شما را از مفاخرت به کثرت نفرات باز خواهد داشت بوده است. <code class="aya" rel="102_6"/>و جمله‌ <span class="aya" rel="102_6" data-words="1-2">لترون الجحیم</span> کلامی از نو است، و لام در آن لام قسم است، می‌فرماید: سوگند می‌خورم که به زودی جحیم را که جزای این مفاخرت است خواهید دید. دیگران اینطور تفسیر کرده و   <code class="page" rel="20,602"/> استدلال کرده‌اند به اینکه جمله‌ <span class="aya" rel="102_6" data-words="1-2">لترون الجحیم</span> نمی‌تواند جواب حرف <em>لو</em> باشد، چون این حرف امتناع را می‌رساند، بر سر هر جمله در آید می‌فهماند مضمون این جمله نشدنی است، و رؤیت هر چیزی به معنای تحقق وقوع آن است، و جواب نشدنی، شدنی قرار نمی‌گیرد. </p> <p>و این تفسیر مبنی بر این است که مراد از رؤیت جحیم، رؤیت آن در قیامت باشد، و آیه شریفه بخواهد به مضمون آیه‌ <span class="aya" rel="79_36" data-words="1-5">و برزت الجحیم لمن یری</span><span class="footnote" rel="1" title="و جهنم برای هر بیننده‌ای آشکار می‌گردد سوره نازعات، آیه ۳۶">*</span> اشاره کند، و این خیلی مسلم نیست، بلکه از ظاهر کلام بر می‌آید که مراد از دیدن جحیم، دیدن آن در دنیا و قبل از قیامت و به چشم بصیرت است، منظور رؤیت قلب است، که به طوری که از آیه زیر استفاده می‌شود خود از آثار علم الیقین است، <span class="aya" rel="6_75" data-words="1-12">و کذلک نری إبراهیم ملکوت السماوات و الأرض و لیکون من الموقنین</span><span class="footnote" rel="2" title="و این چنین ملکوت آسمانها و زمین را به ابراهیم نشان می‌دهیم (تا چنین و چنان شود و) تا از صاحبان یقین گردد سوره انعام، آیه ۷۵">*</span>، که بحث در پیرامون آن گذشت، و این رؤیت قلبی قبل از قیامت است، و برای مردمی که سرگرم مفاخرتند دست نمی‌دهد، بلکه در مورد آنان امری ممتنع است، چون چنین افرادی ممکن نیست علم الیقین پیدا کنند. </p> <p><code class="aya" rel="102_7"/> <span class="aya" rel="102_7" data-words="1-4">ثم لترونها عین الیقین</span> <span class="phrase">مراد از <em rel="fa_102_7_3-4" data-sentence="8:345">عین الیقین</em> خود یقین است، و معنایش این است که جحیم را با یقین محض می‌بینند، و مراد از <em rel="fa_102_5_4-5" data-sentence="143:253">علم یقین</em> در آیه قبل مشاهده دوزخ با چشم بصیرت و در دنیا است، و به عین الیقین دیدن آن در قیامت با چشم ظاهر است، دلیلش آیه بعدی است که سخن از سؤال و بازخواست در قیامت دارد، می‌فرماید: <span class="aya" rel="102_8" data-words="1-5">ثم لتسئلن یومئذ عن النعیم</span>.</span> </p> <p>ولی بعضی<span class="footnote" rel="3" title="روح المعانی، ج ۳۰، ص ۲۲۵">*</span> از مفسرین گفته‌اند، مراد از رؤیت اولی، قبل از دخول در جحیم، و مراد از دومی بعد از دخول در آن است، و خلاصه منظور از هر دو رؤیت در قیامت است. </p> <p>بعضی<span class="footnote" rel="4" title="تفسیر برهان، ج ۴، ص ۵۰۲، ح ۶">*</span> دیگر گفته‌اند: منظور از رؤیت اولی معرفت، و از دومی دیدن و مشاهده است. </p> <p>بعضی<span class="footnote" rel="5" title="روح المعانی، ج ۳۰، ص ۲۲۵">*</span> هم گفته‌اند. مراد یک رؤیت است، و تکرارش صرفا برای فهماندن استمرار و خلود در دوزخ است. و بعضی وجوهی دیگر گفته‌اند، که همه آنها ضعیف است. </p> <h3> <span class="title" rel="102_8 102_2 102_6 102_1 102_3 102_4 102_5 102_7">توضیحی در باره <em>نعمت</em> و استفاده از آن در راه اطاعت و سؤال از آن در قیامت</span> </h3> <p> <span class="aya" rel="102_8" data-words="1-5">ثم لتسئلن یومئذ عن النعیم</span> <span class="phrase">از ظاهر سیاق بر می‌آید که خطاب باز خواست می‌شوید و همچنین خطابهای قبلی  <em>الهیکم</em> ، <em rel="fa_102_2_2-2" data-sentence="90:390">زرتم</em> ، <em>تعلمون</em> و <em rel="fa_102_6_1-1" data-sentence="166:356">ترون</em> همه به عموم مردم است، بدان جهت که در بین آنان کسانی هستند که سرگرم به نعمت‌های پروردگار خود شده، از خود پروردگار بی‌خبر ماندند، تکاثر در نعمت از یاد صاحبان نعمت بی‌خبرشان کرده، آری توبیخ و تهدید این سوره به ظاهر متوجه طایفه خاصی نیست، بلکه متوجه عموم مردم است، ولی در واقع متوجه طایفه خاصی از ایشان است، و آن همان کسانی است که تکاثر از خدا بی‌خبرشان کرده.</span> </p> <p>و <span class="phrase">همچنین از ظاهر سیاق بر می‌آید که مراد از <em rel="fa_102_8_5-5" data-sentence="41:134">نعیم</em> ، مطلق نعمت‌ها است، یعنی هر چیزی که کلمه <em>نعمت</em> بر آن صادق باشد، پس هر انسانی از هر نعمتی که خدا به او داده بازخواست خواهد شد.</span> </p> <p>برای اینکه نعمت-یعنی هر چیزی که سازگار با زندگی و کمال منعم علیه است، و به نوعی خیر و منفعت او را تضمین می‌کند-وقتی نعمت می‌شود که در موردی استعمالش کند که این استعمال سعادتی برای او باشد، و از آن سعادت سود ببرد، اما اگر در خلاف آن به کار ببرد، مثلا نعمت آب را در سوراخ گوش خود بریزد دیگر نعمت نیست چون آب سازگار با گوش نیست، هر چند که خودش فی نفسه نعمت است. </p> <p>و خدای تعالی انسان را آفریده، و غایت و هدف نهایی از خلقتش را که همان سعادت او و منتهی درجه کمال او است تقرب عبودی به درگاه خود قرار داده، هم چنان که خودش فرمود: <span class="aya" rel="51_56" data-words="1-8">و ما خلقت الجن و الإنس إلا لیعبدون</span><span class="footnote" rel="1" title="من جن و انس را نیافریدم مگر اینکه عبادتم کنند سوره ذاریات، آیه ۵۶">*</span>، و این تقرب عبودی‌ همان ولایت الهی نسبت به بنده‌اش می‌باشد، و خدای سبحان تمامی آنچه مایه سعادت او است و از آن در سلوکش به سوی غایتی که برای آتش خلق کرده منتفع می‌شود، و آن عبارت است از همه نعمت‌های ظاهری و باطنی که در اختیار او نهاده. </p> <p>پس استعمال این نعمت‌ها به طریق خداپسندانه که انسان را به غایت مطلوبش برساند همان طریقی است که آدمی را به غایت و هدف از خلقتش که همان اطاعت است می‌رساند، و استعمال آنها به طور دلخواه و بدون در نظر گرفتن اینکه این نعمت‌ها وسیله‌اند نه هدف، گمراهی و بریدن از هدف است، و این خود معصیت است، چون خدای سبحان به قضایی رد و تبدیل ناپذیر حکم کرده که انسان به سویش برگردد تا از عملش بازخواست نموده،   <code class="page" rel="20,604"/> به حساب اعمالش برسد، و بر طبق آن جزایش دهد، و عمل بنده که گفتیم به حسابش می‌رسند همان استعمال نعمت‌های الهی است،  (اگر دروغ و تهمت و غیبت و مجامله و چه و چه است استعمال زبان است، که یکی از بزرگترین نعمتهای او است، و اگر زنا و دزدی و قتل نفس است استعمال آلت تناسلی و استعمال دست و سایر جوارح است) و لذا خدای تعالی می‌فرماید: <span class="aya" rel="53_39-42" data-words="1-21">و أن لیس للإنسان إلا ما سعی، و أن سعیه سوف یری، ثم یجزاه الجزاء الأوفی، و أن إلی ربک المنتهی</span><span class="footnote" rel="1" title="و اینکه انسان سرنوشتی ندارد مگر آنچه خودش کرده، و به زودی کرده‌هایش را نشانش می‌دهند، و به طور کامل جزای آن را به وی می‌پردازند، و اینکه سرانجام انسان به سوی پروردگار تو است">*</span>، پس سؤال از عمل بنده سؤال از نعیم الهی است، که به چه صورت مصرفش کرد، آیا شکر نعمت را بجای آورد، و یا آن را کفران نمود؟ </p><h3>بحث روایتی‌ <span class="title" rel="102_5 102_1 102_2 102_3 102_4 102_6 102_7 102_8">چند روایت در باره شان نزول سوره تکاثر</span> </h3> <p> در مجمع البیان است که بعضی گفته‌اند: این سوره در باره یهود نازل شده که گفته بودند: عده ما از جمعیت بنی فلان و بنی فلان و بنی فلان بیشتر است، و خلاصه ما از همه این سه قبیله نیرومندتریم، همین معنا آنان را به خود مشغول کرد تا گمراه از دنیا رفتند-نقل از قتاده. </p> <p>بعضی دیگر گفته‌اند: در باره شاخه‌ای از انصار نازل شده که با شاخه‌ای دیگر تفاخر کردند-نقل از ابی بریده. و بعضی گفته‌اند در باره دو قبیله از قریش نازل شده، یعنی بنی عبد مناف بن قصی، و بنی سهم بن عمرو که با یکدیگر تکاثر نموده، اشراف خود را می‌شمردند، و عدد اشراف بنی عبد مناف بیشتر شد، آن گاه بنی سهم بن عمرو زیر بار نرفته، گفتند باید مرده‌هایمان را هم به شمار آوریم، شروع کردند به شمردن قبرها، این قبر فلانی است و این قبر فلانی، و در نتیجه عدد بنی سهم بیشتر شد، چون در دوران جاهلیت عدد آنان بیشتر بود-نقل از مقاتل و کلبی<span class="footnote" rel="2" title="مجمع البیان، ج ۱۰، ص ۵۳۳">*</span>. </p> <p>و در تفسیر برهان از برقی از پدرش از ابن ابی عمیر از هشام بن سالم از امام صادق  (ع) روایت کرده که در تفسیر آیه‌ <span class="aya" rel="102_5" data-words="2-5">لو تعلمون علم الیقین</span> فرموده: علم الیقین دیدن به چشم است<span class="footnote" rel="3" title="تفسیر برهان، ج ۴، ص ۵۰۱">*</span>. </p>   <p>سوره نجم، آیه 39-42.      <code class="page" rel="20,605"/> مؤلف: این روایت معنایی را که ما کردیم تایید می‌کند. </p> <h3> <span class="title" rel="102_8 102_1 102_2 102_3 102_4 102_5 102_6 102_7">روایاتی بیانگر اینکه مراد از نعیمی که از آن سؤال می‌شود محمد و آل او (علیهم السلام)، یا ولایت اهل بیت (علیهم السلام) است و توضیحی در این باره، با بیان رابطه بین نعمت بودن نعمت‌ها و هدایت دینی</span> </h3> <p> و در تفسیر قمی به سند خود از جمیل از امام صادق (ع) روایت کرده که گفت: به آن حضرت عرضه داشتم معنای آیه‌ <span class="aya" rel="102_8" data-words="2-5">لتسئلن یومئذ عن النعیم</span> چیست؟ فرمود: این امت بازخواست می‌شود از نعمت رسول اللَّه، و سپس از نعمت ائمه اهل بیتش<span class="footnote" rel="1" title="تفسیر قمی، ج ۲، ص ۴۴۰">*</span>. </p> <p>و در کافی به سند خود از ابی خالد کابلی روایت آورده که گفت: وارد شدم بر امام ابو جعفر (ع) دستور داد غذا آوردند، من با آن جناب طعام خوردم، طعامی که پاکیزه‌تر و لطیف‌تر از آن در عمرم نخورده بودم، همین که از طعام فارغ شدیم، فرمود: ای ابو خالد این طعام را چگونه دیدی؟ و یا فرمود: طعام ما را چگونه دیدی؟ عرضه داشتم فدایت شوم، من در عمرم طعامی پاکیزه‌تر و نظیف‌تر از این نخورده بودم، ولی در حین خوردن به یاد آیه افتادم که خدای تعالی می‌فرماید: <span class="aya" rel="102_8" data-words="1-5">ثم لتسئلن یومئذ عن النعیم</span> پس حضرت فرمود: خدای تعالی از خوردن شما نمی‌پرسد ، تنها از آن دین حقی که شما بر آنید بازخواست می‌کند<span class="footnote" rel="2" title="فروع کافی، ج ۶، ص ۲۸۰، ح ۵ و ح ۳">*</span>. </p> <p>و نیز در آن کتاب به سند خود از ابو حمزه روایت کرده که گفت: با جماعتی نزد امام صادق (ع) بودیم، حضرت دستور داد طعام بیاورند، طعامی آوردند که در تمام عمرمان لذیذتر و خوشبوتر از آن نخورده بودیم، بعد خرمایی آوردند که آن قدر شفاف و صاف و زیبا بود که همه را به تماشا واداشت، مردی از حضار گفت: به زودی از این نعیمی که نزد پسر پیغمبر از آن متنعم شدید بازخواست می‌شوید، امام (ع) فرمود: خدای عز و جل کریم‌تر و شانش جلیل‌تر از آن است که طعامی به بنده‌اش بدهد، و آن را برای شما حلال و گوارا بسازد، آن وقت بازخواستتان کند که چرا خوردید؟ بلکه منظور از نعیم در آیه‌ <span class="aya" rel="102_8" data-words="2-5">لتسئلن یومئذ عن النعیم</span> تنها نعمت محمد و آل محمد ( ع) است که به شما ارزانی داشته<span class="footnote" rel="3" title="فروع کافی، ج ۶، ص ۲۸۰، ح ۵ و ح ۳">*</span>. </p> <p>مؤلف: و این معنا به طرق دیگر و عبارات مختلفی از ائمه اهل بیت (ع) روایت شده، و در بعضی از آنها آمده که منظور از نعیم، ولایت (دوستی و اطاعت) ما اهل بیت است<span class="footnote" rel="4" title="روح المعانی، ج ۳۰، ص ۲۲۵">*</span>. و برگشت این معنا به همان معنایی است که ما خاطرنشان ساخته و گفتیم، منظور از نعیم تمامی نعمت‌هایی است که خدای تعالی به بشر انعام فرموده، بدان جهت که نعمت است،  (و ولایت اهل بیت از ارزنده‌ترین مصادیق آن است بلکه با راهنمایی امامان       <code class="page" rel="20,606"/> است که استعمال نعمت شکر می‌شود نه کفران). </p> <p>توضیح اینکه نعمت‌هایی که خدای تعالی به آدمی ارزانی داشته اگر انسان مورد بازخواست از آنها قرار می‌گیرد، از این جهت نیست که نعمت‌ها مثلا گوشت بوده یا نان یا خرما و یا آب خنک، و یا مثلا چشم یا گوش و یا دست و پا بوده، بلکه از این جهت از آنها پرسش می‌شود که خدای تعالی آنها را آفریده تا نعمت بشر باشند، و آنها را در طریق کمال بشر و رسیدنش به قرب عبودی واسطه و وسیله کرده، که بیانش به طور اشاره گذشت، و بشر را دعوت کرده که آن نعمت‌ها را به عنوان شکر مصرف کند، و طوری استعمال کند که آن استعمال شکر شمرده شود نه کفران پس آنچه از آن بازخواست می‌شویم نعمت است بدان جهت که نعمت است، نه بدان جهت که خوردنی یا پوشیدنی و یا اعضای ذی قیمت بدنی است، و معلوم است که خود آدمی نمی‌تواند تشخیص دهد که داده‌های خدای تعالی را چگونه استعمال کند تا نعمت شود، و یا به عبارت دیگر شکر باشد نه کفران، تنها راهنما در این باب دین خداست که رسول خدا  (ص) آن را آورده، و امامانی از اهل بیت خود را برای بیان آن دین نصب فرموده. پس برگشت سؤال از نعیم، سؤال از عمل به دین است، در هر حرکت و سکون. و نیز این معنا معلوم است که سؤال از نعیم که گفتیم سؤال از دین است سؤال از رسول خدا (ص) و امامان بعد از آن جناب است که خدا اطاعتشان را واجب و پیرویشان را در سلوک الی اللَّه فریضه کرده، و طریق سلوک الی اللَّه است، همان استعمال نعمت است به آن نحوی که رسول و امامان دستور داده‌اند. </p> <p>روایت ابی خالد که در آن حضرت ابو جعفر (ع) فرمود: تنها از آن دین حقی که شما بر آنید بازخواست می‌کند به همین معنا اشاره می‌کند که منظور از سؤال از نعیم، سؤال از دین است. </p> <p>و دو روایت جمیل و ابی حمزه که نقل کردیم، و در هر دو امام صادق (ع) فرمود: این امت بازخواست می‌شود از نعمت رسول اللَّه، و سپس از نعمت ائمه اهل بیتش به این معنا اشاره دارند که منظور از نعیم، رسول و امامان اهل بیت او است. </p> <p>و در بعضی از روایات آمده که نعیمی که بشر از آن بازخواست می‌شود رسول اللَّه  (ص) است که خدا او را بر همه اهل عالم انعام کرد تا از گرداب ضلالت نجاتشان دهد. و در بعضی دیگر آمده: ولایت ما اهل بیت است، و برگشت همه به یک معنا است، و ولایت اهل بیت عبارت است از واجب دانستن اطاعت و پیروی آنان، در هر<code class="page" rel="20,607"/> گفتار و کرداری که در سلوک طریق عبودیت دارند<span class="footnote" rel="1" title="تفسیر برهان، ج ۴، ص ۵۰۲ و ۵۰۳">*</span>. </p> <p>و در مجمع البیان آمده که بعضی گفته‌اند: منظور از نعیم صحت و فراغت است، -نقل از عکرمه. و مؤید آن روایتی است که ابن عباس از رسول خدا (ص) نقل کرده که فرمود: دو نعمت است که بسیاری از مردم در آن مغبونند، یکی سلامتی و یکی فراغت<span class="footnote" rel="2" title="مجمع البیان، ج ۱۰، ص ۵۳۴">*</span>. </p> <p>و نیز در مجمع البیان است که بعضی گفته‌اند: نعیم عبارت است از امنیت و صحت، نقل از مجاهد و عبد اللَّه بن مسعود. و این معنا از امام ابو جعفر و ابی عبد اللَّه (ع) نیز روایت شده<span class="footnote" rel="3" title="مجمع البیان، ج ۱۰، ص ۵۳۴">*</span>. </p> <p>مؤلف: و در بعضی از روایات دیگر از طرق اهل سنت آمده که: نعیم عبارت است از خرما و آب خنک. و در بعضی دیگر چیزهایی دیگر ذکر شده، که باید همه آنها حمل شود بر اینکه خواسته‌اند مثالی برای نعمت ذکر کرده باشند<span class="footnote" rel="4" title="الدر المنثور، ج ۶، ص ۳۸۸">*</span>. </p> <p>و در حدیث نبوی از طرق اهل سنت این معنا نیز آمده که سه چیز است که بنده خدا از آن بازخواست نمی‌شود: یکی خرقه‌ای که عورت خود را با آن بپوشاند، و یکی پاره‌نانی که با آن سد رمق کند، و سوم خانه‌ای که از سرما و گرما حفظش نماید...<span class="footnote" rel="5" title="الدر المنثور، ج ۶، ص ۳۸۸">*</span> این حدیث هم باید حمل شود بر اینکه خدای تعالی در بازخواست از ضروریات زندگی سخت‌گیری و مناقشه نمی‌کند، و خدا داناتر است. </p> 
