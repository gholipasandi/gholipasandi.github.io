<h3 class="ayas">سوره النجم آیه‌های ۳۳ تا ۶۲</h3><code class="section" rel="53_33-62"/><h3>ترجمه آیات</h3> <p> <span class="trans" rel="53_33">آیا آن کس را که از انفاق روی‌گردان شد مشاهده کردی؟.  «۳۳» </span><span class="trans" rel="53_34">مختصری انفاق کرد و (به خاطر گفتار رفیقش که گفت اگر ترک انفاق کردی گناهت به گردن<code class="page" rel="19,71"/> من) ترک انفاق نمود.  «۳۴» </span><span class="trans" rel="53_35">آیا او علم غیب دارد و می‌داند (که رفیقش گناهش را گردن می‌گیرد).  «۳۵» </span><span class="trans" rel="53_36">یا از آن سفارش‌ها که در تورات در باره دادن حق شده با خبر نشده؟.  «۳۶» </span><span class="trans" rel="53_37">و در صحف ابراهیمی که حق را به حد تمام ادا کرد.  «۳۷» </span><span class="trans" rel="53_38">و نمی‌داند که هیچ گنهکاری گناه دیگری را تحمل نمی‌کند، و به گردن نمی‌گیرد؟.  «۳۸» </span><span class="trans" rel="53_39">و اینکه انسان به جز کار و تلاشش سرمایه‌ای ندارد؟.  «۳۹» </span><span class="trans" rel="53_40">و اینکه نزد وی سعی خود را خواهد دید؟.  «۴۰» </span><span class="trans" rel="53_41">و سپس جزای آن به کاملترین وجهش داده می‌شود.  «۴۱» </span><span class="trans" rel="53_42">و اینکه انتهای سیرشان به سوی پروردگار تو است.  «۴۲» </span><span class="trans" rel="53_43">و اینکه او است که اسباب خندیدن و گریستن را فراهم کرده.  «۴۳» </span><span class="trans" rel="53_44">و اینکه او است که می‌میراند و زنده می‌کند.  «۴۴» </span><span class="trans" rel="53_45">و اینکه او است که جفت نر و ماده را آفریده.  «۴۵» </span><span class="trans" rel="53_46">از نطفه‌ای که در رحم ریخته می‌شود.  «۴۶» </span><span class="trans" rel="53_47">و اینکه بر خداست که نشاه آخرت را پدید آورد.  «۴۷» </span><span class="trans" rel="53_48">و اینکه خود او است که با اموال منقول و غیر منقول بندگان خود را بی‌نیاز می‌کند.  «۴۸» </span><span class="trans" rel="53_49">و اینکه او رب <em>کوکب شعری</em> است که بعضی آن را رب خود می‌پندارند.  «۴۹» </span><span class="trans" rel="53_50">و اینکه او نسل پیشین عاد را هلاک کرد.  «۵۰» </span><span class="trans" rel="53_51">و ثمود را که حتی یک نفر از ایشان باقی نگذاشت.  «۵۱» </span><span class="trans" rel="53_52">و قوم نوح را که قبل از آنان، و ستمکارتر و یاغی‌تر از آنان بودند.  «۵۲» </span><span class="trans" rel="53_53">و شهرهای قوم لوط را که زیر و رو کرد و از عذاب آنچه متوجه آنان ساخت.  «۵۳» </span><span class="trans" rel="53_54">از هر سو احاطه‌شان کرد.  «۵۴» </span><span class="trans" rel="53_55">پس دیگر در کدام یک از نعمت‌های پروردگارت می‌توانی تردید کنی.  «۵۵» </span><span class="trans" rel="53_56">این پیامبر، بیم‌رسانی است از سنخ بیم رسانان گذشته.  «۵۶» </span><span class="trans" rel="53_57">قیامت نزدیک شد.  «۵۷» </span><span class="trans" rel="53_58">و برای آن به غیر از خدا پرده برداری نیست.  «۵۸» </span><span class="trans" rel="53_59">آیا از این مطالب تعجب می‌کنید؟.  «۵۹» </span><span class="trans" rel="53_60">و می‌خندید و گریه نمی‌کنید؟.  «۶۰» </span><span class="trans" rel="53_61">و هم چنان سرگرم بازی خود هستید؟. <code class="page" rel="19,72"/> «۶۱» </span><span class="trans" rel="53_62"> پس برای خدا سجده کنید و به عبادت او بپردازید.  «۶۲» </span></p>                                                       <h3>بیان آیات‌ <span class="title" rel="53_39 53_42 53_33 53_34 53_35 53_36 53_37 53_38 53_40 53_41 53_43 53_44 53_45 53_46 53_47 53_48 53_49 53_50 53_51 53_52 53_53 53_54 53_55 53_56 53_57 53_58 53_59 53_60 53_61 53_62">اشاره به مطالب و محتویات این قسمت از سوره مبارکه نجم</span> </h3> <p> سیاق نه آیه از آیات اول این فصل روایاتی را که در شان نزول وارد شده تصدیق می‌کند، در آن روایات آمده که مردی از مسلمانان اموال خود را در راه خدا انفاق کرد، مردم او را سرزنش کردند که انفاق در راه خدا هم حدی دارد و او را از فنای مالش زنهار داده و از گرفتار شدن به فقر ترساندند، و به او که زیر بار نمی‌رفت گفتند: اگر ترک انفاق گناه داشت به گردن ما، آن مرد هم پذیرفت و دیگر انفاق نکرد، و به مناسبت این واقعه آیات نه‌گانه مذکور نازل شد. </p> <p>که خدای سبحان به طور اشاره به این داستان متعرض آن شده، و به منظور بیان حقیقت مطلب در این مساله مطالبی از صحف ابراهیم و موسی نقل کرده، و نیز حق صریح و پوست کنده را در رد اباطیل مشرکین که در آیات گذشته بود بیان نموده، فرمود: آنها می‌گویند: اگر ما بت‌ها را می‌پرستیم برای این است که بت‌ها تمثالهای فرشتگان است که دختران خدایند، می‌پرستیم تا ما را نزد خدای سبحان شفاعت کنند. آیات فصل قبلی هم با روشن‌ترین بیان این مساله را ابطال کرده بود. </p> <p>ولی در این آیات حق مطلب در مساله ربوبیت و الوهیت را روشن کرده می‌فرماید: خلقت و تدبیر تنها از آن خدا است، و تمامی آن به خدا منتهی می‌شود، و خدای سبحان هر چه خلق کرده و تدبیر نموده طوری خلق و تدبیر کرده که نشاه‌ای دیگر را دنبال داشته باشد، تا در آن نشاه جزای کافر و مؤمن و مجرم و متقی را بدهد، و لازمه چنین خلقتی تشریع دین است، باید بندگان را به تکالیفی مکلف کند، و کرده، و شاهدش هم همین است که امت‌های گذشته را که یکی پس از دیگری آمدند و زیر بار دین و تکالیف او نرفتند هلاک کرد، مانند قوم نوح و عاد و ثمود و مؤتفکه. </p> <p>آن گاه بعد از نقل این داستانها از صحف انبیای گرامی خاطر نشان کرده که این نذیر -رسول خدا (ص) -هم از همان نذیران امت‌های گذشته است، و اینکه قیامت نزدیک است، و سپس در آخر سوره روی سخن را متوجه به ایشان نموده که برای خدا سجده و عبادت کنید. </p> <p>و این سوره به شهادت سیاق آیاتش در مکه نازل شده، و از جمله آیات برجسته‌اش آیه<code class="page" rel="19,73"/> شریفه‌ <span class="aya" rel="53_42" data-words="1-5">و أن إلی ربک المنتهی</span>، و آیه شریفه‌ <span class="aya" rel="53_39" data-words="1-7">و أن لیس للإنسان إلا ما سعی</span> است. </p> <h3> <span class="title" rel="53_33 53_34 53_35 53_36 53_37 53_38 53_39 53_40 53_41 53_42 53_43 53_44 53_45 53_46 53_47 53_48 53_49 53_50 53_51 53_52 53_53 53_54 53_55 53_56 53_57 53_58 53_59 53_60 53_61 53_62">بیان آیات مربوط به شخصی که از انفاق در راه خدا اعراض کرد و دست نگه داشت </span> </h3> <p> <span class="aya" rel="53_33-34" data-words="1-9">أ فرأیت الذی تولی، و أعطی قلیلا و أکدی</span> کلمه <em>تولی</em>  (با یاء که مصدر فعل تولی، با الف، است) به معنای اعراض است، و مراد از آن در اینجا بقرینه آیه بعدی اعراض از انفاق در راه خداست، و کلمه <em>اعطاء</em> به معنای انفاق و کلمه <em>اکداء</em> -مصدر فعل أکدی-به معنای قطع اعطا و ترک انفاق است، و حرف <em>فاء</em> که بر سر جمله <em>أ فرأیت</em> در آمده به خاطر همان مطلبی است که قبلا خاطر نشان ساختیم و گفتیم که آیات این فصل فرع و نتیجه‌گیری از آیات فصل قبلی است. </p> <p>و معنای آیه مورد بحث این است که: به من خبر ده از آن کسی که از انفاق اعراض کرد، و مال اندکی انفاق نموده و دیگر از انفاق دست برداشت. </p> <p><code class="aya" rel="53_35"/> <span class="aya" rel="53_35" data-words="1-6">أ عنده علم الغیب فهو یری</span> ضمیرهای این جمله به همان شخص که از انفاق اعراض کرده بود بر می‌گردد، و استفهام در آیه انکاری است، و معنایش این است که آیا او علم غیب دارد که در نتیجه بداند رفیقش که گناهش را گردن گرفته در قیامت اگر وی عذابی داشته باشد بجای او عذاب می‌کشد؟ مفسرین<span class="footnote" rel="1" title="تفسیر کشاف، ج ۴، ص ۴۲۷">*</span> جمله را اینطور معنا کرده‌اند، ولی از ظاهر آیه بر می‌آید که منظور این است که بفرماید: او نسبت به حال آینده‌اش در دنیا علم غیب ندارد، و معنایش این است که آیا او که دست از انفاق کشیده علم غیب دارد که اگر به انفاق خود ادامه دهد اموالش تمام می‌شود و به فقر مبتلا می‌گردد؟ و اینکه گفتیم ظاهر آیه این است برای این بود که آن معنایی که مفسرین ارائه داده بودند معنایی است که آیه‌ <span class="aya" rel="53_38" data-words="1-5">ألا تزر وازرة وزر أخری</span> متعرض آن است. </p> <p><code class="aya" rel="53_36"/><code class="aya" rel="53_37"/> <span class="aya" rel="53_36-37" data-words="1-11">أم لم ینبأ بما فی صحف موسی، و إبراهیم الذی وفی</span> <span class="phrase">منظور از <em rel="fa_53_36_6-7" data-sentence="9:199">صحف موسی</em> تورات و از <em>صحف ابراهیم</em> همان کتابی است که بر ابراهیم نازل شده بود، و اگر به صیغه جمع از آن تعبیر کرد، برای این است که صحف هر یک از این دو بزرگوار یکی دو تا نبوده بلکه اجزایی بسیار داشته است.</span> </p> <p>و کلمه <em>توفیه</em> که مصدر فعل <em>وفی</em> است به معنای آن است که حق صاحب حق را تمام و کمال بپردازی، و توفیه ابراهیم (ع) این بود که آن جناب هر حق بندگی که به عهده داشت تمام و کامل ادا کرد و به بهترین وجه هم ادا کرد، که خدای تعالی در   <code class="page" rel="19,74"/> ستایشش‌ فرموده: <span class="aya" rel="2_124" data-words="1-7">و إذ ابتلی إبراهیم ربه بکلمات فأتمهن</span><span class="footnote" rel="1" title="و چون پروردگار ابراهیم او را با صحنه‌هایی بیازمود، او بطور کامل از عهده بر آمد سوره بقره، آیه ۱۲۴">*</span>. </p> <p>و اما مطالبی را که در چند آیه بعد از صحف ابراهیم و موسی می‌آورد، هر چند که در قرآن و قبل از این آیات به عنوان اینکه اینها در صحف آن دو بزرگوار بوده نیامده. و لیکن به عنوان حکمت و موعظه و قصص و عبرت آمده. </p> <p>پس معنای دو آیه این شد که: آیا این شخص که دست از انفاق کشیده این اموری را که در صحف ابراهیم و موسی آمده ندیده؟ <code class="aya" rel="53_38"/> <span class="aya" rel="53_38" data-words="1-5">ألا تزر وازرة وزر أخری</span> کلمه <em>وزر</em> به معنای ثقل است، ولی استعمالش بیشتر در گناه رواج یافته، و کلمه  <em>وازرة</em> به معنای گنهکار است که باید سنگینی گناه را تحمل کند، و این آیه می‌خواهد همان مطلبی را که در صحف ابراهیم و موسی آمده حکایت کند، که البته این حکایت از این آیه شروع می‌شود و تا چند آیه ادامه دارد، و همه آن آیات در اولشان کلمه <em>أن</em> و کلمه <em>أن</em>  در آمده که تمام هفده آیه است. </p> <p>و آن معنا و مطلبی که در صحف آن دو بزرگوار آمده بوده، این بوده که: هیچ انسانی گناه انسانی دیگر را تحمل نمی‌کند، یعنی نفس هیچ کس به گناهی که دیگری کرده آلوده نمی‌شود، و قهرا هیچ کس هم به گناهی که دیگری کرده عقوبت و مؤاخذه نمی‌شود. </p> <h3> <span class="title" rel="53_39">شرحی در باره مفاد آیه: <span class="aya" rel="53_39" data-words="1-7">و أن لیس للإنسان إلا ما سعی</span> و اینکه عمل انسان چه خوب و چه بد با او خواهد بود</span> </h3> <p> <code class="aya" rel="53_39"/> <span class="aya" rel="53_39" data-words="1-7">و أن لیس للإنسان إلا ما سعی</span> راغب می‌گوید: کلمه <em>سعی</em> به معنای راه رفتن تند و سریع است، اما نه به حدی که دویدن بر آن صدق کند، ولی در مطلق جد و جهد در هر کاری چه خیر و چه شر نیز استعمال می‌شود، از آن جمله در قرآن آمده: <span class="aya" rel="2_114" data-words="12-15">و سعی فی خرابها</span><span class="footnote" rel="2" title="مفردات راغب، ماده &lt;em&gt;سعی&lt;/em&gt; ">*</span> که البته باید اضافه کنیم که استعمالش در جد و کوشش در هر کار استعمال لغوی نیست، بلکه استعاره‌ای است. </p> <p>و <span class="phrase">لام در کلمه <em rel="fa_53_39_4-4" data-sentence="12:149">للانسان</em> لام ملک حقیقی است، مانند ملکیت انسان نسبت به چشم و گوش و سایر اعضایش، نه مانند ملکیتش نسبت به خانه و فرش که ملکیتی است اعتباری و به معنای جواز تصرف.</span> و چون انسان به ملکیت حقیقی، مالک اعمال خویش است پس مادامی که انسان هست آن عمل هم هست، و هرگز به طبع خود از انسان جدا نخواهد شد، بنا بر این بعد از انتقال آدمی به سرای دیگر، تمامی اعمالش چه خیر و چه شر چه صالح و     <code class="page" rel="19,75"/> چه طالح با او خواهد بود، این معنای ملک حقیقی است، و اما آنچه که انسان ملک خود می‌پندارد، مال و فرزندان و زخارف و زینت‌های زندگی دنیا و جاهی که در ظرف اجتماع از آن خود می‌داند، و رابطه‌ای میان آنها و غیر خود نمی‌بیند، هیچ یک از اینها ملک حقیقی آدمی نیست (چون قوام هستیش به هستی آدمی نیست، فرش می‌سوزد صاحبش هم چنان هست، صاحبش می‌میرد فرش هم چنان هست)، بلکه ملکی است وهمی و اعتباری (که زندگی در اجتماع ناگزیرش کرده چنین رابطه‌هایی را قائل شود) و این ملک تا دم مرگ با آدمی هست، همین که خواست به دار الخلود و عالم آخرت منتقل شود به دست دیگری می‌سپارد. </p> <p>پس معنای آیه چنین شد که: هیچ انسانی هیچ چیزی را به ملکیت واقعی مالک نیست، تا اثر آن ملکیت که یا خیر است یا شر یا نفع است یا ضرر عایدش شود، مگر آن عملی را که کرده و جد و جهدی که نموده، تنها آن را داراست، و اما آنچه دیگران کرده‌اند اثر خیر یا شرش عاید انسان نمی‌شود. </p> <p>اینکه در بالا گفتیم: و هرگز به طبع خود از انسان جدا نمی‌شود برای این بود که مساله شفاعت را استثناء کرده باشیم، هر چند که شفاعت هم باز اثر اعمال خود آدمی است، چون شفاعت از آن گنهکاران این امت است که با سعی جمیل خود در حظیره ایمان به خدا و آیاتش وارد شده‌اند و اگر مؤمن نمی‌شدند مشمول شفاعت نمی‌گشتند. و همچنین بهره‌مندی انسان بعد از مردنش از استغفار مؤمنین و اعمال صالح و خیراتی که برایش می‌فرستند آن نیز مربوط به سعی جمیل خود آدمی است، که در زندگی داخل در زمره مؤمنین شد، و سیاهی لشکر آنان گردید، و ایمانشان را تایید کرد، و اثرش این شد که هر چه عمل خیر کردند، او نیز به قدر دخالتش سهیم گردید. </p> <p>و همچنین کسانی که در زندگی سنت حسنه‌ای باب می‌کنند و می‌روند. و مادامی که در روی زمین اشخاص به آن سنت عمل می‌کنند او نیز شریک است، که فرمودند: من سن سنة حسنة فله ثوابها و ثواب من عمل بها و من سن سنة سیئة کان له وزرها وزر من عمل بها الی یوم القیامة<span class="footnote" rel="1" title="هر کس سنت خوبی باب کند، حسنه آن را دارد، و ثواب هر کس هم که به آن عمل کند دارد، و هر کس سنت بدی را باب کند هم گناه آن عمل را دارد و هم گناه هر کس که آن گناه را مرتکب شود، و این جریان تا روز قیامت ادامه دارد ثواب الاعمال، ج ۱، ص ۶۰">*</span>. </p> <p>برای اینکه بر حسب فرض شخص باب کننده از همین جهت که سنتی را باب کرده   <code class="page" rel="19,76"/> در عمل دیگران سهیم است،  (چون اگر او آن عمل را باب نمی‌کرد، دیگران هم آن را انجام نمی‌دادند، و یا کمتر انجام می‌دادند)، هم چنان که در تفسیر آیه‌ <span class="aya" rel="36_12" data-words="5-10">و نکتب ما قدموا و آثارهم</span><span class="footnote" rel="1" title="و ما کردار گذشته و آثار آینده‌شان را ثبت می‌کنیم سوره یس، آیه ۱۲">*</span> نیز گذشت، و همچنین در تفسیر آیه‌ <span class="aya" rel="4_9" data-words="1-11">و لیخش الذین لو ترکوا من خلفهم ذریة ضعافا خافوا علیهم</span><span class="footnote" rel="2" title="آنها که اگر فرزندان ناتوانی از خود به یادگار بگذارند از آینده آنان می‌ترسند (باید از ستم در باره یتیمان مردم بپرهیزند و از خدا بترسند) سوره نساء، آیه ۹">*</span> و در تفسیر آیه‌ <span class="aya" rel="8_37" data-words="1-5">لیمیز الله الخبیث من الطیب</span><span class="footnote" rel="3" title="تا خداوند ناپاک را از پاک جدا سازد، سوره انفال، آیه ۳۷">*</span> گفتار نافعی در این مقام گذشت. </p> <p><code class="aya" rel="53_40"/> <span class="aya" rel="53_40" data-words="1-5">و أن سعیه سوف یری</span> منظور از <em>سعی</em> ، آن عملی است که در انجامش جد و جهدی کرده، و منظور از  <em>رؤیت</em> مشاهده است، و ظرف این مشاهده روز قیامت است، به دلیل اینکه دنبالش مساله جزا را ذکر فرموده، پس آیه شریفه از نظر معنا قریب به آیه‌ <span class="aya" rel="3_30" data-words="1-9">یوم تجد کل نفس ما عملت من خیر محضرا</span><span class="footnote" rel="4" title="روزی که هر انسانی آنچه از خیر و شر کرده حاضر می‌بینند سوره آل عمران، آیه ۳۰">*</span> و آیه شریفه‌ <span class="aya" rel="99_6-8" data-words="1-19">یومئذ یصدر الناس أشتاتا لیروا أعمالهم، فمن یعمل مثقال ذرة خیرا یره، و من یعمل مثقال ذرة شرا یره</span><span class="footnote" rel="5" title="امروز است که مردم گروه گروه از گورها بیرون می‌شوند تا اعمالشان نشانشان داده شود، هر کس که به وزن یک ذره عمل خیری کرده باشد آن را می‌بیند و هر کس که به سنگینی یک ذره شری کرده باشد آن را می‌بیند سوره زلزال، آیه ۶-۸">*</span> می‌باشد. </p> <p>و <span class="phrase">اگر جمله <em rel="fa_53_40_4-5" data-sentence="9:140">سوف یری</em> را به صیغه مجهول آورده، خالی از این اشاره نیست که در قیامت کسانی هستند که اعمالی به ایشان ارائه می‌شود که خودشان آن عمل را انجام نداده‌اند.</span> </p> <p><code class="aya" rel="53_41"/> <span class="aya" rel="53_41" data-words="1-4">ثم یجزاه الجزاء الأوفی</span> <span class="phrase">کلمه <em>وفاء</em> به معنای تمام است، چون هر چیزی که تمام باشد وافی به تمامی صفات مطلوبش هست، و <em rel="fa_53_41_3-4" data-sentence="96:165">جزاء أوفی</em> به معنای جزای اتم است، و ضمیر در جمله <em>یجزیه</em>  به سعی که همان عمل باشد بر می‌گردد، و معنایش این است که سپس انسان عملش-یعنی به عملش-جزا داده می‌شود جزایی اتم.</span> </p> <h3> <span class="title" rel="53_42">مقصود از اینکه فرمود: <span class="aya" rel="53_42" data-words="1-5">و أن إلی ربک المنتهی</span> شدن خلقت و تدبیر به خدای سبحان است</span> </h3> <p> <code class="aya" rel="53_42"/> <span class="aya" rel="53_42" data-words="1-5">و أن إلی ربک المنتهی</span> <span class="phrase">کلمه <em rel="fa_53_42_5-5" data-sentence="5:1249">منتهی</em> مصدر میمی و به معنای انتهاء است، و در این آیه مطلق آورده شده،           <code class="page" rel="19,77"/> در نتیجه می‌فهماند مطلق انتهاء به سوی پروردگار تو است، پس آنچه موجود که در عالم وجود است در هستی و در آثار هستیش به خدای سبحان منتهی می‌گردد، البته به خود خداوند، حال یا با وساطت چیزی و یا بدون واسطه، و نیز هیچ تدبیر و نظامی کلی یا جزیی در عالم جریان ندارد، مگر آنکه آن هم منتهی به خدای سبحان است، چون تدبیری که بین موجودات عالم است چیز دیگری جز این نیست که بین آنها روابطی برقرار کرده که هر موجودی به خاطر آن روابطی که با سایر موجودات دارد سر پا ایستاده و هستیش حفظ شده، و معلوم است که پدید آورنده روابط موجودات همان پدید آورنده خود موجودات است، پس یگانه کسی که به طور اطلاق منتهای تمامی موجودات عالم است تنها و تنها خدای سبحان است هم چنان که در جای دیگر فرموده: <span class="aya" rel="39_62-63" data-words="1-15">الله خالق کل شیء و هو علی کل شیء وکیل، له مقالید السماوات و الأرض</span><span class="footnote" rel="1" title="آفریدگار هر چیزی خداست، و او وکیل بر هر چیز است و کلیدهای آسمانها و زمین از آن او است سوره زمر، آیه ۶۲ و ۶۳">*</span> و نیز فرموده: <span class="aya" rel="7_54" data-words="29-33">ألا له الخلق و الأمر</span><span class="footnote" rel="2" title="آگاه، که هم خلق از آن او است و هم امر سوره اعراف، آیه ۵۴">*</span>.</span> </p> <p>آیه مورد بحث از آنجایی که منتهای هر چیزی را به طور مطلق خدا دانسته، و این اطلاق شامل تمامی تدبیرها نیز می‌شود ناگزیر باید گفت که آیه شریفه شامل‌ دو انتها در هر چیز می‌شود. یکی انتها از حیث آغاز خلقت که وقتی در باره خلقت هر چیز به عقب برگردیم به خدای تعالی منتهی می‌شود و دیگری از حیث معاد که وقتی از طرف آینده پیش برویم خواهیم دید که تمامی موجودات دوباره به سوی او محشور می‌شوند. </p> <p>و از آنچه گذشت خواننده محترم خودش می‌تواند به اشکال وجوهی که در تفسیر آیه آورده‌اند متوجه شود، مثلا یکی<span class="footnote" rel="3" title="فروع کافی، ج ۳، ص ۱۱۳، ح ۳">*</span> گفته مراد از این آیه رجوع خلق به خدای سبحان است در روز قیامت. دیگری<span class="footnote" rel="4" title="مجمع البیان، ج ۹، ص ۱۸۳">*</span> گفته: معنایش این است که آخر امر به ثواب و عقاب پروردگارت منتهی می‌شود سومی<span class="footnote" rel="5" title="روح المعانی، ج ۲۷، ص ۶۸">*</span> گفته: منتهای مردم به سوی حساب پروردگار تو است. و چهارمی<span class="footnote" rel="6" title="الدر المنثور، ج ۶، ص ۱۳۱">*</span> گفته افکار بشر همه جا جولان می‌کند و می‌کند تا به خدای سبحان منتهی شود، آنجا دیگر از جولان باز می‌ماند. ولی خواننده عزیز توجه دارد که هر یک از این وجوه، اطلاق آیه را به نحوی تقیید کرده، با اینکه تقیید، دلیل مقید می‌خواهد. </p> <h3> <span class="title" rel="53_33 53_34 53_35 53_36 53_37 53_38 53_39 53_40 53_41 53_42 53_43 53_44 53_45 53_46 53_47 53_48 53_49 53_50 53_51 53_52 53_53 53_54 53_55 53_56 53_57 53_58 53_59 53_60 53_61 53_62">مراد از اینکه فرمود خدا است که خنداند و گریاند، و توضیح عدم منافات بین آن و اسناد خنده و گریه به خود انسان و به اسباب خنده و گریه</span> </h3> <p> <code class="aya" rel="53_43"/> <span class="aya" rel="53_43" data-words="1-6">و أنه هو أضحک و أبکی</span> این آیه و آیات بعدش تا دوازده آیه، مواردی از منتهی شدن خلقت و تدبیر به خدای       <code class="page" rel="19,78"/> سبحان را بر می‌شمارد، و سیاق در همه این آیات سیاق انحصار است، می‌فهماند که ربوبیت منحصر در خدای تعالی است. و برای او شریکی در ربوبیت نیست، و این انحصار منافات با وساطت اسباب طبیعی و یا غیر طبیعی در آن امور ندارد. مانند واسطه بودن مسرت و اندوه درونی و اعضایی که این مسرت و اندوه را نشان می‌دهد در تحقق خنده و گریه، و یا واسطه شدن اسباب طبیعی و غیر طبیعی متناسب در احیاء و اماته، و در خلقت نر و ماده، و پدید آمدن غنی و فقر، و یا نابود کردن امت‌های هالک، چون وقتی این اسباب هم همه مسخر امر خدا باشند و هیچ استقلالی از خود نداشته و از ما فوق خود منقطع نباشند، قهرا وجود آنها و آثار وجودیشان و آنچه که بر آنها مترتب می‌شود ملک خدای تعالی خواهد بود، و کسی و چیزی شریک خدا در این ملک نیست. </p> <p>پس معنای جمله این است که خدای تعالی تنها کسی است که خنده را در شخص خندان و گریه را در شخص گریان ایجاد کرده، و کسی در آن شریک خدا نیست. و این منافات ندارد با اینکه ما خنده و گریه را به خود انسانها نسبت می‌دهیم، برای اینکه نسبت خنده و گریه و هر کار دیگر به انسان به خاطر این است که قائم به انسان است ولی نسبت دادن آن به خدای تعالی به خاطر این است که خدا آن را ایجاد کرده، و بین این دو نسبت فرق بسیار است. </p> <p>و باز منافاتی نیست بین اراده الهی به خنده و گریه انسان، با اراده خود انسان به خندیدن و گریستن، و اراده الهی باعث نمی‌شود که اراده خود انسان باطل شود و شخص خندان مجبور به خنده باشد، برای اینکه اراده الهی به مطلق خنده تعلق نگرفته، که به هر صورت که بوده باشد صورت بگیرد، بلکه تعلق گرفته است به خنده ارادی و به اختیار، خنده‌ای که از اراده انسان و اختیارش سر می‌زند، نه هر خنده و لو به اجبار، پس اراده خود انسان سبب خندیدن او است سببی که در طول سببیت اراده خدای سبحان است، نه در عرض آن، تا تزاحم و منافاتی پیش آید، و یا هر دو دخالت داشته باشند و اشکال شود که دو سبب چگونه یک مسبب را ایجاد کنند، و در نتیجه ناگزیر شویم برای رفع اشکال بگوییم: افعال اختیاری انسان هم مخلوق خداست، و خود انسان در آن دخالتی ندارد، هم چنان که جبری مذهبان گفته‌اند، و یا به عکس بگوییم: مخلوق خود انسان است، و خدای تعالی در آنها هیچ دخالتی ندارد که معتزلی مذهبان آن را می‌گویند. </p> <p>از آنچه گذشت فساد گفته‌های بعضی<span class="footnote" rel="1" title="تفسیر کشاف، ج ۴، ص ۴۲۸">*</span> از مفسرین روشن می‌شود که گفته‌اند:   <code class="page" rel="19,79"/> معنای آیه این است که: خدای تعالی قوه خنده و گریه را در انسان خلق کرده. و یا بعضی<span class="footnote" rel="1" title="روح المعانی، ج ۲۷، ص ۷۱۲">*</span> دیگر گفته‌اند: معنایش این است که خداوند منشا خنده و گریه یعنی مسرت و اندوه را آفریده. و یا بعضی<span class="footnote" rel="2" title="مجمع البیان، ج ۹، ص ۱۷۸">*</span> گفته‌اند: معنای آیه این است که: خداوند زمین را با رویاندن گیاهان خندانده و آسمان را با باریدن گریانده. و یا بعضی<span class="footnote" rel="3" title="اصول کافی، ج ۱، ص ۹۲، ح ۴">*</span> دیگر گفته‌اند: معنایش این است که: اهل بهشت را خندانده و اهل دوزخ را گریانده. </p> <h3> <span class="title" rel="53_44 53_33 53_34 53_35 53_36 53_37 53_38 53_39 53_40 53_41 53_42 53_43 53_45 53_46 53_47 53_48 53_49 53_50 53_51 53_52 53_53 53_54 53_55 53_56 53_57 53_58 53_59 53_60 53_61 53_62">ذکر مصادیق دیگر از انتهاء خلقت و تدبیر به خداوند: اماته، احیاء، خلق زوجین و... </span> </h3> <p> <span class="aya" rel="53_44" data-words="1-6">و أنه هو أمات و أحیا</span> گفتار در این آیه که موت و حیات را به خدای سبحان نسبت داده، با اینکه ارتباطی هم با اسباب طبیعی و غیر طبیعی مانند ملائکه دارند، نظیر همان گفتاری است که در باره خنده و گریه گذراندیم، و همچنین عین این بحث در آیات بعدی هم جریان پیدا می‌کند. </p> <p><code class="aya" rel="53_45"/><code class="aya" rel="53_46"/> <span class="aya" rel="53_45-46" data-words="1-11">و أنه خلق الزوجین الذکر و الأنثی، من نطفة إذا تمنی</span> <span class="phrase">کلمه <em rel="fa_53_46_2-2" data-sentence="5:136">نطفه</em> به معنای آبی است در مرد و زن که مبدأ پیدایش فرزند است، و وقتی می‌گوییم: <em>امنی الرجل</em> معنایش این است که فلان مرد منی خود را ریخت.</span> </p> <p><span class="phrase">بعضی<span class="footnote" rel="4" title="ما آنهایی را که ایمان آورده و تقوا پیشه کردند نجات دادیم سوره فصلت، آیه ۱۸">*</span> گفته‌اند: معنای <em rel="fa_53_46_4-4" data-sentence="143:37">تمنی</em> این است که: <em>مقدر شده باشد</em> .</span> و <span class="phrase">جمله <em>الذکر و الانثی</em> بیان کلمه <em rel="fa_53_45_4-4" data-sentence="39:5">زوجین</em> است.</span> </p> <p>بعضی<span class="footnote" rel="5" title="روح المعانی، ج ۲۷، ص ۷۱">*</span> هم گفته‌اند: اینکه در آیه مورد بحث مانند آیه قبلی نفرمود: <em>و أنه هو</em> برای این بود که در مساله خلقت زوجین، کسی تصور نمی‌کند منسوب به غیر خدای تعالی باشد. </p> <p><code class="aya" rel="53_47"/> <span class="aya" rel="53_47" data-words="1-5">و أن علیه النشأة الأخری</span> <span class="phrase">کلمه <em rel="fa_53_47_4-5" data-sentence="5:227">نشاه اخری</em> به معنای خلقت اخری است که همان خلقت دوم باشد، و ظرفش آخرت است که دار جزاء است، و اگر فرمود پیش آوردن این نشاه به عهده خداست، برای این بود که قضای حتمی الهی بود، و نیز برای این بود که وعده‌اش را داده بود، و او خلف وعده نمی‌کند.</span> </p> <p><code class="aya" rel="53_48"/> <span class="aya" rel="53_48" data-words="1-6">و أنه هو أغنی و أقنی</span> <span class="phrase">یعنی و او کسی است که غنی و قنیه می‌دهد، و <em rel="fa_53_48_6-6" data-sentence="42:186">قنیه</em> به معنای اموال ماندنی از قبیل خانه و باغ و حیوان است، و بنا بر این، ذکر جمله <em rel="fa_53_48_6-6" data-sentence="175:95">أقنی</em> بعد از جمله <em rel="fa_53_48_4-4" data-sentence="243:69">أغنی</em> از باب ذکر خاص بعد از عام است، به خاطر نفاست و شرافتی که در خاص است.</span> </p> <p>       <code class="page" rel="19,80"/> بعضی<span class="footnote" rel="1" title="ایشان را از روز آزفه بترسان سوره مؤمن، آیه ۱۸">*</span> از مفسرین گفته‌اند: اغناء به معنای مالدار کردن، و اقناء به معنای راضی کردن از جهت مالداری است. </p> <p>بعضی<span class="footnote" rel="2" title="فروع کافی، ج ۴، ص ۳۱۵، ح ۴">*</span> دیگر گفته‌اند: معنای آیه این است که: خدا است که بی‌نیاز و فقیر می‌کند. </p> <p><code class="aya" rel="53_49"/> <span class="aya" rel="53_49" data-words="1-5">و أنه هو رب الشعری</span> <span class="phrase">گویا مراد از <em rel="fa_53_49_5-5" data-sentence="13:108">شعری</em> ستاره شعرای یمانیه باشد که یکی از ستارگان ثابت و پر نوری است که در شرق آسمان به صورت جباری آسمانی می‌درخشد.</span> </p> <p>می‌گویند<span class="footnote" rel="3" title="تفسیر قمی، ج ۲، ص ۳۳۹">*</span> : دو قبیله خزاعه و حمیر این ستاره را می‌پرستیدند، و نیز یکی از کسانی که آن را می‌پرستیده، ابو کبشه یکی از اجداد رسول خدا (ص) بوده، که البته جد مادری آن جناب بوده، و مشرکین به این مناسبت رسول خدا (ص) را پسر ابو کبشه می‌نامیدند، چون گفتیم ابو کبشه با پرستش شعری راه خود را از قوم خود جدا کرده بود. </p> <p><code class="aya" rel="53_50"/> <span class="aya" rel="53_50" data-words="1-5">و أنه أهلک عادا الأولی</span> عاد همان قوم هود پیغمبر است، و اگر آنان را <em>عاد اولی</em> نامیده، برای این بوده که قوم عاد دو نسل بودند، نسل اول آنان قوم هود پیغمبر بودند (و هلاک شدند). </p> <p><code class="aya" rel="53_51"/> <span class="aya" rel="53_51" data-words="1-4">و ثمود فما أبقی</span> ثمود قوم صالح پیغمبر است، که خدای تعالی کفار ایشان را تا آخرین نفر به هلاکت رسانید، هم چنان که در جای دیگر در باره آنان فرمود: <span class="aya" rel="41_18" data-words="1-7">و نجینا الذین آمنوا و کانوا یتقون</span><span class="footnote" rel="4" title="الدر المنثور، ج ۶، ص ۱۳۰">*</span>. </p> <p><code class="aya" rel="53_52"/> <span class="aya" rel="53_52" data-words="1-11">و قوم نوح من قبل إنهم کانوا هم أظلم و أطغی</span> <span class="phrase">این جمله مانند جمله قبلیش عطف است بر کلمه <em rel="fa_53_50_4-4" data-sentence="42:301">عادا</em> ، و اینکه در این آیه به اصرار و تاکید می‌فرماید: قوم نوح از دو قوم عاد و ثمود-به طوری که از سیاق بر می‌آید-ظالم‌تر و طاغی‌تر بودند، برای این است که: قوم نوح دعوت آن جناب را نپذیرفتند، و از موعظه او پند نگرفتند، و با اینکه نزدیک هزار سال ایشان را دعوت می‌کرد، به جز عده‌ای بسیار کم دعوتش را نپذیرفتند.</span> </p> <p><code class="aya" rel="53_53"/><code class="aya" rel="53_54"/> <span class="aya" rel="53_53-54" data-words="1-6">و المؤتفکة أهوی، فغشاها ما غشی</span> بعضی<span class="footnote" rel="5" title="مجمع البیان، ج ۹، ص ۱۸۴">*</span> از مفسرین گفته‌اند: مؤتفکه عبارت است از قراء و آبادیهای قوم لوط که اهل       <code class="page" rel="19,81"/> خود را ائتفاک کرد، یعنی زیر و رو کرد. و <span class="phrase">کلمه <em>اهواء</em> که مصدر فعل <em rel="fa_53_53_3-3" data-sentence="32:24">أهوی</em> است به معنای اسقاط است.</span> </p> <p>و معنای آیه این است که: قرای قوم لوط (مؤتفکة) را به این وسیله به زمین کوبید و ساقط کرد، که سرزمینشان را زیر و رو نموده دستخوش خسف نمود، <span class="aya" rel="53_54" data-words="1-3">فغشاها ما غشی</span> در نتیجه عذاب خدا شاملش شد و احاطه‌اش کرد، آن مقدار که شاملش شد و احاطه‌اش کرد. </p> <p><span class="phrase">احتمال هم داده‌اند که مراد از <em rel="fa_53_53_2-2" data-sentence="30:154">مؤتفکة</em> اعم از قرای قوم لوط و تمامی قریه‌هایی باشد که سکنه آنها در تاریخ بشریت دچار عذاب شده و منقرض شدند، و خرابه‌های آن قریه‌ها و علامتهایی از آنها بجای مانده.</span> </p> <p><code class="aya" rel="53_55"/> <span class="aya" rel="53_55" data-words="1-4">فبأی آلاء ربک تتماری</span> <span class="phrase">کلمه <em rel="fa_53_55_2-2" data-sentence="5:181">آلاء</em> جمع <em rel="fa_53_42_3-3" data-sentence="64:164">الی</em> به معنای نعمت است و کلمه <em rel="fa_53_55_4-4" data-sentence="144:124">تماری</em> به معنای تشکک و خود را به طور مصنوعی مردد جلوه دادن است، و جمله متفرع بر ما قبل است که افعالی را به خدای تعالی نسبت می‌داد.</span> </p> <p>و معنای آن این است که: وقتی خدای تعالی همان کسی باشد که این نظام بدیع را پدید آورده و این عالم را ایجاد کرده، و تدبیر نموده، در انسانها خنده و گریه و مرگ و حیات و هلاکت قرار داده. دیگر به کدامیک از نعمت‌های پروردگارت خود را مردد جلوه می‌دهی، و در کدامش شک می‌کنی؟ و اگر مساله هلاکت و گریاندن امت‌های طاغیه را هم نعمت خوانده، با اینکه علی الظاهر اینها نقمت و ناگواری است، برای این بوده که هر چند برای طاغیان نقمت است ولی از آنجایی که در پدید آمدن نظام اتم و عمومی که در عالم جریان دارد، نظامی که امور را به سوی استکمال خلق و رجوع کل به سوی خدا راه می‌اندازد، دخالت دارد، نعمت است. </p> <p>و خطاب در آیه به همان کسی است که اعراض کرد، و اندکی انفاق نموده سپس از ادامه انفاق خودداری نمود، ممکن هم هست خطاب به رسول خدا (ص) از باب پسرم به تو می‌گویم همسایه تو بشنو بوده باشد، و به هر حال استفهام در این جمله استفهام انکاری است. </p> <p><code class="aya" rel="53_56"/> <span class="aya" rel="53_56" data-words="1-5">هذا نذیر من النذر الأولی</span> <span class="phrase">بعضی<span class="footnote" rel="1" title="تفسیر کشاف، ج ۴، ص ۴۲۷">*</span> از مفسرین گفته‌اند: کلمه <em rel="fa_53_56_2-2" data-sentence="100:250">نذیر</em> هم می‌تواند مصدر و به معنای انذار باشد،   <code class="page" rel="19,82"/> و هم وصف و به معنای انذار کننده باشد، و در هر دو معنا به صورت <em rel="fa_53_56_4-4" data-sentence="300:94">نذر</em> -به دو ضمه-جمع بسته می‌شود، و اشاره با کلمه <em>هذا</em> یا به قرآن است و یا به رسول خدا (ص).</span> </p> <h3> <span class="title" rel="53_33 53_34 53_35 53_36 53_37 53_38 53_39 53_40 53_41 53_42 53_43 53_44 53_45 53_46 53_47 53_48 53_49 53_50 53_51 53_52 53_53 53_54 53_55 53_56 53_57 53_58 53_59 53_60 53_61 53_62">قیامت نزدیک شد... آیا باز هم می‌خندید و نمی‌گریید؟ !</span> </h3> <p> <code class="aya" rel="53_57"/> <span class="aya" rel="53_57" data-words="1-2">أزفت الآزفة</span> یعنی قیامت نزدیک شد، چون کلمه <em>آزفه</em> یکی از اسمای قیامت است، هم چنان که در جای دیگر آمده: <span class="aya" rel="40_18" data-words="1-4">و أنذرهم یوم الآزفة</span><span class="footnote" rel="1" title="تفسیر قمی، ج ۲، ص ۳۳۸">*</span>. </p> <p><code class="aya" rel="53_58"/> <span class="aya" rel="53_58" data-words="1-6">لیس لها من دون الله کاشفة</span> <span class="phrase">منظور از <em rel="fa_53_58_6-6" data-sentence="9:121">کاشفه</em> ، <em>نفس کاشفه</em> است، یعنی غیر خدا کسی نیست که گرفتاری آن روز را بر دارد، چون مراد از کشف، ازاله شداید و هراسها است.</span> </p> <p>پس معنایش همانطور که گفتیم این است که: هیچ کسی نیست که بتواند شداید و هراسهای آن روز را بردارد، مگر آنکه خدای سبحان بردارد. </p> <p><code class="aya" rel="53_59"/><code class="aya" rel="53_60"/><code class="aya" rel="53_61"/> <span class="aya" rel="53_59-61" data-words="1-13">أ فمن هذا الحدیث تعجبون، و تضحکون و لا تبکون، و أنتم سامدون</span> <span class="phrase">اشاره با کلمه <em>هذا</em> به بیان گذشته است، و کلمه <em rel="fa_53_61_3-3" data-sentence="53:98">سمود</em> که مصدر سامدون است به معنای لهو است، و آیه شریفه متفرع بر بیان گذشته، و استفهام در آن توبیخی است.</span> </p> <p>و معنایش این است که: وقتی خدای تعالی پروردگار شما است که همه امور به او منتهی می‌شود، و آوردن نشاه دیگر به عهده او است، و آمدن آن نشاه نزدیک‌تر هست و بغیر از خدا کسی نیست که عذاب و گرفتاریهایش را از شما برطرف سازد، آیا با چنین وضعی که دارید هنوز می‌خندید، و از کوتاهی‌هایی که نسبت به خدای تعالی کرده و خود را در معرض شقاوت دائمی قرار دادید نمی‌گریید؟ آیا از این بیانات که شما را به نجات می‌خواند تعجب و انکار می‌کنید؟ و از در استهزا به آن می‌خندید و گریه نمی‌کنید؟ <code class="aya" rel="53_62"/> <span class="aya" rel="53_62" data-words="1-4">فاسجدوا لله و اعبدوا</span> این جمله نیز نتیجه‌ای است که از بیان سابق گرفته شده، و معنایش این است که وقتی برایتان معلوم شد که در چنین مخاطره‌ای قرار دارید، پس باید که برای او سجده نموده تنها او را بپرستید، تا مخاطره مذکور را که غیر از خدا برطرف کننده‌ای ندارد از شما برطرف سازد. </p> <h3>بحث روایتی‌ <span class="title" rel="53_33">چند روایت راجع به شان نزول آیات: <span class="aya" rel="53_33" data-words="1-4">أ فرأیت الذی تولی...</span> </span> </h3> <p> در کشاف در ذیل آیه‌ <span class="aya" rel="53_33" data-words="1-4">أ فرأیت الذی تولی...</span> روایت کرده که عثمان مال خود را در راه خیر انفاق می‌کرد، عبد اللَّه بن سعد بن ابی سرح برادر رضاعیش به او گفت: اینطور که تو گرفته‌ای بیم آن هست که مالی برایت نماند. عثمان گفت: من خطایا و گناهانی دارم، می‌خواهم با این عمل خود رضای خدا را جلب کنم، امید عفو او را دارم. عبد اللَّه گفت: تو این ماده شتر خود و بارش را به من بده، من همه گناهانت را به عهده می‌گیرم، عثمان هم همین کار را کرد و چند نفر را شاهد معامله گرفت، و از آن پس دیگر در راه خیر چیزی نداد، بدین مناسبت بود که آیه مورد بحث نازل شد. و معنای جمله <em>تولی</em> این است که در روز احد مرکز را ترک کرد. بعد از آنکه این آیات نازل شد، عثمان بهتر و بیشتر به عمل خیر خود برگشت<span class="footnote" rel="1" title="خصال، ج ۱، ص ۱۵۱، ح ۱۸۴">*</span>. </p> <p>مؤلف: صاحب مجمع البیان<span class="footnote" rel="2" title="اصول کافی، ج ۱، ص ۹۲، ح ۲">*</span> این قصه را نقل کرده و روایت آن را به ابن عباس و سدی و کلبی و جماعتی از مفسرین نسبت داده، ولی در اینکه جمله <em>تولی</em> مربوط به جنگ احد باشد، با اینکه این سوره در مکه نازل شده جای خدشه و نظر است. </p> <p>و <span class="phrase">در الدر المنثور است که فاریابی، عبد بن حمید، ابن جریر، ابن منذر و ابن ابی حاتم از مجاهد روایت کرده‌اند که در تفسیر آیه‌ <span class="aya" rel="53_33" data-words="1-4">أ فرأیت الذی تولی</span> گفته: این آیات راجع به ولید بن مغیره است که نزد رسول خدا (ص) و ابو بکر می‌آمد و به گفتگوی آن دو گوش می‌داد، و منظور از اعطاء همین گوش دادن است، و منظور از جمله  <em rel="fa_53_34_4-5" data-sentence="353:329">و اکدی</em> این است که ولید این عطای خود را ترک کرد، آن وقت این جمله نازل شد: <span class="aya" rel="53_35" data-words="1-4">أ عنده علم الغیب</span> می‌گوید: منظور از غیب، قرآن است، آیا در آن باطلی دیده، و در اثر آمد و شدش به حضور پیامبر و ابو بکر چنین دیدی پیدا کرده؟<span class="footnote" rel="3" title="روح المعانی، ج ۲۷، ص ۶۸">*</span>.</span> </p> <p>مؤلف: خواننده عزیز توجه دارد که ظاهر آیات مورد بحث به هیچ وجه با آنچه در این روایت آمده تطبیق نمی‌کند، و این هم روایت شده که آیات در باره عاص بن وائل، و در روایتی دیگر در باره مردی که نامش را نبرده نازل شده است<span class="footnote" rel="4" title="تفسیر قمی، ج ۲، ص ۳۴۰">*</span>. </p> <p>و در تفسیر قمی در ذیل جمله‌ <span class="aya" rel="53_37" data-words="1-4">و إبراهیم الذی وفی</span> می‌گوید امام فرموده: یعنی       <code class="page" rel="19,84"/> ابراهیم به تمامی اوامر و نواهی خدا و حتی به ذبح پسرش وفا کرد، و به طور کامل اطاعت نمود<span class="footnote" rel="1" title="تفسیر قمی، ج ۲، ص ۳۳۹">*</span>. </p> <h3> <span class="title" rel="53_39 53_33 53_34 53_35 53_36 53_37 53_38 53_40 53_41 53_42 53_43 53_44 53_45 53_46 53_47 53_48 53_49 53_50 53_51 53_52 53_53 53_54 53_55 53_56 53_57 53_58 53_59 53_60 53_61 53_62">چند روایت راجع به بهره‌مند شدن از اعمال دیگران</span> </h3> <p> و در کافی به سند خود از اسحاق بن عمار از امام ابو ابراهیم موسی بن جعفر  (ع) روایت کرده که گفت: از آن جناب از شخصی پرسیدم که حج و عمره‌اش را یا بعضی از طوافهایش را به نیت بعضی از افراد خاندانش انجام می‌دهد، در حالی که آن فرد از او غایب است و در شهری دیگر قرار دارد، می‌گوید: این را هم پرسیدم که: در این فرض آیا از ثواب عمل خودش چیزی کم می‌شود یا نه؟ فرمود: این عمل هم به حساب خود او نوشته می‌شود و هم به حساب آن فرد، علاوه بر این ثوابی هم به عنوان صله رحم به او می‌دهند. پرسیدم: در صورتی که آن فرد از دنیا رفته بود، آیا این ثواب به حساب او ملحق می‌شود؟ فرمود: آری حتی اگر مشمول غضب خدا باشد به خاطر این عملی که تو به نیت وی انجام داده‌ای مشمول مغفرت خدا می‌گردد، و اگر در مضیقه باشد به خاطر این عمل گشایش می‌یابد، پرسیدم: آیا آن فرد در آنجایی که هست متوجه می‌شود که این ثوابی که به نامه عمل او ملحق شد از ناحیه چه کسی است؟ فرمود: آری. پرسیدم: اگر آن فرد ناصبی یعنی دشمن علی (ع) باشد این عمل سودی به حالش دارد یا خیر؟ فرمود: بلی، باعث تخفیف او می‌شود<span class="footnote" rel="2" title="معانی الاخبار، ص ۲۱۴، ح ۱">*</span>. </p> <p>مؤلف: مورد روایت هدیه دادن ثواب عمل است، نه عملی که به نیابت از طرف میت انجام می‌شود. </p> <p>و در همان کتاب به سند خود از عبد اللَّه بن سنان از امام صادق (ع) روایت کرده که گفت: رسول خدا (ص) فرمود: خدای عز و جل به آن فرشته‌ای که موکل بر هر مؤمن است دستور می‌دهد اگر آن مؤمن مریض شود آنچه در حال سلامتی انجام می‌داد و فعلا به خاطر بیماری از آن عمل خیر بازمانده برایش بنویس، برای اینکه این منم که او را در پناه و وثاق خود قرار داده‌ام<span class="footnote" rel="3" title="روح المعانی، ج ۲۷، ص ۶۸">*</span>. </p> <p>و در خصال از امام صادق (ع) روایت آورده که فرمود: انسان بعد از مردنش دیگر هیچ أجر و ثوابی دنبالش نمی‌آید، مگر از چند راه: یکی اینکه در زندگیش صدقه‌ای پایدار تاسیس کرده باشد که تا روز قیامت ثواب آن عاید وی می‌شود. دوم صدقه‌ای که به       <code class="page" rel="19,85"/> صورت وقف در آورده باشد که دیگر ورثه‌اش آن را به ارث نبرند. سوم سنت هدایتی که باب کرده باشد و بعد از مرگش مردم به آن سنت عمل کنند و راه درست را بروند. و چهارم فرزند صالحی که بعد از مردن خود او برای پدر استغفار کند<span class="footnote" rel="1" title="روح المعانی، ج ۲۷، ص ۶۸">*</span>. </p> <p>مؤلف: این سه روایت-که البته در این معنا روایات بسیار زیاد دیگری نیز از ائمه اهل بیت (ع) هست-در حقیقت، سعی در آیه شریفه‌ <span class="aya" rel="53_39" data-words="1-7">و أن لیس للإنسان إلا ما سعی</span> را توسعه می‌دهد، که قبلا هم به آن اشاره کردیم. </p> <h3> <span class="title" rel="53_42">روایاتی در باره اندیشه کردن در باره خدا، در ذیل آیه: <span class="aya" rel="53_42" data-words="1-5">و أن إلی ربک المنتهی</span> </span> </h3> <p> و در اصول کافی به سند خود از سلیمان بن خالد روایت کرده که گفت: امام صادق  (ع) فرمود: خدای تعالی می‌فرماید: <span class="aya" rel="53_42" data-words="1-5">و أن إلی ربک المنتهی</span>، پس باید از این کلام این نتیجه را هم گرفت که وقتی رشته بگومگوها به خدای تعالی کشیده شد، دیگر باید دم فرو بست، و در آن وادی قدم نگذاشت<span class="footnote" rel="2" title="روح المعانی، ج ۲۷، ص ۶۸">*</span>. </p> <p>مؤلف: این استفاده‌ای که امام از آیه مذکور کرده، در حقیقت توسعه‌ای است که در معنای انتهاء داده است. </p> <p>و نیز در همان کتاب به سند خود از ابی عبیده حذاء روایت کرده که گفت: امام ابو جعفر (ع) به من فرمود: ای زیاد زنهار از خصومتها بپرهیز، که خصومت آدمی را به مرض شک مبتلا می‌کند، و عمل انسان را حبط و بی‌اثر می‌سازد، و صاحبش را هلاک می‌کند، و ای بسا یک کلمه از زبان او در آید، که به جرم آن دیگر آمرزیده نشود، آری در گذشته نیز مردمی بودند که علم آن وظایفی که داشتند رها کردند، و به طلب علمی برخاستند که ربطی به وظائفشان نداشت، و در نتیجه بگومگوهایشان به خدا منتهی شد، و در آن مساله دچار حیرت شدند، به طوری که اگر یکی از آنها را از جلو صدا می‌زدند او به عقب سر خود بر می‌گشت که ببیند کیست که صدایش می‌زند، و یا از عقب سر صدایش می‌زدند، او به شخصی که پیش رویش بود پاسخ می‌داد، و نیز می‌گوید: در روایتی دیگر فرمود: در زمین سرگردان شدند<span class="footnote" rel="3" title="روح المعانی، ج ۲۷، ص ۶۹">*</span> و در الدر المنثور است که: ابو الشیخ از ابو ذر روایت کرده که گفت: رسول خدا  (ص) فرمود: در خلقت (که آثار صنع خدا است هر چه می‌خواهید) تفکر بکنید، ولی در خود خدا تفکر مکنید، که هلاک می‌شوید<span class="footnote" rel="4" title="روح المعانی، ج ۲۷، ص ۶۸">*</span>. </p> <p>         <code class="page" rel="19,86"/> مؤلف: و در نهی از تفکر در خدای تعالی روایات بسیاری دیگر هست که هم در جوامع حدیث شیعه آمده و هم در جوامع حدیث اهل سنت، و البته باید دانست که این نهی ارشادی است، و متوجه خصوص کسانی است که راه ورود به مسائل عقلی و عمیق را بلد نیستند و استعداد آن را ندارند، در نتیجه فرو رفتن در آن مسائل در حقیقت، خویشتن را در معرض هلاکت افکندن است، آن هم هلاکت دائم. </p> <h3> <span class="title" rel="53_43 53_48 53_49">چند روایت در ذیل آیات: <span class="aya" rel="53_43" data-words="1-6">و أنه هو أضحک و أبکی</span>، <span class="aya" rel="53_48-49" data-words="1-7">و أنه هو أغنی و أقنی ، و...</span> </span> </h3> <p> و در تفسیر قمی در ذیل آیه‌ <span class="aya" rel="53_43" data-words="1-6">و أنه هو أضحک و أبکی</span> می‌گوید: امام فرمود: یعنی آسمان را با باریدن به گریه واداشته و زمین را با شکفتن به خنده در آورده است<span class="footnote" rel="1" title="روح المعانی، ج ۲۷، ص ۶۹">*</span>. </p> <p>مؤلف: این طرز استفاده کردن از آیه توسعه دادن در معنای گریاندن و خنداندن است. </p> <p>و در معانی الاخبار به سند خود از سکونی از جعفر بن محمد از پدران بزرگوارش  (ع) روایت آورده که امیر المؤمنین (ع) در معنای آیه <span class="aya" rel="53_48" data-words="1-6">و أنه هو أغنی و أقنی</span> فرمود: یعنی هر انسانی را در زندگی خود اغناء و بی‌نیاز کرد و او را به کسبی که در دست دارد اقناء و راضی ساخت، به طوری که به کسب و کارش هر قدر هم پست باشد علاقه‌مند است<span class="footnote" rel="2" title="روح المعانی، ج ۲۷، ص ۶۹">*</span>. </p> <p>و در تفسیر قمی در ذیل آیه‌ <span class="aya" rel="53_49" data-words="1-5">و أنه هو رب الشعری</span> از امام نقل کرده که فرموده: منظور از شعری ستاره‌ای است که قریش و قومی از عرب آن را می‌پرستیدند، ستاره‌ای است که در آخر شب طلوع می‌کند<span class="footnote" rel="3" title="الدر المنثور، ج ۶، ص ۱۲۹">*</span>. </p> <p>مؤلف: اینکه فرمود: در آخر شب طلوع می‌کند تعریف آن ستاره از نظر زمان صدور این حدیث است که لا بد در تابستان بوده و گرنه این ستاره در تمامی سال و در تمام بیست و چهار ساعت شبانه روز در جای خود قرار دارد. </p> <p>و نیز در آن کتاب در ذیل آیه‌ <span class="aya" rel="53_57" data-words="1-2">أزفت الآزفة</span> فرموده: یعنی قیامت نزدیک شد<span class="footnote" rel="4" title="الدر المنثور، ج ۶، ص ۱۲۹">*</span>. </p> <p>و در مجمع البیان در ذیل آیه‌ <span class="aya" rel="53_59" data-words="1-5">أ فمن هذا الحدیث تعجبون</span> می‌گوید: منظور از این حدیث همان خبرهایی است که قبلا داده بود<span class="footnote" rel="5" title="روح المعانی، ج ۲۷، ص ۶۸">*</span>. </p> <p>و در الدر المنثور است که ابن مردویه از ابن عباس روایت کرده که گفت: وقتی آیه شریفه‌ <span class="aya" rel="53_59-60" data-words="1-10">أ فمن هذا الحدیث تعجبون، و تضحکون و لا تبکون</span> نازل شد، دیگر کسی آن جناب را خندان ندید تا از دنیا رفت<span class="footnote" rel="6" title="روح المعانی، ج ۲۷، ص ۶۸">*</span>. </p> 
