<h2 class="sura">سوره قیامت مکی است و چهل آیه دارد </h2><h3 class="ayas">سوره القیامة آیه‌های ۱ تا ۱۵</h3><code class="section" rel="75_1-15"/><h3>ترجمه آیات</h3> <p> <span class="trans" rel="75_0">به نام خدای رحمان و رحیم.  </span><span class="trans" rel="75_1">چنین نیست (که کافران پنداشتند)، قسم به روز (بزرگ) قیامت.  «۱» </span><span class="trans" rel="75_2">و قسم به نفس بسیار ملامت کننده.  «۲» </span><span class="trans" rel="75_3">آیا آدمی پندارد که ما دیگر ابدا استخوانهای (پوسیده) او را باز جمع نمی‌کنیم؟.  «۳» </span><span class="trans" rel="75_4">بلی ما قادریم که سرانگشتان او را هم درست گردانیم.  «۴» </span><span class="trans" rel="75_5">بلکه انسان می‌خواهد ما دام العمر گناه کند.  «۵» </span><span class="trans" rel="75_6"> (که دایم با شک و انکار) می‌پرسد کی روز قیامت (و حساب) خواهد بود؟.  «۶» </span><span class="trans" rel="75_7"> (بگو) روزی که چشمها از وحشت و هول خیره بماند.  «۷» </span><span class="trans" rel="75_8"><code class="page" rel="20,163"/> و ماه (تابان) تاریک شود.  «۸» </span><span class="trans" rel="75_9">و میان خورشید و ماه جمع گردد.  «۹» </span><span class="trans" rel="75_10">و در آن روز انسان (زشت کار) گوید:  (ای وای از سختی عذاب) کجا مفر و پناهی خواهد بود؟.  «۱۰» </span><span class="trans" rel="75_11">هرگز مفری نیست.  «۱۱» </span><span class="trans" rel="75_12">آن روز جز درگاه خدا هیچ آرامگاهی نیست.  «۱۲» </span><span class="trans" rel="75_13">آن روز آدمی به هر نیک و بدی که در مقدم و مؤخر عمر کرده از نتیجه همه آگاه خواهد شد.  «۱۳» </span><span class="trans" rel="75_14">بلکه انسان خود بر نیک و بد خویش به خوبی آگاهست.  «۱۴» </span><span class="trans" rel="75_15">و هر چند (پرده‌های) عذر بر (چشم بصیرت) خود بیفکند.  «۱۵» </span></p>                           <h3>بیان آیات</h3> <p> بیان این سوره پیرامون مساله قیامت کبری دور می‌زند، نخست از وقوع روز قیامت خبر می‌دهد، و در مرحله دوم آن روز را یک بار با ذکر چند نشانه، و بار دیگر با اجمالی از سرگذشت انسان در آن روز توصیف می‌کند، و خبر می‌دهد که اولین قدم در سیر به سوی قیامت مرگ است، و در مرحله سوم سوره را با استدلال بر قدرت خدای تعالی بر اعاده عالم ختم نموده، اثبات می‌کند همانطور که خدای تعالی بر خلقت نخستین عالم قادر بود همچنین بر خلقت بار دوم آن، که همان قیامت است قادر است و این سوره به شهادت سیاق آیاتش در مکه نازل شده است. </p> <p><code class="aya" rel="75_1"/> <span class="aya" rel="75_1" data-words="1-4">لا أقسم بیوم القیامة</span> ما چه اینکه مجموع <em>لا اقسم</em> را کلمه سوگند بدانیم، و چه اینکه حرف <em>لا</em> را زاید بدانیم، و چه اینکه آن را نافیه بگیریم-که البته اقوال هم مختلف است-سوگند در این آیه سوگند به قیامت است. </p> <h3> <span class="title" rel="75_2"><span class="phrase">مقصود از <em rel="fa_75_2_4-5" data-sentence="9:24">نفس لوامه</em> که بدان قسم یاد شده است</span></span> </h3> <p><code class="aya" rel="75_2"/> <span class="aya" rel="75_2" data-words="1-5">و لا أقسم بالنفس اللوامة</span> این جمله به مقتضای سیاق و از نظر شباهت لفظی که با جمله قبلی دارد سوگند دوم است، پس نباید به گفته بعضی اعتنا کرد که گفته‌اند: جمله دوم نفی سوگند است نه سوگند، و می‌خواهد بفرماید: من به روز قیامت سوگند می‌خورم، و به نفس لوامه سوگند یاد نمی‌کنم. </p> <p>و <span class="phrase">منظور از <em rel="fa_75_2_4-5" data-sentence="9:159">نفس لوامه</em> نفس مؤمن است، که همواره در دنیا او را به خاطر گناهانش<code class="page" rel="20,164"/> و سرپیچی از اطاعت خدا ملامت می‌کند، و در روز قیامت سودش می‌رساند.</span> </p> <p>بعضی<span class="footnote" rel="1" title="روح المعانی، ج ۲۹، ص ۱۳۶">*</span> گفته‌اند: منظور از نفس لوامه جان آدمی است، چه انسان مؤمن صالح، و چه انسان کافر فاجر، برای اینکه هر دوی این جانها آدمی را در قیامت ملامت می‌کنند، نفس کافر، کافر را ملامت می‌کند، به خاطر اینکه کفر و فجورش، و نفس مؤمن، مؤمن را ملامت می‌کند، به خاطر کمی اطاعتش، و اینکه در صدد بر نیامد خیری بیشتر کسب کند. </p> <p>بعضی<span class="footnote" rel="2" title="مجمع البیان، ج ۱۰، ص ۳۹۴">*</span> گفته‌اند: مراد از نفس لوامه تنها نفس کافر است که در قیامت او را به خاطر کفر و معصیتی که در دنیا مرتکب شده ملامت می‌کند، هم چنان که فرمود: <span class="aya" rel="10_54" data-words="12-17">و أسروا الندامة لما رأوا العذاب</span><span class="footnote" rel="3" title="وقتی عذاب را می‌بینند ندامت خود را پنهان می‌دارند سوره یونس، آیه ۵۴">*</span>، که البته برای هر یک از این اقوال وجهی است. </p> <p>و جواب قسم حذف شده، و آیات بعدی بر آن دلالت دارد، و تقدیر کلام <em>لیبعثن</em>  است، و به این جهت حذف شده که بر عظمت امر بعث دلالت کند، هم چنان که در جای دیگر در عظمت بعث فرموده: <span class="aya" rel="7_187" data-words="16-24">ثقلت فی السماوات و الأرض لا تأتیکم إلا بغتة</span><span class="footnote" rel="4" title="حادثه قیامت در آسمانها و زمین سنگین است، و جز به ناگهانی رخ نمی‌دهد سوره اعراف، آیه ۱۸۷">*</span>، و نیز فرموده: <span class="aya" rel="20_15" data-words="1-10">إن الساعة آتیة أکاد أخفیها لتجزی کل نفس بما تسعی</span><span class="footnote" rel="5" title="قیامت آمدنی است، و من بنای آن دارم که هم چنان پوشیده‌اش بدارم، تا هر کس بدانچه می‌کند جزا ببیند سوره طه، آیه ۱۵">*</span>، و نیز فرموده‌ <span class="aya" rel="78_1-2" data-words="1-5">عم یتساءلون، عن النبإ العظیم</span><span class="footnote" rel="6" title="از یکدیگر چه می‌پرسند از خبر عظیم سوره نبا، آیه ۱ و ۲">*</span>. </p> <p><code class="aya" rel="75_3"/> <span class="aya" rel="75_3" data-words="1-6">أ یحسب الإنسان ألن نجمع عظامه</span> <span class="phrase">کلمه <em>حسبان</em> که مصدر فعل <em rel="fa_75_3_1-1" data-sentence="32:226">یحسب</em> است به معنای ظن (پندار) است، و اگر استخوان را به صیغه جمع آورده و فرمود انسان گمان کرده ما استخوانهایش را جمع نمی‌کنیم؟ برای آن بود که کنایه باشد از زنده کردن همه مردگان، و استفهام در این آیه توبیخی است، و معنای آیه روشن است.</span> </p> <p><code class="aya" rel="75_4"/> <span class="aya" rel="75_4" data-words="1-6">بلی قادرین علی أن نسوی بنانه</span> بلی ما آن را جمع می‌کنیم. و <span class="phrase">جمله <em rel="fa_75_4_2-2" data-sentence="5:272">قادرین</em> حال از فاعل مدخول <em rel="fa_75_4_1-1" data-sentence="79:241">بلی</em> است،             <code class="page" rel="20,165"/> که گفتیم جمله آن را جمع می‌کنیم <em>است، و کلمه</em> بنان به معنای اطراف انگشتان، و به قول بعضی<span class="footnote" rel="1" title="تفسیر قرطبی، ج ۱۹، ص ۹۴">*</span> خود انگشتان است.</span> و <em>تسویه بنان</em> صورتگری آن به همین صورتی است که می‌بینیم. </p> <p>و معنای آیه این است که: آری ما آن استخوانها را جمع می‌کنیم، در حالی که قادریم حتی انگشتان او را به همان صورتی که بر حسب خلقت اول داشت دوباره صورتگری کنیم. </p> <p>و اگر از بین اعضای بدن خصوص انگشتان را ذکر کرد-شاید-برای این بوده که به خلقت عجیب آن که به صورتهای مختلف، و خصوصیات ترکیب و عدد در آمده و فواید بسیاری که بشمار نمی‌آید بر آن مترتب می‌شود، اشاره کند. می‌دهد، می‌ستاند، قبض و بسط می‌کند و سایر حرکات لطیف و اعمال دقیق و صنایعی ظریف دارد، که با همانها انسان از سایر حیوانات ممتاز می‌شود، علاوه بر شکلهای گوناگون و خطوطی که به طور دایم اسرارش برای انسان کشف می‌شود. </p> <p>بعضی<span class="footnote" rel="2" title="تفسیر کشاف، ج ۴، ص ۶۶۰">*</span> از مفسرین گفته‌اند: مراد از <em>تسویه بنان</em> این است که انگشتان دست‌ها و پاها را شی‌ء واحد کند، بدون اینکه از هم جدا باشند همانطور که دست و پای شتر و الاغ را چنین کرد آن وقت دیگر انسان نمی‌تواند کارهای گوناگونی را که با داشتن انگشتان انجام می‌دهد انجام دهد. ولی وجه قبلی به نظر بهتر است. </p> <h3> <span class="title" rel="75_1 75_2 75_3 75_4 75_5 75_6 75_7 75_8 75_9 75_10 75_11 75_12 75_13 75_14 75_15">آزادی طلبی انسان برای انجام هر کار دلخواه، انگیزه تکذیب قیامت و پرستش انکار آمیز از زمان آن است</span> </h3> <p> <code class="aya" rel="75_5"/> <span class="aya" rel="75_5" data-words="1-5">بل یرید الإنسان لیفجر أمامه</span> راغب گفته کلمه <em>فجر</em> به معنای انفجار و شکاف وسیع برداشتن است، آن گاه می‌گوید: گناه را هم بدان جهت فجور نامیدند که باعث شکافته شدن و دریده شدن حرمت دیانت است، می‌گوییم: فلانی مرتکب فجور شد، و یا او فاجر است، و ایشان فجار و فجره‌اند<span class="footnote" rel="3" title="مفردات راغب، ماده &lt;em&gt;فجر&lt;/em&gt; ">*</span>. </p> <p>و کلمه <em>أمام</em> ظرف مکان است، که به عنوان استعاره در زمان آینده استعمال می‌شود، و منظور از اینکه فرمود: انسان، فجور امام خود را می‌خواهد، این است که می‌خواهد در آینده عمرش جلوش شکافته و باز باشد و هر فجوری خواست مرتکب شود. </p> <p>و جمله‌ <span class="aya" rel="75_5" data-words="4-5">لیفجر أمامه</span> تعلیلی است که در جای معلل خود که همان تکذیب قیامت و زنده شدن بعد از مرگ باشد نشسته، و کلمه <em>بل</em> اعراض از این پندار و گمان است که بعث       <code class="page" rel="20,166"/> و احیایی بعد از موت نباشد. </p> <p>می‌فرماید: نه، او گمان نمی‌کند که ما استخوانهایش را جمع نمی‌کنیم، بلکه می‌خواهد مساله بعث را تکذیب کند تا به این وسیله پیش روی خود را در مدت عمرش باز کند، چون وقتی بعث و قیامتی نباشد، انسان چه داعی دارد با قید و بند تقوی و ایمان دست و پای خود را ببندد. </p> <p>این آن معنایی است که سیاق آیه به آیه می‌دهد، و مفسرین وجوه دیگری در معنای آیه گفته‌اند، که هم از فهم بدور است، و هم با سیاق سازگاری ندارد، و لذا از نقل آنها صرفنظر کردیم. </p> <p>در آیه شریفه می‌توانست به ضمیر انسان اکتفاء کند و بفرماید: بل یرید أن یفجر امامه -بلکه او می‌خواهد آزاد باشد <em>، ولی کلمه</em> انسان را آورد، تا در توبیخ و سرکوبی او مبالغه کرده باشد، و به همین منظور این کلمه را در این آیه و آیات بعد از آن، چهار بار تکرار کرد. </p> <p><code class="aya" rel="75_6"/> <span class="aya" rel="75_6" data-words="1-4">یسئل أیان یوم القیامة</span> از ظاهر این آیه بر می‌آید که بیان جمله‌ <span class="aya" rel="75_5" data-words="1-5">بل یرید الإنسان لیفجر أمامه</span> باشد، در نتیجه می‌فهماند بیهوده نگفتیم‌ <span class="aya" rel="75_5" data-words="1-3">بل یرید الإنسان...</span>، بلکه از سؤال او یعنی‌ <span class="aya" rel="75_6" data-words="2-4">أیان یوم القیامة</span> این معنا پیداست، و نیز پیداست که سؤالش سؤال تکذیب است، می‌خواهد بگوید اصلا روز قیامتی نیست، نه اینکه به آن ایمان داشته باشد و بخواهد از تاریخ وقوعش آگاه شود، چون اگر انسان سر تکذیب نداشته باشد، وقتی به سوی ایمان و تقوی دعوت می‌شود، و به چنین خبر عظیمی تهدید می‌گردد، و آیات بینات و ادله قاطعه هم بر صحت آن دعوت و آن تهدید دلالت می‌کند، باید از چنان خطری بر حذر شود و خود را به ایمان و تقوی مجهز نموده، آماده لقای آن روز گردد، حال چه اینکه آن روز نزدیک باشد و چه دور، برای اینکه هر آنچه آمدنی و شدنی است نزدیک است، دیگر معنا ندارد بپرسد قیامت چه وقت قیام می‌کند، پس این سؤال جز به انگیزه تکذیب و استهزا نمی‌تواند باشد. </p> <p><code class="aya" rel="75_7"/><code class="aya" rel="75_8"/><code class="aya" rel="75_9"/> <span class="aya" rel="75_7-9" data-words="1-11">فإذا برق البصر، و خسف القمر، و جمع الشمس و القمر</span> <span class="phrase">در این آیه چند نشانه از نشانه‌های قیامت ذکر شده، منظور از <em rel="fa_75_7_2-3" data-sentence="58:85">برق بصر</em> تحیر چشم در دیدن و دهشت‌زدگی آن است، و منظور از <em rel="fa_75_8_2-3" data-sentence="163:19">خسوف قمر</em> بی‌نور شدن آن است.</span> </p> <p><code class="aya" rel="75_10"/> <span class="aya" rel="75_10" data-words="1-5">یقول الإنسان یومئذ أین المفر</span> یعنی کجاست گریزگاه، در اینجا این سؤال پیش می‌آید که با اینکه روز قیامت روز ظهور سلطنت الهی است، و هر انسانی می‌داند مفر و فراری نیست، چطور می‌پرسد <span class="aya" rel="75_10" data-words="4-5">أین المفر</span>؟ جواب این سؤال آن است که در سؤالهای مشابه این سؤال مکرر خاطرنشان کردیم که اینگونه سخنان در روز قیامت از باب ظهور ملکات آدمی است، کسی که در دنیا وقتی در شدت قرار می‌گرفت، یا مهلکه‌ای تهدیدش می‌کرد،  (بدون توسل به خدای تعالی) در جستجوی مفری می‌گشت، آن روز هم ناخودآگاه می‌پرسد: <span class="aya" rel="75_10" data-words="4-5">أین المفر</span> هم چنان که در اثر ملکه شدن دروغ در نفس انسانها، روز قیامت هم با اینکه روز کشف سرائر است بی‌اختیار می‌گویند: <span class="aya" rel="6_23" data-words="1-13">ثم لم تکن فتنتهم إلا أن قالوا و الله ربنا ما کنا مشرکین</span><span class="footnote" rel="1" title="سپس پاسخ و عذر آنها چیزی جز این نیست که می‌گویند به خداوندی که پروردگار ما است سوگند که ما مشرک نبودیم سوره انعام، آیه ۲۳">*</span> و <span class="aya" rel="58_18" data-words="1-9">یوم یبعثهم الله جمیعا فیحلفون له کما یحلفون لکم</span><span class="footnote" rel="2" title="روزی که خدا همه آنان رای مبعوث می‌کند برای خدا هم قسم می‌خورند، همانطور که امروز برای شما سوگند می‌خورند سوره مجادله، آیه ۱۸">*</span>. </p> <p><code class="aya" rel="75_11"/> <span class="aya" rel="75_11" data-words="1-3">کلا لا وزر</span> <span class="phrase">این جمله رد آنان در سؤال از مفر است، و کلمه <em rel="fa_75_11_3-3" data-sentence="44:87">وزر</em> به معنای پناهگاهی چون کوه و قلعه و امثال آن است، و این کلام خداست نه تتمه گفتار انسان.</span> </p> <h3> <span class="title" rel="75_1 75_2 75_3 75_4 75_5 75_6 75_7 75_8 75_9 75_10 75_11 75_12 75_13 75_14 75_15">اشاره به اینکه جستجوی گریزگاه در قیامت از باب ظهور ملکات آدمی است، و بیان مراد از اینکه در روز قیامت مستقر انسان فقط به سوی پروردگار است </span> </h3> <p> <code class="aya" rel="75_12"/> <span class="aya" rel="75_12" data-words="1-4">إلی ربک یومئذ المستقر</span> خطاب در این آیه به رسول خدا (ص) است، و با اینکه می‌توانست بفرماید: و المستقر الی ربک <em>اگر متعلق کلمه</em> مستقر را از خود کلمه جلوتر ذکر کرد برای این بود که افاده حصر کند، و بفهماند به سوی کسی جز خدا مستقری نیست، پس وزر و پناهگاهی هم که به آن پناهنده شوند، و آن از ایشان دفاع کند وجود ندارد. </p> <p>توضیح اینکه انسان به سوی خدای تعالی سیر می‌کند، هم چنان که خودش فرمود: <span class="aya" rel="84_6" data-words="1-9">یا أیها الإنسان إنک کادح إلی ربک کدحا فملاقیه</span><span class="footnote" rel="3" title="هان ای انسان تو هر تلاشی که بکنی به سوی پروردگارت می‌کنی، پس او رای ملاقات خواهی کرد سوره انشقاق، آیه ۶">*</span>، و نیز فرموده: <span class="aya" rel="96_8" data-words="2-4">إلی ربک الرجعی</span><span class="footnote" rel="4" title="بازگشت به سوی پروردگارت است سوره علق، آیه ۸">*</span> و همچنین فرموده: <span class="aya" rel="53_42" data-words="1-5">و أن إلی ربک المنتهی</span><span class="footnote" rel="5" title="به یقین سرانجام به سوی پروردگارت است سوره نجم، آیه ۴۲">*</span>، پس انسان خواه ناخواه خدای خود را دیدار می‌کند، و سیرش به سوی او می‌انجامد، و هیچ حاجبی که او را از وی بپوشاند و یا از عذاب وی مانع شود وجود ندارد، و اما حجابی که در آیه قرآن یاد شده و فرموده:            <code class="page" rel="20,168"/> <span class="aya" rel="83_14-15" data-words="1-14">کلا بل ران علی قلوبهم ما کانوا یکسبون، کلا إنهم عن ربهم یومئذ لمحجوبون</span><span class="footnote" rel="1" title="نه، بلکه اثر گناهان در دلهایشان مانده، نه، ایشان از پروردگارشان در آن روز محجوبند سوره مطففین، آیه ۱۴ و ۱۵">*</span>، از سیاق دو آیه استفاده می‌شود منظور محرومیت از کرامت خدای تعالی است نه اینکه خدا از حالشان بی‌خبر باشد، و یا ایشان از خدا غایب و پنهان باشند. </p> <p>ممکن هم هست بگوییم مراد از جمله مستقر انسان به سوی اوست ، این باشد که زمام امر در سعادت و شقاوت و بهشت و دوزخ بودن مستقر آدمی به دست خداست، و به مشیت او وابسته است، هر کس را بخواهد در بهشت منزل می‌دهد که جای متقین است، و هر کس را بخواهد در دوزخ که جای مجرمین است، هم چنان که خودش در جای دیگر فرموده: <span class="aya" rel="5_40" data-words="11-17">یعذب من یشاء و یغفر لمن یشاء</span><span class="footnote" rel="2" title="هر که را بخواهد عذاب می‌کند، و هر که را بخواهد می‌آمرزد سوره مائده، آیه ۴۰">*</span>. </p> <p>و ممکن است منظور این باشد که استقرار مردم در روز قیامت به حکم خدای تعالی است، تنها اوست که در بین بشر نفوذ دارد نه غیر او، هم چنان که باز خود خدای تعالی فرموده: <span class="aya" rel="28_88" data-words="12-21">کل شیء هالک إلا وجهه له الحکم و إلیه ترجعون</span><span class="footnote" rel="3" title="هر چیزی هالک است، جز وجه او، تنها حکم از آن او است، و به سوی او بر می‌گردید سوره قصص، آیه ۸۸">*</span>. </p> <h3> <span class="title" rel="75_13">وجوهی که در باره مقصود از <span class="aya" rel="75_13" data-words="4-7">بما قدم و أخر</span> گفته شده است</span> </h3> <p> <code class="aya" rel="75_13"/> <span class="aya" rel="75_13" data-words="1-7">ینبؤا الإنسان یومئذ بما قدم و أخر</span> <span class="phrase">منظور از <em rel="fa_75_13_4-5" data-sentence="9:46">ما قدم</em> خوبی و بدیهایی است که انسان در اول عمرش کرده.</span> <span class="phrase">منظور از  <em rel="fa_75_13_6-7" data-sentence="10:263">و أخر</em> کارهای نیک و بد آخر عمر است، و یا منظور از اولی نیک و بدهایی است که خودش در همه عمر کرده، و منظور از دومی آثار خیر و شری است که او منشاش را در بین مردم باب نموده، و اگر سنت حسنه‌ای برای بعد از خودش باب کرده پاداش می‌بیند، و اگر سنت سیئه‌ای باب کرده عقاب می‌بیند.</span> </p> <p><span class="phrase">بعضی<span class="footnote" rel="4" title="تفسیر کشاف، ج ۴، ص ۶۶۱">*</span> از مفسرین گفته‌اند: مراد از <em rel="fa_75_13_4-5" data-sentence="103:172">ما قدم</em> اعمالی است که کرده، اگر حسنه بوده پاداش و اگر سیئه بوده عقاب می‌بیند، و مراد از <em rel="fa_75_13_7-7" data-sentence="242:79">اخر</em> کارهایی است که ترک کرده اگر حسنه بوده عقاب و اگر سیئه بوده ثواب آن را می‌بیند.</span> </p> <p><span class="phrase">بعضی<span class="footnote" rel="5" title="تفسیر قرطبی، ج ۱۹، ص ۹۸">*</span> دیگر گفته‌اند: مراد از <em rel="fa_75_13_4-5" data-sentence="99:45">ما قدم</em> گناهان، و مراد از <em>ما اخر</em> طاعات است.</span> </p> <p>           <code class="page" rel="20,169"/> و <span class="phrase">بعضی<span class="footnote" rel="1" title="مجمع البیان، ج ۱۰، ص ۳۹۵">*</span> <em rel="fa_75_13_4-5" data-sentence="77:82">ما قدم</em> را عبارت از طاعت خدا، و <em>ما أخر</em> را عبارت از حقوق ضایع شده خدا دانسته‌اند.</span> </p> <p><span class="phrase">بعضی<span class="footnote" rel="2" title="مجمع البیان، ج ۱۰، ص ۳۹۶، چاپ بیروت">*</span> دیگر <em rel="fa_75_13_4-5" data-sentence="93:123">ما قدم</em> را اموالی دانسته‌اند که صاحبش در راه خدا انفاق کرده، و  <em>ما أخر</em> را عبارت از اموالی دانسته‌اند که برای ورثه گذاشته.</span> و همه این وجوه از فهم بدور است. </p> <h3> <span class="title" rel="75_1 75_2 75_3 75_4 75_5 75_6 75_7 75_8 75_9 75_10 75_11 75_12 75_13 75_14 75_15">مراد از اینکه انسان بر نفس خود بصیرة است</span> </h3> <p> <code class="aya" rel="75_14"/> <span class="aya" rel="75_14-15" data-words="1-9">بل الإنسان علی نفسه بصیرة، و لو ألقی معاذیره</span> <span class="phrase">کلمه <em>بل</em> که در مقام اعراض استعمال می‌شود، در این آیه از مطلب قبل اعراض کرده که می‌فرمود <span class="aya" rel="75_13" data-words="1-2">ینبؤا الإنسان...</span> و کلمه <em rel="fa_75_14_5-5" data-sentence="174:154">بصیرت</em> به معنای رؤیت قلبی و ادراک باطنی است، و اطلاق این بصیرت بر خود انسان یا از باب <em>زید عدل است</em> می‌باشد، و یا تقدیر آن الانسان علی نفسه ذو بصیرة است.</span> </p> <p><span class="phrase">بعضی<span class="footnote" rel="3" title="اصول کافی، ج ۲، ص ۲۲۳، حدیث ۱۱">*</span> از مفسرین گفته‌اند: مراد از بصیرت حجت است، هم چنان که در آیه‌ <span class="aya" rel="17_102" data-words="4-12">ما أنزل هؤلاء إلا رب السماوات و الأرض بصائر</span><span class="footnote" rel="4" title="این آیات را جز پروردگار آسمانها و زمین برای روشنی دلها نفرستاده سوره اسراء، آیه ۱۰۲">*</span> به این معنا آمده، و انسان هم خودش حجتی است علیه خودش، در آن روز وقتی بازجویی می‌شود، و از چشم و گوش و دلش سؤال می‌شود، همان چشم و گوش و حتی پوست بدنش و دو دست و دو پایش به سخن آمده، علیه او شهادت می‌دهند، هم چنان که درباره مورد سؤال قرار گرفتن گوش و چشم و دل فرموده: <span class="aya" rel="17_36" data-words="9-19">إن السمع و البصر و الفؤاد کل أولئک کان عنه مسؤلا</span><span class="footnote" rel="5" title="همانا گوش و چشم و دلها همه مسئولند سوره اسراء، آیه ۳۶">*</span> و در مورد شهادت دادن گوش و چشم و پوست فرموده: <span class="aya" rel="41_20" data-words="5-11">شهد علیهم سمعهم و أبصارهم و جلودهم</span><span class="footnote" rel="6" title="گوش و چشم و پوست بدنهایشان بر جرم و گناه آنها گواهی می‌دهند سوره فصلت، آیه ۲۰">*</span>، و در باره سخن گفتن دست‌ها و شهادت دادن پاها فرموده: <span class="aya" rel="36_65" data-words="5-10">و تکلمنا أیدیهم و تشهد أرجلهم</span><span class="footnote" rel="7" title="و دستهایشان با ما سخن گوید و پاهایشان به آنچه کرده‌اند گواهی دهد سوره یس، آیه ۶۵">*</span> <code class="aya" rel="75_15"/> <span class="aya" rel="75_15" data-words="1-4">و لو ألقی معاذیره</span> -کلمه <em rel="fa_75_15_4-4" data-sentence="1491:81">معاذیر</em> جمع معذرت است، و معذرت آن است که موانعی را که نگذاشته کاری را انجام دهی ذکر کنی.</span> </p> <p>و معنای آیه این است که انسان صاحب بصیرت بر نفس خویش است، و خود را بهتر از هر کس می‌شناسد، و اگر با ذکر عذرها از خود دفاع می‌کند، صرفا برای این است که             <code class="page" rel="20,170"/> عذاب را از خود برگرداند. </p> <p><span class="phrase">بعضی<span class="footnote" rel="1" title="تفسیر کشاف، ج ۴، ص ۶۶۱">*</span> از مفسرین گفته‌اند: کلمه <em rel="fa_75_15_4-4" data-sentence="100:190">معاذیر</em> جمع معذار است، و <em>معذار</em> به معنای ستر و پوشش است، و معنای آیه این است که انسان خودش را خوب می‌شناسد، هر چند که برای نهان کردن نفس خود پرده‌ها بیندازد، چون همان نفسش شاهد علیه او است.</span> لیکن برگشت هر دو وجه به یک معنا است. </p> <h3>بحث روایتی‌ <span class="title" rel="75_14 75_15 75_2 75_5 75_7 75_1 75_3 75_4 75_6 75_8 75_9 75_10 75_11 75_12 75_13"> (روایاتی در ذیل برخی آیات گذشته: نفس لوامه، و جدان، و...) </span> </h3> <p> در تفسیر قمی در ذیل آیه‌ <span class="aya" rel="75_2" data-words="2-5">لا أقسم بالنفس اللوامة</span> آمده که امام فرمود نفس لوامه، نفس آدمی است که نافرمانی کرده و خدای عز و جل ملامتش فرموده<span class="footnote" rel="2" title="تفسیر ابی السعود، ج ۹، ص ۶۶">*</span>. </p> <p>مؤلف: انطباق این روایت با آیه شریفه روشن نیست. </p> <p>و در همان کتاب در تفسیر آیه شریفه‌ <span class="aya" rel="75_5" data-words="1-5">بل یرید الإنسان لیفجر أمامه</span> آمده است که امام فرمود: گناه را مقدم می‌دارد و توبه را به تاخیر می‌اندازد و می‌گوید بعدا توبه می‌کنم<span class="footnote" rel="3" title="تفسیر ابی السعود، ج ۹، ص ۶۶">*</span>. </p> <p>و نیز در همان کتاب آمده که در تفسیر جمله‌ <span class="aya" rel="75_7" data-words="1-3">فإذا برق البصر</span> فرموده، چشم برقی می‌زند و دیگر نمی‌تواند در حدقه بگردد<span class="footnote" rel="4" title="مجمع البیان، ج ۱۰، ص ۳۹۶">*</span>. </p> <p>و نیز در همان کتاب در تفسیر آیه‌ <span class="aya" rel="75_14-15" data-words="1-9">بل الإنسان علی نفسه بصیرة، و لو ألقی معاذیره</span> فرموده: انسان خودش می‌داند چه کرده هر چند عذر و بهانه بیاورد<span class="footnote" rel="5" title="تفسیر قمی، ج ۲، ص ۳۹۷">*</span>. </p> <p>و در کافی به سند خود از عمر بن یزید روایت کرده که گفت: من داشتم با امام صادق (ع) شام می‌خوردم، امام آیه‌ <span class="aya" rel="75_14-15" data-words="1-9">بل الإنسان علی نفسه بصیرة، و لو ألقی معاذیره</span> را تلاوت کرد، سپس فرمود: ای ابا حفص چه فایده‌ای دارد که انسان بر خلاف آنچه خدا از آدمی خبر دارد نزد مردم عذر و بهانه بیاورد؟ رسول خدا (ص) بارها می‌فرمود: هر کس سریره‌ای را که دارد پنهان نگه دارد، خدای تعالی ردایی طبق آن بر ظاهر تنش می‌پوشاند، حال چه سریره خوب باشد و چه بد، اگر باطن و سریره خوبی داشته باشد، هر قدر هم بخواهد مردم نفهمند خدا آن را بر ملا می‌کند، و اگر سریره بد باشد با زنجیر هم       <code class="page" rel="20,171"/> نمی‌تواند آن را ببندد، و خدای تعالی آن را از باطنش به ظاهرش سرایت می‌دهد<span class="footnote" rel="1" title="اصول کافی، ج ۲، باب ۱۱۶، ص ۲۹۴، ح ۶">*</span>. </p> <p>و در مجمع البیان است که عیاشی به سند خود از محمد بن مسلم از امام صادق  (ع) روایت کرده که فرمود: این به چه کار شما می‌آید که اظهار خوبیها نموده بدیهای خود را پنهان بدارید، آیا جز این است که وقتی به و جدان خود مراجعه می‌کنید خودتان می‌فهمید که چنین واجد خوبیها و فاقد بدیها نیستید؟ آری حتما می‌یابید، چون خدای تعالی فرموده: <span class="aya" rel="75_14" data-words="1-5">بل الإنسان علی نفسه بصیرة</span> وقتی باطن آدمی اصلاح شد ظاهرش نیرومند می‌گردد<span class="footnote" rel="2" title="تفسیر قمی، ج ۲، ص ۳۹۶">*</span>. </p> <p>مؤلف: این روایت را کلینی هم در اصول کافی به سند خود از فضل ابی العباس از آن حضرت روایت کرده<span class="footnote" rel="3" title="تفسیر قمی، ج ۲، ص ۳۹۶">*</span>. </p> <p>و در همان کتاب از عیاشی از زراره روایت کرده که گفت: از امام صادق  (ع) پرسیدم: حد آن مرضی که بیمار روزه را می‌خورد چیست؟ در پاسخ من این آیه را تلاوت کردند: <span class="aya" rel="75_14" data-words="1-5">بل الإنسان علی نفسه بصیرة</span>، و فرمودند: خود انسان بهتر می‌داند که چه وقت طاقتش تمام می‌شود، و تا چه حدی طاقت تحمل مرض و روزه را دارد<span class="footnote" rel="4" title="تفسیر قمی، ج ۲، ص ۳۹۶">*</span>. </p> <p>مؤلف: این روایت را صاحب فقیه هم آورده<span class="footnote" rel="5" title="من لا یحضره الفقیه، ج ۲، کتاب الصوم، ص ۱۳۲، ط جامعه مدرسین">*</span>. </p> 
