<h3 class="ayas">سوره ص آیه‌های ۱۷ تا ۲۹</h3><code class="section" rel="38_17-29"/><h3>ترجمه آیات</h3> <p> <span class="trans" rel="38_17">بر آنچه می‌گویند صبر کن و به یاد آور بنده ما داوود را که نیرومند بود و بسیار به خدا رجوع داشت.  «۱۷» </span><span class="trans" rel="38_18">ما کوه‌ها را با او مسخر کردیم که صبح و شام در تسبیح با او دمساز باشند.  «۱۸» </span><span class="trans" rel="38_19">و نیز مرغان را مسخر کردیم که نزد او مجتمع گردند و همه به سوی او رجوع می‌کردند.  «۱۹» </span><span class="trans" rel="38_20">و ما پایه‌های ملک او را محکم کردیم و او را حکمت و فصل خصومت دادیم.  «۲۰» </span><span class="trans" rel="38_21">آیا از داستان آن مردان متخاصم که به بالای دیوار محراب آمدند خبر داری.  «۲۱» </span><span class="trans" rel="38_22">وقتی که بر داوود درآمدند از ایشان بیمناک شد گفتند: مترس ما دو متخاصم هستیم که بعضی بر بعضی ستم کرده تو بین ما به حق داوری کن و در حکم خود جور مکن و ما را به سوی راه راست رهنمون شو.  «۲۲» </span><span class="trans" rel="38_23">اینک این برادر من است که نود و نه گوسفند دارد و من یک گوسفند دارم او می‌گوید: این یک گوسفندت را در تحت کفالت من قرار بده و در این کلامش مرا مغلوب هم می‌کند.  «۲۳» </span><span class="trans" rel="38_24">داوود گفت: او در این سخنش که گوسفند تو را به گوسفندان خود ملحق سازد به تو ظلم کرده و بسیاری از شریکها هستند که بعضی به بعضی دیگر ستم می‌کنند مگر کسانی که ایمان دارند و عمل صالح می‌کنند که این دسته بسیار کمند. داوود فهمید که ما با این صحنه او را بیازمودیم پس طلب آمرزش کرد و به رکوع درآمد و توبه کرد.  «۲۴» </span><span class="trans" rel="38_25">ما هم این خطای او را بخشودیم و به راستی او نزد ما تقرب و سرانجام نیکی دارد.  «۲۵» </span><span class="trans" rel="38_26">ای داوود ما تو را جانشین خود در زمین کردیم پس بین مردم به حق داوری کن و به دنبال هوای نفس مرو که از راه خدا به بیراهه می‌کشد و معلوم است کسانی که از راه خدا به بیراهه می‌روند عذابی سخت دارند به جرم اینکه روز حساب را از یاد بردند.  «۲۶» </span><span class="trans" rel="38_27">و پنداشتند که ما آسمان و زمین را به باطل آفریدیم و حال آنکه چنین نبود و این پندار کسانی است که کفر ورزیدند پس وای بر کافران از آتش.  «۲۷» </span><span class="trans" rel="38_28">و یا پنداشتند که ما با آنهایی که ایمان آورده و عمل صالح کردند و آنهایی که در زمین فساد انگیختند یکسان معامله می‌کنیم و یا متقین را مانند فجار قرار می‌دهیم.  «۲۸» </span><span class="trans" rel="38_29">این کتابی است که ما به سوی تو نازلش کردیم تا در آیات آن تدبر کنند و در نتیجه خردمندان متذکر شوند.  «۲۹» </span></p>                       <h3>بیان آیات</h3> <p> خدای سبحان بعد از آنکه تهمت کفار را مبنی بر اینکه دعوت به حق آن جناب را خود ساخته خواندند و آن را وسیله و بهانه ریاست نامیدند و نیز گفتار آنان را که او هیچ مزیتی بر ما ندارد تا به خاطر آن اختصاص به رسالت و انذار بیابد، و نیز استهزای آنان به روز حساب و عذاب خدا را که بدان تهدید شدند نقل فرمود، اینک در این آیات رسول گرامی خود را امر به صبر می‌کند و سفارش می‌فرماید یاوه‌گویی‌های کفار او را متزلزل نکند، و عزم او را سست نسازد. و نیز سرگذشت جمعی از بندگان اواب خدا را به یاد آورد که همواره در هنگام هجوم حوادث ناملایم، به خدا مراجعه می‌کردند. </p> <p>و از این عده نام نه نفر از انبیای گرامی خود را ذکر کرده که عبارتند از:1-داوود 2-سلیمان 3-ایوب 4-ابراهیم 5-اسحاق 6-یعقوب 7-اسماعیل 8-الیسع 9-ذو الکفل  (ع) که ابتدا نام داوود را آورده و به قسمتی از داستانهای او اشاره می‌فرماید. </p> <h3> <span class="title" rel="38_17 38_18 38_19 38_20 38_21 38_22 38_23 38_24 38_25 38_26 38_27 38_28 38_29">بیان آیات مربوط به اوصاف و اقوال داوود (علیه السلام): تسبیح کوه‌ها و پرندگان با او و... </span> </h3> <p> <span class="aya" rel="38_17" data-words="1-12">اصبر علی ما یقولون و اذکر عبدنا داود ذا الأید إنه أواب</span> <span class="phrase">کلمه <em rel="fa_38_17_10-10" data-sentence="5:274">أید</em> به معنای نیرو است و حضرت داوود (ع) در تسبیح خدای تعالی مردی نیرومند بود و خدا را تسبیح می‌کرد و کوه‌ها و مرغان هم با او همصدا می‌شدند، و نیز مردی نیرومند در سلطنت و نیرومند در علم، و نیرومند در جنگ بود، و همان کسی است که جالوت را به قتل رسانید-که داستانش در سوره بقره گذشت.</span> </p> <p>و کلمه <em>اواب</em> اسم مبالغه است از ماده <em>أوب</em> که به معنای رجوع است، و منظور کثرت رجوع او به سوی پروردگارش است. </p> <p><code class="aya" rel="38_18"/> <span class="aya" rel="38_18" data-words="1-8">إنا سخرنا الجبال معه یسبحن بالعشی و الإشراق</span> <span class="phrase">ظاهرا کلمه <em rel="fa_38_18_4-4" data-sentence="11:81">معه</em> متعلق است به جمله <em rel="fa_38_18_5-5" data-sentence="83:48">یسبحن</em> و جمله <em rel="fa_38_18_4-5" data-sentence="146:22">معه یسبحن</em> بیان معنای تسخیر است.</span> و <span class="phrase">اگر کلمه <em rel="fa_38_18_4-4" data-sentence="9:777">معه</em> که ظرف است، مقدم بر <em rel="fa_38_18_5-5" data-sentence="83:742">یسبحن</em> آمده، به خاطر عنایتی است که در فهماندن تبعیت کردن جبال و طیر از تسبیح داوود، داشته (این در صورتی است که ظرف <em rel="fa_38_18_4-4" data-sentence="248:621">معه</em> را متعلق به جمله <em rel="fa_38_18_5-5" data-sentence="321:589">یسبحن</em> بدانیم) و لیکن آیه شریفه‌ <span class="aya" rel="21_79" data-words="9-16">و سخرنا مع داود الجبال یسبحن و الطیر</span><span class="footnote" rel="1" title="سوره انبیاء، آیه ۷۹">*</span> مؤید این احتمال است که ظرف مزبور متعلق به جمله   <code class="page" rel="17,289"/> <em rel="fa_38_18_2-2" data-sentence="653:300">سخرنا</em> باشد، هم چنان که در جای دیگر از کلام خدای تعالی همین طور آمده، و آن آیه <span class="aya" rel="34_10" data-words="7-12">یا جبال أوبی معه و الطیر</span><span class="footnote" rel="1" title="ای کوه‌ها و ای مرغان شما نیز با داوود تسبیح گویید سوره سبا، آیه ۱۰">*</span> است که در آن سخنی از تسبیح نرفته.</span> و <span class="phrase">کلمه <em rel="fa_38_18_6-6" data-sentence="5:53">عشی</em> به معنای شام و کلمه <em rel="fa_38_18_8-8" data-sentence="78:18">اشراق</em> به معنای صبح است.</span> </p> <p>کلمه <em>ان</em> در جمله‌ <span class="aya" rel="38_18" data-words="1-2">إنا سخرنا</span> تعلیل را می‌رساند. و آیه شریفه با آیاتی که بدان عطف شده همه بیانگر این معنا است که داوود (ع) مردی نیرومند در ملک و نیرومند در علم، و <em>اواب</em> به سوی پروردگار خویش بوده است. </p> <p><code class="aya" rel="38_19"/> <span class="aya" rel="38_19" data-words="1-6">و الطیر محشورة کل له أواب</span> <span class="phrase">کلمه <em rel="fa_38_19_3-3" data-sentence="5:173">محشورة</em> از <em rel="fa_38_19_3-3" data-sentence="65:157">حشر</em> به معنای جمع‌آوری به زور است، و معنای جمله این است که: ما طیر را هم تسخیر کردیم با داوود، که بی اختیار و به اجبار دور او جمع می‌شدند و با او تسبیح می‌گفتند.</span> </p> <p>جمله‌ <span class="aya" rel="38_19" data-words="4-6">کل له أواب</span> جمله‌ای است استینافی که تسبیح کوه‌ها و مرغان را که قبلا ذکر شده بود بیان می‌کند، و معنایش این است که: هر یک از کوه‌ها و مرغان <em>اواب</em>  بودند، یعنی بسیار با تسبیح به سوی ما رجوع می‌کردند، چون تسبیح یکی از مصادیق رجوع به سوی خداست. البته احتمال بعیدی هست در اینکه ضمیر <em>له</em> به داوود برگردد. این را هم باید دانست که تایید خدای تعالی از داوود (ع) به این نبوده که کوه‌ها و مرغان را تسبیح‌گو کند، چون تسبیح‌گویی اختصاص به این دو موجود ندارد، تمامی موجودات عالم به حکم آیه‌ <span class="aya" rel="17_44" data-words="10-21">و إن من شیء إلا یسبح بحمده و لکن لا تفقهون تسبیحهم</span><span class="footnote" rel="2" title="هیچ چیز نیست مگر آنکه خدا را به حمد تسبیح می‌گوید، و لیکن شما تسبیح آنها را نمی‌فهمید سوره اسری، آیه ۴۴">*</span> تسبیح می‌گویند بلکه تاییدش از این بابت بوده که تسبیح آنها را موافق و هماهنگ تسبیح آن جناب کرده و صدای تسبیح آنها را به گوش وی و به گوش مردم می‌رسانده، -که گفتار ما در معنای تسبیح موجودات برای خدا سبحان در تفسیر آیه"44"سوره اسری، گذشت و گفتیم که تسبیح آنها نیز به زبان قال است، نه به زبان حال. </p> <p><code class="aya" rel="38_20"/> <span class="aya" rel="38_20" data-words="1-9">و شددنا ملکه و آتیناه الحکمة و فصل الخطاب</span> راغب می‌گوید: کلمه <em>شد</em> به معنای گره محکم است، وقتی گفته می‌شود:  <em>شددت الشی‌ء</em> معنایش این است که: گره آن را محکم بستم<span class="footnote" rel="3" title="مفردات راغب، ماده &lt;em&gt;شد&lt;/em&gt; ">*</span>. بنا به گفته وی شد       <code class="page" rel="17,290"/> ملک از باب استعاره به کنایه خواهد بود که مراد از آن این است که: ملک او را تقویت نموده، اساس آن را به وسیله هیبت و لشکریان و خزینه‌ها و حسن تدبیر محکم کرده، همه وسائل محکم شدن سلطنت را برایش فراهم کرده بودیم. </p> <h3> <span class="title" rel="38_20"><span class="phrase">مراد از <em>حکمت</em> ، <em rel="fa_38_20_8-9" data-sentence="24:39">فصل الخطاب</em> که به داوود (علیه السلام) داده شده بود</span></span> </h3> <p> و کلمه <em>حکمت</em> در اصل به معنای نوعی از حکم است، و مراد از آن، معارف حق و متقنی است که به انسان سود بخشد و به کمال برساند. بعضی<span class="footnote" rel="1" title="مفردات راغب، ماده &lt;em&gt;فزع&lt;/em&gt; ">*</span> دیگر گفته‌اند: مراد از آن، نبوت است. بعضی<span class="footnote" rel="2" title="سوره احزاب، آیه ۳۹">*</span> دیگر گفته‌اند: مراد از آن، زبور و علم شرایع است. و بعضی دیگر معانی دیگری برای حکمت ذکر کرده‌اند که هیچ یک از آنها معنای خوبی نیست. </p> <p>و <span class="phrase">کلمه <em rel="fa_38_20_8-9" data-sentence="5:121">فصل الخطاب</em> به معنای آن است که انسان قدرت تجزیه و تحلیل یک کلام را داشته باشد، و بتواند آن را تفکیک کند و حق آن را از باطلش جدا کند.</span> و این معنا با قضاوت صحیح در بین دو نفر متخاصم نیز منطبق است. </p> <p><span class="phrase">بعضی<span class="footnote" rel="3" title="و اگر از قومی ترس آن داشتی که خیانت کنند سوره انفال، آیه ۵۸">*</span> از مفسرین گفته‌اند: مراد از <em rel="fa_38_20_8-9" data-sentence="140:141">فصل الخطاب</em> کلامی است متوسط بین ایجاز و اطناب، یعنی کلامی که بسیار کوتاه نباشد به حدی که معنا را نرساند و آن قدر هم طولانی نباشد که شنونده را خسته کند .</span> بعضی<span class="footnote" rel="4" title="تفسیر قرطبی، ج ۱۵، ص ۱۶۶">*</span> دیگر گفته‌اند: مراد از آن، جمله <em>اما بعد</em> است، که قبل از سخن می‌آورند، چون اولین کسی که این رسم را باب کرد داوود (ع) بود. </p> <p>ولی <span class="phrase">آیه بعدی که می‌فرماید: <span class="aya" rel="38_21" data-words="1-5">و هل أتاک نبأ الخصم...</span> مؤید همان معنایی است که ما برای <em rel="fa_38_20_8-9" data-sentence="132:7">فصل الخطاب</em> کردیم.</span> </p> <p><code class="aya" rel="38_21"/> <span class="aya" rel="38_21" data-words="1-8">و هل أتاک نبأ الخصم إذ تسوروا المحراب</span> کلمه <em>خصم</em> مانند کلمه <em>خصومت</em> مصدر است و در این جا منظور اشخاصی است که خصومت در بینشان افتاده. و کلمه <em>تسور</em> به معنای بالا رفتن بر دیوار بلند است، مانند کلمه <em>تسنم</em> که به معنای بالا رفتن بر کوهان شتر است. و کلمه <em>تذری</em> که به معنای بالا رفتن بر بلندی کوه است. <span class="phrase">مفسرین کلمه <em rel="fa_38_21_8-8" data-sentence="12:41">محراب</em> را به بالاخانه و شاه‌نشین معنا کرده‌اند.</span> و استفهام <em>هل آتیک</em> به منظور به شگفتی واداشتن و تشویق به شنیدن خبر است. </p> <p>و معنای آیه این است که: ای محمد آیا این خبر به تو رسیده که قومی متخاصم از دیوار محراب داوود (ع) بالا رفتند؟ <code class="aya" rel="38_22"/> <span class="aya" rel="38_22" data-words="1-6">إذ دخلوا علی داود ففزع منهم...</span> کلمه <em>اذ</em> ظرف است برای جمله <em>تسوروا</em> ، هم چنان که <em>اذ</em> اولی ظرف است   <code class="page" rel="17,291"/> برای جمله <em>نبؤا الخصم</em> و حاصل معنا این است که: این قوم داخل شدند بر داوود، در حالی که آن جناب در محرابش بود، و این قوم از راه معمولی و عادی بر او وارد نشدند، بلکه از دیوار محراب بالا رفتند، و از آنجا بر وی درآمدند، و به همین جهت داوود از ورود ایشان به فزع و وحشت درآمد، چون دید آنان بدون اجازه و از راه غیر عادی وارد شدند. </p> <p> <span class="aya" rel="38_22" data-words="5-6">ففزع منهم</span> <span class="phrase">-راغب می‌گوید کلمه <em rel="fa_38_22_5-5" data-sentence="19:275">فزع</em> به معنای انقباض و نفرتی است که در اثر برخورد با منظره‌ای هولناک به آدمی دست می‌دهد، و این خود از جنس جزع است، و فرقش با ترس این است که نمی‌گویند: <em>فزعت من اللَّه</em> ولی گفته می‌شود <em>خفت منه</em><span class="footnote" rel="1" title="مجمع البیان، ج ۸، ص ۴۷۱">*</span>.</span> </p> <h3> <span class="title" rel="38_22"><span class="phrase">معنای <em>خشیت</em> ، <em>خوف</em> و <em rel="fa_38_22_5-5" data-sentence="37:83">فزع</em> و توضیحی در باره فزع داوود (علیه السلام) در ماجرای مراجعه دو خصم نزد او برای داوری</span></span> </h3> <p> و قبلا هم گفتیم که <em>خشیت</em> عبارت است از تاثر قلب، تاثری که به دنبالش اضطراب و نگرانی باشد، و این خود یکی از رذایل اخلاقی و مذموم است، مگر در مورد خدای تعالی که خشیت از او از فضایل است، و به همین جهت است که انبیاء (ع) به جز از خدا از کس دیگری خشیت ندارند. و خدای تعالی در باره‌شان فرموده: <span class="aya" rel="33_39" data-words="7-12">و لا یخشون أحدا إلا الله</span><span class="footnote" rel="2" title="این دو گروه که در دین خدا با هم به جدال برخاستند دشمن یکدیگرند سوره حج، آیه ۱۹">*</span>. </p> <p>ولی کلمه <em>خوف</em> به معنای تاثر از ناملایمات در مقام عمل است، یعنی به معنای آن جنب و جوشی است که شخص ترسیده برای دفع شر انجام می‌دهد، به خلاف <em>خشیت</em>  که گفتیم تاثر در مقام ادراک است، بنا بر این خوف بالذات رذیله و مذموم نیست، بلکه در مواردی جزو اعمال نیک شمرده می‌شود، هم چنان که خدای تعالی در خطابش به رسول گرامی‌اش فرموده: <span class="aya" rel="8_58" data-words="1-6">و إما تخافن من قوم خیانة</span><span class="footnote" rel="3" title="زیرا علم به هر چه تعلق پیدا کند دیگر احتمال خلاف آن نمی‌رود به خلاف ظن و پندار که با احتمال خلاف نیز می‌سازد، اگر یقین کنیم که مثلا فلان خبر درست است، دیگر احتمال نادرستیش را نمی‌دهیم، ولی اگر به درستی آن ظن یعنی احتمال زیادی پیدا کنیم، احتمال ضعیفی می‌دهیم که نادرست باشد، هم چنان که اگر احتمال درستی و نادرستی آن در دل یکسان باشد، آن وقت نسبت به آن خبر شک می‌کنیم &lt;em&gt;مترجم&lt;/em&gt; ">*</span>. </p> <p>و <span class="phrase">چون <em rel="fa_38_22_5-5" data-sentence="4:273">فزع</em> عبارت است از انقباض و نفرتی که از منظره‌ای مخوف در دل حاصل می‌شود، قهرا امری خواهد بود که‌به مقام عمل برگشت می‌کند، نه به ادراک، پس بالذات از رذایل نیست، بلکه فضیلتی است مربوط به مواردی که مکروه و ناملایمی در شرف پیش آمدن است، و دارندگان این فضیلت آن مکروه را دفع می‌کنند.</span> پس اگر در آیه شریفه نسبت فزع به داوود (ع) داده، برای او نقصی نیست تا بگویی آن جناب از انبیا بوده که جز از خدا خشیت ندارند. </p> <p> <span class="aya" rel="38_22" data-words="7-14">قالوا لا تخف خصمان بغی بعضنا علی بعض</span> -وقتی دیدند داوود (ع) به       <code class="page" rel="17,292"/> فزع افتاده، خواستند او را دلخوش و آرام ساخته و فزعش را تسکین دهند، لذا گفتند: <em>لا تخف-مترس</em> . و این در حقیقت نهی از فزع است به صورت نهی از علت فزع که همان خوف باشد. <span class="aya" rel="38_22" data-words="10-11">خصمان بغی</span> این جمله در تقدیر <em>نحن خصمان</em> است، یعنی ما دو خصم هستیم، و مراد از دو خصم دو نفر نیست، بلکه دو طایفه متخاصم است، که بعضی بر بعضی ظلم کرده‌اند. </p> <p> <span class="aya" rel="38_22" data-words="15-20">فاحکم بیننا بالحق و لا تشطط...</span> <span class="phrase">-کلمه <em rel="fa_38_22_20-20" data-sentence="6:105">شطط</em> به معنای جور است و معنای جمله این است که: ای داوود بین ما حکمی کن که به حق باشد، و در حکم کردنت جور مکن.</span> و ما را به راه وسط و طریق عدل راه بنما. </p> <p><code class="aya" rel="38_23"/> <span class="aya" rel="38_23" data-words="1-3">إن هذا أخی...</span> این جمله مطلب مورد نزاع را بیان می‌کند، می‌گوید: این برادر من است... و این جمله کلام یکی از دو طایفه است که به یک نفر از طایفه دیگر اشاره نموده می‌گوید:  این شخص که می‌بینی برادر من است... . </p> <p>و <span class="phrase">با این بیان فساد استدلالی که بعضی<span class="footnote" rel="1" title="روح المعانی، ج ۲۳، ص ۱۸۱">*</span> به این آیه کرده‌اند که کمترین عدد جمع، دو است، روشن می‌شود، چون با بیان ما روشن گردید که کلمه <em>خصمان</em> و جمله <em rel="fa_38_23_2-3" data-sentence="222:292">هذا اخی</em>  هیچ دلالتی ندارد بر این که مراجعه کنندگان به داوود دو نفر بوده‌اند، تا بگویی پس جمع‌ <span class="aya" rel="38_21" data-words="6-7">إذ تسوروا</span> و نیز <span class="aya" rel="38_22" data-words="1-2">إذ دخلوا</span> در مورد دو نفر استعمال شده در نتیجه صیغه جمع بر دو نفر نیز اطلاق می‌شود.</span> </p> <p>برای اینکه گفتیم: ممکن است این دو متخاصم دو طایفه بوده‌اند و هر یک از دو طرف بیشتر از یک نفر بوده‌اند هم چنان که می‌بینم صیغه تثنیه در آیه‌ <span class="aya" rel="22_19" data-words="1-7">هذان خصمان اختصموا فی ربهم فالذین کفروا...</span><span class="footnote" rel="2" title="مجمع البیان، ج ۸، ص ۴۷۱">*</span> در دو نفر به کار نرفته، بلکه در دو جمعیت استعمال شده، به شهادت اینکه هم فرموده‌ <span class="aya" rel="22_19" data-words="3-3">اختصموا</span> و هم در باره یکی از آن دو خصم فرموده: <span class="aya" rel="22_19" data-words="6-7">فالذین کفروا</span> البته ممکن هم هست اصل خصومت در بین دو فرد از دو طایفه واقع شده باشد، ولی پای بقیه افراد نیز به میان کشیده شده باشد، تا آن دو را در ادعایشان کمک کنند. </p> <p> <span class="aya" rel="38_23" data-words="4-18">له تسع و تسعون نعجة و لی نعجة واحدة فقال أکفلنیها و عزنی فی الخطاب</span> <em>-کلمه </em> نعجة به معنای گوسفند ماده است (که به فارسی آن را میش می‌نامند). و <span class="phrase">معنای     <code class="page" rel="17,293"/> <em rel="fa_38_23_14-14" data-sentence="50:57">اکفلنیها</em> این است که آن را در کفالت من و در تحت سلطنت من قرار بده.</span> و معنای <span class="aya" rel="38_23" data-words="15-18">و عزنی فی الخطاب</span> این است که: در خطاب بر من غلبه کرد. و بقیه الفاظ آیه روشن است. </p> <h3> <span class="title" rel="38_17 38_18 38_19 38_20 38_21 38_22 38_23 38_24 38_25 38_26 38_27 38_28 38_29">قضاوت و حکم داوود (علیه السلام) و سپس استغفار و انابه او</span> </h3> <p> <code class="aya" rel="38_24"/> <span class="aya" rel="38_24" data-words="1-7">قال لقد ظلمک بسؤال نعجتک إلی نعاجه</span>... <span class="aya" rel="38_24" data-words="23-26">و قلیل ما هم</span> این آیه شریفه حکایت پاسخی است که داوود (ع) به مساله آن قوم داده، و بعید نیست که پاسخ او قضاوت و حکمی تقدیری بوده، چون اگر چنین نبود، جا داشت از طرف مقابل هم بخواهد تا دعوی خود را شرح دهد و بعدا بین آن دو قضاوت کند. </p> <p>آری، ممکن است داوود (ع) از قرائنی اطلاع داشته که صاحب نود و نه گوسفند محق است، و حق دارد آن یک گوسفند را از دیگری طلب کندو لیکن از آنجا که صاحب یک گوسفند سخن خود را طوری آورد که رحمت و عطوفت داوود را برانگیخت، لذا به این پاسخ مبادرت کرد که اگر این طور باشد که تو می‌گویی او به تو ستم کرده. </p> <p><span class="phrase">پس لامی که بر سر جمله‌ <span class="aya" rel="38_24" data-words="2-3">لقد ظلمک</span> آمده لام قسم است، و سؤالی که در آیه آمده و فرموده:  <em rel="fa_38_24_4-4" data-sentence="138:298">بسؤال</em> -به طوری که گفته‌اند<span class="footnote" rel="1" title="مفردات راغب، ماده &lt;em&gt;خر&lt;/em&gt; ">*</span> -متضمن معنای اضافه است، و به همین جهت با کلمه  <em>الی</em> به مفعول دوم متعدی شده، پس معنا چنین می‌شود: سوگند می‌خورم که او به تو ظلم کرده که سؤال کرده اضافه کنی میش خود را بر میش‌هایش.</span> </p> <p> <span class="aya" rel="38_24" data-words="8-26">و إن کثیرا من الخلطاء لیبغی بعضهم علی بعض، إلا الذین آمنوا و عملوا الصالحات و قلیل ما هم</span> -این قسمت تتمه کلام داوود (ع) است که با آن، گفتار اول خود را روشن می‌کند. و <span class="phrase">کلمه <em rel="fa_38_24_12-12" data-sentence="5:53">خلطاء</em> به معنای شریکها است که مال خود را با هم خلط می‌کنند.</span> </p> <p> <span class="aya" rel="38_24" data-words="27-38">و ظن داود أنما فتناه فاستغفر ربه و خر راکعا و أناب</span>. </p> <p><span class="phrase">یعنی داوود بدانست که ما او را با این واقعه بیازمودیم، چون کلمه <em rel="fa_38_24_31-31" data-sentence="63:76">فتنه</em> به معنای امتحان است و کلمه <em>ظن</em> هم در خصوص این آیه به معنای علم است.</span> </p> <p>ولی بعضی<span class="footnote" rel="2" title="مفردات راغب، ماده &lt;em&gt;رکع&lt;/em&gt; ">*</span> گفته‌اند: کلمه <em>ظن</em> به همان معنای معروف است (که در فارسی به معنای پندار است) و پندار غیر از علم است<span class="footnote" rel="3" title="مفردات راغب، ماده &lt;em&gt;نوب&lt;/em&gt; ">*</span>. </p> <p>       <code class="page" rel="17,294"/> و مؤید گفتار ما که گفتیم <em>ظن</em> در این مورد به معنای یقین و علم می‌باشد این است که: استغفار و توبه داوود مطلق آمده، و اگر کلمه مذکور به معنای معروفش می‌بود، باید استغفار و توبه مقید به آن صورت می‌شد که <em>ظن</em> با واقع مطابق درآید، یعنی واقعه مذکور به راستی فتنه بوده باشد، و چون این دو لفظ مطلق آمده، پس ظن به معنای علم خواهد بود. </p> <p>کلمه <em>خر</em> -به طوری که<span class="footnote" rel="1" title="به یاد آور آن گاه که پروردگار تو به ملائکه فرمود من در زمین خلیفه می‌گمارم سوره بقره، آیه ۳۰">*</span> راغب گفته-به معنای افتادن و سقوطی است که صدای خریر از آن شنیده شود، و <em>خریر</em> به معنای صدای آب، باد، و امثال آن است که از بالا به پایین ریخته شود. و <span class="phrase">کلمه <em rel="fa_38_24_36-36" data-sentence="5:128">رکوع</em> -بنا به گفته راغب-<span class="footnote" rel="2" title="تفسیر فخر رازی، ج ۲۶، ص ۱۹۹">*</span> به معنای مطلق انحنا و خم شدن است.</span> </p> <p>و کلمه <em>انابه</em> به معنای رجوع است. و انابه به سوی خدا-به گفته راغب-<span class="footnote" rel="3" title="سوره انبیاء، آیه ۷۹ و سوره ص، آیه ۱۹">*</span> به معنای بازگشت به سوی اوست به توبه و اخلاص عمل و این کلمه از ماده <em>نوب</em> است که به معنای برگشتن پی در پی است. </p> <h3> <span class="title" rel="38_24 38_26 38_17 38_18 38_19 38_20 38_21 38_22 38_23 38_25 38_27 38_28 38_29">بیان اینکه مراجعه کنندگان نزد داوود ملائکه بوده‌اند و داستان مرافعه تمثل بوده و حکم ناصواب در عالم غیر واقعی گناه محسوب نمی‌شود</span> </h3> <p> و معنای آیه این است که: داوود (ع) بدانست که این واقعه امتحانی بوده که ما وی را با آن بیازمودیم و فهمید که در طریقه قضاوت خطا رفته. پس، از پروردگار خود طلب آمرزش کرد از آنچه از او سرزده و بی‌درنگ به حالت رکوع درآمد و توبه کرد. </p> <p>اکثر مفسرین<span class="footnote" rel="4" title="سوره انبیاء، آیه ۸۰ و سوره سبأ، آیه ۱۱">*</span> به تبع روایات بر این اعتقادند که این قوم که به مخاصمه بر داوود وارد شدند، ملائکه خدا بودند، و خدا آنان را به سوی وی فرستاد تا امتحانش کند-که به زودی روایات آن از نظر خواننده خواهد گذشت و به وضع آنها آگاهی خواهد یافت-. لیکن خصوصیات این داستان دلالت می‌کند بر اینکه این واقعه یک واقعه طبیعی،  (هر چند به صورت ملائکه) نبوده، چون اگر طبیعی بود باید آن اشخاص که یا انسان بوده‌اند و یا ملک، از راه طبیعی بر داوود وارد می‌شدند، نه از دیوار. و نیز با اطلاع وارد می‌شدند، نه به طوری که او را دچار فزع کنند. و دیگر اینکه اگر امری عادی بود، داوود از کجا فهمید که جریان صحنه‌ای بوده برای امتحان وی. و نیز از جمله <span class="aya" rel="38_26" data-words="8-15">فاحکم بین الناس بالحق و لا تتبع الهوی</span> بر می‌آید که خدای تعالی او را با این صحنه بیازموده‌تا راه داوری را به او یاد بدهد و او را در         <code class="page" rel="17,295"/> خلافت و حکمرانی در بین مردم استاد سازد. همه اینها تایید می‌کنند این احتمال را که مراجعه کنندگان به وی ملائکه بوده‌اند که به صورت مردانی از جنس بشر ممثل شده بودند. </p> <p>در نتیجه این احتمال قوی به نظر می‌رسد که واقعه مذکور چیزی بیش از یک تمثل نظیر رؤیا نبوده که در آن حالت افرادی را دیده که از دیوار محراب بالا آمدند، و به ناگهان بر او وارد شدند یکی گفته است: من یک میش دارم و این دیگری نود و نه میش دارد، تازه می‌خواهد یک میش مرا هم از من بگیرد. و در آن حالت به صاحب یک میش گفته: رفیق تو به تو ظلم می‌کند... </p> <p>پس سخن داوود (ع) -به فرضی که حکم رسمی و قطعی او بوده باشد-در حقیقت حکمی است در ظرف تمثل هم چنان که اگر این صحنه را در خواب دیده بود، و در آن عالم حکمی بر خلاف کرده بود گناه شمرده نمی‌شد، و حکم در عالم تمثل گناه و خلاف نیست، چون عالم تمثل مانند عالم خواب عالم تکلیف نیست، و تکلیف ظرفش تنها در عالم مشهود و بیداری است، که عالم ماده است. و در عالم مشهود و واقع نه کسی به داوود  (ع) مراجعه کرد و نه میشی در کار بود و نه میشهایی، پس خطای داوود  (ع) خطای در عالم تمثل بوده، که گفتیم در آنجا تکلیف نیست، هم چنان که در باره خطا و عصیان آدم هم گفتیم که عصیان در بهشت بوده، چون در بهشت از درخت خورد که هنوز به زمین هبوط نکرده بود و هنوز شریعتی و دینی نیامده بود. </p> <p>خواهی گفت: پس استغفار و توبه چه معنا دارد؟ می‌گوییم: استغفار و توبه آن عالم هم مانند خطای در آن عالم و در خور آن است، مانند استغفار و توبه آدم از آنچه که از او سر زد. همه این حرفها را بدان جهت زدیم، که خواننده متوجه باشد که ساحت مقدس داوود  (ع) منزه از نافرمانی خداست، چون خود خدای تعالی آن جناب را خلیفه خود خوانده، همان طور که به خلافت آدم (ع) در کلام خود تصریح نموده-که توضیح بیشتر این مطلب در داستان آدم در جلد اول این کتاب گذشت. </p> <p>و اما بنا بر اینکه بعضی از مفسرین گفته‌اند که دو طرف دعوا که بر داوود  (ع) وارد شدند از جنس بشر بوده‌اند، و داستان به همان ظاهرش حمل می‌شود. </p> <p>ناگزیر باید برای جمله‌ <span class="aya" rel="38_24" data-words="2-3">لقد ظلمک</span> چاره‌ای اندیشید، و چاره‌اش این است که حکم داوود  (ع) فرضی و تقدیری است، و معنایش این است که: اگر واقع داستان همین باشد که تو گفتی رفیق تو به تو ظلم کرده، مگر آنکه دلیلی قاطع بیاورد که یک میش هم مال اوست. <code class="page" rel="17,296"/> دلیل بر اینکه باید کلام داوود (ع) را فرضی گرفت، این است که عقل و نقل حکم می‌کنند بر اینکه انبیاء (ع) به عصمت خدایی معصوم از گناه و خطا هستند. چه گناه بزرگ و چه کوچک. علاوه بر این، خدای سبحان در خصوص داوود  (ع) قبلا تصریح کرده بود به اینکه حکمت و فصل خطابش داده و چنین مقامی با خطای در حکم نمی‌سازد. </p> <p><code class="aya" rel="38_25"/> <span class="aya" rel="38_25" data-words="4-11">و إن له عندنا لزلفی و حسن مآب</span> <span class="phrase">کلمه <em rel="fa_38_25_8-8" data-sentence="5:43">زلفی</em> و <em>زلفه</em> به معنای مقام و منزلت است.</span> و <span class="phrase">کلمه <em>ماب</em> به معنای مرجع است و کلمه <em rel="fa_38_25_8-8" data-sentence="43:84">زلفی</em> و <em>ماب</em> را نکره (یعنی بدون الف و لام) آورد تا بر عظمت مقام و مرجع دلالت کند.</span> و بقیه الفاظ آیه روشن است. </p> <h3> <span class="title" rel="38_17 38_18 38_19 38_20 38_21 38_22 38_23 38_24 38_25 38_26 38_27 38_28 38_29">مقصود از اینکه خداوند داوود (علیه السلام) را خلیفه در زمین قرار داد</span> </h3> <p> <code class="aya" rel="38_26"/> <span class="aya" rel="38_26" data-words="1-7">یا داود إنا جعلناک خلیفة فی الأرض...</span> ظاهرا در این کلام، کلمه <em>قلنا</em> در تقدیر است، و تقدیر آن فغفرنا له و قلنا یا داود... است. </p> <p>و ظاهر کلمه <em>خلافت</em> این است که: مراد از آن خلافت خدایی است، و در نتیجه با خلافتی که در آیه‌ <span class="aya" rel="2_30" data-words="1-10">و إذ قال ربک للملائکة إنی جاعل فی الأرض خلیفة</span><span class="footnote" rel="1" title="تفسیر روح المعانی، ج ۲۳، ص ۱۸۷">*</span> آمده منطبق است، و یکی از شؤون خلافت این است که: صفات و اعمال مستخلف را نشان دهد، و آینده صفات او باشد. کار او را بکند. پس در نتیجه خلیفه خدا در زمین باید متخلق به اخلاق خدا باشد، و آنچه خدا اراده می‌کند او اراده کند، و آنچه خدا حکم می‌کند او همان را حکم کند و چون خدا همواره به حق حکم می‌کند <span class="aya" rel="40_20" data-words="1-4">و الله یقضی بالحق</span> او نیز جز به حق حکم نکند و جز راه خدا راهی نرود، و از آن راه تجاوز و تعدی نکند. </p> <p>و به همین جهت است که می‌بینیم در آیه مورد بحث با آوردن <em>فا</em> بر سر جمله <span class="aya" rel="38_26" data-words="8-11">فاحکم بین الناس بالحق</span> حکم به حق کردن را نتیجه و فرع آن خلافت قرار داده، و این خود مؤید آن است که مراد از <em>جعل خلافت</em> این نیست که شانیت و مقام خلافت به او داده باشد، بلکه مراد این است که شانیتی را که به حکم آیه‌ <span class="aya" rel="38_20" data-words="4-9">و آتیناه الحکمة و فصل الخطاب</span> قبلا به او داده بود، به فعلیت برساند، و عرصه بروز و ظهور آن را به او بدهد. </p> <p>بعضی از مفسرین<span class="footnote" rel="2" title="تفسیر روح المعانی، ج ۲۳، ص ۱۸۸">*</span> گفته‌اند: <em>مراد از</em> خلافت جانشینی برای انبیای قبل است، و     <code class="page" rel="17,297"/> اگر جمله‌ <span class="aya" rel="38_26" data-words="8-11">فاحکم بین الناس بالحق</span> را متفرع بر این خلافت کرده بدان جهت است که خلافت نعمت عظیمی است که باید شکرگزاری شود، و شکر آن، عدالت در بین مردم است، و یا به این جهت است که حکومت در بین مردم چه به حق و چه به ناحق از آثار خلافت و سلطنت است، و تقیید آن به کلمه <em>حق</em> برای این است که سداد و موفقیت او در آن بوده  صحیح نیست و بدون دلیل در لفظ آیه تصرف کردن است. </p> <h3> <span class="title" rel="38_26">عصمت باعث سلب اختیار نیست و توجه خطاب‌ <span class="aya" rel="38_26" data-words="13-15">لا تتبع الهوی</span> به داوود (علیه السلام) بلا اشکال است</span> </h3> <p> <span class="aya" rel="38_26" data-words="12-19">و لا تتبع الهوی فیضلک عن سبیل الله</span> -عطف این جمله به جمله ما قبل و مقابل آن قرار گرفتن، این معنا را به آیه می‌دهد که، در داوری در بین مردم پیروی هوای نفس مکن که از حق گمراهت کند، حقی که همان راه خداست و در نتیجه می‌فهماند که سبیل خدا حق است. </p> <p>بعضی<span class="footnote" rel="1" title="سوره دخان، آیه ۳۹">*</span> از مفسرین گفته‌اند در اینکه داوود (ع) را امر کرد به اینکه به حق حکم کند و نهی فرمود از پیروی هوای نفس، تنبیهی است برای دیگران یعنی هر کسی که سرپرست امور مردم می‌شود، باید در بین آنان به حق حکم نموده و از پیروی باطل بر حذر باشد، و گر نه آن جناب به خاطر عصمتی که داشته هرگز جز به حق حکم ننموده، و پیروی از باطل نمی‌کرده. </p> <p>ولی این اشکال بر او وارد است که صرف اینکه خطاب متوجه به او، برای تنبیه دیگران است، دلیل نمی‌شود بر اینکه به خاطر عصمت اصلا متوجه خود او نباشد، چون عصمت باعث سلب اختیار نمی‌گردد،  (و گر نه باید معصومین هیچ فضیلتی بر دیگران نداشته باشند، و فضائل آنان چون بوی خوش گلهای خوشبو باشد) بلکه با داشتن عصمت باز اختیارشان به جای خود باقی است، و ما دام که اختیار باقی است تکلیف صحیح است، بلکه واجب است، همان طور که نسبت به دیگران صحیح است چون اگر تکلیف متوجه آنان نشود، نسبت به ایشان دیگر واجب و حرامی تصور ندارد و طاعت از معصیت متمایز نمی‌شود، و همین خود باعث می‌شود عصمت لغو گردد، چون وقتی می‌گوییم داوود (ع) معصوم است، معنایش این است که آن جناب گناه نمی‌کند، و گفتیم که گناه فرع تکلیف است. </p> <p> <span class="aya" rel="38_26" data-words="20-32">إن الذین یضلون عن سبیل الله لهم عذاب شدید بما نسوا یوم الحساب</span> -این جمله نهی از پیروی هوای نفس را تعلیل می‌کند به اینکه این کار باعث می‌شود انسان از روز حساب غافل شود و فراموشی روز قیامت هم عذاب شدید دارد و منظور از فراموش کردن آن   <code class="page" rel="17,298"/> بی‌اعتنایی به امر آن است. </p> <p>در این آیه شریفه دلالتی است بر اینکه هیچ ضلالتی از سبیل خدا، و یا به عبارت دیگر هیچ معصیتی ازمعاصی منفک از نسیان روز حساب نیست. </p> <h3> <span class="title" rel="38_17 38_18 38_19 38_20 38_21 38_22 38_23 38_24 38_25 38_26 38_27 38_28 38_29">احتجاج بر مساله معاد با بیان اینکه خلق سماء و ارض باطل نیست</span> </h3> <p> <code class="aya" rel="38_27"/> <span class="aya" rel="38_27" data-words="1-10">و ما خلقنا السماء و الأرض و ما بینهما باطلا...</span> بعد از آنکه کلام به یاد روز حساب منتهی شد، عنان کلام را به سوی همین مساله برگردانید تا آن را روشن سازد، لذا بر اصل ثبوت آن به دو حجت احتجاج نمود یکی احتجاجی است که سیاق آیه مورد بحث آن را می‌رساند، و این احتجاج از طریق غایات است، چون اگر امر خلقت آسمانها و زمین و آنچه بین آن دو است-با اینکه اموری است مخلوق و مؤجل، یکی پس از دیگری موجود می‌شوند، و فانی می‌گردند-به سوی غایتی باقی و ثابت و غیر مؤجل منتهی نشود، امری باطل خواهد بود، و باطل به معنی هر چیزی که غایت نداشته باشد، محال است تحقق پیدا کند و در خارج موجود شود، علاوه بر این صدور چنین خلقتی از خالق حکیم محال است، و در حکیم بودن خالق هم هیچ حرفی نیست. </p> <p>و <span class="phrase">بسیار می‌شود که کلمه <em rel="fa_38_27_10-10" data-sentence="21:433">باطل</em> به بازی اطلاق می‌گردد، و اگر در آیه مورد بحث هم مراد این معنا باشد، معنای آن چنین می‌شود: ما آسمانها و زمین و آنچه بین آن دو است به بازی نیافریدیم و جز به حق خلق نکردیم ، و این همان معنایی است که آیه‌ <span class="aya" rel="44_38-39" data-words="1-14">و ما خلقنا السماوات و الأرض و ما بینهما لاعبین، ما خلقناهما إلا بالحق</span><span class="footnote" rel="1" title="تفسیر الدر المنثور، ج ۵، ص ۳۰۰ و ۳۰۱">*</span> آن را افاده می‌کند.</span> </p> <p>بعضی<span class="footnote" rel="2" title="تفسیر قمی، ج ۲، ص ۲۳۰">*</span> از مفسرین گفته‌اند: آیه مورد بحث از نظر معنا عطف است بر ما قبلش، و گویا فرموده: پیروی هوا مکن، چون این پیروی سبب گمراهیت می‌شود. و نیز به خاطر اینکه خدا عالم را برای باطل که پیروی هوی مصداقی از آن است، نیافریده، بلکه برای توحید و پیروی شرع خلق کرده است . </p> <p>لیکن این تفسیر درست نیست، برای اینکه آیه بعدی که می‌فرماید: <span class="aya" rel="38_28" data-words="1-10">أم نجعل الذین آمنوا و عملوا الصالحات کالمفسدین فی الأرض</span> با این معنا سازگار نیست. </p> <p> <span class="aya" rel="38_27" data-words="11-19">ذلک ظن الذین کفروا فویل للذین کفروا من النار</span> -یعنی اینکه خدا عالم را به باطل و بدون غایت خلق کرده باشد و روز حسابی که در آن نتیجه امور معلوم می‌شود، در کار نباشد، پندار و ظن کسانی است که کافر شدند پس وای به حال ایشان از عذاب آتش. </p> <h3> <span class="title" rel="38_28"><span class="phrase">احتجاج دیگری بر معاد با بیان اینکه خداوند <em rel="fa_38_28_13-13" data-sentence="42:43">متقین</em> و <em>فجار</em> را در یک ردیف قرار نمی‌دهد</span></span> </h3> <p> <span class="aya" rel="38_28" data-words="1-14">أم نجعل الذین آمنوا و عملوا الصالحات کالمفسدین فی الأرض أم نجعل المتقین کالفجار</span> این آیه حجت دومی را بیان می‌کند که بر مساله معاد اقامه کرده، و تقریرش این است که: بالضروره و بی‌تردید انسان هم مانند سایر انواع موجودات کمالی دارد و کمال انسان عبارت است از اینکه در دو طرف علم و عمل از مرحله قوه و استعداد درآمده به مرحله فعلیت برسد، یعنی به عقاید حق معتقد گشته و اعمال صالح انجام دهد، که فطرت خود او اگر سالم مانده باشد این عقاید حق و اعمال صالح را تشخیص می‌دهد، و عبارت می‌داند از ایمان به حق و عمل‌هایی که مجتمع انسانی را در زمین صالح می‌سازد. </p> <p>پس تنها کسانی که ایمان آورده و به صالحات عمل کردند، و خلاصه مردم با تقوی، انسان‌های کامل هستند، و اما مفسدان‌در زمین یعنی آنها که عقاید فاسد و اعمال فاسد دارند و نام <em>فجار</em> معرف آنان است، افرادی هستند که در واقع در انسانیتشان نقص دارند، و مقتضای آن کمال و این نقص این است که در مقابل کمال حیاتی سعید و عیشی طیب باشد و در ازای آن نقص، حیاتی شقی، و عیشی نکبت‌بار باشد. </p> <p>و معلوم است که زندگی دنیا که هم آن طایفه و هم این طایفه از آن استفاده می‌کنند، در تحت سیطره اسباب و عوامل مادی اداره می‌شود، که تاثیر آن اسباب و عوامل در مورد انسان کامل و ناقص، مؤمن و کافر یکسان است (زهرش هر دو را می‌کشد، آتشش هر دو را می‌سوزاند، آفتابش به هر دو می‌تابد)، در نتیجه هر کس عمل خود را نیکو و آن طور که باید انجام دهد، و اسباب مادی هم با عمل او موافقت داشته باشد قهرا زندگی مطلوبی خواهد داشت، و هر کس بر خلاف این باشد، زندگی تنگ و ناراحتی خواهد داشت. </p> <p>و بنا بر این اگر زندگی منحصر در همین زندگی دنیا باشد، که گفتیم نسبتش به هر دو طایفه یکسان است، و دیگر حیات آخرت با زندگی مختص به هر یک از این دو طایفه و مناسب با حال او نبوده باشد، با عنایتی که خدای تعالی نسبت به رساندن هر حقی به صاحب حقش دارد، منافات دارد، و با عنایتی که آن ذات اقدس به دادن مقتضای هر چیز به مقتضی‌اش دارد نمی‌سازد. </p> <p>و اگر بخواهی می‌توانی از بیان قبلی که حجتی است برهانی صرفنظر نموده، حجتی جدلی اقامه کنی، و بگویی: یکسان معامله کردن با هر دو طایفه، و لغو کردن آنچه صلاح این و فساد آن اقتضا دارد، خلاف عدالت خداست. </p> <p>و این آیه شریفه-به طوری که ملاحظه می‌کنی-نمی‌خواهد بفرماید: مؤمن و کافر<code class="page" rel="17,300"/> یکسان نیستند، بلکه می‌خواهد مقابله بین کسانی که ایمان آورده و عمل صالح کرده‌اند، با کسانی که اینطور نیستند بیان کند، حال چه اینکه ایمان نداشته باشند، و یا ایمان داشته و عمل صالح نداشته باشند، و به همین جهت دوباره مقابله را بین متقیان و فجار قرار داد. </p> <p><code class="aya" rel="38_29"/> <span class="aya" rel="38_29" data-words="1-10">کتاب أنزلناه إلیک مبارک لیدبروا آیاته و لیتذکر أولوا الألباب</span> یعنی این قرآن کتابی است که از جمله اوصافش این و این است، و اگر در این آیه او را به <em>انزال</em> توصیف کرد، که به نازل شدن به یک دفعه اشعار دارد، نه به <em>تنزیل</em> که به نازل شدن تدریجی دلالت دارد، برای این است که تدبر و تذکر مناسبت دارد که قرآن کریم به طور مجموع اعتبار شود، نه تکه تکه و جدا جدا. </p> <p>و مقابله بین جمله <em>لیدبروا</em> با جمله‌ <span class="aya" rel="38_29" data-words="7-10">و لیتذکر أولوا الألباب</span> این معنا را می‌فهماند که مراد از ضمیر جمع، عموم مردم است. </p> <p>و معنای آیه این است که: این قرآن کتابی است که ما آن را به سوی تو نازل کردیم، کتابی است که خیرات و برکات بسیار برای عوام و خواص مردم دارد، تا مردم در آن تدبر نموده به همین وسیله هدایت شوند، و یا آنکه حجت بر آنان تمام شود، و نیز برای اینکه صاحبان خرد از راه استحضار حجت‌های آن و تلقی بیاناتش متذکر گشته و به سوی حق هدایت شوند. </p> <h3>بحث روایتی‌ <span class="title" rel="38_26 38_17 38_18 38_19 38_20 38_21 38_22 38_23 38_24 38_25 38_27 38_28 38_29"> (داستان مراجعه دو طائفه متخاصم نزد داوود (علیه السلام) و...) </span> </h3> <p> در الدر المنثور به طریقی از انس و از مجاهد و سدی و به چند طریق دیگر از ابن عباس، داستان مراجعه کردن دو طایفه متخاصم به داوود (ع) را با اختلافی که در آن روایات هست نقل کرده است<span class="footnote" rel="1" title="تفسیر مجمع البیان، ج ۸، ص ۴۷۲">*</span>. </p> <p>و نظیر آن را قمی در تفسیر خود آورده<span class="footnote" rel="2" title="امالی صدوق، مجلس ۲۲، ص ۳">*</span>. </p> <p>و نیز در عرائس و کتبی دیگر نقل شده، و صاحب مجمع البیان آن را خلاصه کرده که اینک از نظر خواننده می‌گذرد: داوود (ع) بسیار نماز می‌خواند، روزی عرضه داشت: بارالها ابراهیم را بر     <code class="page" rel="17,301"/> من برتری دادی و او را خلیل خود کردی، موسی را برتری دادی و او را کلیم خود ساختی. </p> <p>خدای تعالی وحی فرستاد که ای داوود ما آنان را امتحان کردیم، به امتحاناتی که تا کنون از تو چنان امتحانی نکرده‌ایم، اگر تو هم بخواهی امتیازی کسب کنی باید به تحمل امتحان تن دردهی. عرضه داشت: مرا هم امتحان کن. </p> <p>پس روزی در حینی که در محرابش قرار داشت، کبوتری به محرابش افتاد، داوود خواست آن را بگیرد، کبوتر پرواز کرد و بر دریچه محراب نشست. داوود بدانجا رفت تا آن را بگیرد. ناگهان از آنجا نگاهش به همسر <em>اوریا</em> فرزند <em>حیان</em> افتاد که مشغول غسل بود. </p> <p>داوود عاشق او شد، و تصمیم گرفت با او ازدواج کند. به همین منظور اوریا را به بعضی از جنگها روانه کرد، و به او دستور داد که همواره باید پیشاپیش تابوت باشی-و تابوت عبارت است از آن صندوقی که سکینت در آن بوده-اوریا به دستور داوود عمل کرد و کشته شد. </p> <p>بعد از آنکه عده آن زن سرآمد، داوود با وی ازدواج کرد، و از او دارای فرزندی به نام سلیمان شد. روزی در بینی که او در محراب خود مشغول عبادت بود، دو مرد بر او وارد شدند، داوود وحشت کرد. گفتند مترس ما دو نفر متخاصم هستیم که یکی به دیگری ستم کرده-تا آنجا که می‌فرماید-و ایشان اندکند. </p> <p>پس یکی از آن دو به دیگری نگاه کرد و خندید، داوود فهمید که این دو متخاصم دو فرشته‌اند که خدا آنان را نزد وی روانه کرده، تا به صورت دو متخاصم مخاصمه راه بیندازند و او را به خطای خود متوجه سازند پس داوود (ع) توبه کرد و آن قدر گریست که از اشک چشم او گندمی آب خورد و رویید. </p> <p>آن گاه صاحب مجمع البیان می‌گوید-و چه خوب هم می‌گوید-داستان عاشق شدن داوود سخنی است که هیچ تردیدی در فساد و بطلان آن نیست، برای اینکه این نه تنها با عصمت انبیا سازش ندارد، بلکه حتی با عدالت نیز منافات دارد، چطور ممکن است انبیا که امینان خدا بر وحی او و سفرایی هستند بین او و بندگانش، متصف به صفتی باشند که اگر یک انسان معمولی متصف بدان باشد، دیگر شهادتش پذیرفته نمی‌شود و حالتی داشته باشند که به خاطر آن حالت، مردم از شنیدن سخنان ایشان و پذیرفتن آن متنفر باشند؟ !<span class="footnote" rel="1" title="تورات، ب ۱۱، ص ۴۹۰">*</span>. </p> <p>مؤلف: این داستان که در روایات مذکور آمده از تورات گرفته شده، چیزی که هست نقل تورات از این هم شنیع‌تر و رسواتر است، معلوم می‌شود آنهایی که داستان مزبور را در   <code class="page" rel="17,302"/> روایات اسلامی داخل کرده‌اند، تا اندازه‌ای نقل تورات را-که هم اکنون خواهید دید-تعدیل کرده‌اند. </p> <p>اینک خلاصه آنچه در تورات، اصحاح یازدهم و دوازدهم، از سموئیل دوم آمده: شبانگاه بود که داوود از تخت خود برخاست، و بر بالای بام کاخ به قدم زدن پرداخت، از آنجا نگاهش به زنی افتاد که داشت حمام می‌کرد، و تن خود را می‌شست، و زنی بسیار زیبا و خوش منظر بود. </p> <p>پس کسی را فرستاد تا تحقیق حال او کند. به او گفتند: او <em>بتشبع</em> همسر <em>اوریای حثی</em> است، پس داوودرسولانی فرستاد تا زن را گرفته نزدش آوردند، و داوود با او هم بستر شد، در حالی که زن از خون حیض پاک شده بود، پس زن به خانه خود برگشت، و از داوود حامله شده، به داوود خبر داد که من حامله شده‌ام. </p> <p>از سوی دیگر اوریا در آن ایام در لشکر داوود کار می‌کرد و آن لشکر در کار جنگ با  <em>بنی عمون</em> بودند، داوود نامه‌ای به <em>یوآب</em> امیر لشکر خود فرستاد، و نوشت که اوریا را نزد من روانه کن، اوریا به نزد داوود آمد، و چند روزی نزد وی ماند، داوود نامه‌ای دیگر به یوآب نوشته، به وسیله اوریا روانه ساخت و در آن نامه نوشت: اوریا را ماموریت‌های خطرناک بدهید و او را تنها بگذارید، تا کشته شود. یوآب نیز همین کار را کرد. و اوریا کشته شد و خبر کشته شدنش به داوود رسید. </p> <p>پس همین که همسر اوریا از کشته شدن شوهرش خبردار شد، مدتی در عزای او ماتم گرفت، و چون مدت عزاداری و نوحه‌سرایی تمام شد، داوود نزد او فرستاده و او را ضمیمه اهل بیت خود کرد. و خلاصه همسر داوود شد، و برای او فرزندی آورد، و اما عملی که داوود کرد در نظر رب عمل قبیحی بود. </p> <p>لذا رب، <em>ناثان</em> پیغمبر را نزد داوود فرستاد. او هم آمد و به او گفت در یک شهر دو نفر مرد زندگی می‌کردند یکی فقیر و آن دیگری توانگر، مرد توانگر گاو و گوسفند بسیار زیاد داشت و مرد فقیر به جز یک میش کوچک نداشت، که آن را به زحمت بزرگ کرده بود در این بین میهمانی برای مرد توانگر رسید او از اینکه از گوسفند و گاو خود یکی را ذبح نموده از میهمان پذیرایی کند دریغ ورزید، و یک میش مرد فقیر را ذبح کرده برای میهمان خود طعامی تهیه کرد. </p> <p>داوود از شنیدن این رفتار سخت در خشم شد، و به ناثان گفت: رب که زنده است، چه باک از اینکه آن مرد طمع‌کار کشته شود، باید این کار را بکنید، و به جای یک میش<code class="page" rel="17,303"/> چهار میش از گوسفندان او برای مرد فقیر بگیرید، برای اینکه بر آن مرد فقیر رحم نکرده و چنین معامله‌ای با او کرده. </p> <p>ناثان به داوود گفت: اتفاقا آن مرد خود شما هستید، و خدا تو را عتاب می‌کند و می‌فرماید: بلاء و شری بر خانه‌ات مسلط می‌کنم و در پیش رویت همسرانت را می‌گیرم، و آنان را به خویشاوندانت می‌دهم، تا در حضور بنی اسرائیل و آفتاب با آنان هم بستر شوند، و این را به کیفر آن رفتاری می‌کنم که تو با اوریا و همسرش کردی. </p> <p>داوود به ناثان گفت: من از پیشگاه رب عذر این خطا را می‌خواهم. ناثان گفت: خدا هم این خطای تو را از تو برداشت و نادیده گرفت و تو به کیفر آن نمی‌میری، و لیکن از آنجا که تو با این رفتارت دشمنانی برای رب درست کردی که همه زبان به شماتت رب می‌گشایند، فرزندی که همسر اوریا برایت زاییده خواهد مرد. پس خدا آن فرزند را مریض کرد و پس از هفت روز قبض روحش فرمود، و بعد از آن همسر اوریا سلیمان را برای داوود زایید<span class="footnote" rel="1" title="عیون اخبار الرضا، انتشارات جهان، ج ۱، ص ۱۹۳">*</span>. </p> <p>و در کتاب عیون است که-در باب مجلس رضا (ع) نزد مامون و مباحثه‌اش با ارباب ملل و مقالات-امام رضا (ع) به ابن جهم فرمود: بگو ببینم پدران شما در باره داوود چه گفته‌اند؟ ابن جهم عرضه داشت: می‌گویند او در محرابش مشغول نماز بود که ابلیس به صورت مرغی در برابرش ممثل شد، مرغی که زیباتر از آن تصور نداشت. پس داوود نماز خود را شکست و برخاست تا آن مرغ را بگیرد. مرغ پرید و داوود آن را دنبال کرد، مرغ بالای بام رفت، داوود هم به دنبالش به بام رفت، مرغ به داخل خانه اوریا فرزند حیان شد، داوود به دنبالش رفت، و ناگهان زنی زیبا دید که مشغول آب تنی است. </p> <p>داوود عاشق زن شد، و اتفاقا همسر او یعنی اوریا را قبلا به ماموریت جنگی روانه کرده بود، پس به امیر لشکر خود نوشت که اوریا را پیشاپیش تابوت قرار بده، و او هم چنین کرد، اما به جای اینکه کشته شود، بر مشرکین غلبه کرد. و داوود از شنیدن قصه ناراحت شد، دوباره به امیر لشکرش نوشت او را هم چنان جلو تابوت قرار بده!امیر چنان کرد و اوریا کشته شد، و داوود با همسر وی ازدواج کرد. </p> <p>راوی می‌گوید: حضرت رضا (ع) دست به پیشانی خود زد و فرمود <span class="aya" rel="2_156" data-words="6-11">إنا لله و إنا إلیه راجعون</span> آیا به یکی از انبیای خدا نسبت می‌دهید که نماز را سبک شمرده و آن را شکست، و به دنبال مرغ به خانه مردم درآمده، و به زن مردم نگاه کرده و عاشق شده، و شوهر   <code class="page" rel="17,304"/> او را متعمدا کشته است؟ ابن جهم پرسید: یا بن رسول اللَّه پس گناه داوود در داستان دو متخاصم چه بود؟ فرمود وای بر تو خطای داوود از این قرار بود که او در دل خود گمان کرد که خدا هیچ خلقی داناتر از او نیافریده، خدای تعالی (برای تربیت او، و دور نگه داشتن او از عجب) دو فرشته نزد وی فرستاد تا از دیوار محرابش بالا روند، یکی گفت ما دو خصم هستیم، که یکی به دیگری ستم کرده، تو بین ما به حق داوری کن و از راه حق منحرف مشو، و ما را به راه عدل رهنمون شو. </p> <p>این آقا برادر من نود و نه میش دارد و من یک میش دارم، به من می‌گوید این یک میش خودت را در اختیار من بگذار و این سخن را طوری می‌گوید که مرا زبون می‌کند، داوود بدون اینکه از طرف مقابل بپرسد: تو چه می‌گویی؟ و یا از مدعی مطالبه شاهد کند در قضاوت عجله کرد و علیه آن طرف و به نفع صاحب یک میش حکم کرد، و گفت: او که از تو می‌خواهد یک میشت را هم در اختیارش بگذاری به تو ظلم کرده. خطای داوود در همین بوده که از رسم داوری تجاوز کرده، نه آنکه شما می‌گویید، مگر نشنیده‌ای که خدای عز و جل می‌فرماید: <span class="aya" rel="38_26" data-words="1-11">یا داود إنا جعلناک خلیفة فی الأرض فاحکم بین الناس بالحق...</span>. </p> <p>ابن جهم عرضه داشت: یا بن رسول اللَّه پس داستان داوود با اوریا چه بوده؟ حضرت رضا (ع) فرمود: در عصر داوود حکم چنین بود که اگر زنی شوهرش می‌مرد و یا کشته می‌شد، دیگر حق نداشت شوهری دیگر اختیار کند، و اولین کسی که خدا این حکم را برایش برداشت و به او اجازه داد تا با زن شوهر مرده ازدواج کند، داوود (ع) بود که با همسر اوریا بعد از کشته شدن او و گذشتن عده ازدواج کرد، و این بر مردم آن روز گران آمد<span class="footnote" rel="1" title="سوره بقره، آیه ۲۵۱">*</span>. </p> <p>و در امالی صدوق به سند خود از امام صادق (ع) روایت کرده که به علقمه فرمود: انسان نمی‌تواند رضایت همه مردم را به دست آورد و نیز نمی‌تواند زبان آنان را کنترل کند همین مردم بودند که به داوود (ع) نسبت دادند که: مرغی را دنبال کرد تا جایی که نگاهش به همسر اوریا افتاد و عاشق او شد و برای رسیدن به آن زن، اوریا را به جنگ فرستاد، آن هم در پیشاپیش تابوت قرارش داد تا کشته شود، و او بتواند با همسر وی ازدواج کند...<span class="footnote" rel="2" title="سوره ص، آیه ۲۰-۲۶">*</span>. </p> <h3> گفتاری در چند فصل پیرامون سرگذشت داوود (ع) </h3> <p> 1-سرگذشت داوود (ع) در قرآن: در قرآن کریم از داستانهای آن جناب به جز چند اشاره، چیزی نیامده، یک جا به سرگذشت جنگ او در لشکر طالوت اشاره کرده که در آن جنگ، جالوت را به قتل رسانده و خداوند سلطنت را بعد از طالوت به او واگذار نموده و حکمتش داده و آنچه می‌خواسته بدو آموخته است<span class="footnote" rel="1" title="روح المعانی، ج ۲۳، ص ۱۷۷">*</span>. در جای دیگر به این معنا اشاره فرموده که او را خلیفه خود کرد، تا در بین مردم حکم و داوری کند، و فصل الخطاب (که همان علم داوری بین مردم است) به او آموخته<span class="footnote" rel="2" title="روح المعانی، ج ۲۳، ص ۱۷۷">*</span>. و در جای دیگر به این معنا اشاره فرموده که خدا او و سلطنتش را تایید نموده و کوه‌ها و مرغان را مسخر کرد تا با او تسبیح بگویند<span class="footnote" rel="3" title="روح المعانی، ج ۲۳، ص ۱۷۷">*</span>. و جایی دیگر به این معنا اشاره کرده که آهن را برای او نرم کرد تا با آن هر چه می‌خواهد و مخصوصا زره درست کند<span class="footnote" rel="4" title="روح المعانی، ج ۲۳، ص ۱۷۷">*</span>. </p> <p>2-ذکر خیر داوود (ع) در قرآن: خدای سبحان در چند مورد او را از انبیا شمرده و بر او و بر همه انبیا ثنا گفته، و نام او را بخصوص ذکر کرده و فرموده: <span class="aya" rel="4_163" data-words="34-37">و آتینا داود زبورا</span> -ما به داوود زبور دادیم<span class="footnote" rel="5" title="سوره نساء، آیه ۱۶۳ سوره انعام، آیه ۸۴ و ۸۷">*</span> و نیز فرموده: به او فضیلت و علم دادیم<span class="footnote" rel="6" title="سوره سبأ، آیه ۱۰ سوره نمل، آیه ۱۵">*</span> و نیز فرموده: به او حکمت و فصل الخطاب دادیم، و او را خلیفه در زمین کردیم<span class="footnote" rel="7" title="سوره ص، آیه ۲۰ و ۲۶">*</span> و او را به اوصاف <em>اواب</em>  و دارنده زلفا و قرب در پیشگاه الهی <em>و</em> دارنده حسن ماب ستوده<span class="footnote" rel="8" title="سوره ص، آیه ۲۵ و ۱۹">*</span>. </p> <p>3-آنچه از آیات استفاده می‌شود: دقت در آیاتی که متعرض داستان آمدن دو متخاصم نزد داوود (ع) است بیش از این نمی‌رساند که این داستان صحنه‌ای بوده که خدای تعالی برای آزمایش داوود در عالم تمثل به وی نشان داده تا او را به تربیت الهی تربیت کند و راه و رسم داوری عادلانه را به وی بیاموزد، تا در نتیجه هیچ وقت مرتکب جور در حکم نگشته و از راه عدل منحرف نگردد. </p> <p>این آن معنایی است که از آیات این داستان فهمیده می‌شود، و اما زوایدی که در غالب روایات هست، یعنی داستان اوریا و همسرش، مطالبی است که ساحت مقدس انبیا از آن منزه است، که در بیان آیات و بحث روایتی مربوط به آن محصل کلام گذشت. </p> 
