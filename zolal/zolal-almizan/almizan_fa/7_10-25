<h3 class="ayas">سوره الأعراف آیه‌های ۱۰ تا ۲۵</h3><code class="section" rel="7_10-25"/><h3>ترجمه آیات</h3> <p> <span class="trans" rel="7_10">ما شما را در زمین جای دادیم و در آنجا برای شما وسائل زندگی قرار دادیم ولی سپاسی که می‌دارید اندک است.  «۱۰» </span><span class="trans" rel="7_11">شما را خلق کردیم آن گاه نقش‌بندیتان نمودیم، سپس به فرشتگان گفتیم که آدم را سجده کنید، همه سجده کردند مگر ابلیس که از سجده کنندگان نبود.  «۱۱» </span><span class="trans" rel="7_12">خداوند فرمود چه چیز مانع تو شد که وقتی به تو فرمان دادم سجده نکردی؟ گفت من از او بهترم، مرا از آتش آفریده‌ای و او را از گل خلق کرده‌ای.  «۱۲» </span><span class="trans" rel="7_13">فرمود از آسمان فرود شو که در اینجا بزرگی و نخوت کردن حق تو نیست، برون شو که تو از حقیرانی.  «۱۳» </span><span class="trans" rel="7_14">گفت: مرا تا روزی که برانگیخته می‌شوند مهلت ده.  «۱۴» </span><span class="trans" rel="7_15">فرمود مهلت خواهی داشت.  «۱۵» </span><span class="trans" rel="7_16">شیطان گفت که چون تو مرا گمراه کردی من نیز بندگانت را از راه راست گمراه می‌گردانم.  «۱۶» </span><span class="trans" rel="7_17">آن گاه از جلو رو و از پشت سر و از طرف راست و چپ به آنان می‌تازم، و بیشترشان را سپاسگزار نخواهی یافت.  «۱۷» </span><span class="trans" rel="7_18">گفت از آسمان بیرون شو، مذموم و مطرود، هر که از آنها از تو پیروی کند جهنم را از همه شما لبریز می‌کنم.  «۱۸» </span><span class="trans" rel="7_19">و ای آدم!تو و همسرت در این بهشت آرام گیرید و از هر جا خواستید بخورید و به این درخت نزدیک مشوید که از ستمگران می‌شوید.  «۱۹» </span><span class="trans" rel="7_20">شیطان وسوسه‌شان کرد تا عورت‌هایشان را که پنهان بود بر آنان نمودار کند و گفت پروردگارتان شما را از این درخت منع نکرد مگر از بیم اینکه دو فرشته شوید و یا جاوید گردید.  «۲۰» </span><span class="trans" rel="7_21">و برای ایشان سوگند خورد که من خیرخواه شمایم.  «۲۱» </span><span class="trans" rel="7_22">پس با همین فریب سقوطشان داد و چون از آن درخت خوردند عورت‌هایشان در نظرشان نمودار شد، و بنا کردند از برگ‌های بهشت به خودشان می‌چسبانیدند و پروردگارشان به ایشان بانگ زد: مگر من از این درخت منع‌تان نکردم و به شما نگفتم که شیطان دشمن آشکار شما است.  «۲۲» </span><span class="trans" rel="7_23">گفتند: پروردگارا ما به خویشتن ستم کردیم و اگر ما را نیامرزی و رحممان نکنی از زیانکاران خواهیم بود.  «۲۳» </span><span class="trans" rel="7_24">خدا گفت (از بهشت) فرود آیید که برخی با برخی دیگر مخالف و دشمنید و زمین تا هنگام معینی جایگاه شما است.  «۲۴» </span><span class="trans" rel="7_25">خدا گفت در آنجا زندگی می‌کنید و در آنجا می‌میرید و از آنجا بیرون آورده می‌شوید «۲۵» </span></p>                             <h3>بیان آیات</h3> <p> این آیات ابتدای خلقت انسان و صورت‌بندی او و ماجرای آن روز آدم و سجده ملائکه و سرپیچی ابلیس و فریب خوردن آدم و همسرش و خروج‌شان از بهشت و سایر اموری را که خداوند برای آن دو مقدر کرده بود بیان می‌فرماید. </p> <h3> <span class="title" rel="7_10">معنای تمکین انسان در زمین در جمله: <span class="aya" rel="7_10" data-words="1-5">و لقد مکناکم فی الأرض</span> </span> </h3> <p> <span class="aya" rel="7_10" data-words="1-13">و لقد مکناکم فی الأرض و جعلنا لکم فیها معایش قلیلا ما تشکرون</span>  <em>تمکین در ارض</em> به معنای منزل دادن در آن است، یعنی ما منزل شما را زمین قرار دادیم، ممکن است که به معنای مسلط کردن نیز باشد، یعنی ما زمین را مسخر شما و شما را مسلط بر آن کردیم، مؤید معنای دومی این است که این آیات تقریبا مقابل آیاتی است که در سوره بقره راجع به داستان آدم و ابلیس است، زیرا در ابتدای آن آیات فرموده: <span class="aya" rel="2_29" data-words="1-8">هو الذی خلق لکم ما فی الأرض جمیعا</span><span class="footnote" rel="1" title="او کسی است که آنچه را که در زمین است برای شما خلق کرد سوره بقره آیه ۲۹">*</span> و این همان تسلط و مسخر کردن است، الا اینکه در آیات مورد بحث از آنجایی که در آخرش فرموده: <span class="aya" rel="7_24" data-words="6-14">و لکم فی الأرض مستقر و متاع إلی حین</span> از این جهت معنای اول مناسب‌تر با آن است، زیرا در حقیقت جمله‌ <span class="aya" rel="7_10" data-words="1-5">و لقد مکناکم فی الأرض</span> اجمال مطالبی است که آیات بعد آن را بطور تفصیل بیان می‌کند. <span class="phrase">پس معنای <em rel="fa_7_10_3-3" data-sentence="9:42">مکناکم</em> این است که: ما شما را در زمین منزل دادیم.</span> و <span class="phrase"><em rel="fa_7_10_10-10" data-sentence="0:99">معایش</em> جمع معیشت و به معنای چیزهایی است که با آن زندگی می‌شود، از قبیل خوردنیها و آشامیدنی‌ها و امثال آن.</span> </p> <p>این آیه در مقام منت نهادن بر آدمیان است به نعمت‌هایی از قبیل نعمت سکونت در زمین و تسلط و استیلاء بر آن که به آنان ارزانی داشته و نیز انواع نعمت‌هایی که خداوند برای ادامه زندگی انسان در آن قرار داده، و لذا در آخر آیه می‌فرماید: <span class="aya" rel="7_10" data-words="11-13">قلیلا ما تشکرون</span>. </p> <p><code class="aya" rel="7_11"/> <span class="aya" rel="7_11" data-words="1-5">و لقد خلقناکم ثم صورناکم...</span> این آیه در ابتدای داستانی است که در پانزده آیه مورد بحث بیان شده، و تفصیل اجمالی است که در آیه قبلی ذکر شده بود. البته در این بین اشاره به علل و جهاتی که باعث شد خداوند انسان را در زمین تمکین دهد نیز می‌کند، و به همین جهت کلام را به <em>لام</em> قسم آغاز نموده و فرمود: و لقد... و نیز به همین جهت داستان امر به سجده آدم و داستان بهشت را به صورت یک داستان ذکر کرده و فاصله‌ای در میان آنها نگذاشت تا کلام جمع و جور شده و   <code class="page" rel="8,23"/> به ضمیمه آیات بعدیش با اجمالی که در آیه‌ <span class="aya" rel="7_10" data-words="1-3">و لقد مکناکم...</span> بود منطبق شود. </p> <p>خطابی که در جمله‌ <span class="aya" rel="7_11" data-words="1-3">و لقد خلقناکم...</span> است خطاب به عموم آدمیان و خطابی است امتنانی، هم چنان که در آیه قبلی هم گفتیم که لحن کلام لحن منت نهادن است، زیرا مضمون، همان مضمون است و تنها تفاوت بین آن دو اجمال آن و تفصیل این است. </p> <p>بنا بر این، اینکه می‌بینیم از خطاب عمومی: <span class="aya" rel="7_11" data-words="1-3">و لقد خلقناکم</span> به خطاب خصوصی <span class="aya" rel="7_11" data-words="6-10">ثم قلنا للملائکة اسجدوا لآدم</span> منتقل شد برای بیان دو حقیقت است: </p><h3> <span class="title" rel="7_16 7_17 7_10 7_11 7_12 7_13 7_14 7_15 7_18 7_19 7_20 7_21 7_22 7_23 7_24 7_25">سجده ملائکه برای جمیع بنی آدم و برای عالم بشریت بوده است</span> </h3> <p> حقیقت اول اینکه سجده ملائکه برای جمیع بنی آدم و در حقیقت خضوع برای عالم بشریت بوده، و اگر حضرت آدم (ع) قبله‌گاه سجده ملائکه شده از جهت خصوصیت شخصیش نبوده، بلکه از این باب بوده که آدم (ع) نمونه کامل انسانیت بوده، و در حقیقت از طرف تمام افراد انسان به منزله نماینده بوده است، هم چنان که خانه کعبه از جهت اینکه حکایت از مقام ربوبی پروردگار می‌کند قبله‌گاه مردم قرار گرفته است، و این معنا از چند جای داستان آدم و ابلیس استفاده می‌شود: اول: از قضیه خلافتی که آیات"30-33 <em>سوره</em> بقره متعرض آن است، چون از این آیات بر می‌آید که مامور شدن ملائکه به سجده متفرع بر خلافت مزبور بوده، و خلافت مزبور بطوری که ما استفاده کردیم و در تفسیر آن آیات بیان نمودیم مختص به آدم (ع) نبوده، بلکه در همه افراد بشر جاری است. پس سجده ملائکه سجده بر جمیع افراد انسان است. </p> <p>دوم: از آنجا که ابلیس گفت: <span class="aya" rel="7_16-17" data-words="2-15">فبما أغویتنی لأقعدن لهم صراطک المستقیم، ثم لآتینهم من بین أیدیهم و من خلفهم</span>، چون قبل از این آیه ذکری از بنی آدم به میان نیامده بود، و ابلیس ابتداء و بدون اینکه حرفی از بنی آدم در بین باشد متعرض اغوای بنی نوع بشر گردید. </p> <p>و در سوره <em>حجر</em> هم از او چنین حکایت شده که گفت: <span class="aya" rel="15_39" data-words="2-11">رب بما أغویتنی لأزینن لهم فیالأرض و لأغوینهم أجمعین</span><span class="footnote" rel="1" title="پروردگارا بخاطر اینکه مرا گمراه کردی هر آینه در زمین لذات مادی و زمینی را در نظر آنان زینت می‌دهم و بطور مسلم همه‌شان را گمراه می‌کنم سوره حجر آیه ۳۹">*</span> و نیز در سوره <em>ص</em> گفته است‌ <span class="aya" rel="38_82" data-words="2-4">فبعزتک لأغوینهم أجمعین</span><span class="footnote" rel="2" title="پس به عزت تو قسم تمام آنها را گمراه می‌کنم سوره ص آیه ۸۲">*</span> و اگر جمیع افراد بشر مسجود ابلیس و ملائکه نبودند جا نداشت که ابلیس اینطور در مقام انتقام از آنان برآید. </p> <p>سوم: علاوه بر همه اینها خطاباتی که در سوره <em>بقره</em> و سوره <em>طه</em> خداوند با آدم     <code class="page" rel="8,24"/> داشته عین آن خطابات را در این سوره با جمیع افراد بشر دارد، و همه جا می‌فرماید: <span class="aya" rel="7_26" data-words="1-3">یا بنی آدم</span>. </p> <h3> <span class="title" rel="7_11 7_12 7_10 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">بیان اینکه خلقت آدم در حقیقت، خلقت جمیع بشر بوده است و اشاره به اقوال دیگری که در توجیه نسبت دادن خلقت آدم به همگان گفته شده است</span> </h3> <p> حقیقت دوم اینکه خلقت آدم در حقیقت خلقت جمیع بنی نوع بشر بوده. آیه‌ <span class="aya" rel="32_7-8" data-words="6-19">و بدأ خلق الإنسان من طین، ثم جعل نسله من سلالة من ماء مهین</span><span class="footnote" rel="1" title="آفرینش انسان رای از گل آغاز کرد، پس آن گاه نسل او رای در چکیده‌ای از مایعی بی‌مقدار قرار داد سوره سجده آیه ۸">*</span> و آیه‌ <span class="aya" rel="40_67" data-words="1-11">هو الذی خلقکم من تراب ثم من نطفة ثم من علقة</span><span class="footnote" rel="2" title="او همان کسی است که شما رای از خاکی سپس از نطفه‌ای و آن گاه از لخته خونی آفرید سوره مؤمن آیه ۶۷">*</span> نیز دلالت بر این حقیقت دارند، چون از ظاهر آن دو استفاده می‌شود که منظور از خلق کردن از خاک همان جریان خلقت آدم (ع) است. گفتار ابلیس هم که در ضمن داستان گفت: <span class="aya" rel="17_62" data-words="8-16">لئن أخرتن إلی یوم القیامة لأحتنکن ذریته إلا قلیلا...</span><span class="footnote" rel="3" title="اگر مرا تا روز قیامت مهلت دهی به یقین فرزندان وی مگر اندکی رای لگام خواهم کرد سوره اسراء، آیه ۶۲">*</span> و همچنین آیه‌ <span class="aya" rel="7_172" data-words="1-14">و إذ أخذ ربک من بنی آدم من ظهورهم ذریتهم و أشهدهم علی أنفسهم...</span><span class="footnote" rel="4" title="و چون پروردگار تو از پسران آدم از پشت‌هایشان نژادشان رای گرفت و آنان رای علیه خودشان گواه گرفت که مگر من پروردگار شما نیستم؟ گفتند چرا، گواهی می‌دهیم سوره اعراف آیه ۱۷۲">*</span> به بیانی که خواهد آمد اشعار به این معنا دارد. </p> <p>اقوال مفسرین در تفسیر این آیه مختلف است، مثلا مؤلف مجمع البیان گفته است: خدای تعالی نعمتی را که در ابتدای خلقت بشر به وی ارزانی داشته ذکر نموده و فرموده: <span class="aya" rel="7_11" data-words="1-5">و لقد خلقناکم ثم صورناکم...</span> اخفش گفته است: کلمه <em>ثم</em> در اینجا به معنای <em>و</em>  است. زجاج بر او حمله کرده که این اشتباه است، زیرا خلیل و سیبویه و جمیع اساتید عربیت گفته‌اند کلمه <em>ثم</em> با واو فرق دارد و <em>ثم</em> همیشه برای چیزی است که نسبت به ما قبل خود بعدیت و تاخر داشته باشد، آن گاه گفته: معنای این آیه این است که ما اول آدم را آفریدیم و بعدا او را صورت‌گری نمودیم، و پس از فراغت از خلقت آدم و صورت‌گری وی به ملائکه گفتیم تا او را سجده کنند. بنا بر این مراد از آفرینش مردم آفرینش آدم است و این معنا مطابق با روایتی است که از حسن رسیده، و در کلام عرب اینگونه تعبیرات زیاد است، مثلا وقتی می‌خواهند بگویند ما به پدران شما چنین و چنان کردیم، می‌گویند: ما به شما چنین و چنان کردیم ، در قرآن کریم هم از این گونه تعبیرات زیاد دیده می‌شود، از آن جمله است آیه         <code class="page" rel="8,25"/> <span class="aya" rel="2_63" data-words="1-8">و إذ أخذنا میثاقکم و رفعنا فوقکم الطور</span><span class="footnote" rel="1" title="به یاد آرید آن زمانی را که ما از شما میثاق گرفتیم و کوه را بالای سر شما بلند کردیم سوره بقره آیه ۶۰">*</span> و مقصود این است که به یاد آرید آن زمانی را که ما از پدران شما میثاق گرفتیم.<span class="footnote" rel="2" title="مجمع البیان ج ۴ ص ۴۰۰">*</span> بعضی دیگر حرف‌های دیگری زده‌اند، از آن جمله گفته‌اند: معنای آیه این است که ما آدم را خلق کردیم و سپس شما را در پشت او صورت‌گری نمودیم، و پس از آن به ملائکه گفتیم تا او را سجده کنند، و این معنا با روایت ابن عباس، مجاهد، ربیع، قتاده و سدی مطابق است. </p> <p>و نیز گفته‌اند: ترتیبی که در آیه است ترتیب در اخبار است، نه در جریان خارجی داستان، گویا فرموده: ما شما را خلق کردیم، و پس از آن صورتگری نمودیم، پس از آن اکنون به شما خبر می‌دهیم که ما به ملائکه گفتیم تا آدم را سجده کنند و از این قبیل تعبیرات در کلام عرب زیاد دیده می‌شود، مثلا می‌گویند: من پیاده راه می‌روم و سپس تند می‌روم یعنی سپس تو را خبر می‌دهم به اینکه تندرو هم هستم ، و این معنا مطابق با قول جماعتی از علمای نحو مانند علی بن عیسی و قاضی ابو سعید سیرافی و غیر آن دو می‌باشد، و لذا بعضی‌ها از قبیل عکرمه در آیه شریفه گفته‌اند که معنایش این است که: ما شما را نخست در پشت پدران‌تان خلق کرده و سپس در رحم مادران‌تان صورتگری‌تان نمودیم . و بعضی دیگر گفته‌اند معنایش این است که: ما شما را نخست در رحم آفریدیم و پس از آن چشم و گوش و سایر اعضا برایتان درست کردیم . این بود کلام صاحب مجمع البیان در معنای آیه و در نقل اقوال سایر مفسرین<span class="footnote" rel="3" title="مجمع البیان ج ۴ ص ۴۰۱ ط تهران">*</span>. </p> <p>اما آن معنایی که از زجاج نقل کرد این اشکال را دارد که اولا اگر در کلام عرب گفته می‌شود ما به شما چنین و چنان کردیم و مقصودشان این است که ما به پدران شما چنین و چنان کردیم، در جایی است که اسلاف و اخلاف هر دو در جهت مورد نظر شریک باشند، مانند مثالی که وی زده است، نه نظیر بحث ما که به صرف اینکه ما فرزندان آدمیم خلقت آدم را خلقت ما دانسته و بفرماید: ما شما را آفریدیم و سپس صورتگری نموده آن گاه به ملائکه گفتیم تا آدم را سجده کنند . و ثانیا اگر خلقت آدم و تصویر او، خلقت بنی نوع بشر و تصویر آنان باشد باید سجده بر آدم هم سجده بر ابنای او بوده باشد، و باید فرموده باشد: ثم قلنا للملائکة       <code class="page" rel="8,26"/> اسجدوا للانسان . </p> <p>و اما آن معانی دیگری که در آخر از دیگران نقل کرده است معانی بی‌اساسی هستند که از لفظ آیه شریفه فهمیده نمی‌شود. <span class="aya" rel="7_11" data-words="11-17">فسجدوا إلا إبلیس لم یکن من الساجدین</span> در این جمله و همچنین در آیه‌ <span class="aya" rel="15_30" data-words="1-4">فسجد الملائکة کلهم أجمعون</span><span class="footnote" rel="1" title="سوره حجر آیه ۳۰">*</span> خدای تعالی خبر می‌دهد از سجده کردن تمامی فرشتگان مگر ابلیس. و در آیه‌ <span class="aya" rel="18_50" data-words="10-16">کان من الجن ففسق عن أمر ربه</span><span class="footnote" rel="2" title="سوره کهف آیه ۵۰">*</span> علت سجده نکردن وی را این دانسته که او از جنس فرشتگان نبوده، بلکه از طایفه جن بوده است، از آیه‌ <span class="aya" rel="21_26-27" data-words="7-16">بل عباد مکرمون، لا یسبقونه بالقول و هم بأمره یعملون</span><span class="footnote" rel="3" title="بلکه ملائکه بندگان کرامت یافته خداوند هستند و در هیچ قولی بر وی پیشی نگرفته و فقط به امر او عمل می‌کنند سوره انبیا آیه ۲۷">*</span> نیز استفاده می‌شود که اگر ابلیس از جنس فرشتگان می‌بود چنین عصیانی را مرتکب نمی‌شد. و از همین جهت مفسرین در توجیه این استثنا اختلاف کرده‌اند که آیا این استثنا به اعتبار اغلبیت و اکثریت و اشرفیت ملائکه استثنای متصل است، و امری که به وی شده بود همان امر به ملائکه بوده؟ و یا آنکه استثنای منفصل است و ابلیس به امر دیگری مامور به سجده شده بود؟ کسانی که این احتمال را داده گفته‌اند: گر چه ظاهر جمله‌ <span class="aya" rel="7_12" data-words="2-7">ما منعک ألا تسجد إذ أمرتک</span> این است که امر به ابلیس و امر به ملائکه یکی بوده و هر دو دسته به یک امر مامور شده بودند، الا اینکه خلاف ظاهر آیه مقصود است. </p> <h3> <span class="title" rel="7_13 7_10 7_11 7_12 7_14 7_15 7_16 7_17 7_18 7_19 7_20 7_21 7_22 7_23 7_24 7_25">ابلیس با ملائکه بوده و فرقی با آنان نداشته و او و همه فرشتگان در مقامی قرار داشتند که آن مقام مامور به سجده شده است</span> </h3> <p> لیکن حقیقت مطلب این است که از ظاهر آیه استفاده می‌شود که ابلیس با ملائکه بوده و هیچ فرقی با آنان نداشته، و از آیه‌ <span class="aya" rel="2_30" data-words="1-27">و إذ قال ربک للملائکة إنی جاعل فی الأرض خلیفة قالوا أ تجعل فیها من یفسد فیها و یسفک الدماء و نحن نسبح بحمدک و نقدس لک</span><span class="footnote" rel="4" title="و چون پروردگارت به فرشتگان فرمود من می‌خواهم در زمین خلیفه‌ای قرار دهم گفتند: می‌خواهی در زمین کسی را قرار دهی که فسادها برانگیزد و خون‌ها بریزد با اینکه ما به حمد تو تسبیح کرده و تو را تقدیس می‌کنیم سوره بقره آیه ۳۰">*</span> نیز استفاده می‌شود که او و همه فرشتگان در مقامی قرار داشتند که می‌توان آن را مقام <em>قدس</em>  نامید، و امر به سجده هم متوجه این مقام بوده نه به یک یک افرادی که در این مقام قرار داشته‌اند، هم چنان که جمله‌ <span class="aya" rel="7_13" data-words="2-9">فاهبط منها فما یکون لک أن تتکبر فیها</span> نیز اشاره به این معنا         <code class="page" rel="8,27"/> دارد، چه اینکه ضمیر در <em>منها</em> و <em>فیها</em> را به مقام و منزلت برگردانیم و چه اینکه به آسمان و یا به بهشت ارجاع دهیم، زیرا به هر جا برگردانیم برگشت همه به مقام خواهد بود، و اگر خطاب به یک یک افراد بود و مقام و منزلت دخلی در این خطاب نداشت کافی بود بفرماید: فما یکون لک ان تتکبر . </p> <p>بنا بر این، معلوم می‌شود ابلیس قبل از تمردش فرقی با ملائکه نداشته، و پس از تمرد حسابش از آنان جدا شده، ملائکه به آنچه مقام و منزلت‌شان اقتضا می‌کرده باقی ماندند و خضوع بندگی را از دست ندادند، و لیکن ابلیس بدبخت از آن مقام ساقط گردید، هم چنان که فرموده: <span class="aya" rel="18_50" data-words="10-16">کان من الجن ففسق عن أمر ربه</span> چون از جنس جن بود نسبت به امر پروردگارش فسق ورزید <em>، و</em> فسق به معنای بیرون شدن خرما از پوسته است، ابلیس هم با این تمردش در حقیقت از پوست خود بیرون گشت و زندگانیی را اختیار کرد که جز خروج از کرامت الهی و اطاعت بندگی چیز دیگری نبود. </p> <h3> <span class="title" rel="7_13 7_10 7_11 7_12 7_14 7_15 7_16 7_17 7_18 7_19 7_20 7_21 7_22 7_23 7_24 7_25">بیان اینکه مراد از امتثال و تمرد در امر ملائکه به سجود برای آدم و تمرد ابلیس، امور تکوینی است</span> </h3> <p> گر چه سیاق این داستان، سیاق یک داستان اجتماعی معمولی و متضمن امر و امتثال و تمرد و احتجاج و طرد و رجم و امثال آن از امور تشریعی و مولوی است، لیکن بیان سابق ما -البته در صورتی که از آیه استفاده شود-ما را هدایت می‌کند به اینکه این آیه راجع به امور تشریعی و قانونی نیست، و امری که در آن است و همچنین امتثال و تمردی که در آن ذکر شده مقصود از همه آنها امور تکوینی است. و اگر می‌گوید که ابلیس تمرد کرد، مقصود این است که وی در برابر حقیقت انسانیت خاضع نشد، و جمله‌ <span class="aya" rel="7_13" data-words="4-9">فما یکون لک أن تتکبر فیها</span> این بیان ما را تایید می‌کند، برای اینکه ظاهر آن این است که آن مقام، مقامی است که ذاتا قابل تکبر نیست، و ممکن نیست بتوان از آن سرپیچی کرد و لذا تکبر ابلیس نسبت به این مقام همان و بیرون شدنش از آن و هبوطش به درجه پایین‌تر همان. </p> <p>مؤید دیگر این بیان این است که امر به سجده بر آدم نسبت به ابلیس و ملائکه امر واحدی بوده، و معلوم است که امر به ملائکه امر مولوی نبوده زیرا امر مولوی آن امری است که مامور نسبتش به اطاعت و معصیت و سعادت و شقاوت یکسان باشد، و ملائکه چنین نیستند، زیرا معصیت و شقاوت در باره ملائکه تصور ندارد و آنان مخلوق بر اطاعت و مستقر در سعادتند، پس امر به ابلیس هم امر مولوی نبوده، و ابلیس در مقابل ملائکه مخلوق بر معصیت و شقاوت بوده است. </p> <p>چیزی که هست مادامی که آدم خلق نشده بود و خداوند ملائکه و ابلیس را امر به سجود بر وی نکرده بود ابلیس و ملائکه هر دو در یک رتبه بوده بدون امتیاز از هم هر دو در مقام<code class="page" rel="8,28"/> قرب بودند، و پس از آنکه آدم آفریده شد این دو فریق از هم جدا شده، یکی راه سعادت و دیگری راه شقاوت را پیش گرفت. </p> <p><code class="aya" rel="7_12"/> <span class="aya" rel="7_12" data-words="1-18">قال ما منعک ألا تسجد إذ أمرتک قال أنا خیر منه خلقتنی من نار و خلقته من طین</span> مراد این است که: ای ابلیس!چه چیزی باعث شد که سجده نکنی. چنان که در سوره  <em>ص</em> می‌فرماید: <span class="aya" rel="38_75" data-words="1-10">قال یا إبلیس ما منعک أن تسجد لما خلقت بیدی</span><span class="footnote" rel="1" title="ای ابلیس!چه چیزی تو را مانع شد که سجده نکنی به آنچه من با دستم خلق کردم سوره ص آیه ۷۵">*</span> و از این جهت بعضی  <em>لا</em> در <em>ان لا تسجد</em> را زاید گرفته و گفته‌اند برای تاکید آمده است مانند قول خداوند در آیه <span class="aya" rel="57_29" data-words="1-11">لئلا یعلم أهل الکتاب ألا یقدرون علی شیء من فضل الله</span><span class="footnote" rel="2" title="برای اینکه بدانند اهل کتاب که قدرت بر هر چیزی ندارند از فضل خداوند سوره حدید آیه ۲۹">*</span> که <em>لا</em> در <em>لا یعلم</em>  اضافی است، یعنی <em>لیعلم</em> و مراد از <em>منع</em> منعی است که متضمن معنای <em>حمل وادار کردن</em> و <em>دعا خواندن</em> و نظیر آنها باشد. پس معنا این می‌شود که: چه چیزی تو را خواند و یا وادار کرد به اینکه سجده نکنی و مانع از آن شد؟ <span class="aya" rel="7_12" data-words="8-18">قال أنا خیر منه خلقتنی من نار و خلقته من طین</span> این آیه جوابی را که ابلیس داده حکایت می‌کند، و این جواب اولین نافرمانی ابلیس است. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">باز گشت تمامی معاصی به تکبر است و ابلیس با استدلال به برتری خود بر آدم و مستقل دیدن خود، نافرمانی کرد</span> </h3> <p> در این جواب خدای تعالی برای اولین بار معصیت شد چون برگشت تمامی معصیت‌ها به دعوای انانیت (خودخواهی) و منازعه با کبریای خدای سبحان است، در حالی که کبریا ردایی است که بر اندام کسی جز او شایسته نیست، و هیچ مخلوقی را نمی‌رسد که در مقابل انانیت الهی و آن وجودی که جمیع روی‌ها در برابرش خاضع و گردن همه گردنفرازان در پیشگاه مقدسش خمیده و هر صوتی در برابر عظمتش در سینه حبس شده و هر چیزی برایش ذلیل و مسخر است برای خود انانیت قائل شده به ذات خود تکیه زده و <em>من</em> بگوید. </p> <p>آری، اگر ابلیس اسیر نفس خود نمی‌شد و نظر و فکر خود را محصور در چهار دیواری وجود خود نمی‌ساخت هرگز خود را مستقل به ذات نمی‌دید، بلکه معبودی ما فوق خود مشاهده می‌کرد که قیوم او و قیوم هر موجود دیگری است، و ناچار انانیت و هستی خود را در برابر او بطوری ذلیل می‌دید که هیچ گونه استقلالی در خود سراغ نمی‌کرد، و بناچار در برابر امر پروردگار خاضع شده نفسش بطوع و رغبت تن به امتثال اوامر او می‌داد، و هرگز به این خیال     <code class="page" rel="8,29"/> نمی‌افتاد که او از آدم بهتر است، بلکه اینطور فکر می‌کردکه امر به سجده آدم از مصدر عظمت و کبریای خدا و از منبع هر جلال و جمالی صادر شده است و باید بدون درنگ امتثال کرد، لیکن او اینطور فکر نکرد و حتی این مقدار هم رعایت ادب را نکرد که در جواب پروردگارش بگوید: بهتری من مرا از سجده بر او بازداشت بلکه با کمال جرأت و جسارت گفت: <em>من از او بهترم</em> تا بدین وسیله هم انانیت و استقلال خود را اظهار کرده باشد و هم بهتری خود را امری ثابت و غیر قابل زوال ادعا کند، علاوه، بطور رساتری تکبر کرده باشد. از همین جا معلوم می‌شود که در حقیقت این ملعون به خدای تعالی تکبر ورزیده نه به آدم. </p> <p>و اما استدلالی که کرد گر چه استدلال پوچ و بی‌مغزی بود و لیکن در اینکه او از آتش و آدم از خاک بوده راست گفته است، و قرآن کریم هم این معنا را تصدیق نموده، از یک طرف در آیه‌ <span class="aya" rel="18_50" data-words="10-16">کان من الجن ففسق عن أمر ربه</span><span class="footnote" rel="1" title="سوره کهف آیه ۵۰">*</span> فرموده که ابلیس از طایفه جن بوده، و از طرف دیگر در آیه‌ <span class="aya" rel="55_14-15" data-words="1-12">خلق الإنسان من صلصال کالفخار، و خلق الجان من مارج من نار</span><span class="footnote" rel="2" title="سوره الرحمن آیه ۱۵">*</span> فرموده که ما انسان را از گل و جن را از آتش آفریدیم. پس از نظر قرآن کریم هم مبدأ خلقت ابلیس آتش بوده، و لیکن ادعای دیگرش که آتش از خاک بهتر است را تصدیق نفرمود، بلکه در سوره بقره آنجا که برتری آدم را از ملائکه و خلافت او را ذکر کرده این ادعا را رد کرده است. </p> <p>و در آیات‌ <span class="aya" rel="38_71-76" data-words="1-56">إذ قال ربک للملائکة إنی خالق بشرا من طین، فإذا سویته و نفخت فیه من روحی فقعوا له ساجدین، فسجد الملائکة کلهم أجمعون، إلا إبلیس استکبر و کان من الکافرین، قال یا إبلیس ما منعک أن تسجد لما خلقت بیدی أستکبرت أم کنت من العالین، قال أنا خیر منه خلقتنی من نار و خلقته من طین...</span><span class="footnote" rel="3" title="سوره ص آیه ۷۶">*</span> در رد ادعایش فرموده: </p><h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">ملاک برتری در تکوینیات بستگی دارد به بیشتر بودن عنایت الهی و استدلال ابلیس به برتری آتش غلط بوده است</span> </h3> <p> ملائکه مامور به سجده بر آب و گل آدم نشدند تا شیطان بگوید: گل از آتش پست‌تر است ، بلکه مامور شدند سجده کنند بر آب و گلی که روح خدا در آن دمیده شده بود و معلوم است که چنین آب و گلی دارای جمیع مراتب شرافت‌و مورد عنایت کامل ربوبی است. و چون ملاک بهتری در تکوینیات دائر مدار بیشتر بودن عنایت الهی است و هیچ یک از موجودات عالم تکوین به حسب ذات خود حکمی ندارد، و نمی‌توان حکم به خوبی آن نمود، از این جهت ادعای       <code class="page" rel="8,30"/> ابلیس بر بهتریش از چنین آب و گلی، باطل و بسیار موهون است. </p> <p>علاوه بر این، خدای تعالی در سؤالی که از آن ملعون کرد عنایت خاص خود را نسبت به آدم گوشزد وی کرده و به این بیان که من او را به دو دست خود آفریدم این معنا را خاطر نشانش ساخته. حال معنای <em>دو دست خدا</em> چیست بماند، به هر معنا که باشد دلالت بر این دارد که خلقت آدم مورد اهتمام و عنایت پروردگار بوده است، با این وصف آن ملعون در جواب به مساله بهتری آتش از خاک تمسک جسته و گفت: من از او بهترم زیرا مرا از آتش و او را از گل آفریدی . </p> <p>آری، چیزی که مورد عنایت وی بوده همانا اثبات انانیت و استقلال ذاتی خودش بوده و همین معنا باعث شده که کبریای خدای بزرگ را نادیده گرفته خود را در قبال آفریدگارش موجودی مثل او مستقل بداند، و به همین جهت امتثال امر خدا را واجب ندانسته بلکه در جستجوی دلیلی بر رجحان معصیت بر آمده و بر صحت عمل خود استدلال کرده، غافل از اینکه چیزی را که خدا حکم به بهتری آن کند آن اشرف واقعی و حقیقی است، مگر اینکه موجود دیگری بیافریند و حکم به برتری آن از موجود قبلی نموده موجود قبلی را مامور به سجده در برابر آن کند، که در چنین صورت اشرف واقعی و حقیقی موجود دومی خواهد بود، برای اینکه امر پروردگار همان تکوین و آفریدن او است و یا منتهی به تکوین او می‌شود. </p> <h3> <span class="title" rel="7_12 7_10 7_11 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">وجوب امتثال امر الهی از جهت اینست که امر، امر او است و دائر مدار مصالح و جهات خیر نیست</span> </h3> <p> پس وجوب امتثال اوامر او از این جهت است که امر، امر او است، نه از این جهت که در امتثال امرش مصلحت و یا جهتی از جهات خیر هست تا مساله وجوب امتثال دائر مدار مصالح و جهات خیر باشد. </p> <p>پس خلاصه کلام این شد که از آیات مربوط به داستان آدم و ابلیس استفاده می‌شود که اگر ابلیس عصیان ورزید و مستحق طرد شد بخاطر تکبرش بودو جمله‌ <span class="aya" rel="7_12" data-words="9-11">أنا خیر منه</span> یکی از شواهد این معنا است، گر چه از ظاهر گفتار ابلیس بر می‌آید که می‌خواسته بر آدم تکبر بورزد، لیکن از اینکه ابلیس با سابقه‌ای که از داستان خلافت آدم داشته و تعبیری که از خداوند در باره خلقت آدم و اینکه من او را به دو دست خود آفریده‌ام شنیده بود و مع ذلک زیر بار نرفت بر می‌آید که وی در مقام استکبار بر خداوند بوده نه استکبار بر آدم. </p> <p>شاهد دیگرش این است که اگر وی در مقام تکبر بر آدم بود روا بود خدای تعالی در آیه "50 <em>سوره</em> کهف <em>بفرماید: </em> <span class="aya" rel="18_50" data-words="10-12">کان من الجن</span> فاستنکف عن الخضوع لآدم چون از طایفه جن بود از خضوع در برابر آدم استنکاف کرد و حال آنکه فرموده: <span class="aya" rel="18_50" data-words="13-15">ففسق عن أمر</span> ربه از امر پروردگارش سرپیچی کرد . <code class="page" rel="8,31"/> </p><h3> <span class="title" rel="7_12 7_10 7_11 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">توضیح در مورد اینکه امر ملائکه به سجده امری تکوینی بوده است</span> </h3> <p> در اینجا ممکن است کسی بگوید: اینکه گفتید امر به سجده امری تکوینی بوده منافی با صریح آیاتی است که از مخالفت ابلیس تعبیر به معصیت کرده، زیرا معصیت نافرمانی امر تشریعی است، و اما امر تکوینی قابل معصیت و مخالفت نیست. امر تکوینی عبارت است از همان کلمه ایجاد که معلوم است هرگز از وجود تخلف نمی‌پذیرد: <span class="aya" rel="16_40" data-words="1-10">إنما قولنا لشیء إذا أردناه أن نقول له کن فیکون</span><span class="footnote" rel="1" title="سوره نحل آیه ۴۰">*</span>. </p> <p>جواب این حرف این است که: ما نیز نخواستیم بگوییم امر به سجده امری تکوینی بوده بلکه خواستیم بگوییم امری که در این داستان است و همچنین امتثال ملائکه و تمرد ابلیس و رانده شدنش از بهشت در عین اینکه امر و امتثال و تمرد و طرد تشریعی و معمولی بوده در عین حال از یک جریان تکوینی و روابط حقیقی که بین انسان و ملائکه و انسان و ابلیس هست حکایت می‌کند، و می‌فهماند که خلقت ملائکه و جن نسبت به سعادت و شقاوت انسان چنین رابطه‌ای دارد، و این حرف معنایش این نیست که امر و امتثال و تمرد در آیات مورد بحث اموری تکوینی هستند. </p> <p>مثل این داستان مثل داستان پادشاهی است که در یکی از رعایای خود استعداد و قابلیتی سرشار سراغ داشته و به همین جهت او را خالص برای خود دانسته مورد عنایت خاصه‌اش قرار داده و او را خلیفه خود می‌کند، و سایر خواص خود را مامور به خضوع در برابر او می‌نماید و همه را زیر دست او قرار می‌دهد. خواص سلطان هم این امر را گردن نهاده در نتیجه سلطان از آنان راضی شده و هر کدام را بر مقامی که داشته استقرار می‌دهد، تنها در آن میان یکی از خواص از در تکبر به این معنا تن در نداده سلطان را در این طرز رفتار بر خطا می‌داند و به عذر اینکه او ذاتا از شخص مورد عنایت شریف‌تر و عمل و خدماتش ارزنده‌تر است امر سلطان را اطاعت نمی‌کند. سلطان هم بر او خشمگین شده او را از دربار خود طرد می‌نماید و جامعه و رعیت خود را مامور به بی‌احترامی و تحقیر او می‌کند. در این مثل شخص رانده شده هیچگونه عذری نخواهد داشت، برای اینکه اگر عقل آدمی اوامر سلطان را مطاع می‌داند برای این نیست که امر او با مصالح واقعی مطابق است، تا اگر در جایی فهمید که سلطان به خطا رفته امرش را اطاعت نکند، بلکه از این جهت است که زمام امر و صادر کردن فرامین و دستورات به دست او است. </p> <p>دقت در این مثال این معنا را روشن می‌سازد که قبل از صدور امر به تعظیم آن شخص   <code class="page" rel="8,32"/> همه خواص سلطان چه آن شخصی که بعدها متمرد و رانده می‌شود، و چه ما بقی همه مقرب درگاه و برخوردار از مزایای وزارت و تقرب بودند، تا آنکه آن امر صادر شد، و پس از صدور امر بود که خواص سلطان به دو دسته تقسیم شدند، و راه هر دسته از راه دیگران جدا گردید. عده‌ای اطاعت کردند، و عده‌ای دیگر و یا یک شخص معین سرکشی و طغیان نمود. از همین جا سجایایی که تا کنون در نفس سلطان نهفته بود و وجوه قدرت و نفوذ اراده‌اش، از قبیل رحمت و غضب، تقریب و تبعید، عفو و انتقام، وعده و وعید و ثواب و عقاب، نمایان می‌شود-و حوادث مانند محک است که به این وسیله جوهر افراد شناخته می‌شود-و حال آنکه قبل از پیش آمدن این داستان کسی آگهی نداشت که در نفس سلطان چنین چیزهایی نهفته است. </p> <p>حقایقی که در داستان سجده کردن ملائکه و سرپیچی ابلیس هست بی‌شباهت به این مثال نیست، زیرا امر پروردگار به اینکه ملائکه بر آدم سجده کنند نیز برای احترام آدم و به خاطر قرب منزلتی بود که وی در درگاه پروردگار داشت. </p> <p>آری، خدای تعالی آدم را با نعمت خلافت و کرامت ولایت، شرافت و منزلتی داد که ملائکه در برابر آن منزلت ناگزیر از خضوع بودند، و اگر ابلیس سر برتافت بخاطر ضدیتی بود که جوهر ذاتش با سعادت انسانی داشت، و لذا هر جا که با انسانی برخورد کرده و می‌کند در صدد تباهی سعادت وی بر می‌آید، و به محضی که با او تماس پیدا می‌کند گمراهش می‌سازد. آری: <span class="aya" rel="22_4" data-words="1-12">کتب علیه أنه من تولاه فأنه یضله و یهدیه إلی عذاب السعیر</span><span class="footnote" rel="1" title="قلم ازلی در باره شیطان چنین نوشته که هر که با او دوستی کند او وی را به ضلالت افکنده به سوی آتش سوزان رهبری می‌کند سوره حج آیه ۴">*</span>. این بود جواب از سؤال مذکور، علاوه بر اینکه تعبیر از انفاذ امور تکوینی به لفظ امر و یا به عبارات دیگر در کلام مجید بسیار است، از آن جمله اوامری است که در آیات زیر است: <span class="aya" rel="41_11" data-words="8-18">فقال لها و للأرض ائتیا طوعا أو کرها قالتا أتینا طائعین</span><span class="footnote" rel="2" title="پس گفت به آسمان و زمین بیایید خواه و یا ناخواه گفتند می‌آییم فرمان‌برداران سوره فصلت آیه ۱۱">*</span> و <span class="aya" rel="33_72" data-words="1-15">إنا عرضنا الأمانة علی السماوات و الأرض و الجبال فأبین أن یحملنها و أشفقن منها</span><span class="footnote" rel="3" title="ما امانت را به آسمانها و زمین و کوه‌ها عرضه کردیم و آنها از برداشتن آن امتناع کردند و از آن ترسیدند سوره احزاب آیه ۷۲">*</span> و <span class="aya" rel="36_82" data-words="1-10">إنما أمره إذا أراد شیئا أن یقول له کن فیکون</span><span class="footnote" rel="4" title="او وقتی چیزی را اراده کند کارش فقط این است که به او بگوید: &lt;em&gt;باش&lt;/em&gt; چه با گفتن همین کلمه، آن چیز موجود می‌شود سوره یس آیه ۸۲">*</span>. </p> <p>         <code class="page" rel="8,33"/> و اگر کسی بگوید: دست از ظاهر آیه برداشتن و آن را حمل بر جهت تکوین نمودن باعث متشابه بودن سایر آیات قرآن است، زیرا اگر جائز باشد این آیه را حمل بر امور تکوینی کنیم جائز خواهد بود که در سایر آیات قرآنی هم به تاویل بپردازیم، و معلوم است که چنین کاری سر از بطلان دین در می‌آورد. </p> <p>در جواب می‌گوییم: ما تابع دلیل هستیم هر جا دلیل حکمی، صراحت داشت در تشریعی بودن آن مانند ادله راجع به معارف اصولی دین و اعتقادات حق آن و همچنین مانند قصص انبیا و امم گذشته و دعوت‌های دینی آنان و نیز مانند آیات مربوط به شرایع و احکام فرعی دین و لوازم آن از قبیل ثواب و عقاب، قبول می‌کنیم، و هر جا که دلیل، چنین صراحتی نداشت و بر عکس شواهدی داشت بر اینکه مراد از امر و نهی و امتثال و عصیان و امثال آن امور تکوینی است، و مستلزم انکار چیزی از ضروریات دین و مفاد آیات محکمه و یا سنت قائمه و یا برهان یقینی هم نبود البته از التزام به آن باک نخواهیم داشت. </p> <p>در خاتمه این بحث این نکته را خاطر نشان می‌سازیم که استدلال ابلیس و دلیلی که در مقام جواب آورد و گفت: <span class="aya" rel="7_12" data-words="9-18">أنا خیر منه خلقتنی من نار و خلقته من طین</span> قیاسی است ظنی که به هیچ وجه قابل اعتنا نیست، و لیکن مع ذلک مفسرین آن را مورد اعتنا قرار داده و هر یک به نحوی از آن جواب داده‌اند. در وهن و بطلان آن همین بس که پروردگار متعال اعتنایی به آن نفرموده، و بطور صریح جوابی از آن نداده بلکه تنها وی را در استکباری که ورزید با اینکه مقام او مقام انقیاد و تذلل بوده مورد مؤاخذه قرار داده است، و لذا چندان لازم به نظر نمی‌رسد که وجوهی را که مفسرین در جواب ابلیس ذکر کرده‌اند در اینجا ایراد نموده و در آن بحث کنیم. </p> <h3> <span class="title" rel="7_13 7_10 7_11 7_12 7_14 7_15 7_16 7_17 7_18 7_19 7_20 7_21 7_22 7_23 7_24 7_25">کبریا خاص خدای سبحان است و تکبر از او پسندیده است و از غیر او که از خود جز فقر چیزی ندارند مذموم است</span> </h3> <p> <span class="aya" rel="7_13" data-words="1-13">قال فاهبط منها فما یکون لک أن تتکبر فیها فاخرج إنک من الصاغرین</span>  <span class="phrase"><em rel="fa_7_13_8-8" data-sentence="0:327">تکبر</em> عبارت است از اینکه کسی بخواهد خود را ما فوق دیگری و بزرگ‌تر از او جلوه دهد و لذا وقتی کسی در گفتار و رفتار خود قیافه بگیرد و بخواهد با تصنع در عمل و گفتار، دل دیگران را مسخر خود نموده در دلها جا کند و بخواهد به دیگران بقبولاند که او از آنان شریف‌تر و محترم‌تر است به چنین کسی می‌گویند تکبر ورزید، و دیگران را خوار و کوچک شمرد.</span> و از آنجایی که هیچ موجودی از ناحیه خود دارای احترام و کرامتی نیست مگر اینکه خدای تعالی او را به شرافت و احترامی تشریف کرده باشد از این جهت باید گفت تکبر در غیر خدای تعالی -هر که باشد-صفت مذمومی است، برای اینکه غیر او هر که باشد از ناحیه خودش جز فقر و مذلت چیزی ندارد. آری، خدای سبحان دارای کبریا است و تکبر از او پسندیده است. </p> <p>بنا بر این، می‌توان گفت تکبر دو قسم است: یکی پسندیده و آن تکبر خدای تعالی است، و یا<code class="page" rel="8,34"/> اگر از بندگان او است منتهی به او می‌شود مانند تکبر دوستان خدا بر دشمنان او که آنهم در حقیقت افتخار کردن به بندگی خدا است. و دیگر تکبر ناپسند، و آن تکبری است که در مخلوقات وجود دارد که شخص نفس خود را بزرگ تصور می‌کند اما نه بر اساس حق. </p> <p>و <span class="phrase"><em rel="fa_7_13_13-13" data-sentence="0:115">صاغرین</em> جمع <em>صاغر</em> و به معنای خوار و ذلیل است، و <em>صغار</em> در باب معانی نظیر <em>صغر</em> در باب غیر معانی است.</span> و <span class="phrase">جمله‌ <span class="aya" rel="7_13" data-words="10-13">فاخرج إنک من الصاغرین</span> تاکید است برای جمله‌ <span class="aya" rel="7_13" data-words="2-3">فاهبط منها</span>، برای اینکه <em rel="fa_7_13_2-2" data-sentence="180:215">هبوط</em> همان خروج است، و تفاوتش با خروج تنها در این است که هبوط خروج از مقامی و نزول به درجه پایین‌تر است، و همین معنا خود دلیل بر این است‌که مقصود از هبوط فرود آمدن از مکان بلند نیست، بلکه مراد فرود آمدن از مقام بلند است.</span> </p> <p>و این مؤید ادعای ما است که گفتیم ضمیر در <em>منها</em> و <em>فیها</em> به <em>منزلت</em> بر می‌گردد نه به آسمان و یا بهشت. و شاید کسانی هم که گفته‌اند مرجع ضمیر، آسمان و یا بهشت است مقصود شان همان منزلت باشد. بنا بر این، معنای آیه چنین می‌شود که خدای تعالی فرمود: به جرم اینکه هنگامی که ترا امر کردم سجده نکردی باید از مقامت فرود آیی، چون مقام تو مقام خضوع و فرمانبری بود، و تو نمی‌بایستی در چنین مقامی تکبر کنی، پس برون شو که تو از خوارشدگانی. </p> <p>و <span class="phrase">تعبیر به <em>صغار</em> با اینکه الفاظ دیگری هم این معنا را می‌رسانید برای مقابله با لفظ  <em rel="fa_7_13_8-8" data-sentence="89:5">تکبر</em> است.</span> </p> <p><code class="aya" rel="7_14"/><code class="aya" rel="7_15"/> <span class="aya" rel="7_14-15" data-words="1-9">قال أنظرنی إلی یوم یبعثون، قال إنک من المنظرین</span> ابلیس از خدای تعالی مهلت می‌خواهد، و خداوند هم به وی مهلت می‌دهد. خداوند در جای دیگر نیز این معنا را ذکر کرده و فرموده: <span class="aya" rel="15_36-38" data-words="1-14">قال رب فأنظرنی إلی یوم یبعثون، قال فإنک من المنظرین، إلی یوم الوقت المعلوم</span><span class="footnote" rel="1" title="گفت: پروردگارا پس تا روزی که خلایق مبعوث می‌شوند مهلتم ده، خدای تعالی فرمود: بخاطر این خواهشت، تو از مهلت داده‌شدگان شدی تا روز معین و وقت معلوم سوره حجر آیه ۳۸ و سوره ص آیه ۸۱">*</span> از این آیه برمی‌آید که ابلیس بطور مطلق از خدا مهلت خواسته، و لیکن خداوند او را تا زمانی معین مهلت داده است، و به زودی در تفسیر سوره  <em>حجر</em> در باره وقت نامبرده بحث خواهیم کرد-ان شاء اللَّه-. </p> <p>پس اینکه در آیه مورد بحث فرمود: تو از مهلت داده‌شدگانی در حقیقت مهلت وی را بطور اجمال ذکر کرده، و نیز از آن برمی‌آید که غیر از ابلیس مهلت داده‌شدگان دیگری نیز هستند. </p> <p>   <code class="page" rel="8,35"/> و از اینکه ابلیس از خدا خواست تا روز قیامت مهلتش دهد استفاده می‌شود که وی در این صدد بوده که جنس بشر را هم در دنیا و هم در عالم برزخ گمراه کند، و لیکن خداوند دعایش را به اجابت نرسانید، و شاید خداوند خواسته باشد که او را تنها در زندگی دنیا بر بندگانش مسلط کند، و دیگر در عالم برزخ قدرت بر اغوای آنان نداشته باشد، هر چند به مصداق آیه‌ <span class="aya" rel="43_36-39" data-words="1-44">و من یعش عن ذکر الرحمن نقیض له شیطانا فهو له قرین، و إنهم لیصدونهم عن السبیل و یحسبون أنهم مهتدون، حتی إذا جاءنا قال یا لیت بینی و بینک بعد المشرقین فبئس القرین، و لن ینفعکم الیوم إذ ظلمتم أنکم فی العذاب مشترکون</span><span class="footnote" rel="1" title="و هر کس از یاد خداوند مهربان اعراض کند، شیطانی را بر او می‌گماریم تا همنشین وی باشد، و آن شیاطین همیشه مردم را از راه خدا باز می‌دارند و مردم در عین حال خیال می‌کنند که راه حق همین است که آنان می‌روند، تا آنکه نزد ما آید، آن وقت می‌گوید: ای کاش میان من و تو فاصله بین شرق و غرب می‌بود، و من با تو آشنا نمی‌شدم که بد قرینی هستی،  (پشیمانی) در آن روز هیچ سودی به حال شما ندارد، زیرا در دنیا ظلم کردید و امروز با شیاطین در عذاب دوزخ شریکید سوره زخرف آیه ۳۶-۳۹">*</span> و همچنین آیه <span class="aya" rel="37_22" data-words="1-5">احشروا الذین ظلموا و أزواجهم</span><span class="footnote" rel="2" title="اینک ستمکاران را حاضر کنید با قرین‌هایشان سوره صافات آیه ۲۲">*</span> رفاقت و همنشینی با آنان را داشته باشد. </p> <p><code class="aya" rel="7_16"/> <span class="aya" rel="7_16-17" data-words="1-15">قال فبما أغویتنی لأقعدن لهم صراطک المستقیم، ثم لآتینهم من بین أیدیهم و من خلفهم...</span>. </p> <p> <em>اغواء</em> به معنای انداختن در غوایت و گمراهی است، البته گمراهیی که توأم با هلاک و خسران باشد. و <span class="phrase">مفسرین گر چه جمله <em rel="fa_7_16_3-3" data-sentence="18:408">اغویتنی</em> را بر حسب‌اختلاف نظریات و سلیقه‌هایی که داشته‌اند به همه این معانی یعنی <em>غوایت</em> ، <em>ضلالت</em> ، <em>هلاک</em> و  <em>خسران</em> تفسیر کرده‌اند، و لیکن از عبارتی که خدای تعالی در سوره <em>حجر</em> از ابلیس حکایت کرده و فرموده: <span class="aya" rel="15_39" data-words="1-11">قال رب بما أغویتنی لأزینن لهم فی الأرض و لأغوینهم أجمعین</span> استفاده می‌شود که مراد او همان معنایی بوده که ما ذکر کردیم.</span> </p> <p>حرف <em>باء</em> در کلمه <em>بما</em> برای سببیت و یا مقابله است، از این جهت معنای آیه چنین است که: من به سبب اینکه گمراهم کردی و یا در مقابل اینکه گمراهم ساختی... . </p> <p>و اینکه بعضی‌ها گفته‌اند حرف مزبور برای قسم، و نظیر قسمی است که در آیه‌ <span class="aya" rel="38_82" data-words="2-4">فبعزتک لأغوینهم أجمعین</span><span class="footnote" rel="3" title="سوره ص آیه ۸۲">*</span> است، اشتباه می‌باشد. </p> <p>و جمله‌ <span class="aya" rel="7_16" data-words="4-7">لأقعدن لهم صراطک المستقیم</span> به این معنا است که من بر سر راه راست تو       <code class="page" rel="8,36"/> که آنان را به درگاهت می‌رساند و منتهی به سعادت آنان می‌گردد می‌نشینم. و نشستن بر سر راه مستقیم کنایه است از اینکه مراقب آنان هستم، هر که را در این راه ببینم آن قدر وسوسه می‌کنم تا از راه تو خارج نمایم. <code class="aya" rel="7_17"/> </p><h3> <span class="title" rel="7_17 7_16 7_10 7_11 7_12 7_13 7_14 7_15 7_18 7_19 7_20 7_21 7_22 7_23 7_24 7_25">مقصود از پیش رو، پشت سر، سمت راست و چپ، که شیطان گفته است از این چهار سو به سراغ بندگان خدا می‌رود</span> </h3> <p> و جمله‌ <span class="aya" rel="7_17" data-words="1-14">ثم لآتینهم من بین أیدیهم و من خلفهم و عن أیمانهم و عن شمائلهم</span> بیان نقشه و کارهای او است، می‌گوید: ناگهان بندگان تو را از چهار طرف محاصره می‌کنم تا از راهت بدربرم. و چون راه خدا امری است معنوی ناگزیر مقصود از جهات چهارگانه نیز جهات معنوی خواهد بود نه جهات حسی. </p> <p>از آیه‌ <span class="aya" rel="4_120" data-words="1-9">یعدهم و یمنیهم و ما یعدهم الشیطان إلا غرورا</span><span class="footnote" rel="1" title="شیطان وعده‌شان می‌دهد و امیدوارشان می‌سازد و لیکن وعده‌شان نمی‌دهد مگر به فریب">*</span> و آیه‌ <span class="aya" rel="3_175" data-words="1-5">إنما ذلکم الشیطان یخوف أولیاءه</span><span class="footnote" rel="2" title="این تنها شیطان است که اولیا و دوستان خود را می‌ترساند سوره آل عمران آیه ۱۷۵">*</span> و آیه‌ <span class="aya" rel="2_168" data-words="10-14">و لا تتبعوا خطوات الشیطان</span><span class="footnote" rel="3" title="و از گام‌های شیطان (و راه او) پیروی نکنید سوره بقره آیه ۱۶۸">*</span> و آیه‌ <span class="aya" rel="2_268" data-words="1-6">الشیطان یعدکم الفقر و یأمرکم بالفحشاء</span><span class="footnote" rel="4" title="شیطان شما را وعده می‌دهد به فقر و أمر به فحشاء می‌کند سوره بقره آیه ۲۶۸">*</span>. نیز می‌توان در این باره چیزهایی فهمید، و از آن استفاده کرد که مقصود از <span class="aya" rel="7_17" data-words="3-5">من بین أیدیهم</span> جلو رویشان حوادثی است که در زندگی برای آدمی پیش می‌آید، حوادثی که خوشایند و مطابق آمال و آرزوهای او یا ناگوار و مایه کدورت عیش او است، چون ابلیس در هر دو حال کار خود را می‌کند. و مراد از <em>خلف پشت سر</em> اولاد و اعقاب او است، چون انسان نسبت به آینده اولادش نیز آمال و آرزوها دارد، و در باره آنها از پاره‌ای مکاره می‌اندیشد. آری، انسان بقا و سعادت اولاد را بقاء و سعادت خود می‌داند، از خوشبختی آنان خوشنود و از ناراحتی‌شان مکدر و متالم می‌شود. انسان هر چه از حلال و حرام دارد همه را برای اولاد خود می‌خواهد و تا بتواند آتیه آنان را تامین نموده، و چه بسا خود را در این راه به هلاکت می‌اندازد. </p> <p>و مقصود از سمت راست که سمت مبارک و نیرومند آدمی است سعادت و دین او است. و آمدن شیطان از دست راست به این معنا است که وی آدمی را از راه دینداری بی‌دین می‌کند، و او را در بعضی از امور دینی وادار به افراط نموده به چیزهایی که خداوند از آدمی نخواسته تکلیف می‌کند. و این همان ضلالتی است که خداوند آن را اتباع خطوات الشیطان نام نهاده است. </p> <p>و منظور از <em>سمت چپ</em> بی‌دینی می‌باشد، به این معنا که فحشا و منکرات را در نظر </p> <p>سوره نسا آیه 120       <code class="page" rel="8,37"/> آدمی جلوه داده وی را به ارتکاب معاصی و آلودگی به گناهان و پیروی هوای نفس و شهوات وادار می‌سازد. </p> <p><span class="phrase">زمخشری در کشاف می‌گوید: اگر کسی بپرسد چرا نسبت به‌ <span class="aya" rel="7_17" data-words="3-5">من بین أیدیهم</span> و  <em rel="fa_7_17_7-8" data-sentence="121:371">من خلفهم</em> لفظ <em>من</em> را که برای ابتداء است استعمال کرد، و در <em>ایمان</em> و <em rel="fa_7_17_14-14" data-sentence="254:283">شمائل</em>  لفظ <em>عن</em> را که برای تجاوز است بکار برد؟ در جواب می‌گوییم: فعل بطور کلی به هر حرفی که به مفعول به متعدی می‌شود به همان حرف و به همان وسیله به مفعول فیه متعدی می‌گردد، و همانطوری که در تعدی به مفعول به حروف تعدیه مختلف است همچنین در تعدی به مفعول فیه حروف تعدیه مختلف می‌گردد.</span> نحوه استعمال هر لغتی را باید از عرب اخذ کرد، نه اینکه با قیاس آن را تعیین نمود، و اگر در لغت بحثی می‌شود، تنها از حیث موارد استعمال آن است، به این معنا که بحث می‌شود از اینکه آیا فلان لغت را در چه جایی باید استعمال کرد؟ و استعمالش در چه جایی غلط است؟ مثلا وقتی از عرب می‌شنویم که می‌گوید: <em>جلس علی یمینه</em> معنای <em>علی یمینه</em> این است که وی در طرف راست فلانی طوری قرار گرفت که گویی غالبی در کنار مغلوب و زیر دست خود قرار گرفته، و وقتی می‌شنویم که می‌گوید:  فلان جلس عن یمین فلان می‌گوییم معنایش این است که فلانی در طرف راست فلان کس با فاصله طوری نشست که گویی نمی‌خواهد به او بچسبد، این معنای لغوی <em>عن یمینه</em>  است، و لیکن در اثر کثرت استعمال در هر دو قسم نشستن استعمال می‌شود، هم چنان که در باره کلمه <em>انفال</em> نیز به این نکته اشاره نمودیم.<span class="footnote" rel="1" title="الکشاف ج ۲ ص ۹۳ ط بیروت">*</span> و جمله‌ <span class="aya" rel="7_17" data-words="15-19">و لا تجد أکثرهم شاکرین</span> نتیجه کارهایی است که خداوند در جمله <span class="aya" rel="7_16-17" data-words="4-9">لأقعدن لهم صراطک المستقیم، ثم لآتینهم...</span> از ابلیس ذکر فرمود، البته در جاهای دیگر قرآن که داستان ابلیس را نقل فرموده در آخر به جای‌ <span class="aya" rel="7_17" data-words="15-19">و لا تجد أکثرهم شاکرین</span> عبارات دیگری را ذکر فرموده، مثلا در سوره <em>اسری</em> وقتی این داستان را نقل می‌کند در آخر از قول ابلیس می‌فرماید: <span class="aya" rel="17_62" data-words="13-16">لأحتنکن ذریته إلا قلیلا</span><span class="footnote" rel="2" title="هر آینه و بطور حتم ذریه او را مگر اندکی را لگام می‌زنم سوره اسری آیه ۶۲">*</span> و در سوره <em>ص</em> از قول همو می‌فرماید: <span class="aya" rel="38_82-83" data-words="3-8">لأغوینهم أجمعین، إلا عبادک منهم المخلصین</span><span class="footnote" rel="3" title="هر آینه و بطور حتم همه آنها را گمراه خواهم کرد مگر بندگانی را که از میان آنان در بندگیت خالص شده باشند سوره ص آیه ۸۳">*</span>. </p> <h3> <span class="title" rel="7_17"><span class="phrase">مراد از <em>مخلصین</em> و <em rel="fa_7_17_19-19" data-sentence="26:69">شاکرین</em> که شیطان نمی‌تواند ایشان را بفریبد و اشاره به طریقه گمراه کردن شیطان</span></span> </h3> <p> <span class="phrase">از اینجا معلوم می‌شود که مقصود از <em rel="fa_7_17_19-19" data-sentence="34:99">شاکرین</em> در آیه مورد بحث همان <em>مخلصین</em> در       <code class="page" rel="8,38"/> سایر آیات است.</span> دقت در معنای این دو کلمه نیز این معنا را تایید می‌کند، برای اینکه  <em>مخلصین</em> -به فتح لام-کسانیند که برای خدا خالص شده باشند یعنی خداوند آنان را برای خود خالص کرده است و جز او کسی در آنان نصیبی ندارد، و آنان به غیر خدا به یاد کسی نیستند، از خدا گذشته هر چیز دیگری را-حتی خودشان را-فراموش کرده‌اند. و معلوم است که چنین کسانی در دلهای‌شان جز خدای تعالی چیز دیگری نیست و چنان یاد خدا دلهای‌شان را پر کرده که دیگر جای خالی برای شیطان و وسوسه‌هایش نمانده است. </p> <p>و <span class="phrase">اما <em rel="fa_7_17_19-19" data-sentence="4:139">شاکرین</em> -آنها هم کسانیند که همیشه شکر نعمت‌های خدا کارشان است، یعنی به هیچ نعمتی از نعمتهای پروردگار بر نمی‌خورند مگر اینکه شکرش را بجای می‌آورند.</span> به این معنا که در هر نعمتی طوری تصرف نموده و قولا و فعلا به نحوی رفتار می‌کنند که نشان می‌دهند این نعمت از ناحیه پروردگارشان است، و پر واضح است که چنین کسانی به هیچ چیزی از ناحیه خود و دیگران بر نمی‌خورند مگر اینکه قبل از برخوردشان به آن و در حال برخورد و بعد از برخوردشان به یاد خدایند و همین به یاد خدا بودن‌شان هر چیزی دیگری را از یادشان برده، چون خداوند در جوف کسی دو قلب قرار نداده، پس اگر حق معنای شکر را ادا کنیم برگشت معنای آن به همان مخلصین خواهد بود، و اگر ابلیس شاکرین و مخلصین را از اغواء و اضلال خود استثنا کرده بیهوده و یا از راه ترحم بر آنان نبوده، و نخواسته بر آنان منت بگذارد، بلکه از این باب است که دسترسی به آنان نداشته و زورش به آنان نمی‌رسیده است. </p> <p>گر چه ابلیس در کلام خود طریقه گمراه کردن ابنای بشر را ذکر نکرده و لیکن در کلامش اشاره به دو حقیقت هست، و آن دو حقیقت یکی این است که سبب اضلالش هم ضلالتی است که در نفس خود او جایگزین شده، و مانند آتش که به هر چیز برخورد از حرارت خود در آن اثر می‌گذارد او نیز هر کسی را که بخواهد گمراه کند با او تماس حاصل می‌کند و به همین وسیله از گمراهی خود چیزی در نفس او باقی می‌گذارد. این معنا از آیه‌ <span class="aya" rel="37_22" data-words="1-5">احشروا الذین ظلموا و أزواجهم</span>... <span class="aya" rel="37_27-29" data-words="1-17">و أقبل بعضهم علی بعض یتساءلون، قالوا إنکم کنتم تأتوننا عن الیمین، قالوا بل لم تکونوا مؤمنین</span>... <span class="aya" rel="37_32" data-words="1-4">فأغویناکم إنا کنا غاوین</span><span class="footnote" rel="1" title="کسانی را که ستم کرده‌اند با قرین‌هایشان جمع نمایید بعضی‌شان پرسش‌کنان به بعض دیگر رو کرده می‌گویند: شما از جانب راست برای فریب ما می‌آمدید، گویند (نه) شما اصلا مؤمن نبودید ما شما را گمراه کردیم چون خودمان هم گمراه بودیم سوره صافات آیه ۳۲">*</span> نیز استفاده می‌شود. </p> <p>دیگر اینکه آن چیزی که ابلیس خود را به آن تماس می‌دهد شعور انسانی و تفکر   <code class="page" rel="8,39"/> حیوانی او است که مربوط به تصور اشیاء و تصدیق به سزاوار و غیر سزاوار آنها است و به زودی تفصیل این اجمال خواهد آمد-ان شاء اللَّه-. </p> <p><code class="aya" rel="7_18"/> <span class="aya" rel="7_18" data-words="1-7">قال اخرج منها مذؤما مدحورا لمن تبعک...</span>  <em>مذؤم</em> از ماده <em>ذأم، یذأم</em> و به معنای مذموم و معیوب است. و <span class="phrase"><em rel="fa_7_18_5-5" data-sentence="0:60">مدحور</em> از باب  <em rel="fa_7_18_5-5" data-sentence="62:39">دحر</em> و به معنای رانده شده بخواری و ذلت است.</span> و <em>لام</em> در جمله‌ <span class="aya" rel="7_18" data-words="6-8">لمن تبعک منهم...</span>. </p> <p>لام قسم و جوابش جمله‌ <span class="aya" rel="7_18" data-words="9-10">لأملأن جهنم...</span> است. </p> <p>از آنجایی که مورد گفتار ابلیس و تهدیدش به انتقام تنها بنی آدم بود و قسم خورد که غرض خلقت آنان را که همان شکر است در آنان نقض نموده و از بین می‌برد و آنان را بجای شکر وادار به کفران می‌سازد، خدای تعالی در جوابش پیروانش را هم با او شریک ساخته و فرمود: جهنم را از شما یعنی از تو و بعضی از پیروانت پر می‌کنم . </p> <p>در این جمله خدای تعالی از در منت و رحمت جمیع پیروان ابلیس را ذکر نفرمود، بلکه فرمود: <em>از شما</em> و این خود اشعار به تبعیض دارد. </p> <p><code class="aya" rel="7_19"/> <span class="aya" rel="7_19" data-words="1-8">و یا آدم اسکن أنت و زوجک الجنة...</span> این آیه آدم (ع) را مخاطب قرار داده سپس همسرش را عطف بر او نموده و با جمله‌ <span class="aya" rel="7_19" data-words="9-12">فکلا من حیث شئتما</span> تصرف در همه انواع خوراکیها را بر آنان مباح گردانیده مگر آن درختی را که با جمله‌ <span class="aya" rel="7_19" data-words="13-17">و لا تقربا هذه الشجرة</span> استثنا کرده است. و <span class="phrase">مقصود از <em rel="fa_7_23_3-3" data-sentence="9:148">ظلم</em> در جمله‌ <span class="aya" rel="7_19" data-words="18-20">فتکونا من الظالمین</span> ظلم به نفس و مخالفت امر ارشادی است، نه معصیت و مخالفت امر مولوی.</span> </p> <p><code class="aya" rel="7_20"/> <span class="aya" rel="7_20" data-words="1-3">فوسوس لهما الشیطان...</span>  <span class="phrase"><em rel="fa_7_20_1-1" data-sentence="0:58">وسوسه</em> در لغت به معنای دعوت کردن به امری است به آهستگی و پنهانی.</span> و  <em>موارات</em> پوشاندن در پس پرده است. و <em>سوآت</em> جمع <em>سوأة</em> و به معنای عضوی است که آدمی از برهنه کردن و اظهار آن شرم می‌دارد. </p> <h3> <span class="title" rel="7_20">مراد از جمله‌ <span class="aya" rel="7_20" data-words="19-22">إلا أن تکونا ملکین</span> در خطاب به آدم و حوا</span> </h3> <p> و جمله‌ <span class="aya" rel="7_20" data-words="13-22">ما نهاکما ربکما عن هذه الشجرة إلا أن تکونا ملکین</span> در تقدیر الا کراهة ان تکونا ملکین است، و معنایش این است که: پروردگارتان شما را از این درخت نهی نکرد مگر از این جهت که مبادا فرشته شوید، و یا از خالدین گردید. و <em>ملک</em> گر چه به فتح لام قرائت شده و به معنای فرشته است، الا اینکه در آن معنای <em>ملک</em> -به ضم میم و سکون لام-نیز هست، به دلیل اینکه در جای دیگر در همین داستان فرموده: <span class="aya" rel="20_120" data-words="4-15">قال یا آدم هل أدلک علی شجرة الخلد و ملک لا یبلی</span><span class="footnote" rel="1" title="گفت ای آدم آیا تو را بر درخت خلد و ملکی فنا ناپذیر رهبری کنم؟ سوره طه آیه ۱۲۰">*</span>. </p> <p>   <code class="page" rel="8,40"/> و در مجمع البیان از مرحوم سید مرتضی نقل می‌کند که وی احتمال داده که مراد از جمله‌ <span class="aya" rel="7_20" data-words="19-22">إلا أن تکونا ملکین</span> این باشد که ابلیس به آن دو چنین فهمانید که مامور به اجتناب از شجره فقط مخصوص ملائکه و آنان که خالد در بهشتند می‌باشد، نه آن دو. و در حقیقت جمله مزبور شبیه است به اینکه شخصی به دیگری بگوید: از فلان چیز نهی نشدی مگر اینکه فلان شخص باشی یعنی فلان شخص از آن چیز نهی شده است نه تو، و اگر ابلیس به این بیان مطلب را رسانیده برای این بوده که اینطور حرف زدن در تدلیس و القای شبهه و گمراه کردن طرف از هر بیان دیگری مؤثرتر است.<span class="footnote" rel="1" title="مجمع البیان ج ۳ ص ۴۰۶ چاپ تهران">*</span> این وجهی بود که سید مرتضی در معنای جمله مورد بحث ذکر کرده و لیکن اشکالش این است که با آیه"120 <em>سوره</em> طه نمی‌سازد، برای اینکه در آن آیه خود ابلیس می‌گوید  اگر بخواهی تو را به درخت خلد راهنمایی می‌کنم . </p> <p><code class="aya" rel="7_21"/> <span class="aya" rel="7_21" data-words="1-6">و قاسمهما إنی لکما لمن الناصحین</span>  <span class="phrase"><em rel="fa_7_21_2-2" data-sentence="0:151">مقاسمه</em> به معنای مبالغه در قسم است، و معنای جمله مزبور این است که: ابلیس با قسم‌های شدید و اکید به آن دو گفت که من خیرخواه شمایم، و نمی‌خواهم شما را فریب دهم.</span> </p> <p><code class="aya" rel="7_22"/> <span class="aya" rel="7_22" data-words="1-2">فدلاهما بغرور...</span>  <em>تدلیة</em> به معنای نزدیک کردن و رساندن است، هم چنان که <em>تدلی</em> به معنای نزدیکی و رهایی از قیود است، و گویا این معنا استعاره از دلوت الدلو انداختم دلو را بوده باشد. <span class="phrase"><em rel="fa_7_22_2-2" data-sentence="0:65">غرور</em> به معنای اظهار خیرخواهی و نهان داشتن سوء قصدی است که در دل دارد.</span> و  <em>خصف</em> به معنای جمع کردن و منضم بهم نمودن است، و از همین جهت پاره‌دوز را  <em>خاصف النعل</em> می‌گویند، چون پاره‌دوز پاره‌های کفش را که از هم جدا شده جمع نموده و بهم منضم ساخته به صورت اولش در می‌آورد. </p> <p>و <span class="phrase">اینکه فرمود: <span class="aya" rel="7_22" data-words="16-24">و ناداهما ربهما أ لم أنهکما عن تلکما الشجرة</span> دلالت دارد بر اینکه آدم و حوا در آن موقع که خداوند این خطاب را به آنان می‌کرده از مقام قرب خدا دور شده بودند، برای اینکه <em rel="fa_7_22_17-17" data-sentence="233:499">ندا</em> به معنای صدا زدن از دور است، هم چنان که <em rel="fa_7_22_22-22" data-sentence="330:444">تلکما</em> هم که در <span class="aya" rel="7_22" data-words="23-24">تلکما الشجرة</span> است این دلالت را دارد، زیرا این کلمه نیز برای اشاره به دور است، بخلاف  <em>هذا</em> که برای اشاره به نزدیک است، و لذا در ابتدای ورود آدم به بهشت و قبل از اینکه این   <code class="page" rel="8,41"/> مخالفت از او سر بزند خدای تعالی به لفظ <em>هذه</em> اشاره به درخت مزبور کرد و فرمود: <span class="aya" rel="7_19" data-words="13-17">و لا تقربا هذه الشجرة</span>.</span> </p> <p><code class="aya" rel="7_23"/> <span class="aya" rel="7_23" data-words="1-14">قالا ربنا ظلمنا أنفسنا و إن لم تغفر لنا و ترحمنا لنکونن من الخاسرین</span> این حرف از آدم و حوا نهایت تضرع و التماس آن دو را می‌رساند، و لذا هیچ چیزی درخواست نکردند و تنها احتیاجشان را به مغفرت و رحمت ذکر کرده و گفتند: اگر رحم نکنی بطور دائم و به تمام معنا زیانکار خواهیم شد. </p> <p><code class="aya" rel="7_24"/> <span class="aya" rel="7_24" data-words="1-5">قال اهبطوا بعضکم لبعض عدو...</span> این خطاب هم خطاب به آدم و همسر او است و هم خطاب به ابلیس است. و دشمنی بعضی از بنی نوع بشر با بعضی دیگر به خاطر اختلافی است که در طبیعت‌های آنان است، و این قضایی است از خدای تعالی، قضای دیگرش هم این است که فرموده: <span class="aya" rel="7_24" data-words="6-14">و لکم فی الأرض مستقر و متاع إلی حین</span> یعنی تا چندی که به زندگی دنیوی زنده هستید جای‌تان در زمین است. از ظاهر سیاق بر می‌آید که این خطاب هم خطاب به هر سه است. </p> <p><code class="aya" rel="7_25"/> <span class="aya" rel="7_25" data-words="1-9">قال فیها تحیون و فیها تموتون و منها تخرجون</span> این نیز قضای دیگری است که بشر را تا روز قیامت خاک‌نشین کرده. و بعید نیست که خطاب در این جمله مختص به آدم و همسرش و فرزندان‌شان باشد، برای اینکه اگر این خطاب شامل ابلیس هم بود شایسته بود بدون اینکه با کلمه <em>قال</em> کلام را از هم جدا کند بفرماید: و فیها... و چون کلمه مزبور را فاصله قرار داده بعید نیست که خطاب مختص به آنها بوده باشد. ما تفصیل داستان بهشت آدم را در سوره <em>بقره</em> گذراندیم کسانی که می‌خواهند به تفصیل آن واقف شوند به آنجا رجوع کنند. </p> <h3>گفتاری در باره شیطان و عمل او</h3> <p> موضوع ابلیس نزد ما امری مبتذل و پیش پا افتاده شده که اعتنایی به آن نداریم، جز اینکه روزی چند بار او را لعنت کرده و از شرش به خدا پناه می‌بریم و بعضی افکار پریشان خود را به این جهت که از ناحیه او است تقبیح می‌کنیم. و لیکن باید دانست که این موضوع موضوعی است بسیار قابل تامل و شایان دقت و بحث، و متاسفانه تا کنون در صدد بر نیامده‌ایم که ببینیم قرآن کریم در باره حقیقت این موجود عجیب که‌در عین اینکه از حواس ما غایب است و تصرفات عجیبی در عالم انسانیت دارد چه می‌گوید، و چرا نباید در صدد برآییم؟ چرا<code class="page" rel="8,42"/> در شناختن این دشمن خانگی و درونی خود بی‌اعتناییم؟ دشمنی که از روز پیدایش بشر تا روزی که بساط زندگیش برچیده می‌شود بلکه حتی پس از مردنش هم دست از گریبان او بر نمی‌دارد و تا در عذاب جاودانه دوزخش نیندازد آرام نمی‌گیرد. آیا نباید فهمید این چه موجود عجیبی است که در عین اینکه همه حواسش جمع گمراه کردن یکی از ماها است و در همان ساعتی که مشغول گمراه کردن او است عینا به همان صورت و در همان وقت سرگرم گمراه ساختن همه بنی نوع بشر است؟ در عین اینکه از آشکار همه با خبر است از نهان آنان نیز اطلاع دارد، حتی از نهفته‌ترین و پوشیده‌ترین افکاری که در زوایای ذهن و فکر آدمی جا دارد با خبر است. و علاوه بر اینکه با خبر است مشغول دسیسه در آن و گمراه ساختن صاحب آن نیز هست. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">اشاره به اهمال و قصور مفسرین در بحث از شیطان و شناختن او</span> </h3> <p> آیا تعجب در این است که ما چنین بحثی را عنوان کردیم و یا در این است که چرا مفسرین تا کنون اسمی از آن نبرده‌اند؟ و اگر هم احیانا متعرض آن شده‌اند به پیروی از روشی که دانشمندان صدر اول اسلام داشته‌اند تنها متعرض اشکالاتی شده‌اند که مردم عوام در برخورد با آیات این داستان متوجه آن می‌شوند، و در این چهار دیواری هر طایفه‌ای بر آنچه فهمیده استدلال و جنگ و جدال کرده و فهم طایفه دیگر را تخطئه نموده بر آن ایراد کرده و به شمارش اشکالات مربوط به داستان پرداخته است. </p> <p>1-چرا خداوند ابلیس را آفرید؟ او که می‌دانست وی چکاره است؟2-با اینکه ابلیس از جن بود چرا خداوند او را با ملائکه محشور و همنشین کرد؟3-با اینکه می‌دانست او اطاعتش نمی‌کند چرا امر به سجده‌اش کرد؟4-چرا او را موفق به سجده نکرد و گمراهش نمود؟5-چرا بعد از آن نافرمانی او را هلاک نکرد؟6-چرا تا روز قیامت مهلت داد؟7-چرا او را مانند خون در سراسر وجود آدمی راه داده و بر او مسلطش کرده است؟8-چرا به لشکریانی تاییدش نمود و بر همه جهات حیات انسانی او را مسلط نمود؟9-چرا او را از نظر و احساس بشر پنهان کرد؟ 10-چرا همه کمک‌ها را به او کرد و به آدمیان کمک نکرد؟11-چرا اسرار خلقت بشر را از او پوشیده نداشت تا چنین به اغوای او طمع نبندد؟12-با اینکه او دورترین و دشمن‌ترین مخلوقات بود چطور با خدا حرف زد و خداوند هم با او تکلم کرد؟ آیا همانطور که بعضی‌ها گفته‌اند از راه معجزه بوده یا آثار و علایمی ایجاد کرده که ابلیس از دیدن آن آثار به مراد او پی برده<span class="footnote" rel="1" title="تفسیر تبیان ج ۴ ص ۳۶۰">*</span>؟ 13-ورودش به بهشت از چه راهی بوده؟14-چگونه ممکن است در بهشت که مکان قدس و طهارت است وسوسه و دروغ و گناه واقع شود؟15-با اینکه حرفهایش مخالف گفتار خداوند بود   <code class="page" rel="8,43"/> چرا آدم آن را پذیرفت؟16-و با اینکه خلود در دنیا مخالف با اعتقاد به معاد است چگونه طمع در خلود کرد؟17-با اینکه آدم در زمره پیغمبران بود چطور ممکن است معصیت کرده باشد؟ 18-با اینکه توبه کار مانند کسی است که گناه نکرده است چطور توبه آدم قبول شد و لیکن به مقامی که داشت بازنگشت؟ و چگونه... ؟ و چگونه... ؟ اهمال و کوتاهی مفسرین در این موضوع جدی و حقیقی، و بی بند و باری آنها در اشکال و جواب به حدی رسید که در جواب از این اشکالات بعضی از آنان به خود جرأت دادند که بگویند مقصود از آدم در این داستان آدم نوعی است، و داستان یک داستان خیالی محض است<span class="footnote" rel="1" title="تفسیر المنار ج ۱ ص ۲۸۲-۲۶۷ و ج ۸ ص ۳۵۳">*</span>. و یا بگویند مقصود از ابلیس قوه‌ای است که آدمی را به شر و فساد دعوت می‌کند<span class="footnote" rel="2" title="تفسیر المنار ج ۱ ص ۲۷۵-۲۶۷">*</span>. و یا بگویند صدور فعل قبیح از خداوند جایز است، و همه گناهان از ناحیه خود او است. و او است که آنچه را خودش درست کرده خراب می‌کند، و بطور کلی، خوب آن چیزی است که او بخواهد و به آن امر کند و بد آن چیزی است که او از آن نهی کند<span class="footnote" rel="3" title="تفسیر القرطبی ج ۴ ص ۲۶۱۱، و تفسیر الکبیر ج ۱۴ ص ۴۰-۳۹">*</span>. و یا بگویند اصلا آدم از زمره پیغمبران نبوده و یا بطور کلی انبیا معصوم از گناه نیستند، و یا قبل از بعثت معصوم نیستند و آدم آن موقع که نافرمانی کرد مبعوث نشده بود<span class="footnote" rel="4" title="تفسیر الکبیر ج ۲ ص ۱۷۸-۱۷۷، و تفسیر المنار ج ۸ ص ۳۵۴">*</span> و یا بگویند همه این صحنه‌ها برای امتحان بوده است<span class="footnote" rel="5" title="مجمع البیان ج ۴ ص ۶۵ ط تهران">*</span>. </p> <p>باید دانست تنها چیزی که باعث بی‌فایده بودن این مباحث شده این است که این مفسرین در این مباحث بین جهات حقیقی و جهات اعتباری فرق نگذاشته و مسائل تکوینی را از مسائل تشریعی جدا نکرده‌اند، و بحث را درهم و برهم نموده، اصول قراردادی و اعتباری را که تنها برای تشریعیات و نظام اجتماعی مفید است در امور تکوینی دخالت داده و آن را، حکومت داده‌اند. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">چند مطلب که باید در بحث از مساله شیطان و حقائق دینی و تکوینی مربوط به آن بیان شود</span> </h3> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">1-وجود نفسی اشیاء خیر است</span> </h3> <p> ما اگر بخواهیم در پیرامون این مساله و حقایق دینی و تکوینیی که در آن است آزادانه بحث کنیم باید قبلا چند جهت را تحریر نماییم: 1-باید دانست تمامی اشیایی که متعلق خلق و ایجاد قرار گرفته و یا ممکن است قرار بگیرد وجود نفسی‌شان (وجودشان بدون اینکه اضافه به چیزی داشته باشد) خیر است. بطوری           <code class="page" rel="8,44"/> که اگر به فرض محال فرض کنیم شری از شرور متعلق خلقت و ایجاد قرار گرفته و موجود شود پس از موجود شدنش حالش حال سایر موجودات خواهد بود، یعنی دیگر اثری از شر و قبح در آن نخواهد بود، مگر اینکه وجودش اضافه و ارتباط به چیز دیگری داشته باشد، و در اثر این ارتباط نظامی از نظامهای عادلانه عالم وجود را فاسد و مختل سازد، و یا باعث شود عده‌ای دیگر از موجودات از خیر و سعادت خود محروم شوند، اینجاست که شرهایی در عالم پدید می‌آید. </p> <p>و اینکه در بالا گفتیم: بدون اینکه وجودشان اضافه به چیزی داشته باشد مقصودمان همین معنا بود. بنا بر این اگر موجودی از قبیل مار و عقرب دیدیم که از نظر اضافه‌ای که به ما دارند مضر به حال ما است باید بدانیم که بطور مسلم منافعی دارد که از ضررش بیشتر است و گر نه حکمت الهی اقتضای وجود آن را نمی‌کرد و در این صورت وجود چنین موجودی هم خیر خواهد بود. </p> <p>این آن معنایی است که آیه شریفه‌ <span class="aya" rel="32_7" data-words="1-5">الذی أحسن کل شیء خلقه</span><span class="footnote" rel="1" title="آن کسی که هر چه آفرید نیکویش آفرید سوره سجده آیه ۷">*</span> و آیه‌ <span class="aya" rel="7_54" data-words="34-37">تبارک الله رب العالمین</span><span class="footnote" rel="2" title="بسیار پر خیر است خداوندی که برای عالمیان یگانه پروردگار است سوره اعراف آیه ۵۴">*</span> و آیه‌ <span class="aya" rel="17_44" data-words="10-21">و إن من شیء إلا یسبح بحمده و لکن لا تفقهون تسبیحهم</span><span class="footnote" rel="3" title="و هیچ چیز نیست مگر اینکه تسبیح‌گوی به حمد خدا است، و لیکن شما تسبیح آنها را نمی‌فهمید سوره اسری آیه ۴۴">*</span> نیز به آن اشاره دارد. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">2-ارتباط اجزای عالم خلقت به نحو تساوی و تماثل نیست بلکه حکمت و نظام عالم مقتضی وجود مراتب مختلف است</span> </h3> <p> 2-عالم خلقت با همه وسعتی که در آن است تمامی اجزایش به یکدیگر مربوط و مانند یک زنجیر اولش بسته و مربوط به آخرش می‌باشد، بطوری که ایجاد جزئی از آن مستلزم ایجاد و صنع همه آن است، و اصلاح جزئی از اجزای آن به اصلاح همه آن مربوط است، هم چنان که فرموده: <span class="aya" rel="54_50" data-words="1-7">و ما أمرنا إلا واحدة کلمح بالبصر</span><span class="footnote" rel="4" title="سوره قمر آیه ۵۰">*</span> و این ارتباط لازمه‌اش این نیست که جمیع موجودات مثل هم و ربطشان به یکدیگر ربط تساوی و تماثل باشد، زیرا اگر همه اجزای عالم مثل هم بودند عالمی به وجود نمی‌آمد بلکه تنها یک موجود تحقق می‌یافت، و لذا حکمت الهی اقتضا دارد که این موجودات از نظر کمال و نقص، و و جدان مراتب وجود و فقدان آن، و قابلیت رسیدن به آن مراتب و محرومیت از آن مختلف باشند. </p> <p>آری، اگر در عالم، شر و فساد، تعب و فقدان، نقص و ضعف و امثال آن نبود بطور مسلم         <code class="page" rel="8,45"/> از خیر، صحت، راحت، و جدان، کمال و قوت نیز مصداقی یافت نمی‌شد، و عقل ما پی به معانی آنها نمی‌برد، چون بطور کلی عقل هر معنایی را از مصادیق خارجی آن انتزاع می‌کند اگر در عالم مصداقی از شقاوت، معصیت، قبح، ذم و عقاب و امثال آن نبود، سعادت، اطاعت، حسن، مدح و ثوابی هم تحقق نمی‌یافت، و همچنین اگر دنیایی نبود آخرتی هم وجود نداشت، مثلا اگر معصیتی نبود یعنی نافرمانی امر مولوی مولی به هیچ وجه ممکن نبود قهرا انجام خواسته مولی امری ضروری و اجباری می‌شد، و اگر انجام دادن فعلی ضروری و غیر قابل ترک باشد دیگر امر مولوی به آن معنا ندارد، و خواستن مولی چنین فعلی را تحصیل حاصل است. </p> <p>و وقتی امر مولوی معنا نداشت اطاعت هم مصداق نخواهد داشت، و وقتی اطاعت و معصیتی نبود مدح و ذم، ثواب و عقاب، وعد و وعید و انذار و بشارتی هم نخواهد بود، و وقتی اینگونه امور نبود دین و شریعت و دعوتی هم نخواهد بود، و وقتی دینی در کار نبود نبوت و رسالتی هم نخواهد بود، و وقتی نبوت و رسالتی نباشد قهرا اجتماع و مدنیتی هم نخواهد بود، اجتماع هم که نباشد انسانیتی نیست و همچنین و بر همین قیاس فرض نبود یک چیز مستلزم فرض نبود جمیع اجزای عالم است. </p> <h3> <span class="title" rel="7_16 7_10 7_11 7_12 7_13 7_14 7_15 7_17 7_18 7_19 7_20 7_21 7_22 7_23 7_24 7_25">اگر شیطانی نبود، نظام عالم انسانی هم نبود و صراط مستقیمی فرض نمی‌شد. آیات مربوط به داستان سجده آدم تصویری است از روابط بین نوع انسانی و نوع ملائکه و ابلیس</span> </h3> <p> این معنا که معلوم شد اینک می‌گوییم اگر شیطانی نبود نظام عالم انسانی هم نبود، و وجود شیطانی که انسان را به شر و معصیت دعوت کند از ارکان نظام عالم بشریت است، و نسبت به صراط مستقیم او به منزله کناره ولبه جاده است، و معلوم است که تا دو طرفی برای جاده نباشد متن جاده هم فرض نمی‌شود. اینجاست که اگر دقت شود معنای آیه‌ <span class="aya" rel="7_16" data-words="1-7">قال فبما أغویتنی لأقعدن لهم صراطک المستقیم</span><span class="footnote" rel="1" title="سوره اعراف آیه ۱۶">*</span> و آیه‌ <span class="aya" rel="15_41-42" data-words="1-16">قال هذا صراط علی مستقیم، إن عبادی لیس لک علیهم سلطان إلا من اتبعک من الغاوین</span><span class="footnote" rel="2" title="سوره حجر آیه ۴۱-۴۲">*</span> به خوبی روشن گشته و صدق ادعای ما معلوم می‌گردد. </p> <p>با در نظر گرفتن این دو جهتی که ذکر شد اگر در آیات راجع به داستان سجده آدم دقت شود معلوم خواهد شد که این آیات در حقیقت تصویری است از روابط واقعیی که بین نوع انسانی و نوع ملائکه و ابلیس است، چیزی که هست این واقعیت را به صورت امر، اطاعت، استکبار، طرد، رجم و سؤال و جواب بیان کرده، و نیز معلوم خواهد شد که تمامی اشکالاتی که شده-و ما پاره‌ای از آن را در بالا نقل کردیم-ناشی از کوتاهی در تفکر و دقت بوده است. </p> <p>     <code class="page" rel="8,46"/> لذا می‌بینیم بعضی از مفسرین (صاحب المنار) هم وقتی در مقام جواب از آن اشکالات برمی‌آید به این معنا تنبه یافته و می‌گوید که این داستان اشاره به فطرت و طبایع انسان و ملائکه و ابلیس می‌کند باز در اثر کوتاه آمدن در تحقیق و تدبر، رشته صحیحی را که تنیده بود پنبه کرده و می‌گوید امر ابلیس به سجده و نهی آدم از خوردن از درخت، امر و نهی تشریعی نبوده بلکه تکوینی بوده است<span class="footnote" rel="1" title="تفسیر المنار ج ۸ ص ۳۵۴ ط بیروت">*</span> غافل از اینکه امر و نهی تکوینی قابل تخلف و مخالفت نیست، امر تکوینی یعنی ایجاد، و نهی تکوینی یعنی عدم ایجاد و با این حال چگونه ممکن است امر تکوینی باشد و ابلیس آن را اطاعت نکند؟ و چطور ممکن است نهی تکوینی باشد و آدم از امتثال آن سرپیچی نماید؟ </p><h3> <span class="title" rel="7_12 7_16 7_17 7_10 7_11 7_13 7_14 7_15 7_18 7_19 7_20 7_21 7_22 7_23 7_24 7_25">3-بهشتی که آدم قبل از هبوط در آن بوده بهشت جاودان نبوده بلکه بهشت برزخی بوده که غرائز بشری در آنجا ظاهر و هویدا می‌شده</span> </h3> <p> 3-از داستان بهشت آدم به تفصیلی که در سوره <em>بقره</em> گذشت چنین بر می‌آید که قبل از اینکه آدم در زمین قرار گیرد خداوند بهشتی برزخی و آسمانی آفریده و او را در آن جای داده، و اگر او را از خوردن از درخت مزبور نهی کرد برای این بود که بدین وسیله طبیعت بشری را آزموده معلوم کند که بشر جز به اینکه زندگی زمینی را طی کرده و در محیط امر و نهی و تکلیف و امتثال تربیت شود، ممکن نیست به سعادت و بهشت ابدی نائل گردد، و جز با پیمودن این راه محال است به مقام قرب پروردگار برسد. از اینجا نیز معلوم می‌شود که هیچکدام از اشکالاتی که بر این داستان وارد کرده‌اند وارد نیست، برای اینکه بهشت آدم بهشت جاودان نبوده تا اشکال شود به اینکه بهشت جای اولیای خدا است نه جای شیطان. و یا اشکال شود به اینکه بهشت جای خلود است و کسی که وارد آن شد دیگر بیرون نمی‌شود پس آدم چطور بیرون آمد؟ و نیز بهشت دنیایی و مادی نبوده تا مانند سرزمین‌های دیگر دنیا جای زندگی دنیوی باشد و اداره آن زندگی تنها به وسیله قانون و امر و نهی مولوی ممکن باشد، بلکه بهشت برزخی و جایی بوده که سجایا و اخلاق و خلاصه غرایز بشری-نه فقط آدم (ع) -ظاهر و هویدا می‌شده. </p> <p>باز به اول کلام برگشته و می‌گوییم: پروردگار متعال در باره حقیقت و ذات این موجود شریری که نامش را ابلیس نهاده جز مختصری بیان نفرموده، تنها در آیه‌ <span class="aya" rel="18_50" data-words="10-16">کان من الجن ففسق عن أمر ربه</span><span class="footnote" rel="2" title="سوره کهف آیه ۵۰">*</span> جن بودن او را بیان کرده، و در جمله‌ <span class="aya" rel="7_12" data-words="12-14">خلقتنی من نار</span> از قول خود او حکایت کرده که ماده اصلی خلقتش آتش بوده. و اما اینکه سرانجام کارش چیست و     <code class="page" rel="8,47"/> جزئیات و تفصیل خلقت او چگونه بوده؟ صریحا بیان نکرده است. لیکن آیاتی هست که می‌توان از آنها چیزهایی در این باره استفاده کرد، از آن جمله آیه‌ <span class="aya" rel="7_16-17" data-words="4-26">لأقعدن لهم صراطک المستقیم، ثم لآتینهم من بین أیدیهم و من خلفهم و عن أیمانهم و عن شمائلهم و لا تجد أکثرهم شاکرین</span><span class="footnote" rel="1" title="سوره اعراف آیه ۱۷">*</span> است که حکایت قول خود او است، و از آن استفاده می‌شود که وی نخست در عواطف نفسانی انسان یعنی در بیم و امید، و در آمال و آرزوهای او، و در شهوت و غضبش تصرف می‌نماید و آن گاه در اراده و افکاری که از این عواطف برمی‌خیزد. </p> <p>قریب به معنای این آیه، آیه شریفه‌ <span class="aya" rel="15_39" data-words="1-8">قال رب بما أغویتنی لأزینن لهم فی الأرض</span><span class="footnote" rel="2" title="سوره حجر آیه ۳۹">*</span> است، زیرا معنای این آیه این است که: من امور باطل و زشتی‌ها و پلیدی‌ها را از راه میل و رغبتی که عواطف بشری به آن دارد در نظر آنان زینت داده، به همین وسیله گمراهشان می‌کنم، مثلا زنا را که یکی از گناهان است از آنجایی که مطابق میل شهوانی او است در نظرش آن قدر زینت می‌دهم تا به تدریج از اهمیت محذور و زشتی آن کاسته و هم چنان می‌کاهم تا یکباره تصدیق به خوبی آن نموده و مرتکبش شود. </p> <p>نظیر آیه فوق، آیه‌ <span class="aya" rel="4_120" data-words="1-9">یعدهم و یمنیهم و ما یعدهم الشیطان إلا غرورا</span><span class="footnote" rel="3" title="وعده‌شان می‌دهد و امیدوارشان می‌کند، و لیکن شیطان وعده‌شان نمی‌دهد مگر به فریب">*</span> و همچنین آیه <span class="aya" rel="16_63" data-words="8-11">فزین لهم الشیطان أعمالهم</span><span class="footnote" rel="4" title="پس شیطان عمل‌هایشان را در نظرشان زینت داد سوره نحل آیه ۶۳">*</span> می‌باشد. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">قلمرو اغوا و اضلال شیطان، ادراک انسانی و ابزار کار او عواطف و احساسات بشری است</span> </h3> <p> همه این آیات بطوری که ملاحظه می‌کنید دلالت دارد بر اینکه میدان عمل تاخت و تاز شیطان همانا ادراک انسانی، و ابزار کار او عواطف و احساسات بشری است. و به شهادت آیه <span class="aya" rel="114_4-5" data-words="3-9">الوسواس الخناس، الذی یوسوس فی صدور الناس</span><span class="footnote" rel="5" title="سوره ناس آیه ۵">*</span> اوهام کاذب و افکار باطل را شیطان در نفس انسان القا می‌کند. </p> <p>البته این القائات طوری نیست که انسان آن را احساس نموده میان آنها و افکار خودش فرق بگذارد، و آن را مستند به کسی غیر از خود بداند، بلکه بدون هیچ تردیدی آن را نیز افکار خود دانسته و عینا ماننددو دو تا چهار تا و سایر احکام قطعی از خود و از رشحات فکر خود می‌داند. و هیچ منافاتی ندارد که افکار باطل ما هم مستند به خود ما باشد و هم بگوییم که     </p> <p>سوره نساء آیه 120     <code class="page" rel="8,48"/> شیطان آن را در ما القا کرده، همانطوری که بسیاری از افکار و تصمیمات ما در اثر خبری که دیگری داده و یا حکمی که کرده در ما پدید آمده است، و ما در عین حال آن را از خود سلب ننموده استقلال و اختیار خود را در آن انکار نمی‌نماییم، و اگر آن فکر و آن تصمیم را عملی کردیم و توبیخ و سرزنشی بر آن مترتب شد تقصیر را به گردن کسی که آن خبر را آورده و یا آن دستور را داده نمی‌اندازیم. ابلیس هم در قیامت همه گناهان را به گردن خود بشر می‌اندازد و قرآن از او چنین حکایت می‌کند: <span class="aya" rel="14_22" data-words="1-49">و قال الشیطان لما قضی الأمر إن الله وعدکم وعد الحق و وعدتکم فأخلفتکم و ما کان لی علیکم من سلطان إلا أن دعوتکم فاستجبتم لی فلا تلومونی و لوموا أنفسکم ما أنا بمصرخکم و ما أنتم بمصرخی إنی کفرت بما أشرکتمون من قبل إن الظالمین لهم عذاب ألیم</span><span class="footnote" rel="1" title="شیطان پس از آنکه حساب خلایق رسیده شد می‌گوید: خداوند در دنیا در باره این (بعث و نشور و این بهشت و دوزخ) به شما وعده حق داد و من (به باطل) وعده‌تان دادم و خلف وعده کردم و لیکن شما را در گمراهی مجبور نکردم، این شما بودید که به اختیار، دعوتم را پذیرفتید، پس مرا سرزنش مکنید، بلکه خود را ملامت کنید، و امروز من نمی‌توانم به فریاد شما برسم هم چنان که شما هم نمی‌توانید بداد من برسید امروز کفر می‌ورزم و انکار می‌کنم اعتقادی را که شما در باره من داشتید و مرا شریک خدای تعالی می‌پنداشتید آری، برای ستمکاران عذابی است دردناک سوره ابراهیم آیه ۲۲">*</span>. </p> <p>بطوری که ملاحظه می‌کنید در این آیه شیطان گناه و ظلم را به خود بشر نسبت داده و از خود سلب کرده، و خود را به تمام معنا بی‌طرف قلمداد نموده، و گفته است تنها کاری که من کرده‌ام این بوده که شما را به گناه دعوت کرده و به وعده دروغی دلخوش ساختم . آیه شریفه‌ <span class="aya" rel="15_42" data-words="1-11">إن عبادی لیس لک علیهم سلطان إلا من اتبعک من الغاوین</span><span class="footnote" rel="2" title="بطور مسلم تو بر بندگان من تسلطی نخواهی داشت، مگر آن گمراهانی که به میل خود تو را پیروی می‌کنند سوره حجر آیه ۴۲">*</span> نیز هر قدرت و سلطنتی را از ابلیس نفی نموده، فعالیت‌های او را تنها در کسانی مؤثر می‌داند که خودشان با پای خود به دنبال شیطان به راه بیفتند. نظیر آیه فوق آیه شریفه‌ <span class="aya" rel="50_27" data-words="1-11">قال قرینه ربنا ما أطغیته و لکن کان فی ضلال بعید</span><span class="footnote" rel="3" title="سوره ق آیه ۲۷">*</span> است که از قول ابلیس حکایت می‌کند که در قیامت می‌گوید: پروردگارا من او را به نافرمانیت مجبور نکردم بلکه او خودش در گمراهی بعیدی بود. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">تصرفات ابلیس در ادراک انسان تصرف طولی است نه عرضی و با استقلال انسان در کارهایش منافاتی ندارد</span> </h3> <p> خلاصه سخن اینکه: تصرفات ابلیس در ادراک انسان تصرف طولی است، نه در عرض تصرف خود انسان، تا منافات با استقلال انسان در کارهایش داشته باشد، او-بطوری که از آیه       <code class="page" rel="8,49"/>"16 <em>سوره</em> اعراف <em>و آیه</em> 39 <em>سوره</em> حجر استفاده شد-تنها می‌تواند چیزهایی را که مربوط به زندگی مادی دنیا است زینت داده و به این وسیله در ادراک انسان تصرف نموده، باطل را به لباس حق در آورد، و کاری کند که ارتباط انسان به امور دنیوی تنها به وجهه باطل آن امور باشد، و در نتیجه از هیچ چیزی فایده صحیح و مشروع آن را نبرد. و معلوم است که چنین کسی در طرز تفکرش و در طرز استفاده از امور دنیوی و همچنین اسباب مربوط به زندگی، خود را مستقل دانسته، و همین فکر او را به کلی از حق و زندگی صحیح و حقیقی غافل می‌سازد. </p> <p>وقتی انسان کارش به جایی رسید که از هر چیزی تنها وجهه باطل آن را درک کند، و از وجه حق و صحیح آن غافل شود رفته رفته دچار غفلتی دیگر می‌گردد که ریشه همه گناهان است و آن غفلت از مقام حق تبارک و تعالی است. خدای تعالی در باره اینگونه اشخاص می‌فرماید: <span class="aya" rel="7_179" data-words="1-34">و لقد ذرأنا لجهنم کثیرا من الجن و الإنس لهم قلوب لا یفقهون بهاو لهم أعین لا یبصرون بها و لهم آذان لا یسمعون بها أولئک کالأنعام بل هم أضل أولئک هم الغافلون</span><span class="footnote" rel="1" title="ما بسیاری از جن و انس رای آفریده‌ایم که پایان کارشان به دوزخ منتهی می‌شود، اینان کسانیند که با داشتن دل نمی‌فهمند، و با داشتن چشم نمی‌بینند، دارای گوش‌هایی هستند لیکن با آن نمی‌شنوند">*</span>. </p> <p>بنا بر این، خود را مستقل دیدن، و از پروردگار خود غافل شدن، و جمیع اوهام و افکار باطل و هر شرک و ظلمی که مترتب و متفرع بر آن است همه از تصرفات شیطان است. گر چه چنین شخصی از آنجایی که خود را مستقل می‌داند این اوهام و افکار را هم از خود دانسته، و شرک و ظلم را نیز عمل خود می‌پندارد. و باید هم چنین بپندارد، زیرا معنی فریب شیطان خوردن و در تحت ولایت او در آمدن همین است که گمراه بشود و نداند چه کسی او را گمراه کرده‌ <span class="aya" rel="7_27" data-words="17-32">إنه یراکم هو و قبیله من حیث لا ترونهم إنا جعلنا الشیاطین أولیاء للذین لا یؤمنون</span><span class="footnote" rel="2" title="او و گروه وی بطور مسلم شما رای از آنجایی که خودتان احساس نکنید می‌بینند، آری ما شیطان‌ها رای اولیای کسانی قرار داده‌ایم که ایمان نمی‌آورند سوره اعراف آیه ۲۷">*</span>. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">ولایت شیطان بر آدمیان در ظلم و گناه و ولایت ملائکه بر آدمیان در اطاعت و عبادت</span> </h3> <p> قرآن کریم نظیر این ولایتی را که شیطان در گناه و ظلم بر آدمیان دارد برای ملائکه در اطاعت و عبادت اثبات نموده، می‌فرماید: <span class="aya" rel="41_30-31" data-words="1-26">إن الذین قالوا ربنا الله ثم استقاموا تتنزل علیهم الملائکة ألا تخافوا و لا تحزنوا و أبشروا بالجنة التی کنتم توعدون، نحن أولیاؤکم فی الحیاة الدنیا</span><span class="footnote" rel="3" title="کسانی که گفتند پروردگار ما خدا است و پای گفته خود هم ایستاده و استقامت نمودند فرشتگان بر آنان نازل شده نوید می‌دهند که مترسید و غمگین مباشید، و به بهشتی که خدایتان وعده داده دلخوش باشید (و مطمئن بدانید که) ما در زندگی دنیا اولیای شما هستیم سوره حم سجده آیه ۳۱">*</span> البته این دو نوع ولایت منافاتی با ولایت مطلق پروردگار که آیه </p> <p>اینان مانند چارپایان بلکه گمراه‌تر از چارپایانند، آنان غفلت‌زدگانند. سوره اعراف آیه 179     <code class="page" rel="8,50"/> <span class="aya" rel="32_4" data-words="17-25">ما لکم من دونه من ولی و لا شفیع</span><span class="footnote" rel="1" title="نیست برای شما غیر از خداوند دوست و مددکاری سوره سجده آیه ۴">*</span> آن را اثبات می‌کند ندارد. </p> <p>باری، این ولایت همان احتناک و لگام زدنی است که شیطان وعده داده، و قرآن از او چنین حکایت می‌کند: <span class="aya" rel="17_62-64" data-words="1-52">قال أ رأیتک هذا الذی کرمت علی لئن أخرتن إلی یوم القیامة لأحتنکن ذریته إلا قلیلا، قال اذهب فمن تبعک منهم فإن جهنم جزاؤکم جزاء موفورا، و استفزز من استطعت منهم بصوتک و أجلب علیهم بخیلک و رجلک و شارکهم فی الأموال و الأولاد و عدهم و ما یعدهم الشیطان إلا غرورا</span><span class="footnote" rel="2" title="شیطان به پروردگار خود گفت: مرا خبر ده آیا این است آنکه بر من برتری و فضیلت دادی؟ حتما اگر تا روز قیامت زنده‌ام بگذاری همه فرزندان وی را جز اندکی لگام خواهم زد خدای متعال فرمود: برو که هر که از ایشان تو را پیروی کند جزای او و تو جهنم خواهد بود که سزایی است تمام، حال هر که را که توانستی به آواز خودت بکشان و با سواران و پیادگان خود آنان را محاصره کن و در مالها و فرزندانشان شریک شو و وعده‌های دروغیشان ده، آری شیطان پیروان خود را جز به دروغ و فریب وعده نمی‌دهد سوره اسری آیه ۶۴">*</span> و بطوری که از آیات قرآن بر می‌آید برای او لشکری است که او را در هر کاری که بخواهد مدد می‌کنند، از آن جمله آیه شریفه‌ <span class="aya" rel="7_27" data-words="17-25">إنه یراکم هو و قبیله من حیث لا ترونهم</span><span class="footnote" rel="3" title="سوره اعراف آیه ۲۶">*</span> است. و اگر در آیه‌ <span class="aya" rel="15_39" data-words="9-11">و لأغوینهم أجمعین</span> گمراهی همه را به خود او نسبت داده برای این است که هر قدر هم لشکریانش زیاد و نقشه اعمال آنها مختلف باشد نتیجه اعمالشان که همان وسوسه در دلها و گمراه ساختن مردم است یکی است، هم چنان که مساله توفی و گرفتن جان‌ها را هم به ملک الموت نسبت داده و فرموده: <span class="aya" rel="32_11" data-words="1-7">قل یتوفاکم ملک الموت الذی وکل بکم</span><span class="footnote" rel="4" title="بگو شما را ملک الموتی قبض روح می‌کند که از طرف پروردگار موکل بر شما است سوره سجده آیه ۱۱">*</span> و هم به اعوانش مستند کرده و فرموده: <span class="aya" rel="6_61" data-words="10-20">حتی إذا جاء أحدکم الموت توفته رسلنا و هم لا یفرطون</span><span class="footnote" rel="5" title="تا آنکه یکی از شما را مرگ فرا رسد فرستادگان ما او را قبض روح می‌کنند، و در این ماموریت کوتاهی نمی‌نمایند سوره انعام آیه ۶۱">*</span>. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">بعضی از لشکریان ابلیس از جنس بشرند</span> </h3> <p> از آیه‌ <span class="aya" rel="114_5-6" data-words="1-9">الذی یوسوس فی صدور الناس، من الجنة و الناس</span><span class="footnote" rel="6" title="آنکه در دل مردم وسوسه می‌کند چه آن شیطان از جنس جن باشد یا انسان سوره ناس آیه ۶">*</span> هم بر می‌آید که لشکریانش همه از جنس خود او یعنی از طایفه جن نیستند، و بعضی از آنان از جنس بشرند،             <code class="page" rel="8,51"/> هم چنان که از آیه‌ <span class="aya" rel="18_50" data-words="17-27">أ فتتخذونه و ذریته أولیاء من دونی و هم لکم عدو</span><span class="footnote" rel="1" title="آیا با این حال او و بچه‌های او را سوای من اولیای خود اتخاذ می‌کنند، با اینکه آنان دشمنان شمایند؟ سوره کهف آیه ۵۰">*</span> استفاده می‌شود که وی نیز مانند سایر جانداران، ذریه و فرزند دارد، و اما اینکه کیفیت پیدایش فرزندان او چگونه است؟ معلوم نیست، و آیه مزبور از آن ساکت است. </p> <p>از آیات کریمه قرآن در باره ابلیس و خصوصیات کارهای او و لشکریانش دو نکته دیگر استفاده می‌شود: یکی این است که لشکریان او در کندی و تندی در عمل همه مثل هم و برابر هم نیستند، بعضی تند و بعضی کند هستند، به شهادت اینکه در جمله‌ <span class="aya" rel="17_64" data-words="7-12">و أجلب علیهم بخیلک و رجلک</span> بعضی از لشکریان او را سواره و بعضی را پیاده معرفی کرده است. </p> <p>نکته دیگر اینکه لشکریان او از جهت اجتماع و انفراد در عمل نیز مختلفند، بعضی تنها کار می‌کنند و بعضی به کمک یکدیگر کاری را از پیش می‌برند، به دلیل آیه‌ <span class="aya" rel="23_97-98" data-words="1-14">و قل رب أعوذ بک من همزات الشیاطین، و أعوذ بک رب أن یحضرون</span><span class="footnote" rel="2" title="و بگو پروردگارا پناه می‌برم به تو از وسوسه‌های شیطان‌ها، و پناه می‌برم به تو از اینکه به نزد من آیند سوره مؤمنون آیه ۹۸">*</span> و احتمالا آیه‌ <span class="aya" rel="26_221-223" data-words="1-16">هل أنبئکم علی من تنزل الشیاطین، تنزل علی کل أفاک أثیم، یلقون السمع و أکثرهم کاذبون</span><span class="footnote" rel="3" title="آیا شما را خبر بدهم از اینکه شیطان‌ها بر چه کسانی نازل می‌شوند آنان نازل می‌شوند بر هر دروغ‌ساز گناه پیشه، کسانی که مسموعات خود را نشر می‌دهند و بیشترشان دروغگویند سوره شعراء آیه ۲۲۳">*</span>. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">خلاصه بحث در باره شیطان و وسوسه اندازی او</span> </h3> <p> خلاصه بحث این شد که: ابلیس موجودی است از آفریده‌های پروردگار که مانند انسان دارای اراده و شعور بوده و بشر را دعوت به شر نموده و او را به سوی گناه سوق می‌دهد. </p> <p>این موجود قبل از اینکه انسانی به وجود آید، با ملائکه می‌زیسته و هیچ امتیازی از آنان نداشته است و پس از اینکه آدم (ع) پا به عرصه وجود گذاشت وی از صف فرشتگان خارج شده بر خلاف آنان در راه شر و فساد افتاد، و سرانجام کارش به اینجا رسید که تمامی انحرافها، شقاوتها، گمراهیها و باطلی که در بنی نوع بشر به وقوع بپیوندد همه به یک حساب مستند به وی شود، بر عکس ملائکه که هر فردی از افراد بشر به سوی غایت سعادت و سر منزل کمال و مقام قرب پروردگار راه یافته و می‌یابد هدایتش به یک حساب مستند به آنها است. </p> <p>مطلب دیگری که از بحث ما بدست آمد این بود که ابلیس را در کارهایش اعوان و یارانی است از فرزندان خود و از جن و انس که هر کدام به طریق خاصی اوامر او را اجرا می‌کنند و او به آنان دستور می‌دهد که در کار بنی نوع بشر مداخله نموده از دنیا و هر چه در آن       <code class="page" rel="8,52"/> است هر چیزی که با زندگی بشر ارتباط دارد در آن تصرف نموده، باطل آن را به صورت حق و زشت آن را به صورت زیبا وانمود کنند، ایشان نیز اوامر او را امتثال نموده در دلهای بشر و در بدن‌های‌شان و در اموال و فرزندان و سایر شؤون زندگی دنیوی‌شان به گونه‌های مختلفی تصرف می‌کنند، گاهی دسته جمعی و گاهی منفرد، زمانی به کندی و زمانی دیگر بسرعت، گاهی بدون واسطه و گاهی به وسیله اطاعت و زمانی به وسیله معصیت به کار گمراه ساختن او می‌پردازند. </p> <p>و نیز بدست آمد که تصرفات ابلیس و لشکریان او طوری نیست که برای بشر محسوس باشد-یعنی بفهمد که چه وقت ابلیس در دلش وارد می‌شود و چگونه افکار باطل را در قلب وی القا می‌کند، و یا اذعان کند که این فکر از خودش نیست و شخص دیگری در دل او القا کرده-پس نه کارهای شیطان و لشکرش مزاحم رفتار انسان است و نه ذوات و اشخاص ایشان در عرض وجود وی می‌باشد جز اینکه خداوند به ما خبر داده که ابلیس از جن است و او و لشکرش از آتش آفریده شده‌اند و به هر حال گویا آغاز و انجام وجود وی با هم اختلاف دارد. </p> <h3>بحث عقلی و قرآنی‌ <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25"> (مناظره‌ای که شارح اناجیل نقل کرده و در تورات ذکر شده که بین ابلیس و ملائکه واقع شده است) </span> </h3> <p> در تفسیر روح المعانی از شهرستانی و او از شارح اناجیل اربعه صورت مناظره‌ای را نقل کرده که بعد از این حادثه میان ملائکه و ابلیس واقع شده است، این مناظره در تورات نیز ذکر شده، و آن این است که ابلیس به ملائکه گفت: من به فرضی که قبول کنم و تسلیم شوم که خالق و ایجاد کننده‌ای مرا به وجود آورده نسبت به کارهای او اشکال‌هایی دارم: اول اینکه می‌پرسم چه حکمتی در خلقت و آفرینش عالم است، مخصوصا با اینکه خدا می‌دانست که اگر کفار خلق شوند مستوجب آتش خواهند بود پس چرا ایشان را آفرید و منظورش از آفرینش آنان چه بود؟ دوم اینکه چرا بندگان را مکلف به تکالیف کرد و با اینکه از امتثال آنان نفعی عایدش نمی‌شود؟ چرا آنان را گرانبار ساخت؟ و اگر منظورش فایده رساندن بر بندگان بود چرا با اینکه می‌توانست این فایده را بدون تکلیف نرسانید؟ سوم اینکه بر فرض که به خاطر فایده و نفعی مرا مکلف به معرفت و اطاعت خود کرد، تکلیف کردن من به اینکه بر آدم سجده کنم چرا؟ چهارم اینکه پس از آنکه من زیر بار نرفتم و با ترک سجده نافرمانیش کردم چرا لعنتم کرده عقابم را واجب نمود؟ با اینکه لعنت و عقاب من به حال خود او و به حال دیگران کمترین<code class="page" rel="8,53"/> سودی ندارد و برای من بزرگترین ضررها را به بار می‌آورد؟ پنجم اینکه گیرم که در این نیز مصلحتی باشد مسلط کردن من بر اغوای فرزندان آدم چرا؟ ششم اینکه وقتی از او برای مدتی بس طولانی مهلت خواستم چرا قبول کرد و در نتیجه عالم را پر از شر و فساد نمود؟ آیا خالی بودن عالم از شر بهتر نبود؟ شارح اناجیل در ذیل این مناظره گفته است: خدای تعالی از سرادق عظمت و کبریا به وی وحی کرد که ای ابلیس تو مرا هنوز نشناخته‌ای، چون اگر می‌شناختی این گونه جسورانه بر من خرده نمی‌گرفتی و می‌دانستی که بر من در هیچ یک از افعالم اعتراضی وارد نیست، زیرا تنها معبود هستم و جز من معبودی نیست، و از آنچه می‌کنم بازخواست نمی‌شوم. </p> <p>این بود آنچه که آلوسی از شهرستانی از شارح اناجیل نقل کرده است آلوسی سپس اضافه کرده است که امام فخر رازی در باره اعتراضات ابلیس گفته است اگر اولین و آخرین خلایق جمع شوند نخواهند توانست جوابی از این اعتراضات بدهند مگر اینکه قائل به حسن و قبح عقلی نباشند . </p> <p>آن گاه می‌گوید: در اینجا به یاد داستان شیرینی افتادم و آن داستان این است که: روزی سیف الدوله پسر حمدان بر چاکران خویش در آمد و گفت: من امروز بیتی گفته‌ام که خیال می‌کنم احدی جز ابو فراس از عهده ساختن بیت دوم آن بر نیاید، اتفاقا آن روز ابو فراس هم در آن مجلس حضور داشت. حضار گفتند: امیر بیت خود را بخواند تا بشنویم، سیف الدوله گفت: <span class="poem"> لک جسمی تعله‌ / فدمی لم تطله<span class="footnote" rel="1" title="من جسم خود را در اختیار تو گذاشتم تا اگر خواستی مریض و علیلش کنی، ریختن خونم چرا؟">*</span> </span> ابو فراس بیدرنگ در جواب گفت: <span class="poem"> قال ان کنت مالکا / فلی الامر کله<span class="footnote" rel="2" title="گفت اگر مالک جسم تو منم همه گونه اختیار آن به دست من است">*</span> </span> و<span class="footnote" rel="3" title="روح المعانی ج ۸-۷ ص ۹۲ ط بیروت">*</span> مؤلف: آنچه که در ابتدای کلام سابق ما ذکر شد این شبهات را تا به آخر دفع می‌کند، و هیچ احتیاجی نیست به اینکه اولین و آخرین خلایق جمع شده و برای دفع آن دست به دست یکدیگر دهند، و به گفته امام فخر رازی تازه از عهده دفع آن هم بر نیایند، اینک ما یک       <code class="page" rel="8,54"/> یک آن شبهات را ذکر نموده و به همان بیان دفع می‌کنیم: </p><h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">در آفریدن خلایق و مخصوصا کفاری که نتیجه خلقتشان خلود در آتش است چه حکمتی است؟ </span> </h3> <p> اما شبهه اول که گفت در آفریدن خلایق و مخصوصا کفاری که نتیجه خلقت‌شان خلود در آتش است چه حکمتی است؟ در جواب آن می‌پرسیم اولا آیا مقصود وی از خلایق مطلق خلایق و ما سوی اللَّه است یا فقط انسان؟ و ثانیا مرادش از حکمت، خیر و صلاحی است که فاعل را به فعل وامیدارد و یا نتیجه‌ای است که پس از انجام فعل عاید فاعل می‌گردد؟ اگر مقصودش شق اول باشد جوابش خوب روشن است، برای اینکه خدای تعالی در فاعلیت خود و آفریدن خلایق محتاج به داعی و غرضی که فاعلیتش را تمام کند نیست، بلکه به برهان قطعی فاعلیت او تمام بوده و او به ذات خود مبدأ جمیع موجودات و منبع جمیع خیرات است، و معلوم است که اقتضای مبدأ و علت برای ایجاد معلولش اقتضایی ضروری و غیر قابل تخلف است، و سؤال از آن به منزله سؤال از جود حاتم و بذل و بخشش هر صاحب ملکه جود است، زیرا همانطوری که ملکه جود ذاتا اقتضای ظهور و بروز و بذل و بخشش دارد و در بروز اثرش چیز دیگری مؤثر نیست، و خلاصه همانطوری که ظهور اثر جودبرای آن ضروری است، و خواه ناخواه هر مستحقی به مقدار استعداد و استحقاقش از آن متنعم می‌شود همچنین اقتضای ایجاد معلول برای علت و مبدأ آن ضروری است. و همانطوری که در مساله جود اختلاف مستحقین در نیل به خیرات شخص جواد مربوط به اختلاف استحقاق خود آنان است نه به آن شخص همچنین اختلاف موجودات در مراتب کمال وجودشان مستند به خود آنان است نه به خداوندی که مبدأ وجود است. پس سؤال از اینکه در خلقت کافر چه حکمتی بوده سؤالی است بیجا. </p> <p>و اگر مقصودش از حکمت معنای دوم آن است جوابش این است که کار خدا را نمی‌توان به کارهای غیر او مقایسه کرد، و آن را محکوم به احکام عقل نمود، مثلا اگر عقل حکم می‌کند به اینکه فاعل هر فعلی باید در کاری که می‌کند فایده و نتیجه‌ای در نظر داشته باشد در جایی است که فاعل در صورت نکردن آن کار آن نتیجه عایدش نشود، و بخواهد با انجام آن کار استکمال نموده و به مقدار کمالی که در آن فعل هست به کمالات خود بیفزاید، و کمبودی را در خود جبران نماید. </p> <p>و اما خداوندی که تمامی کمالات و خیرات در ذاتش مجتمع است لازم نیست که در کار خود فایده‌ای را در نظر بگیرد، زیرا فایده و نتیجه کارهای او در ذات او موجود هست، چه آن کار را بکند و چه نکند، گو اینکه فواید بیشماری هم بر کارهایش مترتب می‌شود، زیرا این فواید مقصود بالاصالة و اولا و بالذات نیست، بلکه مقصود بالعرض است. </p> <p>و اگر چنانچه ابلیس از حکمت خلقت خصوص انسان سؤال کرده و به همین ملاحظه<code class="page" rel="8,55"/> در ذیل کلامش گفته: و با اینکه می‌دانست که اگر کفار خلق شوند مستوجب آتش خواهند بود چرا آنان را خلق کرد جوابش این است که: آری، در خلقت انسان حکمت به معنای دوم  (نتیجه) وجود ندارد، برای همان که گفتیم خدای تعالی که فاعل خلقت انسان است غنی بالذات است، و احتیاجی به هیچ چیز از ما سوای خود ندارد تا بخواهد با خلقت آن چیز آن احتیاج را بر طرف سازد. و لیکن حکمت به معنای اول (داعی) وجود دارد و آن همین است که ماده‌ای زمینی و ناچیز را با ترکیب خاصی به جایی برساند که با پیمودن راه تکامل به گوهری آسمانی و شریف مبدل گشته و از نظر مراتب کمال از هر موجود دیگری برتری یابد، و از جهت تقرب به خداوند هیچ موجودی به پایه او نرسد، چنین حکمتی در خلقت انسان وجود دارد. البته نباید توقع داشت که تمامی افراد بشر به این پایه از ترقی برسند، برای اینکه این موجود هم خودش از اضدادی ترکیب یافته، و هم در عالمی به سر می‌برد که عالم تزاحم و تضاد است، و علل و اسباب موافق و مخالفی از هر سو احاطه‌اش کرده و نمی‌گذارد همه افراد آن استعداد ذاتی خود را حفظ نموده و از این گرداب نجات یابند، خواه ناخواه جز عده معدودی از افراد نخبه و برجسته آن به سعادت مطلوب خود نمی‌رسند. این مطلب اختصاص به جنس بشر ندارد، بلکه جمیع موجوداتی که از مواد موجود در این نشات تکون یافته و می‌یابند محکوم به این حکم هستند، هیچ نوعی از انواع حیوانات، یا نباتات، یا معدنیات نخواهید یافت که جمیع افراد و اشخاص آن به کمال وجود خود نایل شده باشند، بلکه غالبا افراد در برابر علل و اسبابی که منافی با تکامل و مانع از پیشرفت آنها است و از نظر علیت و سببیتی که دارند خواه ناخواه اثر خود را می‌کنند محکوم گردیده و قبل از رسیدن به کمال خود از بین می‌روند، و با فرض علیت آن علل ممکن نیست که جمیع افراد انواع به کمال متوقع خود برسند، زیرا فرض اینکه هیچیک از افراد انواع از عوامل منافی با آن متاثر نشوند، مثلا هیچ گیاهی از حرارت و برودت و نور و ظلمت و خشکی و رطوبت و سمومات و مواد زمینیی که منافی با ترکیب خاص آن است متاثر نگردد فرضی است که هم فرض ترکیب خاص آن گیاه را و هم فرض علیت و سببیت آن عوامل را باطل می‌سازد، و معلوم است که ابطال این دو فرض ابطال نظام کون است-دقت فرمایید-. </p> <p>خواهید گفت: آری، این اشکال هست، و لیکن بطلان مساعی بعضی از افراد و سقوط آنان نیز فرضی است غیر قابل قبول. </p> <p>در جواب گوییم که: چنین نیست، و در صورتی که بطلان مساعی بعضی از افراد باعث تکامل بعضی دیگر و رسیدن آنان به سعادت و کمالی که برای نوع متوقع است بشود هیچ<code class="page" rel="8,56"/> اشکال ندارد، زیرا بنا بر فرض ما که عالم خلقت ظرفیت تکامل همه افراد را ندارد چه عیبی دارد که در راه حصول افرادی نخبه و با ارزش افراد بی‌ارزشی از بین بروند، و چرا این عمل را استرباح حقیقی ندانیم، و آن را گزاف و یا تبذیر بخوانیم؟ وقتی گزاف است که از ابتدا غرض از آفرینش آنان اضمحلال و از بین رفتن‌شان باشد. و حال آنکه خدای تعالی انسان را برای اضمحلال نیافریده، بلکه آفریده تا همه افراد آن کامل و همه رهروان به سوی سعادت دنیا و آخرت باشند. </p> <p>چیزی که هست از آنجایی که انسان به وجود نمی‌آید مگر از ترکیب مادی خاصی، و آن ترکیب هم به وجود نمی‌آید مگر در تحت نظام مادی که در سراسر اجزای عالم حکمفرما است، و آن اجزا را به هم مرتبط ساخته آنها را مؤثر در یکدیگر و متاثر از همدیگر نموده است لذا در چنین شرایطی قهرا بعضی از افراد به کمال خود نمی‌رسند و قبل از رسیدن به آن از بین می‌روند. </p> <p>پس نباید اشکال کرد و گفت چرا خدای تعالی کافر آفریده؟ او کافر نیافریده، او هر که را آفریده غرض اولی و ذاتیش این بوده که به سعادت انسانیت نائل آید، البته غرض و اراده ثانوی و عرضیش هم این است که در شرایط دیگری از آن سعادت محروم شود، حال اگر عده‌ای به اختیار خود، خود را در تحت آن شرایط قرار دادند و از سعادت محروم شدند آیا این محرومیت را باید به خدا نسبت داد؟ و آیا خدای تعالی بخاطر اینکه این محرومیتها پیش نیاید و عده‌ای کارشان به دوزخ نیانجامد اراده اولی و ذاتی خود را هم عملی نسازد؟ و اگر عملی ساخت و در نتیجه این محرومیتها پیش آمد، بصرف اینکه عالم به آن بوده باید به وی اعتراض کرد و یا کفر و دوزخی شدن کافر را به او نسبت داد؟ حاشا، زیرا گفتیم علت تامه کفر، عوامل و اسباب خارجی بسیار زیادی است که همه دست بدست هم داده و در آخر اختیار خود کافر هم ضمیمه آن شده و کفر را به وجود آورده است، و همین که پای اختیار به میان آمد دیگر نمی‌توان آن را به دیگری نسبت داد. </p> <p>و اما مساله قضا و قدر خداوندبر کفر، این نیز به این طریق جاری شده که کافر به اختیار خود کفر بورزد، نه به اینکه از او سلب اختیار و اراده شود و او مجبور به قبول کفر گردد درست مانند سنگی که به هوا پرتاب می‌شود و آن سنگ بر اثر کشش و جاذبه زمین مجبور به سقوط می‌شود. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">با اینکه تکلیف بندگان برای خدای تعالی نفع و ضرری ندارد چرا خدا بندگان را مکلف ساخته است؟ </span> </h3> <p> اما شبهه دوم، و اینکه فایده تکلیف چیست؟ و با اینکه تکلیف برای خدای تعالی نفع و ضرری ندارد چرا بندگان را بدون جهت گرانبار ساخته است؟. <code class="page" rel="8,57"/> این شبهه نیز مغالطه و قیاس کردن کار فاعل ناقص و فقیر است به کار فاعل تام و غنی بالذات، زیرا حکم عقل به اینکه فاعل باید فعلی را انجام دهد که از آن نفعی عایدش شود در فاعلی است که ناقص باشد و بخواهد با فعل خود نقص خود را جبران نماید نه فاعلی که غنی بالذات است، عقل چنین حکم عمومی ندارد که حتی فاعلی هم که غنی بالذات است و هیچ جهت نقصی در او نیست باید در فعل خود فایده‌ای را در نظر بگیرد، و از آن منتفع شود، و نیز نمی‌تواند حکم کند به اینکه صدور فعل از چنین فاعلی محال و ممتنع است. </p> <p>تکلیف هم مثل اصل ایجاد به منظور احسان بر بندگان است، زیرا گر چه امری اعتباری و قراردادی است، و در متن آن احکامی که مربوط به امور واقعی و خارجی است جریان ندارد، و لیکن همین امر اعتباری در عین اعتباری بودنش این اثر را دارد که مکلفین را به کمالات تازه‌ای که فاقد آنند می‌رساند، پس تکلیف رابط میان دو حقیقت است: حقیقت ناقص انسانی (قبل از انجام تکلیف) و حقیقت کامل آن (پس از انجام تکلیف). </p> <p>توضیح این معنا بطور خلاصه این است که: مشاهده و برهان این معنا را ثابت کرده که تمامی انواع موجودات و نظامی که در آنها حکمفرما است، و خلاصه جهانی که ما آن را جهان ماده می‌نامیم در تحت یک حرکت در گردش است، و این حرکت برای هر نوع از انواع موجودات بقا و وجود ممتدی را که ابتدایش وجود ناقص و انتهایش وجود کامل است ترسیم نموده است، و بین اجزای این امتداد در وجود که نامش بقا است ارتباطی وجودی و حقیقی برقرار است که جزء سابق را به جزء لاحق رسانیده بدین وسیله آن نوع را از این منزل به آن منزل سیر می‌دهد، و این موجود از همان ابتدای وجودش جز برای رسیدن به آخرین مرحله از کمالی که رسیدن به آن برایش ممکن است در تحت این حرکت قرار نگرفته، مثلا یک دانه گندم که نوعی از انواع موجودات این جهان است از همان ابتدای جوانه‌زدن می‌خواهد به آخرین مرحله از کمال خود رسیده بوته‌ای کامل و دارای سنبل شود. یک نطفه از نوعی از انواع حیوانات از همان ابتدای وجودش به سوی فرد کاملی که دارای جمیع کمالات نوعیه باشد در حرکت است، و همچنین سایر موجودات. </p> <p>و نیز این معنا ثابت است که انسان از میان سایر انواع موجودات از این ناموس عمومی که در آنها است استثناء نشده، او نیز از اولین مرحله پیدایش خود متوجه مرتبه انسان کامل و انسان واجد حقیقت سعادت است، حال یا به هدف خود می‌رسد، و یا در بین راه به موانعی برخورد می‌نماید و قبل از رسیدن به آن از بین می‌رود. </p> <p>تفاوتی که انسان با سایر انواع موجودات دارد این است که انسان سنخ وجودش طوری<code class="page" rel="8,58"/> است که مجبور است به روش اجتماعی زندگی کند، چنین موجودی برای رسیدن به آن هدف چاره‌ای جز این ندارد که یا خودش قوانین و سننی برای اجتماع خود وضع کند، و یا زیر بار قوانین دینی برود، و از راه عمل به این قوانین عقاید و اخلاق و ملکاتی که ملاک سعادت دنیوی او است، و کارهای نیکی که ملاک سعادت اخروی او است کسب نماید. </p> <p>از اینجا جواب ابلیس که گفت: فایده تکلیف چیست؟ روشن می‌گردد، زیرا تکلیف در عین اینکه امری است اعتباری این اثر واقعی را دارد که بطور نامرئی انسان را تدریجا به سوی کمال و سعادتش سیر داده به بهترین و پایدارترین مراحل وجودش می‌رساند، و قهرا کسی که از عمل به تکلیف سرپیچی نماید از رسیدن به آن مرتبه از کمال محروم می‌ماند، عینا مانند یک فرد از سایر انواع موجودات، که اگر توفیق اسباب یاریش کرد به کمال خود نائل می‌آید و گرنه از بین می‌رود. </p> <p>بنا بر این سؤال ابلیس در این باره بی‌شباهت به این نیست که کسی بپرسد فایده تغذیه گیاهان چیست؟ و یا بگوید: چرا حیوانات با اینکه از بچه‌های خود خیری نمی‌بینند توالد و تناسل دارند؟ و اما اینکه گفت: اگر منظورش فایده رساندن بر بندگان بود چرا با اینکه می‌توانست این فایده را بدون تکلیف نرسانید؟ جوابش این است که این گفتار نیز مانند گفتار قبلیش مغالطه است، برای اینکه گفتیم تکلیف در انسان و در هر موجود دیگری که قابل تکلیف است واسطه بین نقص و کمال وجودی او است، با این حال اگر می‌خواهد بگوید چرا برای رساندن نفع بر مکلفین این راه را اختیار کرده و راه دیگری را اختیار ننموده؟ می‌گوییم اگر راه دیگری را هم اختیار کرده بود و چیز دیگری غیر تکلیف را واسطه قرار می‌داد باز جای اعتراض او باقی بود که بگوید چرا این راه را اختیار کرده؟ و باز در جوابش می‌گفتیم: علل و اسبابی که در خصوص نوع بشر وجود دارد اقتضا می‌کند که بشر به وسیله عمل تکامل یافته به تکالیفی که عادتا عمل به آن باعث اصلاح باطن و پاکی درون او می‌شود گردن نهد. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">چرا خداوند انسان را بدون اینکه مکلف نماید کامل نساخت و چرا او را کامل نیافرید؟ </span> </h3> <p> و اگر می‌خواهد بگوید چرا بشر را از همان ابتدای وجودش کامل نیافریده و بدون تکلیف و هیچ واسطه دیگری واجد جمیع مراحل سعادت و کمال نکرده؟ جوابش این است که لازمه این حرف بطلان حرکات وجودی و ماده و قوه و جمیع شؤون امکانی و خلاصه مجرد بودن انسان مادی است، و این خلف فرض است، زیرا انسانی که مورد نظر ابلیس است انسانی است مادی و مخلوق از زمین و مواد زمینی که در آغاز وجودش ناقص می‌باشد و باید به تدریج دنبال کمالات برود. <code class="page" rel="8,59"/> </p><h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">تکلیف ابلیس و ملائکه به سجده بر آدم برای چه بود و لعن و عقاب ابلیس بعد از نافرمانی چرا؟ </span> </h3> <p> و اما شبهه سوم که گفت بر فرض که بخاطر فایده و نفعی مرا تکلیف به معرفت و اطاعت خود کرد تکلیف کردن من به اینکه بر آدم سجده کنم چرا؟ جوابش بسیار روشن است، برای اینکه خدای تعالی اگر او را امر به سجده کرد برای این بود که یا با امتثال آن امر صفت عبودیتش تمام شود، و یا با تمرد از آن، صفت استکبارش تکمیل گردد، پس در هر صورت خداوند کار خود را که تکمیل بندگان است انجام داده و ابلیس هم وظیفه عبودیت خود را که استکمال است عملی کرده، الا اینکه ابلیس که می‌باید در جانب سعادت تکامل یابد، به اختیار خود در طرف شقاوت تکامل یافته است. </p> <p>علاوه بر اینکه تکلیف ابلیس و ملائکه به سجده بر آدم فایده دیگری هم داشت، و آن این بود که خداوند به همین وسیله خط مشی آدم و نسل او را تعیین فرمود، زیرا صراط مستقیمی که خداوند برای بنی نوع بشر مقدر کرده بود هرگز پیموده نمی‌شد مگر اینکه بیرون از ذات او کسانی باشند که او را به سوی صراط مستقیم هدایت کنند، و نیز دشمنانی باشند که او را به سوی انحراف از صراط مستقیم دعوت نمایند. و داستان تکلیف ابلیس و ملائکه به سجده بر آدم این غرض را تامین نموده، ملائکه در هدایت و شیطانها در ضلالت کمک کار آدمی شدند. </p> <p>و اما شبهه چهارم که گفت پس از آنکه من زیر بار نرفتم و با ترک سجده نافرمانیش کردم چرا لعنتم کرد و عقابم را واجب نمود با اینکه لعنت و عقاب من به حال او و به حال دیگران کمترین سودی نداشت؟... جوابش این است که آن حقیقتی که در لعنت و عقاب است از لوازم گناه است، و استکبار بر خدای تعالی ریشه و مولد جمیع گناهان است، و با این حال ابلیس نباید توقع داشته باشد که بر خدای تعالی استکبار بکند و دچار لعنت و عقاب هم نشود. مساله سود و زیان هم همانطوری که در سابق اشاره کردیم در کارهای خدای تعالی جریان ندارد، زیرا هیچیک از کارهای خداوند نفع و فایده‌ای برای او ندارد تا بگویی کارهایی که برای او نفعی ندارد صدورش از وی ممتنع است. </p> <p>خلاصه اینکه اعتراض ابلیس شبیه اعتراض کسی است که در باره شخصی که سمی را خورده و خود را به اختیار خود هلاک کرده بگوید: چرا خداوند این سم را شفا و غذایی لذیذ و یا شربتی گوارا نکرد با اینکه هلاکت او برای خداوند کمترین سودی نداشته و برای شخص مسموم بزرگترین ضررها را داشت؟ و معلوم است که صاحب این اعتراض تا چه اندازه در باره علل و اسبابی که خداوند در عالم صنع و ایجاد به کار انداخته جاهل است. </p> <p>بطور کلی هیچ حادثه‌ای در عالم وجود رخ نمی‌دهد مگر اینکه حدوث آن مربوط به علتی از سلسله علل است، و تخلف آن حادثه از آن علت محال است، گناه هم عینا مانند<code class="page" rel="8,60"/> سمومات اثر غیر قابل تخلفی دارد، اگر سمومات اعتدال مزاج را از بین می‌برد و مجاری جهاز هاضمه را آلوده نموده از کار می‌اندازد گناه هم روح گنهکار را آلوده می‌سازد، و همانطوری که توقع اثر نکردن سم در مزاج توقعی است بیجا، همچنین انتظار اینکه اثر گناه بدون شفاعت و یا توبه و یا کار نیکی که باعث آمرزش آن باشد خنثی گردد، انتظاری است بی‌مورد، و در حقیقت ابطال قانون علیت است که آن نیز مستلزم انکار همه چیز است. و اما شبهه پنجم که گفت بر فرض که در این نیز مصلحتی بوده، مسلط کردن من بر اغوای فرزندان او چرا؟ جوابش از آنچه گذشت معلوم است، زیرا گفتیم هدایت و عمل حق و اطاعت و امثال آن وقتی محقق می‌شود که ضلالت و باطل و معصیت و امثال آن نیز وجود داشته باشد، و همچنین وقتی دعوت به حق تمام می‌گردد که دعوت به باطل هم بوده باشد، وقتی صراط مستقیمی بوجود می‌آید که غیر صراط مستقیمی باشد و سالک را بغیر آنچه که صراط مستقیم میرساند برساند. پس تا زمانی که در روی زمین از جنس بشر افرادی باقی هستند باید کسانی باشند که آنان را به باطل و بسوی عذاب سعیر دعوت کنند و چنین داعیانی که همان ابلیس و لشکریان اویند از خدمتگزاران نوع بشری هستند که خداوند آنان را تنها به مقدار دعوت‌شان مسلط نموده و فرموده: <span class="aya" rel="15_42" data-words="1-11">إن عبادی لیس لک علیهم سلطان إلا من اتبعک من الغاوین</span><span class="footnote" rel="1" title="بندگان من فریب تو را نمی‌خورند و دست تو از اغوای آنان کوتاه است، تو تنها گمراهانی را می‌توانی فریب دهی که به پای خود بدنبال تو راه بیفتند سوره حجر آیه ۴۲">*</span> و از خود ابلیس هم حکایت کرده که در قیامت خطاب به مردم می‌گوید: <span class="aya" rel="14_22" data-words="15-24">و ما کان لی علیکم من سلطان إلا أن دعوتکم</span><span class="footnote" rel="2" title="من در دنیا سلطنتی بر شما نداشتم تا در گمراهی مجبورتان کرده باشم، من تنها شما را دعوت کردم سوره ابراهیم آیه ۲۲">*</span>. </p> <p>و اما شبهه ششم که گفت وقتی از او برای مدتی بس طولانی مهلت خواستم چرا قبول کرد و در نتیجه عالم را پر از شر و فساد نمود؟ آیا خالی بودن عالم از شر و فساد بهتر نبود؟  جواب از بخش اول آن (وقتی از او برای مدتی بس طولانی مهلت خواستم چرا قبول کرد) از مطالب گذشته معلوم گشت. و در جواب از بخش دومش (آیا خالی بودن عالم از شر و فساد بهتر نبود) می‌گوییم: معنای اینکه عالم از شر و فساد خالی باشد این است که عالم مادی در عین مادیت مجرد باشد، یعنی فعلیت‌های آن بدون قوه و خیر آن بدون شر و نفع آن بدون ضرر و ثباتش بدون تغیر و طاعتش بدون معصیت و ثوابش بدون عقاب باشد و فرض چنین عالمی مادی     <code class="page" rel="8,61"/> محال است. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">بیان و توضیح جمله: <span class="aya" rel="21_23" data-words="1-7">لا یسئل عما یفعل و هم یسئلون</span> از نظر فلسفه و برهان و وحی</span> </h3> <p> جوابی که خدای تعالی از شبهات ابلیس داده این است که: <span class="aya" rel="21_23" data-words="1-7">لا یسئل عما یفعل و هم یسئلون</span><span class="footnote" rel="1" title="خداوند از آنچه می‌کند بازخواست نمی‌شود بلکه این بندگان هستند که مسئول خواهند بود سوره انبیا آیه ۲۳">*</span> تازه خود این جواب هم جوابی است اجمالی زیرا در این جواب متعرض یک یک شبهات نشده و بطور خلاصه فرموده است، برگشت همه این شبهات اعتراض بر خدای تعالی است، و مخلوق را حق آن نیست که بر خالق اعتراض کند، خدای تعالی معبودی است که جز او معبودی نیست، و کسی را نمی‌رسد که او را در آنچه می‌کند مورد بازخواست قرار دهد. </p> <p>از ظاهر کلام خدای تعالی در این جواب بر می‌آید که جمله از آنچه می‌کنم بازخواست نمی‌شوم <em>متفرع بر جمله</em> زیرا معبود منم و جز من معبودی نیست می‌باشد. و بنا بر این، مفاد کلام چنین می‌شود که: وجود و انانیت خدای تعالی وقتی بذاته و لذاته برایش ثابت باشد و او معبودی باشد که مبدأ تمامی عالم از او و معاد آن بسوی او باشد پس او در هیچ فعلی از افعالش جز بذات خود به هیچ فاعل دیگری اتکاء نداشته و در هیچ فعلی محکوم علت غایی دیگری جز ذات خود نمی‌گردد، و قهرا او فاعلی خواهد بود که در فاعلیت ما فوق هر فاعل دیگر و هم خود او غایتی خواهد بود ما فوق همه غایات. هر فاعلی هر کاری را انجام می‌دهد اتکایش به قوه و نیرویی است که او ارزانیش داشته، و اما خود او به کسی اتکاء ندارد، <span class="aya" rel="2_165" data-words="27-30">أن القوة لله جمیعا</span>. و هر غایتی از این جهت داعی بر فعل می‌شود که متضمن کمال و خیری است، و خداوند به خیر چیزی محتاج نیست، بلکه خیر هر چیزی از او است، <em>بیده الخیر</em> . با این حال چگونه ممکن است سبب کار چنین خداوندی را جستجو کرده و او را در این باره بازخواست نمود؟ سبب هر کاری یا فاعل است و یا غایت آن و خدای تعالی فاعل هر فاعلی دیگر و غایت هر غایتی دیگر است. </p> <p>و اما غیر خدا هر فاعلی دیگری از آنجایی که قدرت بر فعلش از ناحیه خدا است، و همچنین هر غایت و خیری که فاعل از فعل خود انتظار داشته و یا بدست می‌آورد همه به عنایت او و به تسبیب اسباب و تنظیم عوامل و شرایطی است که او می‌کند، از این جهت مسئول فعل خود بوده و مورد بازخواست قرار می‌گیرد که چرا این عمل را انجام داده است و بیشتر این بازخواستها از نتیجه و جهت خیر و صلاح عمل است، به این معنا که در غالب افعال مخصوصا   <code class="page" rel="8,62"/> افعالی که حسن و قبح و مدح و ذم در آن جریان دارد سؤال می‌شود که به چه منظوری این عمل را کردی؟ و چه خیر و مصلحتی در آن دیدی؟. </p> <p>این از نظر فلسفه و برهان و وحی، و اما از نظر متکلمین: </p><h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">اشاره به ابحاث ممتد متکلمان اشاعره و معتزله در باره افعال خدا و توضیح مسئول نبودن خداوند و بیان یک حقیقت که روشن کننده مطلب است</span> </h3> <p> دانشمندان علم کلام از جهت اختلافی که در مساله افعال خدا و مسائل متفرع بر آن دارند که آیا فعل خدای تعالی معلول غرض و هدف می‌شود یا نه در مساله مورد بحث یعنی جوابی که خدای تعالی از شبهات ابلیس داده نیز اختلاف کرده‌اند. اشاعره که یک طایفه از متکلمین هستند از جهت اینکه اراده گزافی و اسناد شرور و قبایح را به خداوند تجویز کرده‌اند در این مساله نیز گفته‌اند معنای کلام خدا که فرمود: <span class="aya" rel="21_23" data-words="1-7">لا یسئل عما یفعل و هم یسئلون</span> این است که خدای تعالی هر کاری می‌تواند بکند و لازم نیست کارهای او مانند کارهای ما مشتمل بر غرض و نتیجه‌ای باشد، و عقل نمی‌تواند خدا را مانند دیگران محکوم به این حکم کند. </p> <p>در مقابل این طایفه معتزله قرار دارند که می‌گویند: فعل بدون غرض و نتیجه، صدورش از خدای تعالی محال است، زیرا چنین فعلی مستلزم لغو و گزاف است، و خدای تعالی کار لغو نمی‌کند. </p> <p>و چون رأی معتزله در افعال خدا این بوده لذا در تفسیر آیه مورد بحث نیز گفته‌اند: معنای آیه این است که خدای تعالی <em>حکیم</em> است و حکیم کسی را گویند که حق هر ذی حقی را ادا می‌کند، و معلوم است که چنین کسی مرتکب قبیح و لغو و گزاف نمی‌شود تا کسی از او بازخواست کند، از کسی بازخواست می‌شود که ارتکاب قبیح و لغو و گزاف در باره‌اش احتمال برود. </p> <p>باید دانست که این بحث آن قدر دامنه‌دار و پر شاخ و برگ است که هزاران دانشمند از این دو طایفه و همچنین پیروان‌شان از طوایف دیگر قرن‌ها در پیرامون آن بحث کرده‌اند، و ما را در این مختصر مجال آن نیست که اقوال آنان را به تفصیل نقل نموده و در آن نظر کنیم، لذا تنها به یک حقیقت دیگر اشاره نموده و با ذکر آن حقیقت مطلب را روشن ساخته و می‌گذریم، چون خواننده عزیز با مطالعه آن به افراط اشاعره و تفریط معتزله و پیروان آن دو واقف می‌گردد. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">تقسیم علوم و مدرکات انسان به: علوم کاشف از خارج و علوم اعتباری و ذهنی</span> </h3> <p> آن حقیقت این است که: بطور کلی علوم و تصدیقاتی که ما بدون شک دارای آن هستیم بر دو قسمند: اول علوم و تصدیقاتی که هیچ گونه ارتباطی به اعمال ما نداشته و تنها واقعیاتی را کشف نموده و با خارج تطبیق می‌دهد، چه اینکه ما موجود باشیم و اعمال زندگی فردی و اجتماعی را انجام بدهیم یا نه، مانند تصدیق به اینکه عدد چهار جفت است، و عدد یک<code class="page" rel="8,63"/> نصف دو است، و عالم موجود است، و در عالم زمین، آفتاب و ماه وجود دارد، حال این علوم و تصدیقات یا بدیهی است، و یا نظری منتهی به بداهت است. </p> <p>قسم دوم علومی است عملی و تصدیقاتی است اعتباری و قراردادی که ما خود، آن را برای کارهای زندگی اجتماعی‌مان وضع نموده و اعمال اختیاری خود را در ظرف اجتماع به آن تعلیل نموده، اراده خود را نیز مستند به آن می‌کنیم. اینگونه علوم از قبیل علوم قسم اول نیستند که خارجیت داشته ذاتا و حقیقتا با خارج تطبیق شوند، بلکه ما به آنها ترتیب اثر خارجی می‌دهیم، و این ترتیب اثر مانند قسم اول ذاتی نیست، بلکه اعتباری و قراردادی است. </p> <p>این علوم عبارتند از احکام و قوانین و سنن و شؤون اعتباریی که در اجتماع معمول گشته و جریان می‌یابد، مانند ولایت، ریاست، سلطنت و ملک و امثال آن. مثلا ریاستی که ما برای زید اعتبار نموده و می‌گوییم: <em>زید رئیس است</em> وصفی است اعتباری که در خارج هیچ برابری جز زید ندارد، یعنی در خارج غیر از انسانی بنام زید چیزی بنام ریاست وجود ندارد، بخلاف بلندقامتی و سیاهی و سفیدی زید که در خارج وجود جداگانه‌ای از وجود زید دارند. </p> <p>منشا پیدایش اینگونه علوم و تصدیقات احتیاج بشر به تشکیل اجتماع است، مثلا همین ریاست از آنجایی که بشر مجبور است اجتماعی زندگی کند، به حکم جبر اداره امور جمعیت را به شخص معینی واگذار می‌کند، تا او هر کاری را در موقع مناسبش انجام دهد، اگر جامعه را به شکل یک بدن فرض کنیم نسبت این شخص به آن، نسبت سر خواهد بود به بدن، به همین مناسبت برای اینکه مقام شخص مزبور محفوظ بماند و جامعه از آثار و فواید مقام او برخوردار شود او را به وصف ریاست توصیف نموده می‌گویند: زید رأس جمعیت و رئیس آنها است پس اعتقاد به اینکه زید رأس و رئیس است اعتقادی است وهمی که از ظرف وهم به خارج سرایت نمی‌کند، و لیکن ما همین امر وهمی را یک معنای خارجی اعتبار نموده به خاطر مصالح اجتماعی‌مان آثار خارجی بر آن مترتب می‌کنیم. همه معانیی که در محیط اجتماع بشری مربوط به اعمال انسانی است بر این قیاس است، و همه آنها را خود انسان به خاطر مصلحت زندگیش وضع نموده و در قالب اعتبار ریخته است. </p> <p>فرقی که بین این دو قسم از علوم است این است که قسم اول از خارج انتزاع شده و به اعتبار اینکه حقیقتا مطابق با خارج است صدق و به اعتبار اینکه خارج مطابق آن است حق نامیده می‌شود، و در نتیجه معنای صدق و حق بودن آن این می‌شود که این حقیقت ذهنی عینا همان حقیقتی است که در خارج است، و آن حقیقت که در خارج است عینا همین حقیقتی است که در ذهن است. <code class="page" rel="8,64"/> و اما قسم دوم جز در ذهن ظرف تحققی نداشته و با خارج انطباق ندارد، جز اینکه مصلحتی از مصالح زندگی ما را وادار ساخته که آن را معتبر شمرده و خارجی فرضش کنیم، و بطور ادعا منطبق بر خارجش بدانیم و لو اینکه حقیقتا منطبق نباشد. پس رئیس بودن زید بخاطر یک غرض اجتماعی مثل شیر بودن او است بخاطر یک غرض تخیلی شعری، و توصیفی که ما در جامعه خود از زید کرده و می‌گوییم: زید در کشور ما و یا شهر ما رئیس است مانند توصیفی است که یک شاعر از او کرده و می‌گوید: <em>زید شیر است</em> . تمام معانی اعتباری چه تصوری باشد و چه تصدیقی همه بر این قیاسند، و این معانی گر چه منشاشان ذهن خلاقه آدمی است و چیزی در خارج نیست که ذهن این معانی را از آن انتزاع نموده و در تطبیق اعمال بر آن اعتماد نماید الا اینکه از یک جهت دیگر اعتماد بر خارج دارد، و آن این است که انسان به وسیله همین امور ذهنی و وهمی نواقص خود را جبران نموده به کمال وجودیش و نیز به نتایجی که باید برسد می‌رسد. </p> <p>و خلاصه، بقای وجود انسان و رسیدن به مقاصد حقیقی مادی و روحیش او را وادار می‌سازد که معانی اعتباری را معتبر شمرده اعمال خود را بر آن تطبیق نماید و بدین وسیله به سعادت خود نائل آید، و لذا می‌بینیم این احکام بر حسب اختلافی که جوامع بشری در عقاید و مقاصد خویش دارند مختلف می‌شود، یک کاری در نظر قطبی‌ها طوری تلقی می‌شود و در نظر جوامع مناطق استوایی طوری دیگر، شرقی‌ها در آن طوری قضاوت می‌کنند و غربی‌ها طوری دیگر، شهری‌ها طوری و روستایی‌ها طوری دیگر، حتی چه بسا کارها که نظریه طبقات مختلف یک جامعه از عوام و خواص، فقرا و اغنیا، موالی و عبید، رؤسا و مرءوسین، سالخوردگان و خردسالان و مردان و زنان در آن مختلف می‌شود. </p> <p>البته در این میان اعتباریات دیگری هم هست که هیچ یک از جوامع و طبقات در آن اختلاف ندارند، و آن احکامی است که عقل در باره مقاصد عمومی بشر دارد، مانند وجوب تشکیل اجتماع و خوبی عدالت و بدی ظلم و امثال آن. </p> <p>پس خلاصه این شد که قسم دوم از علوم و تصدیقات ما نیز اعتماد بر خارج دارد، اگر چه مانند قسم اول مستقیما منطبق بر خارج نباشد. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">تمام علوم و احکام، بر فعل خدای تعالی اعتماد دارد زیرا به عالم خارج که عالم صنع و فعل خدا است باز می‌گردند</span> </h3> <p> این معنا که معلوم شد اینک می‌گوییم تمامی علوم و احکامی که ما داریم چه از قبیل قسم اول باشد و چه از قبیل قسم دوم اعتمادش بر فعل خدای تعالی است، زیرا خارجی که تا کنون می‌گفتیم تکیه‌گاه علوم ما است، همان عالم صنع و ایجادی است که خود فعل خدای تعالی است. بنا بر این، برگشت معنای اینکه می‌گوییم عدد یک نصف عدد دو است به این<code class="page" rel="8,65"/> است که خدای تعالی دائما در عدد یک و دو به این نسبت رفتار می‌کند، و همچنین سایر مثالهایی که برای تصدیقات قسم اول زدیم. و در قسم دوم هم برگشت معنای اینکه می‌گوییم زید رئیس است و باید احترامش کرد به این است که خدای سبحان انسان را طوری آفریده که به ارتکاز خود اینطور حکم کند و بر طبق حکمش هم عمل نماید. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">عقل نظری را حاکم بر خدا کردن (عقیده معتزله) خدا را محدود و معلول دانستن است، همانطور که بی اعتبار دانستن عقل در تشخیص افعال خدا (عقیده اشاعره) به بی اعتباری حکم عقل به وجود صانع منتهی می‌شود</span> </h3> <p> پس جمیع احکام عقلیی که ما داریم چه احکام نظریه که عقل در آن به ضرورت و امکان حکم می‌کند و چه احکام عملی و حسن و قبحی که عقل از نظر مصالح و مفاسد حکم به آن می‌کند همه از فعل خدای تعالی اتخاذ شده است. و با این حال آیا این از معتزله لغزش و جرم نیست که عقل خود را حاکم بر خدای تعالی نموده و اطلاق ذات غیر متناهی او را محدود و محکوم به احکام آن که از محدودات و مقیدات اتخاذ شده بنمایند؟ و آیا این گناه بزرگی نیست که با عقل خود قوانینی وضع نمایند و خدای تعالی را محکوم به آن نموده بگویند: بر خداوند واجب است که چنین کند، و حرام است که چنان کند؟ و یا آنکه بگویند: فلان عمل از خداوند پسندیده و یا ناپسند است؟ عقل نظری را حاکم بر خدا کردن خدا را محدود کردن است، و محدودیت مساوق با معلولیت است، زیرا حد غیر از محدود است، و ممکن نیست کسی خودش نقشه‌ریزی و تحدید حدود ذات خود کند. پس لازمه حرف معتزله این است که ما فوق خدای تعالی کسی باشد که او را محدود به حدودی کرده باشد و عقل عملی را هم حاکم بر خدای تعالی کردن خدای را ناقص دانستن است زیرا ناقص است که به خاطر استکمال و جبران نواقص خود مجبور است به قوانین و سنن اعتباری تن در دهد-دقت فرمایید-. </p> <p>لغزش بزرگ دیگر، گفتار اشاعره است که عقل را در تشخیص افعال خدای تعالی از کار انداخته و احکام نظری و عملی آن را بی‌اعتبار دانسته‌اند. آری، اشاعره در مرحله نظریات، قوانین کلیی از مشاهده افعال خدای تعالی استخراج نموده از آن قوانین پی به وجود پروردگار برده و وجودش را بدلیل آن قوانین اثبات کرده‌اند، و لیکن پس از فراغت از اثبات خدای تعالی برگشته احکام ضروری عقل را ابطال نموده‌اند، و چنین استدلال کرده‌اند که عقل کوچکتر از آن است که به ساحت قدس ربوبی راه یافته و به کنه ذات و خصوصیات صفاتش احاطه پیدا کند، در اثر این اشتباه بوده که گفته‌اند: خدای تعالی به ذات خود فاعل نیست، بلکه به اراده فعلیه‌اش فاعل است و فعل و ترک نسبت به او یکسان است، و در کارهای او غرض و نتیجه‌ای نیست، و خیر و شر همه مستند به او است. غافل از اینکه اگر بنا باشد احکام عقلی را در خصوصیات افعال خدا و سنن و نوامیسی که در نظام خلقت جاری ساخته ابطال کنیم در کشف<code class="page" rel="8,66"/> اصل وجود او نیز ابطال کرده‌ایم، زیرا اگر احکام عقلی در اینجا معتبر نباشد باید در آنجا نیز معتبر نباشد و اگر در آنجا معتبر است در اینجا چرا معتبر نباشد؟ چطور شد که عقل در استخراج قوانین کلی عالم و پی بردن از آن قوانین به وجود خدای تعالی حجت است، و لیکن در تشخیص خصوصیات افعال خدا حجت نیست؟. </p> <p>از این اشکال مهم‌تر اینکه اگر عقل از تشخیص خصوصیات افعال خدا عاجز باشد پس احکام و قوانینی هم که از خارج انتزاع می‌کند با خارج مطابقت ندارد، و این همان سفسطه‌ای است که مستلزم بطلان علم و خروج از فطرت انسانیت است، زیرا معنای اینکه یکی از افعال و یا صفات خدای تعالی مخالف با احکام عقلی باشد این است که این احکام با خارج (فعل خدا) مطابقت نداشته باشد، و وقتی ممکن باشد یکی از احکام ضروری عقلی با خارج مطابقت نکند احتمال عدم مطابقت در سایر احکام عقلی نیز وجود دارد، و با چنین احتمالی دیگر برای بشر علمی باقی نمی‌ماند، زیرا در بدیهی‌ترین احکام عقلی احتمال خلاف راه دارد، و این همان سفسطه است. </p> <p>این بود اشکالاتی که بر رأی اشاعره در احکام نظری عقل وارد است. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">جریان احکام عقل عملی در افعال خدای تعالی</span> </h3> <p> و اما در احکام عملی عقل-باید دانست که این احکام همانطوری که مکرر گفته‌ایم مخترعاتی هستند ذهنی که انسان آنها را به منظور رسیدن به مقاصد کمالی و سعادت زندگی خود وضع کرده است، در نتیجه هر عملی را که با سعادت زندگی او مطابقت و سازگاری دارد به وصف <em>خوب و پسندیده</em> توصیف نموده اجتماع را هم به انجام آن امر تشویق می‌کند. و هر کدام را که مخالف با سعادت زندگی او بوده به وصف <em>زشت و ناپسند</em> توصیف کرده جامعه را از ارتکاب آن نهی و تحذیر می‌نماید. پس آن نتیجه‌ای که بشر را مجبور به وضع این اوامر و نواهی و تشویق و تحذیرها و تقنین این احکام و اعتبار خوب و بد کارها ساخته همان مصالحی است که چشم‌پوشی از آن برایش ممکن نبوده است. </p> <p>با این حال فرض اینکه عقل احکامی تشریعی داشته باشد که در متعلق آن هیچ حسن و مصلحتی وجود نداشته باشد فرضی است متناقض الاطراف و غیر قابل تصور، و وقتی فرض وجود چنین حکم عقلی غلط باشد فرض این گونه احکام شرعی نیز غلط خواهد بود، برای اینکه احکامی هم که خدای تعالی تشریع می‌کند با احکامی که ما در بین خود تشریع می‌کنیم سنخا متحدند، وجوب و حرمت، امر و نهی وعد و وعید خدای تعالی نیز مانند وجوب و حرمت، امر و نهی و وعد و وعید ما اعتباری و عناوینی است ادعایی، با این تفاوت که چون ادعا عبارت است از خطای در ذهن و ساحت مقدس خدای تعالی<code class="page" rel="8,67"/> از آن منزه است از این جهت این عناوین از خدای تعالی قائم است به ظرف اجتماع، هم چنان که تمنا و امید از آنجایی که به معنای واقعیش از خدای تعالی سر نمی‌زند قائم به مورد مخاطب و در حقیقت از قبیل حرف زدن با کودک به زبان کودکانه است. و لیکن در این که صدور این عناوین از خدای تعالی بخاطر اغراض و نتایجی است هیچ فرقی با صدور آن از خود ما ندارد و عینا مانند احکام خود ما متعلق به انسان اجتماعی و اجتماع مترقی به سوی کمال و خلاصه به انسانی است که با تطبیق عمل با آن احکام سعادت زندگی خود را احراز می‌نماید. </p> <p>پس معلوم شد که برای کارهای تشریعی خدای تعالی مصلحت و غرضی، و برای اوامر و نواهیش حسن و قبحی هست، و چنان نیست که اشاعره می‌گویند. و به خوبی ثابت گردید که گفتار اشاعره به منزله گفتار کسی است که بگوید: راه خدا به جایی نمی‌رسد، و حال آنکه ضرورت و بداهت حکم می‌کند به اینکه هر راهی وقتی راه است که به جایی منتهی گردد، و راه بدون غایت نظیر وسط بدون اطراف است. همچنین گفتار دیگرشان که گفته‌اند: عمل نیک آن عملی است که خداوند به آن امر کرده باشد. و عمل زشت آن کاری است که خدا از آن نهی کرده باشد، حتی اگر به ظلم که زشتیش از بدیهیات عقلی است امر کند نیک می‌شود و اگر از عدالت که نیکو بودنش بدیهی است نهی کند زشت می‌گردد شبیه این است که کسی بگوید اگر خداوند آدمی را به سوی هلاکت و نابودی ببرد سعادت زندگیش تامین می‌شود، و اگر انسان را از سعادت جاودانه زندگی باز بدارد آن وقت است که سعادت شقاوت می‌شود. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">با اینکه عقل ما به کنه ذات و صفات خدا نمی‌تواند احاطه یابد، عقل نظری در تشخیص‌های خود در باره معارف مربوط به خدا مصیب است</span> </h3> <p> پس حق مطلب در این دو مرحله این است که عقل نظری در تشخیصات خود و قضاوتهایی که در باره معارف مربوط به خدای تعالی دارد مصیب است، زیرا اگر عقل ما چیزهایی از قبیل علم، قدرت و حیات و غیر آن را برای خدای تعالی اثبات می‌کند، و یا موجودات را مستند به وی می‌داند، و یا صفات فعلی از قبیل رحمت، مغفرت، رزق، انعام و هدایت و غیر آن را برایش قائل می‌شود همه از این جهت است که در خود نمونه‌ای از خروار آن کمالات را سراغ دارد، و لذا در عین اینکه علی رغم اشاعره می‌گوییم عقل در تشخیصات خود مصیب و براهین او معتبر و حجت است ادعا هم نمی‌کنیم که عقل به کنه ذات و صفات خدا احاطه دارد، بلکه اعتراف می‌کنیم به اینکه آنچه را که ما به عقل خود برای او اثبات می‌کنیم غیر آن چیزی است که در خدای تعالی است. مثلا علمی را که ما برای خدا اثبات می‌کنیم از آنجایی که ما خود محدود هستیم آن نیز محدود است، <code class="page" rel="8,68"/> و خدای تعالی بزرگتر از آن است که حدی او را در خود محدود سازد. و مفاهیم صفاتی که ما برای او اثبات می‌کنیم هر کدام قالب معنای خودش است و غیر خود را شامل نمی‌شود، مفهوم علم غیر از مفهوم قدرت است و همچنین هر مفهومی غیر از مفاهیم دیگر است، و چنین مفاهیمی نمی‌تواند آیینه وجود بیکران پروردگار باشد. و لیکن این معنا باعث نمی‌شود که ما مانند اشاعره قضاوت و تشخیص عقل را در این باره معتبر ندانیم، بلکه با توسل به صفات سلبیه این نقیصه را جبران نموده و در عین اینکه می‌گوییم خدا عالم است، قادر است، حی است این را نیز اضافه می‌کنیم که خداوند در وصف نمی‌گنجد و بزرگتر از آن است که در چار دیواری اوصاف و تحدیدات ما محصور گردد و در آن محدود شود، و این خود ما را به حقیقت امر نزدیک می‌سازد. </p> <p>در تفسیر آیه‌ <span class="aya" rel="5_73" data-words="1-8">لقد کفر الذین قالوا إن الله ثالث ثلاثة</span><span class="footnote" rel="1" title="همانا کافر شدند کسانی که قائل به تثلیث و سه خدایی هستند، و خداوند را سومی از خدایان می‌دانند سوره مائده آیه ۷۳">*</span> پاره‌ای از خطب غرای امیر المؤمنین علی (ع) را که با بهترین بیان این معنا را مبرهن و روشن ساخته نقل کرده، توضیح دادیم-به آنجا مراجعه شود-. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">افعال خداوند معلل به اغراض است. عقل می‌تواند در احکام تشریعی در پی جستجوی مصالح و مفاسد بر آید</span> </h3> <p> و اما در مرحله عقل عملی-در این مرحله نیز احکام عقل در افعال تشریعی خدای تعالی جاری می‌شود، الا اینکه خدای تعالی هر چه را که تشریع می‌کند از روی احتیاج نیست، بلکه تفضل بر بندگان است تا بدین وسیله حوائج آنان را بر طرف سازد. پس خدای تعالی نیز کارهایش مثل ما معلل به اغراض هست، وقتی مطلب از این قرار باشد جای آن هست که عقل در اطراف احکام تشریعی خدا بحث نموده در پی جستجوی مصالح و مفاسد و حسن و قبح افعال بر آید، لیکن نه برای اینکه خدای تعالی را محکوم به حکم خود نموده به چیزهایی امر و از اموری نهیش کند، زیرا که خدای تعالی نیازمند به هیچ کمالی نیست‌تا به حکمی که او را به آن کمال برساند محکوم گردد. بلکه همانطوری که گفته شد برای این است که به مصالح و مفاسد کارهای خود واقف شود، چون می‌بیند پروردگارش شرایع و سننی برایش تشریع کرده و مانند سلطانی عزیز و مقتدر از او خواسته تا در برابر عظمتش به مراسم عبودیت قیام کند. پروردگاری است منعم که حیات بنده و مرگ و رزق و تدبیر امورش و حساب افعال و پاداش بر حسنات و جزای بر گناهانش همه در دست او است، لذا فکر می‌کند-و جای آنهم هست که فکر کند-آیا   <code class="page" rel="8,69"/> معقول است چنین پروردگاری حکمی را بدون دلیل متوجه او سازد و یا عذری را بدون دلیل از او بپذیرد و یا بی‌جهت جزا و پاداشش دهد؟ </p><h3> <span class="title" rel="7_23 7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_24 7_25">آیاتی که جریان عقل نظری و عقل عملی را در ناحیه پروردگار تایید می‌کند</span> </h3> <p> علاوه بر اینکه خودش به هدایت ارتکازیش جواب خود را می‌دهد، از آیات قرآنی از قبیل آیه‌ <span class="aya" rel="4_165" data-words="5-12">لئلا یکون للناس علی الله حجة بعد الرسل</span><span class="footnote" rel="1" title="تا بعد از فرستادن پیغمبران دیگر حجتی برای مردم بر خدا باقی نماند سوره نساء آیه ۱۶۵">*</span> و آیه‌ <span class="aya" rel="8_42" data-words="26-36">لیهلک من هلک عن بینة و یحیی من حی عن بینة</span><span class="footnote" rel="2" title="تا هر کس هلاک می‌شود هلاکتش بعد از تمام شدن حجت بوده و اگر هم به نور ایمان زنده می‌شود زنده شدنش به حجت باشد سوره انفال آیه ۴۲">*</span> و آیات راجع به احتجاج او در قیامت نیز آن را استفاده می‌کند. </p> <p><span class="phrase">با این حال چطور می‌توان گفت احکامی که عقل در افعال ما دارد در افعال خدای تعالی جاری نیست؟ اگر احکام عقلی در این مرحله جریان نداشت خدای تعالی در امثال آیه‌ <span class="aya" rel="10_44" data-words="1-6">إن الله لا یظلم الناس شیئا</span><span class="footnote" rel="3" title="همانا خداوند چیزی به مردم ظلم نمی‌کند سوره یونس آیه ۴۴">*</span> و آیه‌ <span class="aya" rel="3_9" data-words="9-13">إن الله لا یخلف المیعاد</span><span class="footnote" rel="4" title="و هرگز خدا نقض وعده خویش نخواهد کرد سوره آل عمران آیه ۹">*</span> و آیه‌ <span class="aya" rel="44_38" data-words="1-10">و ما خلقنا السماوات و الأرض و ما بینهما لاعبین</span><span class="footnote" rel="5" title="و خلق نکردیم آسمانها و زمین و آنچه ما بین آنها است برای بازی و بیهوده سوره دخان آیه ۳۸">*</span> و آیات بسیار دیگری <em rel="fa_7_23_3-3" data-sentence="787:121">ظلم</em> ،  <em>خلف وعده</em> ، <em>لهو</em> و <em>لعب</em> و سایر رذائل اجتماعی را که عقل آن را قبیح می‌داند از خود نفی نمی‌کرد.</span> </p> <p>تنها این سنخ آیات نیستند که ادعای ما را در جریان احکام عقلی در افعال خدای تعالی تایید می‌کنند بلکه آیات زیاد دیگری نیز هست که این ادعا را در هر دو مرحله یعنی مرحله جریان احکام عقل نظری و مرحله جریان احکام عقل عملی در ناحیه پروردگار تایید می‌نمایند. </p> <p>اما آیات راجع به مرحله اولی-از آن جمله یکی آیه‌ <span class="aya" rel="3_60" data-words="1-7">الحق من ربک فلا تکن من الممترین</span><span class="footnote" rel="6" title="حق از ناحیه پروردگار تو است، پس تردید مکن و از دودلان مباش سوره آل عمران آیه ۶۰">*</span> است. توضیح اینکه در این آیه فرموده: حق از ناحیه پروردگار تو است <em>و نفرموده: </em> حق با پروردگار تو است و این خود دلیل بر این است که هر قضیه حقی و هر حکم واقعی از فعل خدا اخذ می‌شود نه اینکه حقی هست و خداوند محکوم است به اینکه کارهای خود را بر طبق آن انجام دهد و مانند ما آدمیان با این مطابقت             <code class="page" rel="8,70"/> استدلال بر صحت عمل خود کند. یکی دیگر آیه‌ <span class="aya" rel="13_41" data-words="11-16">و الله یحکم لا معقب لحکمه</span><span class="footnote" rel="1" title="و خدا حکم می‌کند و کسی نیست که حکم او را تاخیر بیندازد سوره رعد آیه ۴۱">*</span> است که از آن بر می‌آید حکم کردن، حق مطلق او است و هیچ مانعی چه عقلی و چه غیر عقلی مانع از حکم او نیست، برای اینکه هر مانعی که فرض شود فعل خدا و مخلوق او و متاخر از او است نه حاکم و مسلط بر او و نه مؤثر در او. </p> <p>یکی دیگر جمله‌ <span class="aya" rel="13_16" data-words="48-51">و هو الواحد القهار</span><span class="footnote" rel="2" title="و او یگانه مقتدر است سوره رعد آیه ۱۶">*</span> و جمله‌ <span class="aya" rel="12_21" data-words="27-31">و الله غالب علی أمره</span><span class="footnote" rel="3" title="و خدا بر کار خویش مسلط است سوره یوسف آیه ۲۱">*</span> و جمله‌ <span class="aya" rel="65_3" data-words="14-17">إن الله بالغ أمره</span><span class="footnote" rel="4" title="بدرستی که خدا به کار خویش می‌رسد سوره طلاق آیه ۳">*</span> است، چون از این جملات بر می‌آید که خداوند قاهر و غالب است، و کسی است که هیچ چیزی بر او غلبه و تسلط ندارد و او را از رسیدن به کار خویش باز نمی‌دارد و بین او و کارش حائل نمی‌شود. </p> <p>و نیز از آن جمله، آیه‌ <span class="aya" rel="7_54" data-words="29-33">ألا له الخلق و الأمر</span><span class="footnote" rel="5" title="بدانید که آفرینش از او و زمام امر آن بدست او است سوره اعراف آیه ۵۴">*</span> و همچنین آیات دیگری که همه در افاده این معنا مطلقند و آیه دیگری هم نیست که این آیات را تقیید کرده بگوید: خداوند در فلان امر محکوم و مغلوب است. </p> <p>و اگر ما علیه اشاعره می‌گوییم حکم عقل نظری در افعال خدای تعالی جاری می‌شود معنایش این نیست که خداوند محکوم به احکام عقل می‌باشد، زیرا همانطوری که مکرر گفته شد عقل ما با همه آثارش در افعالش که همان نفس الامر و خارج است تابع خدا و ماخوذ از سنت جاری او است، بلکه معنایش این است که عقل می‌تواند خصوصیات فعل خدا را درک نموده و در این باره مجهولاتی را کشف نماید، و اگر عقل چنین قدرتی نمی‌داشت این همه در قرآن کریم امر به تعقل، تذکر، تفکر، تدبر و امثال آن نمی‌کرد. </p> <p>و اما آیات راجع به مرحله دوم-از آن جمله یکی آیه‌ <span class="aya" rel="8_24" data-words="5-12">استجیبوا لله و للرسول إذا دعاکم لما یحییکم</span><span class="footnote" rel="6" title="خدا و رسول را بپذیرید وقتی شما را دعوت می‌کنند به چیزی که شما را زنده می‌کند سوره انفال آیه ۲۴">*</span> است که دلالت دارد بر اینکه در عمل به احکام خدای تعالی             <code class="page" rel="8,71"/> مصالحی است که حیات مقرون به سعادت آدمی را تامین می‌کند. و یکی دیگر آیه‌ <span class="aya" rel="7_28" data-words="13-18">قل إن الله لا یأمر بالفحشاء</span><span class="footnote" rel="1" title="بگو خدا به کار زشت امر نمی‌کند سوره اعراف آیه ۲۸">*</span> است که از آن به خوبی بر می‌آید عملی که فی نفسه و با قطع نظر از امر و نهی خدا فحشاء و زشت است خداوند به انجام آن امر نمی‌کند، نه آنکه اشاعره می‌گفته‌اند که: اگر خدا امر به چیزی کند ما می‌فهمیم که آن عمل فحشاء و زشت نیست. </p> <p>و نیز از آن جمله، آیه‌ <span class="aya" rel="31_13" data-words="11-17">لا تشرک بالله إن الشرک لظلم عظیم</span><span class="footnote" rel="2" title="به خدا شرک مورز که شرک ظلمی عظیم است سوره لقمان آیه ۱۳">*</span> و همچنین آیات بسیار دیگری است که احکام مجعول را به مصالحی که در آنها موجود است تعلیل می‌کند، مانند آیات راجع به نماز، روزه، صدقات، جهاد و غیر آنها که چون حاجتی به نقل آن نیست از نقلش خودداری نموده می‌گذریم. </p> <h3>بحث روایتی‌ <span class="title" rel="7_12 7_17 7_20 7_21 7_22 7_23 7_24 7_11 7_13 7_10 7_14 7_15 7_16 7_18 7_19 7_25"> (روایاتی در مورد شیطان و تمرد او از سجده بر آدم و وساوس و تصرفات او...) </span> </h3> <p> در تفسیر عیاشی از داود بن فرقد از امام صادق (ع) روایت کرده که فرمود: ملائکه قبل از داستان آدم ابلیس را از جنس خود می‌پنداشتند، و لیکن خدای تعالی او را می‌شناخت و با تحریک حمیت و عصبیت او آنچه را که در نفس او پنهان بود آشکار ساخت، و در نتیجه صراحتا گفت: <span class="aya" rel="7_12" data-words="12-18">خلقتنی من نار و خلقته من طین</span><span class="footnote" rel="3" title="تفسیر عیاشی ج ۲ ص ۹ ط تهران">*</span> و در الدر المنثور است که ابو نعیم در کتاب حلیه و دیلمی از جعفر بن محمد از پدرش و او از جدش از رسول خدا (ص) نقل کرده‌اند که فرمود: اولین کسی که دین را به رأی خود قیاس کرد ابلیس بود. خدای تعالی فرمود تا بر آدم سجده کند، او در جواب گفت:  من از او بهترم مرا از آتش و او را از گل آفریدی . امام جعفر بن محمد (ع) پس از نقل این روایت اضافه کرد که: هر کس امر دین را به رأی خود قیاس کند خداوند او را در قیامت با ابلیس قرین می‌سازد، برای اینکه در دنیا همان کاری را کرده که ابلیس کرد.<span class="footnote" rel="4" title="الدر المنثور ج ۳ ص ۷۲ ط بیروت">*</span> و در کافی به سند خود از عیسی بن عبد اللَّه قرشی نقل می‌کند که گفت: روزی         <code class="page" rel="8,72"/> ابو حنیفه بر امام صادق وارد شد، حضرت به وی فرمود: ای ابا حنیفه به من خبر رسانده‌اند که تو به قیاس عمل می‌کنی؟ گفت آری عمل به قیاس می‌کنم. حضرت فرمود: زنهار!قیاس مکن که اولین کسی که قیاس کرد ابلیس بود، آن موقعی که گفت: مرا از آتش و او را از گل آفریدی .<span class="footnote" rel="1" title="اصول کافی ج ۲ ص ۵۸ ح ۲۰ ط تهران">*</span> در کتاب عیون اخبار الرضا از امیر المؤمنین (ع) نقل کرده که فرمود: ابلیس اولین کسی بود که کفر ورزید و منشا پیدایش و انتشار کفر شد.<span class="footnote" rel="2" title="عیون اخبار الرضا ج ۱ ص ۱۹۱">*</span> مؤلف: این روایت را عیاشی نیز از امام صادق (ع) نقل کرده.<span class="footnote" rel="3" title="تفسیر عیاشی ج ۲ ص ۳۴ ح ۱۷">*</span> در کافی از امام صادق (ع) نقل شده که در ضمن حدیثی فرمود: اولین معصیتی که حکایت از نخوت درونی می‌کرد و از روی کبر سر زد از ابلیس بود.<span class="footnote" rel="4" title="اصول کافی ج ۲ ص ۸۲">*</span> مؤلف: بیان این روایت در سابق گذشت. </p> <p><span class="phrase">در تفسیر قمی از امام صادق (ع) روایت شده که فرمود: <em rel="fa_7_13_8-8" data-sentence="50:245">استکبار</em> اولین معصیتی بود که خداوند بدان نافرمانی شد.<span class="footnote" rel="5" title="تفسیر قمی ج ۱ ص ۴۲">*</span> مؤلف: در بیان سابق ما گذشت که ریشه استکبار انانیت و خود را مستقل از خدای تعالی دانستن است، هم چنان که روایت قبلی هم این معنا را داشت.</span> </p> <p>در نهج البلاغه در ضمن خطبه‌ای که امام (ع) خلقت آدم را وصف می‌کند چنین آمده است: و استادی اللَّه سبحانه الملائکة ودیعته لدیهم و عهد وصیته الیهم فی الاذعان بالسجود له و الخشوع لتکرمته فقال سبحانه: <span class="aya" rel="2_34" data-words="5-9">اسجدوا لآدم فسجدوا إلا إبلیس</span> اعترته الحمیة و غلبت علیه الشقوة...<span class="footnote" rel="6" title="خداوند سبحان از ملائکه خواست که آنچه نزدشان امانت گذاشته بود ادا کنند، و به آنچه به آنان توصیه کرده بود فرمان داد و آن این بود که ایمان بیاورند به واسطه سجود بر آدم و بواسطه خشوع به کرامت و بزرگواری او، پس فرمود: به آدم سجده کنید در نتیجه همه سجده کردند مگر ابلیس که حمیت بر او عارض شد و شقاوت بر وی غلبه کرد نهج البلاغه فیض الاسلام ص ۳۰">*</span>. </p> <p>مؤلف: در این خطبه نکته‌ای است که ادعای قبلی ما را مبنی بر اینکه آدم در این             <code class="page" rel="8,73"/> قصه به عنوان مثالی که انسانیت را مجسم می‌سازد ذکر شده و خصوصیتی در شخص او نبوده  تایید می‌نماید و آن نکته این است که امام (ع) امر به سجده را متوجه به ابلیس و جنود او دانسته و خصوصیتی برای شخص ابلیس قائل نشده، و نیز معلوم می‌شود که این داستان در عین اینکه داستان است یک جریان تکوینی را حکایت می‌کند. </p> <p>در مجمع البیان از امام باقر (ع) نقل کرده که در معنای جمله‌ <span class="aya" rel="7_17" data-words="1-14">ثم لآتینهم من بین أیدیهم و من خلفهم و عن أیمانهم و عن شمائلهم...</span> فرمود: منظور از اینکه از جلو آنان درمی‌آیم این است که آخرت را در نظرشان موهون می‌سازم. و مراد از اینکه گفت  از پشت سرشان در می‌آیم این است که آنان را امر می‌کنم به اینکه اموال را جمع نموده و از دادن حقوق خدا خودداری کنند و آن را برای ورثه بگذارند. و مراد از اینکه گفت: از طرف راست آنان در می‌آیم این است که دین آنان را به وسیله جلوه دادن گمراهی‌ها و آرایش شبهات تباه می‌سازم. و مقصود از اینکه گفت از طرف چپ آنان در می‌آیم این است که لذات را آن قدر مورد علاقه‌شان قرار می‌دهم که محبت‌شان به آن از هر چیز دیگری بیشتر شود.<span class="footnote" rel="1" title="مجمع البیان ج ۳ و ۴ ص ۴۰۴ ط تهران">*</span> در تفسیر عیاشی از امام صادق (ع) نقل کرده که فرمود: به آن خدایی که محمد (ص) را مبعوث کرد عفریت‌ها و شیطان‌ها در اطراف مؤمن بیشتر است از زنبورهایی که در پیرامون گوشت آمد و شد دارند<span class="footnote" rel="2" title="تفسیر عیاشی ج ۲ ص ۳۰۱ ح ۱۱۱">*</span>. </p> <p><span class="phrase">در معانی الاخبار از حضرت رضا (ع) نقل کرده که فرمود: شیطان از این جهت  <em rel="fa_7_11_13-13" data-sentence="70:165">ابلیس</em> نامیده شد که از رحمت خدا بی‌نصیب شد، چون این کلمه به معنای محروم و مایوس از رحمت خدا است<span class="footnote" rel="3" title="معانی الاخبار ص ۱۳۸ ط تهران">*</span>.</span> </p> <p>قمی در تفسیر خود می‌گوید: پدرم برای من حدیث کرد از امام صادق (ع) که شخصی از آن جناب پرسید: آیا بهشت آدم از باغهای دنیا بوده و یا از باغهای آخرت؟ حضرت در جواب فرمود: از باغهای دنیا بوده و همین ماه و خورشیدی که بر ما می‌تابد به آن بهشت می‌تابیده. و اگر از باغهای آخرت می‌بود هرگز از آن اخراج نمی‌شد، چون آخرت خانه خلود است، و پس از آنکه خداوند آدم را در آن بهشت جای داد همه خوردنیها را به جز یک درخت برایش مباح کرد. چون خلقت آدم طوری بود که بدون امر و نهی و غذا و لباس و مسکن و نکاح       <code class="page" rel="8,74"/> نمی‌توانست بسر ببرد، و سود و زیان خود را جزبه راهنمایی خداوند تشخیص نمی‌داد. پس ابلیس بر او در آمد و گفت اگر تو و همسرت از این درخت بخورید فرشته خواهید شد و برای همیشه در بهشت خواهید زیست، و اگر نخورید خداوند بیرون‌تان خواهد کرد، آن گاه قسم خورد که خیرخواه آنان است، هم چنان که خدای تعالی از وی چنین نقل می‌کند: <span class="aya" rel="7_20-21" data-words="13-32">ما نهاکما ربکما عن هذه الشجرة إلا أن تکونا ملکین أو تکونا من الخالدین، و قاسمهما إنی لکما لمن الناصحین</span>. </p> <p>آدم گفته او را پذیرفت و به اتفاق همسرش از آن درخت خورد و کارشان به آنجایی رسید که خدای تعالی فرمود: <span class="aya" rel="20_121" data-words="3-5">فبدت لهما سوآتهما</span>، لباسهای بهشتی‌شان از تن آنان فرو ریخت، ناگزیر از برگ درختان بهشتی خود را پوشانیدند، و خداوند خطابشان کرد که: <span class="aya" rel="7_22" data-words="19-32">أ لم أنهکما عن تلکما الشجرة و أقل لکما إن الشیطان لکما عدو مبین</span> آیا به شما نگفتم که از این درخت نخورید؟... در جواب چنین عرض کردند: <span class="aya" rel="7_23" data-words="2-14">ربنا ظلمنا أنفسنا و إن لم تغفر لنا و ترحمنا لنکونن من الخاسرین</span>. خداوند در جواب‌شان چنین فرمود: <span class="aya" rel="7_24" data-words="2-14">اهبطوا بعضکم لبعض عدو و لکم فی الأرض مستقر و متاع إلی حین</span> یعنی تا روز قیامت.<span class="footnote" rel="1" title="تفسیر قمی ج ۱ ص ۴۳">*</span> در کافی از علی بن ابراهیم از امام صادق (ع) روایت شده که فرمود: پس از آنکه آدم از بهشت بیرون شد جبرئیل بر او نازل شد و گفت: مگر این نبود که خداوند تو را به دست خود آفرید و از روح خود در تو دمید و ملائکه را به سجده بر تو واداشت و کنیز خود حوا را همسرت کرد و در بهشت جای داده همه آنها را بر تو مباح نمود؟ و مگر این نبود که تو را رو به رو خطاب نمود و از خوردن آن درخت نهی کرد؟ با این حال چرا از آن خوردی و خدای تعالی را نافرمانی کردی؟ آدم گفت چه کنم، ابلیس فریبم داد و قسم خورد که من خیرخواه تو هستم، و من کجا خیال می‌کردم که یکی از مخلوقات خدا به اسم خدا به دروغ سوگند یاد کند؟<span class="footnote" rel="2" title="کافی و تفسیر قمی ص ۲۲۵ و ایضا ص ۴۴-۴۳">*</span> مؤلف: در سوره بقره در ذیل آیات همین داستان تعداد دیگری از روایات راجع به آن نقل شد، و به زودی در جای مناسب باز هم تعدادی از آن روایات نقل خواهد شد -ان شاء اللَّه تعالی-. </p> <p>در تفسیر قمی از امام صادق (ع) حدیثی روایت شده که آن جناب در ضمن آن حدیث این داستان را چنین نقل کرده‌اند: سپس ابلیس گفت: پروردگارا آیا با اینکه تو خداوند     <code class="page" rel="8,75"/> عادلی و هرگز ستم روا نمی‌داری ثواب اعمال گذشته مرا نمی‌دهی؟ فرمود: از مثوبات آخرت نمی‌دهم و لیکن از لذایذ دنیا هر آنچه بخواهی بگو تا در پاداش عبادتهایت بتو بدهم، ابلیس اولین چیزی را که از خدا درخواست کرد این بود که خدایا مرا تا روز قیامت زنده بدار. خدای تعالی نیز درخواستش را پذیرفت. آن گاه درخواست کرد مرا بر فرزندان آدم مسلط کن، این را نیز پذیرفت. باز هم درخواست کرد که مرا مانند خون در سراسر وجود آنان راه ده. فرمود: راهت دادم. سپس درخواست کرد برای بشر هیچ فرزندی به وجود نیاید مگر اینکه برای من دو فرزند به وجود آید، و من آدمیان را ببینم و آنان مرا نبینند، و من به هر صورتی که بخواهم بتوانم در برابر آنان به آن صورت در آیم. خدای تعالی اینها را نیز پذیرفت. ابلیس قانع نشد، و گفت خدایا بیشتر از این به من بده. فرمود: من برای تو و ذریه تو در سینه‌های بشر جایی و قرارگاهی دادم. </p> <p>اینجا ابلیس قانع شد و گفت: مرا بس است، <span class="aya" rel="38_82-83" data-words="2-8">فبعزتک لأغوینهم أجمعین، إلا عبادک منهم المخلصین</span>.<span class="footnote" rel="1" title="تفسیر قمی ج ۱ ص ۳۴ ط تهران">*</span> </p><h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">رد اینکه ملائکه و شیاطین به تغییر ذات خود قدرت داشته باشند و به صور مختلفه در آیند</span> </h3> <p> مؤلف: بحث گذشته ما معنای این حدیث را به خوبی روشن می‌سازد، و حاجت به توضیح دیگری نیست، و آنچه گفته: و من به هر صورتی که بخواهم بتوانم در برابر آنان به آن صورت درآیم معنایش این نیست که من ذات خود را به هر طوری که بخواهم تغییر دهم، و بیش از این دلالت ندارد که من به هر نحوی که بخواهم در حواس انسان تصرف کنم. </p> <p>بنا بر این، اینکه بعضی از علما گفته‌اند اجماع علما بر این است که ابلیس و ذریه او از طایفه جن و مانند سایر اجنه اجسامی هوایی و لطیفند و به هر شکلی که بخواهند در می‌آیند حتی شکل سگ و خوک ولی ملائکه اجسام لطیفی هستند که به هر شکلی در می‌آیند جز به شکل سگ و خوک<span class="footnote" rel="2" title="بحار ج ۶۳ ص ۲۸۳ ط بیروت">*</span> سخنی نادرست است، زیرا ظاهر این کلام این است که ملائکه و شیطانها قدرت بر تغییر ذات خود دارند و این حرفی است که نه از عقل دلیلی بر آن هست و نه از نقل، اجماعی هم که ادعا کرده‌اند در حقیقت اتفاق در فهم است، و چنین اجماعی را اگر خود ما بدست بیاوریم حجت نیست تا چه رسد به اینکه دیگران آن را نقل کنند، وقتی اجماعی در کار نبود باقی می‌ماند کتاب و سنت، و ماخذ قرآنی و روایتی این داستان همان بود که ما ذکر کردیم، و دیدید که از آن چنین چیزی استفاده نمی‌شد. </p> <p>همچنین مساله ذریه ابلیس و کثرت آنها چیزی جز این در دست نیست که ذریه ابلیس     <code class="page" rel="8,76"/> بسیارند و همه از خود او منشعب شده‌اند، اما این انشعاب از راه تناسلی است که ما داریم و یا راه تخم‌گذاری و جوجه‌کشی است و یا به نحوی دیگر است برای ما معلوم نیست، و مانند بسیاری از چیزها راهی برای فهم آن نداریم. </p> <p>بله، در بین روایات چند روایت دیده می‌شود که دلالت دارند بر اینکه ابلیس با خودش ازدواج می‌کند و یا تخم می‌گذارد و جوجه در می‌آورد، و یا برای ابلیس دو ران و یک عضو تناسلی نر و ماده است، که خودش با خود جفت شده و در هر روز ده بچه می‌زاید، و بچه‌هایش همه نرند و در بین آنان ازدواج و توالد و تناسل نیست<span class="footnote" rel="1" title="بحار ج ۶۳ ص ۳۰۶">*</span>. و لیکن هیچیک از این روایات قابل اعتماد نیست، زیرا یا مرسل است و یا مقطوع است و یا موقوف، آنهم در مثل این مطالبی که در آن جز به آیه محکمه و یا حدیث متواتر و یا حدیث همراه با قرینه قطعی نمی‌توان اعتماد نمود. </p> <p>حتی اگر این روایات با ظاهر قرآن هم منطبق می‌شد ممکن بود به این وسیله تصحیح شود، و لیکن مفاد هیچیک از آنها با قرآن منطبق نیست. </p> <p>در کافی از علی بن ابراهیم از پدرش از ابن ابی عمیر از حماد از ابی عبد اللَّه  (ع) روایت کرده که فرمود: هیچ دلی نیست مگر اینکه دارای دو گوش است، بر در یکی از آن دو گوش ملکی است که آدمی را ارشاد می‌نماید، و بر در دیگری شیطانی است که او را گمراه می‌سازد، این یکی می‌گوید: بکن آن دیگری می‌گوید: زنهار!مکن. شیطان می‌گوید معصیت کن و ملک می‌گوید مکن. و این گفته خدای تعالی است که می‌فرماید: <span class="aya" rel="50_17-18" data-words="4-17">عن الیمین و عن الشمال قعید، ما یلفظ من قول إلا لدیه رقیب عتید</span><span class="footnote" rel="2" title="از طرف چپ و راست به مراقبت او بنشسته‌اند، سخنی بر زبان نیاورده جز آنکه همان دم رقیب و عتید بر آن آماده‌اند سوره ق آیه ۱۸">*</span><span class="footnote" rel="3" title="کافی ج ۲ ص ۲۶۶">*</span>. </p> <p>در بحار از کتاب شهاب نقل شده که رسول خدا (ص) فرمود: شیطان در بنی نوع آدم مانندخون است که در همه جای بدن جریان دارد<span class="footnote" rel="4" title="بحار ج ۶۳ ص ۲۶۸">*</span>. </p> <p>در صحیح مسلم از ابن مسعود از رسول خدا (ص) روایت کرده که فرمود: هیچ کسی نیست مگر اینکه خداوند قرین جنیش را بر او موکل نموده. حضار عرض کردند: یا رسول اللَّه!آیا تو هم قرین جنی داری؟ فرمود: آری، بر من هم موکل فرموده، الا اینکه خداوند         <code class="page" rel="8,77"/> مرا کمک کرده و او را تسلیم من ساخته به طوری که دیگر مرا جز به خیر دعوت نمی‌کند<span class="footnote" rel="1" title="صحیح مسلم ج ۱۷ ص ۱۵۷">*</span>. </p> <p>مؤلف: بعضی‌ها کلمه <em>أسلم</em> را که در روایت است به ضم میم خوانده و بعضی دیگر به فتح میم. </p> <p>در تفسیر عیاشی از جمیل بن دراج نقل شده که گفت: از امام صادق (ع) پرسیدم آیا ابلیس از ملائکه بود و یا مامور بعضی از امور آسمان بوده؟ فرمود: از ملائکه نبود، و لیکن ملائکه او را از جنس خود می‌پنداشتند، و خدا می‌دانست که او از آنها نیست و در آسمان ماموریتی نداشت و شخصیت و احترامی هم نداشت. </p> <p>جمیل بن دراج می‌گوید: از خدمت امام مرخص شده نزد طیار آمدم و آنچه را شنیده بودم برایش بازگو کردم. وی گفت چطور از ملائکه نبود و حال آنکه خدای تعالی به ملائکه امر کرد که بر آدم سجده کنند؟ ناگزیر برخاسته خدمت امام آمدیم، طیار همین سؤال را از آن جناب کرد. حضرت در جواب فرمود: آیا خطابی که خدای تعالی مکرر به مؤمنین کرده و فرموده: <span class="aya" rel="2_104" data-words="1-4">یا أیها الذین آمنوا</span> شامل منافقین هم می‌شود یا نه؟ طیار در جواب اعتراف کرد به اینکه شامل منافقین بلکه شامل اهل ضلالت و هر کسی که اقرار ظاهری به دعوت اسلام داشته باشد می‌شود<span class="footnote" rel="2" title="تفسیر عیاشی ج ۱ ص ۳۴ ط تهران">*</span> مؤلف: این حدیث رد بر روایاتی است که می‌گوید ابلیس از ملائکه بوده و یا خازن آسمان پنجم یا خازن بهشت بوده است. </p> <h3> <span class="title" rel="7_10 7_11 7_12 7_13 7_14 7_15 7_16 7_17 7_18 7_19 7_20 7_21 7_22 7_23 7_24 7_25">دو دسته روایات مربوط به تصرفات ابلیس و کیفیت تصرف او در شعور آدمی</span> </h3> <p> باید دانست که روایات مربوط به تصرفات ابلیس و اینکه چگونه در شعور آدمی تصرف می‌کند از طرق شیعه و سنی بسیار است، و این روایات دو قسمند: یکی روایاتی که تصرفی از تصرفات ابلیس را بدون تفسیر ذکر می‌کند. و دیگر روایاتی که تصرفی از تصرفات وی را ذکر نموده و تا اندازه‌ای آن را تفسیر می‌کند. </p> <p>از جمله روایات دسته اول یکی روایتی است که مرحوم کلینی در کافی از امیر المؤمنین (ع) نقل کرده که آن حضرت فرمود: دستمال گوشت را در خانه نگذارید که جای شیطان است، و خاک در پشت در نریزید که شیطان آنجا منزل می‌کند<span class="footnote" rel="3" title="فروع کافی ج ۶ ص ۵۳۱">*</span>. </p> <p>و نیز در کافی از امام صادق (ع) روایت کرده که فرمود: بر بالای هر پلی       <code class="page" rel="8,78"/> شیطانی است، پس هر وقت به آنجا عبورت افتاد <em>بسم اللَّه</em> بگو تا شیطان از تو دور شود.<span class="footnote" rel="1" title="بحار الانوار ج ۶۳ ص ۲۱۷ ح ۵۳ به نقل از محاسن">*</span> و نیز از امیر المؤمنین (ع) نقل کرده که فرمود: خانه شیطان در خانه‌های شما، تار عنکبوت است.<span class="footnote" rel="2" title="بحار الانوار ج ۶۳ ص ۲۵۱ ح ۱۱۴ ط تهران">*</span> و از امام صادق و یا امام باقر (ع) نقل کرده که فرمود: در حال ایستاده آب میاشام و در آب راکد بول مکن، و دور قبر مگرد، و به تنهایی در خانه‌ای به سر مبر، و با یک لنگه کفش راه مرو، زیرا در این احوالی که گفته شد شیطان از هر حال دیگری به سوی بندگان خدا شتابان‌تر است.<span class="footnote" rel="3" title="فروع کافی ج ۶ ص ۵۳۴ ح ۸">*</span> و نیز از امام صادق (ع) نقل کرده که فرمود: هر وقت و هر جا اسم خدا برده شود شیطان دور می‌گردد، و اگر در موقع جماع اسم خدا برده نشود شیطان نیز آلت تناسلی خود را داخل می‌کند، و در عین اینکه نطفه از یکی است عمل از هر دو خواهد بود.<span class="footnote" rel="4" title="فروع کافی ج ۵ ص ۵۰۱ ذیل حدیث ۳ و بحار ج ۶۳ ص ۲۰۲ ح ۲۳ به نقل از تهذیب">*</span> و در تفسیر قمی از امام صادق (ع) نقل شده که فرمود: هر چیزی که از مال حرام بدست آید شیطان در آن شریک است<span class="footnote" rel="5" title="تفسیر قمی ج ۲ ص ۲۲">*</span>. </p> <p>و در حدیثی آمده که: هر کس در حال مستی بخوابد عروس شیطان است<span class="footnote" rel="6" title="بحار الانوار ج ۷۹ ص ۱۴۸ ح ۵۸ به نقل از جامع الاخبار">*</span>. </p> <p>مؤلف: آیه شریفه‌ <span class="aya" rel="5_90" data-words="5-16">إنما الخمر و المیسر و الأنصاب و الأزلام رجس من عمل الشیطان</span><span class="footnote" rel="7" title="سوره مائده آیه ۹۰">*</span> را هم باید از این باب شمرد. </p> <p>و از جمله روایات قسم دوم روایتی است که در کافی از امام باقر (ع) نقل شده که فرمود: غضب آتشی است که شیطان در دل آدمی روشن می‌کند.<span class="footnote" rel="8" title="اصول کافی ج ۲ ص ۳۰۵-۳۰۴ حدیث ۱۲">*</span> و از رسول خدا (ص) نقل کرده که فرمود: شیطان در درون آدمی مانند خون جریان دارد، پس مجاری او را با گرسنگی تنگ کنید<span class="footnote" rel="9" title="المحجة البیضاء ج ۳ ص ۳۳ ط تهران">*</span>. </p> <p>در کتاب محاسن از حضرت رضا (ع) از پدران بزرگوارش از علی                 <code class="page" rel="8,79"/>  (ع) نقل شده که در ضمن حدیثی فرمودند: اما سرمه شیطان خواب و شربتش غضب و مکیدنیش دروغ است<span class="footnote" rel="1" title="بحار الانوار ج ۶۳ ص ۲۲۵-۲۲۳ ح ۷۰ (به نقل از مجالس)">*</span>. </p> <p>و نیز در حدیثی آمده که موسی (ع) شیطان را دید که کلاه بلندی بر سر دارد، علت آن را سؤال کرد گفت با این کلاه دلهای بنی آدم را صید می‌کنم.<span class="footnote" rel="2" title="احیاء علوم الدین ج ۳ ص ۳۲ و ۳۳ و ۳۴ و ۱۰۰">*</span> در کتاب مجالس ابن الشیخ از حضرت رضا (ع) از پدران بزرگوارش نقل شده که فرموده‌اند: ابلیس از زمان آدم تا زمان حضرت مسیح (ع) به سراغ انبیا  (ع) می‌آمد و با آنان به گفتگو می‌پرداخت، و از ایشان پرسش می‌نمود، و با هیچکدام به قدر حضرت یحیی مانوس نبود. روزی یحیی بن زکریا به وی گفت ای ابا مره مرا به تو حاجتی است، گفت تو بزرگتر از آنی که از من چیزی بخواهی و تو را رد کنم، مطمئن باش که هر چه بخواهی دست رد به سینه‌ات نمی‌زنم. یحیی گفت دلم می‌خواهد دام‌هایی را که با آن بنی نوع بشر را صید می‌کنی به من نشان دهی. ابلیس گفت: با کمال افتخار اطاعت می‌کنم، و فردا آنها را به نظرت می‌رسانم. صبح فردای آن روز یحیی (ع) در خانه خود نشست و در انتظار وعده ابلیس بود، و در خانه را محکم به روی خود بسته بود که ناگاه ابلیس از سوراخی که در خانه او بود درآمد و در برابرش قرار گرفت. یحیی دید که ابلیس از صورت، میمون و از بدن، خوک است، شکاف چشمها و لبهایش بر خلاف معمول از بالا به پایین و فواصل دندانهایش زیاد و استخوان فک بالا و پایین او به هم چسبیده است، و دید که چهار دست دارد، دو دست در سینه و دو دست در شانه، غوزک پاهایش در جلو و انگشتان آن در عقب است، قبایی بر تن و کمربندی بر کمر دارد که تارهای آن رنگارنگ است، و در دست او زنگی بزرگ و بر سرش کلاهخودی است که آهنی شبیه به قلاب از آن آویزان است. </p> <p>یحیی (ع) پس از تماشای این منظره پرسید: این کمربند چیست که بر کمر داری؟ گفت این کیش مجوسیت است که من خود آن را درست کرده و در نظر مجوسیان زینتش دادم. پرسید چرا تارهای آن رنگارنگ است؟ گفت این رنگها انواع آرایش زنان است، زنان خود را به انواع مختلفی می‌آرایند تا یکی از آن انواع با رنگ و جلوه طبیعی شان جور آید، آن وقت است که فریبندگی خاصی به خود می‌گیرند و من مردم را با آن جلوه فریب می‌دهم. </p> <p>پرسید این زنگ چیست که به دست گرفته‌ای؟ گفت این مجمع تمامی لذات از قبیل طنبور،     <code class="page" rel="8,80"/> چنگ، ساز، طبل، نی و سرنا است، مردم در مجلس شراب حاضر می‌شوند و شراب هم می‌خورند ولی آن طور که باید لذت نمی‌برند، من این زنگ را در بین آنان به حرکت در می‌آورم، به محض اینکه صدایش بگوش‌شان خورد شرم از آنان زایل گشته یکی به رقص در می‌آید و یکی چغانه می‌زند و یکی جامه می‌درد. </p> <p>پرسید چه چیز بیشتر خشنودی تو را فراهم می‌کند؟ گفت زنان بهترین تله و دام من هستند، وقتی ببینم پارسایان زیاد مرا لعنت می‌کنند دست بدامن زنان می‌شوم و از راه غریزه جنسی کارشان را ساخته به همین وسیله خاطر خود را آسوده می‌سازم. پرسید این کلاهخود چیست که بر سر نهاده‌ای؟ گفت با این کلاه، خود را از شر نفرین مؤمنین حفظ می‌کنم. پرسید این آهن چیست که در کلاهخود تو می‌بینم؟ گفت با این دلهای صالحین را زیر و رو می‌کنم. </p> <p>در اینجا یحیی به یاد خود افتاد و پرسید آیا تا کنون هیچ به من دست یافته‌ای؟ گفت نه و لیکن در تو خصلتی است که من آن را دوست دارم، پرسید آن کدام است؟ گفت تو مرد پرخوری هستی و وقتی که افطار می‌کنی سنگین می‌شوی، و همین سنگینی تو را مقداری از نماز و شب‌زنده‌داری باز می‌دارد، و من به همین خوشحال می‌شوم. یحیی گفت حال که چنین است من هم با خدا عهد می‌بندم تا چندی که زنده‌ام هیچ وقت خود را از طعام سیر نکنم. </p> <p>ابلیس گفت: من نیز با خدا عهد می‌بندم تا چندی که زنده‌ام نسبت به احدی خیرخواهی نکنم. </p> <p>این بگفت و از نزد یحیی بیرون رفت، و دیگر به سراغ او نیامد.<span class="footnote" rel="1" title="فروع کافی ج ۶ ص ۵۳۲">*</span> مؤلف: این حدیث از طرق اهل سنت بطور مبسوطتری روایت شده است.<span class="footnote" rel="2" title="فروع کافی ج ۶ ص ۵۳۲">*</span> و در روایات دیگری‌مجالس و گفتگوها و محاورات دیگری برای ابلیس نقل شده که با آدم و نوح، موسی، عیسی و رسول خدا ( ع) داشته است.<span class="footnote" rel="3" title="بحار الانوار ج ۶۳ ص ۲۸۳-۱۹۴">*</span> روایات بسیار زیاد دیگری از طریق شیعه و سنی نیز هست که انواع نیرنگ‌ها و خدعه‌های او را در انواع گناهان بیان می‌کند.<span class="footnote" rel="4" title="کنز الاعمال ج ۱ ص ۴۰۱-۳۹۸ ط بیروت و بحار الانوار ج ۶۳ ص ۲۸۳-۱۹۴">*</span> همه این روایات شاهد بر این است که تسویلات شیطان از قبیل تشکلاتی است که موجودات مثالی دارند، همانطوری که حوادث این عالم در عالم رؤیا به شکل مناسب خود مجسم می‌شود شیطان نیز در هر گناهی به شکلی در می‌آید که مناسب با نوع آن گناه است. </p> <p>         <code class="page" rel="8,81"/> اگر در این روایات دقت کنیم خواهیم دید خصوصیاتی هم که در روایات قسم اول ذکر شده نسبت‌های مختلفی است که ابلیس با اشیاء داشته و مردم را به وسوسه‌هایی دعوت می‌کند که مناسب با آن است. و بنا بر این می‌توان گفت تمامی تسویلاتی که در این دو دسته روایات از شیطان ذکر شده همه از تجسم‌های مثالی است نه تجسم مادی که حشویه و بعضی از محدثین قائل شده و پنداشته‌اند که کیش مجوسیت در بین بشر امری اعتقادی است، عینا همین امر اعتقادی در نزد شیطان کمربندی است از چرم که با آن کمر خود را می‌بندد. </p> <p>و یا پنداشته‌اند که ابلیس گاهی انسان واقعی و دارای حقیقت انسانیت و قوا و اعمال او است، و گاهی حیوانی از حیوانات بی‌زبان و دارای حقیقت نوعی آن حیوان است و گاهی جماد و موجودی بدون حیات و شعور است. و یا پنداشته‌اند که این صورتها اشکالی است که عارض بر ماده ابلیس می‌شود، زیرا این مطالب احتمالاتی است که روایات بکلی از دلالت بر آن اجنبی و بیگانه است. </p> <p>البته این روایات طوری نیست که بتوان به یک یک آنها اعتماد نمود، زیرا اولا سند همه آنها صحیح نیست و ثانیا آن روایاتی هم که سندشان صحیح است روایاتی آحادند که نمی‌توان در مثل این مساله که یک مساله اعتقادی و اصولی است به آن تمسک جست. </p> <p>بله، فقیه می‌تواند در استفاده حکمی از احکام فرعی مانند استحباب و کراهت به آنها استدلال کند، و لیکن این را هم باید بگوییم که این روایات در عین اینکه متواتر لفظی نیستند چنین هم نیست که بکلی بکار مساله مورد بحث نخورند، زیرا انسان از مجموع آنها مخصوصا به ضمیمه آیاتی که مؤید آنها است اطمینان به صدور بعضی از آنها پیدا می‌کند. <code class="page" rel="8,82"/> </p>
