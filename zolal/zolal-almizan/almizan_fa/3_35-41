<h3 class="ayas">سوره آل‌عمران آیه‌های ۳۵ تا ۴۱</h3><code class="section" rel="3_35-41"/><h3>ترجمه آیات</h3> <p> <span class="trans" rel="3_35">بیاد آر زمانی را که همسر عمران گفت پروردگارا من نذر کرده‌ام که آنچه در رحم دارم محرر یعنی خالص خدمتکار تو باشد از من قبول کن که تو، آری تنها تویی که شنوای دانایی. <code class="page" rel="3,266"/> «۳۵» </span><span class="trans" rel="3_36"> همین که وضع حمل کرد گفت پروردگارا من او را دختر زاییدم (و خدا از خود او بهتر می‌دانست که چه زاییده) و معلوم است که برای خدمتگزاری معبد تو پسر چون دختر نیست و من او را مریم نام نهادم و من او و نسل او را از شیطان رجیم به تو پناه دادم.  «۳۶» </span><span class="trans" rel="3_37">پروردگارش دختر را قبول کرد آنهم به بهترین قبول و او را پرورش داد آنهم بهترین پرورش و زکریا را کفیل او کرد که هر وقت در محراب او بر او وارد می‌شد رزقی مخصوص نزد او می‌دید می‌پرسید: ای مریم این رزق کذایی از ناحیه چه کسی برایت آورده‌اند؟ می‌گفت این رزق از ناحیه خدا است آری خدا به هر کس که بخواهد بی‌حساب رزق می‌دهد.  «۳۷» </span><span class="trans" rel="3_38">اینجا بود که طمع زکریا وادارش کرد و دست به دعا برداشته بپروردگار خود گفت پروردگارا مرا از ناحیه خود فرزندی و نسلی پاک ببخش که تو شنوای دعائی.  «۳۸» </span><span class="trans" rel="3_39">ملائکه (که گویی از راهی دور سخن می‌گفتند) خطابش کردند و در حالی که او در محراب نماز می‌خواند گفتند خدای تعالی تو را به یحیی مژده می‌دهد فرزندی که تصدیق کننده کلمه‌ای از خدا است  (یعنی عیسی) و سیدی است که زن نمی‌گیرد، و پیامبری است از صالحان.  «۳۹» </span><span class="trans" rel="3_40">زکریا گفت چگونه مرا فرزندی خواهد شد با اینکه عمرم به نهایت رسیده و همچنین عمر همسرم علاوه بر اینکه او در جوانی هم نازا بود فرمود: این چنین خدا هر چه بخواهد می‌کند.  «۴۰» </span><span class="trans" rel="3_41">عرضه داشت پروردگارا برایم علامتی قرار ده فرمود علامت فرزنددار شدنت این است که سه روز با مردم سخن نتوانی گفت مگر باشاره پروردگارت را بسیار یادآور و صبح و شام به تسبیح بپرداز «۴۱» </span></p>           <h3>بیان آیات</h3> <p> <span class="aya" rel="3_35" data-words="1-18">إذ قالت امرأت عمران: رب إنی نذرت لک ما فی بطنی محررا، فتقبل منی إنک أنت السمیع العلیم...</span> </p><h3> <span class="title" rel="3_35">معنای سخن مادر مریم: <span class="aya" rel="3_35" data-words="7-12">نذرت لک ما فی بطنی محررا</span> </span> </h3> <p> <span class="phrase">کلمه <em rel="fa_3_35_7-7" data-sentence="5:441">نذر</em> به معنای این است که انسان چیزی بر خود واجب کند که واجب نباشد، و کلمه <em>تحریر</em> که مصدر کلمه اسم مفعول <em rel="fa_3_35_12-12" data-sentence="165:320">محرر</em> است، به معنای آزاد کردن از قید و زنجیر است، و به همین جهت آزاد کردن برده را هم تحریر می‌گویند، و نیز نوشتن کتاب را هم تحریر می‌گویند، چون با این عمل مفاهیم و آن معانی که در محفظه ذهن و فکر زندانی است آزاد می‌شود، و کلمه <em>تقبل</em> به معنای قبول کردن چیزی است از روی رغبت و رضا، مانند تقبل هدیه و تقبل دعا و امثال آن.</span> </p> <p>و اینکه فرمود: <span class="aya" rel="3_35" data-words="2-11">قالت امرأت عمران رب إنی نذرت لک ما فی بطنی</span> دلالت دارد بر اینکه این مناجات را وقتی کرده که به فرزندش حامله بوده است، و حملش از عمران بوده، و این مناجات خالی از اشاره به این نکته نیست که همسر وی عمران در آن روزها زنده نبوده، <code class="page" rel="3,267"/> و گرنه او حق نداشت فرزند در شکم خود را مستقلا تحریر کند. </p> <p>هم چنان که آیه شریفه: <span class="aya" rel="3_44" data-words="7-16">و ما کنت لدیهم إذ یلقون أقلامهم أیهم یکفل مریم</span><span class="footnote" rel="1" title="سوره آل عمران آیه ۴۴">*</span> که سخن از این دارد که برای تعیین کفیلی برای مریم قرعه‌کشی کردند، نیز به بیانی که در تفسیرش می‌آید دلالت دارد بر اینکه همسر وی در آن روز زنده نبوده. </p> <p>این نکته هم روشن است که تحریر فرزند چه به وسیله پدر باشد یا مادر، تحریر از بردگی نیست و دختر عمران برده نبوده، تا مادرش او را آزاد کند، پس تحریر در این آیه آزاد کردن از قید ولایتی است که والدین بر فرزند خود دارند، و با داشتن آن ولایت، او را تربیت می‌کنند، و در مقاصد خود بکار می‌برند و اطاعتشان بر فرزند واجب است. </p> <p>پس با تحریر، فرزند از تسلطی که پدر و مادر بر او دارند خارج می‌شود، دیگر پدر و مادر، او را بخدمت نمی‌گیرند، و اگر این تحریر به وسیله نذر و بخاطر خدا انجام شود، معنایش این می‌شود که این فرزند در ولایت خدا داخل شود، تنها او را بپرستد و خدمت کند و خدمت خدا کردن به این است که در مسجد و کلیسا و اماکن مقدسه‌ای که مختص عبادت خدا است خدمت کند، در حالی که اگر این نذر نبود، فرزند می‌بایست پدر و مادر خود را خدمت می‌کرد. </p> <p>بعضی هم گفته‌اند: رسم این بوده که پدران و مادران فرزند خود را برای خدا تحریر می‌کردند، و بعد از این تحریر دیگر فرزند خود را در منافع شخصی خود بکار نمی‌گرفتند، و در حوائج خود استخدام نمی‌نمودند، بلکه او را در کنیسه می‌بردند، تا آنجا را آب و جاروب کند، و خادم آنجا باشد و این فرزند هم چنان به خدمت خود ادامه می‌داد، تا به حد بلوغ می‌رسید، در آن موقع دیگر اختیار با خودش بود، می‌توانست به خدمت خود در معبد ادامه دهد، و می‌توانست از آنجا بیرون شود. </p> <p>و این آیه دلالت دارد بر اینکه مادر مریم معتقد بوده به اینکه فرزندی که در شکم دارد پسر است، نه دختر چون مناجاتی که با خدا دارد قاطعانه است و در آن شرط نکرده که اگر فرزندم پسر بود تحریر می‌کنیم، بلکه بطور قطع گفته: <span class="aya" rel="3_35" data-words="7-12">نذرت لک ما فی بطنی محررا</span> از اینجا معلوم می‌شود مطمئن بوده که فرزندش پسر است. </p> <p><span class="phrase">بعضی خیال کرده‌اند که اگر کلمه <em rel="fa_3_35_12-12" data-sentence="31:556">محررا</em> مذکر آمده برای این بوده که حال از کلمه <em>ما</em> باشد، ماء موصوله که مذکر و مؤنثش یکسان است و معنایش اینست که هر چه در شکم من است چه پسر و چه دختر محرر باشد، و این خیال درست نیست، زیرا اگر اینطور نذر   <code class="page" rel="3,268"/> کرده بود، دیگر جا نداشت وقتی که بچه را آورد، و دید که دختر است از در حسرت و تاسف بگوید: <span class="aya" rel="3_36" data-words="4-7">رب إنی وضعتها أنثی</span> خدایا من فرزندم را دختر آوردم، و نیز جا نداشت دنبال این جمله بگوید: و خدا داناتر است به اینکه او چه زاییده، و پسر مثل دختر نیست ، که بیانش بزودی می‌آید.</span> </p> <p>و در حکایتی که خدای تعالی از کلام جازم مادر مریم کرده فهمیده می‌شود که اعتقاد او اعتقادی خرافی، و یا ناشی از پاره‌ای نشانه‌های حدسی، که با تجربه و امثال آن به ذهن زنان می‌رسد نبوده، چون همه اینها ظن است، نه علم و اعتقاد، و ظن کجا و اعتقاد حق کجا، از سوی دیگر کلام خدا عز و جل مشتمل بر باطل نیست، و اگر هم در جایی باطلی را نام برده دنبالش ابطالش را هم آورده. </p> <p>هم چنان که در آیه زیر علم به پسر یا دختر بودن حمل را بخود منحصر نموده و فرموده: <span class="aya" rel="13_8" data-words="1-13">الله یعلم ما تحمل کل أنثی و ما تغیض الأرحام، و ما تزداد</span><span class="footnote" rel="1" title="تنها خدا می‌داند که رحم‌ها چه حملی را حمل می‌کنند، و چه چیزها کم و زیاد می‌نمایند  (سوره رعد آیه ۸)">*</span>، و نیز در باره همین انحصار فرموده: <span class="aya" rel="31_34" data-words="3-13">عنده علم الساعة، و ینزل الغیث و یعلم ما فی الأرحام</span><span class="footnote" rel="2" title="علم به قیامت تنها نزد او است، او است که باران را نازل می‌کند، و آنچه در رحمها است می‌داند (سوره لقمان آیه ۳۴)">*</span> علم به غیب دیگران را منتهی به وحی خود دانسته. </p> <p>و نیز فرموده: <span class="aya" rel="72_26-27" data-words="1-10">عالم الغیب فلا یظهر علی غیبه أحدا، إلا من ارتضی</span><span class="footnote" rel="3" title="خدا عالم به غیب است، هیچ کس را بر غیب خود مسلط نمی‌سازد، مگر تنها کسانی را که خود بپسندد (سوره جن آیه ۲۷)">*</span>. </p> <p>از مجموع این مطالب فهمیده می‌شود: آگاهی مادر مریم از پسر بودن حملش حدسی نبود، چون خدا آن را بطور جزم از وی حکایت کرده، و این حکایت خود دلیل بر این است که اعتقاد وی بوجهی منتهی بوحی بوده، و به همین جهت وقتی فهمید فرزندش دختر است، از فرزند پسر مایوس نشد، و برای بار دوم با جزم و قطع عرضه داشت: <span class="aya" rel="3_36" data-words="21-29">و إنی أعیذها بک و ذریتها من الشیطان الرجیم...</span> و در آن اثبات کرد که مریم دارای ذریه است، با اینکه ظاهرا راهی به چنین علمی نداشته است. </p> <p>در جمله مورد بحث هر چند مفعول کلمه‌ <span class="aya" rel="3_35" data-words="13-14">فتقبل منی</span> حذف شده، و نگفته که نذر مرا مثلا قبول کن، و یا آن را و همه اعمال صالحم را، و یا خودم و فرزند محررم را، و لیکن آیه       <code class="page" rel="3,269"/> بعدی که می‌فرماید: <span class="aya" rel="3_37" data-words="1-4">فتقبلها ربها بقبول حسن</span> خالی از اشعار و یا دلالت بر آن حذف شده نیست، می‌فهماند که منظور از آن همان فرزند محرر است. </p> <p><code class="aya" rel="3_36"/> <span class="aya" rel="3_36" data-words="1-7">فلما وضعتها قالت: رب إنی وضعتها أنثی</span>، با اینکه می‌توانست بفرماید: فلما وضعت ما فی بطنها <em>از جمله</em> آنچه در بطن داشت به ضمیر تعبیر کرد و فرمود: وقتی آن را وضع کرد و این خود اختصار گویی لطیفی است، و معنای جمله این است که زمانی که فرزند خود را که در شکم داشت بزائید و معلومش گردید که دختر زاییده، گفت: پروردگارا من آن را دختر آوردم ، و این سخن بظاهر جمله‌ای است خبری، ولی منظور از آن اظهار حسرت و اندوه است، نه اینکه بخواهد به خدا خبری داده باشد. </p> <h3> <span class="title" rel="3_36">معنای جمله‌ <span class="aya" rel="3_36" data-words="13-16">و لیس الذکر کالأنثی</span> </span> </h3> <p> <span class="aya" rel="3_36" data-words="8-16">و الله أعلم بما وضعت، و لیس الذکر کالأنثی</span> این دو جمله از همسر عمران نیست، بلکه کلام خدای تعالی است، که بعنوان جمله معترضه آورده شده و بعضی در این باره دو احتمال داده‌اند، یکی اینکه هر دو جمله کلام مادر مریم همسر عمران باشد، دوم اینکه جمله اولی کلام خدا و دومی کلام همسر عمران باشد، و هیچ یک درست نیست. </p> <p>اما اولی درست نیست، زیرا پر واضح است که اگر کلام همسر عمران باشد باید آیه به این صورت باشد، که خدا بهتر می‌داند من چه چیز زائیده‌ام ، لیکن از آنجا که گفتیم جمله قبلی‌ <span class="aya" rel="3_36" data-words="4-7">رب إنی وضعتها أنثی</span> در مقام اظهار حسرت و اندوه بود، از ظاهر جمله: <span class="aya" rel="3_36" data-words="8-12">و الله أعلم بما وضعت</span> استفاده می‌شود که می‌خواهد بفرماید ما می‌دانیم که فرزند او دختر است، و لیکن با دختر کردن فرزند او خواستیم آرزوی او را به بهترین وجه برآوریم، و بطریقی برآوریم که او را خشنودتر سازد، و اگر او می‌دانست که چرا فرزند در شکم او را دختر کردیم هرگز حسرت نمی‌خورد، و آن طور اندوهناک نمی‌شد، او نمی‌دانست که اگر فرزندش پسر می‌شد، امیدش آن طور که باید محقق نمی‌شد، و ممکن نبود نتائجی که در دختر شدن فرزندش هست، در پسر شدن آن به دست آید، برای اینکه نهایت نتیجه‌ای که ممکن بود از پسر بودن فرزندش بدست آید این بود که فرزندی چون عیسی از او متولد شود، که پیامبری باشد شفا دهنده کور مادر زاد، و بیمار برصی و زنده کننده مردگان، و لیکن در دختر بودن حملش نتیجه‌ای دیگر نیز عاید می‌شود و آن این است که کلمة اللَّه تمام می‌شود، و پسری بدون پدر می‌زاید، و در نتیجه هم خودش و هم فرزندش آیتی و معجزه‌ای برای اهل عالم می‌شوند، پسری می‌زاید که در گهواره با مردم سخن می‌گوید، روحی و کلمه‌ای از خدا می‌شود، فرزندی که مثلش نزد خدا مثل آدم است، و از او و از مادرش آن دختر طاهره مبارکه آثار و برکات و آیات روشن دیگر بروز<code class="page" rel="3,270"/> می‌کند. </p> <p>از اینجا روشن می‌شود که جمله: <span class="aya" rel="3_36" data-words="13-16">و لیس الذکر کالأنثی</span> نیز نمی‌تواند کلام همسر عمران باشد، بلکه آن نیز حکایت کلام خدای تعالی است، و اگر کلام همسر عمران بود جا داشت بفرماید: و لیس الانثی کالذکر ، نه اینکه عکس آن را بفرماید، و این بسیار روشن است، برای اینکه وقتی انسان یک چیز ارجمند و یا مقامی بلند را آرزو دارد، ولی چیزی کمتر از آن یا مقامی پائین‌تر باو داده می‌شود، از در حسرت می‌گوید: این آن نیست که من در طلبش بودم، و یا می‌گوید آنچه به من دادند مثل آنچه من می‌خواستم نبود، و نمی‌گوید آنچه من آرزو داشتم مثل اینکه به منش دادند نیست، از همین جا روشن می‌شود که <em>الف و لام</em> در دو کلمه <em>الذکر</em> و <em>الانثی</em> تنها الف و لام عهد است. </p> <p>ولی بیشتر مفسرین جمله: <span class="aya" rel="3_36" data-words="13-16">و لیس الذکر کالأنثی</span> را تتمه کلام همسر عمران گرفته، آن گاه در اینکه چرا نگفت: و لیس الانثی کالذکر و توجیه اینکه چرا گفت: <span class="aya" rel="3_36" data-words="13-16">و لیس الذکر کالأنثی</span> خود را بزحمت انداختند، و زحمتشان بجایی نرسیده، اگر بخواهی می‌توانی به کتب آنان مراجعه کنی. <span class="aya" rel="3_36" data-words="17-29">و إنی سمیتها مریم، و إنی أعیذها بک و ذریتها من الشیطان الرجیم</span> </p><h3> <span class="title" rel="3_36">وجه <span class="phrase">تسمیه <em rel="fa_3_36_20-20" data-sentence="6:0">مریم</em></span> </span> </h3> <p> <span class="phrase">کلمه <em rel="fa_3_36_20-20" data-sentence="5:638">مریم</em> در لغت آن شهر، بطوری که گفته‌اند به معنای زن عابد است، و نیز زن خدمتکار است، از همین جا معلوم می‌شود که چرا این مادر دختر خود را بلافاصله بعد از وضع حمل مریم نامید، و چرا خدای تعالی این عمل او را حکایت کرد، خواست تا بعد از نومیدی از زاییدن پسری که محرر برای عبادت و خدمت باشد بلادرنگ همین دختر را برای این کار محرر کند، پس این که گفت: <em rel="fa_3_36_19-20" data-sentence="396:282">سمیتها مریم</em> ، به منزله این است که گفته باشد: من این دختر را برای تو محرر زاییدم دلیل بر اینکه جمله نامبرده به منزله صیغه نذر است، این است که خدای سبحان دنبالش این نذر را قبول نموده و می‌فرماید: <span class="aya" rel="3_37" data-words="1-8">فتقبلها ربها بقبول حسن و أنبتها نباتا حسنا...</span>.</span> </p> <p>و اینکه بعد از گفتن آن سخن اضافه کرد که من او و ذریه او را از شر شیطان رانده شده، به خدا پناه می‌دهم برای این بود که او و ذریه‌اش موفق به عبادت و خدمت کنیسه بشوند تا اسم مریم مطابق با مسمی باشد. </p> <p>اگر از یاد نبرده باشید در سابق در این باره بحثی کردیم، که چرا مریم بدون هیچ قیدی حمل خود را پسر شمرد، عین آن بحث در کلمه <em>ذریتها</em> می‌آید چون در اینجا نیز جای این سؤال هست که مادر مریم از کجا دانست مریم دارای ذریه خواهد شد، که در مقام گفتگوی با<code class="page" rel="3,271"/> خدای عز و جل اینطور یعنی بطور مطلق گفت: من ذریه او را چنین... با اینکه مادر مریم علم غیب نداشت و آینده یک کودک برای همه غیب است زیرا که جز خدای سبحان کسی آن را نمی‌داند، و در آنجا در پاسخ از این اشکال گفتیم: او (از جایی خبر داده شده بود) می‌دانست که به زودی از شوهرش عمران صاحب فرزندی پسر، و صالح می‌شود و بعد از آنکه حامله شد و همسرش از دنیا رفت شکی نداشت که حمل در شکمش همان پسری است که به او وعده داده‌اند و بعد از آنکه فرزند را زایید و فهمید حدسش خطا رفته، یقین کرد که آن پسر موعود را به مریم می‌دهند، و او دارای ذریه است. </p> <p>به همین جهت نذرش را که راجع به پسر بود به دختر مبدل کرد و دخترش را مریم (زنی عابده و خادمه کنیسه) نام نهاد و ذریه او را از شر شیطان رجیم به خدا پناه داد، این آن چیزی است که دقت در کلام خدا آن را به ما می‌فهماند. </p> <p><code class="aya" rel="3_37"/> <span class="aya" rel="3_37" data-words="1-8">فتقبلها ربها بقبول حسن و أنبتها نباتا حسنا</span> کلمه <em>قبول</em> اگر با قید <em>حسن</em> در کلام آید معنایش همان تقبل است، چون فرق تقبل با قبول این است که تقبل به معنای یک نوع قبول است و آن قبول با رضایت درونی است، پس می‌توان گفت معنای جمله مورد بحث این است که خدای سبحان فرموده باشد: فتقبلها ربها تقبلا <em>و اگر از کلمه</em> تقبلا به جمله‌ <span class="aya" rel="3_37" data-words="3-4">بقبول حسن</span> تعبیر کرد برای این بود که بفهماند حسن قبول مقصود اصلی از کلام است، علاوه بر اینکه تصریح کردن به حسن قبول اظهار حرمت و شرافتی برای مادر مریم است. </p> <p>و چون جمله مورد بحث در مقابل جمله‌ <span class="aya" rel="3_36" data-words="17-19">و إنی سمیتها...</span> قرار گرفته، مقتضای انطباق دو جمله با هم این است که جمله مورد بحث، قبول همان جمله‌ <span class="aya" rel="3_36" data-words="17-19">و إنی سمیتها...</span> باشد، و جمله‌ <span class="aya" rel="3_37" data-words="5-8">و أنبتها نباتا حسنا</span> هم قبول و اجابت جمله‌ <span class="aya" rel="3_36" data-words="21-24">و إنی أعیذها بک...</span> باشد. </p> <p>بنا بر این منظور از تقبل او به قبولی حسن این نیست که با این قبول همسر عمران به خدا تقرب جوید و در برابر عملی که کرده به ثواب آخرت برسد، برای اینکه نفرموده: <em>فتقبل نذرها</em> بلکه فرموده خود مریم را قبول کرد، پس منظور قبول دختر او است، بدان جهت که مریم نامیده شده، و در راه خدا محرر شده، در نتیجه برگشت معنای عبارت به همان اصطفا است، می‌خواهد بفرماید ما او را اصطفا کردیم، چون در سابق گفتیم معنای اصطفا هم همین است که شخص اصطفا شده برای خدا به تمام معنای کلمه تسلیم باشد،  (دقت فرمایید). </p> <p>و مراد از اینکه فرمود: او را به انباتی حسن رویاندیم، این است که رشد و پاکیزگی به او و به ذریه او دادیم، و به او و به هر یک از ذریه و شاخه‌ای که از تنه درخت وجودی او<code class="page" rel="3,272"/> می‌روید حیاتی افاضه کردیم که آمیخته با القاءات شیطان و پلیدی و تسویلات و وسوسه‌های او نباشد و خلاصه اینکه حیاتی طیب و طاهر به آنان افاضه می‌کنیم. </p> <p>و این دو: یعنی قبول حسن که گفتیم برگشتش به همان اصطفا است و نبات حسن که گفتیم برگشتش به طهارت است، همان اصطفا و طهارتی است که در ذیل آیات مورد بحث، به آن اشاره نموده و می‌فرماید: <span class="aya" rel="3_42" data-words="1-11">و إذ قالت الملائکة یا مریم إن الله اصطفاک و طهرک...</span> و ان شاء اللَّه العزیز، در تفسیر آن توضیحش خواهد آمد. </p> <p>پس روشن شد که اصطفای مریم و تطهیر وی عبارت است از اینکه دعای مادرش را مستجاب کرد، هم چنان که اصطفای وی بر زنان عالم عبارت است از اینکه عیسی (ع) از او متولد می‌شود و اینکه او و فرزندش آیتی برای عالمیان باشد، آیتی که مصدق کلام خدا باشد که فرمود: <span class="aya" rel="3_36" data-words="13-16">و لیس الذکر کالأنثی</span>. </p> <p> <span class="aya" rel="3_37" data-words="9-11">و کفلها زکریا</span> زکریا با قرعه‌کشی سرپرست مریم شد، چون عده‌ای در باره تکفل وی با یکدیگر نزاع داشتند، و سرانجام به قرعه رضایت دادند و قرعه بنام زکریا در آمد، هم چنان که آیه: <span class="aya" rel="3_44" data-words="7-22">و ما کنت لدیهم إذ یلقون أقلامهم أیهم یکفل مریم و ما کنت لدیهم إذ یختصمون</span><span class="footnote" rel="1" title="تو نزد آنان نبودی وقتی که داشتند قرعه می‌انداختند، که کدامشان کفیل مریم شوند، و نیز نبودی وقتی که بر سر تکفل مریم با هم نزاع می‌کردند (سوره آل عمران آیه ۴۴)">*</span> دارد. </p> <p> <span class="aya" rel="3_37" data-words="12-19">کلما دخل علیها زکریا المحراب، وجد عندها رزقا...</span> </p><h3> <span class="title" rel="3_35 3_36 3_37 3_38 3_39 3_40 3_41">معنای <em>محراب</em> </span> </h3> <p> کلمه <em>محراب</em> به معنای جایی است که مخصوص عبادت باشد، حال چه در مسجد باشد، و چه در خانه. </p> <p>راغب در مفردات می‌گوید: <em>محراب مسجد</em> را بقول بعضی از این جهت محراب خوانده‌اند که آنجا جای حرب و ستیز نمودن با دشمن و با هوای نفس است و بعض دیگر گفته‌اند: بدین جهت محراب خوانده شده که انسان جا دارد که در آنجا حریب یعنی بریده از کارهای دنیا و پراکندگی خاطر باشد. </p> <p>بعضی دیگر گفته‌اند: اصل در این کلمه، محراب خانه بوده که به معنای صدر مجلس و بالای خانه است و سپس در مسجد استعمالش کرده صدر مسجد را هم محراب مسجد خواندند. </p> <p>بعضی دیگر گفته‌اند: در اصل لغت، کلمه <em>محراب</em> نامگذاری شده برای محل عبادت در مسجد، و این نام مخصوص صدر مجلس در مسجد است، چیزی که هست در صدر   <code class="page" rel="3,273"/> سایر مجالس هم استعمال شده، جایی را هم که شبیه به محراب مسجد است محراب خوانده‌اند. </p> <p>بنظر می‌رسد این احتمال از سایر احتمالات صحیح‌تر باشد، برای اینکه قرآن هم آن را در محراب معبدها استعمال کرده، و فرمود: <span class="aya" rel="34_13" data-words="1-8">یعملون له ما یشاء من محاریب و تماثیل</span><span class="footnote" rel="1" title="سوره سبأ آیه ۱۲">*</span> این بود گفتار راغب<span class="footnote" rel="2" title="مفردات راغب ص ۱۱۲ ماده حرب ط تهران">*</span>. </p> <p>بعضی هم گفته‌اند که کلمه <em>محراب</em> فقط در آیه مورد بحث، به معنای آن محلی است در معبد که اهل کتاب آن را مذبح می‌گویند. و آن محل عبارت است از اطاق کوچکی در جلو در معبد ساخته شده و با نردبان بدانجا می‌روند، نردبانی که چند پله مختصر دارد و کسی که در آن اطاق کوچک باشد از مردمی که در معبدند پنهان است. </p> <p>مؤلف: اطاقهای کوچک هم که در اسلام رسم شده، از مقصوره کلیسای مسیحیان تقلید شده است. </p> <h3> <span class="title" rel="3_37 3_35 3_36 3_38 3_39 3_40 3_41">رزقی که همواره نزد مریم بوده رزق معمولی و عادی نبوده است</span> </h3> <p> و <span class="phrase">در این جمله، <em rel="fa_3_37_19-19" data-sentence="13:223">رزقا</em> را بدون الف و لام آورده و این اشاره است به اینکه رزق نامبرده، طعام معهود در بین مردم نبوده، هم چنان که بعضی هم گفته‌اند: هر وقت زکریا به مریم سر می‌زد، میوه زمستانی را در تابستان و میوه تابستانی را در زمستان نزد او می‌دید.</span> </p> <p><span class="phrase">مؤید این حکایت این است که اگر رزق نامبرده از طعام‌های معمول آن روز و طعام موسمی بود، نکره آمدن <em rel="fa_3_37_19-19" data-sentence="95:510">رزقا</em> این معنا را می‌رساند، که زکریا هیچوقت اطاق مریم را خالی از طعام نمی‌دید بلکه همواره نزد او رزقی را می‌یافت، و در این صورت زکریا از پاسخ مریم قانع نمی‌شد، برای اینکه پاسخ مریم این بود که این رزق از ناحیه خداست، و از ناحیه خدا بودن رزق اختصاص به رزق مریم ندارد، رزق همه مردم از ناحیه خدا است و جا داشت دو باره زکریا بپرسد این رزقی که خدا روزیت کرده به وسیله چه کسی به تو رسیده، چون ممکن است افرادی از مردم که به معبد آمد و رفت دارند برایش آورده باشند، حال چه اینکه هدف خدایی در نظر داشته باشند و چه هدفی شیطانی.</span> </p> <p>پس از اینکه می‌بینیم زکریا از پاسخ مریم قانع شده، معلوم می‌شود رزق نامبرده رزق معمولی نبوده است. </p> <p>علاوه بر اینکه دعای زکریا بعد از پاسخ مریم که عرضه داشت: پروردگارا از درگاه     <code class="page" rel="3,274"/> خودت فرزندی بمن عطا فرما دلالت دارد بر اینکه یافتن رزق نامبرده در نزد مریم را کرامتی الهی و خارق العاده تشخیص داده و در نتیجه به طمع افتاده که او هم از خدای تعالی بخواهد فرزندی طیب روزیش کند. </p> <p>پس معلوم می‌شود رزق نامبرده رزقی بوده است که بر کرامت خدایی نسبت به مریم دلالت می‌کرده، که جمله: یا مریم... هم به بیانی که خواهد آمد بر این معنا اشعار دارد. </p> <p>در این آیه با اینکه می‌توانست بفرماید: <span class="aya" rel="3_37" data-words="17-25">وجد عندها رزقا قال یا مریم أنی لک هذا...</span> با نیاوردن لفظ <em>واو</em> جمله را از وسط پاره کرد، خواست تا بفهماند که زکریا همه این حرفها را یکباره به مریم گفت، و او هم پاسخی داد که وی را قانع ساخت، و یقین کرد که این طعامها کرامتی است از خدا نسبت به مریم، در اینجا بود که او نیز کرامت الهی را طمع کرده، از حضرتش درخواست فرزندی طیب کرد. </p> <p><code class="aya" rel="3_38"/> <span class="aya" rel="3_38" data-words="1-12">هنالک دعا زکریا ربه قال رب هب لی من لدنک ذریة طیبة...</span> طیب هر چیز، آن فردی است که برای چیز دیگر سازگار و در برآمدن حاجت آن دخیل و مؤثر باشد، مثلا شهر طیب آن شهری است که برای زندگی اهلش سازگار، و دارای آب و هوایی ملایم، و رزقی پاکیزه باشد، و کار و کسب و سایر خواسته‌ها برای اهلش هم فراهم باشد که خدای تعالی در باره چنین شهری می‌فرماید: <span class="aya" rel="7_58" data-words="1-7">و البلد الطیب یخرج نباته بإذن ربه</span><span class="footnote" rel="1" title="شهر پاکیزه روییدنیهایش به اذن پروردگارش می‌روید (سوره اعراف آیه ۵۸)">*</span>. </p> <p><span class="phrase">همچنین عیش طیب، و حیات طیب، آن عیش و حیاتی است که ابعاض و شؤون مختلفش با هم سازگار باشد، بطوری که دل صاحب آن عیش به زندگی گرم و بدون نگرانی باشد، و یکی از مشتقات کلمه <em rel="fa_3_38_12-12" data-sentence="167:144">طیب</em> بر وزن سیب است که به معنای عطر پاکیزه است، پس ذریه طیبه آن فرزند صالحی است که مثلا صفات و افعالش با آرزویی که پدرش از یک فرزند داشت مطابق باشد.</span> </p> <p>پس انگیزه زکریا از اینکه گفت: <span class="aya" rel="3_38" data-words="6-12">رب هب لی من لدنک ذریة طیبة</span> این بود که در این درخواست کرامتی بود که از خدای تعالی در باره خصوص مریم مشاهده کرد، کرامتی که دلش را از امید پر کرده و اختیار را از دستش ربود و وادارش ساخت که چنین درخواست عظیم و کرامت مهمی را بکند، لذا باید گفت: منظورش از ذریه طیبه فرزندی بوده که نزد خدا کرامتی شبیه به کرامت مریم و شخصیتی چون او داشته باشد، و به همین جهت است که خدای تعالی عین همین درخواست را در باره‌اش مستجاب نمود، یحیی (ع) را باو داد که   <code class="page" rel="3,275"/> شبیه‌ترین انبیا به عیسی (ع) است و جامع‌ترین پیغمبری است که همه صفات کمال و کرامتهای موجود در مریم و عیسی را واجد بود، و بخاطر همین جامعیت فرزند زکریا بود (به بیانی که خواهد آمد ان شاء اللَّه) خدا او را یحیی نامید و در باره‌اش فرمود: <span class="aya" rel="3_39" data-words="13-24">مصدقا بکلمة من الله و سیدا و حصورا و نبیا من الصالحین</span> و این صفات نزدیکترین صفات است برای انسانی که شبیه به مریم و فرزندش عیسی (ع) باشد. </p> <p><code class="aya" rel="3_39"/> <span class="aya" rel="3_39" data-words="1-12">فنادته الملائکة و هو قائم یصلی فی المحراب أن الله یبشرک بیحیی...</span> <span class="phrase">ضمیرهای غایب در <em rel="fa_3_39_1-1" data-sentence="16:200">نادته</em> ، و در <em rel="fa_3_39_4-5" data-sentence="79:176">هو قائم</em> و در <em rel="fa_3_39_6-6" data-sentence="142:157">یصلی</em> و ضمیر خطاب در  <em rel="fa_3_39_11-11" data-sentence="214:126">یبشرک</em> همه به کلمه <em>زکریا</em> بر می‌گردد، و کلمه بشارت که ریشه کلمه <em>یبشر</em> به معنای خبر خوشی است که شنونده را مسرور سازد.</span> </p> <p>و جمله: <span class="aya" rel="3_39" data-words="9-11">أن الله یبشرک</span> دلالت دارد بر اینکه نامگذاری فرزندش بنام یحیی از ناحیه‌ خدای سبحان است، هم چنان که آیات دیگری که نظیر این آیه است بر این معنا صراحت دارد، از آن جمله در سوره مریم می‌فرماید: <span class="aya" rel="19_7" data-words="1-13">یا زکریا إنا نبشرک بغلام اسمه یحیی لم نجعل له من قبل سمیا</span><span class="footnote" rel="1" title="ای زکریا ما تو را به فرزندی بشارت می‌دهیم که نامش یحیی است، و ما قبل از او هیچ همنامی برایش قرار نداده بودیم (سوره مریم آیه ۷)">*</span>. </p> <p>و <span class="phrase">نامگذاری فرزند زکریا قبل از ولادتش و اینکه این نامگذاری از ناحیه خدای تعالی بوده، و اینکه نام او از بین همه نامها <em rel="fa_3_39_12-12" data-sentence="114:396">یحیی</em> انتخاب شده، همه مؤید بیان قبلی ما است که گفتیم منظور زکریا از درخواستی که کرد این بود که خدا به وی فرزندی دهد که شان مریم را داشته باشد، مریمی که او و پسرش عیسی یک آیت بودند، هم چنان که قرآن فرموده: <span class="aya" rel="21_91" data-words="9-14">و جعلناها و ابنها آیة للعالمین</span><span class="footnote" rel="2" title="ما او و فرزندش را آیتی برای عالمیان کردیم (سوره انبیاء آیه ۹۱)">*</span>.</span> </p> <h3> <span class="title" rel="3_39 3_35 3_36 3_37 3_38 3_40 3_41">شباهت بسیار بین عیسی و یحیی علی نبینا و آله و علیهما السلام) </span> </h3> <p> نتیجه می‌گیریم که همه آن امتیازها که در مریم و عیسی رعایت شده بود در یحیی  (ع) نیز رعایت شده است، و در عیسی رعایت شد آنچه که در مریم رعایت شد، پس آنچه که در یحیی رعایت شده شباهت تام و محاذات کامل با آنچه که در عیسی رعایت شده است دارد، و این شباهت تا حد امکان در نظر گرفته شده است، چیزی که هست عیسی بطور کامل مقدم بر یحیی است برای اینکه وجود و پدید آمدن او قبل از دعای پدر یحیی مقدر بوده، و     <code class="page" rel="3,276"/> به همین جهت است که او از پیامبران اولوا العزم و صاحب شریعت و کتاب و غیره شد، چیزی که هست این دو پیامبر تا آنجا که ممکن بوده بیکدیگر شبیه شده‌اند. </p> <p>و اگر خواننده عزیز بخواهد گفتار ما را تصدیق کند، باید در آیات زیر که داستان یحیی و عیسی (ع) را حکایت می‌کند دقت فرماید: در باره یحیی می‌فرماید: <span class="aya" rel="19_7" data-words="1-5">یا زکریا إنا نبشرک بغلام...</span><span class="footnote" rel="1" title="ای زکریا ما تو را به فرزندی بشارت می‌دهیم که نامش یحیی است، و قبل از او هیچ همنامی برای او قرار نداده بودیم">*</span> تا آنجا که می‌فرماید- ای یحیی کتاب را بقوت بگیر، و ما در حال کودکی به او حکم دادیم، و محبتی از ناحیه خود و پاکی مخصوصی ارزانیش داشتیم، که او مردی پرهیزگار و نیکوکار نسبت به والدین خود بود، و مردی جبار و عصیانگر نبود، و سلام بر او، روزی که متولد شد و روزی که می‌میرد و روزی که زنده و مبعوث می‌شود<span class="footnote" rel="2" title="سوره مریم آیه ۱۵">*</span>. </p> <p>و در باره عیسی (ع) می‌فرماید: <span class="aya" rel="19_17" data-words="5-7">فأرسلنا إلیها روحنا</span> تا آنجا که می‌فرماید: روح ما به مریم گفت: من بشر نیستم، بلکه فرستاده پروردگار توأم تا بتو فرزندی پاکیزه دهم -تا آنجا که می‌فرماید- روح ما به مریم گفت پروردگارت فرموده: که این برای من آسانست که فرزندی بدون پدر بسازم، تا او را آیتی برای مردم و رحمتی از ناحیه خود کنم - آن گاه می‌فرماید- مریم به مردم رو نموده اشاره به قنداقه عیسی کرد، که از خود کودک بپرسید، گفتند: چگونه با طفلی که در گهواره است سخن بگوئیم؟ عیسی به زبان آمد و گفت: من بنده خدایم، خدا به من کتاب داده و پیامبرم کرده و مرا مبارک در همه احوال ساخته، و به نماز و دادن زکات ما دام که زنده باشم، و احسان به مادرم سفارشم فرموده و مرا جباری شقی قرار نداده، و سلام بر من روزی که متولد شدم و روزی که می‌میرم و روزی که زنده مبعوث می‌شوم<span class="footnote" rel="3" title="سوره مریم آیه ۳۳">*</span> بطوری که ملاحظه می‌فرمائید این دو داستان بسیار بهم شبیه‌اند آیاتی هم که در سوره مورد بحث در باره یحیی و عیسی آمده، اگر با هم تطبیق شود نظیر آیات سوره مریم است. </p> <p>و <span class="phrase">کوتاه سخن اینکه خدای سبحان فرزند زکریا را یحیی، و فرزند مریم را عیسی نامید، که کلمه <em rel="fa_3_39_12-12" data-sentence="84:785">یحیی</em> به معنای <em>زنده می‌ماند</em> است و کلمه عیسی هم بطوری که گفته‌اند به این معنا است، یحیی را کلمه خواند، عیسی را هم کلمه خواند و فرمود <span class="aya" rel="3_45" data-words="9-13">بکلمة منه اسمه المسیح عیسی</span> به او حکم داد و در کودکی کتاب آموخت، به عیسی هم حکم و کتاب داد، او را       <code class="page" rel="3,277"/> دارای محبتی خدایی معرفی کرد: عیسی را هم احسانگر به مادر معرفی نمود، او را زکات خواند، عیسی را هم مامور به زکات معرفی نمود، بر او در سه موطن سلام فرستاد، بر عیسی هم فرستاد، او را سید، و عیسی را وجیه نزد خدا خواند، او را حصور و پیغمبری از صالحین معرفی کرد، عیسی را هم همین طور، همه اینها به خاطر آن بود که خواست دعای زکریا را که فرزندی طیب و ولیی پسندیده و مرضی درخواست کرده بود مستجاب کند، و همه آن کرامت‌ها که در مریم دیده بود را به او نیز مرحمت فرماید.</span> </p> <p>و <span class="phrase">جمله‌ <span class="aya" rel="3_39" data-words="13-16">مصدقا بکلمة من الله</span> دلالت دارد بر اینکه یحیی (ع) از مبلغین دین عیسی (ع) بوده و بنا بر این منظور از <em>کلمه</em> همان عیسی مسیح است، که در ذیل همین آیات در بشارتی که به مریم می‌دهد عیسی را کلمه خود می‌خواند، و کلمه <em rel="fa_3_39_18-18" data-sentence="276:444">سید</em> به معنای کسی است که زمامدار امور سواد مردم و جماعت آنان باشد، و امور زندگی و معاش آنان را در دست داشته باشد، و یا حد اقل زمام امور مردم در فضیلتی از فضائل پسندیده‌شان را در دست داشته باشد، این معنای اصلی کلمه است، ولی بعدها در مورد هر چیز بزرگتر استعمال شد، و شریف هر قومی را سید آن قوم نامیدند، و این از آن جهت بوده که زمامداری همواره مستلزم شرافت و احترام است، حال یا بخاطر حکمرانی در مردم یا بخاطر داشتن مال بیشتر، و یا به خاطر فضیلتی دیگر.</span> </p> <p>و <span class="phrase">کلمه <em rel="fa_3_39_20-20" data-sentence="5:172">حصور</em> به معنای آن کسی است که با زنان نمی‌آمیزد، و منظور از این کلمه در آیه مورد بحث بقرینه سیاق آیه این است که یحیی (ع) بخاطر زهد بسیارش از اینگونه شهوات نفسانی اعراض داشته است.</span> </p> <p><code class="aya" rel="3_40"/> <span class="aya" rel="3_40" data-words="1-13">قال رب أنی یکون لی غلام؟ و قد بلغنی الکبر، و امرأتی عاقر</span> </p><h3> <span class="title" rel="3_40">استفهام زکریا در جمله <span class="aya" rel="3_40" data-words="3-6">أنی یکون لی غلام</span>؟ به منظور استبعاد نبوده است</span> </h3> <p>  این جمله استفهامی است شگفت‌انگیز، می‌خواهد حقیقت حال را بپرسد نه اینکه بخواهد فرزند دار شدن خود را امری بعید بشمارد، چون بعد از آنکه خدای تعالی او را با صراحت بشارت داد، دیگر ممکن نیست شخصی مثل زکریا استبعاد کند، علاوه بر اینکه خود آن جناب همین دو امری که در استفهام خود گنجانده و آن را باعث تعجب شمرده، در سوره مریم در ضمن درخواستش نیز گنجانده، و گفته بود: <span class="aya" rel="19_4-5" data-words="2-31">رب إنی وهن العظم منی و اشتعل الرأس شیبا، و لم أکن بدعائک رب شقیا، و إنی خفت الموالی من ورائی، و کانت امرأتی عاقرا، فهب لی من لدنک ولیا</span><span class="footnote" rel="1" title="سوره مریم آیه ۵">*</span> (پروردگارا استخوانم سست و سرم سفید شده، ولی هرگز از دعای تو نومید   <code class="page" rel="3,278"/> نبودم، و من از موالی بعد از خود می‌ترسم، همسرم نازا است، پس از ناحیه خود وارثی بمن بده). </p> <p>چیزی که هست مقامی که سخن زکریا در آن مقام اظهار شده نکته‌ای دیگر را می‌رساند، گویا و وقتی از مشاهده وضع مریم منقلب شده، بیاد فرزند نداشتن خود افتاده، و غیر از درخواست فرزند به یاد هیچ چیز دیگر نبوده، و در دعای خود نام آن عاملی را که سهم زیادی در تاثرش داشته بوده است، و آن دو چیز است، یکی پیری، و دوم نازایی همسرش، و بعد از آنکه از ناحیه خدا بشارت یافت که صاحب فرزند خواهد شد، گویا به خود آمد و حالت انقلابش برطرف شد آن گاه متعجب شد، که بعد از پیری، و از زنی نازا فرزند دار می‌شود، خلاصه بشارت الهی وضعش را از یاس و اندوه به تعجبی آمیخته با مسرت دگرگون ساخت. </p> <p>و اگر بعد از بشارت یافتن به فرزند شروع کرد که موانع این کار و چگونگی برطرف شدن آنها را پرسید، برای این بود که خصوصیات افاضه الهی و انعام او را بفهمد و در نتیجه از درک آن لذت ببرد و قدرش را بیشتر بشناسد، نظیر همان سؤالی که ابراهیم بعد از بشارت فرشتگان به صاحب فرزند شدن نمود و پرسید: چگونه مرا چنین بشارتی می‌دهید، با اینکه پیری بر من مسلط شده است؟ و قرآن کریم داستانش را چنین نقل می‌کند: <span class="aya" rel="15_51-56" data-words="1-46">و نبئهم عن ضیف إبراهیم، إذ دخلوا علیه، فقالوا: سلاما، قال إنا منکم وجلون، قالوا لا توجل، إنا نبشرک بغلام علیم، قال أ بشرتمونی علی أن مسنی الکبر، فبم تبشرون؟، قالوا بشرناک بالحق، فلا تکن من القانطین، قال و من یقنط من رحمة ربه إلا الضالون</span><span class="footnote" rel="1" title="ایشان را از میهمانان ابراهیم خبر ده که وقتی بر او درآمدند، و سلام کردند، او گفت: من از شما بیمناکم، گفتند نترس؟ که ما تو را به فرزندی علیم مژده می‌دهیم، گفت آیا در عین اینکه پیری بر من مسلط شده بشارتم می‌دهید؟ به چه چیز بشارت می‌دهید؟ گفتند به حق بشارتت می‌دهیم، از نومیدان مباش، گفت: بله هر کس از رحمت پروردگارش نومید شود، جز از گمراهان نخواهد بود (سوره حجر آیه ۵۶)">*</span>. </p> <p>بطوری که ملاحظه می‌فرمایید در پاسخ ملائکه که او را از نومیدی بر حذر داشتند گفت: سؤال من از در نومیدی نبود، چگونه نومید باشم، با اینکه من از گمراهان نیستم، و نومیدی کار گمراهان است، بلکه از این جهت است که وقتی مولای یک بنده به سوی بنده‌اش روی می‌آورد، و قرب و انس و کرامت خود را اعلام می‌دارد، این اعلامش باعث انبساط و مسرت و ابتهاج بنده‌اش می‌شود و همواره می‌خواهد لطف مولای خود را به خاطر و به زبان بیاورد، گاهی به صورت تعجب، و گاهی استعجاب و گاهی به صورتهای دیگر. </p> <p>و در اینکه گفت: <span class="aya" rel="3_40" data-words="7-10">و قد بلغنی الکبر</span> (پیری مرا درربوده) و نگفت: من پیر   <code class="page" rel="3,279"/> شده‌ام، و دیگر شهوت جنسی ندارم ادبی را رعایت کرده که هر کسی آن را می‌فهمد، و نیز در اینکه گفت: <span class="aya" rel="3_40" data-words="11-13">و امرأتی عاقر</span> (و زنم در حالی که نازا است) و نگفت: <em>و امرأتی عاقر</em>  (و زنم نازا است)، اشاره کرده است به اینکه همسرم نیز مثل خودم پیر است، در حالی که نازا هم بوده است. </p> <p> <span class="aya" rel="3_40" data-words="14-19">قال کذلک الله یفعل ما یشاء</span> فاعل فعل <em>قال</em> هر چند خدای سبحان است، حال یا به مباشرت و یا به وسیله وساطت ملائکه، آنهم یا از راه وحی و یا به وسیله همان ملائکه‌ای که با او گفتگو می‌کردند، الا اینکه از ظاهر عبارت برمی‌آید که خود خدای تعالی نفرموده: خدا این چنین هر کار بخواهد می‌کند ، بلکه گوینده آن فرشته‌ای بوده و اگر بخودش نسبت داده از این جهت است که فرشته هم به امر او گفته است، دلیل بر این که گوینده فرشته‌ای بوده این است که در داستان مریم (ع) وقتی می‌گوید: من که شوهر نرفته‌ام و هرگز زناکار نبوده‌ام پاسخ فرشته‌ای که با او گفتگو می‌کرده را اینطور حکایت می‌کند: <span class="aya" rel="19_9" data-words="1-16">قال کذلک، قال ربک هو علی هین، و قد خلقتک من قبل، و لم تک شیئا</span><span class="footnote" rel="1" title="گفت این چنین است، پروردگار تو گفته که آن کار برای من آسان است، و چگونه آسان نباشد با اینکه من تو را از پیش خلق کردم، با اینکه چیزی نبودی (سوره مریم آیه ۹)">*</span>. </p> <p>و <span class="phrase">از این آیه چنین برمی‌آید که اولا زکریا جمله مورد بحث را از همان ناحیه‌ای می‌شنیده که جملات قبل را استماع کرده و ثانیا کلمه <em rel="fa_3_40_15-15" data-sentence="123:155">کذلک</em> خبر است برای مبتدایی که حذف شده، و تقدیر کلام <em>قال الامر کذلک</em> بوده، یعنی فرشته گفت مطلب همین طور است، یعنی آن بشارتی که به تو دادیم واقع شدنی است.</span> </p> <p>و <span class="phrase">این اشاره است به اینکه فرزند دار شدن او از قضا و قدرهای حتمی است که هیچ شکی در وقوع آن نیست، نظیر همان پاسخی که روح در مقابل مریم داد، و خدای تعالی آن را چنین نقل کرده که گفت: <span class="aya" rel="19_21" data-words="2-7">کذلک قال ربک هو علی هین</span>، تا آنجا که گفت- <span class="aya" rel="19_21" data-words="15-18">و کان أمرا مقضیا</span><span class="footnote" rel="2" title="این امری است که قضای الهی بر آن رانده شده (سوره مریم آیه ۲۱)">*</span> و ثالثا برمی‌آید که جمله‌ <span class="aya" rel="3_40" data-words="16-19">الله یفعل ما یشاء</span> که بدون و او عاطفه آمده، کلام جداگانه‌ای است که مضمون <em rel="fa_3_40_15-15" data-sentence="605:123">کذلک</em> را تعلیل می‌کند، و می‌رساند اینکه گفتیم: <em rel="fa_3_40_15-15" data-sentence="704:68">کذلک</em>   (مطلب همان است که گفتیم) برای این بود که خدا هر چه بخواهد می‌کند.</span> </p> <p><code class="aya" rel="3_41"/> <span class="aya" rel="3_41" data-words="1-14">قال رب اجعل لی آیة، قال آیتک ألا تکلم الناس ثلاثة أیام إلا رمزا...</span> <span class="phrase">در مجمع البیان می‌گوید: کلمه <em rel="fa_3_41_14-14" data-sentence="29:240">رمز</em> به معنای اشاره با دو لب است، و گاهی در     <code class="page" rel="3,280"/> اشاره به وسیله ابرو و چشم و دست هم استعمال می‌شود ولی در اولی بیشتر بکار می‌رود<span class="footnote" rel="1" title="مجمع البیان ج ۲ ص ۴۴۰ ط تهران">*</span>.</span> </p> <p>و <span class="phrase">کلمه <em rel="fa_3_41_21-21" data-sentence="5:317">عشی</em> به معنای طرف آخر روز است، و گویا از عشوه گرفته شده که به معنای غبار و تاریکی عارض بر چشم است و باعث می‌شود آدمی نتواند اشیا را ببیند، و به این مناسبت آن قسمت از زمان را هم که بطرف تاریکی می‌رود عشی نامیدند، و کلمه <em rel="fa_3_41_23-23" data-sentence="274:88">ابکار</em> به معنای طرف ابتدای روز است، و معنای اصلی و لغوی این کلمه استعجال و شتاب‌زدگی بوده است.</span> </p> <p>در این آیه شریفه نشانه صاحب فرزند شدن زکریا سخن نگفتن وی معرفی شده، هم چنان که در داستان مریم نیز نظیر آن، نشانه و علامت شده بود و به مریم دستور دادند که اگر از مردم کسی را دیدی بگو من برای خداوند، روزه زبان گرفته‌ام<span class="footnote" rel="2" title="سوره مریم آیه ۲۶">*</span> و این بخاطر شباهتی است که بین آن جناب یعنی یحیی و عیسی (ع) بوده است. </p> <h3> <span class="title" rel="3_41 3_35 3_36 3_37 3_38 3_39 3_40">درخواست نشانه و علامت کردن زکریا برای چه بوده است؟ </span> </h3> <p> <span class="phrase">در آیه مورد بحث، حضرت زکریا (ع) از خدای تعالی درخواست علامتی کرده، چون کلمه <em rel="fa_3_41_5-5" data-sentence="76:365">آیه</em> به معنای علامتی است که بر چیزی دلالت کند، و در اینکه آیا منظورش این بوده که بفهمد ندای‌ <span class="aya" rel="19_7" data-words="1-5">یا زکریا إنا نبشرک بغلام...</span> از ناحیه خدای تعالی بوده و یا اینکه از ناحیه شیطان بوده، خلاصه صدایی که شنیده صدای فرشته بوده یا شیطان و یا منظور این بوده که هر وقت همسرش حامله شد او از سخن گفتن عاجز شود، بین مفسرین اختلاف است.</span> </p> <p>وجه دوم تا حدی از سیاق آیات و جریان داستان بعید بنظر می‌رسد، و لیکن علت اینکه مفسرین جرأت نکرده‌اند وجه اول را اختیار کنند، یعنی بگویند منظورش از آن درخواست این بوده که بفهمد خطاب نامبرده از ناحیه خدا بوده یا از ناحیه شیطان، این بوده که فکر کرده‌اند شان انبیا عالی‌تر از آن است که شیطان در صدد گمراه کردنشان برآید و آن حضرات بخاطر عصمتی که دارند صدای فرشته را از صدا و وسوسه شیطان تشخیص می‌دهند و ممکن نیست شیطان با فهم آنان بازی کند، و در نتیجه طریق فهم بر آنان مشتبه گردد. </p> <p>و این گفتار هر چند حق است، و لیکن باید دانست که اگر انبیا (ع) حق و باطل را تشخیص می‌دهند و شناختی دارند، شناختشان از ناحیه خدا است نه از ناحیه خودشان، و به استقلال ذاتشان، و وقتی این طور شد چرا جایز نباشد که زکریا همین شناخت را از خدا     <code class="page" rel="3,281"/> بخواهد، و بخواهد که نشانه‌ای برایش قرار دهد و چه محذوری در آن هست، بله اگر دعایش مستجاب نشده بود و خدا نشانه‌ای برای استجابت دعایش قرار نداده بود اشکال بالا بجا و وارد بود. </p> <p>علاوه بر اینکه خصوصیت خود آیت و نشانه-که سخن نگفتن در مدت سه روز باشد- مؤید و بلکه دلیل بر همین وجه است، برای اینکه هر چند برای شیطان امکان این معنا هست که در جسم انبیا تصرف نموده، و یا عمل آنان را از رسیدن به نتیجه که همان ترویج دین است باز بدارد، و نگذارد مردم به ایشان روی آورند، و در نتیجه نیروی دشمنان دین ضعیف گردد. </p> <h3> <span class="title" rel="3_39 3_41 3_35 3_36 3_37 3_38 3_40">تصرف شیطان در نفوس انبیاء (ع) محال است</span> </h3> <p> و آیات زیر هم نمونه‌ای از این تصرفات را ذکر نموده، در باره تصرف شیطان در جسم ایوب (ع) می‌فرماید: <span class="aya" rel="38_41" data-words="1-13">و اذکر عبدنا أیوب، إذ نادی ربه أنی مسنی الشیطان بنصب و عذاب</span><span class="footnote" rel="1" title="سوره ص آیه ۴۱">*</span>. </p> <p>و در باره جلوگیریش از ترویج دین می‌فرماید: <span class="aya" rel="22_52" data-words="1-26">و ما أرسلنا من قبلک من رسول و لا نبی إلا إذا تمنی ألقی الشیطان فی أمنیته، فینسخ الله ما یلقی الشیطان ثم یحکم الله آیاته</span><span class="footnote" rel="2" title="سوره حج آیه ۵۲">*</span> یعنی قبل از تو هیچ رسول و نبیی نفرستادیم مگر آنکه هر وقت قرائت کرد، شیطان در قرائت وی دسیسه کرد، در نتیجه خدای تعالی آنچه را شیطان القا کرده بود نسخ نموده، آن گاه آیات خود را تحکیم می‌بخشید. </p> <p>و در باره تصرف شیطان در حافظه انبیا، از همسفر موسی حکایت نموده که گفت: <span class="aya" rel="18_63" data-words="8-15">فإنی نسیت الحوت، و ما أنسانیه إلا الشیطان</span><span class="footnote" rel="3" title="من ماهی را فراموش کردم، و آن را از یادم نبرد مگر شیطان (سوره کهف آیه ۶۳)">*</span>. </p> <p>لیکن این دست اندازی‌های شیطان و امثال آن بجز آزار دادن انبیا اثری دیگر ندارد، و اما دست اندازیش در نفوس انبیا محال است چون انبیا از چنین خطرها معصوم و مصونند که بیانش در سابق در بحثی که راجع به عصمت انبیا کردیم گذشت. </p> <p>حال ببینیم معنای آیتی که خدای تعالی آن را نشانه صاحب فرزند شدن زکریا قرار داده چیست؟. </p> <p>از ظاهر آیه: <span class="aya" rel="3_41" data-words="7-23">آیتک ألا تکلم الناس ثلاثة أیام إلا رمزا، و اذکر ربک کثیرا و سبح بالعشی و الإبکار</span> برمی‌آید که آن جناب در آن سه روز قادر به سخن گفتن با کسی نبوده و زبانش از هر سخنی غیر از ذکر خدا و تسبیح او بسته بوده است، و این تصرفی خاص و آیتی       <code class="page" rel="3,282"/> است که بر جان پیامبر و زبان او واقع می‌شود و شیطان قادر بر چنین تصرفی در نفوس انبیا نیست، چون گفتیم انبیا از چنین دستبرد شیطانی مصونند، پس این، جز از ناحیه خدای رحمان نمی‌تواند باشد و آیه شریفه بطوری که ملاحظه می‌فرمائید با وجه اول بهتر می‌سازد و تناسبی با وجه دوم ندارد. در اینجا ممکن است بپرسی اگر وجه اول درست است، و درخواست زکریا برای این بوده که بفهمد صدایی که شنیده از ناحیه خدا بوده یا از ناحیه شیطان، چرا روی سخن خود را متوجه خدا نموده می‌گوید: پروردگارا من چگونه دارای فرزند می‌شوم با اینکه بحد پیری رسیده‌ام و همسرم زنی نازا بوده است فرمود: این چنین خدایی هر کاری بخواهد می‌کند ، برای این که ظاهر این سخن این است که می‌دانسته طرف سخنش خدا است، و جوابی هم که گرفته از ناحیه خداست، و اگر در این باره شکی نداشته، چرا درخواست نشانی و تشخیص آن را کرده است. </p> <p>در پاسخ می‌گوئیم بله می‌دانسته و لیکن دانستن مراتب مختلفی دارد، ممکن است اطمینان داشته که ندای نامبرده از ناحیه خدای تعالی است، و در عین حال از کیفیت ولادتی که مایه تعجبش شده سؤال کرده است و همانطور که گذشت به ندایی دیگر پاسخ داده شده، به نحوی که نفس شریفش اطمینان یافته، و سپس از خدای تعالی آیت و نشانه‌ای خواسته تا اطمینانش مبدل به یقین شود. </p> <p>و از جمله مؤیدات این وجه، جمله: <span class="aya" rel="3_39" data-words="1-2">فنادته الملائکة...</span> است، چون کلمه <em>ندا</em>  معمولا به معنای صدا زدن از نقطه دور است و به همین جهت به سخن گفتن با صدای بلند نیز اطلاق می‌شود، چون سخن گفتن با صدای بلند از نظر ما انسانها، از لوازم دوری گوینده از شنونده است، نه اینکه معنای لغوی کلمه این باشد، چون در داستان همین پیامبر یعنی زکریا  (ع) در مورد سخن گفتن آهسته نیز استعمال شده است. </p> <p><span class="phrase">قرآن کریم فرموده: <span class="aya" rel="19_3" data-words="1-5">إذ نادی ربه نداء خفیا</span><span class="footnote" rel="1" title="آن هنگام که با ندایی نهانی و آهسته پروردگار خود را ندا کرد (سوره مریم آیه ۳)">*</span>، و این اطلاق به عنایت تذلل زکریا و تواضع وی در قبال تعزز خدای سبحان و ترفع او بوده و در عین حال آن را خفی و نهانی خواند، پس از جمله <em rel="fa_3_39_1-2" data-sentence="349:101">فنادته الملائکة</em> چنین بر می‌آید که زکریا فرشته همکلامش را ندیده بوده، و تنها صوت هاتفی را شنیده که با وی سخن می‌گوید.</span> </p> <p>یکی از مفسرین گفته است: مراد از اینکه سخن نگفتن را نشانه ولادت یحیی قرار داد،   <code class="page" rel="3,283"/> این بوده که زکریا (ع) را نهی کرد که سه روز با مردم سخن نگوید و تمام این سه روز را منحصرا بذکر خدا و تسبیح او بپردازد، نه اینکه زبانش از سخن گفتن بسته باشد، و در بیان نظریه خود چنین گفته است. </p> <p>نظریه درست همین است که بگوییم منظور آن جناب از اینکه درخواست نشانه‌ای کرد این بوده که به مقتضای طبیعت بشری دلش خواسته زمان رسیدن به آن موهبت الهی یعنی ولادت یحیی را بفهمد تا دلش اطمینان پیدا کرده و بتواند به خانواده‌اش بطور قطع مژده دهد، لذا اول پرسید چنین چیزی چگونه صورت می‌گیرد، با اینکه من مردی پیر و همسرم زنی نازا است؟ و وقتی جوابش را دریافت نمود، از پروردگار خود درخواست نمود تا برای ادای شکر این نعمت او را به عبادتی مخصوص به خودش هدایت کند، و تمام شدن آن عبادت نشانه رسیدنش به مقصود باشد، خدا هم دستورش داد تا سه روز با مردم سخن نگوید، و از مردم بریده یکسره به ذکر و تسبیح او بپردازد و اگر احتیاج پیدا کرد با کسی سخن گوید مطلب خود را با اشاره به او بفهماند، و بنا بر این بشارتی که به خانواده‌اش داده بعد از سه روز بوده، این بود بیان مفسر نامبرده. </p> <p>و خواننده عزیز توجه دارد که در آیه شریفه نه دلالتی بر گفته‌های او وجود دارد و نه حتی اشاره‌ای و نه جمله در آیه شریفه درخواست عبادتی برای ادای شکر در برابر موهبت الهی دیده می‌شود و نه اینکه بعد از سه روز به مقصود رسیده و نه اینکه انتهای سه روز نشانه است و نه اینکه جمله الا تکلم... ظهوری در نهی تشریعی دارد، و نه اینکه زکریا خواسته به خانواده‌اش بشارت دهد. </p> <h3>سخنی پیرامون الهامات غیبی و خواطر شیطانی و سخنانی که از این دو ناحیه به گوش می‌رسد</h3> <p> در سابق مکرر این معنا گذشت که هر لفظی در برابر معنایی وضع شده که مشتمل بر غرضی است که از آن معنا منظور است، از آن جمله دو کلمه <em>قول</em> و <em>کلام</em> است که اگر صوت خارج از دهان آدمی را کلام و قول می‌گویند برای این است که معنای مورد نظر صاحب صوت را به شنونده منتقل می‌کند. </p> <p>بنا بر این هر چیزی که این اثر و خاصیت را داشته باشد، یعنی مقصد یکی را به دیگری منتقل سازد، آن نیز کلام است، چه صوتی و لفظی باشد و یا اصوات و الفاظی متعدد باشد، و<code class="page" rel="3,284"/> چه آنکه اصلا از جنس صوت نباشد، مثلا اشاره و رمز باشد و انسانها در اینکه صوت مفید فایده تام و کامل را کلام بنامند، هیچ توقف و تردید ندارند، هر چند آن صوت از دهان بیرون نیاید، و همچنین در نامیدن اشاره هر چند مشتمل بر صوت نباشد. </p> <p>قرآن کریم هم مانند همه عقلا معانی و مفاهیمی را که به دلها القا می‌شود کلام خوانده و می‌بینیم آنچه از ناحیه شیطان به دلهای آدمیان می‌افتد کلام، قول، امر، وسوسه، وحی و وعده خوانده است. </p> <p>مثلا در آیه: <span class="aya" rel="4_119" data-words="5-9">و لآمرنهم، فلیبتکن آذان الأنعام</span><span class="footnote" rel="1" title="سوره نساء آیه ۱۱۹">*</span> القای شیطان در دل انسانها را، امر خوانده و در آیه‌ <span class="aya" rel="59_16" data-words="1-6">کمثل الشیطان إذ قال للإنسان اکفر</span><span class="footnote" rel="2" title="سوره حشر آیه ۱۶">*</span> قول نامیده و در آیه: <span class="aya" rel="114_5" data-words="2-5">یوسوس فی صدور الناس</span><span class="footnote" rel="3" title="سوره ناس آیه ۵">*</span> وسوسه و در آیه: <span class="aya" rel="6_112" data-words="11-16">یوحی بعضهم إلی بعض زخرف القول</span><span class="footnote" rel="4" title="سوره انعام آیه ۱۱۲">*</span> وحی و نیز در حکایت کلام ابلیس یعنی آیه: <span class="aya" rel="14_22" data-words="7-13">إن الله وعدکم وعد الحق و وعدتکم</span><span class="footnote" rel="5" title="سوره ابراهیم آیه ۲۲">*</span> و در آیه: <span class="aya" rel="2_268" data-words="1-17">الشیطان یعدکم الفقر، و یأمرکم بالفحشاء، و الله یعدکم مغفرة منه و فضلا و الله واسع علیم</span><span class="footnote" rel="6" title="سوره بقره آیه ۲۶۹">*</span> وعده شیطان خوانده است. </p> <p>و این معنا واضح است که اینگونه خطورها که به دل وارد می‌شود و ما آن را به شیطان نسبت داده یک جا می‌گوئیم شیطان گفت من به ایشان امر می‌کنم و جای دیگر می‌گوییم شیطان گفت یا وعده داد، و یا به اولیای خود وحی کرد و یا وسوسه نموده همه‌اش قول و کلامی است که از دهان و با حرکت زبان صورت نمی‌گیرد. </p> <p>و از همین جا به دست می‌آید که وعده خدا به مغفرت و فضل که در آیه دیگر در قبال وعده شیطان آمده، نیز کلام است، اما کلامی که به وسیله فرشته صورت می‌گیرد و آن نیز مانند وسوسه و کلام شیطان متکی بر زبان و فضای دهان نیست، و خدای تعالی در آن آیه وعده به مغفرت و فضل را حکمت خوانده و فرمود <span class="aya" rel="2_269" data-words="1-12">یؤتی الحکمة من یشاء و من یؤت الحکمة فقد أوتی خیرا کثیرا</span><span class="footnote" rel="7" title="سوره بقره آیه ۲۷۰">*</span>. </p> <p>               <code class="page" rel="3,285"/> و نظیر آن، آیه شریفه زیر است که خطور و الهام خدایی را نور خوانده و می‌فرماید: <span class="aya" rel="57_28" data-words="14-19">و یجعل لکم نورا تمشون به</span><span class="footnote" rel="1" title="و برایتان نوری قرار می‌دهد تا با آن راه زندگی را طی کنید (سوره حدید آیه ۲۸)">*</span> و آیه شریفه: <span class="aya" rel="48_4" data-words="1-17">هو الذی أنزل السکینة فی قلوب المؤمنین، لیزدادوا إیمانا مع إیمانهم و لله جنود السماوات و الأرض</span><span class="footnote" rel="2" title="سوره فتح آیه ۴">*</span> است که بیانش در تفسیر کلمه <em>سکینة</em> در آیه (248) سوره بقره گذشت. </p> <p>و همچنین آیه: <span class="aya" rel="6_125" data-words="1-29">فمن یرد الله أن یهدیه، یشرح صدره للإسلام، و من یرد أن یضله یجعل صدره ضیقا حرجا کأنما یصعد فی السماء، کذلک یجعل الله الرجس علی الذین لا یؤمنون</span><span class="footnote" rel="3" title="سوره انعام آیه ۱۲۵">*</span> است که وسوسه شیطان را رجس خوانده و در آیه‌ <span class="aya" rel="8_11" data-words="17-18">رجز الشیطان</span><span class="footnote" rel="4" title="سوره انفال آیه ۱۱">*</span> آن را رجز نامیده. </p> <p>پس از همه این آیات بر می‌آید که شیطان و ملائکه با آدمی تکلم می‌کنند اما نه با زبان، بلکه با القای معانی در دل او. </p> <p>در این میان یک قسم دیگر از تکلم هست که مخصوص خدای تعالی است، و در آیه شریفه: <span class="aya" rel="42_51" data-words="1-13">و ما کان لبشر أن یکلمه الله إلا وحیا، أو من وراء حجاب</span><span class="footnote" rel="5" title="هیچ بشری شایستگی آن را ندارد که خدا با او تکلم کند، مگر به وحی یا از ورای حجاب  (سوره شوری آیه ۵۱)">*</span> از آن سخن رفته و آن را به دو قسم تقسیم کرده، یکی تکلم از راه وحی که در این قسم بین خدا و بنده‌اش حجابی نیست و دوم تکلم از ورای حجاب این بود اقسامی از کلام خدا و کلام ملائکه و شیطانها. </p> <p>اما کلام خدای سبحان آن قسمش که به نام وحی خوانده می‌شود کلامی است که برای طرف خطابش بالذات متعین است و محال است که یک پیامبر وحی را به چیز دیگر اشتباه کند، برای اینکه گفتیم وحی آن قسم از تکلم خدا است که بین او و بنده مورد خطابش هیچگونه حجابی نیست، و اما آن قسم دیگر از تکلم محتاج به روشنگریها و محکم‌کاری‌هایی است که سرانجام منتهی به وحی گردد. </p> <p>و اما کلام فرشته و شیطان، آیاتی که در همین نزدیکی ملاحظه کردید در تشخیص آن دو کافی است، برای اینکه خطورهای فرشتگان همواره توأم با شرح صدر است، و آدمی را به سوی مغفرت و فضل خدا می‌خواند که آن دو هم به ملاکهای دینی بر می‌گردد، به چیزی بر           <code class="page" rel="3,286"/> می‌گردد که مطابق دین مبین خدا است، دینی که در کتابش و سنت پیامبرش بیان شده است. </p> <p>و خطورهای شیطانی همواره ملازم با تنگی سینه و بخل نفس است و آدمی را به پیروی هوای نفس می‌خواند، و از فقر می‌ترساند، و به فحشا امر می‌کند، که همه اینها بالأخره به ملاکهایی بر می‌گردد، که مطابق با کتاب و سنت خدا و پیامبرش نیست، و با فطرت خود آدمی نیز مخالف است. </p> <p>مطلب دیگری که تذکرش لازم است این است که انبیا و افراد برجسته‌ای که پشت سر انبیا هستند بسیار می‌شود که فرشته و یا شیطان را هم می‌بینند و هم می‌شناسند، هم چنان که قرآن کریم از آدم و ابراهیم و لوط حکایت کرده است، و این خود بهترین دلیل است بر اینکه آن حضرات احتیاجی به نشانه و ممیز ندارند و اما در آن مواردی که صدایی می‌شنوند، و صاحب صدا را نمی‌بینند، البته احتیاج به ممیز دارند همانطور که سایر مؤمنین بدان نیازمندند و آن ممیز هم همانطور که گفتیم باید بالأخره به وحی منتهی گردد و این معنا واضح است. </p> <h3>بحث روایتی <span class="title" rel="3_36 3_35 3_41 3_37 3_38 3_39 3_40"> (در ذیل آیات مربوط به مادر مریم و زکریا و...) </span> </h3> <p> در تفسیر قمی<span class="footnote" rel="1" title="تفسیر قمی ج ۱ ص ۱۰۱">*</span> در ذیل آیه: <span class="aya" rel="3_35" data-words="1-4">إذ قالت امرأت عمران...</span> از امام صادق (ع) روایت آمده که فرمود: خدای تعالی به عمران وحی کرد که من فرزندی به تو خواهم بخشید، پسری تام الخلقة، و پر برکت که افراد کور مادر زاد و مبتلا به مرض برص را شفا می‌دهد و به اذن خدا مردگان را زنده می‌کند و من او را رسولی برای بنی اسرائیل قرار می‌دهم. </p> <p>عمران این جریان را با همسرش حنه در میان گذاشت و حنه همان مادر مریم است، همین که مریم را حامله شد پیش خود خیال کرد که حملش پسر است و وقتی آن را دختر زایید عرضه داشت: پروردگارا من او را دختر آوردم و معلوم است که پسر چون دختر نیست و دختر نمی‌تواند پیغمبر شود . </p> <p>خدای تعالی در پاسخش می‌فرماید: خدا بهتر می‌داند که حنه چه زاییده ، و بعد از آنکه عیسی (ع) را به مریم داد، معلوم شد آن پسری که مژده‌اش را به عمران داده بودند عیسی بوده، امروز هم وقتی در باره مردی پیشگویی‌هایی می‌کنیم منکرش نشوید، چون ممکن است پیش‌گویی ما راجع به فرزند او و یا نوه او باشد. </p> <p>   <code class="page" rel="3,287"/> مؤلف: قریب به این معنا در کافی<span class="footnote" rel="1" title="و در برهان ج ۱ ص ۲۸۰ ح ۲">*</span> از آن جناب نقل شده و در تفسیر عیاشی<span class="footnote" rel="2" title="تفسیر عیاشی ج ۱ ص ۱۷۱ ح ۳۹">*</span> از امام باقر (ع) و نیز در تفسیر عیاشی در ذیل همین آیه از امام صادق (ع) روایت شده که فرمود: محرر کسی است که وقف کنیسه می‌شده و از آن بیرون نمی‌آمده است. حنه وقتی فرزندش را زایید عرضه داشت: پروردگارا من او را دختر زاییدم و پسر مثل دختر نیست، دختر حیض می‌شود و ناگزیر می‌گردد تا از مسجد بیرون شود، و محرر نمی‌تواند از مسجد در آید<span class="footnote" rel="3" title="تفسیر عیاشی ج ۱ ص ۱۷۰ ح ۳۷">*</span>. </p> <p>و نیز در همان کتاب از یکی از آن دو بزرگوار، حدیث آورده که فرمود: همسر عمران نذر کرده بود کودکی که در رحم دارد وقف کنیسه نموده و برای خدمت و عبادت در آنجا بگمارد، و پسر برای اینکار، چون دختر نیست، آن گاه فرمود مریم رشد کرد و در کنیسه اهل کنیسه را خدمت می‌کرد و حوائج آنان را در دسترسشان قرار می‌داد، تا آنکه به حد بلوغ رسید، زکریا دستور داد برای خود حجابی ترتیب دهد و در آن حجاب دور از انظار عابدان به عبادت بپردازد<span class="footnote" rel="4" title="تفسیر عیاشی ج ۱ ص ۱۷۰ ح ۳۸">*</span>. </p> <p><span class="phrase">مؤلف: این روایات بطوری که ملاحظه می‌فرمائید درست مطابق بیان ما است، چیزی که هست از ظاهر آنها برمی‌آید که جمله: <span class="aya" rel="3_36" data-words="13-16">و لیس الذکر کالأنثی</span> کلام همسر عمران است، نه کلام خدای تعالی، که اگر بخواهیم این ظاهر را بپذیریم، باید اشکال قبلی را که چرا کلمه <em>ذکر</em> را بر کلمه <em rel="fa_3_36_7-7" data-sentence="318:106">انثی</em> مقدم آورد پاسخ دهیم، و این مطلب پاسخی ندارد، چون علاوه بر اشکال گذشته مقتضای قواعد عربیت هم، خلاف آن است.</span> </p> <p>و <span class="phrase">نیز این اشکال باقی می‌ماند که چرا دختر عمران را مریم نامید با اینکه کلمه  <em rel="fa_3_36_20-20" data-sentence="74:88">مریم</em> به معنای تحریر است، مگر اینکه بگوییم بین تحریر و خدمتگزاری معبد فرق هست  (دقت فرمائید).</span> </p> <p>و از روایت اولی که می‌فرمود: خداوند به عمران وحی کرد برمی‌آید که عمران پیامبری بوده که به او وحی می‌شده است. </p> <p>روایتی هم که مرحوم مجلسی در بحار از ابی بصیر نقل کرده مؤید این دلالت است، در آن روایت ابا بصیر می‌گوید: من از ابی جعفر (ع) وضع عمران را پرسیدم که آیا         <code class="page" rel="3,288"/> پیامبر بوده یا نه؟ فرمود: بلی پیامبری مرسل بوده که خدا او را به سوی قومش روانه کرد.  (تا آخر حدیث)<span class="footnote" rel="1" title="بحار ج ۱۴ ص ۲۰۲ حدیث ۱۴">*</span>. </p> <p>این روایت دلالت بر این معنا هم دارد که همسر عمران نامش حنه بوده و این نام معروف است: و در بعضی از روایات آمده که نامش مرثار بوده، و بحث در این باره برای ما اهمیتی ندارد. </p> <p>و در تفسیر قمی در ذیل روایت قبلی آمده که وقتی مریم بحد بلوغ رسید به محراب رفت، و پرده‌ای پیرامون خود افکند، بطوری که احدی او را نمی‌دید، و تنها زکریا بر او وارد می‌شد، و وقتی بر او وارد می‌گردید میوه‌های تابستانی را در زمستان، و زمستانی را در تابستان نزد او می‌دید، از او می‌پرسید: این میوه‌ها از کجا برایت آماده شده <em>می‌فرمود: </em> از ناحیه خدای تعالی و خداوند به هر کس که بخواهد روزی بی‌شمار می‌دهد<span class="footnote" rel="2" title="تفسیر قمی ج ۱ ص ۱۰۱">*</span>. </p> <p>و در تفسیر عیاشی از امام صادق (ع) روایت شده که فرمود:  (زکریا از پروردگار خود درخواست فرزند کرد، ملائکه او را به آن سخنان که در قرآن آمده ندا داد، او دوست داشت بفهمد صدا از ناحیه خدا است یا نه، خدا به او وحی کرد که نشانه خدایی بودن آن مژده، این است که سه روز زبانش از سخن بند می‌شود، همین که سه روز فرا رسید، و نتوانست با احدی تکلم کند فهمید که مژده قبلی از ناحیه خدا بوده، چون غیر خدا کسی نمی‌تواند زبان کسی را بند بیاورد، این است معنای کلام خدای تعالی که می‌فرماید: <span class="aya" rel="3_41" data-words="2-5">رب اجعل لی آیة</span>)<span class="footnote" rel="3" title="تفسیر عیاشی ج ۱ ص ۱۷۲ ح ۴۳">*</span>. </p> <p>مؤلف: قریب به این معنا را قمی هم در تفسیر خود روایت کرده، و خواننده محترم توجه فرمود که سیاق آیات هم از این توجیه امتناع ندارد، بلکه با آن می‌سازد<span class="footnote" rel="4" title="تفسیر قمی ج ۱ ص ۱۰۱">*</span>. </p> <p>لیکن بعضی از مفسرین، به شدت منکر این روایات شده و مضامین آن را (که یکی  مساله وحی شدن به عمران <em>است، و دیگری</em> وجود میوه غیر موسمی در محراب مریم ، و سوم این است که منظور از درخواست نشانی تشخیص بین خدایی و شیطانی بودن صوت است) به سختی رد کرده و گفته‌اند: هیچ راهی برای اثبات این امور نیست، نه خدای سبحان آن را گفته و نه رسول گرامی‌اش و اموری هم نیست که عقل راهی به اثبات آن داشته باشد،         <code class="page" rel="3,289"/> تاریخ معتبر هم سخنی از آنها به میان نیاورده، در این میان به جز مشتی روایات اسرائیلی و غیر اسرائیلی نداریم و احتیاجی هم نداریم که در فهم معانی آیات قرآن به اینگونه وجوه دور از نظر تمسک کنیم. </p> <p>لیکن سخنان خود این مفسر سخنانی بی‌دلیل است و روایات مذکور هر چند خبر واحدند، و خالی از ضعف نیستند و یک اهل بحث ملزم نیست که حتما به آنها تمسک بجوید و به مضامین آنها احتجاج کند، و لیکن اگر دقت و تدبر در آیات قرآنی مضامین مذکور را به ذهن نزدیک کرد، چرا آنها را نپذیریم و از آن روایات آنچه از ائمه اهل بیت (ع) نقل شده مشتمل بر هیچ مطلب خلاف عقل نیست. </p> <p>بله در بعضی از روایاتی که از قدمای مفسرین نقل شده، اموری آمده که با عقل سازش ندارد، مثلا از قتاده و عکرمة روایت کرده‌اند که گفته‌اند: شیطان نزد زکریا آمد و او را در مورد بشارتی که شنیده بود به شک انداخت و گفت اگر این بشارت از ناحیه خدای تعالی بود آهسته به تو می‌رساند و آن را پنهان می‌کرد، همانطور که تو با خدا آهسته و نهانی سخن گفتی، از این قبیل وسوسه‌ها کرد و کرد تا او را به شک انداخت، با اینکه اینگونه سخنان هیچ مجوزی برای پذیرفتنش نیست، نظیر گفتاری که در انجیل لوقا آمده که جبرئیل به زکریا گفت: اینک دیگر زبان بسته شدی و نمی‌توانی سخن بگویی مگر بعد از مدتی که مقرر شده و این بدان جهت بود که تو کلام مرا تصدیق نکردی، کلامی که بزودی صدقش محقق می‌شود<span class="footnote" rel="1" title="تفسیر الدر المنثور ج ۲ ص ۲۲ از عکرمة">*</span> (انجیل لوقا-1-20). </p> <h3>بحث روایتی دیگر <span class="title" rel="3_39 3_35 3_36 3_37 3_38 3_40 3_41"> (راجع به الهامات و خواطر) </span> </h3> <p> و در کافی<span class="footnote" rel="2" title="کافی ج ۲ ص ۲۶۶ ح ۱">*</span> از امام صادق (ع) روایت کرده که فرمود: هیچ قلبی نیست مگر آنکه دو گوش دارد، بر در یک گوش فرشته‌ای ارشادگر، و بر در دیگر، شیطانی فتنه‌گر است. </p> <p>آن صاحب قلب را امر می‌کند و این دیگری نهی، شیطان او را به گناهان فرمان می‌دهد و ملک از گناه نهیش می‌کند و این همان معنایی است که خدای عز و جل در باره‌اش     <code class="page" rel="3,290"/> می‌فرماید: <span class="aya" rel="50_17-18" data-words="4-17">عن الیمین و عن الشمال قعید، ما یلفظ من قول إلا لدیه رقیب عتید</span><span class="footnote" rel="1" title="هیچ سخنی را انسان در فضای دهان نمی‌جود مگر آنکه نزدش دو کس بعنوان رقیب و عتید از طرف راست و چپ قرار دارند (سوره ق آیه ۱۸)">*</span>. </p> <p>مؤلف: در این معنا روایات بسیاری وجود دارد که قسمتی از آنها بزودی از نظر خوانندگان خواهد گذشت، و اگر در روایات نامبرده آیه شریفه با مساله: دو فرشته نویسنده حسنات و سیئات تطبیق شد، منافاتی با تطبیق روایت مورد بحث، ندارد که آیه را بر فرشته و شیطان تطبیق کرده، برای اینکه آیه شریفه بر بیش از این دلالت ندارد که رقیب و عتیدی برای هر انسانی هست و مراقب تمامی سخنان او هستند، و در طرف راست و چپ هر کس قرار دارند، و اما اینکه این رقیب و عتید هر دو از ملائکه‌اند و یا یکی ملک و دیگری شیطان است، آیه شریفه صراحتی در هیچیک ندارد و بر هر دو احتمال قابل انطباق است. </p> <p>و <span class="phrase">نیز در همان کتاب (کافی) از زراره روایت آورده که گفت: من از امام صادق  (ع) از معنای <em>رسول</em> ، <em rel="fa_3_39_22-22" data-sentence="99:414">نبی</em> ، <em>محدث</em> سؤال کردم، فرمود: <em>رسول</em> آن کسی است که فرشته وحی را می‌بیند و می‌بیند که دارد رسالت الهی را برایش می‌آورد و می‌گوید پروردگارت چنین و چنان دستور داده و رسول با داشتن پست رسالت <em rel="fa_3_39_22-22" data-sentence="353:203">نبی</em> هم هست، و اما  <em rel="fa_3_39_22-22" data-sentence="425:175">نبی</em> فرشته‌ای را که بر او نازل می‌شود نمی‌بیند، بلکه خبری که قرار است بر او نازل گردد به دلش می‌افتد و در چنین حالی نظیر غشوه و بیهوشی به او دست می‌دهد، و در آن حالت خواب می‌بیند.</span> </p> <p>پرسیدم: از کجا می‌فهمد آنچه در خواب دیده حق است؟ فرمود: خدای تعالی برایش بیان می‌کند آنچه که یقین می‌کند که حق است، ولی فرشته را نمی‌بیند (تا آخر حدیث)<span class="footnote" rel="2" title="با این الفاظ بیان از زراره است کافی ج ۱ ص ۷۶ ح ۱ و ۴">*</span>. </p> <p>مؤلف: اینکه فرمود: رسول با داشتن رسالت نبی هم هست اشاره است به اینکه هر دو صفت ممکن است در شخص جمع شود و ما در سابق در تفسیری که ذیل آیه: <span class="aya" rel="2_213" data-words="1-6">کان الناس أمة واحدة فبعث الله...</span><span class="footnote" rel="3" title="سوره بقره آیه ۲۱۳">*</span> داشتیم بحثی پیرامون معنای رسالت و نبوت کردیم. </p> <p>و اینکه فرمود: حالتی شبیه به غشوه و بیهوشی به او دست می‌دهد منظورش تفسیر رؤیای پیامبر است، می‌خواهد بفرماید: منظور از رؤیا در پیامبران مشاهده و درک غیب است، نه رؤیا به معنای معروفش و جمله: خدای تعالی برایش بیان می‌کند اشاره است به همان معنایی که در سابق گذشت که انبیا به خاطر داشتن عصمت دارای تشخیص هستند که       <code class="page" rel="3,291"/> القائات ملکی را، از شیطانی تمیز می‌دهند . </p> <p>و <span class="phrase">در بصائر از برید از امام باقر و یا امام صادق (ع) روایت آمده که در حدیثی در پاسخ برید که پرسیده بود فرق بین <em>رسول</em> ، <em rel="fa_3_39_22-22" data-sentence="123:291">نبی</em> و محدث چیست؟ فرموده:  <em>رسول</em> آن کسی است که فرشته خدا برایش ظاهر می‌شود و با او سخن می‌گوید و <em rel="fa_3_39_22-22" data-sentence="280:178">نبی</em> آن کسی است که فرشته را در خواب می‌بیند، و چه بسا که نبوت و رسالت در یک شخص جمع شود و اما <em>محدث</em> آن کسی را گویند که صدای فرشته‌ای را می‌شنود ولی صورت و شکل او را نمی‌بیند.</span> </p> <p>برید می‌گوید عرضه داشتم: خدا اصلاحت کند از کجا می‌فهمند که (این صوت یا) این صورت که در خواب می‌بیند حق است، و صاحب صدا و صورت فرشته است؟ فرمود:  خدای تعالی توفیق تشخیص آن را به ایشان داده و خدا با فرستادن کتاب شما قرآن، دیگر فرستادن کتاب را ختم فرمود و با ارسال پیامبر شما فرستادن پیامبر را ختم کرد (تا آخر حدیث)<span class="footnote" rel="1" title="بصائر الدرجات ص ۳۷۱ ح ۱۱">*</span>. </p> <p>مؤلف: این حدیث در همان زمینه است که حدیث قبلی داشت و بیان آن برای تشخیص محدث هم کافی است، می‌فهماند که محدث هم توفیق تشخیص صاحب صوت را دارد و اینکه در آخر فرمود: خدای تعالی با فرستادن کتاب شما قرآن... اشاره است به همین که گفتم بیانات قرآن و سنت وافی به همه مطالب است، و ما ان شاء اللَّه در ذیل آیات بعدی بحثی پیرامون محدث خواهیم داشت و الحمد للَّه رب العالمین انه هو الموفق و المعین. </p> 
