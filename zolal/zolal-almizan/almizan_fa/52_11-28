<h3 class="ayas">سوره الطور آیه‌های ۱۱ تا ۲۸</h3><code class="section" rel="52_11-28"/><h3>ترجمه آیات</h3> <p> <span class="trans" rel="52_11">پس در آن روز وای به حال تکذیب کنندگان.  «۱۱» </span><span class="trans" rel="52_12">که هر آیتی روشن را بازیچه و مورد بگو مگو قرار می‌دهند. <code class="page" rel="19,11"/> «۱۲» </span><span class="trans" rel="52_13"> روزی که آنان به شدتی وصف ناپذیر، به سوی جهنم رانده می‌شوند.  «۱۳» </span><span class="trans" rel="52_14">و به ایشان گفته می‌شود این همان آتشی است که در دنیا همواره آن را تکذیب می‌کردید.  «۱۴» </span><span class="trans" rel="52_15">حال آیا باز هم این آتش سحر است؟  (هم چنان که در دنیا سحرش می‌خواندند) یا امری است دیدنی ولی شما بینایی ندارید؟.  «۱۵» </span><span class="trans" rel="52_16">بچشید سوزش آن را چه صبر بکنید و چه نکنید برایتان یکسان است، چون جزایی که به شما داده می‌شود همان اعمالی است که می‌کردید.  «۱۶» </span><span class="trans" rel="52_17">به درستی که مردم با تقوا در بهشت‌ها و در نعیمند.  «۱۷» </span><span class="trans" rel="52_18">در حالی که با یکدیگر در باره آنچه پروردگارشان به آنان داده گفتگو می‌کنند و لذت می‌برند، و پروردگارشان از عذاب دوزخ محفوظشان داشت.  «۱۸» </span><span class="trans" rel="52_19">و به ایشان گفته می‌شود بخورید و بنوشید، گوارایتان باد به خاطر آن اعمال خیری که می‌کردید.  «۱۹» </span><span class="trans" rel="52_20">بهشتیان در حالی می‌خورند و می‌نوشند که بر کرسی‌های بهم پیوسته تکیه داده‌اند، و ما ایشان را با حور العین تزویج کرده‌ایم.  «۲۰» </span><span class="trans" rel="52_21">و کسانی که ایمان آوردند و ذریه‌شان هم با ایمان خود-هر چند ضعیف‌تر از ایمان پدرانشان باشد- ملحق به ایشان شدند، ما نیز ذریه‌شان را به ایشان ملحق نموده، چیزی از پاداش آنان کم نمی‌کنیم، برای اینکه هر کس در گرو عملی است که کرده.  «۲۱» </span><span class="trans" rel="52_22">در بهشت آنچه از میوه و گوشت که هوس کنند پی در پی در اختیارشان قرار می‌دهیم.  «۲۲» </span><span class="trans" rel="52_23">قدح شراب در بینشان دست به دست می‌گردد، شرابی که نه مانند شراب دنیا لغوی در آن است و نه گناه.  «۲۳» </span><span class="trans" rel="52_24">و غلامان بهشتی که در حسن و صفا چون لؤلؤ دست نخورده‌اند پیرامون ایشان و در خدمتگزاریشان آمد و شد دارند.  «۲۴» </span><span class="trans" rel="52_25">و بهشتیان به یکدیگر روی آورده احوال هم را می‌پرسند.  «۲۵» </span><span class="trans" rel="52_26">می‌گویند: ما قبل از این که در دنیا بودیم نسبت به خویشاوندان خود خیرخواه بودیم، و از خطر هلاکت زنهارشان می‌دادیم.  «۲۶» </span><span class="trans" rel="52_27"> (و به خاطر همین خیرخواهی) خدای تعالی بر ما منت نهاد، و از عذاب درون سوز جهنم، حفظمان فرمود.  «۲۷» </span><span class="trans" rel="52_28">آری روش ما قبل از این چنین بود که همواره او را می‌خواندیم، چون می‌دانستیم که او نیکوکار مهربان است.  «۲۸» </span></p>                               <h3>بیان آیات</h3> <p> این آیات نشانه کسانی را که این عذاب بر سرشان می‌آید بیان می‌کند، عذابی که در آن و در وقوعش هیچ شکی نمی‌توان کرد، و حال آن اشخاص را در آن روز بیان می‌کند، و غرض اصلی این سوره همین است-هم چنان که قبلا هم خاطر نشان کردیم-اما اینکه در این میان نامی هم از متقین می‌برد و شرح حالی از آنان بیان می‌کند از باب تطفل<span class="footnote" rel="1" title="تطفل این است که مطلبی را که خیلی مربوط به غرض از کلام نیست به مناسبتی در کلام بیاورند">*</span> است، و می‌خواهد انذار و تهدید کفار را تاکید کند. </p> <p> <span class="aya" rel="52_11" data-words="1-3">فویل یومئذ للمکذبین</span> این جمله تفریع و نتیجه‌گیری از آیات قبل است که از وقوع حتمی عذاب قیامت سخن می‌گفت، می‌فرماید: وقتی مطلب از این قرار بود، و هیچ مفری از وقوع عذاب نبود، پس وای به حال کسی که این عذاب بر سرش آید که مسلم آنها دروغگویانند یعنی وای به حال کسی که آیات خدای را تکذیب می‌کند، که قدر متیقن از جهنمیان، همین‌ها هستند. پس، این جمله به دلالت التزامی دلالت دارد بر اینکه معذب‌های روز قیامت مکذبین در دنیا هستند، و به دلالت مطابقی دلالت دارد بر اینکه حال آن روزشان واویلاست.  (به عبارت ساده‌تر اینکه آیه شریفه صریحا نمی‌فرماید مکذبین داخل آتش می‌شوند، لیکن چیزی در باره آنان می‌گوید که لازمه‌اش دخول در آتش است، و آن این است که وای به حال مکذبین). </p> <p>ممکن هم هست تقدیر کلام را اینطور بگیریم که وقتی مسلم شد که این عذاب واقع شدنی است، و مسلم نخست شامل حال مکذبین می‌شود، چون آنها هستند که به خدا کفر می‌ورزند و روز قیامت را تکذیب می‌کنند، پس وای به حال ایشان از آن روز، در نتیجه جمله‌ای که دلالت می‌کند بر عذاب مکذبین‌جمله <em>عذاب ربک</em> است، برای اینکه عذاب خدا کسی را می‌گیرد که خدا او را دعوت کند، و او اجابت ننماید و دعوتش را تکذیب کند. </p> <p><code class="aya" rel="52_12"/> <span class="aya" rel="52_12" data-words="1-5">الذین هم فی خوض یلعبون</span> <span class="phrase">کلمه <em rel="fa_52_12_4-4" data-sentence="5:31">خوض</em> به معنای دخول در سخن باطل است.</span> راغب می‌گوید: خوض عبارت است از ورود در آب و عبور کردن در آن، ولی به طور استعاره در ورود در امور و کارها نیز   <code class="page" rel="19,13"/> استعمال می‌شود، و بیشتر مواردی که در قرآن استعمال شده در مورد اموری است که شروع در آن مذموم است<span class="footnote" rel="1" title="مفردات راغب، ماده &lt;em&gt;خوض&lt;/em&gt; ">*</span>. و <span class="phrase">اگر کلمه مذکور را در آیه شریفه بدون الف و لام و با تنوین تنکیر  <em rel="fa_52_12_4-4" data-sentence="64:97">خوض</em> آورده، برای این است که بفهماند این کلمه صفتی دارد که حذف شده و تقدیر آن  <em>خوضی عجیب</em> است.</span> </p> <p>و از آنجایی که اشتغال به سخن باطل نتیجه حق نمی‌دهد، و به جز نتایج خیالی که قوه وهم آن را برای خوض کننده زینت می‌دهد و می‌آراید فایده‌ای ندارد. لذا چنین خوضی را لعب و بازیچه خواند، چون عملی که بازیچه باشد آن عملی است که غیر از آثار خیالی اثری ندارد. </p> <p>و معنای جمله این است که: آنهایی که به طور مستمر در خوضی عجیب بازی می‌کنند، و سرگرم مجادله در آیات خدا و انکار آن و استهزای به آن هستند، ویل بر آنان باد . </p> <p><code class="aya" rel="52_13"/> <span class="aya" rel="52_13" data-words="1-6">یوم یدعون إلی نار جهنم دعا</span> <span class="phrase">کلمه <em>دع</em> -با تشدید عین-به معنای دفع و پرت کردن به شدت است، و ظاهرا کلمه  <em rel="fa_52_13_1-1" data-sentence="81:37">یوم</em> بیان باشد برای کلمه <em rel="fa_52_11_2-2" data-sentence="155:2">یومئذ</em> .</span> </p> <p><code class="aya" rel="52_14"/> <span class="aya" rel="52_14" data-words="1-6">هذه النار التی کنتم بها تکذبون</span> یعنی به ایشان گفته می‌شود: این همان آتشی است که به آن تکذیب می‌کردید، که البته منظور از تکذیب آتش، تکذیب خبرهایی است که رسول خدا (ص) به وحی الهی از وجود آن خبر می‌داده و می‌فرموده: به زودی مجرمین با آن آتش معذب می‌شوند. </p> <p>و خلاصه، معنای آیه این است که: می‌بینید مصداق همان آتشی است که انبیاء از وجودش خبر می‌دادند، و شما تکذیبشان می‌کردید،  (و یا آن آتش را تکذیب می‌کردید). </p> <p><code class="aya" rel="52_15"/> <span class="aya" rel="52_15" data-words="1-7">أ فسحر هذا أم أنتم لا تبصرون</span> این جمله، تفریع و نتیجه‌گیری از آیه قبل است، و استفهام در آن استفهام انکاری است، استفهامی است به منظور تفریع و سرزنش آنان، و معنایش این است که: وقتی این آتش همان آتش است که تکذیبش می‌کردید، پس دیگر این خبری که قرآن می‌دهد نمی‌تواند سحر باشد، هم چنان که شما پنداشته‌اید و اخبار انبیا را سحر خواندید. و نیز نمی‌تواند امری موهوم و خرافی باشد، آن طور که شما بدان تفوه می‌کردید و به زبان می‌آوردید،   <code class="page" rel="19,14"/> بلکه امری است روشن و عیان، پس آیه شریفه در معنای آیه‌ <span class="aya" rel="46_34" data-words="1-11">و یوم یعرض الذین کفروا علی النار أ لیس هذا بالحق</span><span class="footnote" rel="1" title="و روزی که کفار بر آتش عرضه می‌شوند از ایشان پرسیده می‌شود: آیا این حق نبود؟ سوره احقاف، آیه ۳۴">*</span> خواهد بود. </p> <p>و به بیانی که گذشت و معنایی که برای آیه کردیم روشن شد که کلمه <em>أم</em> در جمله <span class="aya" rel="52_15" data-words="4-7">أم أنتم لا تبصرون</span> أم متصله است و اینکه بعضی<span class="footnote" rel="2" title="روح المعانی، ج ۲۷، ص ۳۰">*</span> گفته‌اند: ام منقطعه و به معنای  <em>لکن</em> است خالی از بعد نیست. </p> <p><code class="aya" rel="52_16"/> <span class="aya" rel="52_16" data-words="1-12">اصلوها فاصبروا أو لا تصبروا سواء علیکم إنما تجزون ما کنتم تعملون</span> <span class="phrase">ماده <em>صلی</em> -به فتحه صاد و سکون لام-که مصدر <em>اصلوا</em> و این امر از آن است، به معنای چشیدن و تحمل کردن حرارت آتش است، و در نتیجه معنای جمله <em rel="fa_52_16_1-1" data-sentence="150:75">اصلوها</em> این است که: <em>بچشید آن را</em> یعنی بچشید و تحمل کنید حرارت آتش دوزخ را.</span> </p> <p>و جمله‌ <span class="aya" rel="52_16" data-words="2-5">فاصبروا أو لا تصبروا</span> به خاطر اینکه فای تفریع بر سرش در آمده نتیجه‌ای است که از دستور بچشید حرارت آتش را گرفته، و اگر این نتیجه را با تردید بین امر و نهی بیان کرده، و فرموده: صبر بکنید و یا نکنید خواسته است به طور کنایه بفهماند صبر کردن و نکردن شما یکسان است. و به همین جهت دنبال این جمله به طور صریح فرموده: <span class="aya" rel="52_16" data-words="6-7">سواء علیکم</span>، یعنی این چشیدن آتش برایتان حتمی است و از شما جدا شدنی نیست، چه صبر بکنید و چه نکنید، نه اینکه صبر کردن، عذاب را از شما بر می‌دارد و یا حد اقل آن را تخفیف می‌دهد، و نه اینکه بی‌صبری و جزع و فزع سودی به حالتان دارد. </p> <p>و <span class="phrase">جمله‌ <span class="aya" rel="52_16" data-words="6-7">سواء علیکم</span> خبری است برای مبتدایی تقدیری، و تقدیر کلام هما سواء علیکم-آن دو بر شما یکسانند می‌باشد، و اگر کلمه <em rel="fa_52_16_6-6" data-sentence="170:171">سواء</em> را مفرد آورد، با اینکه در کلام دو چیز بودند که با هم یکسان بودند، یکی صبر و یکی بی‌صبری، از این جهت است که کلمه  <em rel="fa_52_16_6-6" data-sentence="340:44">سواء</em> در اصل مصدر است، و مصدر همه جا مفرد می‌آید.</span> </p> <h3> <span class="title" rel="52_11 52_12 52_13 52_14 52_15 52_16 52_17 52_18 52_19 52_20 52_21 52_22 52_23 52_24 52_25 52_26 52_27 52_28">عذاب مکذبان عین عمل آنها است و چه صبر کنند و چه بی‌تابی از آن جدا شدنی نیست</span> </h3> <p> و جمله‌ <span class="aya" rel="52_16" data-words="8-12">إنما تجزون ما کنتم تعملون</span>، در مقام تعلیل برای لازم بودن عذاب مذکور، و یکسان بودن صبر و جزع است، و معنایش این است که: اینکه گفتیم این عذاب برایتان حتمی است، و از شما جدا شدنی نیست، برای این بود که ما این عذاب را از جای دیگر نیاورده‌ایم، بلکه عین عمل خود شما است، همان کارهایی است که می‌کردید، و معقول نیست میان عمل و صاحب عمل سلب نسبت شود، و همواره این نسبت برقرار است، یعنی الی     <code class="page" rel="19,15"/>الابد این عمل، عمل آن عامل است، پس به همین جهت اگر در ظرف قیامت عمل به صورت آتش جلوه کند، تا ابد به جان عامل خود می‌افتد، و اگر هم بگوییم تقدیر کلام انما تجزون جزاء ما کنتم تعملون است، باز هم این ملازمه صحیح است، و معنایش این است که ما از جایی دیگر آتش نیاورده‌ایم، و این آتش جزای اعمال شما و آثار همان کارهایی است که می‌کردید. <code class="aya" rel="52_17"/> <span class="aya" rel="52_17" data-words="1-6">إن المتقین فی جنات و نعیم</span> <span class="phrase">کلمه <em rel="fa_52_17_4-4" data-sentence="5:156">جنت</em> به معنای بستانی است که درختان، آن را پوشانده باشد،  (چون از ماده  <em>جن</em> گرفته شده که به معنای ستر است)، و کلمه <em rel="fa_52_17_6-6" data-sentence="176:25">نعیم</em> به معنای نعمت بسیار است.</span> </p> <p>و معنای آیه این است که: مردم با تقوا و آنها که در زندگی از خدا پروا دارند در روز قیامت در بستانها سکونت می‌کنند، و نعمتی فراوان بر آنان احاطه دارد. </p> <h3> <span class="title" rel="52_18">معنای اینکه در وصف متقین بهشتی فرمود: <span class="aya" rel="52_18" data-words="1-4">فاکهین بما آتاهم ربهم...</span> </span> </h3> <p> <code class="aya" rel="52_18"/> <span class="aya" rel="52_18" data-words="1-9">فاکهین بما آتاهم ربهم و وقاهم ربهم عذاب الجحیم</span> <span class="phrase">کلمه <em>فاکهه</em> که <em rel="fa_52_18_1-1" data-sentence="23:41">فاکهین</em> از آن گرفته شده، به معنای مطلق میوه است.</span> </p> <p>و بعضی<span class="footnote" rel="1" title="سوره احزاب، آیه ۳۷">*</span> گفته‌اند: به معنای همه میوه‌ها، به جز انگور و انار است، وقتی گفته می‌شود فلان تفکه و یا فلان فکه هم معنایش این است که میوه را به یکدیگر دادند، و هم این است که آن را تناول کرد، و در آیه شریفه به هر دو معنا تفسیر شده. </p> <p>بعضی<span class="footnote" rel="2" title="روح المعانی، ج ۲۳، ص ۲۶">*</span> گفته‌اند: یعنی اهل بهشت با یکدیگر در باره نعمت‌هایی که خدای تعالی به ایشان داده با هم گفتگو می‌کنند. </p> <p>و بعضی<span class="footnote" rel="3" title="مجمع البیان، ج ۹، ص ۱۶۵">*</span> دیگر معنا کرده‌اند به اینکه: میوه و فاکهه‌هایی را که خدا به ایشان داده می‌گیرند. </p> <p>بعضی<span class="footnote" rel="4" title="تفسیر کشاف، ج ۴، ص ۴۱۰">*</span> هم گفته‌اند: معنایش این است که: از آن احسانها که پروردگارشان به ایشان می‌کند لذت می‌برند. و برگشت این معنا به همان معنای اول است. </p> <p>بعضی<span class="footnote" rel="5" title="تفسیر قرطبی، ج ۱۷، ص ۱۶۵">*</span> هم گفته‌اند: معنایش این است که: از آن چه خدا به ایشان داده شگفتی می‌کنند. که شاید برگشت این هم به معنای دوم باشد. </p> <p>و اگر کلمه <em>ربهم</em> را در جمله‌ای کوتاه دوباره آورد، برای این است که بفهماند پروردگارشان به ایشان عنایتی دارد. </p> <p>       <code class="page" rel="19,16"/><code class="aya" rel="52_19"/> <span class="aya" rel="52_19" data-words="1-7">کلوا و اشربوا هنیئا بما کنتم تعملون</span> <span class="phrase">یعنی به ایشان گفته می‌شود بخورید و بنوشید، خوردنی و نوشیدنی گوارا، که در حقیقت کلمه <em rel="fa_52_19_4-4" data-sentence="84:55">هنیئا</em> صفت است که در جای مفعول مطلق نشسته، و یا مفعول به است.</span> و <span class="phrase">جمله‌ <span class="aya" rel="52_19" data-words="5-7">بما کنتم تعملون</span> یا متعلق است به جمله‌ <span class="aya" rel="52_19" data-words="1-3">کلوا و اشربوا</span>، و یا به کلمه <em rel="fa_52_19_4-4" data-sentence="180:2">هنیئا</em> .</span> </p> <p><code class="aya" rel="52_20"/> <span class="aya" rel="52_20" data-words="1-8">متکئین علی سرر مصفوفة و زوجناهم بحور عین</span> <span class="phrase">کلمه <em rel="fa_52_20_1-1" data-sentence="5:119">متکئین</em> جمع اسم فاعل از باب افتعال است که مصدر آن اتکاء می‌باشد، و  <em>اتکاء</em> به معنای تکیه دادن به پشتی و یا مثل آن است.</span> و <span class="phrase">کلمه <em rel="fa_52_20_3-3" data-sentence="5:69">سرر</em> جمع سریر است،  (که به معنای تخت و به اصطلاح امروز <em>مبل</em> است).</span> و <span class="phrase">کلمه <em rel="fa_52_20_4-4" data-sentence="5:174">مصفوفة</em> از ماده <em>صف</em> است، که به معنای ردیف قرار گرفتن چند نفر در یک خط است،  (مانند صف لشکر و یا صف نماز)، پس معنای مصفوفه این است که: اهل بهشت به یکدیگر وصلند و اتصال دارند.</span> </p> <p>و معنای آیه این است که: ایشان بر پشتی‌ها و بالش‌ها تکیه دارند، در حالی که بر روی مبلهای ردیف هم، قرار گرفته باشند. </p> <p> <span class="aya" rel="52_20" data-words="5-8">و زوجناهم بحور عین</span> -منظور از <em>تزویج</em> قرین شدن دو نفر با همند. و <span class="phrase">معنای جمله این است که: ما ایشان را قرین حور العین کردیم، نه اینکه میان آنان عقد زناشویی برقرار ساختیم، به دلیل اینکه فرموده: <em rel="fa_52_20_7-8" data-sentence="125:469">بحور عین</em> و تزویج را با حرف <em>باء</em> متعدی کرده و اگر منظور از تزویج نکاح به عقد بود احتیاج به حرف باء نبود، هم چنان که در جای دیگر قرآن بدون حرف مذکور مفعول خود را گرفته از آن جمله آیه‌ <span class="aya" rel="33_37" data-words="37-37">زوجناکها</span><span class="footnote" rel="1" title="تفسیر کشاف، ج ۴، ص ۴۱۱">*</span> است، که-به طوری که گفته‌اند-<span class="footnote" rel="2" title="تفسیر قرطبی، ج ۱۷، ص ۹۷">*</span> معنایش این است که ما زینب را به ازدواج تو در آوردیم.</span> </p> <h3> <span class="title" rel="52_21">توضیح آیه: <span class="aya" rel="52_21" data-words="1-10">و الذین آمنوا و اتبعتهم ذریتهم بإیمان ألحقنا بهم ذریتهم...</span> و چند وجه در معنای آن </span> </h3> <p> <code class="aya" rel="52_21"/> <span class="aya" rel="52_21" data-words="1-17">و الذین آمنوا و اتبعتهم ذریتهم بإیمان ألحقنا بهم ذریتهم و ما ألتناهم من عملهم من شیء...</span> <span class="phrase">بعضی<span class="footnote" rel="3" title="روح المعانی، ج ۲۷، ص ۳۲">*</span> گفته‌اند: فرق میان <em rel="fa_52_21_5-5" data-sentence="95:304">اتباع</em> و <em rel="fa_52_21_8-8" data-sentence="154:288">لحوق</em> با اینکه در هر دو تقدم و تاخر هست، - این است که در اتباع باید تابع و متبوع هر دو در مورد اتباع مشترک باشند، هر جا که متبوع می‌رود و هر کاری که او می‌کند تابع هم برود و بکند، آن وقت است که می‌گوییم فلانی از فلان کس تبعیت کرد، به خلاف لحوق که لازم نیست در کار و راه ملحوق، شرکت داشته باشد.</span> </p> <p>       <code class="page" rel="19,17"/> <span class="phrase">کلمه <em rel="fa_52_21_13-13" data-sentence="5:222">ألتناهم</em> از ماده <em>لوت</em> است که به معنای نقص است، ماضی ثلاثی مجردش <em>لات</em> و باب افعالش <em>ألات</em> می‌شود، پس معنای <em rel="fa_52_21_12-13" data-sentence="185:82">ما التناهم</em> این است که ما با الحاق ذریه مؤمنین به مؤمنین، چیزی از عمل خود آنان ناقص نمی‌کنیم.</span> </p> <p>و از ظاهر آیه شریفه بر می‌آید که در مقام منت نهادن است، خدای سبحان بر مؤمنین منت می‌گذارد که به زودی ذریه ایشان را-البته آنهایی را که در ایمان از پدران خود پیروی کردند-به خود آنان ملحق می‌کند. و <span class="phrase">بدین وسیله چشم پدران را روشن می‌سازد، و همین معنا خود قرینه‌ای است بر اینکه تنوین در کلمه <em rel="fa_52_21_7-7" data-sentence="90:74">بایمان</em> برای این است که بر نوعی غیر مشخص از ایمان دلالت کند، نه برای تعظیم ایمان.</span> </p> <p>در نتیجه معنای آیه این می‌شود که: ما از میان ذریه‌های مؤمنین، آنهایی را که در ایمان به خدا به نوعی از پدران پیروی کنند به پدرانشان ملحق می‌کنیم، هر چند که ایمانشان به درجه ایمان پدرانشان نرسد. چون اگر تنها آن ذریه‌ای را به پدران مؤمن ملحق کند که ایمانشان یا مساوی و یا کاملتر از ایمان پدران باشد، دیگر منت نهادن معنا ندارد. </p> <p>از سوی دیگر، از اینکه اتباع در ایمان را مطلق و بی‌قید آورد، و همواره کلام مطلق منصرف به فرد روشنش می‌شود، ناگزیر باید بگوییم منظور از این اتباع، اتباع فرزندان بالغ است، چون خردسالانی که هنوز به حد تکلیف نرسیده‌اند، ایمانشان هنوز ایمان صحیح نشده، پس قهرا مراد از ذریه، فرزندان کبیرند که مکلف به ایمان هستند. بنا بر این، آیه شریفه، شامل صغار از اولاد که قبل از بلوغ از دنیا می‌روند نمی‌شود، و این منافات ندارد با اینکه اولاد صغار مؤمنین هم شرعا محکوم به ایمان باشند. </p> <p>مگر اینکه بگوییم: نکره آمدن ایمان عمومیت را می‌رساند، و معنا چنین می‌شود: ذریه ایشان در ایمان، که از پدران خود پیروی کرده‌اند، حال چه اینکه آن ایمان، ایمان واقعی باشد، یا ایمان به حسب حکم شرع باشد. </p> <p><span class="phrase">مطلب دیگر اینکه سیاق امتنان، قرینه است بر اینکه ضمیر جمع در جمله <em rel="fa_52_21_12-13" data-sentence="65:547">ما التناهم</em> و در <em rel="fa_52_21_14-15" data-sentence="134:524">من عملهم</em> به <em>الذین امنوا</em> بر می‌گردد، هم چنان که دو ضمیر در  <em rel="fa_52_21_5-5" data-sentence="256:448">اتبعتهم</em> و در <em>ذریتهم</em> به ایشان بر می‌گردد، چون وقتی فرمود: ما اینان را به آنان ملحق می‌کنیم ، جای این توهم بود که نکند خدا می‌خواهد از پاداش پدران کم نموده به فرزندان بدهد، لذا با جمله‌ <span class="aya" rel="52_21" data-words="11-17">و ما ألتناهم من عملهم من شیء</span> خواست این توهم را دفع کند و بفرماید: کم کردن از پاداش پدران‌ با امتنان منافات دارد، و معلوم است که آنچه با امتنان منافات دارد این است که از ثواب پدران کم کند نه از ثواب فرزندان.</span> <span class="phrase">پس این بهترین دلیل است که دو<code class="page" rel="19,18"/> ضمیر <em rel="fa_52_21_12-13" data-sentence="72:54">ما التناهم</em> و <em rel="fa_52_21_14-15" data-sentence="137:34">من عملهم</em> هم به همان پدران مؤمن بر می‌گردد.</span> </p> <p>پس حاصل کلام این شد که: جمله‌ <span class="aya" rel="52_21" data-words="1-3">و الذین آمنوا...</span> جمله‌ای است استینافی که خدای تعالی در آن بر مؤمنین منت می‌گذارد که به زودی اولادشان را که به نوعی از ایمان، پدران خود را پیروی کرده‌اند به پدران ملحق می‌کند، هر چند که ایمان فرزندان به درجه ایمان پدران نرسیده باشد. و این کار را بدان جهت می‌کند که پدران خشنود گشته چشمشان روشن شود، و در عین حال از پاداش پدران چیزی کم نمی‌کند، و از ثواب پدران چیزی به فرزندان نمی‌دهد، که مزاحم حق پدران نباشد، و خدا خودش بهتر می‌داند که چه جور بدهد. </p> <p>و در معنای آیه مورد بحث، اقوال دیگری هست که هیچ یک خالی از سخافت و سستی نیست. </p> <p><span class="phrase">مثل این قول که بعضی<span class="footnote" rel="1" title="هر کس وثیقه و گرو اعمالی است که کرده، مگر اصحاب یمین سوره مدثر، آیه ۳۸ و ۳۹">*</span> گفته‌اند: جمله‌ <span class="aya" rel="52_21" data-words="1-3">و الذین آمنوا</span> عطف است بر کلمه <em rel="fa_52_20_7-8" data-sentence="243:230">حور عین</em> ، و معنایش این است که: ما مؤمنین را با دو طایفه تزویج می‌کنیم یکی با حور العین تا از عروسی با آنان لذت ببرند، و دوم با <span class="aya" rel="52_21" data-words="2-3">الذین آمنوا</span> تا از رفاقت و همنشینی با آنان بهره‌مند شوند.</span> </p> <p>بعضی<span class="footnote" rel="2" title="مؤمنین در بهشتها از یکدیگر سراغ مجرمین را می‌گیرند سوره مدثر، آیه ۴۱">*</span> دیگر گفته‌اند: مراد از کلمه <em>ذریه</em> تنها اولاد صغار است. </p> <p>و <span class="phrase">بعضی<span class="footnote" rel="3" title="مجمع البیان، ج ۹، ص ۱۶۶">*</span> گفته‌اند: ضمیر در جمله <em rel="fa_52_21_12-13" data-sentence="99:220">ما ألتناهم</em> و در <em rel="fa_52_21_14-15" data-sentence="168:197">من عملهم</em> به ذریه بر می‌گردد، و معنایش این است که: ما با ملحق کردن ذریه به پدران چیزی از عمل ذریه کم نمی‌کنیم، بلکه اعمال ذریه را تمام و کامل به او می‌دهیم، چه خیر باشد و چه شر، آن گاه ملحق به پدرش می‌کنیم.</span> </p> <h3> <span class="title" rel="52_21">معنای جمله: <span class="aya" rel="52_21" data-words="18-22">کل امرئ بما کسب رهین</span> و جمع آن با آیه‌ <span class="aya" rel="74_38-39" data-words="1-8">کل نفس بما کسبت رهینة، إلا أصحاب الیمین</span> </span> </h3> <p> <span class="aya" rel="52_21" data-words="18-22">کل امرئ بما کسب رهین</span> -این جمله به طوری که از سیاق بر می‌آید تعلیل است برای جمله <span class="aya" rel="52_21" data-words="11-17">و ما ألتناهم من عملهم من شیء</span> <em>، و کلمه</em> رهن <em>و</em> رهین <em>و</em> مرهون به طوری که راغب گفته هر سه به معنای آن چیزی است که به عنوان وثیقه و گرو به کسی می‌دهی و از او چیزی قرض می‌کنی. راغب می‌گوید: و چون هر جا این کلمه به چشم بخورد تصوری از معنای حبس و نگهداری به ذهن می‌رسد، لذا این کلمه را در حبس هر چیزی نیز استعمال کردند، هر چند که ربطی به وثیقه نداشته باشد<span class="footnote" rel="4" title="مفردات راغب، ماده &lt;em&gt;رهن&lt;/em&gt; ">*</span>. </p> <p>         <code class="page" rel="19,19"/> و چه بسا همین معنای استعاری در آیه مورد بحث، منظور باشد، و خود انسان رهنی باشد محفوظ و حبس شده نزد خدای سبحان در مقابل عملی که از نیک و بد کرده، تا جزای آن را که یا ثواب است و یا عقاب به او بدهد، و اگر از عمل او چیزی کم کرده باشد و تمامی اعمالش را جزا نداده باشد، قهرا خود انسان وثیقه و گرو همه اعمالش نمی‌شود، بلکه گرو بعضی از اعمالش می‌شود، و بعضی دیگر از اعمالش را دیگران، یعنی همان ذریه‌ای که به او ملحق شده تملک کرده است. </p> <p>و اینکه در جای دیگر فرموده: <span class="aya" rel="74_38-39" data-words="1-8">کل نفس بما کسبت رهینة، إلا أصحاب الیمین</span><span class="footnote" rel="1" title="پشت سر هم و به نوعی استمرار عذاب برایش فراهم می‌کنیم سوره مریم، آیه ۷۹">*</span> به طوری که از سیاق بر می‌آید و به شهادت دو آیه بعدش که می‌فرماید: <span class="aya" rel="74_40-41" data-words="1-5">فی جنات یتساءلون، عن المجرمین</span><span class="footnote" rel="2" title="روح المعانی، ج ۲۷، ص ۳۴">*</span> مراد این است که هر کس در گرو عذاب روز قیامت است. </p> <p>بعضی<span class="footnote" rel="3" title="منت می‌گذارند بر تو از اینکه اسلام آورده‌اند بگو منت نگذارید بر من اسلامتان را، بلکه خدا بر شما منت می‌گذارد که هدایت کرده شما را به ایمان، اگر راست‌گو هستید سوره حجرات، آیه ۱۷">*</span> هم گفته‌اند: مراد از اینکه فرمود هر کس بدانچه کرده رهین است، این است که: در گرو عمل زشت خویش است، هم چنان که آیه سوره مدثر هم به همین دلالت می‌کرد، چون اصحاب یمین را استثناء می‌نمود، و آیه مورد بحث، جمله معترضه‌ای است از صفات اهل عذاب که در بین صفات اهل بهشت قرار گرفته. </p> <p>زمخشری-صاحب تفسیر کشاف-آیه مورد بحث را حمل بر نوعی استعاره و مجاز گویی کرده، و به این وسیله تنافی بین آیه مورد بحث که می‌فرماید: هر کس در گرو اعمال خویش است، چه نیک باشد و چه بد . و آیه سوره مدثر که می‌فرماید: هر کس در گرو اعمال بد خویش است <em>برداشته و گفته: </em> گویا نفس عبد نزد خدا در گرو اعمال صالحی است که از او خواسته، هم چنان که یک انسان، کارگر خود را گرو می‌گیرد تا عملی که از او خواسته تمام کند، اگر تمام کرد رهایش می‌کند، خدا هم تمامی بندگان را چه نیکان و چه بدان را گرو می‌گیرد، اگر آنچه از ایشان خواسته بود انجام داده بودند، رهاشان می‌کند، و گر نه، شکنجه‌اش می‌دهد<span class="footnote" rel="4" title="تفسیر کشاف، ج ۴، ص ۴۱۱">*</span>. </p> <p>ولی خواننده محترم توجه دارد صرف این بیان نمی‌تواند اتصال جمله‌ <span class="aya" rel="52_21" data-words="18-22">کل امرئ بما کسب رهین</span> را به ما قبلش توجیه کند. </p> <p>         <code class="page" rel="19,20"/><code class="aya" rel="52_22"/> <span class="aya" rel="52_22" data-words="1-7">و أمددناهم بفاکهة و لحم مما یشتهون</span> این آیه پاره‌ای از لذات و نعمت‌های اهل بهشت را که به طور اجمال در آیه قبلی نام آنها را برد و فرمود: <span class="aya" rel="52_19" data-words="1-4">کلوا و اشربوا هنیئا...</span> بطور تفصیل بیان می‌کند. </p> <p>و <span class="phrase">کلمه <em rel="fa_52_22_2-2" data-sentence="5:412">امداد</em> به معنای آوردن چیزی است به طور دائم و پشت سر هم، که البته هم در خیر استعمال می‌شود، مانند آیه مورد بحث که می‌فرماید: پشت سر هم و لا ینقطع میوه و گوشت از هر نوعش که بخواهند برایشان می‌فرستیم، و هم در شر و عذاب استعمال می‌شود، مانند آیه شریفه‌ <span class="aya" rel="19_79" data-words="5-10">و نمد له من العذاب مدا</span><span class="footnote" rel="1" title="مفردات راغب، ماده &lt;em&gt;شفق&lt;/em&gt; ">*</span>.</span> </p> <p>و معنای آیه این است که: ما اهل بهشت را به میوه و هر گوشتی که میل داشته باشند روزی می‌دهیم، یک روزی پشت سر هم و ساعت به ساعت و لا ینقطع. </p> <p><code class="aya" rel="52_23"/> <span class="aya" rel="52_23" data-words="1-9">یتنازعون فیها کأسا لا لغو فیها و لا تأثیم</span>  <em>تنازع در کاس</em> به معنای به یکدیگر تعارف نمودن و اجتماع کردن بر تناول آن است، و <em>کاس</em> به معنای قدح است، که البته وقتی به قدح کاس گفته می‌شود که در آن شراب باشد. و <span class="phrase">مراد از <em rel="fa_52_23_5-5" data-sentence="8:48">لغو</em> ، سخن لغوی است که از شرابخواران دنیا سر می‌زند.</span> و <span class="phrase"><em rel="fa_52_23_9-9" data-sentence="0:108">تاثیم</em>  به معنای آن است که شخصی را گناهکار کنی، که این نیز از آثار شرابهای دنیا است که شرابخوار را گناهکار می‌کند.</span> و همین که فرمود: در آن قدحها لغو و تاثیم نیست ، قرینه است بر اینکه منظور از کاس که بر سر آن تنازع می‌کنند قدح شراب است، اما شرابی که آثار زشت شراب دنیا را ندارد. </p> <p><code class="aya" rel="52_24"/> <span class="aya" rel="52_24" data-words="1-8">و یطوف علیهم غلمان لهم کأنهم لؤلؤ مکنون</span> مراد از طواف کردن غلمان در پیرامون بهشتیان آمد و شد آنان برای خدمت است. </p> <p>بعضی<span class="footnote" rel="2" title="مفردات راغب، ماده &lt;em&gt;من&lt;/em&gt; ">*</span> از مفسرین گفته‌اند: اینکه بطور نکره فرمود: غلمان لهم-غلمانی که دارند <em>و نفرمود: </em> غلمانهم-غلمانشان ، برای این است که شنونده توهم نکند مراد از آن غلمان همان خدمتکارانی هستند که در دنیا داشتند، و بفهماند که غلمان نیز مانند حور از مخلوقات بهشتیند، که از شدت زیبایی و صفا و حسن مانند لؤلؤای هستند که از ترس دستبرد اجانب در گنجینه‌اش جای می‌دهند. </p> <p>     <code class="page" rel="19,21"/><code class="aya" rel="52_25"/> <span class="aya" rel="52_25" data-words="1-6">و أقبل بعضهم علی بعض یتساءلون</span> یعنی به یکدیگر روی می‌آورند و هر یک از دیگری می‌پرسند در دنیا چه حالی داشته و چه عملی او را به سوی بهشت و نعیم الهی کشانیده؟ </p><h3> <span class="title" rel="52_11 52_12 52_13 52_14 52_15 52_16 52_17 52_18 52_19 52_20 52_21 52_22 52_23 52_24 52_25 52_26 52_27 52_28">معنای اینکه بهشتیان می‌گویند: ما در خانواده‌مان مشفق بودیم  </span> </h3> <p> <code class="aya" rel="52_26"/> <span class="aya" rel="52_26" data-words="1-7">قالوا إنا کنا قبل فی أهلنا مشفقین</span> راغب می‌گوید: <em>اشفاق</em> به معنای عنایتی آمیخته با ترس است، چون مشفق نسبت به کسی که به او اشفاق دارد هم محبت دارد و هم می‌ترسد که مبادا بلایی متوجه او گردد، و این کلمه در قرآن آمده، می‌فرماید: <span class="aya" rel="21_49" data-words="5-9">و هم من الساعة مشفقون</span> -ایشان از قیامت بیمناکند  پس این کلمه هر وقت با حرف <em>من</em> متعدی شود معنای ترس در آن روشنتر از محبت است، و اگر با حرف <em>فی</em> متعدی گردد معنای عنایت و محبت در آن روشنتر از ترس به ذهن می‌رسد، هم چنان که در قرآن فرموده: <span class="aya" rel="52_26" data-words="2-7">إنا کنا قبل فی أهلنا مشفقین</span><span class="footnote" rel="1" title="مجمع البیان، ج ۹، ص ۱۶۶">*</span>. </p> <p>پس معنای آیه چنین می‌شود که: ما در دنیا نسبت به خانواده خود اشفاق داشتیم، هم آنان را دوست می‌داشتیم و به سعادت و نجاتشان از مهالک و ضلالت‌ها عنایت داشتیم، و هم از اینکه مبادا گرفتار مهالک شوند می‌ترسیدیم، و به همین منظور به بهترین وجهی با آنان معاشرت می‌کردیم، و نصیحت و دعوت به سوی حق را از ایشان دریغ نمی‌داشتیم. </p> <p><code class="aya" rel="52_27"/> <span class="aya" rel="52_27" data-words="1-7">فمن الله علینا و وقانا عذاب السموم</span> کلمه <em>من</em> به طوری که راغب گفته: به معنای انعام کردن به نعمت پر ارج و گرانمایه است<span class="footnote" rel="2" title="قسم به عصر، که همه انسانها در خسران و زیان هستند، مگر آنهایی که به خدا ایمان آورده و عمل صالح انجام دهند و به درستی و راستی و پایداری در دین، یکدیگر را سفارش کنند سوره عصر، آیات ۱-۳">*</span>. و این منت اگر با عمل انجام گیرد از کارهای نیک است، و اگر با زبان انجام شود از کارهای زشت خواهد بود، مگر از خدای تعالی که منت نهادن قولی او هم نیکو است، که در آیه شریفه‌ <span class="aya" rel="49_17" data-words="1-19">یمنون علیک أن أسلموا قل لا تمنوا علی إسلامکم بل الله یمن علیکم أن هداکم للإیمان إن کنتم صادقین</span><span class="footnote" rel="3" title="روح المعانی، ج ۲۷، ص ۳۵">*</span> هم از منت نهادن مردم سخن رفته، و هم از منت نهادن خدا. </p> <p>و منت نهادن خدا بر اهل بهشت این است که ایشان را با داخل شدن در بهشت سعادتمند کرد، و با نگهداری از عذاب سموم مشمول رحمت خود قرار داد. و <span class="phrase">کلمه <em rel="fa_52_27_7-7" data-sentence="5:286">سموم</em> به طوری که طبرسی در مجمع البیان گفته به معنای حرارتی است که تا داخل سوراخهای رگ       <code class="page" rel="19,22"/> بدن فرو می‌رود، و بدن از آن متالم می‌گردد، و ریح سموم را هم از همین جهت سموم گفته‌اند<span class="footnote" rel="1" title="فروع کافی، ج ۳، ص ۲۴۹، ح ۵">*</span>.</span> </p> <p><code class="aya" rel="52_28"/> <span class="aya" rel="52_28" data-words="1-9">إنا کنا من قبل ندعوه إنه هو البر الرحیم</span> این آیه شریفه، جمله‌ <span class="aya" rel="52_27" data-words="1-3">فمن الله علینا</span> را تعلیل می‌کند، و در آن اهل بهشت به یکدیگر می‌گویند: اینکه خداوند بر ما منت نهاد، برای این بود که ما در دنیا همواره او را می‌خواندیم، و جمله‌ <span class="aya" rel="52_28" data-words="6-9">إنه هو البر الرحیم</span> هم این تعلیل را تعلیل می‌کند که می‌گویند: و اگر همواره او را می‌خواندیم بدین جهت بود که او پروردگاری نیکوکار و مهربان بود. </p> <p>این آیه با دو آیه قبلش، این معنا را می‌فهماند که اهل بهشت در دنیا خدای را به یکتایی می‌خواندند، یعنی تنها او را می‌پرستیدند و تسلیم امر او بودند، و نسبت به خانواده خود دلسوز بودند و آنها را به حق نزدیک و از باطل دور می‌کردند، و همین علت شد که خدا بر آنان منت نهد و از عذاب سموم حفظشان کند، و علت اینکه چنین می‌کردند این بود که خدای تعالی نیکوکار و مهربان بود و به هر کس که او را می‌خواند احسان و رحم می‌کرد. </p> <p>پس آیات سه‌گانه در معنای آیات شریفه‌ <span class="aya" rel="103_2-3" data-words="1-16">إن الإنسان لفی خسر، إلا الذین آمنوا و عملوا الصالحات و تواصوا بالحق و تواصوا بالصبر</span><span class="footnote" rel="2" title="توحید، ص ۳۹۴، ح ۷">*</span> است چون این آیات نیز اهل بهشت را منحصرا کسانی می‌داند که به خدا ایمان دارند و اعمال نیک می‌کنند، و دیگران را به حق و به خویشتن‌داری در انجام فرامین حق سفارش می‌کنند. </p> <p>و کلمه <em>بر</em> -به فتحه باء-یکی از اسمای حسنای خدای تعالی است، و از بر-به کسره باء-گرفته شده، که به معنای احسان است. و بعضی<span class="footnote" rel="3" title="تفسیر قمی، ج ۲، ص ۳۳۲">*</span> از مفسرین آن را به لطف تفسیر کرده‌اند. </p> <h3>بحث روایتی‌ <span class="title" rel="52_21"> (روایاتی در ذیل آیه: <span class="aya" rel="52_21" data-words="8-10">ألحقنا بهم ذریتهم.....</span> در باره ملحق گشتن فرزندان مؤمنین به ایشان در قیامت) </span> </h3> <p> در کافی به سند خود از ابن بکیر از امام صادق (ع) روایت کرده که در تفسیر آیه‌ <span class="aya" rel="52_21" data-words="1-10">و الذین آمنوا و اتبعتهم ذریتهم بإیمان ألحقنا بهم ذریتهم</span> فرمود: مربوط به آن       <code class="page" rel="19,23"/> فرزندانی است که‌ در عمل صالح نتوانستند به پایه پدران برسند، خدای تعالی برای اینکه چشم پدران روشن شود آن فرزندان را به پدران ملحق می‌سازد<span class="footnote" rel="1" title="فقیه، ج ۳، ص ۳۱۶، ح ۲">*</span>. </p> <p>مؤلف: این روایت را صاحب کتاب توحید هم به سند خود از ابو بکر حضرمی از آن جناب نقل کرده<span class="footnote" rel="2" title="مجمع البیان، ج ۹، ص ۱۶۶">*</span>. </p> <p>و در تفسیر قمی است که پدرم از سلیمان دیلمی از ابو بصیر از امام صادق  (ع) برایم حدیث کرد که آن جناب فرمود: اطفال شیعیان ما نیز از مؤمنین هستند، فاطمه (ع) آنان را تربیت می‌کند، و اینکه خدای تعالی فرمود: <span class="aya" rel="52_21" data-words="8-10">ألحقنا بهم ذریتهم</span> معنایش این است که: روز قیامت آن اطفال را به سوی پدران خود هدایت می‌کند<span class="footnote" rel="3" title="مفردات راغب، ماده &lt;em&gt;فکه&lt;/em&gt; ">*</span>. </p> <p>مؤلف: و در مجمع البیان ذیل این حدیث را-البته بدون ذکر سند-از آن جناب نقل کرده<span class="footnote" rel="4" title="مجمع البیان، ج ۹، ص ۱۶۶">*</span> و در کتاب توحید به سند خود از ابو بصیر روایت آورده که گفت: امام صادق  (ع) فرمود: وقتی طفلی از اطفال مؤمنین از دنیا می‌رود، یک منادی در ملکوت آسمانها و زمین ندا در می‌دهد که: آگاه باشید فلانی پسر فلان شخص از دنیا رفت، آن گاه وارسی می‌کنند، اگر قبل از آن طفل پدر و مادرش و یا یکی از آن دو و یا بعضی از خویشاوندان طفل قبلا مرده بودند، طفل را به او می‌سپارند تا تغذیه‌اش کند، و گرنه، او را به دست فاطمه (سلام اللَّه علیها) می‌دهند تا او غذایش دهد، تا پدر و مادرش و یا یکی از آن دو و یا یکی دیگر از بستگانش که از مؤمنین باشد از راه برسد، آن وقت فاطمه (سلام اللَّه علیها) طفل را به او می‌سپارد<span class="footnote" rel="5" title="توحید، ص ۳۹۴، ح ۸">*</span>. </p> <p>و در فقیه است که در روایت حسن بن محبوب، از علی، از حلبی، از امام صادق  (ع) آمده که فرمود: خدای تبارک و تعالی ابراهیم و ساره را به کفالت اطفال مؤمنین مامور کرده تا ایشان را در قصری از در نگهداری نموده و از درختی که در بهشت است و لوله‌هایی مانند سر پستان گاو دارد غذا دهند، و چون روز قیامت شود لباس نو در تن ایشان کنند، و به بوی خوش معطر ساخته به عنوان هدیه نزد پدرانشان بفرستند، پس این اطفال با پدرانشان در بهشت پادشاهانند، و این همان معنایی است که آیه شریفه           <code class="page" rel="19,24"/> <span class="aya" rel="52_21" data-words="1-10">و الذین آمنوا و اتبعتهم ذریتهم بإیمان ألحقنا بهم ذریتهم</span> در صدد بیان آن است<span class="footnote" rel="1" title="مفردات راغب، ماده &lt;em&gt;فکه&lt;/em&gt; ">*</span>. </p> <p>و در مجمع البیان است که زاذان از علی (ع) روایت کرده که فرمود: رسول خدا (ص) فرمود: مؤمنین با فرزندانشان در بهشتند، آن گاه این آیه را تلاوت فرمود<span class="footnote" rel="2" title="مفردات راغب، ماده &lt;em&gt;فکه&lt;/em&gt; ">*</span>. </p> <p>و در الدر المنثور است که بزاز و ابن مردویه از ابن عباس روایت کرده‌اند که او بدون ذکر واسطه از رسول خدا (ص) روایت کرده که فرمود: خدای تعالی ذریه مؤمن را آن قدر بالا می‌برد تا به درجه پدرش برسد، هر چند که در عمل به پایه پدر نباشد، آن گاه این آیه را تلاوت فرمود: <span class="aya" rel="52_21" data-words="1-17">و الذین آمنوا و اتبعتهم ذریتهم بإیمان ألحقنا بهم ذریتهم و ما ألتناهم من عملهم من شیء</span>، آن گاه فرمود: یعنی و هر چه به فرزندان بدهیم از سهم پدران کم نمی‌کنیم<span class="footnote" rel="3" title="الدر المنثور، ج ۶، ص ۱۱۹">*</span>. </p> <p>و نیز در آن کتاب است که طبرانی و ابن مردویه از ابن عباس روایت کرده که گفت: رسول خدا (ص) فرمود: وقتی آدمی داخل بهشت می‌شود از پدر و مادر خود سراغ می‌گیرد، و از ذریه و فرزندان خود پرسش می‌کند. به او می‌گویند: آنها به درجه تو نرسیدند، و عمل تو را نداشتند. می‌گوید: پروردگارا من اگر عمل کردم به نیت خودم و آنان عمل کردم، آن وقت دستور می‌رسد: ایشان را هم به وی ملحق کنند، آن وقت ابن عباس این آیه را تلاوت کرد: <span class="aya" rel="52_21" data-words="1-7">و الذین آمنوا و اتبعتهم ذریتهم بإیمان...</span><span class="footnote" rel="4" title="الدر المنثور، ج ۶، ص ۱۱۹">*</span>. </p> <p>مؤلف: این آیه پدرانی را که در حدیث نامشان برده شده شامل نمی‌شود، چون تنها می‌فرماید: ذریه مؤمنین را به ایشان ملحق می‌کنیم، و برای شامل شدن پدران مناسب‌تر آن بود که ابن عباس دعای ملائکه را بخواند که گفتند: <span class="aya" rel="40_8" data-words="1-16">ربنا و أدخلهم جنات عدن التی وعدتهم و من صلح من آبائهم و أزواجهم و ذریاتهم</span><span class="footnote" rel="5" title="پروردگارا ایشان را داخل جنات عدنی کن که وعده‌شان داده بودی، و همچنین پدران صالح و همسران و ذریاتشان را سوره غافر، آیه ۸">*</span>. </p> <p>و در تفسیر قمی در ذیل جمله‌ <span class="aya" rel="52_23" data-words="4-9">لا لغو فیها و لا تأثیم</span>، می‌گوید: امام (ع) فرمود: در بهشت غناء و فحش نیست، مؤمن شراب می‌نوشد ولی گناه نمی‌کند. و در ذیل جمله‌ <span class="aya" rel="52_25" data-words="1-6">و أقبل بعضهم علی بعض یتساءلون</span> فرمود: یعنی در بهشت این سؤال را می‌کنند<span class="footnote" rel="6" title="تفسیر قمی، ج ۲، ص ۳۳۲">*</span>. </p> 
