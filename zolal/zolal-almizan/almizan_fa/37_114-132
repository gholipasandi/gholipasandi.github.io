<h3 class="ayas">سوره الصافات آیه‌های ۱۱۴ تا ۱۳۲</h3><code class="section" rel="37_114-132"/><h3>ترجمه آیات</h3> <p> <span class="trans" rel="37_114">و همانا ما بر موسی و هارون منت نهادیم.  «۱۱۴» </span><span class="trans" rel="37_115">و آن دو و قوم آن دو را از اندوهی عظیم رهایی بخشیدیم.  «۱۱۵» </span><span class="trans" rel="37_116">و نصرتشان دادیم در نتیجه آنان غالب آمدند.  «۱۱۶» </span><span class="trans" rel="37_117">و کتابی رازگشا به آن دو دادیم. <code class="page" rel="17,238"/> «۱۱۷» </span><span class="trans" rel="37_118"> و آن دو را به صراط مستقیم راهنمایی نمودیم.  «۱۱۸» </span><span class="trans" rel="37_119">و آثار و برکات و نام نیکشان را برای آیندگان حفظ کردیم.  «۱۱۹» </span><span class="trans" rel="37_120">سلام بر موسی و هارون.  «۱۲۰» </span><span class="trans" rel="37_121">ما این چنین نیکوکاران را جزا می‌دهیم.  «۱۲۱» </span><span class="trans" rel="37_122">آری آن دو از بندگان مؤمن ما بودند.  «۱۲۲» </span><span class="trans" rel="37_123">و به درستی که الیاس از پیامبران بود.  «۱۲۳» </span><span class="trans" rel="37_124">به یادش آور آن دم که به قوم خود گفت آیا نمی‌خواهید با تقوی باشید.  «۱۲۴» </span><span class="trans" rel="37_125"><span class="phrase">آیا بت <em rel="fa_37_125_2-2" data-sentence="7:45">بعل</em> را می‌خوانید و بهترین خالقان را وامی‌گذارید.</span>  «۱۲۵» </span><span class="trans" rel="37_126">همان اللَّه را که رب شما و رب پدران نخستین شما است.  «۱۲۶» </span><span class="trans" rel="37_127">ولی مردم او را تکذیب کردند و در نتیجه از احضار شدگان شدند.  «۱۲۷» </span><span class="trans" rel="37_128">آری همه‌شان احضار خواهند شد مگر بندگان مخلص خدا.  «۱۲۸» </span><span class="trans" rel="37_129">ما نام نیک و آثار و برکات الیاس را هم در آیندگان باقی گذاشتیم.  «۱۲۹» </span><span class="trans" rel="37_130">سلام بر آل یاسین.  «۱۳۰» </span><span class="trans" rel="37_131">آری ما به نیکوکاران اینچنین جزا می‌دهیم.  «۱۳۱» </span><span class="trans" rel="37_132">که او از بندگان مؤمن ما بود.  «۱۳۲» </span></p>                                 <h3>بیان آیات‌ <span class="title" rel="37_114 37_115 37_116 37_117 37_118 37_119 37_120 37_121 37_122 37_123 37_124 37_125 37_126 37_127 37_128 37_129 37_130 37_131 37_132">بیان آیات متضمن خلاصه‌ای از داستان موسی و هارون (علیهما السلام) و داستان الیاس و دعوت او (علیه السلام) </span> </h3> <p> این آیات خلاصه‌ای است از داستان موسی و هارون (ع) البته اشاره‌ای هم به داستان الیاس (ع) دارد، و نعمت‌ها و منت‌هایی را که خدای تعالی بر آنان ارزانی داشته، برمی‌شمارد، و نیز بیان می‌کند که چگونه دشمنان تکذیب‌گر آنان را عذاب کرد، چیزی که هست در این آیات جانب رحمت و بشارت بر جانب عذاب و انذار غلبه دارد. </p> <p> <span class="aya" rel="37_114" data-words="1-7">و لقد مننا علی موسی و هارون</span> <span class="phrase">کلمه <em>منت</em> به معنای <em>انعام</em> است، که احتمال دارد مراد از آن، همان نعمت‌هایی باشد که بعدا در باره موسی و هارون (ع) و قوم آن دو می‌شمارد که چگونه از شر فرعونیان نجاتشان داده و یاریشان کرد و کتاب به سویشان نازل نمود و به سوی خود هدایتشان فرمود و امثال اینها، و در نتیجه، جمله‌ <span class="aya" rel="37_115" data-words="1-2">و نجیناهما...</span> عطف تفسیری همان جمله <em rel="fa_37_114_3-3" data-sentence="377:44">مننا</em> خواهد بود، و تفسیر می‌کند که آن منت چه بود.</span> <code class="page" rel="17,239"/><code class="aya" rel="37_115"/> <span class="aya" rel="37_115" data-words="1-7">و نجیناهما و قومهما من الکرب العظیم</span> <span class="phrase">منظور از <em rel="fa_37_115_6-7" data-sentence="9:168">کرب عظیم</em> اندوه شدیدی است که بنی اسرائیل از شر فرعون داشتند، که آنان را ضعیف کرد و بدترین شکنجه‌ها را به آنان داد و بچه‌هایشان را می‌کشت، و زنان و دخترانشان را زنده نگه می‌داشت.</span> </p> <p><code class="aya" rel="37_116"/> <span class="aya" rel="37_116" data-words="1-5">و نصرناهم فکانوا هم الغالبین</span> نصرت بنی اسرائیل این بود که منجر به بیرون رفتن از مصر و عبور از دریا، و غرق شدن فرعون و لشکریانش در دریا گردید. </p> <p>این را بدان جهت گفتیم تا اشکالی که شده دفع شود، چون بعضی توهم کرده‌اند که: مقتضای ظاهر این است که کلمه نصرت قبل از نجات دادن ذکر شود، چون نجات یافتن بنی اسرائیل نتیجه نصرت خدا بود، در حالی که می‌بینیم اول فرمود: ما آنها را از اندوه شدید نجات دادیم <em>بعد فرمود: </em> و یاریشان کردیم تا غلبه کردند . </p> <p>جواب این توهم همان است که گفتیم، با این توضیح که نصرت همواره در جایی استعمال می‌شود که شخص نصرت شده هم خودش مختصر نیرویی داشته باشد و هم به ضمیمه نیروی ناصر کاری را از پیش ببرد، به طوری که اگر این نصرت نبود نیروی خود او کافی نبود که شر را از خود دفع کند، و بنی اسرائیل در هنگام بیرون شدن از مصر مختصر نیرویی داشتند. <span class="phrase">پس اطلاق کلمه <em rel="fa_37_116_2-2" data-sentence="14:23">نصرت</em> در آن هنگام مناسب است.</span> </p> <p>به خلاف کلمه <em>نجات دادن</em> که باید در جایی استعمال شود که نجات یافته هیچ نیرویی از خود نداشته باشد، و آن در داستان بنی اسرائیل در روزگاری است که اسیر در دست فرعون بودند. پس استعمال کلمه نصرت در آن هنگام مناسبت ندارد. </p> <p><code class="aya" rel="37_117"/> <span class="aya" rel="37_117" data-words="1-4">و آتیناهما الکتاب المستبین</span> یعنی کتابی که مجهولات نهانی را روشن می‌کند و آن اموری را که مورد احتیاج مردم در دنیا و آخرت است و برای خود آنان پوشیده است، بیان می‌نماید. </p> <p><code class="aya" rel="37_118"/> <span class="aya" rel="37_118" data-words="1-4">و هدیناهما الصراط المستقیم</span> مراد از هدایت به سوی صراط المستقیم ، هدایت به تمام معنای کلمه است، و به همین جهت آن را به موسی و هارون (ع) اختصاص داد و از قوم آن دو کسی را شریک آن دو نکرد و ما در سابق در تفسیر سوره فاتحه هدایت به صراط مستقیم را معنا کردیم. </p> <p><code class="aya" rel="37_119"/><code class="aya" rel="37_120"/><code class="aya" rel="37_121"/><code class="aya" rel="37_122"/> <span class="aya" rel="37_119" data-words="1-5">و ترکنا علیهما فی الآخرین</span>... <span class="aya" rel="37_122" data-words="4-4">المؤمنین</span> که تفسیرش گذشت. <code class="page" rel="17,240"/><code class="aya" rel="37_123"/> <span class="aya" rel="37_123" data-words="1-5">و إن إلیاس لمن المرسلین</span> بعضی<span class="footnote" rel="1" title="مجمع البیان، ج ۸، ص ۴۵۷">*</span> گفته‌اند: الیاس (ع) از دودمان هارون (ع) بوده، و در شهر بعلبک-یکی از شهرهای لبنان که به مناسبت اینکه بت بعل در آنجا منصوب بوده آن را بعلبک خواندند-مبعوث شد . و لیکن گوینده این حرف شاهدی بر گفتار خود نیاورده، در کلام خدای تعالی هم شاهدی بر آن نیست. </p> <p><code class="aya" rel="37_124"/><code class="aya" rel="37_125"/><code class="aya" rel="37_126"/> <span class="aya" rel="37_124-125" data-words="1-13">إذ قال لقومه أ لا تتقون، أ تدعون بعلا و تذرون أحسن الخالقین</span>... <span class="phrase"><span class="aya" rel="37_126" data-words="6-6">الأولین</span> این قسمتی از دعوت الیاس (ع) است که در آن قوم خود را به سوی توحید دعوت می‌کند، و به پرستش <em rel="fa_37_125_2-2" data-sentence="152:59">بعل</em> -که بتی از بت‌های آنان بوده-و نپرستیدن خدا، توبیخ می‌نماید</span> </p><h3> <span class="title" rel="37_126 37_125 37_114 37_115 37_116 37_117 37_118 37_119 37_120 37_121 37_122 37_123 37_124 37_127 37_128 37_129 37_130 37_131 37_132">حجتی بر توحید که در سخن الیاس (علیه السلام) به قوم خود، با استناد به خالق بودن خدا اقامه شده است</span> </h3> <p> و <span class="phrase">کلام آن جناب علاوه بر اینکه توبیخ و سرزنش مشرکین است، مشتمل بر حجتی کامل بر مساله توحید نیز هست، چون در جمله‌ <span class="aya" rel="37_125-126" data-words="4-13">و تذرون أحسن الخالقین، الله ربکم و رب آبائکم الأولین</span> مردم را نخست سرزنش می‌کند که چرا <em rel="fa_37_125_5-6" data-sentence="256:129">أحسن الخالقین</em> را نمی‌پرستید؟ و خلقت و ایجاد همان طور که به ذوات موجودات متعلق است، به نظام جاری در آنها نیز متعلق است که آن را تدبیر می‌نامیم.</span> <span class="phrase">پس همان طور که خدا خالق است مدبر نیز هست و همان طور که خلقت مستند به او است تدبیر نیز مستند به او است و جمله <em rel="fa_37_126_1-2" data-sentence="109:75">اللَّه ربکم</em> بعد از ستایش به جمله <em rel="fa_37_125_5-6" data-sentence="194:31">احسن الخالقین</em> اشاره به همین مساله تدبیر است.</span> </p> <p>و سپس اشاره می‌کند به اینکه: ربوبیت خدای تعالی اختصاص به یک قوم و دو قوم ندارد. و خدا مانند بت نیست که هر بتی مخصوص به قومی می‌باشد، و بت هر قوم رب مخصوص آن قوم می‌باشد. بلکه خدای تعالی رب شما و رب پدران گذشته شما است، اختصاص به یک دسته و دو دسته ندارد، چون خلقت و تدبیر او عام است و جمله‌ <span class="aya" rel="37_126" data-words="1-6">الله ربکم و رب آبائکم الأولین</span> اشاره به این معنا دارد. </p> <p><code class="aya" rel="37_127"/> <span class="aya" rel="37_127" data-words="1-3">فکذبوه فإنهم لمحضرون</span> <span class="phrase">کلمه <em rel="fa_37_127_3-3" data-sentence="5:175">محضرون</em> به این معنا است که: تکذیب کنندگان مبعوث می‌شوند تا برای عذاب احضار شوند، و در سابق هم گفتیم که کلمه <em rel="fa_37_127_3-3" data-sentence="163:60">احضار</em> هر جا به طور مطلق بیاید، به معنای احضار برای شر و عذاب است.</span> </p> <p><code class="aya" rel="37_128"/> <span class="aya" rel="37_128" data-words="1-4">إلا عباد الله المخلصین</span> <span class="phrase">احضار این جمله دلیل بر آن است که در قوم <em rel="fa_37_123_3-3" data-sentence="40:25">الیاس</em> جمعی از مخلصین بوده‌اند.</span> </p> <p>   <code class="page" rel="17,241"/><code class="aya" rel="37_129"/><code class="aya" rel="37_130"/><code class="aya" rel="37_131"/><code class="aya" rel="37_132"/> <span class="aya" rel="37_129" data-words="1-5">و ترکنا علیه فی الآخرین</span>... <span class="aya" rel="37_132" data-words="4-4">المؤمنین</span> در سابق در نظایر این آیه سخن رفت. </p> <h3>بحث روایتی‌ <span class="title" rel="37_125"> <span class="phrase">(دو روایت در باره مراد از <em rel="fa_37_125_2-2" data-sentence="26:95">بعل</em> در: <span class="aya" rel="37_125" data-words="1-3">أ تدعون بعلا...</span> و <em>ال یاسین</em></span> </span> </h3> <p> <span class="phrase">در تفسیر قمی در ذیل آیه‌ <span class="aya" rel="37_125" data-words="1-3">أ تدعون بعلا</span> آمده که قوم الیاس (ع) بتی داشتند که آن را <em rel="fa_37_125_2-2" data-sentence="135:81">بعل</em> می‌نامیدند<span class="footnote" rel="1" title="تفسیر قمی، ج ۲، ص ۲۲۶">*</span>.</span> </p> <p>و در کتاب معانی به سند خود از قادح از امام صادق (ع) از پدرش از پدران بزرگوارش از علی (ع) روایت کرده‌که در باره آیه‌ <span class="aya" rel="37_130">سلام علی آل یس</span> فرمود: <em>یس</em>  رسول خدا (ص) است. و آل یس ما هستیم<span class="footnote" rel="2" title="معانی الاخبار، ج ۲، ص ۱۲۲">*</span>. </p> <p>مؤلف: و از کتاب عیون از امام رضا (ع) نظیر این حدیث روایت شده<span class="footnote" rel="3" title="عیون الاخبار الرضا، ج ۲، ص ۲۳۷">*</span>. </p> <p>و البته این دو روایت بر این مبنی صحیح است که ما آیه را به صورت <em>آل یس</em>  بخوانیم، هم چنان که در قراءت نافع و ابن عامر و یعقوب و زید این طور قراءت شده. </p> <h3>سخنی پیرامون داستان الیاس (ع) </h3> <p> 1-نخست ببینیم در قرآن کریم در باره آن جناب چه آمده؟ در قرآن عزیز جز در این مورد و در سوره انعام آنجا که هدایت انبیا را ذکر می‌کند و می‌فرماید: <span class="aya" rel="6_85" data-words="1-11">و زکریا و یحیی و عیسی و إلیاس کل من الصالحین</span><span class="footnote" rel="4" title="سوره انعام، آیه ۸۵">*</span> جای دیگری نامش برده نشده. </p> <p>و <span class="phrase">در این سوره هم از داستان او به جز این مقدار نیامده که آن جناب مردمی را که بتی به نام <em rel="fa_37_125_2-2" data-sentence="85:255">بعل</em> می‌پرستیده‌اند، به سوی پرستش خدای سبحان دعوت می‌کرده، عده‌ای از آن مردم به وی ایمان آوردند و ایمان خود را خالص هم کردند، و بقیه که اکثریت قوم بودند او را         <code class="page" rel="17,242"/> تکذیب نمودند، و آن اکثریت برای عذاب احضار خواهند شد.</span> </p> <p>و در سوره انعام آیه"85"در باره آن جناب همان مدحی را کرده که در باره عموم انبیا (ع) کرده، و در سوره مورد بحث علاوه بر آن او را از مؤمنین و محسنین خوانده، و به او سلام فرستاده، البته گفتیم در صورتی که کلمه مذکور بنا بر قرائت مشهور <em>ال یاسین</em> باشد 2-حال ببینیم در احادیث در باره آن جناب چه آمده؟ احادیثی که در باره آن جناب در دست است، مانند سایر روایاتی که در باره داستانهای انبیا (ع) هست، و عجایبی از تاریخ آنان نقل می‌کند، بسیار مختلف و ناجور است نظیر حدیثی که ابن مسعود آن را روایت کرده می‌گوید: الیاس همان ادریس است<span class="footnote" rel="1" title="الدر المنثور، ج ۵، ص ۲۸۵">*</span>. یا آن روایت دیگر که ابن عباس از رسول خدا (ص) آورده که فرمود: الیاس همان خضر است<span class="footnote" rel="2" title="الدر المنثور، ج ۵، ص ۲۸۶">*</span>. و آن روایتی که از وهب و کعب الاحبار و غیر آن دو رسیده که گفته‌اند: الیاس هنوز زنده است، و تا نفخه اول صور زنده خواهد بود<span class="footnote" rel="3" title="الدر المنثور، ج ۵، ص ۲۸۶">*</span>. </p> <p>و نیز از وهب نقل شده که گفته: الیاس از خدا درخواست کرد: او را از شر قومش نجات دهد و خدای تعالی جنبنده‌ای به شکل اسب و به رنگ آتش فرستاد، الیاس روی آن پرید، و آن اسب او را برد. پس خدای تعالی پر و بال و نورانیتی به او داد و لذت خوردن و نوشیدن را هم از او گرفت، در نتیجه مانند ملائکه شد و در بین آنان قرار گرفت<span class="footnote" rel="4" title="الدر المنثور، ج ۵، ص ۲۸۶">*</span>. </p> <p>باز از کعب الاحبار رسیده که گفت: الیاس دادرس گمشدگان در کوه و صحرا است، و او همان کسی است که خدا او را ذو النون خوانده، و از حسن رسیده که گفت: الیاس موکل بر بیابانها، و خضر موکل بر کوه‌ها است، و از انس رسیده که گفت: الیاس رسول خدا (ص) را در بعضی از سفرهایش دیدار کرد و با هم نشستند و گفتگو کردند. سپس سفره‌ای از آسمان بر آن دو نازل شد. از آن مائده خوردند و به من هم خورانیدند، آن گاه الیاس از من و از رسول خدا (ص) خدا حافظی کرد. سپس او را دیدم که بر بالای ابرها به طرف آسمان می‌رفت. و احادیثی دیگر از این قبیل، که سیوطی آنها را در تفسیر الدر المنثور در ذیل آیات این داستان آورده<span class="footnote" rel="5" title="الدر المنثور، ج ۵، ص ۲۸۶">*</span>. </p> <p>و در بعضی از احادیث شیعه آمده که امام (ع) فرمود: او زنده و جاودان است<span class="footnote" rel="6" title="به نقل از قصص الانبیاء">*</span>. و لیکن این روایات هم ضعیف هستند و با ظاهر آیات این قصه نمی‌سازند. </p> <p>       <code class="page" rel="17,243"/> و <span class="phrase">در کتاب بحار در داستان الیاس از <em>قصص الانبیا</em> و آن کتاب به سند خود از صدوق، و وی به سند خود از وهب بن منبه و نیز ثعلب در عرائس از ابن اسحاق و از سایر علمای اخبار، به طور مفصل‌تر از آن را آورده‌اند، و آن حدیث بسیار مفصل است که خلاصه‌اش این است که: بعد از انشعاب ملک بنی اسرائیل، و تقسیم شدن در بین آنان، یک تیره از بنی اسرائیل به بعلبک کوچ کردند و آنها پادشاهی داشتند که بتی را به نام <em rel="fa_37_125_2-2" data-sentence="391:50">بعل</em>  می‌پرستید و مردم را بر پرستش آن بت وادار می‌کرد.</span> </p> <p>پادشاه نامبرده زنی بدکاره داشت که قبل از وی با هفت پادشاه دیگر ازدواج کرده بود، و نود فرزند-غیر از نوه‌ها-آورده بود، و پادشاه هر وقت به جایی می‌رفت آن زن را جانشین خود می‌کرد، تا در بین مردم حکم براند پادشاه نامبرده کاتبی داشت مؤمن و دانشمند که سیصد نفر از مؤمنین را که آن زن می‌خواست به قتل برساند از چنگ وی نجات داده بود. در همسایگی قصر پادشاه مردی بود مؤمن و دارای بستانی بود که با آن زندگی می‌کرد و پادشاه هم همواره او را احترام و اکرام می‌نمود. </p> <p>در بعضی از سفرهایش، همسرش آن همسایه مؤمن را به قتل رسانید و بستان او را غصب کرد وقتی شاه برگشت و از ماجرا خبر یافت، زن خود را عتاب و سرزنش کرد، زن با عذرهایی که تراشید او را راضی کرد خدای تعالی سوگند خورد که اگر توبه نکنند از آن دو انتقام می‌گیرد، پس الیاس (ع) را نزد ایشان فرستاد، تا به سوی خدا دعوتشان کند و به آن زن و شوهر خبر دهد که خدا چنین سوگندی خورده شاه و ملکه از شنیدن این سخن سخت در خشم شدند، و تصمیم گرفتند او را شکنجه دهند و سپس به قتل برسانند ولی الیاس  (ع) فرار کرد و به بالاترین کوه و دشوارترین آن پناهنده شد هفت سال در آنجا به سر برد و از گیاهان و میوه درختان سد جوع کرد. </p> <p><span class="phrase">در این بین خدای سبحان یکی از بچه‌های شاه را که بسیار دوستش می‌داشت مبتلا به مرضی کرد، شاه به <em rel="fa_37_125_2-2" data-sentence="93:513">بعل</em> متوسل شد، بهبودی نیافت شخصی به او گفت: <em rel="fa_37_125_2-2" data-sentence="188:461">بعل</em> از این رو حاجتت را برنیاورد که از دست تو خشمگین است، که چرا الیاس (ع) را نکشتی؟ پس شاه جمعی از درباریان خود را نزد الیاس فرستاد، تا او را گول بزنند و با خدعه دستگیر کنند این عده وقتی به طرف الیاس (ع) می‌رفتند، آتشی از طرف خدای تعالی بیامد و همه را بسوزانید، شاه جمعی دیگر را روانه کرد، جمعی که همه شجاع و دلاور بودند و کاتب خود را هم که‌مردی مؤمن بود با ایشان بفرستاد، الیاس (ع) به خاطر اینکه آن مرد مؤمن گرفتار غضب شاه نشود، ناچار شد با جمعیت به نزد شاه برود.</span> در همین بین<code class="page" rel="17,244"/> پسر شاه مرد و اندوه شاه الیاس (ع) را از یادش برد و الیاس (ع) سالم به محل خود برگشت. </p> <p>و این حالت متواری بودن الیاس به طول انجامید، ناگزیر از کوه پایین آمده در منزل مادر یونس بن متی پنهان شود، و یونس آن روز طفلی شیرخوار بود، بعد از شش ماه دوباره الیاس از خانه مزبور بیرون شده به کوه رفت. و چنین اتفاق افتاد که یونس بعد از او مرد، و خدای تعالی او را به دعای الیاس زنده کرد، چون مادر یونس بعد از مرگ فرزندش به جستجوی الیاس برخاست و او را یافته درخواست کرد دعا کند فرزندش زنده شود. </p> <p>الیاس (ع) که دیگر از شر بنی اسرائیل به تنگ آمده بود، از خدا خواست تا از ایشان انتقام بگیرد و باران آسمان را از آنان قطع کند نفرین او مؤثر واقع شد، و خدا قحطی را بر آنان مسلط کرد. این قحطی چند ساله مردم را به ستوه آورد لذا از کرده خود پشیمان شدند، و نزد الیاس آمده و توبه کردند و تسلیم شدند. الیاس (ع) دعا کرد و خداوند باران را بر ایشان ببارید و زمین مرده ایشان را دوباره زنده کرد. </p> <p>مردم نزد او از ویرانی دیوارها و نداشتن تخم غله شکایت کردند، خداوند به وی وحی فرستاد دستورشان بده به جای تخم غله، نمک در زمین بپاشند و آن نمک نخود برای آنان رویانید، و نیز ماسه بپاشند، و آن ماسه برای ایشان ارزن رویانید. </p> <p>بعد از آنکه خدا گرفتاری را از ایشان برطرف کرد، دوباره نقض عهد کرده و به حالت اول و بدتر از آن برگشتند، این برگشت مردم، الیاس را ملول کرد، لذا از خدا خواست تا از شر آنان خلاصش کند، خداوند اسبی آتشین فرستاد، الیاس (ع) بر آن سوار شد و خدا او را به آسمان بالا برد، و به او پر و بال و نور داد، تا با ملائکه پرواز کند. </p> <p>آن گاه خدای تعالی دشمنی بر آن پادشاه و همسرش مسلط کرد، آن شخص به سوی آن دو به راه افتاد و بر آن دو غلبه کرده و هر دو را بکشت، و جیفه‌شان را در بستان آن مرد مؤمن که او را کشته بودند و بوستانش را غصب کرده بودند بینداخت<span class="footnote" rel="1" title="بحار الانوار، ج ۱۶، ص ۳۹۲">*</span>. </p> <p>این بود خلاصه‌ای از آن روایت که خواننده عزیز اگر در آن دقت کند خودش به ضعف آن پی می‌برد. </p> 
