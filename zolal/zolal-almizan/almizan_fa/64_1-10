<h2 class="sura">سوره تغابن مدنی است و هجده آیه دارد </h2><h3 class="ayas">سوره التغابن آیه‌های ۱ تا ۱۰</h3><code class="section" rel="64_1-10"/><h3>ترجمه آیات</h3> <p> <span class="trans" rel="64_0">به نام خدای رحمان و رحیم.  </span><span class="trans" rel="64_1">تسبیح می‌گوید هر آنچه در آسمانها و زمین است خدای را و ملک<code class="page" rel="19,494"/> همه‌اش از او و حمد نیز همه‌اش برای او است و او بر هر چیز توانا است.  «۱» </span><span class="trans" rel="64_2">او کسی است که شما را بیافرید، بعضی از شما کافر و بعضی مؤمنند و خدا بدانچه می‌کنید بینا است.  «۲» </span><span class="trans" rel="64_3">آسمانها و زمین را به حق آفرید و شما را صورتگری کرد و صورتهایتان را زیبا کرد و بازگشت به سوی او است.  «۳» </span><span class="trans" rel="64_4">او آنچه را که در آسمانها و زمین است می‌داند و نیز آنچه را که شما پنهان کنید و آنچه را آشکار سازید می‌داند و خدا دانای به درون دلها است.  «۴» </span><span class="trans" rel="64_5">مگر خبر آن کسانی که قبل از این کافر شدند به شما نرسیده که چگونه در دنیا وبال کفر خود را چشیدند و در آخرت هم عذابی الیم دارند.  «۵» </span><span class="trans" rel="64_6">و این بدان جهت بود که همواره پیامبرانشان با آیات و معجزات روشن می‌آمدند ولی آنها می‌گفتند آیا یک فرد انسان، ما را هدایت کند؟ در نتیجه این تکبر کافر شدند و از پذیرفتن حق اعراض نمودند خدا هم از آنان و از ایمان آوردنشان اظهار بی‌نیازی کرد و خدا بی‌نیازی ستوده است.  «۶» </span><span class="trans" rel="64_7">کسانی که کافر شدند پنداشتند که مبعوث نمی‌شوند، بگو چرا، به پروردگارم سوگند که به طور قطع مبعوث می‌شوید و بدانچه که کرده‌اید خبرتان خواهند داد و این برای خدا آسان است.  «۷» </span><span class="trans" rel="64_8">پس به خدا و رسول او و نوری که ما نازل کرده‌ایم ایمان بیاورید و خدا بدانچه می‌کنید با خبر است.  «۸» </span><span class="trans" rel="64_9"><span class="phrase">روزی که شما را جمع می‌کند برای <em rel="fa_64_9_3-4" data-sentence="31:218">یوم الجمع</em> ، آن روز روز تغابن است و کسی که به خدا ایمان آورده عمل صالح کرده باشد خدا گناهانش را می‌آمرزد و در جناتی داخلش می‌کند که از زیر درختانش نهرها روان است و در آن جنات تا ابد جاودانه خواهد بود و این خود رستگاری عظیمی است.</span>  «۹» </span><span class="trans" rel="64_10">و کسانی که کافر شدند و آیات ما را تکذیب کردند آنان اهل آتش و در آتش خالدند و چه سرانجامی است.  «۱۰» </span></p>                 <h3>بیان آیات</h3> <h3> <span class="title" rel="64_1 64_2 64_3 64_4 64_5 64_6 64_7 64_8 64_9 64_10">ذکر پاره‌ای از اسماء حسنی و صفات علیای خدای تعالی که وجود قیامت و بعث و جزا را اقتضاء دارند</span> </h3> <p> این سوره از نظر سیاق و نظم شبیه به سوره حدید است، و گویی خلاصه‌ای از آن است، و غرض سوره این است که مؤمنین را تشویق و تحریک کند به اینکه در راه خدا انفاق کنند، و غرض دیگرش این است که ناراحتی‌ها و تاسف‌هایی که در اثر هجوم مصائب در دلهاشان نشسته برطرف سازد، و نوید دهد که اگر در راه ایمان به خدا و جهاد در راه او و انفاق<code class="page" rel="19,495"/> در آن راه مشقاتی را متحمل می‌شوند، همه به اذن خدا است. </p> <p>و آیاتی که در صدر سوره واقع شده جنبه مقدمه و زمینه‌چینی برای بیان این غرض را دارد، در آن آیات بیان می‌کند که اسمای حسنی و صفات علیای خدا اقتضا می‌کند که برای بشر بعث و بازگشتی فراهم سازد، تا همه به سویش برگردند و در آن بازگشت اهل ایمان و عمل صالح به سوی بهشت جاودان هدایت شوند، و اهل کفر و تکذیب به سوی آتش ابدی رانده شوند، پس این مطالب مقدمه چینی است برای آیات بعد که می‌فرماید: باید خدا و رسول را اطاعت کنید و بر مصائب و نیز در برابر انفاق در راه خدا خویشتن‌دار باشید، بدون اینکه از منع موانع متاثر و از ملامت شماتتگران بیمی به خود راه دهید. و این سوره به شهادت سیاق آیاتش در مدینه نازل شده. </p> <p><code class="aya" rel="64_1"/> <span class="aya" rel="64_1" data-words="1-20">یسبح لله ما فی السماوات و ما فی الأرض له الملک و له الحمد و هو علی کل شیء قدیر</span>. </p> <p>گفتار در معنای تسبیح و معنای ملک و حمد و قدرت، و نیز اینکه مراد از آنچه در آسمانها و زمین است شامل خود آسمان‌ها و زمین نیز می‌شود، در سوره جمعه گذشت. </p> <p>اطلاق در جمله‌ <span class="aya" rel="64_1" data-words="10-11">له الملک</span> بر اطلاق ملک خدا، و عدم محدودیت آن به هیچ حد و قیدی و هیچ شرطی دلالت دارد پس هیچ حکم نافذی غیر حکم او نیست، و او هیچ حکمی ندارد مگر آنکه طبق اراده‌اش نافذ است. </p> <p>و همچنین اطلاق در جمله‌ <span class="aya" rel="64_1" data-words="12-14">و له الحمد</span> می‌فهماند که تمامی حمدهایی که از هر حامدی سر می‌زند به او برمی‌گردد، برای اینکه حمد عبارت است از ثنای در برابر عمل نیکی که به اختیار از کسی سر زده باشد، و وقتی خلائق همه از خداست، و امر و تدبیر خلائق هم از او است، پس هیچ ذاتی جمیل و صفتی جمیل و عملی جمیل از هیچ محمودی سرنمی‌زند، مگر آنکه از خدا سرزده است، همه آفرین و مرحبا و متشکرم‌ها نیز ثنای خدا است. </p> <p>و همچنین جمله‌ <span class="aya" rel="64_1" data-words="15-20">و هو علی کل شیء قدیر</span> که آن نیز کلیت دارد، بر عمومیت متعلق قدرت او دلالت می‌کند، و می‌فهماند قدرت او محدود به هیچ حد، و مقید به هیچ قید و شرطی نیست. </p> <p>و وقتی آیات همانطور که اشاره کردیم در مقام اثبات معاد است قهرا آیه مورد بحث به منزله مقدمه اول برای اثبات معاد می‌شود، و می‌فهماند خدای عز و جل منزه از هر نقصی و هر نقطه ضعفی در ذات و صفات و افعالش است، او مالک حکم بر هر چیز و تصرف در آن است، هر طور که بخواهد و اراده کند، و معلوم است که به جز جمیل اراده نمی‌کند، و قدرت<code class="page" rel="19,496"/> او هر چیزی را فرا گرفته، پس او می‌تواند در خلقش تصرف نموده و دوباره زنده‌اش سازد، همانطور که در آغاز تصرف کرد و ایجادش نمود، پس او می‌تواند مردگان را مبعوث کند، هر طوری که اراده‌اش تعلق گرفته باشد، که البته جز به حکمت تعلق نمی‌گیرد. <code class="aya" rel="64_2"/> <span class="aya" rel="64_2" data-words="1-13">هو الذی خلقکم فمنکم کافر و منکم مؤمن و الله بما تعملون بصیر</span> حرف <em>فاء</em> در کلمه <em>فمنکم</em> صرف ترتب کفر و ایمان بر خلقت را می‌رساند، یعنی تنها می‌فهماند اگر خلقتی نبود کفر و ایمانی هم نبود، پس حرف مذکور نمی‌خواهد بفهماند کفر و ایمان هم دو مخلوق خدای تعالی هستند و یا نیستند از این جهت ساکت است، تنها می‌خواهد بفهماند مردم بعد از آنکه خلق شدند دو دسته شدند، بعضی کافر و بعضی مؤمن، و اگر کافر را اول ذکر کرد برای اینکه همیشه اکثریت با کافران است. </p> <p>و <span class="phrase">حرف <em>من</em> در دو کلمه <em>فمنکم</em> و <em rel="fa_64_2_6-7" data-sentence="44:383">و منکم</em> برای تبعیض است و چنین معنا می‌دهد که بعضی از شما کافر و بعضی مؤمنند و با جمله‌ <span class="aya" rel="64_2" data-words="9-13">و الله بما تعملون بصیر</span> توجه داد که تقسیم شدن مردم به دو قسم همانطور که گفتیم حق است، و آن دو نزد خدا از یکدیگر متمایزند، چون ملاک کفر و ایمان ظاهر و باطن اعمال است، که خدا به آن بینا است، نه چیزی از آن بر او پوشیده است، و نه به یکدیگر مشتبه می‌شوند.</span> </p> <p>این آیه مقدمه دوم برای اثبات معاد و حتمیت آن است، می‌فرماید: مردم مخلوق خدایند، و از نظر کفر و ایمان و اعمال خوب و بد برای او متمایزند. </p> <p><code class="aya" rel="64_3"/> <span class="aya" rel="64_3" data-words="1-12">خلق السماوات و الأرض بالحق و صورکم فأحسن صورکم و إلیه المصیر</span> مراد از <em>حق</em> معنایی خلاف معنای باطل است، و باطل این است که آسمانها و زمین را بدون هدف و غرضی ثابت خلق کرده باشد، هم چنان که در جای دیگر در نفی چنین خلقتی باطل فرمود: <span class="aya" rel="21_17" data-words="1-8">لو أردنا أن نتخذ لهوا لاتخذناه من لدنا</span><span class="footnote" rel="1" title="اگر می‌خواستیم اسباب بازی درست کنیم و برای خود سرگرمی فراهم سازیم، از پیش خود درستش می‌کردیم سوره انبیاء، آیه ۱۷">*</span> و نیز فرمود: <span class="aya" rel="44_38-39" data-words="1-19">و ما خلقنا السماوات و الأرض و ما بینهما لاعبین، ما خلقناهما إلا بالحق و لکن أکثرهم لا یعلمون</span><span class="footnote" rel="2" title="ما آسمانها و زمین را به بازی خلق نکردیم، و آن دو را جز به حق نیافریدیم، ولی بیشتر مردم نمی‌دانند سوره دخان، آیه ۳۸ و ۳۹">*</span>. </p> <p>و در جمله <span class="aya" rel="64_3" data-words="6-9">و صورکم فأحسن صورکم</span> <em>منظور از</em> تصویر قلم به دست گرفتن و نقشه کشیدن نیست، بلکه منظور، اعطای صورت است، و صورت هر چیز قوام و نحوه وجود آن     <code class="page" rel="19,497"/> است، هم چنان که در جای دیگر فرمود: <span class="aya" rel="95_4" data-words="1-6">لقد خلقنا الإنسان فی أحسن تقویم</span><span class="footnote" rel="1" title="انسان را در نیکوترین تقویم آفریدیم سوره تین، آیه ۴">*</span>. </p> <p>و <em>حسن صورت</em> عبارت است از تناسب تجهیزات آن نسبت به یکدیگر، و تناسب مجموع آنها با آن غرضی که به خاطر آن غرض ایجاد شده، این است معنای حسن، نه خوشگلی و زیبایی منظر و یا نمکین بودن، چون حسن یک معنای عامی است که در تمامی موجودات جاری است هم چنان که فرمود: <span class="aya" rel="32_7" data-words="1-5">الذی أحسن کل شیء خلقه</span><span class="footnote" rel="2" title="خدایی که خلقت هر چیزی را نیکو کرد سوره سجده، آیه ۷">*</span>. </p> <p>و اگر در آیه مورد بحث تنها حسن صورت انسانها را نام برد، شاید برای این بوده که مردم را توجه دهد به اینکه خلقت انسانها طوری شده که با بازگشت آنان به سوی خدا سازگار است، برای اینکه وقتی خدای تعالی ملکی قادر علی الاطلاق است، می‌تواند به آنچه می‌خواهد حکم کند، و به هر طور که می‌خواهد در آن تصرف نماید. و او در افعالش منزه از هر نقص و عیب، و بلکه محمود و ستایش شده است، از سوی دیگر مردم از نظر کفر و ایمان مختلفند، و او به اعمال آنان بینا است، و خلقت هم لغو نیست، بلکه برای آن غایت و هدفی است، پس بر او واجب است که مردم را بعد از نشاه دنیا برای نشاه دیگر مبعوث کند، برای نشاه جاودانه و فناناپذیر، تا در آن نشاه به مقتضای اختلافی که از نظر کفر و ایمان داشتند زندگی کنند، و این همان جزا است که مؤمن با آن سعادتمند، و کافر شقی می‌شود. </p> <p>و جمله‌ <span class="aya" rel="64_3" data-words="10-12">و إلیه المصیر</span> اشاره به همین نتیجه است. </p> <p><code class="aya" rel="64_4"/> <span class="aya" rel="64_4" data-words="1-18">یعلم ما فی السماوات و الأرض و یعلم ما تسرون و ما تعلنون و الله علیم بذات الصدور</span> در این آیه شریفه شبهه منکرین معاد را که به جز استبعاد اساسی ندارد دفع می‌کند، شبهه آنان این است که چطور ممکن است موجودات فانی و متلاشی شده در عالم، دوباره برگردند؟ با اینکه حوادث عالم و اعمال و صفات قابل شمار نیست؟ بعضی ظاهر و علنی، و بعضی باطن و سری است، بعضی به چشم دیده می‌شود و بعضی جزو غیب به شمار می‌رود؟ آیه شریفه جواب می‌دهد که خدا آنچه در آسمانها و زمین است-که آن نیز قابل شمار نیست- می‌داند، و آنچه شما در باطن خود پنهان می‌کنید و آنچه علنی می‌سازید همه را می‌داند. </p> <p>و جمله‌ <span class="aya" rel="64_4" data-words="14-18">و الله علیم بذات الصدور</span> به گفته بعضی اعتراضی است که به عنوان دنباله سخن آورده شد، تا شمول علم خدا به‌ <span class="aya" rel="64_4" data-words="9-10">ما تسرون</span> و به‌ <span class="aya" rel="64_4" data-words="12-13">ما تعلنون</span> را کاملا روشن     <code class="page" rel="19,498"/> سازد، و معنایش این است که وقتی خدای تعالی محیط به مضمرات و اسرار نهفته در سینه‌های مردم است، اسراری که خودشان هم توجهی به آنها ندارند، آن وقت چگونه ممکن است‌ <span class="aya" rel="64_4" data-words="9-13">ما تسرون و ما تعلنون</span> بر او پوشیده بماند. </p> <p>و در جمله‌ <span class="aya" rel="64_4" data-words="14-16">و الله علیم...</span>، با اینکه می‌توانست بفرماید: <em>و هو علیم</em> ، اگر به جای ضمیر، اسم ظاهر را آورد، برای این بود که به علت حکم اشاره کرده و فهمانده باشد اگر عالم به اسرار و آشکار شما است، برای این است که اللَّه است، و نیز برای این بود که قاعده‌ای کلی باشد تا نظیر مثلی معروف همه به آن تمسک کنند. </p> <p><code class="aya" rel="64_5"/> <span class="aya" rel="64_5" data-words="1-15">أ لم یأتکم نبأ الذین کفروا من قبل فذاقوا وبال أمرهم و لهم عذاب ألیم</span> <span class="phrase">منظور از <em rel="fa_64_5_9-10" data-sentence="9:87">وبال امر</em> آثار سوء کفر و فسق آنان است، و منظور از <em rel="fa_64_5_10-10" data-sentence="107:34">امر</em> همان کفر و آثار کفر یعنی فسق است.</span> </p> <p>از آنجا که مقتضای اسمای حسنی و صفات علیای مذکور در آیات قبلی این بود که خدای عز و جل برای مردم معادی برقرار کند، و آنان را دوباره به سوی خود برگرداند، لذا لازم بود این مقتضا را اعلام نماید، و نیز آنچه که بر مردم لازم است انجام دهند، و آنچه را که واجب است اجتناب کنند، و خلاصه شرع و دینی را که لازم است برای تامین سعادت معادشان داشته باشند، اعلام بدارد، و چون طرق این شرع رسالت است لذا لازم بود رسولانی بر اساس انذار از عقاب آخرت و تبشیر به ثواب آن و یا بگو بر اساس انذار از خشم خدا و تبشیر به رضای او، گسیل بدارد. </p> <p>در آیه مورد بحث به منظور اشاره به این معنا سرگذشت اقوامی را به یاد می‌آورد که در زمانهای پیش زندگی می‌کردند، و نسبت به دین خدا کفر ورزیدند، و به همین جهت وبال امر خود را چشیدند، و در آخرت عذابی دردناک دارند، آن گاه از این یادآوری منتقل می‌شود به اینکه چرا کفر ورزیدند؟ و می‌فرماید: سبب کفرشان تکذیب رسالت بود، و سبب این تکذیبشان هم انکار بعث و معاد بود. </p> <p>و در آخر نتیجه می‌گیرد که پس بر مردم حاضر واجب است به خدا و رسولش و دینی که بر آن رسول نازل فرموده ایمان بیاورند. و مقدمه چینی‌های مذکور را با تبشیر و انذار ختم فرمود، البته به طور اشاره به آنچه برای مؤمنین تهیه دیده که همان بهشت جاودانه است، و آنچه برای کفار تکذیب‌گر مهیا نموده که همان آتش ابدی است. </p> <p>پس اینکه فرمود: <span class="aya" rel="64_5" data-words="1-8">أ لم یأتکم نبأ الذین کفروا من قبل</span> خطابش به مشرکین است، و منظورش از خبر آنهایی که قبلا کافر شدند داستانهای اقوام گذشته است، چون قوم نوح و<code class="page" rel="19,499"/> عاد و ثمود و دیگران است که خدا به کیفر گناهان هلاکشان کرده بود، و جمله <span class="aya" rel="64_5" data-words="9-11">فذاقوا وبال أمرهم</span> اشاره است به آن عذاب بنیانکن که خدا بر آنان نازل کرد و منصرفشان فرمود، و جمله <span class="aya" rel="64_5" data-words="12-15">و لهم عذاب ألیم</span> اشاره است به عذاب اخروی آنان. </p> <p><code class="aya" rel="64_6"/> <span class="aya" rel="64_6" data-words="1-10">ذلک بأنه کانت تأتیهم رسلهم بالبینات فقالوا أ بشر یهدوننا...</span> این آیه علت آن عذاب انقراض و عذاب آخرت را بیان می‌کند، و به همین جهت آیه را بدون عطف آورد تا به منزله جوابی از سؤالی فرضی باشد، گویا سائلی پرسیده: چرا آن عذابها بر سر آن اقوام نازل شد؟ در جواب فرموده باشد: <em>ذلک</em> ، این نزول عذاب برای آن بود که آنها چنین و چنان کردند، پس کلمه <em>ذلک</em> اشاره به عذابهایی است که در آیه قبل ذکر شده بود. </p> <p>و <span class="phrase">اگر از مساله آمدن رسولان و دعوت آنان تعبیر کرد به جمله کانت تاتیهم-همیشه به سوی آنان می‌آمدند ، و نیز از کفر کفار و سخنان ایشان تعبیر کرد به <em>فقالوا</em> و <em rel="fa_64_2_5-5" data-sentence="159:736">کفروا</em> ، و <em>تولوا</em> ، که به مقابله دلالت بر نداشتن استمرار دارد، بدین جهت بود که بفهماند کلمه و بهانه کفار در همه اعصار یک چیز بوده و بر سر همان یک کلمه پافشاری هم داشتند، و آن کلمه عبارت بود از عناد و لجبازی، و بنا بر این، آیه شریفه در معنای آیه زیر است که می‌فرماید: <span class="aya" rel="7_101" data-words="1-24">تلک القری نقص علیک من أنبائها و لقد جاءتهم رسلهم بالبینات فما کانوا لیؤمنوا بما کذبوا من قبل کذلک یطبع الله علی قلوب الکافرین</span><span class="footnote" rel="1" title="این قریه‌ها را-که نام بردیم-داستانهایش را برایت شرح دادیم، رسولانشان با آیات روشن به سویشان آمدند، ولی آنچه را که قبلا تکذیب کرده بودند، به هیچ وجه نسبت به آن ایمان‌آور نبودند، آری خدا این چنین بر دلهای کفار مهر می‌زند سوره اعراف، آیه ۱۰۱">*</span>.</span> </p> <p>و نیز در معنای آیه شریفه زیر است که می‌فرماید: <span class="aya" rel="10_74" data-words="1-22">ثم بعثنا من بعده رسلا إلی قومهم فجاؤهم بالبینات فما کانوا لیؤمنوا بما کذبوا به من قبل کذلک نطبع علی قلوب المعتدین</span><span class="footnote" rel="2" title="ما بعد از او یعنی بعد از نوح رسولانی به سوی قوم او فرستادیم، پس این رسولان به سوی قوم خود آمدند، و آیات بینات برایشان آوردند، ولی به هیچ وجه نسبت به چیزی که قبلا تکذیبش کرده بودند ایمان آور نبودند و خدا این چنین بر دلهای تجاوزگران مهر می‌زند سوره یونس، آیه ۷۴">*</span>. </p> <p> <span class="aya" rel="64_6" data-words="7-10">فقالوا أ بشر یهدوننا</span> <span class="phrase">-کلمه <em rel="fa_64_6_8-8" data-sentence="6:797">بشر</em> هم به یک نفر اطلاق می‌شود و هم بر جمع، و مراد از آن در اینجا معنای دوم است، به دلیل اینکه دنبالش می‌فرماید: یهدوننا-ما را هدایت کنند <em>و اگر کلمه</em> بشر را نکره (بدون الف و لام) آوردند، به منظور تحقیر هدایتگران بوده، و استفهام در آیه انکاری است، می‌فرماید از در انکار پرسیدند: آیا افرادی از     <code class="page" rel="19,500"/> بشر که هیچ برتری بر ما ندارند ما را هدایت کنند؟ و این سخن از ایشان به جز کبرورزی منشا دیگری نداشته، علاوه بر این، اکثر این امت‌ها که هلاک شدند، وثنی مذهب بودند، و منکر نبوت (و معاد)، که اساس دعوت انبیا است، و به همین جهت خدای تعالی جمله‌ <span class="aya" rel="64_6" data-words="11-13">فکفروا و تولوا</span> را متفرع کرد بر جمله‌ <span class="aya" rel="64_6" data-words="8-10">أ بشر یهدوننا</span>، و فهماند که کفر و اعراض خود را بر اساس تکبر خود بنا کردند.</span> </p> <h3> <span class="title" rel="64_6">معنای جمله: <span class="aya" rel="64_6" data-words="14-16">و استغنی الله</span> و مراد از استغنای خدای سبحان</span> </h3> <p> <span class="aya" rel="64_6" data-words="14-16">و استغنی الله</span> -کلمه <em>استغناء</em> به معنای طلب بی‌نیازی است، و استعمال آن در مورد خدای تعالی به این معنا نیست، چون خدای عز و جل غنی بالذات است، بلکه به معنای اظهار بی‌نیازی است، و بدین جهت اظهار بی‌نیازی کرده که بت‌پرستان علم و نیرو و استطاعت را خاص خود دانسته، می‌پنداشتند که همین کمالات جمع آنان را از فنا نگه می‌دارد، و بقا را برای آنان تضمین می‌کند گویا عالم وجود بی‌نیاز از ایشان نیست، هم چنان که در جای دیگر قرآن از آنان حکایت کرده که گفتند: <span class="aya" rel="18_35" data-words="9-14">ما أظن أن تبید هذه أبدا</span><span class="footnote" rel="1" title="من گمان نمی‌کنم اینها که دارم تا ابد از بین برود سوره کهف، آیه ۳۵">*</span> و نیز فرموده: <span class="aya" rel="41_50" data-words="1-17">و لئن أذقناه رحمة منا من بعد ضراء مسته لیقولن هذا لی و ما أظن الساعة قائمة</span><span class="footnote" rel="2" title="و قطعا اگر رحمتی از خود را به او بچشانیم، با اینکه دچار بلا شده، باز می‌گوید: این از خود من بود، و من معتقد نیستم که قیامتی برپا شود سوره سجده، آیه ۵۰">*</span>. </p> <p>و مال این اعتقاد در حقیقت به این است که خدا به آنان احتیاج دارد، و احتیاجی که دارد در دست اینان است، و بنا بر این، مراد از جمله‌ <span class="aya" rel="64_6" data-words="14-16">و استغنی الله</span> همان بلای انقراض کفار خواهد بود، که جمله‌ <span class="aya" rel="64_5" data-words="9-11">فذاقوا وبال أمرهم</span> نیز بر آن دلالت می‌کرد. </p> <p>علاوه بر این، انسان طبعا خودپسند است، و پیش خود چنین می‌پندارد که خدای تعالی رهین منت اوست، و او حق حرمتی نزد خدا دارد، و بر خدا واجب است وی را هر جا که باشد مورد احسان قرار دهد، مثل اینکه خدای تعالی احتیاج دارد به اینکه سعادت او را تامین نموده و به وی احسان کند، هم چنان که آیه زیر نیز به این پندار باطنی انسان اشاره نموده می‌فرماید: <span class="aya" rel="18_36" data-words="1-14">و ما أظن الساعة قائمة و لئن رددت إلی ربی لأجدن خیرا منها منقلبا</span><span class="footnote" rel="3" title="من که هیچ احتمال نمی‌دهم قیامت بپا شود، و بر فرض هم که دوباره به سوی پروردگارم برگردانند، آنجا هم منزلگاهی بهتر از اینجا خواهم یافت سوره کهف، آیه ۳۶">*</span>، و نیز فرموده: <span class="aya" rel="41_50" data-words="13-26">و ما أظن الساعة قائمة و لئن رجعت إلی ربی إن لی عنده للحسنی</span><span class="footnote" rel="4" title="من که فکر نمی‌کنم قیامتی بپا شود، و اگر هم که بشود و مرا به سوی پروردگارم برگردانند، نزد او بهتر از این را خواهم داشت سوره حم سجده، آیه ۵۰">*</span>. </p> <p>         <code class="page" rel="19,501"/> و مال این پندار در حقیقت به این است که سعادتمند کردن آنان به هر طریق که خودشان بخواهند وظیفه خداست، مثل اینکه العیاذ باللَّه دست خدا زیر سنگ ایشان است، و در دنیا چشاندن وبال این پندار، و در آخرت عذاب کردنشان در حقیقت اظهار بی‌نیازی او از ایشان است، بنا بر این، مراد از استغنای خدای تعالی از ایشان همان مجموعی است که از جمله‌ <span class="aya" rel="64_5" data-words="9-15">فذاقوا وبال أمرهم و لهم عذاب ألیم</span> استفاده می‌شود. </p> <p>پس دو وجه در معنای استغنای خدای تعالی آوردیم، و معنای دوم عمومی‌تر است، به هر حال چه آن مراد باشد و چه این، از جمله مورد بحث عظمت و قدرتی استفاده می‌شود که بر هیچ کس پوشیده نیست، و این جمله در معنای آیه شریفه زیر است که می‌فرماید: <span class="aya" rel="23_44" data-words="1-20">ثم أرسلنا رسلنا تترا کل ما جاء أمة رسولها کذبوه فأتبعنا بعضهم بعضا و جعلناهم أحادیث فبعدا لقوم لا یؤمنون</span><span class="footnote" rel="1" title="سپس پیام‌آوران خود را یکی پس از دیگری فرستادیم، اما هر امتی که پیامبرش به سویش آمد، تکذیبش کرد، و ما آن امت‌ها را یکی پس از دیگری هلاک کرده، به صورت سرگذشت درآوردیم، پس دور باشند مردمی که ایمان نمی‌آورند سوره مؤمنون، آیه ۴۴">*</span>. </p> <p>و بعضی<span class="footnote" rel="2" title="مجمع البیان، ج ۱۰، ص ۲۹۸">*</span> از مفسرین گفته‌اند: مراد از جمله مورد بحث این است که خدای تعالی بی‌نیاز از استدلال و اقامه برهان است و در نتیجه اتمام حجت بر آنان به بیشتر از این است که آنان را ارشاد نموده به سوی ایمان رهنمون شود. </p> <p>بعضی دیگر گفته‌اند: مراد این است که خدای تعالی از اطاعت و عبادت آنان از ازل تا ابد بی‌نیاز است، برای این که او غنی بالذات است. ولی این دو وجه به طوری که ملاحظه می‌کنید چندان دلچسب نیست. </p> <p> <span class="aya" rel="64_6" data-words="17-20">و الله غنی حمید</span> -این جمله جای تعلیل مضمون آیه را گرفته، و آیه را چنین معنا می‌دهد: خدای تعالی در ذاتش غنی و در افعالش محمود است پس آنچه بر سر کفار بیاورد، یعنی چشاندن وبال امر آنان، و تعذیبشان به عذاب الیم در مقابل کفر و اعراضشان، همه از مقتضای غنای او و عدل او است، چون به جز مقتضای عمل خود آنان را به آنان برنگردانیده. </p> <h3> <span class="title" rel="64_1 64_2 64_3 64_4 64_5 64_6 64_7 64_8 64_9 64_10">اشاره به آیاتی که در آنها برای وقوع و تحقق قیامت قسم یاد شده است</span> </h3> <p> <code class="aya" rel="64_7"/> <span class="aya" rel="64_7" data-words="1-20">زعم الذین کفروا أن لن یبعثوا قل بلی و ربی لتبعثن ثم لتنبؤن بما عملتم و ذلک علی الله یسیر</span> در این آیه رکنی دیگر از ارکان کفر بت‌پرستان را بیان می‌کند، و آن این است که بت‌پرستان با انکار معاد، ادیان آسمانی را منکرند، چون وقتی معاد را که اثر دین است، و امر     <code class="page" rel="19,502"/> و نهی و حساب و جزای دین بر پایه آن استوار است، منکر شدند خود دین را هم منکر گشته‌اند، تنها انکار معاد است که می‌تواند بهانه و علت انکار رسالت باشد، چون با انکار معاد، دیگر تبلیغ و انذار و تبشیر معنا ندارد. </p> <p>و در آیه مورد بحث منظور از <span class="aya" rel="64_7" data-words="2-3">الذین کفروا</span> عموم بت‌پرستان است که یک دسته آنان معاصر رسول خدا (ص) بودند، و از آن میان نیز جمعی در مکه و اطراف آن زندگی می‌کردند. ولی بعضی<span class="footnote" rel="1" title="تفسیر کشاف، ج ۴، ص ۵۴۸">*</span> از مفسرین گفته‌اند: منظور تنها مشرکین اهل مکه است. </p> <p>و <span class="phrase">در جمله‌ <span class="aya" rel="64_7" data-words="7-15">قل بلی و ربی لتبعثن ثم لتنبؤن بما عملتم</span> به رسول خدا (ص) دستور فرموده از پندار مشرکین پاسخ دهد، و در جواب اینکه پنداشتند <span class="aya" rel="64_7" data-words="4-6">أن لن یبعثوا</span> بفرماید <span class="aya" rel="64_7" data-words="8-11">بلی و ربی لتبعثن</span> -به پروردگارم سوگند که به طور یقین مبعوث خواهید شد  و در این جمله مطلب به چند وسیله تاکید شده، یکی کلمه <em rel="fa_64_7_8-8" data-sentence="432:63">بلی</em> یکی سوگند <em rel="fa_64_7_10-10" data-sentence="496:40">ربی</em> یکی لام تاکید، و چهارم نون تاکید ثقیله.</span> </p> <p>و کلمه <em>ثم</em> در جمله‌ <span class="aya" rel="64_7" data-words="12-13">ثم لتنبؤن</span> تراخی و بعدیت را می‌رساند، البته بعدیت بر حسب رتبه کلام، و در این جمله اشاره‌ای هم به غرض بعث شده، و آن غرض رسیدگی به حساب خلق است، و معنای جمله‌ <span class="aya" rel="64_7" data-words="16-20">و ذلک علی الله یسیر</span> این است که مبعوث کردن مردم و خبر اعمالشان را به ایشان دادن، برای خدای تعالی آسان است، و هیچ دشواری ندارد، و این رد اعتقاد مشرکین است که مساله بعث را محال دانسته می‌گفتند: ممکن نیست خدای تعالی چنین کاری بکند، و دلیلی به جز استبعاد نداشتند. و در جای دیگر قرآن از این آسانی بعث به مثل‌ <span class="aya" rel="30_27" data-words="1-11">و هو الذی یبدؤا الخلق ثم یعیده و هو أهون علیه</span><span class="footnote" rel="2" title="سوره روم، آیه ۲۷">*</span> تعبیر آورده، فرموده: او کسی است که خلق را بدون سابقه و از هیچ بیافرید، و سپس دوباره او را برمی‌گرداند، و برگرداندنش بر او آسان‌تر است. </p> <p>و دلیل بر اینکه معاد برای خدای تعالی دشواری ندارد، همان اسماء و صفاتی است که در صدر آیات نام برد، یعنی خلق، ملک، علم، محمودیت، و منزه بودن، که جامع همه آن اسماء و صفات کلمه <em>اللَّه</em> است، که معنایش دارنده تمامی صفات کمال است. </p> <p>از اینجا روشن می‌شود که چرا در جمله مورد بحث نفرمود <em>و ذلک علیه یسیر</em> ، و چرا     <code class="page" rel="19,503"/> نام جلاله را آورد؟ خواست تا به علت حکم اشاره کرده باشد، و فرموده باشد اگر گفتیم: معاد برای خدا آسان است، برای این بود که او اللَّه است، پس جمله مورد بحث یک حجت برهانی است، نه صرف ادعا. </p> <p>مفسرین گفته‌اند: آیه مورد بحث سومین آیه‌ای است که پیغمبر گرامیش را برای وقوع معاد وادار به سوگند به پروردگار خود کرده، یکی دیگر از آن موارد آیه زیر است که می‌فرماید: <span class="aya" rel="10_53" data-words="1-9">و یستنبئونک أ حق هو قل إی و ربی</span><span class="footnote" rel="1" title="از تو خبر می‌پرسند که آیا قیامت حق است؟ بگو آری به پروردگارم سوگند سوره یونس، آیه ۵۳">*</span> و یکی دیگرش این است که می‌فرماید: <span class="aya" rel="34_3" data-words="1-12">و قال الذین کفروا لا تأتینا الساعة قل بلی و ربی لتأتینکم</span><span class="footnote" rel="2" title="آنها که کافر شدند گفتند قیامت هرگز به سراغ ما نمی‌آید بگو: چرا، به پروردگارم سوگند که به طور قطع و بدون شک خواهد آمد سوره سبأ، آیه ۳">*</span>، و سومی آنها آیه مورد بحث ما است. </p> <p><code class="aya" rel="64_8"/> <span class="aya" rel="64_8" data-words="1-13">فآمنوا بالله و رسوله و النور الذی أنزلنا و الله بما تعملون خبیر</span> این جمله نتیجه‌گیری از مضمون آیه قبلی است، به دلیل اینکه حرف <em>فاء</em> در اولش آمده، می‌فرماید: وقتی مسلم شد که شما به طور یقین مبعوث خواهید شد، و شما را به ریز و درشت آنچه کرده‌اید خبر خواهند داد، پس واجب است بر شما که به خدا و رسولش ایمان بیاورید و نیز به آن نوری که بر رسولش نازل کرده که همان قرآن باشد که با نور ساطع خود شما را به سوی صراط مستقیم هدایت نموده و شرایع دین را بیان می‌کند، ایمان بیاورید. </p> <p><span class="phrase">در جمله‌ <span class="aya" rel="64_8" data-words="5-8">و النور الذی أنزلنا</span>، التفاتی از غیبت‌ <span class="aya" rel="64_8" data-words="1-2">فآمنوا بالله</span> به تکلم با غیر  <em rel="fa_64_8_8-8" data-sentence="182:440">أنزلنا</em> بکار رفته، و شاید نکته این التفات تکمیل حجت باشد، و بخواهد حجت قبلی را از راه شهادت که بهتر عذر را قطع می‌کند تکمیل نماید، چون خیلی فرق هست بین اینکه بگوییم و النور الذی انزل که یک جمله خبری است، و اینکه بفرماید: <span class="aya" rel="64_8" data-words="5-8">و النور الذی أنزلنا</span> که دیگر جمله خبری نیست بلکه شهادتی است از خدای تعالی بر اینکه قرآن کتابی است آسمانی و نازل از ناحیه او، و معلوم است که شهادت تاکیدش از صرف خبر بیشتر است.</span> </p> <p>ممکن است در اینجا بپرسی که: چه فایده‌ای در این شهادت است با اینکه مشرکین منکر این هستند که قرآن کلام خدای تعالی است و از ناحیه او نازل شده و اگر کفار این معنا را قبول داشتند همان حجت گذشته برای اثبات معاد کافی بود، و احتیاجی به این التفات نداشت؟     <code class="page" rel="19,504"/> در پاسخ می‌گوییم: قبل از این آیات خدای تعالی چند نوبت به وسیله تحدی انکار مشرکین را باطل کرده و فرموده بود: اگر شک دارید که این قرآن از ناحیه خداست، و احتمال می‌دهید خود محمد که یک فرد بشر است آن را ساخته و پرداخته باشد، شما مشرکین هم بشرید، و عرب هم هستید، یک سوره و حد اقل یک آیه به مثل آن بیاورید، پس در مقام آیه چنین بهانه‌ای در کار نیست، و برای اقامه حجت شهادت مؤکدتر از صرف خبر است و حتی از خبری که مدلل است، نیز مؤکدتر است. </p> <p> <span class="aya" rel="64_8" data-words="9-13">و الله بما تعملون خبیر</span> -این جمله علم خدای تعالی را به یاد آنان می‌آورد، علمش به دقائق اعمال آنان، می‌خواهد دستور <em>فامنوا</em> را به این وسیله تاکید کند، و معنای آن این است که: ایمان بیاورید، و در ایمان آوردن خود کوشش هم بکنید، برای اینکه خدا به دقائق اعمالتان عالم است، هرگز از هیچ یک از آن اعمال غافل نمی‌ماند، و او به طور قطع جزای اعمالتان را می‌دهد. </p> <h3> <span class="title" rel="64_1 64_2 64_3 64_4 64_5 64_6 64_7 64_8 64_9 64_10">آیاتی که بر جمع شدن مردم در قیامت برای فصل قضاء دلالت می‌کنند</span> </h3> <p> <code class="aya" rel="64_9"/><code class="aya" rel="64_10"/> <span class="aya" rel="64_9" data-words="1-7">یوم یجمعکم لیوم الجمع ذلک یوم التغابن...</span> کلمه <em>یوم</em> ظرف است برای جمله قبلی که می‌فرمود: به طور قطع مبعوث می‌شوید... <em>و منظور از</em> یوم جمع روز قیامت است که مردم همگی جمع می‌شوند، تا خدای تعالی بینشان فصل قضا کند، هم چنان که فرمود: <span class="aya" rel="18_99" data-words="8-13">و نفخ فی الصور فجمعناهم جمعا</span><span class="footnote" rel="1" title="و در صور دمیده می‌شود و ما همه را جمع می‌کنیم سوره کهف، آیه ۹۹">*</span>. </p> <p>و مساله جمع شدن برای روز قیامت در قرآن کریم مکرر آمده، و امثال آیه زیر آن را تفسیر می‌کند و می‌فرماید: <span class="aya" rel="10_93" data-words="17-26">إن ربک یقضی بینهم یوم القیامة فیما کانوا فیه یختلفون</span><span class="footnote" rel="2" title="پروردگارت در روز قیامت در بین آنان و آنچه مورد اختلافشان بود داوری می‌کند سوره جاثیه، آیه ۱۷">*</span> و نیز می‌فرماید: <span class="aya" rel="2_113" data-words="26-34">فالله یحکم بینهم یوم القیامة فیما کانوا فیه یختلفون</span><span class="footnote" rel="3" title="خدای تعالی در روز قیامت بین آنان در آنچه اختلاف داشتند حکم می‌کند سوره بقره، آیه ۱۱۳">*</span> و می‌فرماید: <span class="aya" rel="32_25" data-words="1-11">إن ربک هو یفصل بینهم یوم القیامة فیما کانوا فیه یختلفون</span><span class="footnote" rel="4" title="محققا خود پروردگارت در روز قیامت بین آنان در آنچه همواره اختلاف می‌کردند داوری خواهد نمود سوره سجده، آیه ۲۵">*</span>، که همه این آیات اشاره دارند به اینکه جمع شدن مردم در قیامت به منظور فصل القضاء و داوری است. </p> <p> <span class="aya" rel="64_9" data-words="5-7">ذلک یوم التغابن</span> <span class="phrase">-راغب می‌گوید: کلمه <em rel="fa_64_9_7-7" data-sentence="20:906">غبن</em>  (که تغابن مصدر باب تفاعل آن         <code class="page" rel="19,505"/> است) به معنای این است که وقتی با کسی معامله می‌کنی از راهی که او متوجه نشود کلاه سر او بگذاری،  (اگر می‌خری پول کمتری بدهی، و اگر می‌فروشی پول بیشتری بگیری)، آن گاه می‌گوید: منظور از <em rel="fa_64_9_6-7" data-sentence="334:625">یوم التغابن</em> که در قرآن آمده روز قیامت است، چون در آن روز برای همه مردم کشف می‌شود که در معامله‌ای که آیات زیر بدان اشاره نموده مغبون شده‌اند، و اینکه آن آیات: <span class="aya" rel="2_207" data-words="1-9">و من الناس من یشری نفسه ابتغاء مرضات الله</span> -بعضی از مردمند که جان خود را در برابر خوشنودیهای خدا می‌فروشند <em>، </em> <span class="aya" rel="9_111" data-words="1-6">إن الله اشتری من المؤمنین أنفسهم...</span> -خدا از مؤمنین جانهایشان را خریداری کرده... <em>و</em> <span class="aya" rel="3_77" data-words="2-9">الذین یشترون بعهد الله و أیمانهم ثمنا قلیلا</span> -آنهایی که با عهد خدا و سوگندهاشان بهای اندکی به دست می‌آورند .</span> </p> <p>در روز قیامت برای همه این معامله‌گران کشف می‌شود که مغبون شده‌اند، آن کس که معامله نکرده می‌فهمد که از معامله نکردن مغبون شده، و آن کس که در معامله‌اش بهای اندک دنیا به دست آورده می‌فهمد که از معامله کردنش مغبون شده، پس همه مردم در آن روز مغبون خواهند بود. </p> <h3> <span class="title" rel="64_9"><span class="phrase">چند وجه درباره وجه تسمیه روز قیامت به <em rel="fa_64_9_6-7" data-sentence="38:0">یوم التغابن</em></span> </span> </h3> <p> و <span class="phrase">از بعضی از مفسرین وقتی سؤال شده که <em rel="fa_64_9_6-7" data-sentence="35:203">یوم التغابن</em> به چه معنا است؟ گفته اند: به این معنا است که در آن روز تمام اشیاء بر خلاف معیارها و مقادیر دنیایی ظهور می‌کنند<span class="footnote" rel="1" title="مفردات راغب، ماده &lt;em&gt;غبن&lt;/em&gt; ">*</span>.</span> </p> <p>و <span class="phrase">اینکه در آغاز کلامش گفت تغابن به معنای کلاه‌گذاری است، وقتی درست است که تغابن در آیه را به این معنا بگیریم که کفار معامله‌ سودبخش را رها نموده معامله زیان‌آور را اختیار کردند، و هر چند این معنا معنای خوبی است، ولی با کلمه <em rel="fa_64_9_7-7" data-sentence="222:85">تغابن</em> نمی‌سازد، چون این کلمه از باب مفاعله است، و مغبون کردن هر دو طرف یکدیگر را می‌رساند.</span> </p> <p>و آن وجه دوم که از بعضی نقل کرد وجه دقیق‌تری است، و آیات زیر هم آن را تایید می‌کند: <span class="aya" rel="32_17" data-words="1-9">فلا تعلم نفس ما أخفی لهم من قرة أعین</span><span class="footnote" rel="2" title="هیچ کس نمی‌تواند بفهمد که چه قرة العین‌ها برایشان تهیه دیده شده سوره سجده، آیه ۱۷">*</span>، <span class="aya" rel="50_35" data-words="1-7">لهم ما یشاؤن فیها و لدینا مزید</span><span class="footnote" rel="3" title="ایشان در بهشت هر چه بخواهند در اختیار دارند و نزد ما نعمتهای اضافی دیگری هست (که به فکر هیچ کس نمی‌رسد) سوره ق، آیه ۳۵">*</span>، <span class="aya" rel="39_47" data-words="20-28">و بدا لهم من الله ما لم یکونوا یحتسبون</span><span class="footnote" rel="4" title="از ناحیه خدا چیزهایی برایشان پیدا می‌شود که به هیچ وجه نمی‌توانستند احتمالش را بدهند">*</span>. </p>   <p>سوره زمر، آیه 47.  <code class="page" rel="19,506"/> و مقتضای این وجه عمومیت تغابن است، یعنی بنا بر این وجه باید گفت که: هم کفار در قیامت تغابن دارند و هم مؤمنین، تغابن مؤمنین برای آن است که وقتی آن قرة العین‌های در جوار رحمت حق را می‌بینند، ناراحت می‌شوند که چرا بیشتر عمل نکردند، و اما کفار تغابنشان برای این است که چرا اصلا عمل نکردند، و وجهی که بین دو طایفه مشترک است، این است که چرا در دنیا آن طور که باید روز قیامت را نشناختند. </p> <p>ولی این وجه هم مثل وجه قبلی با معنای تغابن نمی‌سازد، برای اینکه معنای تغابن مغبون کردن یکدیگر است. </p> <p>البته در این میان وجه سومی هم هست، و آن این است که تغابن را تنها مخصوص گمراهان بدانیم و بگوییم: این دسته دو طایفه هستند که هر یک به دست دیگری مغبون می‌شوند، یکی طایفه گمراه کننده، دیگری گمراه شونده، طایفه گمراه کننده غابن هستند، زیرا پیروان خود را وادار به دنیاپرستی و ترک آخرت و در نتیجه وادار به گمراهی نموده، آنان را مغبون می‌سازند، و مغبون هستند، برای اینکه همان پیروان ضعیف، ایشان را با پیروی کورکورانه خود کمک نموده، استکبارشان را بیشتر می‌کنند، پس هر دو طایفه هم غابن‌اند و هم مغبون. </p> <p>وجه چهارمی هم هست که طبق آن روایت هم وارد شده، و آن این است که بگوییم تمامی بندگان خدا چه خوب و چه بد در بهشت سهم و منزلی و در دوزخ هم منزلی دارند، بنده اگر اطاعت خدا کند به منزلی که در بهشت برایش فراهم شده داخل می‌شود، و اگر نافرمانی خدا را بکند، داخل منزلی که در آتش دارد می‌شود، و روز قیامت منزلهای بهشتی اهل دوزخ را به اهل بهشت می‌دهند، و منزل دوزخی اهل بهشت را به اهل دوزخ می‌دهند، پس در قیامت اهل بهشت دوزخیان را مغبون نموده، مؤمنین غابن و کفار مغبون می‌شوند. </p> <p>بعضی<span class="footnote" rel="1" title="روح المعانی، ج ۲۸، ص ۱۲۳ و ۱۲۴">*</span> از مفسرین بعد از ایراد این وجه گفته‌اند: تغابن در خود آیه با جمله‌ <span class="aya" rel="64_9" data-words="8-11">و من یؤمن بالله</span>... <span class="aya" rel="64_10" data-words="12-14">و بئس المصیر</span> تفسیر شده، ولی ما آن طور که باید ظهوری در آیه ندیدیم، که چگونه آیه تغابن را تفسیر نموده است<span class="footnote" rel="2" title="علاوه بر این که بنا بر وجه چهارم هم باب تفاعل معنا نشد چون تنها مؤمنین غابن کفار و کفار مغبون مؤمنین شدند در حالی که بنا بر معنای تغابن باید کفار هم غابن مؤمنین و مؤمنین مغبون کفار باشند مترجم">*</span>. </p> <p>     <code class="page" rel="19,507"/> و اما جمله‌ <span class="aya" rel="64_9" data-words="8-14">و من یؤمن بالله و یعمل صالحا</span>... <span class="aya" rel="64_10" data-words="12-14">و بئس المصیر</span> از آنجا که در طول این تفسیر مکرر معنا شده، دیگر به معنایش نمی‌پردازیم. </p> <h3>بحث روایتی‌ <span class="title" rel="64_9"> <span class="phrase">(چند روایت در باره نام‌های روز قیامت و <em rel="fa_64_9_6-7" data-sentence="39:13">یوم التغابن</em> بودن آن و...</span> </span> </h3> <p> در صحیح بخاری از ابو هریره از رسول خدا (ص) روایت آورده که فرمود: هیچ بنده‌ای داخل بهشت نمی‌شود مگر آنکه منزلی را که در دوزخ دارد می‌بیند منزلی را که اگر نافرمانی کرده بود بدانجا می‌رفت، و برای این می‌بیند تا شکرش بیشتر شود، و هیچ بنده‌ای داخل آتش نمی‌شود، مگر آنکه آن منزلی که در بهشت دارد، و اگر خوبی می‌کرد بدانجا منتقل می‌شد، می‌بیند تا حسرتش بیشتر شود<span class="footnote" rel="1" title="صحیح بخاری، ج ۸، ص ۱۴۶">*</span>. </p> <p>مؤلف: در این معنا روایات بسیاری از طرق عامه و خاصه وارد شده که بعضی از آنها در تفسیر اوائل سوره مؤمنون گذشت. </p> <p>و در تفسیر برهان از ابن بابویه به سند خود از حفص بن غیاث از امام صادق  (ع) روایت آورده که فرمود: منظور از <em>یوم التلاق</em> روزی است که اهل آسمان و زمین به هم بر می‌خورند، و منظور از <em>یوم التناد</em> روزی است که اهل دوزخ اهل بهشت را نداء می‌کنند که: <span class="aya" rel="7_50" data-words="8-15">أفیضوا علینا من الماء أو مما رزقکم الله</span> -کمی از آن آب و یا از آنچه خدا روزیتان کرده به ما افاضه کنید <em>، و منظور از</em> یوم التغابن روزی است که اهل بهشت اهل آتش را مغبون می‌کنند، و منظور از <em>یوم الحسرة</em> روزی است که مرگ را می‌آورند و ذبح می‌کنند، دیگر کسی دچار مرگ نمی‌شود<span class="footnote" rel="2" title="تفسیر برهان، ج ۴، ص ۳۴۲، ح ۱">*</span>. </p> <p>مؤلف: و در ذیل آیات اول سوره مورد بحث عده‌ای از روایات وارد شده که آیات را مربوط به شؤون ولایت دانسته، مانند روایتی که می‌گوید: منظور از ایمان و کفر ایمان به ولایت و کفر به آن در روز اخذ میثاق است<span class="footnote" rel="3" title="نور الثقلین، ج ۵، ص ۳۳۸">*</span>، و روایتی که می‌گوید: مراد از بینات ائمه هدی (ع) هستند<span class="footnote" rel="4" title="نور الثقلین، ج ۵، ص ۳۴۱">*</span>، و روایاتی که می‌گوید: مراد از نور، امام است<span class="footnote" rel="5" title="نور الثقلین، ج ۵، ص ۳۴۱">*</span>، و باید دانست که همه این روایات به باطن آیات نظر دارند، و به هیچ وجه جنبه تفسیر الفاظ آیه را ندارند. </p> 
