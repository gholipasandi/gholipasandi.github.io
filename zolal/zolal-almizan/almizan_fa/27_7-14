<h3 class="ayas">سوره النمل آیه‌های ۷ تا ۱۴</h3><code class="section" rel="27_7-14"/><h3>ترجمه آیات</h3> <p> <span class="trans" rel="27_7">چون موسی به خانواده خود گفت: من آتشی می‌بینم به زودی خبری از آن برای شما می‌آورم یا شعله‌ای از آتش گرفته می‌آورم تا شاید گرم شوید.  «۷» </span><span class="trans" rel="27_8">و چون به آتش رسید ندا داده شد که هر که در این آتش است و هر که پیرامون آن است مبارک باد و پروردگار جهانیان منزه است.  «۸» </span><span class="trans" rel="27_9">ای موسی!مطلب از این قرار است که من خدای نیرومند فرزانه‌ام.  «۹» </span><span class="trans" rel="27_10">عصای خویش را بیفکن و چون آن را دید که چون مار جست و خیز می‌کند گریزان روی بگردانید<code class="page" rel="15,485"/> و باز پس نگردید، ای موسی بیم مدار، که پیغمبران در پیشگاه من بیم نمی‌دارند.  «۱۰» </span><span class="trans" rel="27_11">مگر کسی که ستم کرده سپس از پی بدی نیکی آورده باشد که من آمرزگار و رحیمم.  «۱۱» </span><span class="trans" rel="27_12">و دستت را در گریبانت داخل کن که سپید و روشن بدون رنج در آید همه اینها از جمله نه معجزه‌ای بود که به سوی فرعون و قوم او برد که آنان گروهی عصیان پیشه بودند.  «۱۲» </span><span class="trans" rel="27_13">و چون آیت‌های روشن ما به سویشان آمد گفتند: این جادویی است آشکار.  «۱۳» </span><span class="trans" rel="27_14">از روی ستم و عصیان منکر آنها شدند، اما ضمیرهایشان بدان یقین داشت، بنگر عاقبت مفسدان حسان بوده است.  «۱۴» </span></p>             <h3>بیان آیات</h3> <p> این آیات، ابتدای داستانهای پنجگانه‌ای است که گفتیم در این سوره به عنوان استشهاد برای مطالب صدر سوره از قبیل تبشیر و انذاری که در آنها ذکر می‌کند می‌باشد و در سه داستان اول از آن پنج داستان یعنی در داستان موسی و داوودو سلیمان، جهت وعده را بر جهت وعید غلبه داده و در دو تای دیگر جانب وعید، بیشتر رعایت شده است. </p> <p> <span class="aya" rel="27_7" data-words="1-4">إذ قال موسی لأهله...</span> مراد از اهل موسی، همسرش، یعنی دختر شعیب است، که خدای تعالی در سوره قصص داستانش را آورده. </p> <p>در مجمع البیان گفته: اینکه خطاب را به صیغه جمع آورده و فرموده است: اتیکم- برایتان بیاورم ، بدین سبب بوده که همسر او با اینکه یک نفر بوده، اما قائم مقام چند نفر بوده است، چون در مواقع حساس و جاهای وحشت انگیز یک نفر در ایجاد انس در دل آدمی کار چند نفر را می‌کند<span class="footnote" rel="1" title="مجمع البیان، ح ۷، ص ۲۱۱">*</span>. </p> <p>احتمال هم دارد که در آن روز به غیر همسرش شخص و یا اشخاص دیگری از قبیل: خادم، یا مکاری (کرایه دهنده)، یا غیر آن همراهش بوده باشند. </p> <p>و <span class="phrase">در مجمع البیان گفته: <em rel="fa_27_7_6-6" data-sentence="21:512">انست</em> از <em>إیناس</em> به معنای دیدن است و بعضی گفته‌اند: معنای انست <em>احسست</em> است، یعنی من احساس آتشی کردم، البته احساسی که مایه دلگرمی شود، هر چه که به آن ایناس داشته باشی آن را احساس کرده‌ای و دلت به آن   <code class="page" rel="15,486"/> آرامش و گرمی یافته<span class="footnote" rel="1" title="همین که نزد آتش آمد، ندا شد: ای موسی!به درستی که من، خود من، پروردگار تو هستم، پس نعلین خود را بکن، که تو در وادی مقدس طوا هستی، و من تو را برگزیدم، پس بدانچه وحی می‌شوی گوش فرا ده سوره طه، آیه ۱۱">*</span>.</span> </p> <p>و <span class="phrase">کلمه <em rel="fa_27_7_13-13" data-sentence="5:444">شهاب</em> به طوری که در مجمع آمده، نوری است که چون عمود از آتش بر خیزد و همچنین هر نوری که مانند عمود امتداد داشته باشد به آن شهاب می‌گویند و مراد از شهاب در آیه مورد بحث شعله‌ای از آتش است<span class="footnote" rel="2" title="مجمع البیان، ج ۷، ص ۲۱۱">*</span> و در مفردات گفته: شهاب به معنای شعله‌ای از آتش افروخته است که بالا رود، یا شعله‌ای که در جو پیدا شود<span class="footnote" rel="3" title="مفردات راغب، ماده &lt;em&gt;شهب&lt;/em&gt; ">*</span>.</span> و <span class="phrase">نیز در مفردات گفته: کلمه <em rel="fa_27_7_14-14" data-sentence="25:210">قبس</em> به معنای آن مقدار آتشی است که از آتشی دیگر برداری<span class="footnote" rel="4" title="مفردات راغب، ماده &lt;em&gt;قبس&lt;/em&gt; ">*</span> و کلمه <em rel="fa_27_7_16-16" data-sentence="229:46">تصطلون</em> از اصطلاء است که به معنای گرم شدن با آتش است.</span> </p> <p>سیاق آیه ماجرایی را که از این داستان در سوره‌های دیگر آمده تایید نموده و گواهی می‌دهد بر اینکه موسی (ع) در این هنگام که از دور آتشی دیده، داشته خانواده‌اش را به سوی مصر می‌برده ولی در بین حرکت راه را گم کرده، و خودش و خانواده‌اش دچار سرما شده بودند و شب هم شبی بسیار تاریک بوده است در این هنگام از دور آتشی دیده، خواسته است تا نزدیک آن برود تا اگر انسانی در کنار آن آتش یافت، از او راه را بپرسد و یا پاره‌ای آتش بگیرد و نزد اهلش برده در آنجا هیزمی آتش کند تا گرم شوند، لذا به خانواده‌اش گفت: اینجا باشید که من احساس آتشی کردم و آن را دیدم، از جای خود تکان نخورید که به زودی از آن آتش، یعنی از کنار آن آتش خبری می‌آورم و به راهنمایی او راه را پیدا می‌کنم و یا شعله‌ای از آن آتش را می‌آورم تا هیزمی آتش کنید و گرم شوید. </p> <p>و نیز، از سیاق بر می‌آید که آتش مذکور تنها برای آن جناب هویدا شده، و غیر او کسی آن را ندیده است، و گر نه بطور نکره نمی‌گفت: من آتشی می‌بینم، بلکه آن را نشان می‌داد و به آن اشاره می‌کرد. </p> <p>و اگر کلمه آوردن را تکرار کرد، و یک بار در آوردن خبر و باری دیگر در آوردن آتش آن را به کار برد، با اینکه ممکن بود بفرماید: سآتیکم منها بخبر او شهاب... ، برای این بود که نوع این دو آوردن، مختلف بود. </p> <p><code class="aya" rel="27_8"/> <span class="aya" rel="27_8" data-words="1-16">فلما جاءها نودی أن بورک من فی النار و من حولها و سبحان الله رب العالمین</span> <span class="phrase">یعنی وقتی نزد آتش آمد و آنجا حاضر شد ندایی به گوشش خورد که‌ <span class="aya" rel="27_8" data-words="4-5">أن بورک...</span>       <code class="page" rel="15,487"/> (کلمه <em rel="fa_27_8_5-5" data-sentence="176:53">بورک</em> مجهول ماضی از <em>برک</em> در باب مفاعله-مبارکة-است.</span> مترجم). </p> <p>و <span class="phrase"><em>مبارکه</em> به معنای دادن خیر بسیار است، گفته می‌شود: <em>بارکه</em> ، و نیز <em>بارک علیه</em> ، و همچنین <em>بارک فیه</em> ، یعنی خیر بسیاری به او پوشانید و خلعت بسیاری به او آویخت، در سوره <em>طه</em> وقتی در داستان موسی (ع) به اینجا می‌رسد، بجای این جمله در اینکه چه ندایی از آتش برخاست فرموده: <span class="aya" rel="20_11-13" data-words="1-20">فلما أتاها نودی یا موسی، إنی أنا ربک فاخلع نعلیک إنک بالواد المقدس طوی، و أنااخترتک فاستمع لما یوحی</span><span class="footnote" rel="1" title="مجموعه من التفاسیر، ج ۴، ص ۵۰۴">*</span> از این بیان چنین به نظر می‌رسد که منظور از <em rel="fa_27_8_10-11" data-sentence="582:174">من حولها</em> در آیه مورد بحث، کسی است که پیرامون آتش بوده، که یا موسی به تنهایی بوده، یا اگر غیر از او نیز بوده موسی هم بوده است و مراد از مبارکه او، همان برگزیدن او بعد از تقدیس او است.</span> </p> <h3> <span class="title" rel="27_8">وجوه مختلف در باره مراد از کسی که در آتش است که در تکلیم خداوند با موسی (علیه السلام) در طور <span class="aya" rel="27_8" data-words="1-8">فلما جاءها نودی أن بورک من فی النار...</span> آمده است</span> </h3> <p> و اما اینکه مراد از <span class="aya" rel="27_8" data-words="6-8">من فی النار</span> -آنکه در آتش است کیست؟ بعضی<span class="footnote" rel="2" title="روح المعانی، ج ۱۹، ص ۱۶۱">*</span> گفته‌اند: خداست و معنایش این است که: مبارک است آن کسی که سلطان و قدرتش در آتش ظهور کرده، چون صدای گفتگو از درخت برمی‌خاست، درختی که به شهادت آیات سوره قصص، آتش اطرافش را احاطه کرده بود و بنا به گفته این مفسر معنای آیه این می‌شود که: مبارک است آن کسی که با کلام خود از آتش برای تو تجلی کرد و خیر کثیر به تو داد، آن وقت جمله <span class="aya" rel="27_8" data-words="12-16">و سبحان الله رب العالمین</span> تنزیه خداست از اینکه جسم یا جسمانی باشد و مکان بدو احاطه یابد و یا در دسترس حوادث قرار گیرد، نه اینکه منظور از آن به شگفت درآوردن موسی باشد، که بعضی‌ها<span class="footnote" rel="3" title="مجموعة من التفاسیر، ج ۴، ص ۵۰۴">*</span> گفته‌اند. </p> <p><span class="phrase">بعضی<span class="footnote" rel="4" title="روح المعانی، ج ۱۹، ص ۱۶۰">*</span> دیگر از مفسران گفته‌اند: مراد از <span class="aya" rel="27_8" data-words="6-8">من فی النار</span> ملائکه‌ای است که در آتش حاضر بوده‌اند، هم چنان که مراد از <em rel="fa_27_8_10-11" data-sentence="233:14">من حولها</em> موسی (ع) است.</span> </p> <p>بعضی<span class="footnote" rel="5" title="روح المعانی، ج ۱۹، ص ۱۶۰">*</span> دیگر به عکس گفته‌اند، یعنی گفته‌اند: مراد از جمله اولی موسی  (ع) و مراد از دومی ملائکه است. </p> <p><span class="phrase">بعضی<span class="footnote" rel="6" title="تفسیر فخر رازی، ج ۲۴، ص ۱۸۲">*</span> هم گفته‌اند: در کلام تقدیری هست و اصل آن بورک من فی المکان الذی           <code class="page" rel="15,488"/> فیه النار بوده، یعنی مبارک است آن کسی که در مکانی قرار دارد، که آتش در آن مکان است و مقصود از آن مکان بقعه مبارکه‌ای است که درخت در آن قرار داشته است و در سوره قصص نام آن بقعه آمده، و مراد از <span class="aya" rel="23_84" data-words="5-6">من فیها</span> موسی (ع) است و مقصود از <em rel="fa_27_8_10-11" data-sentence="472:99">من حولها</em> انبیایی هستند که از آل ابراهیم و از بنی اسرائیل در پیرامون آن بقعه یعنی سرزمین شام منزل گزیده‌اند.</span> </p> <p><span class="phrase">بعضی<span class="footnote" rel="1" title="مجمع البیان، ج ۷، ص ۲۱۲">*</span> دیگر گفته‌اند: مراد از <span class="aya" rel="27_8" data-words="6-8">من فی النار</span> نور خدای تعالی، و مراد از <em rel="fa_27_8_10-11" data-sentence="190:14">من حولها</em> موسی (ع) است.</span> </p> <p><span class="phrase">بعضی<span class="footnote" rel="2" title="پس آن را بیفکند، پس ناگهان آن را دید که ماری شد و می‌دود سوره طه، آیه ۲۰">*</span> دیگر گفته‌اند: مراد از <span class="aya" rel="27_8" data-words="6-8">من فی النار</span> درخت است که در احاطه آتش قرار داشت و مراد از <em rel="fa_27_8_10-11" data-sentence="258:44">من حولها</em> ملائکه‌ای است که خدای را تسبیح می‌گفته‌اند.</span> لیکن بیشتر این وجوه تفسیر به رأی است که از نظر خواننده مخفی نمی‌باشد. </p> <p><code class="aya" rel="27_9"/> <span class="aya" rel="27_9" data-words="1-7">یا موسی إنه أنا الله العزیز الحکیم</span> خدای تعالی در این جمله خود را برای موسی معرفی می‌کند، تا بداند آن کسی که دارد با او سخن می‌گوید پروردگار متعال اوست. پس، این آیه در این سوره در برابر آیه‌ <span class="aya" rel="20_11-12" data-words="3-9">نودی یا موسی، إنی أنا ربک فاخلع...</span> می‌باشد، که خواننده باید به سوره طه مراجعه نموده، و در آن دقت کند. </p> <p><code class="aya" rel="27_10"/> <span class="aya" rel="27_10" data-words="1-13">و ألق عصاک فلما رآها تهتز کأنها جان ولی مدبرا و لم یعقب</span> <span class="phrase">کلمه <em rel="fa_27_10_6-6" data-sentence="5:307">تهتز</em> از اهتزاز است، که به معنای تحریک به شدت است و <em rel="fa_27_10_8-8" data-sentence="106:248">جان</em> به معنای مار کوچکی است که به سرعت می‌دود، و <em rel="fa_27_10_10-10" data-sentence="206:189">مدبرا</em> از إدبار است که خلاف اقبال را معنا می‌دهد و <em rel="fa_27_10_13-13" data-sentence="310:131">یعقب</em> از تعقیب است که به معنای حمله بعد از فرار است یعنی کسی که دشمن را تعقیب می‌کند اگر دشمن فرار کرد و دوباره حمله کرد او هم حمله کند.</span> </p> <p>و در آیه، حذف و ایجازی به کار رفته، که <em>فا</em> ی فصیحه از آن خبر می‌دهد، چون بعد از آنکه فرمود: <em>عصایت را بینداز</em> ، به دنبالش فرمود: پس همین که دید به شدت به حرکت در آمد <em>و از کلمه</em> پس همین که فهمیده می‌شود که تقدیر کلام چنین بوده: عصایت را بینداز، پس همین که عصایش را افکند و ناگهان به صورت اژدهایی آشکار شده درآمد که داشت به شدت حرکت می‌کرد و مثل یک مار کوچک جست و خیز می‌کرد-چون آن را بدید که به شدت حرکت می‌کند-رو به عقب فرار کرد... . </p> <h3> <span class="title" rel="27_10 27_7 27_8 27_9 27_11 27_12 27_13 27_14">بیان عدم منافات بین تشبیه عصای موسی (علیه السلام) بعد از القاء، به ثعبان مبین مار بزرگ <em>و به</em> جان مار کوچک </span> </h3> <p> <span class="phrase">در اینجا سؤالی پیش می‌آید و آن این است که: چرا در دو سوره اعراف و شعراء در مورد همین داستان عصای زنده شده را <span class="aya" rel="7_107" data-words="5-6">ثعبان مبین</span> خواند، که نام مار بسیار بزرگ و عظیم الجثه است ولی در این سوره آن را به <em rel="fa_27_10_8-8" data-sentence="245:392">جان</em> که نام مار کوچک است تشبیه کرده است؟ جواب از این سؤال این است که: تشبیه تنها از نظر اهتزاز و سرعت حرکت و اضطراب است، نه از نظر کوچکی و بزرگی، چون آنچه مایه شگفتی است این است که یک چوب دستی به صورت اژدهایی به صورتهای عظیم الجثه و هول انگیز در آید، آن وقت بر خلاف اژدهاهای دیگر مانند یک مار کوچک جست و خیز کند و به سرعت آن بدود و نخواسته است خود عصا و یا ثعبان را به خود <em rel="fa_27_10_8-8" data-sentence="669:11">جان</em> تشبیه کند.</span> </p> <p>بعضی<span class="footnote" rel="1" title="سوره اسری، آیه ۱۰۱">*</span> دیگر در رفع این منافات دو جور تشبیه گفته‌اند به اینکه: عصای موسی به صور مختلفی در می‌آمده، در اولین بار به صورت ماری کوچک در آمد، که در سوره طه از آن خبر داده، می‌فرماید: <span class="aya" rel="20_20" data-words="1-5">فألقاها فإذا هی حیة تسعی</span><span class="footnote" rel="2" title="مفردات راغب، ماده &lt;em&gt;جحد&lt;/em&gt; ">*</span> و در موقعی که پیش روی فرعون آن را به زمین انداخت به صورت اژدهایی آشکار در آمد، هم چنان که در سوره اعراف و شعراء آمده است. </p> <p>لیکن این وجه درست نیست، هر چند از نظر سیاق آیات، وجه خوبی است، ولی این اشکال بر آن وارد است که یا می‌گویی عصا مار نشد، که صحیح است و یا می‌گویی مار شد که در این صورت معنا ندارد بفرماید مار، مثل مار شد، به خلاف وجهی که ما گفتیم چون در وجه ما تشبیه به مار تنها از نظر سرعت جست و خیز است گویا فرموده عصا اژدها شد اژدهایی که از نظر سرعت جست و خیز، گویی مار کوچکی است، پس وجهی که در دفع اشکال مورد اعتماد است همان وجه گذشته است. </p> <p> <span class="aya" rel="27_10" data-words="14-22">یا موسی لا تخف إنی لا یخاف لدی المرسلون</span> این جمله حکایت خود آن خطابی است که در آنجا-یعنی در کنار آتش طور-صدور یافته، پس در معنای این است که: قال اللَّه یا موسی لا تخف... -خدای تعالی فرمود ای موسی نترس که رسولان نزد من نمی‌ترسند . </p> <p>و <span class="phrase">جمله <em rel="fa_27_10_15-16" data-sentence="5:190">لا تخف</em> نهی مطلق است که او را از تمامی ترسیدنیها که ممکن است پیش بیاید امنیت می‌دهد و می‌رساند مادامی که در حضور پروردگار و مقام قرب او است هیچ مکروهی به او نمی‌رسد، نه از ناحیه عصا و نه از غیر آن.</span> و <span class="phrase">به همین جهت نهی مزبور را تعلیل کرد به اینکه: چون رسولان در حضور من نمی‌ترسند ، وجه تعلیل این است که: کلمه     <code class="page" rel="15,490"/> <em rel="fa_27_10_20-20" data-sentence="150:428">لدی</em> در این جمله می‌فهماند که مقام قرب و حضور، ملازم با امن است و ممکن نیست امنیت آن با مکروهی جمع شود، مؤید این تعلیل این است که در سوره قصص به جای این عبارت فرموده: <span class="aya" rel="28_31" data-words="21-23">إنک من الآمنین</span> -همانا تو از ایمنانی ، پس در نتیجه از آیه مورد بحث این معنا به دست می‌آید که: از هیچ چیز مترس، چون تو از مرسلین هستی، و مرسلان-که در مقام قرب مایند-از هر گزندی ایمنند و ایمنی با ترس جمع نمی‌شود.</span> </p> <h3> <span class="title" rel="27_10 27_11">بیان اینکه ترس و گریختن موسی (علیه السلام) با دیدن تبدیل عصا به مار، مذموم نبوده و توضیحی در باره جمله: <span class="aya" rel="27_10" data-words="18-22">إنی لا یخاف لدی المرسلون</span> و استثنای‌ <span class="aya" rel="27_11" data-words="1-6">إلا من ظلم ثم بدل حسنا...</span> </span> </h3> <p> و اما اینکه موسی که از بزرگان و مرسلان بود، چرا از عصا که به صورتی هائل و هول انگیز، یعنی ماری پر جست و خیز در آمده بود ترسید؟ جوابش این است که: این اثر طبیعت و جبلت آدمی است که وقتی به منظره‌ای هول انگیز، آن هم بی سابقه بر می‌خورد، که هیچ راهی برای دفع آن به نظرش نمی‌رسد مگر فرار کردن، قهرا پا به فرار می‌گذارد، مخصوصا کسی که هیچ سلاحی برای دفاع ندارد، عصایی هم که تنها سلاح او بوده خود به آن صورت هول انگیز در آمده، قبلا هم از ناحیه خدا دستوری نگرفته بود، که اگر عصایت اژدها شد فرار مکن و در جای خود بایست، بلکه تنها این دستور رسیده بود که‌ <span class="aya" rel="27_10" data-words="2-3">ألق عصاک</span> و او هم امتثال کرد و معلوم است که فرار از خطرهای بزرگ آن هم از کسی که دافع و چاره‌ای جز فرار ندارد، جزو ترسهای مذموم نیست، تا کسی موسی را به داشتن آن مذمت کند. </p> <p>و اما این که خدای تعالی به او فرمود: <span class="aya" rel="27_10" data-words="18-22">إنی لا یخاف لدی المرسلون</span>، انبیاء و مرسلین مادامی که در جوار پروردگارشان هستند از چیزی نمی‌ترسند، این کرامت خود ایشان و از ناحیه خودشان نیست، -تا چون موسی نداشت بگوییم رسولی ناقص بوده-بلکه این فضیلت را به تعلیم و تادیب خدا به دست می‌آورده‌اند و چون آن شب، یعنی شب طور، اولین موقفی بود که خدا موسی را به مقام قرب خود برد و افتخار هم سخنی و رسالت و کرامت خود را به وی اختصاص داد، لذا این دستورش که فرمود: <span class="aya" rel="28_31" data-words="19-23">لا تخف إنک من الآمنین</span> و آیه دیگر که فرمود: <span class="aya" rel="27_10" data-words="16-22">لا تخف إنی لا یخاف لدی المرسلون</span>، همه همان تعلیم و تادیب الهی است نه مذمت و سرزنش. </p> <p><code class="aya" rel="27_11"/> <span class="aya" rel="27_11" data-words="1-11">إلا من ظلم ثم بدل حسنا بعد سوء فإنی غفور رحیم</span> آنچه درباره این استثناء می‌توان گفت-و خدا داناتر است-این است که بعد از آنکه در آیه قبلی خبر داد که مرسلین ایمنند و ترسی ندارند، از این خبر فهمیده شد که غیر مرسلین همه اهل ظلمند و ایمن از عذاب نیستند و باید بترسند و چون این مفهوم به کلیتش درست نبود، لذا در این آیه اهل توبه را از بین غیر مرسلین، یعنی از اهل ظلم استثناء کرده، فهماند که اهل توبه به خاطر اینکه توبه کردند و ظلم خود را-که همان سوء بوده باشد-به حسن مبدل کردند، <code class="page" rel="15,491"/> مغفور و مرحومند و آنها هم مانند مرسلین خوفی ندارند. </p> <p>بنا بر این، استثناء اهل توبه از بین مرسلین، با اینکه داخل آنان نبودند، استثناء منقطع است و مراد از <em>ظلم</em> هم مطلق نافرمانی خدا، و مراد از <em>حسن بعد از سوء</em> هم توبه بعد از معصیت و یا عمل صالح بعد از عمل سوء است و معنای آیه مورد بحث این است که: هر چند گفتیم غیر انبیاء همه ظالمند، و لیکن کسی که با ارتکاب گناه ظلم می‌کند و سپس آن گناه و سوء را مبدل به حسن می‌سازد، یعنی توبه می‌کند یا عمل صالحی انجام می‌دهد، من که غفور و رحیمم ظلم او را می‌آمرزم و به او ترحم می‌کنم، پس او نیز نباید بعد از این از چیزی بترسد. </p> <p><code class="aya" rel="27_12"/> <span class="aya" rel="27_12" data-words="1-10">و أدخل یدک فی جیبک تخرج بیضاء من غیر سوء...</span> در این آیه کلمه <em>سوء</em> به برص که یک نوع بیماری خطرناک پوستی است تفسیر شده، که قبلا هم ذکرش گذشت و ممکن است از سیاق استظهار شود که: اولا: جمله‌ <span class="aya" rel="27_12" data-words="11-17">فی تسع آیات إلی فرعون و قومه</span>، حال از دو معجزه عصا و ید بیضا باشد و معنا چنین باشد که: ای موسی!تو عصایت را بینداز و دستت را به گریبان کن، در حالی که این دو معجزه دو تا از نه معجزه‌ای باشد که برای دعوت فرعون و قومش به تو دادیم. </p> <p>و ثانیا: اینکه دو معجزه مذکور دو تا از آن نه معجزه باشد که ما در تفسیر آیه‌ <span class="aya" rel="17_101" data-words="1-7">و لقد آتینا موسی تسع آیات بینات</span><span class="footnote" rel="1" title="مجمع البیان، ج ۷، ص ۲۱۱">*</span> درباره اینکه این نه معجزه کدام است بحث مفصلی کردیم، و بقیه الفاظ آیه روشن است. </p> <p><code class="aya" rel="27_13"/> <span class="aya" rel="27_13" data-words="1-8">فلما جاءتهم آیاتنا مبصرة قالوا هذا سحر مبین</span> <span class="phrase">کلمه <em rel="fa_27_13_4-4" data-sentence="5:320">مبصرة</em> به معنای واضح و روشن است و اینکه در مقابل گفتند: <span class="aya" rel="27_13" data-words="6-8">هذا سحر مبین</span>، در حقیقت اهانتی بوده که به آیات خدا کردند و دلالت واضح آنها را بر حقانیت دعوت موسی، به هیچ گرفتند و حتی نسبت به عدد آنها هم توجهی نکردند و جز به این مقدار که این کارها هم کاری است، عنایتی بدان نورزیدند.</span> </p> <p><code class="aya" rel="27_14"/> <span class="aya" rel="27_14" data-words="1-9">و جحدوا بها و استیقنتها أنفسهم ظلما و علوا...</span> راغب گفته است: کلمه <em>جحد</em> به معنای انکار چیزی است که در دل ثبوتش مسلم شده و یا اثبات چیزیست که در قلب نفی آن به ثبوت رسیده است<span class="footnote" rel="2" title="مجمع البیان، ج ۷، ص ۲۱۱">*</span>، و کلمه استیقان و یقین هر دو به یک معناست. </p> 
