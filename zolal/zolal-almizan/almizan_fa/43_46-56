<h3 class="ayas">سوره الزخرف آیه‌های ۴۶ تا ۵۶</h3><code class="section" rel="43_46-56"/><h3>ترجمه آیات</h3> <p> <span class="trans" rel="43_46">همانا ما موسی را با آیات خود به سوی فرعون و درباریانش فرستادیم، گفت: من فرستاده رب العالمینم.  «۴۶» </span><span class="trans" rel="43_47">پس از آن همین که آیات ما را به ایشان نمود، ناگهان از آن معجزات به خنده درآمدند.  «۴۷» </span><span class="trans" rel="43_48">و ما هیچ آیتی به ایشان ننمودیم مگر آنکه از آیت قبلی بزرگتر بود، و ایشان را به عذاب گرفتیم شاید<code class="page" rel="18,162"/> برگردند.  «۴۸» </span><span class="trans" rel="43_49">و گفتند: هان ای جادوگر!پروردگار خود را برایمان بخوان، بخاطر آن عهدی که به تو داده (که اگر ایمان آوریم) عذاب را از ما بردارد که ما حتما براه خواهیم آمد.  «۴۹» </span><span class="trans" rel="43_50">ولی همین که عذاب را از آنان برداشتیم دوباره پیمان شکستند.  «۵۰» </span><span class="trans" rel="43_51">و فرعون در قوم خود ندا کرد، و گفت: ای مردم آیا ملک مصر از من نیست و این نهرها از دامنه قصرم نمی‌گذرد؟ چرا پس نمی‌بینید؟.  «۵۱» </span><span class="trans" rel="43_52">با این حال آیا من بهترم یا این مرد بی کس و خوار، که قادر بر بیان نیست.  «۵۲» </span><span class="trans" rel="43_53">اگر او هم کسی بود چرا (مثل من به علامت سروری) دستبندی از طلا از طرف خدا ندارد، و یا  (چون من که خدم و حشم دارم) ملائکه با او قرین نشدند، و بیاریش نیامدند؟.  «۵۳» </span><span class="trans" rel="43_54">پس به این وسیله قوم خود را ذلیل و زبون داشت در نتیجه اطاعتش کردند چون آنها مردمی فاسق بودند.  «۵۴» </span><span class="trans" rel="43_55">همین که ما را به خشم آوردند از ایشان انتقام گرفتیم و همه را غرق کردیم.  «۵۵» </span><span class="trans" rel="43_56">پس سرگذشت‌شان را سلف و مثلی برای دیگران کردیم.  «۵۶» </span></p>                   <h3>بیان آیات‌ <span class="title" rel="43_46 43_52 43_47 43_48 43_49 43_50 43_51 43_53 43_54 43_55 43_56">بیان آیات مربوط به ارسال موسی (ع) به سوی فرعون و فرعونیان </span> </h3> <p> بعد از آنکه در آیات قبل فرمود: خداوند کفار را به نعمت‌های خود متمتع کرد، و این برخورداری ایشان را به طغیان واداشت، و کتاب حقی را که رسول مبینش آورد به سحر نسبت دادند، و نیز گفتند: چرا این قرآن بر یکی از مردان دو قریه بزرگ نازل نشد، و با این گفتار خود دو مرد از شهر بزرگ را به خاطر این که مال بیشتری داشتند بر رسول خدا (ص) ترجیح دادند، اینک در این آیات برایشان مثلی از داستانهای موسی (ع) و فرعون و قومش آورده که خدا او را با معجزات و آیات باهره‌اش به سوی ایشان گسیل داشت، و آنان بر آن آیات خندیدند و مسخره کردند، و فرعون برای قومش احتجاج کرد، و به آنان خطاب نمود که من بهتر از موسی هستم، برای اینکه ملک مصر از آن من است که این نهرها از دامنه آن جاری است، با این حرفها عقل مردم را دزدید و آنان اطاعتش کردند، و سرانجام کارشان و استکبارشان بدینجا کشید که خدا از ایشان انتقام گرفته غرقشان کرد. </p> <p> <span class="aya" rel="43_46" data-words="1-14">و لقد أرسلنا موسی بآیاتنا إلی فرعون و ملائه فقال إنی رسول رب العالمین</span> <span class="phrase">حرف <em rel="fa_43_52_1-1" data-sentence="4:138">لام</em> که در اول کلام آمده لام قسم است، و حرف <em>باء</em> در جمله <em>بآیاتنا</em>  <code class="page" rel="18,163"/> مصاحبت را می‌رساند.</span> و بقیه الفاظ آیه روشن است. </p> <p><code class="aya" rel="43_47"/> <span class="aya" rel="43_47" data-words="1-7">فلما جاءهم بآیاتنا إذا هم منها یضحکون</span> منظور از عبارت همین که آیات ما را آورد اظهار معجزاتی است که بر رسالت آن جناب دلالت می‌کرد. و مراد از اینکه فرمود ناگهان از آن به خنده درآمدند این است که به منظور استهزاء و خوار شمردن آیات خدا خندیدند. </p> <p><code class="aya" rel="43_48"/> <span class="aya" rel="43_48" data-words="1-10">و ما نریهم من آیة إلا هی أکبر من أختها...</span> <span class="phrase">کلمه <em rel="fa_43_48_10-10" data-sentence="5:26">اخت</em> به معنای مثل و مانند است.</span> و <span class="phrase">جمله‌ <span class="aya" rel="43_48" data-words="7-10">هی أکبر من أختها</span> کنایه است از اینکه هر یک از این آیت‌ها مستقلا دلالت بر حقیقت رسالت دارد، و جمله‌ <span class="aya" rel="43_48" data-words="1-5">و ما نریهم من آیة...</span> حال از ضمیر <em rel="fa_43_47_6-6" data-sentence="246:5">منها</em> است.</span> و معنایش این است که: وقتی معجزات را دیدند ناگهان از آن بخنده درآمدند، در حالی که هر یک از آن معجزات در دلالت بر حقانیت رسالت و در اعجاز به حد کمال بود و هیچ نقص و قصوری در آن نبود. </p> <p> <span class="aya" rel="43_48" data-words="11-15">و أخذناهم بالعذاب لعلهم یرجعون</span> -یعنی ما آنان را به عذاب دنیایی گرفتیم، به امید اینکه دست از استکبار بردارند و از لجبازی به سوی قبول رسالت برگردند. و مراد از عذاب مذکور همان بلاهایی است که بر بنی اسرائیل نازل شد، مانند: قحطی، کمی ثمرات، طوفان، ملخ، شپش، قورباغه، و خون که هر یک جدا جدا بلایی بزرگ بودند که تفصیلش در سوره اعراف آمده. </p> <p><code class="aya" rel="43_49"/> <span class="aya" rel="43_49" data-words="1-13">و قالوا یا أیها الساحر ادع لنا ربک بما عهد عندک إننا لمهتدون</span> <span class="phrase">کلمه <em>ما</em> در جمله‌ <span class="aya" rel="43_49" data-words="9-11">بما عهد عندک</span> مصدریه است، و جمله را معنای <em rel="fa_43_49_9-10" data-sentence="122:8">بعهده عندک</em> می‌دهد.</span> و منظور از این عهد-به طوری که گفته‌اند-عهدی است که خدا به موسی  (ع) داده بود که اگر بنی اسرائیل ایمان آوردند بلا را از ایشان بردارد. </p> <p>و جمله‌ <span class="aya" rel="43_49" data-words="3-5">یا أیها الساحر</span> خطاب قوم فرعون به موسی (ع) است که خطابی است از در استهزاء و استکبار، هم چنان که در جمله <span class="aya" rel="43_49" data-words="6-8">ادع لنا ربک</span> -پروردگارت را بخوان  نیز این استهزاء و استکبار به چشم می‌خورد، چون اگر این منظور را نداشتند می‌گفتند <em>خدا را بخوان</em> . و مراد از این جمله آن است که از موسی بخواهند دعا کند تا عذاب از ایشان برداشته شود که اگر برداشته شود به وعده خود عمل نموده، ایمان می‌آورند، و به راه هدایت در می‌آیند. </p> <p><span class="phrase">بعضی از مفسرین<span class="footnote" rel="1" title="مجمع البیان، ج ۹، ص ۵۰">*</span> گفته‌اند: <em rel="fa_43_49_4-4" data-sentence="95:128">ساحر</em> در عرف قوم فرعون به معنای عالم است، و   <code class="page" rel="18,164"/> ساحران در نزد ایشان خیلی عظیم و محترم بوده‌اند.</span> و اگر به موسی ساحر گفته‌اند منظورشان توهین و مذمت نبوده، بلکه منظور تعظیم موسی بوده است. و این حرف صحیح نیست بلکه همانطور که گفتیم منظورشان استکبار بوده، به شهادت اینکه دنبالش گفتند: <span class="aya" rel="43_49" data-words="6-8">ادع لنا ربک</span>. </p> <p><code class="aya" rel="43_50"/> <span class="aya" rel="43_50" data-words="1-7">فلما کشفنا عنهم العذاب إذا هم ینکثون</span> <span class="phrase">کلمه <em rel="fa_43_50_7-7" data-sentence="5:216">ینکثون</em> از مصدر <em>نکث</em> است که به معنای نقض عهد و خلف وعده است و وعده‌ای که به موسی داده بودند همان بود که گفتند: <span class="aya" rel="43_49" data-words="12-13">إننا لمهتدون</span> -ما حتما و قطعا ایمان خواهیم آورد .</span> </p> <p><code class="aya" rel="43_51"/> <span class="aya" rel="43_51" data-words="1-22">و نادی فرعون فی قومه قال یا قوم أ لیس لی ملک مصر و هذه الأنهار تجری من تحتی أ فلا تبصرون</span> یعنی فرعون قوم خود را ندا کرد که ای قوم آیا ملک مصر از آن من نیست؟ و این نهرها از دامنه ملکم جاری نیست؟ آیا نمی‌بینید؟ و در این جمله با آوردن کلمه <em>قال</em> جمله بعد را از ما قبل جدا کرد، چون جمله بعد به منزله جواب از سؤالی تقدیری است. بعد از آنکه فرمود  فرعون در میان قوم خود ندا کرد کانه کسی پرسیده: چه گفت؟ فرمود: <span class="aya" rel="43_51" data-words="6-8">قال یا قوم...</span>. </p> <p>و معنای اینکه فرمود <span class="aya" rel="43_51" data-words="14-19">و هذه الأنهار تجری من تحتی</span> این است که این نهرها از تحت قصرم و یا از زیر و دامنه بستانم که قصرم در آن است جاری است که به احتمال دوم قصرش در آن باغ و در نقطه مرتفعی قرار داشته، و بنایی بلند بوده است. و <span class="phrase">جمله مذکور حال از ما قبل است، و نیز عطف است بر <em rel="fa_43_51_10-11" data-sentence="47:151">ملک مصر</em> و جمله‌ <span class="aya" rel="43_51" data-words="17-19">تجری من تحتی</span> حال است از <em rel="fa_43_51_14-14" data-sentence="196:48">انهار</em> و منظور از <em rel="fa_43_51_14-14" data-sentence="266:22">انهار</em> شعبه‌های رود نیل است.</span> </p> <p>و <span class="phrase">جمله‌ <span class="aya" rel="43_51" data-words="20-22">أ فلا تبصرون</span> در معنای تکرار کردن استفهام سابق است که فرعون می‌پرسید <span class="aya" rel="43_51" data-words="9-13">أ لیس لی ملک مصر...</span> <code class="aya" rel="43_52"/> <span class="aya" rel="43_52" data-words="1-12">أم أنا خیر من هذا الذی هو مهین و لا یکاد یبین</span> کلمه <em rel="fa_43_52_8-8" data-sentence="349:163">مهین</em> به معنای خوار و ضعیف است، و از مصدر <em>مهانت</em> است که معنای حقارت را می‌دهد، و منظور فرعون از <em rel="fa_43_52_8-8" data-sentence="504:51">مهین</em> حضرت موسی (ع) است، چون او مردی فقیر و تهی دست بود.</span> </p> <p>و معنای جمله‌ <span class="aya" rel="43_52" data-words="9-12">و لا یکاد یبین</span> این است که او هرگز نمی‌تواند مقصود خود را تفهیم کند. و بعید نیست که این سخن را به آن جهت گفته که سابقه قبل از رسالت موسی  (ع) را می‌دانسته، که مردی کم حرف بوده، و یا لکنتی در زبان داشته، و فرعون خبر نداشته از اینکه موسی (ع) از خدا خواست تا لکنت را از زبانش بردارد، و به حکایت<code class="page" rel="18,165"/> قرآن عرضه داشت: <span class="aya" rel="20_27-28" data-words="1-7">و احلل عقدة من لسانی، یفقهوا قولی</span><span class="footnote" rel="1" title="گره از زبانم بگشای تا سخنم را بفهمند سوره طه، آیه ۳۰">*</span> و خدای تعالی هم دعایش را مستجاب نموده، فرمود: <span class="aya" rel="20_36" data-words="2-6">قد أوتیت سؤلک یا موسی</span><span class="footnote" rel="2" title="به درخواستت رسیدی ای موسی، سوره طه، آیه ۳۸">*</span>. </p> <p>و در صدر آیه در جمله‌ <span class="aya" rel="43_52" data-words="1-3">أم أنا خیر...</span> کلمه <em>أم</em> هم می‌تواند منقطعه باشد، و هم متصله. اگر منقطعه‌اش بگیریم بیانگر کلام سابق می‌شود و معنای جمله چنین می‌شود بلکه من از موسی بهترم، برای اینکه او چنین و چنان است . و اگر متصله بگیریم، یکی از دو طرف تردیدش با همزه استفهامش حذف شده، و تقدیرش چنین است: أ هذا خیر ام انا خیر... -آیا این موسی بهتر است و یا من... . </p> <p>و در مجمع البیان می‌گوید: سیبویه و خلیل حرف <em>ام</em> را عاطفه گرفته‌اند. و جمله  <em>انا خیر</em> را عطف بر آخر آیه قبلی، یعنی جمله‌ <span class="aya" rel="43_51" data-words="20-22">أ فلا تبصرون</span> گرفته‌اند، چون معنای  <em>انا خیر</em> همان معنای <em>ام تبصرون</em> است، پس گویا فرموده: أ فلا تبصرون ام تبصرون  چون به نظر فرعون اگر مردم می‌گفتند <em>تو بهتری</em> دارای بصیرت بودند<span class="footnote" rel="3" title="مجمع البیان، ج ۹، ص ۵۱">*</span>. در حقیقت خواسته‌اند بگویند به کار بردن جمله‌ <span class="aya" rel="43_52" data-words="1-3">أم أنا خیر</span> در جای <em>أم تبصرون</em> از باب به کار بردن مسبب در جای سبب، و یا به کار بردن سبب در جای مسبب است. </p> <p>و به هر حال فرعون در این آیه شریفه نام موسی (ع) را نبرد، و از او به اسم اشاره <em>هذا-این</em> تعبیر کرد که این خود نوعی تحقیر و توهین است. و همچنین جمله <span class="aya" rel="43_52" data-words="6-12">الذی هو مهین و لا یکاد یبین</span> تحقیر را می‌رساند، و علت بهتر نبودن موسی را بیان می‌کند. </p> <p><code class="aya" rel="43_53"/> <span class="aya" rel="43_53" data-words="1-12">فلو لا ألقی علیه أسورة من ذهب أو جاء معه الملائکة مقترنین</span> <span class="phrase">کلمه <em rel="fa_43_53_5-5" data-sentence="5:175">اسورة</em> جمع <em rel="fa_43_53_5-5" data-sentence="65:157">سوار</em> -به کسر سین-است که راغب آن را معرب کلمه  <em>دستواره</em> دانسته<span class="footnote" rel="4" title="مفردات راغب، ماده &lt;em&gt;سور&lt;/em&gt; ">*</span>.</span> می‌گویند:<span class="footnote" rel="5" title="روح المعانی، ج ۲۵، ص ۹۰">*</span> رسم مردم آن روز بود که وقتی کسی را بر خود رئیس می‌کردند، دستبندی از طلا به دستش و گردن‌بندی از طلا به گردنش می‌انداختند. و بنا بر این معنای آیه چنین می‌شود: اگر موسی رسول می‌بود، و بدان جهت بر مردم سیادت و سروری           <code class="page" rel="18,166"/> می‌داشت باید از آسمان دستبندی از طلا برایش انداخته می‌شد. </p> <p>و <span class="phrase">از ظاهر جمله‌ <span class="aya" rel="43_53" data-words="8-12">أو جاء معه الملائکة مقترنین</span> بر می‌آید که <em>اقتران</em> به معنای  <em>تقارن</em> است (در نتیجه <em rel="fa_43_53_12-12" data-sentence="165:149">مقترنین</em> به معنای <em>متقارنین</em> می‌باشد) هم چنان که کلمه  <em>استباق</em> به معنای <em>تسابق</em> و کلمه <em>استواء</em> به معنای <em>تساوی</em> می‌باشد.</span> و منظور از  آمدن ملائکه با موسی (ع) در حالی که مقترن باشند این است که ملائکه همراه او بیایند و رسالت او را تصدیق کنند. و این کلمه از سخنانی است که در قرآن کریم از زبان تکذیب کنندگان رسولان مکرر آمده، مانند اینکه گفتند: <span class="aya" rel="25_7" data-words="12-19">لو لا أنزل إلیه ملک فیکون معه نذیرا</span><span class="footnote" rel="1" title="چرا فرشته‌ای بر او نازل نشد تا همه جا با او باشد و چون او نذیری باشد سوره فرقان، آیه ۷">*</span>. </p> <p><code class="aya" rel="43_54"/> <span class="aya" rel="43_54" data-words="1-7">فاستخف قومه فأطاعوه إنهم کانوا قوما فاسقین</span> یعنی فرعون با این سخنان عقول قوم خود را دزدید و فریبشان داد. و بقیه الفاظ آیه- روشن است. </p> <p><code class="aya" rel="43_55"/> <span class="aya" rel="43_55" data-words="1-6">فلما آسفونا انتقمنا منهم فأغرقناهم أجمعین</span> کلمه <em>آسفوا</em> از مصدر <em>ایساف</em> است، که به معنای خشمگین کردن دیگری است. و معنای آیه چنین است: بعد از آنکه با فسوق خود ما را به خشم در آوردند، از ایشان انتقام گرفتیم و همه‌شان را غرق کردیم. البته این نکته را باید در نظر داشت که خشم در خدای تعالی به معنای اراده عقوبت است. </p> <p><code class="aya" rel="43_56"/> <span class="aya" rel="43_56" data-words="1-5">فجعلناهم سلفا و مثلا للآخرین</span> <span class="phrase">کلمه <em rel="fa_43_56_2-2" data-sentence="5:104">سلف</em> به معنای متقدم است، و ظاهرا مراد از سلف بودنشان برای دیگران  این است که قبل از دیگران داخل آتش می‌شوند.</span> و مراد از اینکه مثل باشند برای دیگران  این است که دیگران سرنوشت آنان را مثل بزنند و از آن عبرت بگیرند، و ظاهر مثل بودن فرعونیان برای مردم این است که اقوام دیگر اگر اهل عبرت باشند و پند بپذیرند از سرگذشت آنان پند بگیرند. </p> <h3>بحث روایتی <span class="title" rel="43_52 43_55 43_46 43_47 43_48 43_49 43_50 43_51 43_53 43_54 43_56">روایتی در بیان مراد از خشم و رضای خدای تعالی</span> </h3> <p> در تفسیر قمی در ذیل جمله‌ <span class="aya" rel="43_52" data-words="9-12">و لا یکاد یبین</span> گفته: یعنی کلامش را روشن اداء   <code class="page" rel="18,167"/> نمی‌کرد<span class="footnote" rel="1" title="تفسیر قمی، ج ۲، ص ۲۸۴">*</span>. </p> <p>و در کتاب توحید به سندی که به احمد بن ابی عبد اللَّه رسانده، و او بدون ذکر بقیه سند از امام صادق (ع) روایت کرده که در ذیل جمله‌ <span class="aya" rel="43_55" data-words="1-4">فلما آسفونا انتقمنا منهم</span> فرمود: خدای تعالی مانند ما خشمگین نمی‌شود بلکه او برای خود اولیائی خلق کرده که آنها خشمگین و یا خشنود می‌شوند. و آن اولیاء مخلوق خدا و مدبر به تدبیر خدایند، و خدای تعالی رضای آنان را رضای خود، و سخط آنان را سخط خود قرار داده، چون ایشان را داعیان به سوی خود، و دلیل‌هایی بر هستی و آثار هستی خود قرار داده، بدین جهت اولیاء بخاطر او خشم می‌کنند، و به خاطر او راضی می‌شوند. </p> <p>و اصولا خدای تعالی در معرض اینگونه احوال قرار نمی‌گیرد. و اگر خود خدای تعالی اینگونه الفاظ را در باره خود استعمال نکرده بود، ما نیز استعمال نمی‌کردیم ولی از آنجا که خودش استعمال کرده، ناگزیر باید معنای صحیحی برایش بکنیم. معنایی که کلام خود او مصدقش باشد، هم چنان که فرموده: هر کس یکی از اولیاء مرا اهانت کند به جنگ من آمده است، و به من اعلان جنگ کرده <em>و نیز فرموده: </em> <span class="aya" rel="4_80" data-words="1-6">من یطع الرسول فقد أطاع الله</span> -هر کس رسول را اطاعت کند خدا را اطاعت کرده <em>و نیز فرموده: </em> <span class="aya" rel="48_10" data-words="1-6">إن الذین یبایعونک إنما یبایعون الله</span> -کسانی که با تو بیعت می‌کنند با خدا بیعت می‌کنند همه این گونه تعبیرات همان معنایی را دارد که برایت گفتم، و همچنین رضا و غضب خدا و صفات دیگری که نظیر رضا و غضب هستند، همه در حقیقت صفات اولیای خدا است نه صفات خدا. </p> <p>چون اگر صفات خدا باشد، و خدا که پدید آورنده عالم است، در معرض اسف و ضجر قرار گیرد، با اینکه اسف و ضجر را خود او خلق کرده آن وقت می‌تواند کسی بگوید: پدید آورنده عالم هم نابود خواهد شد، برای اینکه وقتی بنا باشد او نیز در معرض ضجر و غضب واقع شود در معرض تغییر و دگرگونگی هم واقع می‌شود. و همین که فرض دگرگونگی در او صدق کرد، فرض نابودی هم صدق خواهد کرد. و چنین خدایی ایمن از نابودی نخواهد بود. و اگر بگویی: چه عیبی دارد که او هم نابود شود؟ می‌گوییم دیگر پدید آورنده فرقی با پدیده نخواهد داشت و دیگر بین قادر و مقدور و خالق و مخلوق فرقی نمی‌ماند. و خدای تعالی بزرگتر از اینگونه فرض‌ها است. تعالی اللَّه عن ذلک علوا کبیرا . </p> <p>او خالق اشیاء است اما نه به خاطر احتیاجش بدانها، پس وقتی حاجتی به آنها ندارد   <code class="page" rel="18,168"/> دیگر محال است محدود به حدی شود و به حالتی کیفیت پیدا کند (چون اگر احتیاج در او فرض شود وجودش و یا حدی از کمال وجودش محدود و مشروط به وجود محتاج الیه است ولی وقتی احتیاج نبود این حد هم به میان نمی‌آید) پس این نکته را بفهم-ان شاء اللَّه.<span class="footnote" rel="1" title="توحید (صدوق)، ص ۱۶۸">*</span> مؤلف: نظیر این روایت را کافی هم به سند خود از محمد بن اسماعیل بن بزیع از عمویش حمزة بن بزیع از آن جناب (ع) آورده<span class="footnote" rel="2" title="اصول کافی، ج ۱، ص ۱۴۴">*</span>. </p> 
