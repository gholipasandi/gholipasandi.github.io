<h3 class="ayas">سوره المطففین آیه‌های ۲۲ تا ۳۶</h3><code class="section" rel="83_22-36"/><h3>ترجمه آیات</h3> <p> <span class="trans" rel="83_22">محققا ابرار غرق در نعمتند.  «۲۲» </span><span class="trans" rel="83_23">بر اریکه‌ها تکیه زده تماشا می‌کنند.  «۲۳» </span><span class="trans" rel="83_24">در سیمایشان طراوت تنعم مشاهده می‌شود.  «۲۴» </span><span class="trans" rel="83_25">از شراب بی‌غش و صافی به ایشان می‌نوشانند.  «۲۵» </span><span class="trans" rel="83_26">شرابی که مهر و مومش مشک است و شایسته است که مردم نسبت به چنین زندگی مسابقه بگذارند.  «۲۶» </span><span class="trans" rel="83_27">شرابی که ممزوج با چشمه تسنیم است. <code class="page" rel="20,392"/> «۲۷» </span><span class="trans" rel="83_28"> منظور چشمه‌ای است خاص مقربین که جز از آن نمی‌نوشند.  «۲۸» </span><span class="trans" rel="83_29">امروز مجرمین همواره به کسانی که ایمان آورده‌اند می‌خندند.  «۲۹» </span><span class="trans" rel="83_30">و وقتی به آنان برمی‌خورند با اشاره چشم به استهزای ایشان می‌پردازند.  «۳۰» </span><span class="trans" rel="83_31">و چون به همفکران خود می‌رسند خوشحالانه برمی‌خورند.  «۳۱» </span><span class="trans" rel="83_32">و چون به مؤمنین برمی‌خورند به یکدیگر می‌گویند اینها گمراهانند.  «۳۲» </span><span class="trans" rel="83_33">و خدای تعالی این مجرمین را نگهبان و مسئول مؤمنین نکرده.  «۳۳» </span><span class="trans" rel="83_34">و چون در دنیا چنین بودند امروز مؤمنین به کفار می‌خندند.  «۳۴» </span><span class="trans" rel="83_35">و بر اریکه‌های خود تکیه زده تماشا می‌کنند.  «۳۵» </span><span class="trans" rel="83_36">ببینند آیا کفار در برابر کرده‌هایشان چه جزایی می‌بینند.  «۳۶» </span></p>                         <h3>بیان آیات‌ <span class="title" rel="83_22 83_23 83_24 83_25 83_26 83_27 83_28 83_29 83_30 83_31 83_32 83_33 83_34 83_35 83_36">جلالت قدر ابرار و نعمت‌های بهشتی ایشان</span> </h3> <p> در این آیات تا حدودی جلالت قدر ابرار، و عظمت مقام آنان نزد خدای تعالی، و خرمی زندگی در بهشتشان را بیان نموده، می‌فرماید: این ابرار که امروز مورد استهزاء و طعنه کفارند، به زودی به کفار خواهند خندید، و عذابی را که به ایشان می‌رسد تماشا خواهند کرد. </p> <p> <span class="aya" rel="83_22" data-words="1-4">إن الأبرار لفی نعیم</span> کلمه <em>نعیم</em> به معنای نعمت بسیار است، و اگر این کلمه را نکره آورد خواست بفهماند عظمت آن شناختنی نیست. و معنای آیه این است که ابرار در نعمت بسیاری قرار دارند، که آن نعمت در وصف نمی‌گنجد. </p> <p><code class="aya" rel="83_23"/> <span class="aya" rel="83_23" data-words="1-3">علی الأرائک ینظرون</span> کلمه <em>ارائک</em> جمع اریکه است، که به معنای جایگاهی است که در حجله یعنی اطاق مخصوص عروس درست می‌کنند، و اینکه جمله <em>ینظرون</em> را مطلق آورد، و هیچ قیدی برای آن ذکر نکرد، خود مؤید این است که مراد نظر کردنشان به مناظر زیبا و خرم بهشت و نعمت‌های دائمی موجود در آن است. ولی بعضی<span class="footnote" rel="1" title="مجمع البیان، ج ۱۰، ص ۴۵۷">*</span> گفته‌اند: مراد نظر کردن به کیفر کفار است. لیکن این گفتار درست نیست<span class="footnote" rel="2" title="چون نظر کردن به کیفر کفار را در آیه‌ &lt;span class=&quot;aya&quot; rel=&quot;۸۳_۳۶&quot; data-words=&quot;۱-۳&quot;&gt; هَلْ ثُوِّبَ اَلْکُفَّارُ &lt;/span&gt; صریحا بیان کرده، &lt;em&gt;مترجم&lt;/em&gt; ">*</span>. </p> <p>     <code class="page" rel="20,393"/><code class="aya" rel="83_24"/> <span class="aya" rel="83_24" data-words="1-5">تعرف فی وجوههم نضرة النعیم</span> <span class="phrase">کلمه <em rel="fa_83_24_4-4" data-sentence="5:337">نضرة</em> به معنای بهجت و رونق است، و خطاب در این جمله به رسول خدا  (ص) است، اما نه به این اعتبار که پیامبر است، بلکه به این اعتبار که می‌تواند نظر کند و بشناسد، پس این حکم شامل هر کسی است که بتواند نظر کند و بشناسد، و معنایش این است که هر کس به چهره‌های بهشتیان نظر کند، رونق و خرمی ناشی از برخورداری از نعمت‌های بهشت را در چهره‌هایشان می‌شناسد.</span> </p> <p><code class="aya" rel="83_25"/> <span class="aya" rel="83_25" data-words="1-4">یسقون من رحیق مختوم</span> <span class="phrase">کلمه <em rel="fa_83_25_3-3" data-sentence="5:198">رحیق</em> به معنای شراب صاف و خالص از غش است، و به همین مناسبت آن را به وصف مختوم توصیف کرده، چون همواره چیزی را مهر و موم می‌کنند که نفیس و خالص از غش و خلط باشد، تا چیزی در آن نریزند و دچار ناخالصیش نکنند.</span> </p> <h3> <span class="title" rel="83_26">توجیه نحوی توالی دو حرف عطف در <span class="aya" rel="83_26" data-words="3-7">و فی ذلک فلیتنافس المتنافسون...</span> </span> </h3> <p> <code class="aya" rel="83_26"/> <span class="aya" rel="83_26" data-words="1-7">ختامه مسک و فی ذلک فلیتنافس المتنافسون</span> بعضی<span class="footnote" rel="1" title="روح المعانی، ج ۳۰، ص ۷۷">*</span> گفته‌اند: کلمه <em>ختام</em> به معنای وسیله مهر زدن است، می‌فرماید وسیله مهر زدن بر آن رحیق بجای گل و لاک و امثال آن-که در دنیا بوسیله آنها مهر و موم می‌کنند- مشک است. بعضی<span class="footnote" rel="2" title="به عبارت ساده‌تر به جای اینکه بفرماید ینظرون ثواب الکفار ، و خود مفعول را بیاورد، جمله استفهامیه‌ای را جانشین آن کرده است، &lt;em&gt;مترجم&lt;/em&gt; ">*</span> گفته‌اند: منظور از ختام، آخرین طعمی است که از آن شراب در دهان می‌ماند، می‌فرماید آخرین طعم آن بوی مشک است. </p> <p> <span class="aya" rel="83_26" data-words="3-7">و فی ذلک فلیتنافس المتنافسون</span> -کلمه <em>تنافس</em> به معنای زورآزمایی افراد در ربودن چیزی از دست یکدیگر است، ولی در مورد آیه و مقامی که دارد به معنای مسابقه است. </p> <p>هم چنان که همین معنا را در آیه زیر به صراحت، خاطرنشان کرده می‌فرماید: <span class="aya" rel="57_21" data-words="1-7">سابقوا إلی مغفرة من ربکم و جنة</span><span class="footnote" rel="3" title="سبقت بگیرید بسوی آمرزشی از پروردگارتان و بهشتی که سوره حدید، آیه ۲۱">*</span>، پس در آیه بشر را ترغیب می‌کند تا بشتابد به سوی آن نعمتی که با عبارت رحیق مختوم توصیفش کرده. </p> <p>بعضی<span class="footnote" rel="4" title="روح المعانی، ج ۳۰، ص ۷۶">*</span> در تفسیر این آیه اشکال کرده‌اند به اینکه: در این آیه حرف عطف بر سر حرف عطفی دیگر درآمده، چون تقدیر کلام و فلیتنافس فی ذلک... <em>است، یعنی کلمه</em> فی ذلک در واقع بعد از فعل امر قرار دارد. </p> <p><span class="phrase">بعضی هم از این اشکال پاسخ داده‌اند به اینکه حرف شرطی در تقدیر کلام است،       <code class="page" rel="20,394"/> و حرف <em>فاء</em> در جواب شرط واقع شده، و ظرف <em rel="fa_83_26_4-5" data-sentence="165:178">فی ذلک</em> مقدم آمده تا عوض از شرط باشد، و تقدیر کلام: و ان ارید تنافس فلیتنافس فی ذلک المتنافسون-اگر قرار است تنافس و مسابقه‌ای بشود باید مسابقه‌گران در این رحیق مختوم تنافس کنند می‌باشد.</span> </p> <p><span class="phrase">ممکن هم هست گفته شود جمله <em>و فی ذلک</em> عطف است بر یک ظرفی دیگر که متعلق بوده به جمله <em rel="fa_83_26_6-6" data-sentence="90:457">فلیتنافس</em> ، ولی حذف شده، چون مقام دلالت بر آن می‌کرده، و چون کلام در وصف نعیم بهشت بوده، می‌فهماند که جمله <em>و فی ذلک</em> ترغیب مؤکد است به تخصیص بعد از تعمیم، یعنی ترغیب به خصوص رحیق مختوم، بعد از ترغیب به همه نعمت‌های بهشتی، و معنایش این است که مسابقه‌گران و زورآزمایان باید بر سر همه نعمت‌های بهشتی، و مخصوصا بر سر رحیق مختوم مسابقه بگذارند، که نوشیدنی خاص آنان است، آن وقت آیه شریفه مثل این می‌ماند که بگوییم: همه مؤمنین را احترام کن خصوصا صالحان از ایشان را.</span> </p> <p><code class="aya" rel="83_27"/> <span class="aya" rel="83_27" data-words="1-4">و مزاجه من تسنیم</span> <span class="phrase">کلمه <em>مزاج</em> به معنای وسیله مخلوط کردن است، و کلمه <em rel="fa_83_27_4-4" data-sentence="57:278">تسنیم</em> -به طوری که آیه بعدی تفسیرش می‌کند-به معنای چشمه‌ای است در بهشت، که خدای تعالی نامش را تسنیم نهاده، و از این ماده کلماتی به معنای بلند کردن و پر شدن نیز آمده، وقتی گفته می‌شود:  <em>سنمه</em> ، معنایش این است که آن چیز را بلند کرد، و <em>سنام الإبل</em> به معنای کوهان شتر است.</span> و نیز گفته می‌شود: <em>سنم الاناء</em> یعنی ظرف را پر کرد. </p> <p><code class="aya" rel="83_28"/> <span class="aya" rel="83_28" data-words="1-4">عینا یشرب بها المقربون</span> <span class="phrase">دو عبارت <em>شربه</em> و <em>شرب به</em> هر دو به یک معنا است، و کلمه <em rel="fa_83_28_1-1" data-sentence="70:299">عینا</em> مفعول فعلی تقدیری است که یا <em>اخص</em> و یا <em>امدح</em> است و معنایش این است که مزاج آن شراب از چشمه تسنیم است، که من آن را اختصاص می‌دهم و یا مدح می‌کنم به چشمه‌ای که... و جمله‌ <span class="aya" rel="83_28" data-words="2-4">یشرب بها المقربون</span> وصف آن چشمه، و مجموع، تفسیر برای تسنیم است.</span> </p> <p>و مفاد آیه این است که مقربین صرفا تسنیم را می‌نوشند، هم چنان که مفاد جمله‌ <span class="aya" rel="83_27" data-words="1-4">و مزاجه من تسنیم</span> این است که: آنچه در قدح ابرار از رحیق مختوم هست با تسنیم مخلوط می‌شود. </p> <p>و این معنا به دو نکته دلالت می‌کند، اول اینکه تسنیم از رحیق مختوم گرانقدرتر است، چون رحیق مختوم با آمیخته شدن با تسنیم لذت بخش‌تر می‌شود. دوم اینکه مقربین در درجه بالاتری از ابرار قرار دارند. <code class="page" rel="20,395"/><code class="aya" rel="83_29"/> </p><h3> <span class="title" rel="83_29 83_22 83_23 83_24 83_25 83_26 83_27 83_28 83_30 83_31 83_32 83_33 83_34 83_35 83_36">خنده مؤمنان به کفار در روز جزا در مقابل خنده آن مجرمان به مؤمنان در دنیا</span> </h3> <p> <span class="aya" rel="83_29" data-words="1-8">إن الذین أجرموا کانوا من الذین آمنوا یضحکون</span> از سیاق چنین به دست می‌آید که: مراد از جمله آنان که ایمان آوردند همان ابرار باشند، که در این آیات مورد گفتارند، و اگر اینطور تعبیر کرد برای این بود که بفهماند علت خندیدن کفار به ابرار و استهزاء کردن آنان تنها ایمان آنان بود. هم چنان که تعبیر از کفار به جمله آنان که جرم می‌کردند برای این بوده که بفهماند علت مسخره کردن کفار مسلمانان ابرار را این بود که مجرم بودند. </p> <p><code class="aya" rel="83_30"/> <span class="aya" rel="83_30" data-words="1-5">و إذا مروا بهم یتغامزون</span> این آیه عطف است بر جمله <em>یضحکون</em> ، یعنی وقتی به مؤمنین برمی‌خورند با اشاره به چشم یکدیگر را به استهزای آنان وامی‌دارند. </p> <p><code class="aya" rel="83_31"/> <span class="aya" rel="83_31" data-words="1-7">و إذا انقلبوا إلی أهلهم انقلبوا فکهین</span> کلمه <em>فکه</em> -به فتحه فاء و کسره کاف-به معنای غرور از خوشحالی است، و معنای آیه این است که: بعد از آنکه به سوی اهل خود برمی‌گردند از خندیدن به مؤمنین و با چشم و اشاره مسخره کردن ایشان و از عملی که کردند خوشحال می‌گردند. ممکن هم هست از فکاهت به معنای گفتگوی چند نفر دوست و مانوس با هم باشد، و معنا این باشد که چون به اهل خود برمی‌گردند، دور هم می‌نشینند و تعریف می‌کنند، که من چه کردم و تو چه کردی. </p> <p><code class="aya" rel="83_32"/> <span class="aya" rel="83_32" data-words="1-7">و إذا رأوهم قالوا إن هؤلاء لضالون</span> یعنی وقتی مجرمین مؤمنین و ابرار را می‌بینند به عنوان شهادت و یا قضاوت به یکدیگر می‌گویند: اینها گمراهانند، البته احتمال دومی که قضاء و داوری باشد به ذهن نزدیک‌تر است. </p> <p><code class="aya" rel="83_33"/> <span class="aya" rel="83_33" data-words="1-5">و ما أرسلوا علیهم حافظین</span> یعنی خدای تعالی این مجرمین را نفرستاده تا مؤمنین را حفظ نموده، هر چه در باره آنان داوری کردند بپذیرد، و این تعبیر که به زبان فارسی می‌گویند: <em>فضولی موقوف</em> نوعی مسخره کردن مسخره کنندگان مجرم است. </p> <p><code class="aya" rel="83_34"/> <span class="aya" rel="83_34" data-words="1-6">فالیوم الذین آمنوا من الکفار یضحکون</span> منظور از <em>یوم</em> روز جزا است، و اگر در این آیه مجرمین در آیه قبل را کفار خوانده، خواسته است به حقیقت حال آنان رجوع کرده باشد. </p> <p>بعضی<span class="footnote" rel="1" title="کلمه &lt;em&gt;ثواب&lt;/em&gt; چون &lt;em&gt;سلام&lt;/em&gt; مصدر باب تفعیل است، &lt;em&gt;مترجم&lt;/em&gt; ">*</span> گفته‌اند: اگر نفرموده: یضحکون من الکفار <em>و جمله</em> من الکفار را جلوتر   <code class="page" rel="20,396"/> آورد، برای این بود که به اصطلاح ادبیات، قصر قلب کرده باشد، و معنای آن این شود: پس امروز کسانی که ایمان آوردند به کفار می‌خندند، نه اینکه کفار به مؤمنین بخندند هم چنان که در دنیا می‌خندیدند. </p> <p><code class="aya" rel="83_35"/><code class="aya" rel="83_36"/> <span class="aya" rel="83_35-36" data-words="1-9">علی الأرائک ینظرون، هل ثوب الکفار ما کانوا یفعلون</span>  <span class="phrase"><em rel="fa_83_36_2-2" data-sentence="0:627">ثواب</em><span class="footnote" rel="1" title="مجمع البیان، ج ۱۰، ص ۴۵۷">*</span> در اصل به معنای مطلق جزا بوده، چه کیفر و چه پاداش، ولی بعدها استعمالش در خصوص پاداش غلبه یافته است، و جمله <em>علی الارائک</em> خبر بعد از خبر است برای مبتدای‌ <span class="aya" rel="83_34" data-words="2-3">الذین آمنوا</span> و جمله‌ <span class="aya" rel="83_35" data-words="3-3">ینظرون</span> خبر سوم آن است، و جمله‌ <span class="aya" rel="83_36" data-words="1-2">هل ثوب...</span> مربوط به جمله‌ <span class="aya" rel="83_35" data-words="3-3">ینظرون</span> و قائم مقام مفعول آن است<span class="footnote" rel="2" title="تفسیر کشاف، ج ۴، ص ۷۲۴">*</span>.</span> </p> <p>و معنای آیه این است که آنهایی که ایمان آوردند بر بالای تخت‌هایی در حجله قرار دارند، و به کیفر کفار تماشا می‌کنند، کیفری که به جرم افعال نکوهیده بدان مبتلا شدند، که یکی از آن افعال مسخره کردن و خندیدن به مؤمنین بود، و به این اکتفاء ننموده وقتی نزد هم فکران خود برمی‌گشتند خوشحالی می‌کردند که من چنین و چنان کردم، و تازه مؤمنین را گمراه می‌خواندند. </p> <h3>بحث روایتی‌ <span class="title" rel="83_29"> (چند روایت حاکی از اینکه مراد از <span class="aya" rel="83_29" data-words="2-3">الذین أجرموا</span> منافقین و از <span class="aya" rel="83_29" data-words="6-7">الذین آمنوا</span> امیر المؤمنین (علیه السلام) است) </span> </h3> <p> در تفسیر قمی در ذیل آیه‌ <span class="aya" rel="83_26" data-words="3-7">و فی ذلک فلیتنافس المتنافسون</span> امام (ع) فرموده: تنافس و مسابقه در آن ثوابهایی که ما وعده دادیم و مؤمنین در طلب آنند<span class="footnote" rel="3" title="تفسیر قمی، ج ۲، ص ۴۱۱، ط نجف">*</span>. </p> <p>و در مجمع البیان در ذیل آیه‌ <span class="aya" rel="83_30" data-words="1-5">و إذا مروا بهم یتغامزون</span> می‌گوید: بعضی گفته‌اند این آیه در شان علی بن ابی طالب (و دفاع از آن جناب) نازل شده، و جریان از این قرار بوده که روزی آن جناب با چند نفر از مسلمانان نزد رسول خدا (ص) می‌آمدند، منافقین ایشان را مسخره کردند و خندیدند، و به یکدیگر اشاره‌ها کرده سپس نزد همفکران خود برگشته و گفتند: ما امروز اصلع (کسی که جلو سرش مو ندارد، و منظورشان علی، ع) را دیدیم و به او خندیدیم. بدنبال این جریان بود که این آیه نازل شد در       <code class="page" rel="20,397"/> حالی که هنوز علی و یارانش به نزد رسول خدا (ص) نرسیده بودند،  (نقل از مقاتل و کلبی)<span class="footnote" rel="1" title="روح المعانی، ج ۳۰، ص ۷۵">*</span>. </p> <p>مؤلف: صاحب کشاف هم این روایت را نقل کرده<span class="footnote" rel="2" title="روح المعانی، ج ۳۰، ص ۷۵">*</span>. </p> <p>و باز در مجمع البیان است که حاکم ابو القاسم حسکانی در کتاب شواهد التنزیل لقواعد التفصیل خود به سندی که به ابو صالح دارد، از ابن عباس روایت کرده که گفت: منظور در آیه‌ <span class="aya" rel="83_29" data-words="1-3">إن الذین أجرموا</span> منافقین قریش است، و منظور از آیه‌ <span class="aya" rel="83_29" data-words="6-7">الذین آمنوا</span> علی بن ابی طالب و یاران او است<span class="footnote" rel="3" title="مجمع البیان، ج ۱۰، ص ۴۵۷">*</span>. </p> <p>و در تفسیر قمی در ذیل آیه‌ <span class="aya" rel="83_29" data-words="1-3">إن الذین أجرموا</span>... <span class="aya" rel="83_31" data-words="7-7">فکهین</span> آمده که منظور این است که مسخره می‌کردند<span class="footnote" rel="4" title="تفسیر قمی، ج ۲، ص ۴۱۲">*</span>. </p> 
