<h3 class="ayas">سوره الحشر آیه‌های ۱۸ تا ۲۴</h3><code class="section" rel="59_18-24"/><h3>ترجمه آیات</h3> <p> <span class="trans" rel="59_18">ای کسانی که ایمان آورده‌اید!از خدا بترسید. و هر انسانی منتظر رسیدن به اعمالی که از پیش فرستاده باشد. و از خدا بترسید چون خدا با خبر است از آنچه می‌کنید.  «۱۸» </span><span class="trans" rel="59_19">و مانند آن کسانی مباشید که خدا را فراموش کردند و خدا هم خود آنان را از یاد خودشان ببرد و ایشان همان فاسقانند.  «۱۹» </span><span class="trans" rel="59_20">اصحاب دوزخ و اصحاب بهشت یکسان نیستند و معلوم است که بهشتیان رستگارند.  «۲۰» </span><span class="trans" rel="59_21">اگر، این قرآن را بر کوهی نازل کرده بودیم مسلما او را می‌دیدی که خاشع و از ترس خدا متلاشی<code class="page" rel="19,373"/> می‌شود. این مثلهایی است که برای مردم می‌زنیم تا شاید به فکر بیفتند.  «۲۱» </span><span class="trans" rel="59_22">او اللَّه است که هیچ معبودی به جز او نیست عالم به غیب و آشکار است او رحمان و رحیم است.  «۲۲» </span><span class="trans" rel="59_23">او اللَّه است که هیچ معبودی جز او نیست ملک و منزه است، سلام و ایمنی دهنده است مسلط و مقتدر است جبار و متکبر است، آری اللَّه منزه است از آن شرک‌ها که برایش می‌ورزند.  «۲۳» </span><span class="trans" rel="59_24">او اللَّه است که آفریننده و پدید آورنده و صورتگر است او اسمایی حسنی دارد آنچه در آسمانها و زمین است تسبیح‌گوی اویند و او عزیزی است حکیم.  «۲۴» </span></p>           <h3>بیان آیات‌ <span class="title" rel="59_18 59_21 59_19 59_20 59_22 59_23 59_24">معارف و مواعظی که از مضامین این آیات برداشت می‌شود</span> </h3> <p> مضمونی که این آیات شریفه دارد به منزله نتیجه‌ای است که از آیات سوره گرفته می‌شود. در سوره به مخالفت و دشمنی یهودیان بنی النضیر و عهدشکنی آنان اشاره شده که همین مخالفتشان آنان را به خسران در دنیا و آخرت افکند. و نیز در سوره آمده که منافقین، بنی النضیر را در مخالفت با رسول خدا (ص) تحریک می‌کردند، و همین باعث هلاکتشان شد، و سبب حقیقی در این جریان این بود که این مردم در اعمال خود، خدا را رعایت نمی‌کردند و او را فراموش نموده، و خدا هم ایشان را به فراموشی سپرد، نتیجه‌اش این شد که خیر خود را اختیار نکردند، و آنچه مایه صلاح دنیا و آخرتشان بود بر نگزیدند، و در آخر سرگردان و هلاک شدند. </p> <p>پس بر کسی که ایمان به خدا و رسول و روز جزا دارد واجب است که پروردگار خود را به یاد آورد، و او را فراموش ننماید، و ببیند چه عملی مایه پیشرفت آخرت او است، و به درد آن روزش می‌خورد که به سوی پروردگارش برمی‌گردد. و بداند که عمل او هر چه باشد علیه او حفظ می‌شود، و خدای تعالی در آن روز به حساب آن می‌رسد، و او را بر طبق آن محاسبه و جزا می‌دهد، جزائی که دیگر از او جدا نخواهد شد. </p> <p>و این همان هدفی است که آیه‌ <span class="aya" rel="59_18" data-words="1-12">یا أیها الذین آمنوا اتقوا الله و لتنظر نفس ما قدمت لغد</span> دنبال نموده، مؤمنین را وادار می‌کند که به یاد خدای سبحان باشند، و او را فراموش نکنند، و مراقب اعمال خود باشند، که چه می‌کنند، صالح آنها کدام، و طالحش کدام است، چون سعادت زندگی آخرتشان به اعمالشان بستگی دارد. و مراقب باشند که جز اعمال صالح انجام ندهند، و صالح را هم خالص برای رضای خدا به جای آورند، و این مراقبت را استمرار دهند، و همواره از نفس خود حساب بکشند، و هر عمل نیکی که در کرده‌های خود<code class="page" rel="19,374"/> یافتند خدا را شکرگزارند، و هر عمل زشتی دیدند خود را توبیخ نموده، نفس را مورد مؤاخذه قرار دهند، و از خدای تعالی طلب مغفرت کنند. و ذکر خدای تعالی به ذکری که لایق ساحت عظمت و کبریایی او است یعنی ذکر خدا به اسمای حسنی و صفات علیای او که قرآن بیان نموده تنها راهی است که انسان را به کمال عبودیت می‌رساند، کمالی که انسان، ما فوق آن، دیگر کمالی ندارد. </p> <p>و این بدان جهت است که انسان عبد محض، و مملوک طلق برای خدای سبحان است، و غیر از مملوکیت چیزی ندارد، از هر جهت که فرض کنی مملوک است و از هیچ جهتی استقلال ندارد. هم چنان که خدای عز و جل مالک او است، از هر جهت که فرض شود. </p> <p>و او از هر جهت دارای استقلال است. و معلوم است که کمال هر چیزی خالص بودن آنست، هم در ذاتش و هم در آثارش. پس کمال انسانی هم در همین است که خود را بنده‌ای خالص، و مملوکی برای خدا بداند، و برای خود هیچگونه استقلالی قائل نباشد، و از صفات اخلاقی به آن صفتی متصف باشد، که سازگار با عبودیت است، نظیر خضوع و خشوع و ذلت و استکانت و فقر در برابر ساحت عظمت و عزت و غنای خدای عز و جل. و اعمال و افعالش را طبق اراده او صادر کند، نه هر چه خودش خواست. و در هیچ یک از این مراحل دچار غفلت نشود، نه در ذاتش، و نه در صفاتش و نه در افعالش. </p> <p>و همواره به ذات و افعالش نظیر تبعیت محض و مملوکیت صرف داشته باشد، و داشتن چنین نظری دست نمی‌دهد مگر با توجه باطنی به پروردگاری که بر هر چیز شهید و بر هر چیز محیط، و بر هر نفس قائم است. هر کس هر چه بکند او ناظر عمل او است و از او غافل نیست، و فراموشش نمی‌کند. </p> <p>در این هنگام است که قلبش اطمینان و سکونت پیدا می‌کند، هم چنان که فرموده: <span class="aya" rel="13_28" data-words="8-12">ألا بذکر الله تطمئن القلوب</span><span class="footnote" rel="1" title="سوره رعد، آیه ۲۸">*</span>، و در این هنگام است که خدای سبحان را به صفات کمالش می‌شناسد، آن صفاتی که اسمای حسنایش حاکی از آن است. و در قبال این شناسایی صفات عبودیت و جهات نقصش برایش آشکار می‌گردد، هر قدر خدا را به آن صفات بیشتر بشناسد خاضع‌تر، خاشع‌تر، ذلیل‌تر، و فقیرتر، و حاجتمندتر می‌شود. </p> <p>و معلوم است که وقتی این صفات در آدمی پیدا شد، اعمال او صالح می‌گردد و ممکن نیست عمل طالحی از او سر بزند، برای اینکه چنین کسی دائما خود را حاضر درگاه می‌داند، و همواره به یاد خداست، هم چنان که خدای تعالی فرموده:   <code class="page" rel="19,375"/> <span class="aya" rel="7_205-206" data-words="1-34">و اذکر ربک فی نفسک تضرعا و خیفة و دون الجهر من القول بالغدو و الآصال و لا تکن من الغافلین، إن الذین عند ربک لا یستکبرون عن عبادته و یسبحونه و له یسجدون</span><span class="footnote" rel="1" title="پروردگارت را در نفس خود و از روی تضرع و ترس و بدون سر و صدا صبح و شام بیاد آر، و از غافلان مباش آنان که نزد پروردگار تواند از عبادت او سرپیچی نداشته، تسبیحش می‌گویند، و برایش سجده می‌کنند سوره اعراف، آیه ۲۰۵ و ۲۰۶">*</span>، و نیز فرموده: <span class="aya" rel="41_38" data-words="1-14">فإن استکبروا فالذین عند ربک یسبحون له باللیل و النهار و هم لا یسأمون</span><span class="footnote" rel="2" title="حال اگر استکبار ورزیدند باکی نیست، برای اینکه آنان که نزد پروردگار تواند او را شب و روز تسبیح گفته، و خسته نمی‌شوند سوره حم سجده، آیه ۳۸">*</span>. </p> <p>و آیه شریفه <span class="aya" rel="59_21" data-words="1-4">لو أنزلنا هذا القرآن</span> -تا آخر آیات مورد بحث-با در نظر گرفتن سیاقی که دارند، به همین معارفی که ما خاطرنشان کردیم-یعنی شناختن خدا به صفات کمالش، و شناختن نفس به صفاتی مقابل آن صفات، و به عبارتی دیگر: به صفات نقص و حاجت-اشاره می‌کنند. </p> <h3> <span class="title" rel="59_18">امر به تقوی در اعمال و امر به محاسبه و نظر در اعمال، در آیه: <span class="aya" rel="59_18" data-words="1-12">یا أیها الذین آمنوا اتقوا الله و لتنظر نفس ما قدمت لغد</span> </span> </h3> <p> <span class="aya" rel="59_18" data-words="1-12">یا أیها الذین آمنوا اتقوا الله و لتنظر نفس ما قدمت لغد...</span> در این آیه شریفه مؤمنین را به تقوی و پروای از خدا امر نموده، و با امری دیگر دستور می‌دهد که در اعمال خود نظر کنند، اعمالی که برای روز حساب از پیش می‌فرستند. و متوجه باشند که آیا اعمالی که می‌فرستند صالح است، تا امید ثواب خدا را داشته باشند، و یا طالح است. و باید از عقاب خدا بهراسند، و از چنان اعمالی توبه نموده نفس را به حساب بکشند. </p> <p>اما امر اول، یعنی تقوی، که در احادیث به ورع و پرهیز از حرامهای خدا تفسیر شده، و با در نظر گرفتن اینکه تقوی هم به واجبات ارتباط دارد، و هم به محرمات، لا جرم عبارت می‌شود از: اجتناب از ترک واجبات، و اجتناب از انجام دادن محرمات. </p> <p>و اما امر دوم، یعنی نظر کردن در اعمالی که آدمی برای فردایش از پیش می‌فرستد، امری دیگری است غیر از تقوی. و نسبتش با تقوی نظیر نسبتی است که یک نظر اصلاحی از ناحیه صنعتگری در صنعت خود برای تکمیل آن صنعت دارد، همان طور که هر صاحب عملی و هر صانعی در آنچه کرده و آنچه ساخته نظر دقیق می‌کند، ببیند آیا عیبی دارد یا نه، تا اگر عیبی در آن دید در رفع آن بکوشد، و یا اگر از نکته‌ای غفلت کرده آن را جبران کند، همچنین یک مؤمن نیز باید در آنچه کرده دوباره نظر کند، ببیند اگر عیبی داشته آن را برطرف سازد. </p> <p>پس بر همه مؤمنین واجب است از خدا پروا کنند، و تکالیفی که خدای تعالی متوجه ایشان کرده به نحو احسن و بدون نقص انجام دهند، نخست او را اطاعت نموده، از نافرمانیش بپرهیزند، و بعد از آنکه اطاعت کردند، دوباره نظری به کرده‌های خود بیندازند، چون این     <code class="page" rel="19,376"/> اعمال مایه زندگی آخرتشان است که امروز از پیش می‌فرستند، با همین اعمال به حسابشان می‌رسند تا معلوم کنند آیا صالح بوده یا نه. پس خود آنان باید قبلا حساب اعمال را برسند تا اگر صالح بوده امید ثواب داشته باشند، و اگر طالح بوده از عقابش بترسند، و به درگاه خدا توبه برده، از او طلب مغفرت کنند. </p> <p>و این وظیفه، خاص یک نفر و دو نفر نیست، تکلیفی است عمومی، و شامل تمامی مؤمنین، برای اینکه همه آنان احتیاج به عمل خود دارند، و خود باید عمل خود را اصلاح کنند، نظر کردن بعضی از آنان کافی از دیگران نیست. چیزی که هست در بین مؤمنین کسانی که این وظیفه را انجام دهند، بسیار کمیاب‌اند، به طوری که می‌توان گفت نایاب‌اند. و جمله  <em>و لتنظر نفس</em> که کلمه نفس را مفرد و نکره آورده، به همین نایابی اشاره دارد. </p> <p>پس اینکه فرمود: <span class="aya" rel="59_18" data-words="7-12">و لتنظر نفس ما قدمت لغد</span> خطابی است به عموم مؤمنین، و لیکن از آنجا که عامل به این دستور در بین اهل ایمان و حتی در بین اهل تقوی از مؤمنین در نهایت قلت است، بلکه می‌توان گفت وجود ندارد، برای اینکه مؤمنین و حتی افراد معدودی که از آنان اهل تقوی هستند، همه مشغول به زندگی دنیایند، و اوقاتشان مستغرق در تدبیر معیشت و اصلاح امور زندگی است، لذا آیه شریفه خطاب را به صورت غیبت آورده، آن هم به طور نکره و فرموده: نفسی از نفوس باید که بدانچه می‌کند نظر بیفکند. و این نوع خطاب با اینکه تکلیف در آن عمومی است، به حسب طبع دلالت بر عتاب و سرزنش مؤمنان دارد. و نیز اشاره دارد بر اینکه افرادی که شایسته امتثال این دستور باشند در نهایت کمی هستند. </p> <p> <span class="phrase"><em>ما قدمت لغد</em> -این جمله استفهامی از ماهیت عملی است که برای فردای خود ذخیره می‌کند، و هم بیانگر کلمه <em rel="fa_59_18_7-7" data-sentence="107:5">نظر</em> است.</span> ممکن هم هست کلمه <em>ما</em> را در آن موصوله بگیریم، و بگوییم موصول وصله‌اش متعلق به نظر است. </p> <p>در صورت استفهام معنا چنین می‌شود: باید نفسی از نفوس نظر کند چه عملی برای فردای خود از پیش فرستاده . و بنا بر این که موصول وصله باشد معنا چنین می‌شود: باید نفسی از نفوس نظر کند در آنچه برای فردای خود از پیش فرستاده . </p> <p>و مراد از کلمه <em>غد-فردا</em> روز قیامت است، که روز حسابرسی اعمال است. و اگر از آن به کلمه <em>فردا</em> تعبیر کرده برای این است که بفهماند قیامت به ایشان نزدیک است، آن چنان که فردا به دیروز نزدیک است، هم چنان که در آیه‌ <span class="aya" rel="70_6-7" data-words="1-6">إنهم یرونه بعیدا، و نراه قریبا</span><span class="footnote" rel="1" title="ایشان آن را دور می‌پندارند، ولی ما نزدیکش می‌بینیم سوره معارج، آیه ۶">*</span> به این نزدیکی تصریح کرده است. </p> <p>   <code class="page" rel="19,377"/> و معنای آیه چنین است: ای کسانی که ایمان آورده‌اید با اطاعت از خدا تقوی به دست آورید، اطاعت در جمیع اوامر و نواهی‌اش، و نفسی از نفوس شما باید در آنچه می‌کند نظر افکند، و ببیند چه عملی برای روز حسابش از پیش می‌فرستد، آیا عمل صالح است، یا عمل طالح. و اگر صالح است عمل صالحش شایستگی برای قبول خدا را دارد، و یا مردود است؟ و در جمله‌ <span class="aya" rel="59_18" data-words="13-20">و اتقوا الله إن الله خبیر بما تعملون</span>، برای بار دوم امر به تقوی نموده، می‌فرماید: علت اینکه می‌گویم از خدا پروا کنید این است که‌ <span class="aya" rel="59_18" data-words="16-20">إن الله خبیر بما تعملون</span> او با خبر است از آنچه می‌کنید. و تعلیل امر به تقوی به اینکه خدا با خبر از اعمال است، خود دلیل بر این است که مراد از این تقوی که بار دوم امر بدان نموده، تقوای در مقام محاسبه و نظر در اعمال است، نه تقوای در اعمال که جمله اول آیه بدان امر می‌نمود، و می‌فرمود: <span class="aya" rel="59_18" data-words="5-6">اتقوا الله</span>. </p> <p>پس حاصل کلام این شد که: در اول آیه مؤمنین را امر به تقوی در مقام عمل نموده، می‌فرماید عمل شما باید منحصر در اطاعت خدا و اجتناب گناهان باشد، و در آخر آیه که دوباره امر به تقوی می‌کند، به این وظیفه دستور داده که هنگام نظر و محاسبه اعمالی که کرده‌اید از خدا پروا کنید، چنان نباشد که عمل زشت خود را و یا عمل صالح ولی غیر خالص خود را به خاطر اینکه عمل شما است زیبا و خالص به حساب آورید. </p> <p>اینجاست که به خوبی روشن می‌گردد که مراد از تقوی در هر دو مورد یک چیز نیست، بلکه تقوای اولی مربوط به جرم عمل است، و دومی مربوط به اصلاح و اخلاص آن است. اولی مربوط به قبل از عمل است، و دومی راجع به بعد از عمل. و نیز روشن می‌گردد اینکه بعضی<span class="footnote" rel="1" title="چون فراموشی واقعی از جانب خدا محال است، و منظور از این فراموشی همین است که شما که مخلوق ما و مورد توجه ما بودید، امروز دیگر مورد اعراض ما قرار دارید مترجم">*</span> گفته‌اند: اولی راجع به توبه از گناهان گذشته، و دومی مربوط به گناهان آینده است  صحیح نیست. و نظیر این قول گفتار بعضی<span class="footnote" rel="2" title="خدایی که عالم به غیب است پس کسی را بر غیبش احاطه نمی‌دهد، مگر رسولی را که بپسندد سوره جن، آیه ۲۶ و ۲۷">*</span> دیگر است که گفته‌اند: امر دومی تاکید امر اولی است و بس. </p> <h3> <span class="title" rel="59_19">بیان رابطه و ملازمه بین فراموش کردن خدا و فراموش کردن خود <span class="aya" rel="59_19" data-words="1-8">و لا تکونوا کالذین نسوا الله فأنساهم أنفسهم...</span> </span> </h3> <p> <code class="aya" rel="59_19"/> <span class="aya" rel="59_19" data-words="1-8">و لا تکونوا کالذین نسوا الله فأنساهم أنفسهم...</span> کلمه <em>نسیان</em> که مصدر فعل <em>نسوا</em> است به معنای زایل شدن صورت معلوم از صفحه خاطر است، البته بعد از آنکه در صفحه خاطر نقش بسته بود. این معنای اصلی  <em>نسیان</em> است، ولی در استعمال آن توسعه دادند، و در مطلق روگردانی از چیزی که قبلا مورد توجه بوده نیز استعمال نمودند. آیه شریفه‌ <span class="aya" rel="45_34" data-words="1-17">و قیل الیوم ننساکم کما نسیتم لقاء یومکم هذا و مأواکم النار و ما لکم من ناصرین</span><span class="footnote" rel="3" title="و گفته می‌شود: امروز ما شما را فراموش می‌کنیم، همان طور که شما در دنیا دیدار امروزتان را فراموش کرده بودید، در نتیجه منزلگاهتان آتش است، و از یاوران هیچ قسم یاوری نخواهید داشت سوره جاثیه، آیه ۳۴">*</span>، در معنای دوم استعمال     <code class="page" rel="19,378"/> شده. </p> <p>آیه شریفه مورد بحث به حسب لب معنا، به منزله تاکیدی برای مضمون آیه قبلی است، گویا فرموده: برای روز حساب و جزاء عمل صالح از پیش بفرستید، عملی که جانهایتان با آن زنده شود، و زنهار زندگی خود را در آن روز فراموش مکنید. و چون سبب فراموش کردن نفس فراموش کردن خدا است، زیرا وقتی انسان خدا را فراموش کرد اسمای حسنی و صفات علیای او را که صفات ذاتی انسان ارتباط مستقیم با آن دارد نیز فراموش می‌کند، یعنی فقر و حاجت ذاتی خود را از یاد می‌برد، قهرا انسان نفس خود را مستقل در هستی می‌پندارد، و به خیالش چنین می‌رسد که حیات و قدرت و علم، و سایر کمالاتی که در خود سراغ دارد از خودش است، و نیز سایر اسباب طبیعی عالم را صاحب استقلال در تاثیر می‌پندارد، و خیال می‌کند که این خود آنهایند که یا تاثیر می‌کنند و یا متاثر می‌شوند. </p> <p>اینجا است که بر نفس خود اعتماد می‌کند، با اینکه باید بر پروردگارش اعتماد نموده، امیدوار او و ترسان از او باشد، نه امیدوار به اسباب ظاهری، و نه ترسان از آنها، و به غیر پروردگارش تکیه و اطمینان نکند، بلکه به پروردگارش اطمینان کند. </p> <p>و کوتاه سخن اینکه: چنین کسی پروردگار خود و بازگشتش به سوی او را فراموش می‌کند، و از توجه به خدا اعراض نموده، به غیر او توجه می‌کند، نتیجه همه اینها این می‌شود که خودش را هم فراموش کند، برای اینکه او از خودش تصوری دارد که آن نیست. او خود را موجودی مستقل الوجود، و مالک کمالات ظاهر خود، و مستقل در تدبیر امور خود می‌داند. </p> <p>موجودی می‌پندارد که از اسباب طبیعی عالم کمک گرفته، خود را اداره می‌کند، در حالی که انسان این نیست، بلکه موجودی است وابسته، و سراپا جهل و عجز و ذلت و فقر، و امثال اینها. و آنچه از کمال از قبیل وجود، علم، قدرت، عزت، غنی و امثال آن دارد کمال خودش نیست، بلکه کمال پروردگارش است، و پایان زندگی او و نظائر او، یعنی همه اسباب طبیعی عالم، به پروردگارش است. </p> <p>حاصل اینکه<span class="footnote" rel="1" title="مفردات راغب، ماده &lt;em&gt;فوز&lt;/em&gt; ">*</span> : علت فراموش کردن خویش فراموش کردن خدا است. و چون چنین بود آیه شریفه نهی از فراموشی خویشتن را به نهی از فراموش کردن خدای تعالی مبدل کرد، چون انقطاع مسبب به انقطاع سببش بلیغ‌تر و مؤکدتر است، و به این هم اکتفاء نکرد که از فراموش کردن خدا نهیی کلی کند، و مثلا بفرماید: و لا تنسوا اللَّه فینسیکم انفسکم-زنهار خدا را   <code class="page" rel="19,379"/> فراموش نکنید، که اگر بکنید خدا خود شما را از یادتان می‌برد بلکه مطلب را به بیانی اداء کرد که نظیر اعطای حکم به وسیله مثال باشد، و در نتیجه مؤثرتر واقع شود، و به قبول طرف نزدیک‌تر باشد، لذا ایشان را نهی کرد از اینکه از کسانی باشند که خدا را فراموش کردند. و در این تعبیر اشاره‌ای هم به سرنوشت یهودیانی کرد که قبل از این آیه سرگذشتشان را بیان نموده بود، یعنی یهودیان بنی النضیر، و بنی قینقاع. و نیز منافقینی که حالشان در دشمنی و مخالفت با خدا و رسولش حال همان یهودیان بود. </p> <p>و لذا فرمود: <span class="aya" rel="59_19" data-words="1-6">و لا تکونوا کالذین نسوا الله</span> و دنبالش به عنوان نتیجه‌گیری فرمود: <span class="aya" rel="59_19" data-words="7-8">فأنساهم أنفسهم</span> که در حقیقت نتیجه‌گیری مسبب است از سبب. آن گاه دنبالش فرمود: <span class="aya" rel="59_19" data-words="9-11">أولئک هم الفاسقون</span> و با این جمله راهنمایی کرد بر اینکه چنین کسانی فاسقان حقیقی هستند، یعنی از زی عبودیت خارجند. </p> <p>و آیه شریفه هر چند از فراموش کردن خدای تعالی نهی نموده، و فراموش کردن خویشتن را فرع آن و نتیجه آن دانسته، لیکن از آنجا که آیه در سیاق آیه قبلی واقع شده، با سیاقش دلالت می‌کند بر امر به ذکر خدا، و مراقبت او. ساده‌تر بگویم: لفظ آیه از فراموش کردن خدا نهی می‌کند ولی سیاق به ذکر خدا امر می‌نماید. <code class="aya" rel="59_20"/> <span class="aya" rel="59_20" data-words="1-11">لا یستوی أصحاب النار و أصحاب الجنة أصحاب الجنة هم الفائزون</span> <span class="phrase">راغب می‌گوید کلمه <em>فوز</em> به معنای دست یافتن به خیر با حصول سلامت است<span class="footnote" rel="1" title="مجمع البیان، ج ۹، ص ۲۶۶">*</span> و سیاق آیه شهادت می‌دهد به اینکه مراد از <em rel="fa_59_20_3-4" data-sentence="187:44">اصحاب نار</em> همان کسانی هستند که خدا را از یاد برده‌اند.</span> و مراد از <em>اصحاب جنت</em> آنهایند که به یاد خدا و مراقب رفتار خویشند. </p> <p>و این آیه شریفه حجتی تمام بر این معنا اقامه می‌کند که بر هر کس واجب است به دسته یادآوران خدا و مراقبین اعمال بپیوندد، نه به آنهایی که خدا را فراموش کردند. بیان این حجت آن است که این دو طائفه-یعنی یادآوران خدا و فراموشکاران خدا و سومی ندارند-و سایرین بالأخره باید به یکی از این دو طائفه ملحق شوند، و این دو طائفه یکسان نیستند تا پیوستن به هر یک نظیر پیوستن به دیگری باشد، و آدمی از اینکه به هر یک ملحق شود پروایی نداشته باشد، بلکه یکی از این دو طائفه راجح، و دیگری مرجوح است، و عقل حکم می‌کند که انسان طرف راجح را بگیرد، و آن را بر مرجوح ترجیح دهد و آن طرف یادآوران خدا است، چون تنها ایشان رستگارند، نه دیگران، پس ترجیح در جانب ایشان است، در نتیجه بر هر انسانی واجب است پیوستن به آنان را اختیار کند. </p> <h3> <span class="title" rel="59_18 59_19 59_20 59_21 59_22 59_23 59_24">مثلی گویای عظمت و جلالت قدر قرآن</span> </h3> <p> <code class="aya" rel="59_21"/> <span class="aya" rel="59_21" data-words="1-12">لو أنزلنا هذا القرآن علی جبل لرأیته خاشعا متصدعا من خشیة الله...</span> در مجمع البیان گفته: کلمه <em>تصدع</em> به معنای پراکنده شدن بعد از التیام است. </p> <p>کلمه <em>تفطر</em> هم به همین معنا است<span class="footnote" rel="1" title="سوره بقره، آیه ۱۶۳">*</span>. </p> <p>باید دانست که زمینه آیه شریفه زمینه مثل زدن است، مثلی که اساسش تخیل است، به دلیل اینکه در ذیل آیه می‌فرماید: <span class="aya" rel="59_21" data-words="13-17">و تلک الأمثال نضربها للناس...</span> و منظور آیه شریفه تعظیم امر قرآن است، به خاطر استعمالش بر معارف حقیقی و اصول شرایع و عبرتها و مواعظ و وعد و وعیدهایی که در آن است، و نیز به خاطر اینکه کلام خدا عظیم است. و معنای آیه این است که: اگر ممکن بود قرآن بر کوهی نازل شود، و ما قرآن را بر کوه نازل می‌کردیم، قطعا کوه را با آن همه صلابت و غلظت و بزرگی هیکل و نیروی مقاومتی که در برابر حوادث دارد، می‌دیدی که از ترس خدای عز و جل متاثر و متلاشی می‌شود، و وقتی حال کوه در برابر قرآن چنین است، انسان سزاوارتر از آن است که وقتی قرآن بر او تلاوت می‌شود و یا خودش آن را تلاوت می‌کند قلبش خاشع گردد. بنا بر این، بسیار جای تعجب است که جمعی از همین انسانها نه تنها از شنیدن قرآن خاشع نمی‌گردند، و دچار ترس و دلواپسی نمی‌شوند، بلکه در مقام دشمنی و مخالفت هم برمی‌آیند. </p> <p>در این آیه شریفه التفاتی از تکلم مع الغیر به غیبت به کار رفته، و این بدان جهت است که بر علت حکم دلالت کرده، بفهماند اگر کوه با نزول قرآن متلاشی و نرم می‌شود، علتش این است که قرآن کلام خدای عز و جل است. </p> <p> <span class="aya" rel="59_21" data-words="13-19">و تلک الأمثال نضربها للناس لعلهم یتفکرون</span> -این جمله از باب به کار بردن حکمی کلی در موردی جزئی است تا دلالت کند بر اینکه حکم این مورد حکمی نو ظهور نیست، بلکه در همه موارد دیگری-که بسیار هم هست-جریان دارد. </p> <p>پس اینکه فرمود: <span class="aya" rel="59_21" data-words="1-6">لو أنزلنا هذا القرآن علی جبل</span> مثلی است که خدای تعالی برای مردم در امر قرآن زده تا عظمت و جلالت قدر آن را از این نظر که کلام خدا است و مشتمل بر معارفی عظیم است به ذهن مردم نزدیک سازد تا در باره آن تفکر نموده، و آن طور که شایسته آن است با آن برخورد کنند، و در صدد تحقیق محتوای آن که حق صریح است برآمده، به هدایتی که از طریق عبودیت پیشنهاد کرده مهتدی شوند، چون انسانها برای رسیدن به کمال و سعادتشان طریقی بجز قرآن ندارند، و از جمله معارفش همان مساله مراقبت و محاسبه است که آیات قبلی بدان سفارش می‌کرد. </p> <h3> <span class="title" rel="59_18 59_19 59_20 59_21 59_22 59_23 59_24">توضیحی در مورد اینکه خداوند عالم غیب و شهادت است. و معانی پاره‌ای از اسماء حسنای دیگر خدا</span> </h3> <p> <code class="aya" rel="59_22"/> <span class="aya" rel="59_22" data-words="1-14">هو الله الذی لا إله إلا هو عالم الغیب و الشهادة هو الرحمن الرحیم</span> این آیه با دو آیه بعدش هر چند در مقام شمردن طائفه‌ای از اسمای حسنای خدای تعالی و اشاره به این نکته است که او دارای بهترین اسماء و منزه از هر نقصی است، و آنچه را که در آسمانها و زمین است شاهد بر این معنا می‌گیرد، و لیکن اگر آن را با مضمون آیات قبل که امر به ذکر می‌کرد در نظر بگیریم، از مجموع، این معنا استفاده می‌شود که افرادی که یادآور خدایند او را با اسمای حسنایش ذکر می‌کنند، و به هر اسمی از اسمای کمال خدا بر می‌خورند، به نقصی که در خویشتن در مقابل آن کمال است پی می‌برند-دقت فرمایید. </p> <p>و اگر آن را با مضمون آیه قبلی و مخصوصا جمله‌ <span class="aya" rel="59_21" data-words="10-12">من خشیة الله</span> در نظر بگیریم، به علت خشوع کوه و متلاشی شدن آن از ترس خدا پی می‌بریم. و معنای مجموع آنها چنین می‌شود: چگونه کوه‌ها از ترس او متلاشی نشود، با اینکه او خدایی است که معبودی بجز او نیست، و عالم به غیب‌ و آشکار و چنین و چنان است. </p> <p> <span class="aya" rel="59_22" data-words="1-7">هو الله الذی لا إله إلا هو</span> -موصول <em>الذی</em> وصله آن، مجموعا اسمی از اسمای خدا را معنا می‌دهد، و آن وحدانیت خدا در الوهیت و معبودیت است. در سابق هم پاره‌ای مطالب راجع به معنای تهلیل در تفسیر آیه شریفه‌ <span class="aya" rel="2_163" data-words="1-8">و إلهکم إله واحد لا إله إلا هو</span><span class="footnote" rel="1" title="احاطه علمی به او پیدا نمی‌کنند سوره طه، آیه ۱۱۰">*</span> آوردیم. </p> <p> <span class="aya" rel="59_22" data-words="8-11">عالم الغیب و الشهادة</span> <span class="phrase">-کلمه <em rel="fa_59_22_11-11" data-sentence="6:93">شهادت</em> به معنای چیزی است که مشهود و حاضر در نزد مدرک باشد، هم چنان که غیب معنای مخالف آن را می‌دهد.</span> و این دو، معنایی اضافی و نسبی است، به این بیان که ممکن است یک چیز برای کسی یا چیزی غیب و برای شخصی و یا چیزی دیگر شهادت باشد. در شهود، امر دائر مدار نوعی احاطه شاهد بر موجود مشهود است، یا احاطه حسی، یا خیالی، یا عقلی، و یا وجودی. و در غیب دائر مدار نبودن چنین احاطه است. </p> <p>و هر چیزی که برای ما غیب و یا شهادت باشد، از آنجا که محاط خدای تعالی و خدا محیط به آنست، قهرا معلوم او، و او عالم به آن است. پس خدای تعالی هم عالم به غیب و هم عالم به شهادت است، و غیر او هیچ کس چنین نیست، برای اینکه غیر خدا هر که باشد وجودش محدود است، و احاطه ندارد مگر بدانچه خدا تعلیمش کرده، هم چنان که قرآن کریم فرموده: <span class="aya" rel="72_26-27" data-words="1-12">عالم الغیب فلا یظهر علی غیبه أحدا، إلا من ارتضی من رسول</span><span class="footnote" rel="2" title="سوره بقره، آیه ۱۱۶">*</span> و اما خود خدای تعالی غیب علی الاطلاق است، و احدی و چیزی به هیچ وجه نمی‌تواند به او احاطه یابد،     <code class="page" rel="19,382"/> هم چنان که باز قرآن کریم در این باره فرموده: <span class="aya" rel="20_110" data-words="8-12">و لا یحیطون به علما</span><span class="footnote" rel="1" title="سوره حم سجده، آیه ۴۱">*</span>. </p> <p>و اما جمله‌ <span class="aya" rel="59_22" data-words="12-14">هو الرحمن الرحیم</span> از آنجا که در سوره فاتحه در تفسیر این دو اسم سخن رفت، دیگر تکرار نمی‌کنیم. </p> <p><code class="aya" rel="59_23"/> <span class="aya" rel="59_23" data-words="1-15">هو الله الذی لا إله إلا هو الملک القدوس السلام المؤمن المهیمن العزیز الجبار المتکبر...</span> <span class="phrase">کلمه <em rel="fa_59_23_8-8" data-sentence="5:82">ملک</em> -به فتح میم و کسره لام-به معنای مالک تدبیر امور مردم، و اختیاردار حکومت آنان است.</span> و <span class="phrase">کلمه <em rel="fa_59_23_9-9" data-sentence="5:46">قدوس</em> مبالغه در قدس و نزاهت و پاکی را افاده می‌کند.</span> و <span class="phrase">کلمه <em rel="fa_59_23_10-10" data-sentence="5:87">سلام</em> به معنای کسی است که با سلام و عافیت با تو برخورد کند، نه با جنگ و ستیز، و یا شر و ضرر.</span> و <span class="phrase">کلمه <em rel="fa_59_23_11-11" data-sentence="5:67">مؤمن</em> به معنای کسی است که به تو امنیت بدهد، و تو را در امان خود حفظ کند.</span> و <span class="phrase">کلمه <em rel="fa_59_23_12-12" data-sentence="5:44">مهیمن</em> به معنای فائق و مسلط بر شخصی و یا چیزی است.</span> </p> <p>و کلمه <em>عزیز</em> به معنای آن غالبی است که هرگز شکست نمی‌پذیرد، و کسی بر او غالب نمی‌آید. و یا به معنای کسی است که هر چه دیگران دارند از ناحیه او دارند، و هر چه او دارد از ناحیه کسی نیست. و <span class="phrase">کلمه <em rel="fa_59_23_14-14" data-sentence="5:119">جبار</em> صیغه مبالغه از <em rel="fa_59_23_14-14" data-sentence="77:91">جبر</em> یعنی شکسته بند و اصلاح کننده است، و بنا بر این <em rel="fa_59_23_14-14" data-sentence="180:30">جبار</em> کسی است که اراده‌اش نافذ است.</span> و اراده خود را بر هر کس که بخواهد به جبر تحمیل می‌کند. و <span class="phrase"><em rel="fa_59_23_15-15" data-sentence="0:47">متکبر</em> آن کسی است که با جامه کبریایی خود را بنمایاند.</span> </p> <p> <span class="aya" rel="59_23" data-words="16-19">سبحان الله عما یشرکون</span> <span class="phrase">-این جمله ثنائی است بر خدای تعالی، هم چنان که در- سوره بقره بعد از نقل این مطلب که کفار گفتند خدا فرزند گرفته، فرمود: <em rel="fa_59_23_16-16" data-sentence="118:63">سبحانه</em><span class="footnote" rel="2" title="سوره یس، آیه ۲">*</span>.</span> </p> <p><code class="aya" rel="59_24"/> <span class="aya" rel="59_24" data-words="1-5">هو الله الخالق البارئ المصور...</span> <span class="phrase">کلمه <em rel="fa_59_24_3-3" data-sentence="5:62">خالق</em> به معنای کسی است که اشیایی را با اندازه‌گیری پدید آورده باشد.</span> و <span class="phrase">کلمه <em rel="fa_59_24_4-4" data-sentence="5:116">بارئ</em> نیز همان معنا را دارد، با این فرق که <em rel="fa_59_24_4-4" data-sentence="97:65">بارئ</em> پدید آورنده‌ای است که اشیایی را که پدید آورده از یکدیگر ممتازند.</span> و <span class="phrase">کلمه <em rel="fa_59_24_5-5" data-sentence="5:91">مصور</em> به معنای کسی است که پدید آورده‌های خود را طوری صورتگری کرده باشد که به یکدیگر مشتبه نشوند.</span> بنا بر این، کلمات سه‌گانه هر سه متضمن معنای ایجاد هستند، اما به اعتبارات مختلف که بین آنها ترتیب هست، برای اینکه تصویر فرع این است که خدای تعالی بخواهد موجودات را متمایز از یکدیگر خلق کند، و این نیز فرع آنست که اصلا بخواهد موجوداتی بیافریند. </p> <p>در اینجا سؤالی پیش می‌آید، و آن این است که چرا در دو آیه قبل بعد از نام <em>اللَّه</em>      <code class="page" rel="19,383"/> بلافاصله کلمه توحید لا اله الا اللَّه را ذکر نمود و سپس اسمای خدا را شمرد، ولی در آیه مورد بحث بعد از نام <em>اللَّه</em> به شمردن اسماء پرداخت، و کلمه توحید را ذکر نکرد؟ جوابش این است که بین صفاتی که در آن دو آیه شمرده شده که یازده صفت، و یا یازده نام است، با نامهایی که در آیه مورد بحث ذکر شده فرق است، و این فرق باعث شده که در آن دو آیه کلمه توحید را بیاورد و در این آیه نیاورد، و آن فرق این است که صفات مذکور در دو آیه قبل الوهیت خدا را که همان مالکیت توأم با تدبیر است اثبات می‌کند، و در حقیقت مثل این می‌ماند که فرموده باشد: <span class="aya" rel="37_35" data-words="6-9">لا إله إلا الله</span> معبودی به جز خدا نیست، به دلیل اینکه او عالم به غیب و شهادت، و رحمان و رحیم و... است. و این صفات به نحو اصالت و استقلال خاص خدا است، و شریکی برای او در این استقلال نیست، چون غیر او هر کس هر چه از این صفات دارد، خدا به وی داده، پس قهرا الوهیت و استحقاق معبود شدن هم خاص او است، و به همین جهت در آخر آیه دوم فرمود: <span class="aya" rel="59_23" data-words="16-19">سبحان الله عما یشرکون</span>. و با این جمله اعتقاد شرک را که مذهب مشرکین است رد نمود. </p> <p>و اما صفات و اسمایی که در آیه مورد بحث آمده صفاتی است که نمی‌تواند اختصاص الوهیت به خدا را اثبات کند، چون صفات مذکور عبارتند از: خالق، بارئ و مصور، که مشرکین هم آنها را قبول دارند. آنان نیز خلقت و ایجاد را خاص خدا می‌دانند، و در عین حال مدعی آنند که به غیر خدا ارباب و الهه دیگر هست که در استحقاق معبودیت شریک خدایند. </p> <p>و اما اینکه در ابتدای هر سه آیه اسم جلاله <em>اللَّه</em> آمده، به منظور تاکید و تثبیت مقصود بوده، چون این کلمه علم (اسم خاص) است برای خدا، و معنایش ذات مستجمع تمامی صفات کمال است، و قهرا تمامی اسمای الهی از آن سرچشمه می‌گیرد. </p> <p> <span class="aya" rel="59_24" data-words="6-8">له الأسماء الحسنی</span> <span class="phrase">-این جمله اشاره به بقیه اسمای حسنی است، چون کلمه  <em rel="fa_59_24_7-7" data-sentence="50:99">الاسماء</em> هم جمع است، و هم الف و لام بر سرش آمده، و از نظر قواعد ادبی جمع دارای الف و لام افاده عموم می‌کند.</span> </p> <p> <span class="aya" rel="59_24" data-words="9-15">یسبح له ما فی السماوات و الأرض</span> -یعنی هر آنچه مخلوق که در عالم است حتی خود آسمانها و زمین تسبیح‌گوی اویند. و ما در سابق مکرر پیرامون اینکه تسبیح موجودات چه معنا دارد بحث کردیم. </p> <p>این آیات سه‌گانه با جمله‌ <span class="aya" rel="59_24" data-words="16-19">و هو العزیز الحکیم</span> ختم شده یعنی او غالبی است شکست ناپذیر، و کسی است که افعالش متقن است، نه گزاف و بیهوده. پس نه معصیت<code class="page" rel="19,384"/> گناه‌کاران او را در آنچه تشریع کرده و بشر را به سویش می‌خواند عاجز می‌سازد، و نه مخالفت معاندان، و نه پاداش مطیعان و اجر نیکوکاران در درگاهش ضایع می‌گردد. </p> <p>و <span class="phrase">همین عنایت که گفتیم باعث شد گفتار در سه آیه با ذکر اسم <em>عزیز</em> و <em rel="fa_59_24_19-19" data-sentence="71:145">حکیم</em>  ختم شود، و به طور اشاره بفهماند که کلام او هم عزیز و حکیم است، باعث شد که در آغاز هر سه آیه نام اللَّه تکرار شده، و مقدم بر سایر اسماء ذکر شود.</span> و نیز باعث شد که اسم عزیز با اسم حکیم دوباره ذکر شود، با اینکه در وسط آیه دوم ذکر شده بود. </p> <p>و اینکه گفتیم توصیف خدا به دو وصف عزیز و حکیم اشاره دارد به اینکه کلامش هم، عزیز و حکیم است، از این بابت بود که در قرآن کریم کلام خود را هم عزیز و حکیم خوانده، یک جا فرموده: <span class="aya" rel="41_41" data-words="7-10">و إنه لکتاب عزیز</span><span class="footnote" rel="1" title="اصول کافی، ج ۱، ص ۱۱۸، ح ۱۱">*</span>، و جایی دیگر فرموده: <span class="aya" rel="36_2" data-words="1-3">و القرآن الحکیم</span><span class="footnote" rel="2" title="نهج البلاغه، خطبه ۱۵۲">*</span>. </p> <h3>بحث روایتی‌ <span class="title" rel="59_22 59_23 59_18 59_19 59_20 59_21 59_24"> (روایاتی در باره بعضی اسماء و صفات خداوند، و در باره محاسبه نفس و نظر در اعمال). </span> </h3> <p> در مجمع البیان در تفسیر جمله‌ <span class="aya" rel="59_22" data-words="8-11">عالم الغیب و الشهادة</span> از امام ابی جعفر  (ع) روایت آورده که فرمود: غیب عبارت است از چیزی که تا کنون نبوده، و شهادت چیزهایی است که بوده<span class="footnote" rel="3" title="مجمع البیان، ج ۹، ص ۲۶۷">*</span>. </p> <p>مؤلف: البته این تفسیر تفسیر به بعضی از مصادیق است، نه اینکه معنای غیب و شهادت تنها همین باشد که در روایت آمده. و ما روایاتی را که در تفسیر اسم جلاله و دو اسم رحمان و رحیم آمده در سوره فاتحه آوردیم. </p> <p>و در توحید به سند خود از ابی بصیر از امام ابی جعفر باقر (ع) روایت کرده که در ضمن حدیثی فرمود: خدای تعالی از ازل حی و زنده بوده، اما حی بدون حیات. و از ازل ملک و قادر بوده، حتی قبل از اینکه چیزی را ایجاد کرده باشد، و بعد از آنکه خلق را بیافرید ملکی جبار شد<span class="footnote" rel="4" title="توحید صدوق، ص ۱۷۳، ح ۲">*</span>. </p> <p>مؤلف: اینکه فرمود: <em>حی بدون حیات</em> معنایش این است که حیات او مانند حیات موجودات زنده چیزی غیر از ذات و زائد بر ذاتش نیست، بلکه حیاتش عین ذات او         <code class="page" rel="19,385"/> است. و اینکه فرمود قبل از خلقت عالم ملکی قادر بود و بعد از خلقت ملکی جبار شد در حقیقت خواسته است ملک را که از صفات فعل است، به قدرت ارجاع دهد، که از صفات ذات است تا تحققش قبل از ایجاد فرض داشته باشد. </p> <p>و در کافی به سند خود از هشام جوالیقی روایت کرده که گفت: از امام صادق  (ع) از معنای کلام خدا که می‌فرماید: <span class="aya" rel="59_23" data-words="16-17">سبحان الله</span> پرسیدم که منظور از آن چیست؟ فرمود: منظور منزه بودن خدا (از نواقص) است<span class="footnote" rel="1" title="مجمع البیان، ج ۹، ص ۲۶۵">*</span>. </p> <p>و در نهج البلاغه است که: خدای تعالی خالق است، اما نه با حرکت و رنج<span class="footnote" rel="2" title="مجمع البیان، ج ۹، ص ۲۶۵">*</span>. </p> <p>مؤلف: ما تعدادی از روایات وارده در اسمای حسنای خدا و شمار آنها را در بحث از اسمای حسنی در جلد ششم این کتاب آوردیم. </p> <p>و در روایت نبوی معروف آمده که: حاسبوا انفسکم قبل ان تحاسبوا وزنوا قبل ان توزنوا و تجهزوا للعرض الاکبر-از نفس خود حسابکشی کنید، قبل از آن که از شما حساب بکشند، و خود را بسنجید، قبل از آن که شما را بسنجند، و برای روز قیامت آماده شوید<span class="footnote" rel="3" title="وسائل الشیعة، ج ۱۱، ص ۳۸۰، ح ۹">*</span>. </p> <p>و در کافی به سند خود از ابی الحسن ماضی (ع) روایت آورده که فرمود: کسی که روز به روز به حساب نفس خود رسیدگی نمی‌کند از ما نیست (آن کس از ما است که روز به روز به حساب خود برسد) اگر عمل نیکی داشت شکرش نسبت به خدا بیشتر شود و اگر عمل زشتی داشت از خدا طلب مغفرت نموده، توبه کند<span class="footnote" rel="4" title="اصول کافی، ج ۲، ص ۴۵۳، ح ۲">*</span>. </p> <p>مؤلف: قریب به این معنا روایاتی دیگر است، و ما روایاتی از ائمه اهل بیت (ع) در معنای ذکر خدا در ذیل تفسیر آیه‌ <span class="aya" rel="2_152" data-words="1-2">فاذکرونی أذکرکم...</span><span class="footnote" rel="5" title="سوره بقره، آیه ۱۵۲">*</span> و آیه‌ <span class="aya" rel="33_41" data-words="1-8">یا أیها الذین آمنوا اذکروا الله ذکرا کثیرا</span><span class="footnote" rel="6" title="سوره احزاب، آیه ۴۱">*</span> نقل کردیم، اگر کسی بخواهد می‌تواند بدانجا مراجعه کند. </p> 
