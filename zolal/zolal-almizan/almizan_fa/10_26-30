<h3 class="ayas">سوره یونس آیه‌های ۲۶ تا ۳۰</h3><code class="section" rel="10_26-30"/><h3>ترجمه آیات</h3> <p> <span class="trans" rel="10_26">کسانی که نیکی کنند در پاداش خود همان نیکی را با زیاده‌ای خواهند داشت، اینگونه افراد به ذلت و فقری که از چهره‌شان نمایان باشد مبتلا نمی‌شوند، اینان اهل بهشتند و در آن جاودانه زندگی می‌کنند.  «۲۶» </span><span class="trans" rel="10_27">و کسانی که در پی گناه و طالب کار زشتند کیفر گناهشان عذابی به مقدار آن است، و ذلت چهره‌هایشان را فرا می‌گیرد، آنها از ناحیه خدا هیچ حافظی از عذاب ندارند، آن قدر روسیاهند که گویی یک قطعه از شب تاریک بر رخسارشان افتاده، آنان اهل آتشند و در آن جاودانه زندگی می‌کنند.  «۲۷» </span><span class="trans" rel="10_28">و روزی که همه خلایق را محشور می‌کنیم سپس به مشرکین گوئیم شما و خدایانتان بر جای خود<code class="page" rel="10,59"/> باشید، آن روز رابطه‌ای را که بین آنان و خدایانشان برقرار بود (و جز خیال و توهم چیزی دیگر نبود) قطع خواهیم کرد، و خدایانشان خواهند گفت: شما در حقیقت ما را نمی‌پرستیدید،  (چون معیار پرستش در ما وجود نداشت، و شما خیال خود را می‌پرستیدید).  «۲۸» </span><span class="trans" rel="10_29">خدا کافی است در اینکه شاهد گفتار ما باشد، که ما از پرستش شما هیچ اطلاعی نداشتیم.  «۲۹» </span><span class="trans" rel="10_30">در آن صحنه است که اعمال یک یک انسانها که در دنیا برای آن روز خود از پیش فرستاده‌اند، با محک خدایی مورد بررسی قرار می‌گیرد،  (تا حقیقت هر عملی برای صاحبش کشف شود، و نیز معلوم شود) که مولای حقیقی ایشان خدا بود، و آنچه به نام معبود خیالی به خدا نسبت می‌دادند و هم و خیالی بیش نبود «۳۰» </span></p>         <h3>بیان آیات</h3> <p> این آیات مطالبی جدیدی را بیان می‌کند که برگشت آنها به ذکر سزای اعمال و برگشتن همه خلایق به سوی خدای حق است، البته در آیات سابق نیز اشاره‌ای به این مطالب بود. و نیز در این آیات یگانگی خدای تعالی در ربوبیت اثبات شده است. </p> <h3> <span class="title" rel="10_26"><span class="phrase">پاداش نیکوکاران <em rel="fa_10_26_3-3" data-sentence="16:64">حسنی</em> و <em>زیاده بر آن</em> است و دچار تاریکی ظاهری و معنوی نمی‌شوند</span></span> </h3> <p> <span class="aya" rel="10_26" data-words="1-13">للذین أحسنوا الحسنی و زیادة و لا یرهق وجوههم قتر و لا ذلة...</span> <span class="phrase">کلمه <em rel="fa_10_26_3-3" data-sentence="5:220">حسنی</em> مؤنث کلمه <em>احسن</em> است، و منظور از آن مثوبت و پاداش حسنی است، و منظور از زیادت، زیادت استحقاقی است، به این معنا: کسانی که عمل نیک می‌کنند مستحق دو نوع پاداش می‌شوند، یکی پاداشی برابر عملشان و یکی پاداشی زائد بر آن.</span> البته اینکه می‌گوییم هر دو پاداش به نحو استحقاق است، معنایش این نیست که بندگان حقی بر خدا پیدا می‌کنند و طلبکار خدا می‌شوند، بلکه معنایش این است که خدای تعالی خودش از فضل خود چیزی را جزاء و ثواب عمل قرار می‌دهد، و در آیاتی نظیر: <span class="aya" rel="3_199" data-words="26-29">لهم أجرهم عند ربهم</span><span class="footnote" rel="1" title="برای آنان پاداششان نزد پروردگارشان می‌باشد سوره آل عمران، آیه ۱۹۹&quot;">*</span> این جزاء را حق بنده نیکوکار قرار می‌دهد، و آن گاه خود او این جزاء را مضاعف و چند برابر نموده، آن چند برابر را نیز حق بنده نیکوکار می‌سازد و در امثال آیه‌ <span class="aya" rel="6_160" data-words="1-6">من جاء بالحسنة فله عشر أمثالها</span><span class="footnote" rel="2" title="هر کس عمل نیک انجام دهد ده برابر آن پاداش دارد سوره انعام، آیه ۱۶۰&quot;">*</span> می‌فرماید این پاداش چند برابر حق او است، اینجا است که ما از جمله <span class="aya" rel="10_26" data-words="1-3">للذین أحسنوا الحسنی</span> استحقاق را می‌فهمیم، و می‌پنداریم جزای حسنای حسنه و همچنین زیادت بر مقدار حسنه و یا به عبارتی، ده برابر آن، حق بنده است. لیکن از آیه زیر می‌فهمیم هم جزاء و     <code class="page" rel="10,60"/> هم زیادت آن از فصل الهی است: <span class="aya" rel="4_173" data-words="1-12">فأما الذین آمنوا و عملوا الصالحات فیوفیهم أجورهم و یزیدهم من فضله</span><span class="footnote" rel="1" title="اما کسانی که ایمان آورده و اعمال صالح کردند، خدای تعالی پاداششان را بطور کامل و بلکه بیشتر، از فضل خود می‌دهد سوره نساء، آیه ۱۷۳&quot;">*</span>. </p> <p>و <span class="phrase">اگر منظور از کلمه <em rel="fa_10_26_3-3" data-sentence="18:382">حسنی</em> در جمله‌ <span class="aya" rel="10_26" data-words="1-2">للذین أحسنوا</span> عاقبت حسنی باشد، و عقل بشر ما فوق حسنی چیزی را تعقل نکند، در این صورت معنای کلمه <em rel="fa_10_26_4-5" data-sentence="231:208">و زیادة</em> زائد بر آن حدی خواهد بود که عقل بشر می‌تواند از فضل الهی را تصور کند، آن وقت معنا چنین می‌شود: برای کسانی که نیکی می‌کنند عاقبت حسنی خواهد بود به اضافه فضلی از ناحیه خدای تعالی که عقل بشر از درک آن عاجز است.</span> آیات زیر نیز به این معنا اشاره دارد: <span class="aya" rel="32_17" data-words="1-9">فلا تعلم نفس ما أخفی لهم من قرة أعین</span><span class="footnote" rel="2" title="هیچ عقلی و نفسی نمی‌داند که چه لذائذ محبوبی بر ایشان پنهان داشته شده الم سجده، آیه ۱۷&quot;">*</span> و <span class="aya" rel="50_35" data-words="1-7">لهم ما یشاؤن فیها و لدینا مزید</span><span class="footnote" rel="3" title="در بهشت هر چه را که بخواهند در اختیار دارند، به اضافه چیزهایی که خواست بشریت از تعلق به آن قاصر است سوره ق، آیه ۳۵&quot;">*</span>، چون این معنا معلوم است که انسان هر چیز نیکویی را می‌خواهد، پس مزید از آنچه انسان می‌خواهد چیزی است که فهم انسان، قاصر از درک آن است. </p> <p>و <span class="phrase">کلمه <em rel="fa_10_27_9-9" data-sentence="5:45">الرهق</em> -با دو فتحه-به معنای پیوستن و فرا گرفتن است.</span> وقتی <span class="phrase">می‌گویند  <em>رهقه الدین</em> معنایش این است که سیلاب قرض به تدریج به او پیوست تا آنجا که او را فرا گرفت، و کلمه <em rel="fa_10_26_10-10" data-sentence="113:37">قتر</em> به معنای دود و یا غبار سیاه رنگ است.</span> و اگر اهل بهشت را توصیف کرده به اینکه: چهره‌هایشان را قتر و ذلت فرا نمی‌گیرد ، بدین جهت است که قتر و ذلت وصف اهل دوزخ است، که گرفتار قتر یعنی سیاهی صورت و ذلت یعنی سیاهی معنوی می‌شوند، و در آیه بعد در باره اهل دوزخ می‌فرماید: <span class="aya" rel="10_27" data-words="9-10">ترهقهم ذلة</span>. </p> <p>و معنای آیه اینست: کسانی که در دنیا کار نیک و احسان می‌کنند، در آخرت مثوبت حسنی دارند، به اضافه زیادتی از فضل خدا ، و یا معنای آن این است: کسانی که در دنیا کار نیک و احسان می‌کنند عاقبتی حسنی دارند، به اضافه زیادتی که به عقلشان تصور نمی‌شود و صورتهای آنان را غبار سیاهی فرا نمی‌گیرد، و دلهایشان دچار ذلت نمیشود، و اینان اصحاب بهشت و در آن جاودانند . </p> <p><code class="aya" rel="10_27"/> <span class="aya" rel="10_27" data-words="1-10">و الذین کسبوا السیئات جزاء سیئة بمثلها و ترهقهم ذلة...</span> در این آیه شریفه، جمله‌ <span class="aya" rel="10_27" data-words="5-7">جزاء سیئة بمثلها</span> خبر است برای مبتدایی که حذف شده،       <code class="page" rel="10,61"/> </p><h3> <span class="title" rel="10_27 10_26 10_28 10_29 10_30">کیفر بد کاران مساوی کار بدشان است، ذلیل هستند، چهره‌هایشان را سیاهی پوشانیده و خالد در آتشند</span> </h3> <p> و تقدیر کلام: لهم جزاء سیئة بمثلها من العذاب است و مجموع این جمله خبر برای مبتدایی است که در آیه شریفه ذکر شده، و آن کلمه <em>الذین</em> در جمله: <span class="aya" rel="10_27" data-words="1-4">و الذین کسبوا السیئات</span> می‌باشد. و منظور این است: کسانی که کار زشت می‌کنند کیفری زائد بر گناه خود ندارند، بلکه کیفر نمی‌بینند مگر به مثل و مقدار گناهی که کرده‌اند، پس جزاء یک سیئه یک عقوبت است، به خلاف حسنه که گفتیم پاداشش یا ده برابر است و یا چیزی است که عقل بشر از درک آن عاجز است. و معنای اینکه فرمود: <span class="aya" rel="10_27" data-words="11-16">ما لهم من الله من عاصم</span> این است: گنهکاران هیچ عاصم و حافظی که از عذاب خدا حفظشان کند ندارند. این جمله می‌خواهد به مشرکین که شرکای خود را شفیعان درگاه خدا می‌پنداشتند بفهماند که این شرکای خیالی در آن روز بکار نمی‌آیند، چیزی که هست این معنا را با بیانی کلی اداء نموده می‌فرماید: بطور کلی در آن روز هیچ عاصم و مانعی از عذاب خدا نیست، نه شرکاء و شفعای خیالی مشرکین، و نه هیچ ضدی نیرومند و مانعی دیگر، و نه هیچ عاصمی دیگر. </p> <p> <span class="aya" rel="10_27" data-words="17-23">کأنما أغشیت وجوههم قطعا من اللیل مظلما</span> <span class="phrase">-کلمه <em rel="fa_10_27_20-20" data-sentence="6:232">قطع</em> -به کسر قاف و فتح طاء-جمع <em rel="fa_10_27_20-20" data-sentence="88:192">قطعه</em> است، و کلمه <em>مظلم</em> حال از کلمه <em>لیل</em> است، و گویا می‌خواهد بفرماید: شب ظلمانی تکه تکه شده و یکی پس از دیگری به روی چهره آنان افتاده و در نتیجه چهره‌هایشان بطور کامل سیاه شده است.</span> و متبادر از این تعبیر این است که خواسته است بفرماید هر یک از آن تکه‌ها به روی یکی از مشرکین افتاده نه آنکه بعضی<span class="footnote" rel="1" title="تفسیر المنار، ط بیروت، ج ۱۱، ص ۳۵۲">*</span> از مفسرین گفته‌اند که منظور این است که روی سیاه اینان روی قطعه قطعه شب را پوشانده پس در نتیجه آن قطعه‌ها ظلمانی شده، بعضی بر بالای بعضی دیگر واقع شدند وجه نادرستی این تفسیر این است که در آیه شریفه چیزی که دلالت بر این معنا کند وجود ندارد. </p> <p> <span class="aya" rel="10_27" data-words="24-29">أولئک أصحاب النار هم فیها خالدون</span> -این جمله دلالت بر دوام بقاء آنان در آتش دارد، چون وقتی گفته می‌شود فلانی از اصحاب فلان چیز است معنایش این است که دائما آن کار را می‌کند. و همچنین کلمه <em>خالد</em> دلالت بر این جاودانگی دارد، هم چنان که همین تعبیر در مورد اهل بهشت دلالت بر همین معنا دارد. </p> <h3> <span class="title" rel="10_26 10_27 10_28 10_29 10_30">شرحی در مورد اینکه در روز قیامت بت‌ها و خدایان مشرکین، عبادت آنان را نفی می‌کنند و بیان اینکه در مقابل بت‌ها و خدایان و همی، عبادت قابل تحقق نیست</span> </h3> <p> <code class="aya" rel="10_28"/> <span class="aya" rel="10_28" data-words="1-12">و یوم نحشرهم جمیعا ثم نقول للذین أشرکوا مکانکم أنتم و شرکاؤکم...</span> <span class="phrase">منظور از <em rel="fa_10_28_3-4" data-sentence="9:1324">حشر جمیع</em> حشر همه آنهایی است که تا کنون ذکر شدند، چه مؤمنین و چه   <code class="page" rel="10,62"/> مشرکین، و چه شرکای ایشان، چون خدای تعالی در این آیه و آیه بعدش مشرکین و شرکای آنان را ذکر فرموده، سپس در آیه بعد به همه آنان اشاره نموده و فرموده: <span class="aya" rel="10_30" data-words="1-6">هنالک تبلوا کل نفس ما أسلفت .</span> <span class="aya" rel="10_28" data-words="5-12">ثم نقول للذین أشرکوا مکانکم أنتم و شرکاؤکم</span> -کلمه <em rel="fa_10_28_9-9" data-sentence="500:877">مکانکم</em> به معنای  <em>الزموا مکانکم</em> است، می‌خواهد بفرماید: در آن روز به مشرکین می‌گوئیم همانجا که هستید باشید، شرکای شما نیز در همان دوزخ که هستند باشند، آن گاه جمله‌ <span class="aya" rel="10_28" data-words="13-14">فزیلنا بینهم</span> را بر این خطاب متفرع کرده، می‌فرماید: فرع و نتیجه این خطاب ما آن است که بین مشرکین و شرکایشان جدایی می‌افکنیم و رابطه‌ای که در دنیا آنان را به اینها مرتبط می‌کرد قطع می‌کنیم، و ما می‌دانیم آن رابطه‌ای که در دنیا مشرکین را با بتها و خدایان خیالیشان مرتبط می‌کرد، چیزی جز وهم و پندار نبود، و با قطع این پندار بوسیله کشف حقایق دیگر این دو طایفه با هم ارتباطی نخواهند داشت، و معلوم خواهد شد که عبادتهایی که برای این سنگ و چوبها و خدایان جاندار می‌کردند به هدف نرسیده، زیرا آنها چیزهایی را که عبادت می‌کردند به عنوان اینکه شرکای خدایند عبادت می‌کردند، در حالی که خدای تعالی شریک نداشت و اینها شرکای خدا نبودند، پس جز وهم و خیال خود را نپرستیده‌اند.</span> </p> <p>دلیل بر این معنا، جمله بعد است که می‌فرماید: <span class="aya" rel="10_28" data-words="15-21">و قال شرکاؤهم ما کنتم إیانا تعبدون</span>. بنا بر این، کلام بر همان ظاهرش باقی است که می‌خواهد بطور جدی عبادت آنان را نفی کند، و بگوید: حقیقت معنای عبادت بر عملی که مشرکین در برابر بت‌هایشان انجام می‌دادند صادق نیست، و درست هم گفته‌اند، و در این کلام خود دروغی نگفته‌اند، به دلیل اینکه گفته خود را به شهادت خدای سبحان مستند کرده و گفته‌اند: <span class="aya" rel="10_29" data-words="1-3">فکفی بالله شهیدا...</span> و منظورشان اینهم نبوده که ما شما را به عبادت خود دعوت نکرده‌ایم، زیرا این معنا با گفتار در آیه سازگار نیست، و نیز این نبوده که خواسته باشند به مشرکین کنایه بزنند که شما در حقیقت هوی و هوسها و شیطان‌های اغواگر خود را می‌پرستیدید، زیرا این معنا با غفلت شرکاء نمی‌سازد، و می‌فهماند که شرکاء شعور و توجه داشته‌اند که مشرکین چه چیزی را می‌پرستیدند، و همچنین با جمله‌ <span class="aya" rel="10_30" data-words="1-6">هنالک تبلوا کل نفس ما أسلفت</span> -بنا بر آن معنایی که در آینده برایش می‌کنیم-سازگار نیست، بلکه مرادشان نفی عبادت حقیقی به نفی حقیقت شرکت است. </p> <p>می‌گویند: شما در حقیقت ما را نپرستیدید، چون شما شرکای خدا را می‌پرستیدید و ما شرکای حقیقی خدای تعالی نبودیم، به شهادت خدای تعالی و علم و آگاهی او به اینکه ما از عبادت شما غافل و بی خبر بودیم. <code class="page" rel="10,63"/> و عبادت که نوعی اتصال عابد به معبود از راه مملوکیت و تذلل است، وقتی عبادت می‌شود که متصل و مرتبط به معبود شود-تا بتوان گفت: فلان عابد فلان معبود را پرستید، و برای او عبادت کرد-و این ممکن نیست مگر وقتی که معبود شعور و آگاهی از عبادت عابد داشته باشد، و اگر معبودی فرض کنیم که هیچ اطلاعی از عبادت پرستندگان خود ندارد عبادت حقیقی تحقق نمی‌یابد، بلکه صورت عبادتی است که عبادت خیال شده است. </p> <p>پس، از این معنا روشن شد که منظور از جمله‌ <span class="aya" rel="10_28" data-words="5-14">ثم نقول للذین أشرکوا مکانکم أنتم و شرکاؤکم فزیلنا بینهم</span> این است که ما در آن روز این حقیقت را-که هیچ رابطه‌ای حقیقی بین مشرکین و شرکاء نبوده-روشن نموده حقیقت امر را که در زیر اوهام مستور مانده و هواهای دنیایی آن را پوشانده بود ابراز می‌داریم، و در آن روز روشن می‌کنیم که حقیقت مولویت و صاحب زمام تدبیر بودن از آن خدای سبحان است، و غیر از خدا هیچ کس سهمی از مولویت و ربوبیت ندارد تا صحیح باشد کسی پناهنده او شود، و آن گاه صحیح باشد بگوئیم فلانی فلان مولا و فلان رب را پرستید. </p> <p>وقتی در روز قیامت خدای تعالی پرده از روی این حقیقت بردارد برای مشرکین هویدا و محسوس می‌شود که شرکای آنها در حقیقت نه شرکاء بودند و نه معبود، برای اینکه شرکای خیالی بکلی از عبادت آنان غافل و بی خبر بودند، و مشرکین در برابر آن سنگ و چوبها حرکاتی می‌کردند شبیه به عبادت، آن گاه وهم و هواهای آنان برای آنان اینطور تصویر می‌کردند که دارند این بتها را عبادت می‌کنند. </p> <p>آیه دیگری نیز به این حقیقت اشاره نموده می‌فرماید: <span class="aya" rel="16_86" data-words="1-20">و إذا رأی الذین أشرکوا شرکاءهم قالوا ربنا هؤلاء شرکاؤنا الذین کنا ندعوا من دونک فألقوا إلیهم القول إنکم لکاذبون</span><span class="footnote" rel="1" title="و چون مشرکین شرکای خود را ببینند می‌گویند: پروردگارا اینهایند آن شرکائی که ما به جای تو آنها را می‌پرستیدیم و شرکاء پاسخشان می‌دهند که شما دروغگویید سوره نحل، آیه ۸۶&quot;">*</span> </p><h3> <span class="title" rel="10_28 10_29 10_26 10_27 10_30">نقد و رد نظریات مختلف برخی از مفسرین در مورد نفی عبادت مشرکین</span> </h3> <p> و با این بیان، این معنا نیز روشن شد که جمله‌ <span class="aya" rel="10_28" data-words="15-21">و قال شرکاؤهم ما کنتم إیانا تعبدون</span> گفتاری است که شرکاء بطور حقیقت و جدی گفته‌اند. پس اینکه بعضی<span class="footnote" rel="2" title="مجمع البیان، ج ۳، جزء ۱۱، ص ۴۲">*</span> از مفسرین گفته‌اند منظور شرکاء این نیست که بگویند شما مشرکین اصلا ما را نپرستیدید، بلکه منظورشان این است که به دستور و دعوت ما نپرستیدید سخن فاسدی است، برای اینکه دروغ     <code class="page" rel="10,64"/> است، و در عالم آخرت دروغی وجود ندارد، در آنجا همه ناگزیر از ترک قبیح و خلافند. </p> <p>چون نفی اصل عبادت به آن معنایی که گذشت مطلبی است حق و صدق، و اثبات عبادت هر چند دروغ نبوده الا اینکه از نظر حقیقت و واقع أمر خالی از مجاز گویی هم نیست. </p> <p>علاوه بر این، توجیه این مفسر که گفته منظور این است که ما به شما دستور ندادیم و شما را به عبادت خود دعوت ننمودیم معنایی است که از نظر الفاظ آیه هیچ دلیلی بر آن نیست. </p> <p>از این هم که بگذریم، دروغی که گفتیم در آخرت وجود ندارد آن دروغی است که جنبه عمل و کسب داشته باشد، یعنی مانند عالم دنیا کسی دروغ بگوید تا بوسیله دروغ گفتن چیزی بدست آورد، اما دروغی که نتیجه ملکات دنیوی است مانعی از امکان آن نیست، بلکه نه تنها ممکن است که بنا به حکایت آیه‌ای که ذیلا نقل می‌گردد واقع هم می‌شود: <span class="aya" rel="6_23-24" data-words="1-18">ثم لم تکن فتنتهم إلا أن قالوا و الله ربنا ما کنا مشرکین، انظر کیف کذبوا علی أنفسهم</span><span class="footnote" rel="1" title="آن گاه به جز این راه چاره‌ای نمی‌بینند که بگویند: به خدا، پروردگارمان سوگند که ما مشرک نبودیم، ببین چگونه بر خلاف میل خود (و بر حسب عادت دنیائیشان) دروغ می‌گویند سوره انعام، آیه ۲۳&quot;">*</span> و این حکایت در آیات دیگری نیز هست. </p> <p>پس، روشن شد که نظریه آن مفسر درست نیست، و همچنین نظریه بعضی<span class="footnote" rel="2" title="تفسیر المنار، ط بیروت، ج ۱۱، ص ۳۵۳">*</span> دیگر که گفته‌اند منظور شرکاء این است که شما مشرکین تنها ما بت‌ها را نمی‌پرستیدید، بلکه هواها و شهوات و شیطانهایتان را نیز می‌پرستیدید، همان شیطانهایی که شما را اغواء کردند-چون همانطور که اعمال عبادتی بت‌پرستان مصداق بت‌پرستی است، همان اعمال مصداق پیروی هواها و شیطانها و پرستش آنها است-و به عبارتی دیگر: اعمالی که مشرکین داشتند از آن جهت که پیروی هوی و شیطان بود پرستش هوی و شیطان بر آن اعمال صادق بود، ولی این صادق بودن باعث آن نمی‌شود که پرستش بت بر آن اعمال صادق نباشد، هم چنان که خدای تعالی هر سه جهت را در کلام مجیدش تصدیق نموده، یک جا در باره بت‌پرستی می‌فرماید: <span class="aya" rel="10_18" data-words="1-11">و یعبدون من دون الله ما لا یضرهم و لا ینفعهم</span><span class="footnote" rel="3" title="سوره یونس، آیه ۱۸&quot;">*</span> و در جای دیگر در باره هوی‌پرستی می‌فرماید: <span class="aya" rel="45_23" data-words="1-6">أ فرأیت من اتخذ إلهه هواه</span><span class="footnote" rel="4" title="آیا دیدی آن کسی را که هوای نفس خود را معبود خود گرفت سوره جاثیه، آیه ۲۳&quot;">*</span> و در باره شیطان‌پرستی می‌فرماید: <span class="aya" rel="36_60" data-words="8-15">أن لا تعبدوا الشیطان إنه لکم عدو مبین</span><span class="footnote" rel="5" title="(مگر به تو انسان عهد نسپردیم که) شیطان را نپرستید که او برای شما دشمنی است آشکارا">*</span>         </p> <p> سوره یس، آیه 60" <code class="page" rel="10,65"/> وجه نادرستی این توجیه این است که ما می‌دانیم شرکاء در مقام استدلال بر این هستند که معبود مشرکین نبودند. نه در این مقام که اثبات کنند هوی و شیطان دو معبود آنان بودند، چون معبود بودن هوی و شیطان برای مشرکین به هیچ وجه سودی و ربطی به حال شرکاء ندارد، و بلکه به ضرر آنها تمام می‌شود، چون شرکاء برای تبرئه خود گفتند ما از عبادت مشرکین غافل بودیم و بنا به توجیه این مفسر این تبرئه لغو می‌شود، زیرا هوای نفس مشرکین نیز غافل از عبادت آنان بوده و اصلا آن را درک نمی‌کرد. و خلاصه، در این غفلت و نداشتن درک هیچ فرقی بین شرکاء که اجسامی مرده و بی شعورند، و بین هوای نفس مشرکین نیست. </p> <p>و <span class="phrase">شاید مفسر مزبور در این نظریه‌اش اعتماد کرده به حصری که از جمله‌ <span class="aya" rel="10_28" data-words="18-21">ما کنتم إیانا تعبدون</span> استفاده می‌شود، و فکر کرده تقدیم مفعول-ایانا-بر فعل-تعبدون-حصر را افاده می‌کند، در حالی که ظاهر آن می‌رساند که قصر قلب است، یعنی معبود بودن را از خود نفی و برای غیر خود اثبات می‌کنند، نه اینکه اصل عبادت را نفی کنند، چون از جمله <em rel="fa_10_29_9-10" data-sentence="369:87">عن عبادتکم</em> به دست می‌آید که شرکاء منکر اصل عبادت نیستند، زیرا اضافه مصدر به معمولش مفید ثبوت است.</span> </p> <p>لیکن حق مطلب این است که اگر این شرکاء به مشرکین می‌گویند: <span class="aya" rel="10_28" data-words="18-21">ما کنتم إیانا تعبدون</span> در مقابل و در پاسخ مطلبی بود که مشرکین گفتند، و خدای تعالی گفته آنان را چنین حکایت کرده: <span class="aya" rel="16_86" data-words="8-15">ربنا هؤلاء شرکاؤنا الذین کنا ندعوا من دونک</span><span class="footnote" rel="1" title="پروردگارا اینهایند آن شرکائی که ما به جای تو آنها را می‌پرستیدیم سوره نحل، آیه ۸۶&quot;">*</span> که در این گفتار عبادت خود را از خدای سبحان نفی، و برای شرکاء اثبات کردند، و معلوم است که شرکاء وقتی می‌توانند این تهمت را از خود دور کنند که عبادت آنان را از خود نفی کنند و اما اینکه عبادت آنان برای چه کسی واقع شده ربطی به کار شرکاء ندارد، و نمی‌تواند متعلق غرض آنها واقع شود. همه هم شرکاء این است که خود را از دعوی شرکت منزه بدارند، و همین کار را کرده‌اند، چون در گفتار خود احتجاج کرده‌اند به اثبات غفلت خود از عبادت آنان، و اگر متوجه عبادت آنان می‌بودند و ایشان هم آنها را پرستیده بودند، باید به دعوی شرکت ملتزم شوند. </p> <p><code class="aya" rel="10_29"/> <span class="aya" rel="10_29" data-words="1-6">فکفی بالله شهیدا بیننا و بینکم...</span> معنای این آیه با بیان گذشته ما روشن شد، تنها مطلبی که باقی مانده این است که حرف <em>فاء</em> در آغاز جمله تعلیل را می‌رساند، و تعلیل کردن با حرف <em>فاء</em> در کلام شایع و   <code class="page" rel="10,66"/> رائج است، مثل اینکه می‌گوئیم: اعبد اللَّه فهو ربک-خدا را عبادت کن چون که او پروردگار تو است . </p> <p><code class="aya" rel="10_30"/> <span class="aya" rel="10_30" data-words="1-6">هنالک تبلوا کل نفس ما أسلفت...</span> <span class="phrase">کلمه <em>بلاء</em> که فعل <em>تبلوا</em> از آن گرفته شده به معنای امتحان است، و کلمه  <em rel="fa_10_30_1-1" data-sentence="86:145">هنالک</em> اشاره به آن موقف و محلی دارد که در فرمان: <span class="aya" rel="10_28" data-words="9-14">مکانکم أنتم و شرکاؤکم فزیلنا بینهم</span> نام برده شد.</span> </p> <p>پس معلوم می‌شود این فرمان که: شما و شرکائتان بر جای باشید برای این است که در آنجا که جای اختیار و امتحان است، امتحان شوند. مشرکین و شرکاء و هر انسان دیگر آنچه را که در دنیا کرده امتحان شوند تا حقیقت کرده‌هایش برایش منکشف و روشن شود، و حقیقت هر عملی را که کرده به عیان مشاهده کند، نه اینکه صرفا برایش بشمارند و بیان کنند که تو چنین و چنان کرده‌ای، بلکه عمل خود را مجسم می‌بیند و با مشاهده حق از هر چیزی، این معنا برایش منکشف می‌شود که مولای حقیقی، تنها خدای سبحان است و همه اوهام ساقط و منهدم می‌گردد، و اثری از آن دعوی‌ها که بشر به اوهام و هواهای خود بر حق می‌بست باقی نمی‌ماند. </p> <p>آری، همه این افتراءها و ادعاها از ناحیه روابطی ناشی شده که ما انسانها در این دنیا بین اسباب و مسببات برقرار نموده و به آن اسباب استقلال و مولویت می‌دهیم، با اینکه غیر از خدای سبحان نه معبودی حقیقی هست و نه مولایی، و این معنا وقتی واضح و منجلی می‌شود و ابر اوهام و حجاب دعاوی کنار می‌رود که عالم اسباب و مسببات فرو ریزد و عالم آخرت بر پا شود، آن وقت است که همه آلهه و معبودهایی که دست افترای بشر آنها را ساخته و پرداخته بود باطل گشته، تمامی اعمال به غیر از آنچه به عنوان عبادت خدای سبحان-البته عبادت به معنای حقیقی کلمه-انجام شده باشد حبط و بی اثر می‌گردد. </p> <p>پس فقرات سه‌گانه از آیه شریفه، یعنی جمله‌ <span class="aya" rel="10_30" data-words="1-4">هنالک تبلوا کل نفس...</span> و <span class="aya" rel="10_30" data-words="8-10">ردوا إلی الله...</span> و <span class="aya" rel="10_30" data-words="13-15">و ضل عنهم...</span> هر یک آن دو جمله دیگر را در افاده حقیقت معنایش کمک می‌کند، و حاصل مفاد مجموع آنها این است که: در آن روز حقیقت ولایت الهی بطور عیان ظهور پیدا می‌کند و خلق به عیان لمس می‌کنند که غیر از خدای تعالی به جز فقر و مملوکیت محض چیزی ندارند، در این هنگام است که هر دعوی باطلی باطل و بنیان هر موهومی منهدم می‌گردد. </p> <p>هم چنان که آیات زیر به آن اشاره نموده می‌فرماید: <span class="aya" rel="18_44" data-words="1-4">هنالک الولایة لله الحق</span><span class="footnote" rel="1" title="در آنجا ولایت حقیقی مخصوص خدا است سوره کهف، آیه ۴۴&quot;">*</span> و   <code class="page" rel="10,67"/> <span class="aya" rel="40_16" data-words="1-15">یوم هم بارزون لا یخفی علی الله منهم شیء لمن الملک الیوم لله الواحد القهار</span><span class="footnote" rel="1" title="روزی که خلق ظهور می‌کنند، هیچ چیزی از آنان بر خدا پوشیده نیست،  (خطاب می‌رسد): امروز ملک از آن کیست؟  (همان منادی پاسخ می‌دهد) از آن خدای واحد قهار است سوره مؤمن، آیه ۱۶&quot;">*</span> و <span class="aya" rel="82_19" data-words="7-10">و الأمر یومئذ لله</span><span class="footnote" rel="2" title="در آن روز حکم و فرمان تنها از آن خداست سوره انفطار، آیه ۱۹&quot;">*</span> و آیاتی دیگر. </p> <h3>بحث روایتی‌ <span class="title" rel="10_26 10_27 10_30 10_28 10_29"> (چند روایت در مورد اینکه پاداش محسنین، حسنی و زیاده بر آن است و در مورد سیاهی چهره بد کاران در روز قیامت) </span> </h3> <p> <span class="phrase">شیخ مفید در کتاب امالی به سند خود از ابی اسحاق همدانی از امیر المؤمنین (صلوات اللَّه علیه) روایت کرده که در ضمن نامه‌ای که برای محمد بن ابی بکر در هنگام اعزامش به ولایت مصر نوشت و به وی دستور داد آن نامه را برای مردم مصر بخواند، نوشته: خدای تعالی می‌فرماید: <span class="aya" rel="10_26" data-words="1-5">للذین أحسنوا الحسنی و زیادة</span> و <em rel="fa_10_26_3-3" data-sentence="342:610">حسنی</em> عبارت است از بهشت و <em rel="fa_10_26_5-5" data-sentence="419:575">زیادت</em>  عبارت است از دنیا.<span class="footnote" rel="3" title="امالی مفید، ط انتشارات اسلامی، ص ۲۶۲">*</span> و در تفسیر قمی در روایتی که از ابی الجارود از امام باقر (ع) در تفسیر این آیه نقل کرده آمده: و اما <em rel="fa_10_26_3-3" data-sentence="679:359">حسنی</em> عبارت است از بهشت، و اما <em rel="fa_10_26_5-5" data-sentence="761:319">زیادت</em> عبارت است از دنیا، چون خدای تعالی نعمت‌هایی را هم که در دنیا به نیکوکاران می‌دهد در آخرت به حساب می‌آورد، و در نتیجه هم پاداش دنیوی به آنان می‌دهد و هم پاداش اخروی-تا آخر حدیث.<span class="footnote" rel="4" title="تفسیر قمی، ط نجف، ج ۱، ص ۳۱۱">*</span> مؤلف: این دو روایت ناظر است به معنای اولی که در بیان قبلی آوردیم.</span> و در معنای روایت دوم، طبرسی روایتی از امام باقر (ع) در مجمع البیان<span class="footnote" rel="5" title="تفسیر مجمع البیان، ط اسلامیه، ج ۵، ص ۱۰۴">*</span> آورده است. </p> <p>و در تفسیر برهان می‌گوید: صاحب نهج البیان از علی بن ابراهیم روایت کرده که گفت امام فرمود: زیادت بخششی است. از ناحیه خدای عز و جل.<span class="footnote" rel="6" title="تفسیر برهان، ج ۲، ص ۱۸۳">*</span> و در الدر المنثور است که دارقطنی و ابن مردویه در تفسیر این آیه از صهیب نقل کرده‌اند که گفت: رسول خدا (ص) فرمود: زیادت عبارتست از نظر کردن به وجه اللَّه.<span class="footnote" rel="7" title="الدر المنثور، ط بیروت، ج ۳، ص ۳۰۵">*</span>               <code class="page" rel="10,68"/> مؤلف: این معنا به چند طریق از طرق اهل سنت از رسول خدا (ص) نقل شده و ما در تفسیر آیه‌ <span class="aya" rel="7_143" data-words="10-13">رب أرنی أنظر إلیک</span><span class="footnote" rel="1" title="سوره اعراف، آیه ۱۴۳&quot;">*</span> در جلد هشتم این کتاب بیانی داشتیم که این حدیث را توضیح می‌دهد. </p> <p>و در کافی به سند خود از ابی بصیر از امام صادق (ع) روایت کرده که در تفسیر جمله‌ <span class="aya" rel="10_27" data-words="17-23">کأنما أغشیت وجوههم قطعا من اللیل مظلما</span> فرمود:  (سیاهی، شدت و ضعف دارد) همانطور که می‌بینی در شب تاریک، داخل اطاق تاریکتر از فضای بیرون است همچنین وجوه مشرکین سیاهیشان زیاد می‌باشد.<span class="footnote" rel="2" title="کافی">*</span> مؤلف: این روایت را عیاشی نیز از ابی بصیر از آن جناب نقل کرده، و گویا امام  (ع) خواسته است که کلمه‌ <span class="aya" rel="10_27" data-words="20-22">قطعا من اللیل</span> را که در آیه آمده تفسیر کند.<span class="footnote" rel="3" title="تفسیر عیاشی، ط اسلامیه، ج ۲، ص ۱۲۲">*</span> و در الدر المنثور است که ابو الشیخ از سدی روایت کرده که در ذیل جمله‌ <span class="aya" rel="10_30" data-words="7-12">و ردوا إلی الله مولاهم الحق</span> گفته: این جمله را آیه‌ <span class="aya" rel="47_11" data-words="3-12">الله مولی الذین آمنوا و أن الکافرین لا مولی لهم</span> نسخ کرده<span class="footnote" rel="4" title="الدر المنثور، ط بیروت، ج ۳، ص ۳۰۵">*</span> است. </p> <p>مؤلف: این سخن از سخیف‌ترین سخنان است، چون هر یک از دو آیه شریفه ناظر به یک جهت از معنا است، یکی ناظر به مولای ظاهری است، و دیگری به مولای باطنی (آن آیه که می‌فرماید: کفار مولی ندارند، منظورش مولای ظاهری است که در دنیا دل به آن بسته بودند، و هر سنگ و چوبی را مولی و شفیع خود می‌پنداشتند، و این آیه به معنای باطنی و حقیقی مولی نظر دارد، می‌فرماید: مولای حقیقی کل عالم خدای تعالی است، و کفار نیز به سوی او برگشت داده می‌شوند). </p> 
