<h3 class="ayas">سوره البقرة آیه‌های ۱۸۰ تا ۱۸۲</h3><code class="section" rel="2_180-182"/><h3>ترجمه آیات</h3> <p> <span class="trans" rel="2_180">بر شما مسلمانان واجب شد که وقتی مرگتان نزدیک میشود و مالی از شما میماند برای پدران و مادران و خویشاوندان وصیتی به نیکی کنید این حقی است بر پرهیزکاران.  «۱۸۰» </span><span class="trans" rel="2_181">پس اگر کسی وصیت شخصی را بعد از آنکه شنید و بدان آگهی یافت تغییر دهد گناهش به گردن همان تغییر دهنده است که خدا شنوا و دانا است.  «۱۸۱» </span><span class="trans" rel="2_182">پس اگر وصی ترسید یعنی تشخیص داد که متوفی در وصیت خود از راه حق منحرف گشته و مرتکب گناهی شده و در وصیت او اصلاحاتی انجام دهد تا در میان ورثه ظلمی واقع نشود گناهی بر او نیست که خدا آمرزگار رحیم است «۱۸۲» </span></p>   <h3>بیان</h3> <h3> <span class="title" rel="2_180 2_181 2_182">بیان آیات مربوط به حکم وصیت در باره ما ترک</span> </h3> <p> <span class="aya" rel="2_180" data-words="1-10">کتب علیکم إذا حضر أحدکم الموت، إن ترک خیرا الوصیة</span> الخ، لسان این آیه، لسان وجوب است نه استحباب، چون در قرآن کریم هر جا فرموده: فلان امر بر فلان قوم نوشته شده، معنایش این است که این حکم یا سرنوشت، قطعی و لازم شده است، مؤید آن، جمله آخر آیه است که میفرماید:  حقا، چون کلمه حق، نیز مانند کتابت اقتضای معنای لزوم را دارد. </p> <p>لکن از آنجا که همین کلمه را مقید به متقین کرده دلالت بر وجوب را سست می‌کند، برای اینکه اگر وصیت تکلیفی واجب بود، مناسب‌تر آن بود که بفرماید:  حقا علی المؤمنین، و چون فرموده: <span class="aya" rel="2_180" data-words="16-17">علی المتقین</span>، میفهمیم این تکلیف امری است که تنها تقوی باعث رعایت آن میشود و در نتیجه برای عموم مؤمنین واجب نیست، بلکه آنهایی که متقی هستند برعایت آن اهتمام میورزند. </p> <p>و به هر حال بعضی از مفسرین گفته‌اند: این آیه بوسیله آیات ارث که تکلیف مال میت را معین کرده، چه وصیت کرده باشد و چه نکرده باشد، نسخ شده و به فرضی که این سخن درست باشد، وجوبش نسخ شده نه استحباب، و اصل محبوبیتش، و شاید تقیید کلمه حق به کلمه متقین هم برای افاده همین غرض باشد. </p> <p>و مراد به کلمه خیر مال است، و مثل این که از آن بر می‌آید مراد مال بسیار است نه اندکی که قابل اعتناء نباشد، و مراد از معروف، همان معنای متداول یعنی احسان است. </p> <p><code class="aya" rel="2_181"/> <span class="aya" rel="2_181" data-words="1-10">فمن بدله بعد ما سمعه، فإنما إثمه علی الذین یبدلونه</span>، ضمیر در کلمه اثمه، به تبدیل بر می‌گردد و بقیه ضمائر به وصیت به معروف، و اگر بپرسی: کلمه وصیت مؤنث است، چرا پس همه ضمائر که بدان برگشته مذکر است؟ در پاسخ می‌گوئیم: کلمه نامبرده از آنجا که مصدر است، هر دو نوع ضمیر، جائز است بدان برگردد. </p> <p>باز خواهی پرسید: که جا داشت بفرماید:  فمن بدله بعد ما سمعه، فانما اثمه علیهم و حاجت نبود دوباره نام تبدیل کنندگان را ببرد، در پاسخ می‌گوییم: نکته این که ضمیر نیاورد و اسم ظاهر آن را آورد، خواست تا بعلت گناه یعنی تبدیل وصیت بمعروف اشاره کرده باشد تا بتواند آیه بعدی را بر آن تفریع نموده، بفرماید:  پس اگر کسی از موصی بترسد الخ. </p> <p><code class="aya" rel="2_182"/> <span class="aya" rel="2_182" data-words="1-12">فمن خاف من موص جنفا، أو إثما، فأصلح بینهم، فلا إثم علیه</span> کلمه جنف به معنای انحراف است و بعضی گفته‌اند به معنای انحراف دو قدم بطرف خارج است، بر عکس کلمه حنف که با حای بی نقطه است و به معنای انحراف دو قدم بطرف داخل است. <code class="page" rel="1,668"/> و به هر حال، مراد، انحراف بسوی گناه است، به قرینه کلمه اثم و این آیه تفریع بر آیه قبلی است و معنایش و خدا داناتر است این است که اگر کسی وصیت شخصی را تبدیل کند، تنها و تنها گناه این تبدیل بر کسانی است که وصیت به معروف را تبدیل می‌کنند، نتیجه و فرعی که مترتب بر این معنا میشود این است که پس اگر کسی از وصیت موصی بترسد، به این معنا که وصیت به گناه کرده باشد و یا منحرف شده باشد، و او میان ورثه اصلاح کند و وصیت را طوری عمل کند که نه اثم از آن برخیزد و نه انحراف، گناهی نکرده، چون او اگر تبدیل کرده، وصیت به معروف را تبدیل نکرده، بلکه وصیت گناه را به وصیتی تبدیل کرده که گناهی یا انحرافی در آن نباشد. </p> <h3>بحث روایتی‌ <span class="title" rel="2_180 2_182 2_181"> شامل روایاتی در ذیل آیات گذشته و احکام وصیت </span> </h3> <p> در کافی و تهذیب و تفسیر عیاشی روایت زیر را آورده‌اند که عبارت آن به نقل از عیاشی چنین است: محمد بن مسلم از امام صادق ع، روایت کرده که گفت: از آن جناب از وصیت برای وارث پرسش نمودم که آیا جائز است؟ فرمود: آری، آن گاه این آیه را تلاوت فرمود: <span class="aya" rel="2_180" data-words="7-13">إن ترک خیرا، الوصیة للوالدین و الأقربین</span>.<span class="footnote" rel="1" title="کافی ج ۷ ص ۱۰ حدیث ۵ و تهذیب ج ۹ حدیث ۷۹۳ و تفسیر عیاشی ج ۱ ص ۷۶ حدیث ۱۶۴">*</span> و در تفسیر عیاشی از امام صادق، از پدرش، از علی ع، روایت کرده که فرمود: کسی که در دم مرگش برای خویشاوندانش که از او ارث نمی‌برند وصیتی نکند، عمل خود را با معصیت ختم کرده است.<span class="footnote" rel="2" title="تفسیر عیاشی ج ۱ ص ۷۶ حدیث ۱۶۶">*</span> و در تفسیر عیاشی نیز از امام صادق ع، روایت آورده که در ذیل این آیه فرمود: این حقی است که خدا در اموال مردم قرار داده، برای صاحب این امر یعنی امام ع پرسیدم آیا برای آن حدی هست؟ فرمود: آری، پرسیدم: حدش چیست؟ فرمود: کمترین آن یک ششم و بیشترین آن یک سوم است.<span class="footnote" rel="3" title="تفسیر عیاشی ج ۱ ص ۷۶ حدیث ۱۶۳">*</span> مؤلف: این معنا را صدوق هم در من لا یحضره الفقیه از آن جناب روایت کرده و این استفاده لطیفی است که امام ع از آیه کرده، باین معنا که آیه مورد بحث را با آیه:  <span class="aya" rel="33_6" data-words="1-17">النبی أولی بالمؤمنین من أنفسهم، و أزواجه أمهاتهم، و أولوا الأرحام بعضهم أولی ببعض فی کتاب الله،</span>       <code class="page" rel="1,669"/> <span class="aya" rel="33_6" data-words="18-32">من المؤمنین و المهاجرین، إلا أن تفعلوا إلی أولیائکم معروفا، کان ذلک فی الکتاب مسطورا</span>، پیامبر بمؤمنین اختیاردارتر از خود ایشان است، و همسران او مادران ایشانند و خویشاوندان در کتاب خدا بعضی مقدم بر بعض دیگرند، از مؤمنین و مهاجران، مگر آنکه به اولیاء خود نیکی کنند، و این در کتاب نوشته شده بود،<span class="footnote" rel="1" title="سوره احزاب آیه ۶-من لا یحضره الفقیه ج ۴ ص ۴۴">*</span> ضمیمه کردند و آن نکته لطیف را استفاده فرمودند. </p> <p>توضیح اینکه آیه سوره احزاب، ناسخ حکم توارث به اخوتی است که در صدر اسلام معتبر بود و کسانی که با یکدیگر عقد اخوت بسته بودند، از یکدیگر ارث می‌بردند، آیه سوره احزاب آن را نسخ کرد و حکم توارث را منحصر کرد در قرابت و سپس نیکی در حق اولیاء را از آن استثناء کرد و خلاصه فرمود: توارث تنها در خویشاوندان است و برادران دینی از یکدیگر ارث نمیبرند، مگر آنکه بخواهند، به اولیاء خود احسانی کنند، و آن گاه رسول خدا و طاهرین از ذریه‌اش را اولیاء مؤمنین خوانده و این مستثنا همان موردی است که جمله: <span class="aya" rel="2_180" data-words="7-10">إن ترک خیرا الوصیة</span> الخ، شاملش می‌شود، چون رسول خدا ص و ائمه طاهرین نیز قربا هستند دقت بفرمائید. </p> <p>و در تفسیر عیاشی از یکی از دو امام باقر و صادق ع روایت کرده که در ذیل آیه: <span class="aya" rel="2_180" data-words="1-4">کتب علیکم إذا حضر</span> الخ، فرمود: این آیه بوسیله آیه:  فرائض یعنی آیه ارث نسخ شده.<span class="footnote" rel="2" title="تفسیر عیاشی ج ۱ ص ۷۷ حدیث ۱۶۷">*</span> مؤلف: مقتضای جمع بین روایات سابق و این روایت، این است که بگوئیم: منسوخ از آیه <span class="aya" rel="2_180" data-words="1-2">کتب علیکم</span> الخ، تنها وجوب است، در نتیجه استحباب آن بحال خود باقی است. </p> <p>و در تفسیر مجمع البیان از امام باقر ع روایت کرده که در ذیل جمله: <span class="aya" rel="2_182" data-words="1-7">فمن خاف من موص جنفا أو إثما...</span> الخ، فرمود: جنف این است که بسوی خطا گرائیده باشد از این جهت که نداند اینکار جائز است.<span class="footnote" rel="3" title="تفسیر مجمع البیان ج ۱ ص ۲۶۹">*</span> و در تفسیر قمی از امام صادق ع روایت آورده که فرمود: وقتی مردی به وصیتی سفارش کرد، جائز نیست که وصی اووصیتش را تغییر دهد، بلکه باید بر طبق آنچه وصیت کرده عمل کند، مگر آنکه به غیر از دستور خدا وصیت کرده باشد که اگر وصی بخواهد مو به مو به آن عمل کند، دچار معصیت و ظلم می‌شود، در اینصورت برای وصی جائز است، آن را بسوی حق برگرداند و اصلاح کند، مثل اینکه مردی که چند وارث دارد، تمامی اموالش را برای یکی از ورثه وصیت کند و بعضی دیگر را محروم کند، که در اینجا وصی میتواند وصیت را تغییر داده بدانچه که حق است برگرداند، اینجاست که خدای تعالی میفرماید: <span class="aya" rel="2_182" data-words="5-7">جنفا أو إثما</span>، که جنف انحراف بطرف       <code class="page" rel="1,670"/> بعضی از ورثه و اعراض از بعضی دیگر است، اثم عبارت از این است که دستور دهد با اموالش آتشکده‌ها را تعمیر کنند و یا شراب درست کنند، که در اینجا نیز وصی میتواند بوصیت او عمل نکند.<span class="footnote" rel="1" title="فروع کافی ج ۷ ص ۲۱ حدیث ۲">*</span> مؤلف: معنایی که این روایت برای جنف کرده، معنای جمله‌ <span class="aya" rel="2_182" data-words="8-9">فأصلح بینهم</span> را هم روشن میکند، میفهماند که مراد اصلاح میان ورثه است، تا بخاطر وصیت صاحب وصیت، نزاعی بینشان واقع نشود. </p> <p>و در کافی از محمد بن سوقه روایت آورده که گفت: از امام ابی جعفر ع معنای جمله‌ <span class="aya" rel="2_181" data-words="1-10">فمن بدله، بعد ما سمعه، فإنما إثمه علی الذین یبدلونه</span> را پرسیدم، فرمود: آیه بعد از آن که می‌فرماید: <span class="aya" rel="2_182" data-words="1-12">فمن خاف من موص جنفا أو إثما، فأصلح بینهم، فلا إثم علیه</span>، آن را نسخ کرده و معنایش این است که هر گاه وصی بترسد یعنی تشخیص دهد از اینکه صاحب وصیت در باره فرزندانش تبعیض قائل شده و به بعضی ظلم کرده و خلاف حقی مرتکب شده که خدا بدان راضی نیست، در اینصورت گناهی بر وصی نیست که آن را تبدیل کند و بصورت حق و خداپسندانه در آورد.<span class="footnote" rel="2" title="تفسیر قمی ج ۱ ص ۶۵">*</span> مؤلف: این روایت از مواردی است که ائمه ع آیه‌ای را بوسیله آیه‌ای دیگر تفسیر کرده‌اند، پس اگر نام آن را نسخ گذاشتند، منظور نسخ اصطلاحی نیست و در سابق هم گفتیم: که در کلام ائمه ع بسا کلمه نسخ آمده که منظور از آن غیر نسخ اصطلاحی علمای اصول است. </p> <p>الحمد للَّه رب العالمین     </p> ﻿<code class="book" rel="&#x62C; 2"/><code class="page" rel="2,3"/> <h3>جلد دوم</h3> 
