<h3 class="ayas">سوره التوبة آیه‌های ۸۱ تا ۹۶</h3><code class="section" rel="9_81-96"/><h3>ترجمه آیات</h3> <p> <span class="trans" rel="9_81">بجا ماندگان پس از حرکت رسول خدا (ص) از تخلف کردن خود شادمان شدند، و کراهت داشتند که با مالها و جانهای خویش در راه خدا جهاد کنند و گفتند در این گرما بیرون مروید، بگو گرمای آتش جهنم سخت‌تر است، اگر می‌فهمیدند.  «۸۱» </span><span class="trans" rel="9_82">باید به کیفر اعمالی که می‌کردند کم بخندند و زیاد بگریند.  «۸۲» </span><span class="trans" rel="9_83"> (حال متوجه باش) اگر خداوند تو را بسوی دسته‌ای از آنان بازگردانید، و برای بیرون شدن از تو اجازه خواستند، بگو هرگز با من بیرون نخواهید آمد و هرگز با من با دشمنی، کارزار نخواهید کرد، چون شما نخستین بار به تقاعد رضایت دادید، پس با واماندگان بنشینید.  «۸۳» </span><span class="trans" rel="9_84">هیچوقت بر احدی از آنان که مرده، نماز مگذار و بر قبرش مایست، زیرا ایشان به خدا و رسولش کافر شدند و با حالت فسق مردند.  «۸۴» </span><span class="trans" rel="9_85">و اموال و اولاد ایشان تو را خیره نسازد، چرا که خدا می‌خواهد بوسیله آن در دنیا عذابشان کند، و در حال کفر جانشان بدر آید.  «۸۵» </span><span class="trans" rel="9_86">و چون سوره‌ای نازل شود که به خدا ایمان بیاورید و با رسولش به جهاد بروید، توانگران ایشان از تو اجازه می‌خواهند و می‌گویند بگذار با واماندگان باشیم.  «۸۶» </span><span class="trans" rel="9_87">راضی شده‌اند که قرین زنان و زمین‌گیران باشند، و خدا بر دلهایشان مهر زده و در نتیجه نمی‌فهمند.  «۸۷» </span><span class="trans" rel="9_88">ولی پیغمبر و کسانی که با او ایمان آوردند با مالها و جانهای خود جهاد کردند، و خیرات همه خاص ایشان است، و ایشان، آری، هم ایشانند رستگاران.  «۸۸» </span><span class="trans" rel="9_89">خداوند برای آنان بهشت‌ها آماده کرده که از چشم انداز آن جویها روان است و جاودانه در آنند و<code class="page" rel="9,484"/> این است کامیابی بزرگ.  «۸۹» </span><span class="trans" rel="9_90">عذر جویان از بادیه‌نشینان، آمدند تا به ایشان اجازه ماندن داده شود، و آنان که به خدا و رسولش دروغ گفته باز نشستند، بزودی به آن کسان که از ایشان کافر شدند عذابی دردناک خواهد رسید.  «۹۰» </span><span class="trans" rel="9_91">بر ضعیفان و بر بیماران و بر کسانی که چیزی برای خرج کردن ندارند در صورتی که برای خدا و رسولش خیرخواهی کنند تکلیفی نیست،  (آری) نیکوکاران مورد ملامت و عذاب کسی قرار نمی‌گیرند، و خدا آمرزنده مهربان است.  «۹۱» </span><span class="trans" rel="9_92">و (همچنین) بر کسانی که چون پیش تو آمدند تا مرکبشان دهی،  (و تو) گفتی چیزی ندارم که شما را بر آن سوار کنم،  (و ایشان) با دیدگانی پر از اشک برگشتند که چرا چیزی برای خرج کردن نمی‌یابند.  «۹۲» </span><span class="trans" rel="9_93">تنها (مؤاخذه و ملامت و عقاب) بر کسانی است که با اینکه مکنت دارند از تو اجازه ماندن می‌خواهند، و بدین تن در می‌دهند که با زنان و زمینگیران باشند، و خدا بر دلهایشان مهر نهاده، در نتیجه نمی‌دانند.  «۹۳» </span><span class="trans" rel="9_94"> (و) چون بازگردید نزد شما عذر آورند، بگو عذر میاورید که ما هرگز شما را تصدیق نمی‌کنیم، خدا ما را از اخبار شما خبردار کرد، و به زودی خدا عمل شما را می‌بیند، و رسول او نیز، آن گاه بسوی دانای غیب و شهادت بازمی‌گردید، پس شما را به آنچه می‌کردید خبر می‌دهد.  «۹۴» </span><span class="trans" rel="9_95">به زودی همین که بسوی ایشان بازگردید برایتان به خدا سوگند می‌خورند تا از ایشان صرفنظر کنید، و شما از ایشان صرفنظر کنید که ایشان پلیدند، و جایشان به کیفر آنچه می‌کردند جهنم است.  «۹۵» </span><span class="trans" rel="9_96">برایتان سوگند می‌خورند تا شما از ایشان راضی شوید، و به فرضی که شما از ایشان راضی شوید خدا از مردم عصیانگر فاسق راضی نمی‌شود «۹۶» </span></p>                               <h3>بیان آیات‌ <span class="title" rel="9_81 9_82 9_83 9_84 9_85 9_86 9_87 9_88 9_89 9_90 9_91 9_92 9_93 9_94 9_95 9_96">ادامه آیات مربوط به کسانی که از رفتن به جنگ سرباز زدند و نکوهش و تهدید آنان به عذاب آخرت</span> </h3> <p> این آیات قابل ارتباط و اتصال به آیات قبل هست، چون همان غرضی را که آن آیات دنبال می‌کرد این آیات دنبال می‌کند. </p> <p> <span class="aya" rel="9_81" data-words="1-6">فرح المخلفون بمقعدهم خلاف رسول الله...</span> فرح و سرور مقابل غم و اندوه است، و این دو حالت نفسانی و وجدانی است که یکی لذت بخش و دیگری ناراحت کننده است. و کلمه <em>مخلفون</em> اسم مفعول از ماده <em>خلف</em>  است که به معنای باقی گذاردن برای بعد از رفتن است، و کلمه <em>مقعد</em> از ماده <em>قعود</em> مصدر  <em>قعد، یقعد</em> می‌باشد، و کنایه است از نرفتن به جهاد. </p> <p>کلمه <em>خلاف</em> مانند <em>مخالفت</em> مصدر <em>خالف، یخالف</em> است، و بطوری که بعضی‌ها گفته‌اند گاهی به معنای بعد می‌آید، و بعید نیست که در آیه <span class="aya" rel="17_76" data-words="10-15">إذا لا یلبثون خلافک إلا قلیلا-</span> در این صورت نمی‌پایند بعد تو مگر اندکی به این معنا باشد. و با اینکه از نظر سیاق کلام جا داشت بفرماید: خلافک-بمنظور مخالفت تو <em>اگر فرمود</em> <span class="aya" rel="9_81" data-words="4-6">خلاف رسول الله-</span> به منظور مخالفت رسول خدا برای این بود که دلالت کند بر اینکه منافقین از مخالفت امر خدا خوشحال می‌شدند، با رسول خدا (ص) لجبازی نداشتند، چون رسول خدا  (ص) جز پیغام آوردن کار دیگری نداشت. </p> <p>معنای آیه این است: منافقین که تو آنان را بعد از رفتنت بجای گذاشتی خوشحال شدند که با تو بیرون نیامدند و تو را مخالفت کردند، و یا بعد از تو بیرون نیامدند، و کراهت داشتند از اینکه با مال و جانهای خود در راه خدا جهاد کنند. </p> <p>و جمله‌ <span class="aya" rel="9_81" data-words="17-22">و قالوا لا تنفروا فی الحر</span> نقل خطاب منافقین است به دیگران که رسول خدا  (ص) را یاری نکنند، و زحمات آن جناب را در حرکت دادن مردم بسوی جهاد خنثی سازند، و لذا خدای تعالی آن جناب را دستور می‌دهد که چنین جوابشان دهد: <span class="aya" rel="9_81" data-words="24-27">نار جهنم أشد حرا</span> یعنی اگر فرار از حرارت و تقاعد ورزیدن شما را از گرما نجات می‌داد، باری، از حرارتی شدیدتر از آن یعنی حرارت دوزخ نجات نمی‌دهد، آری فرار از این حرارت آسان شما را دچار آن حرارت شدید می‌سازد. آن گاه با جمله‌ <span class="aya" rel="9_81" data-words="28-30">لو کانوا یفقهون</span> که با کلمه <em>لو</em> که برای تمنی و آرزو می‌باشد، ابتداء شده، نومیدی از تعقل و فهم ایشان را می‌رساند. </p> <p><code class="aya" rel="9_82"/> <span class="aya" rel="9_82" data-words="1-9">فلیضحکوا قلیلا و لیبکوا کثیرا جزاء بما کانوا یکسبون</span> فاء تفریع که بر سر این جمله آمده می‌رساند که مضمون این جمله فرع تخلف ایشان از جهاد به اموال و جانها و خوشنودی به ترک این فریضه الهی و فطری است، که انسان در زندگیش جز به انجام آن به سعادت نمی‌رسد. </p> <p>و جمله‌ <span class="aya" rel="9_82" data-words="6-9">جزاء بما کانوا یکسبون</span> با در نظر داشتن اینکه حرف <em>باء</em> برای مقابله و یا سببیت است دلالت دارد بر اینکه منظور از کم خندیدن همان خوشحالی ناپایدار دنیوی است، که از ناحیه ترک جهاد و امثال آن به ایشان دست داده، و منظور از گریه زیاد، گریه در آخرت و در عذاب دوزخ است، که حرارتش شدیدتر است، زیرا آن چیزی که خنده و گریه متفرع بر آن شده همان مضمونی است که در آیه قبلی بود، و آن خوشنودی از تخلف و دوری از حرارت هوا و گرفتار شدن به حرارت دوزخ است. </p> <p>پس، معنای آیه این است که: با در نظر داشتن آنچه کردند و کسب نمودند، لازم است در دنیا کمتر خنده و خوشحالی کنند و در آخرت بسیار بگریند و اندوهناک شوند. پس اینکه امر کرد و فرمود: باید کم بخندند و زیاد بگریند برای افاده همین معنا است که آثار اعمال<code class="page" rel="9,486"/> ایشان موجب این شد که کم بخندند و بسیار گریه کنند. </p> <p>ممکن است بعضی این دو امر یعنی <em>فلیضحکوا</em> و <em>و لیبکوا</em> را حمل کنند بر امر مولوی و بگویند: این دو امر دو تکلیف از تکالیف شرعی را نتیجه می‌دهد، و لیکن این حمل با جمله‌ <span class="aya" rel="9_82" data-words="6-9">جزاء بما کانوا یکسبون</span> سازگار نیست. </p> <p>و ممکن هم هست منظور از امر به کم خندیدن و بسیار گریستن، خندیدن و گریستن در دنیا بعنوان کیفر اعمال گذشته‌شان باشد، زیرا آن کارهایی که کردند دو اثر بجای گذاشت، یکی راحتی و خوشحالی در چند روز مختصری که از رسول خدا (ص) تخلف کرده بودند، و یکی ذلت و خواری در نزد خدا و رسول و همه مؤمنین در ما بقی عمر و زندگیشان در دنیا و حرارت آتش دوزخ در قیامت و بعد از مرگ. </p> <p><code class="aya" rel="9_83"/> <span class="aya" rel="9_83" data-words="1-8">فإن رجعک الله إلی طائفة منهم فاستأذنوک للخروج...</span> مقصود از <em>قعود</em> در بار اول، تخلفی است که در اولین باری که لازم شد بیرون شوند مرتکب شده، و از بیرون شدن برای جهاد سر پیچیدند، و بعید نیست آن اولین بار، جنگ تبوک بوده، و سیاق آیه هم همین را می‌رساند. </p> <p>و <span class="phrase">مقصود از <em rel="fa_9_83_26-26" data-sentence="9:128">خالفین</em> آن افرادی هستند که طبعا از امر جهاد متخلفند، و باید هم باشند، مانند زنان و کودکان و بیماران و کسانی که در اعضای خود نقصی دارند.</span> و بعضی‌ها<span class="footnote" rel="1" title="آیا کسی که مرده بود پس ما او را زنده کردیم و برایش نوری قرار دادیم تا با آن در میان مردم زندگی کند مانند کسی است که مثل وی (در ظلمات) است و از آن بیرون شدنی نیست؟ سوره انعام آیه ۱۲۲">*</span> گفته‌اند: مقصود از خالفین، متخلفینی هستند که بدون هیچ عذری تخلف ورزیده‌اند. بعضی<span class="footnote" rel="2" title="الدر المنثور ج ۳ ص ۲۶۶">*</span> دیگر گفته‌اند: خالفین عبارتند از اهل فساد، و بقیه الفاظ آیه روشن است. </p> <p> <span class="aya" rel="9_83" data-words="1-6">فإن رجعک الله إلی طائفة منهم...</span> این جمله دلالت دارد بر اینکه این آیه و آن آیاتی که قبل و بعد از آن قرار دارند و دارای سیاق متصلی هستند همه در سفر تبوک و قبل از مراجعت رسول خدا (ص) به مدینه نازل شده است. </p> <h3> <span class="title" rel="9_81 9_82 9_83 9_84 9_85 9_86 9_87 9_88 9_89 9_90 9_91 9_92 9_93 9_94 9_95 9_96">نهی از نماز گزاردن بر جنازه منافقین و ایستادن در کنار گور آنان</span> </h3> <p> <code class="aya" rel="9_84"/> <span class="aya" rel="9_84" data-words="1-23">و لا تصل علی أحد منهم مات أبدا و لا تقم علی قبره إنهم کفروا بالله و رسوله و ماتوا و هم فاسقون</span> این آیه نهی می‌کند رسول خدا (ص) را از اینکه نماز میت بخواند بر کسی که منافق بوده، و از اینکه کنار قبر منافقی بایستد، و این نهی را تعلیل کرده است به اینکه چون کفر ورزیدند و فاسق شدند و بر همین فسق خود مردند، و این تعلیل تنها در این آیه نیامده، بلکه در هر جا که گفتگو از لغویت استغفار به میان آمده همین تعلیل ذکر شده است،   <code class="page" rel="9,487"/> مانند آیه"80"از همین سوره، و آیه ششم از سوره منافقین که می‌فرماید: <span class="aya" rel="63_6" data-words="1-18">سواء علیهم أستغفرت لهم أم لم تستغفر لهم لن یغفر الله لهم إن الله لا یهدی القوم الفاسقین</span>. </p> <p>و از همه این موارد که ذکر شد برمی‌آید کسی که بخاطر احاطه و استیلای کفر در دلش فاقد ایمان به خدا گشته دیگر راهی بسوی نجات ندارد، و نیز برمی‌آید که استغفار جهت منافقین و همچنین نماز خواندن بر جنازه‌های ایشان و ایستادن کنار قبور ایشان و طلب مغفرت کردن، لغو و بی نتیجه است. </p> <p>و در این آیه اشاره است به اینکه رسول خدا (ص) بر جنازه مؤمنین نماز می‌خوانده و در کنار قبور ایشان می‌ایستاده و طلب مغفرت و دعا می‌کرده است. </p> <p><code class="aya" rel="9_85"/> <span class="aya" rel="9_85" data-words="1-6">و لا تعجبک أموالهم و أولادهم...</span> قبلا در تفسیر آیه"55"همین سوره مطالبی مربوط به این آیه گذشت، بدانجا مراجعه شود. <code class="aya" rel="9_86"/><code class="aya" rel="9_87"/> <span class="aya" rel="9_86" data-words="1-11">و إذا أنزلت سورة أن آمنوا بالله و جاهدوا مع رسوله</span>... <span class="phrase"><span class="aya" rel="9_87" data-words="10-12">فهم لا یفقهون</span> کلمه <em rel="fa_9_86_14-14" data-sentence="74:118">طول</em> به معنای قدرت و نعمت است، و کلمه <em>خوالف</em> جمع خالف و به معنای خالفین است، که گذشت، و ما بقی کلمات آیه روشن است.</span> </p> <h3> <span class="title" rel="9_81 9_82 9_83 9_84 9_85 9_86 9_87 9_88 9_89 9_90 9_91 9_92 9_93 9_94 9_95 9_96">نهی از نماز گزاردن بر جنازه منافقین و ایستادن در کنار گور آنان</span> </h3> <p> <code class="aya" rel="9_88"/> <span class="aya" rel="9_88" data-words="1-10">لکن الرسول و الذین آمنوا معه جاهدوا بأموالهم و أنفسهم</span> بعد از آنکه منافقین را در دو آیه قبلی مذمت نمود به اینکه رضایت دادند به تقاعد از جنگ و ماندن در شهر با افراد معذور، و در نتیجه خدا مهر بر دلهایشان نهاد، اینک در این آیه رسول خدا (ص) و مؤمنین با او را، استدراک و استثناء می‌نماید، و مقصود از مؤمنین، مؤمنین حقیقی هستند که خداوند دلهایشان را از لوث نفاق پاک ساخته است. بدلیل اینکه مؤمنین را در مقابل منافقین قرار داده تا مدحشان کند، و به جهاد با جان و مال بستاید، پس در نتیجه مؤمنین کسانی خواهند بود که نسبت به تقاعد و ماندن در خانه و شهر رضا ندادند، و خدا هم مهر بر دلهایشان ننهاد، بلکه بر خلاف منافقین به سعادت زندگی نائل گشته، و به نور الهی راه زندگیشان روشن گردید، هم چنان که فرموده: <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span><span class="footnote" rel="1" title="سوره توبه آیه ۷۲">*</span>   <code class="page" rel="9,488"/> و لذا گفتار را با جمله‌ <span class="aya" rel="9_88" data-words="11-18">و أولئک لهم الخیرات و أولئک هم المفلحون</span> دنبال کرد، و فهمانید که مؤمنین همه خیرات را دارند. <span class="phrase">آری، کلمه <em rel="fa_9_88_14-14" data-sentence="10:321">الخیرات</em> جمعی است که الف و لام بر سرش درآمده، و می‌گویند جمع دارای الف و لام افاده عموم می‌کند، پس کلمه مذکور معنایش <em>تمام خیرات</em> است، و همین طور هم هست، زیرا مردان با ایمان، هم زندگی پاک را دارا هستند و هم نور هدایت را و هم درجه رفیعه شهادت و هر چیزی را که با آن بسوی خدا تقرب بجویند، پس مؤمنین رستگار و دارندگان سعادتند.</span> </p> <h3> <span class="title" rel="9_89">نکته موجود در جمله: <span class="aya" rel="9_89" data-words="1-4">أعد الله لهم جنات...</span> و اینکه ورود به جنت برای مؤمنین مجاهد مشروط به باقی ماندن آنان به صفای ایمان و صلاح اعمال است</span> </h3> <p> <code class="aya" rel="9_89"/> <span class="aya" rel="9_89" data-words="1-5">أعد الله لهم جنات تجری...</span> کلمه <em>اعداد</em> به معنای فراهم آوردن و تهیه دیدن است، و اگر اینطور تعبیر کرد و نفرمود خدا وعده بهشتهایی به ایشان داده که... برای این است که خاتمه امر ایشان معلوم نبود، یعنی معلوم نبود که همه مؤمنین در آخر و سرانجام با ایمان از دنیا می‌روند یا نه، لذا متناسب نبود بفرماید: خداوند وعده فلان و فلان داده زیرا وعده امری است حتمی و واجب- الوفا، بخلاف تهیه دیدن که منافات ندارد که خداوند تهیه ببیند ولی مؤمنین بر آن صفای ایمان و صلاح اعمال باقی نمانند، و خداوند هم تخلف نکرده باشد، آری، نه اصول قرآنی می‌سازد و نه فطرت سلیم راضی می‌شود به اینکه خدای تعالی به خود نسبت دهد که یکی از بندگان را بخاطر عمل صالحی که کرده است مهر مغفرت و جنت بر دلش بزند، و آن گاه یکباره رهایش کند تا هر چه می‌خواهد بکند. </p> <p>و لذا می‌بینیم خدای سبحان هر جا وعده‌ای داده آن را معلق و مشروط به عنوانی از عناوین عمومی از قبیل ایمان و عمل صالح نموده تا وجود و عدمش دائر مدار وجود و عدم آن شرط باشد. </p> <p>و هیچ سابقه ندارد که در جایی از کلام خود وعده‌ای را به اشخاص و بخاطر خود آنان داده باشد نه بخاطر اینکه مصداق عنوانی عمومی هستند. آری، در قرآن کریم چنین سابقه‌ای نیست و هیچ وقت اینطور وعده‌ای نداده است، چون اینطور وعده دادن و افرادی را ایمن از عذاب ساختن، با تکلیف سازگار نیست، و لذا خدای تعالی همه جا وعده‌های خود را روی صاحبان عنوان می‌برد، نه روی اشخاص، مثلا می‌فرماید: <span class="aya" rel="9_72" data-words="1-6">وعد الله المؤمنین و المؤمنات جنات-</span> خدا بهشت‌ها را به مردان و زنان با ایمان وعده داده است<span class="footnote" rel="1" title="محمد رسول خدا و آنان که با اویند با کافران سخت و با یکدیگر مهربانند خداوند آن عده از ایشان را که ایمان آوردند و عمل صالح کردند وعده مغفرت و اجری بزرگ داد سوره فتح آیه ۲۹">*</span> و نیز می‌فرماید: <span class="aya" rel="48_29" data-words="1-11">محمد رسول الله و الذین معه أشداء علی الکفار رحماء بینهم</span>... </p> <p>   <code class="page" rel="9,489"/> <span class="aya" rel="48_29" data-words="48-59">وعد الله الذین آمنوا و عملوا الصالحات منهم مغفرة و أجرا عظیما</span><span class="footnote" rel="1" title="مجمع البیان ج ۵ ص ۵۹">*</span>. </p> <h3> <span class="title" rel="9_81 9_82 9_83 9_84 9_85 9_86 9_87 9_88 9_89 9_90 9_91 9_92 9_93 9_94 9_95 9_96">مقایسه بین فقرا و تهیدستان که آمادگی خود را برای جهاد اعلام نمودند، و دروغگویان منافق</span> </h3> <p> <code class="aya" rel="9_90"/> <span class="aya" rel="9_90" data-words="1-7">و جاء المعذرون من الأعراب لیؤذن لهم...</span> <span class="phrase">ظاهرا منظور از <em rel="fa_9_90_3-3" data-sentence="15:515">معذرون</em> پوزش‌طلبانی است که مانند اشخاص بی بضاعت و امثال آنها به نداشتن اسلحه عذر می‌خواستند، چون می‌فرماید: <span class="aya" rel="9_90" data-words="8-11">و قعد الذین کذبوا</span> و سیاق کلام دلالت دارد بر اینکه می‌خواهد یکی از دو طائفه را با دیگری قیاس کند تا پستی و دنائت منافقین و فساد دلها و شقاوت قلبهایشان روشن‌تر نمایان شود، زیرا فریضه دینی جهاد و یاری خدا و رسول، همه تهی‌دستان عرب را به هیجان درآورد، و به نزد رسول خدا (ص) آمدندو از نداشتن اسلحه عذر خواسته و دستور طلبیدند، و اما در این دروغگویان هیچ اثری نگذاشت.</span> </p> <p><code class="aya" rel="9_91"/> <span class="aya" rel="9_91" data-words="1-16">لیس علی الضعفاء و لا علی المرضی و لا علی الذین لا یجدون ما ینفقون حرج</span> <span class="phrase">مقصود از <em rel="fa_9_91_3-3" data-sentence="9:163">ضعفاء</em> بدلیل سیاق آیه کسانیند که نیرو و توانایی جهاد ندارند، حال یا طبعا ناتوانند مانند اشخاص فلج و زمین‌گیر، و یا بخاطر عارضه موقتی که فعلا دست داده، مانند کسالت و مرض.</span> و مقصود از <span class="aya" rel="9_91" data-words="11-15">الذین لا یجدون ما ینفقون</span> کسانی هستند که نیروی مالی و یا اسلحه و امثال آن را ندارند. </p> <p>پس، از اینگونه افراد قلم تکلیف و حکم وجوب جهاد برداشته شده، چون اگر برداشته نشود حرج و شاق است، و همچنین لوازم و توابع آن از قبیل مذمت در دنیا و عقاب در آخرت نیز برداشته شده، چون در حقیقت مخالفت در مورد اینان صدق نمی‌کند. </p> <p>و اگر خدای تعالی این رفع حرج را مقید کرده به صورتی که‌ <span class="aya" rel="9_91" data-words="18-21">نصحوا لله و رسوله-</span> خیرخواهی خدا و رسول کنند برای این است که بفهماند وقتی تکلیف و بدنبال تکلیف مذمت و عقاب برداشته می‌شود که دلها و نیاتشان از خیانت و غش دور باشد، و نخواسته باشند مانند منافقین با تخلف از امر جهاد و تقاعد ورزیدن کارشکنی کرده، روحیه اجتماع را فاسد سازند، و گر نه اگر چنین منظور فاسدی داشته باشند عینا مانند منافقین مستحق مذمت و عقاب خواهند بود. </p> <p>جمله‌ <span class="aya" rel="9_91" data-words="22-26">ما علی المحسنین من سبیل</span> در مقام بیان علت رفع حرج از نامبردگان است،   <code class="page" rel="9,490"/> و معنایش این است: در صورتی که این گونه افراد قصد خیرخواهی برای خدا و رسول را داشته باشند از این رو تکلیف ندارند که در چنین فرضی نیکوکارند، و دیگر بر نیکوکاران مؤاخذه‌ای نیست، و کسی نمی‌تواند به آنها آسیبی برساند. </p> <p>پس اینکه کلمه <em>سبیل</em> را بکار برد کنایه است از اینکه آنها از آسیب دیدن ایمنند، مثل اینکه در یک بست محکم و دژی مستحکم قرار گرفته‌اند که کسی راه به آنجا ندارد، و نمی‌تواند صدمه‌ای به ایشان برساند، و این جمله بحسب معنی عام است هر چند از نظر تطبیق، مخصوص طوائف معاصر با نزول آیه و عذرخواهان از اعراب آن روز است. </p> <p><code class="aya" rel="9_92"/> <span class="aya" rel="9_92" data-words="1-9">و لا علی الذین إذا ما أتوک لتحملهم قلت...</span> <span class="phrase">در مجمع البیان گفته است: کلمه <em rel="fa_9_92_8-8" data-sentence="30:367">حمل</em> به معنای این است که به کسی مرکبی از قبیل اسب و یا شتر و امثال آن بدهی، مثلا وقتی می‌گویی <em>حمله، یحمله، حملا</em> معنایش این است که فلانی به فلان کس مرکبی داد که بر آن سوار شود، شاعر عرب گفته است: <span class="poem">ألا فتی عنده خفان یحملنی‌ / علیهما اننی شیخ علی سفر</span> یعنی آیا جوانمردی هست دو تا چکمه داشته باشد و به من دهد که بپوشم چون من پیر مردی در سفرم.</span> </p> <p><span class="phrase">سپس اضافه کرده است: کلمه <em rel="fa_9_92_18-18" data-sentence="25:344">فیض</em> به معنی لبریز شدن بر اثر پری است، وقتی گفته می‌شود فاض الاناء بما فیه معنایش این است که ظرف از آنچه که در آن است لبریز شد، و کلمه <em rel="fa_9_92_21-21" data-sentence="211:201">حزن</em> به معنای دردی است اندر دل که بخاطر از دست رفتن منفعت و یا امری دیگر پیدا می‌شود، و در اصل از حزن الارض-سفتی و سختی زمین گرفته شده<span class="footnote" rel="1" title="الدر المنثور ج ۳ ص ۲۶۵">*</span>.</span> </p> <p><span class="phrase">کلمه <em>الذین</em> در جمله‌ <span class="aya" rel="9_91" data-words="8-11">و لا علی الذین</span> موصول است، و صله آن جمله تولوا...  است، و جمله‌ <span class="aya" rel="9_92" data-words="5-8">إذا ما أتوک لتحملهم</span> مانند جمله شرط و جزاء است، و مجموع آن ظرف است برای <em>تولوا</em> ، کلمه <em rel="fa_9_92_21-21" data-sentence="292:105">حزنا</em> مفعول له و جمله‌ <span class="aya" rel="9_92" data-words="22-23">ألا یجدوا</span> منصوب به نزع خافض است.</span> </p> <h3> <span class="title" rel="9_81 9_82 9_83 9_84 9_85 9_86 9_87 9_88 9_89 9_90 9_91 9_92 9_93 9_94 9_95 9_96">کسانی که حکم وجوب جهاد از آنها برداشته شده و معذور می‌باشند</span> </h3> <p> و معنای آن این است که: حرجی بر فقرا نیست، همانهایی که نزد تو می‌آیند که تو به ایشان مرکبی دهی تا سوار شوند و سایر احتیاجاتشان را از قبیل اسلحه و غیر آن برآورده سازی، همانهایی که تو در جوابشان گفتی من مرکبی ندارم که به شما دهم و شما را بر آن سوار کنم و ایشان رفتند، در حالی که چشمانشان در اشک غوطه می‌خورد، و از شدت اندوه اشک می‌ریختند از اینکه (و یا برای اینکه) چرا مرکب و زاد و توشه ندارند تا به جهاد بیایند و با   <code class="page" rel="9,491"/> دشمنان خدا جنگ کنند. </p> <p>و اگر این قسم اشخاص را عطف کرد بر ما قبل و در نتیجه عطف خاص بر عام نمود، برای عنایت خاصی بود که به اینگونه افراد داشت، زیرا اینان اعلی درجه خیرخواهی را داشتند و نیکوکاریشان خیلی روشن بود. </p> <p><code class="aya" rel="9_93"/> <span class="aya" rel="9_93" data-words="1-8">إنما السبیل علی الذین یستأذنونک و هم أغنیاء...</span> قصر در این آیه قصر افراد است و معنایش روشن است. </p> <h3> <span class="title" rel="9_81 9_82 9_83 9_84 9_85 9_86 9_87 9_88 9_89 9_90 9_91 9_92 9_93 9_94 9_95 9_96">عذر خواهی منافقین از شما بعد از جنگ مسموع و مقبول نیست و نباید از آنها راضی شوید</span> </h3> <p> <code class="aya" rel="9_94"/> <span class="aya" rel="9_94" data-words="1-5">یعتذرون إلیکم إذا رجعتم إلیهم...</span> خطاب در این آیه متوجه رسول خدا (ص) و مؤمنین است، و معنای جمله <span class="aya" rel="9_94" data-words="9-11">لن نؤمن لکم</span> بنا بر اینکه بگوئیم ماده ایمان هم چنان که با حرف <em>باء</em> متعدی می‌شود با  <em>لام</em> هم متعدی می‌شود این است که: ما شما را در این عذری که می‌خواهید تصدیق نمی‌کنیم. و اگر بگوئیم با لام متعدی نمی‌شود و لام به معنای نفع است معنایش این است که: شما را تصدیقی که به دردتان بخورد نمی‌کنیم. و جمله نامبرده تعلیل جمله‌ <span class="aya" rel="9_94" data-words="7-8">لا تعتذروا</span> است، هم چنان که جمله قد نبانا اللَّه من اخبارکم تعلیل این تعلیل است. </p> <p>و معنای آیه این است: منافقان در موقعی که از جنگ برگردی نزدت آمده، عذرخواهی می‌کنند، تو ای محمد، به ایشان بگو نزد ما عذر نیاورید، برای اینکه ما شما را در عذری که می‌خواهید هرگز تصدیق نمی‌کنیم، زیرا خداوند ما را به پاره‌ای از اخبار شما خبر داده که بر نفاق شما دلالت دارد و می‌رساند که شما در این عذر خواهیتان دروغ می‌گوئید و به زودی عمل شما ظاهر می‌شود، ظهوری که برای خدا و رسول مشهود باشد، آن گاه در قیامت باز می‌گردید بسوی خدایی که غیب و شهادت را می‌داند، و او به شما حقیقت اعمالتان را نشان می‌دهد. </p> <p>و در توضیح جمله‌ <span class="aya" rel="9_94" data-words="17-22">و سیری الله عملکم و رسوله</span> بیانی است که بزودی از نظر خواننده خواهد گذشت. </p> <p><code class="aya" rel="9_95"/> <span class="aya" rel="9_95" data-words="1-10">سیحلفون بالله لکم إذا انقلبتم إلیهم لتعرضوا عنهم فأعرضوا عنهم...</span> یعنی وقتی بسوی آنها برگردید به خدا سوگند می‌خورند تا شما دست از ایشان بردارید و ملامت و عتابشان نکنید، شما دست از ایشان بردارید، اما نه بطوری که ایشان را در آنچه عذر می‌آورند تصدیق کرده باشید بلکه بدین جهت که آنها رجس و پلیدند، و جا دارد که اصلا نزدیکشان نشوید، و جایگاه ایشان بخاطر آن کارهایی که کردند جهنم است. </p> <p><code class="page" rel="9,492"/><code class="aya" rel="9_96"/> <span class="aya" rel="9_96" data-words="1-14">یحلفون لکم لترضوا عنهم فإن ترضوا عنهم فإن الله لا یرضی عن القوم الفاسقین</span> در آیه قبلی می‌فرمود: این سوگند ایشان برای این است که بدین وسیله شما را از خود منصرف کنند، و اینک در این آیه می‌فرماید: سوگند می‌خورند تا علاوه بر آن، شما را از خود راضی هم بکنند، و شما مقصود اولی ایشان را عملی بکنید یعنی متعرضشان نشوید، برای اینکه ایشان پلیدند، و برای ایمان و آن قداست و طهارتش سزاوار نیست که متعرض پلیدیهای نفاق و دروغ و قذارت کفر و فسق گردید، و لیکن مقصود دومی ایشان را به هیچ وجه عملی نکنید و بدانید که اگر هم شما از آنها راضی شوید خداوند از آنها برای آن فسقی که دارند راضی نخواهد شد، و خداوند از مردم فاسق راضی نمی‌شود. </p> <p>پس، منظور این است که: اگر شما از ایشان راضی شوید از کسانی راضی شده‌اید که خداوند از ایشان راضی نیست، و رضایت شما بر خلاف خوشنودی خداست، و برای هیچ مؤمنی سزاوار نیست از چیزی که مایه سخط و غضب خداست راضی شود. این نوع تعبیر در رساندن مطلب بلیغ‌تر و رساتر است تا اینکه تصریح کند و بفرماید: از منافقین راضی نشوید. </p> <h3>بحث روایتی‌ <span class="title" rel="9_81">روایتی در ذیل آیه شریفه: <span class="aya" rel="9_81" data-words="1-2">فرح المخلفون...</span> </span> </h3> <p> در الدر المنثور در تفسیر جمله‌ <span class="aya" rel="9_81" data-words="1-2">فرح المخلفون</span> آمده که ابن ابی حاتم از جعفر بن محمد از پدرش (ع) روایت کرده که فرمود: جنگ تبوک آخرین جنگی بود که رسول خدا  (ص) در آن شرکت جست، و آن را به مناسبت اینکه در آیه شریفه فرموده: <span class="aya" rel="9_81" data-words="18-22">قالوا لا تنفروا فی الحر</span> غزوه حر و غزوه عسرت نیز نامیده‌اند<span class="footnote" rel="1" title="الدر المنثور ج ۳ ص ۲۶۶">*</span>. </p> <p>و نیز در آن کتاب است که ابن جریر، ابن ابی حاتم و ابن مردویه از ابن عباس روایت کرده‌اند که گفت: رسول خدا (ص) مردم را دستور داده بود تا با او حرکت کنند و چون این واقعه در تابستان رخ داد و هوا گرم بود عده‌ای گفتند: یا رسول اللَّه!هوا بسیار گرم است و ما طاقت بیرون رفتن نداریم و شما نیز بیرون نروید. خدای تعالی در پاسخشان فرمود: بگو آتش جهنم داغ‌تر و سوزان‌تر است، اگر می‌فهمیدید و رسول خدا (ص) را دستور داد تا بیرون رود<span class="footnote" rel="2" title="تفسیر عیاشی ج ۲ ص ۱۰۰-۱۰۱">*</span>. </p> <p>   <code class="page" rel="9,493"/> مؤلف: ظاهر آیه شریفه این است که آن عده این حرف را برای این زدند که دل مؤمنین را سرد کنند و آنها را از رفتن منصرف نمایند، در حالی که ظاهر حدیث این است که این حرف را از در خیر خواهی و مشورت زده‌اند. بنا بر این، روایت با آیه تطبیق نمی‌کند. </p> <p>و نیز در همان کتاب است که ابن جریر از محمد بن کعب قرظی و دیگران روایت کرده که گفتند: رسول خدا (ص) در شدت حرارت به جنگ تبوک رفت، مردی از بنی سلمه خطاب به مردم نموده، گفت: در این شدت گرما از شهر و خانه‌های خود بیرون نروید، خداوند در پاسخش این آیه را نازل کرد: بگو آتش جهنم حرارتش شدیدتر است...<span class="footnote" rel="1" title="سوره توبه آیه ۱۱۳">*</span>. </p> <p>مؤلف: در ذیل آیه‌ <span class="aya" rel="9_49" data-words="1-9">و منهم من یقول ائذن لی و لا تفتنی...</span> اخباری گذشت که دلالت می‌کرد بر اینکه گوینده جمله‌ <span class="aya" rel="9_81" data-words="19-22">لا تنفروا فی الحر</span> جد بن قیس بوده. </p> <h3> <span class="title" rel="9_84">روایاتی در ذیل آیه‌ای که از نماز گزاردن بر جنازه میت منافق و حضور در کنار قبر او نهی می‌کند <span class="aya" rel="9_84" data-words="1-6">و لا تصل علی أحد منهم...</span> </span> </h3> <p> و نیز در الدر المنثور در ذیل جمله‌ <span class="aya" rel="9_84" data-words="1-6">و لا تصل علی أحد منهم</span> آمده که بخاری، مسلم، ابن ابی حاتم، ابن منذر، ابو الشیخ، ابن مردویه و بیهقی در کتاب دلایل‌از ابن عمر نقل کرده‌اند که گفت: بعد از آنکه عبد اللَّه بن ابی از دنیا رفت پسرش عبد اللَّه نزد رسول خدا  (ص) آمده درخواست نمود که پیراهنش را بدهد تا پدرش را در آن کفن کند، رسول خدا (ص) هم پیراهن خود را داد، بار دیگر آمد درخواست کرد رسول خدا  (ص) بر جنازه پدرش نماز بگزارد، رسول خدا (ص) برخاست تا برود، عمر بن خطاب برخاست و لباس رسول خدا (ص) را گرفت و گفت: یا رسول اللَّه!می‌خواهی بر عبد اللَّه بن ابی نماز بگزاری، با اینکه خداوند تو را از نماز گزاردن بر منافقین نهی کرده؟ حضرت فرمود: پروردگار من اختیار این امر را به خود من واگذار نمود و فرموده: استغفار بکنی یا استغفار نکنی اگر هفتاد بار هم استغفار کنی خداوند ایشان را نخواهد آمرزید، و من از هفتاد بار بیشتر استغفار می‌کنم، و هر چه گفت آخر او منافق است، حضرت توجه نفرمود، و بر جنازه او نماز گزارد، و خداوند این آیه را نازل فرمود: <span class="aya" rel="9_84" data-words="1-13">و لا تصل علی أحد منهم مات أبدا و لا تقم علی قبره</span> و از آن به بعد دیگر بر منافقین نماز نگزارد<span class="footnote" rel="2" title="الدر المنثور ج ۳ ص ۲۶۶">*</span>. </p> <p>مؤلف: در این معنا روایات دیگری است که صاحبان کتب جامع حدیث و راویان، آن را از عمر بن خطاب و جابر و قتاده نقل کرده‌اند، و در پاره‌ای از آنها دارد که رسول خدا     <code class="page" rel="9,494"/> (ص) رئیس منافقین را در پیراهن خود کفن نمود و بر بدن او دعا خواند و دمید، و در قبرش رفت. </p> <p>و نیز در همان کتاب آمده که احمد، بخاری، ترمذی، نسایی، ابن ابی حاتم، نحاس، ابن حبان، ابن مردویه و ابو نعیم-در کتاب الحلیه-از ابن عباس نقل کرده‌اند که گفت: من از عمر شنیدم که گفت: وقتی عبد اللَّه بن ابی از دنیا رفت آمدند تا رسول خدا (ص) را برای نماز ببرند، حضرت برخاست، وقتی ایستاد عرض کردم: آیا بر جنازه دشمن خدا عبد اللَّه بن ابی که آن روز چنین گفت و آن روز دیگر چنین و چنان گفت نماز می‌گزاری؟ -آن گاه خاطرات نفاق او را برشمردم-و رسول خدا (ص) تبسم می‌کرد، تا آنکه سخنم بطول انجامید، حضرت فرمود: ای عمر دور شو از من، خداوند مرا مخیر کرده و فرموده: <span class="aya" rel="9_80" data-words="1-11">استغفر لهم أو لا تستغفر لهم إن تستغفر لهم سبعین مرة</span> و من اگر بدانم خدا او را می‌آمرزد بیش از هفتاد بار برایش استغفار می‌کنم، آن گاه بر جنازه او نماز گزارد، و با آن تا قبرستان هم رفت، و ایستاد تا او را دفن نمودند. </p> <p>من خودم از این جرأت و جسارتم تعجب کردم که چطور شد من اینطور جرأت پیدا کردم، با خود گفتم خدا و رسول ( ص) داناتر است، ولی به خدا قسم مدتی زیاد نگذشت که این دو آیه نازل شد: <span class="aya" rel="9_84" data-words="1-13">و لا تصل علی أحد منهم مات أبدا و لا تقم علی قبره</span> و از آن به بعد تا زنده بود دیگر بر جنازه منافقی به نماز نایستاد<span class="footnote" rel="1" title="سوره اسری آیه ۷۵">*</span>. </p> <p>و نیز در همان کتاب آمده که ابن ابی حاتم از شعبی روایت کرده که عمر بن خطاب گفت: من در اسلام لغزشی برایم پیش آمد که در تمام زندگیم مانند آن پیش آمد نکرده بود، و آن این بود که رسول خدا (ص) می‌خواست بر جنازه عبد اللَّه بن ابی نماز بخواند من جامه‌اش را گرفته و گفتم: به خدا قسم خداوند چنین دستوری بتو نداده، خدا فرموده: <span class="aya" rel="9_80" data-words="1-15">استغفر لهم أو لا تستغفر لهم إن تستغفر لهم سبعین مرة فلن یغفر الله لهم</span> رسول خدا (ص) فرمود: اختیار این امر را پروردگارم به من واگذار کرده و فرموده: می‌خواهی استغفار کن و می‌خواهی نکن . </p> <p>آن گاه رسول خدا (ص) بر سر قبر ابن ابی نشست و مردم به پسرش می‌گفتند: حباب چنین کن، حباب چنان کن، رسول خدا (ص)  (وقتی شنید که اسم او حباب است) فرمود: <em>حباب</em> اسم شیطان است تو <em>عبد اللَّه</em> ی<span class="footnote" rel="2" title="مجمع البیان ج ۵ ص ۶۰">*</span>. </p> <h3> <span class="title" rel="9_84 9_93 9_81 9_82 9_83 9_85 9_86 9_87 9_88 9_89 9_90 9_91 9_92 9_94 9_95 9_96">بیان ضعف و جعلی بودن روایاتی که حاکی از نماز گزاردن پیامبر (ص) بر جنازه عبد اللَّه بن ابی و حضور او در کنار قبر او و... می‌باشد</span> </h3> <p> و نیز در آن کتاب آمده که طبرانی و ابن مردویه و بیهقی-در کتاب دلائل-از ابن عباس نقل کرده‌اند که گفت: پدر عبد اللَّه بن ابی به او گفته بود لباسی از جامه‌های پیغمبر  (ص) برای من تهیه کن و مرا در آن کفن نما و به رسول خدا (ص) بگو تا بر جنازه‌ام نماز بخواند. پسرش نزد آن جناب آمده، عرض کرد یا رسول اللَّه!شما از اسم و رسم عبد اللَّه و شخصیت او اطلاع دارید، او از شما خواهش کرده که یکی از جامه‌های خود را مرحمت کنی تا او را در آن کفن کنیم، و نیز خواسته که شما بر او نماز گزاری. </p> <p>عمر گفت: یا رسول اللَّه!تو عبد اللَّه را خوب می‌شناسی و از نفاق وی اطلاع داری، آیا با اینکه خداوند نهی کرده از اینکه به نماز بر او بایستی، می‌خواهی بر او نماز گزاری؟ حضرت فرمود: کجا نهی کرده؟ گفت: <span class="aya" rel="9_80" data-words="1-6">استغفر لهم أو لا تستغفر لهم...</span>. فرمود: من از هفتاد بار بیشتر استغفار می‌کنم، این را که فرمود آیه‌ <span class="aya" rel="9_84" data-words="1-13">و لا تصل علی أحد منهم مات أبدا و لا تقم علی قبره...</span> نازل شد، رسول خدا (ص) شخصی نزد عمر فرستاد و او را به نزول آیه خبر داد، و نیز آیه دیگری نازل شد که می‌فرماید: <span class="aya" rel="63_6" data-words="1-8">سواء علیهم أستغفرت لهم أم لم تستغفر لهم</span><span class="footnote" rel="1" title="الدر المنثور ج ۳ ص ۲۶۷">*</span>. </p> <p>مؤلف: در باره استغفار رسول خدا (ص) برای عبد اللَّه بن ابی و نماز خواندنش بر جنازه او، روایات دیگری بدون سند از طرق شیعه وارد شده که عیاشی<span class="footnote" rel="2" title="معانی الاخبار ص ۱۴۶">*</span> و قمی<span class="footnote" rel="3" title="تفسیر قمی ج ۱ ص ۳۰۲">*</span> آنها را در تفسیر خود آورده‌اند، و خبر قمی قبلا نقل شد. </p> <p>و این روایات علاوه بر تناقضی که دارند، و با خودشان تعارض و تدافع دارند و هر کدام آن دیگری را تکذیب می‌کند، آیات قرآنی نیز بطور صریح و روشن آنها را رد می‌کند. </p> <p>اولا بخاطر ظهور جمله‌ <span class="aya" rel="9_80" data-words="1-15">استغفر لهم أو لا تستغفر لهم إن تستغفر لهم سبعین مرة فلن یغفر الله لهم</span> که ظهور روشنی دارد در اینکه منظور آیه، لغو بودن و اثر نداشتن استغفار است، نه اینکه رسول خدا (ص) را مخیر کند میان استغفار کردن و نکردن. دیگر اینکه عدد هفتاد بعنوان مبالغه ذکر شده، نه برای اینکه بفهماند در خصوص عدد هفتاد این اثر هست، و  (باصطلاح خدا با هفتاد دشمنی دارد) و اگر رسول خدا (ص) هفتاد و یک بار استغفار کند آن وقت خدا منافق مزبور را می‌آمرزد. </p> <p>دیگر اینکه شان رسول خدا (ص) بزرگتر از آنست که این ظواهر و دلالتها       <code class="page" rel="9,496"/> را نفهمد و بگوید: اگر هفتاد بار قبول نمی‌شود من بیشتر استغفار می‌کنم، و هر چه هم کسی دیگر (عمر) یادآوری کند و بگوید معنای آیه این نیست باز هم بر جهل خود پافشاری کند، تا آنکه خداوند آیه دیگری بفرستد، و او را از خواندن نماز بر جنازه منافق نامبرده نهی کند. </p> <p>علاوه، در تمامی این آیاتی که متعرض استغفار برای منافقان و نماز خواندن بر جنازه آنان شده، از قبیل آیه‌ <span class="aya" rel="9_80" data-words="1-6">استغفر لهم أو لا تستغفر لهم</span> و آیه‌ <span class="aya" rel="63_6" data-words="1-8">سواء علیهم أستغفرت لهم أم لم تستغفر لهم</span> و آیه‌ <span class="aya" rel="9_84" data-words="1-8">و لا تصل علی أحد منهم مات أبدا</span> در همه، نهی از استغفار و لغویت آن را تعلیل کرده به اینکه: چون ایشان کافر و فاسقند، حتی در آیه‌ <span class="aya" rel="9_113" data-words="1-22">ما کان للنبی و الذینآمنوا أن یستغفروا للمشرکین و لو کانوا أولی قربی من بعد ما تبین لهم أنهم أصحاب الجحیم</span><span class="footnote" rel="1" title="تفسیر قمی ج ۱ ص ۲۹۳">*</span> از همین سوره هم که نهی می‌کند از استغفار برای مشرکین، نهی را تعلیل می‌کند به اینکه چون آنها کافرند، و در آتش مخلد و جاودانه‌اند، و با اینحال دیگر معنا ندارد که استغفار برای منافقین کافر و نماز خواندن بر جنازه آنان جایز باشد. </p> <p>ثانیا سیاق آیات مورد بحث که یکی از آنها آیه‌ <span class="aya" rel="9_84" data-words="1-8">و لا تصل علی أحد منهم مات أبدا...</span> است، تصریح دارد بر اینکه این آیه وقتی نازل شده که رسول خدا (ص) در سفر و در راه رفتن به تبوک بوده و هنوز به مدینه مراجعت نکرده بود، و داستان تبوک در سال هشتم هجرت اتفاق افتاده، و مرگ عبد اللَّه بن ابی در مدینه در سال نهم از هجرت بوده، و همه این شواهد از نظر روایات مسلم است. و با این حال دیگر چه معنا دارد-بنا به نقل این روایات- بگوئیم رسول خدا (ص) کنار قبر عبد اللَّه ایستاد تا نماز بخواند، ناگهان آیه‌ <span class="aya" rel="9_84" data-words="1-8">و لا تصل علی أحد منهم مات أبدا...</span> نازل شد. </p> <p>و از این عجیب‌تر آن مطلبی است که در بعضی از روایات گذشته داشت: عمر به رسول خدا (ص) عرض کرد آیا بر جنازه او نماز می‌خوانی با اینکه خدا تو را نهی کرده از اینکه بر جنازه منافقین نماز بخوانی؟ !حضرت فرمود: پروردگارم مرا مخیر کرده، آن گاه این آیه نازل شد: <span class="aya" rel="9_84" data-words="1-6">و لا تصل علی أحد منهم...</span>،  (زیرا آیه نهی صریح است نه تخییر). </p> <p>و از این هم عجیب‌تر مطلبی است که در روایت آخری بود، و آن این بود: سپس آیه <span class="aya" rel="63_6" data-words="1-8">سواء علیهم أستغفرت لهم أم لم تستغفر لهم</span> نازل شد چون این آیه در سوره منافقین است که بعد از جنگ بنی المصطلق یعنی در سال پنجم هجرت نازل شد و آن روز عبد اللَّه بن ابی زنده بود، و در خود سوره منافقین کلام او را نقل کرده که گفته بود: <span class="aya" rel="63_8" data-words="2-9">لئن رجعنا إلی المدینة لیخرجن الأعز منها الأذل-</span>   <code class="page" rel="9,497"/>اگر به مدینه بازگردیم عزیزترها، ذلیل‌ترها را از شهر بیرون خواهند کرد . </p> <p>در بعضی از این روایات-که متاسفانه مورد استدلال بعضی هم قرار گرفته-دارد که رسول خدا (ص) برای عبد اللَّه بن ابی استغفار کرد و بر جنازه‌اش نماز گزارد تا بدین وسیله دلهای مردانی از منافقین از خزرج را بدست بیاورد و به اسلام متمایل سازد، و این حرف چطور درست درمی‌آید؟ و چگونه صحیح است که رسول خدا (ص) با نص صریح آیات قرآنی مخالفت کند و بدین وسیله دل‌های منافقین را بدست بیاورد؟ آیا این مداهنه با منافقین نیست؟ و آیا آیه شریفه‌ <span class="aya" rel="17_75" data-words="1-7">إذا لأذقناک ضعف الحیاة و ضعف الممات</span><span class="footnote" rel="1" title="تفسیر المنار ج ۱۰ ص ۵۷۱">*</span> با رساترین بیان از مداهنه با دشمنان نهی نکرده و تهدید ننموده؟ پس در باره این روایات چه قضاوتی می‌توان کرد، جز اینکه بگوئیم و بطور قطع هم بگوئیم که این روایات جعلی است و باید آن را به ملاک مخالفت و ناسازگاری با قرآن دور ریخت. </p> <p>و در الدر المنثور در ذیل آیه‌ <span class="aya" rel="9_93" data-words="9-13">رضوا بأن یکونوا مع الخوالف...</span> آمده که ابن مردویه از سعد بن ابی وقاص نقل می‌کند که علی بن ابی طالب با رسول خدا (ص) بیرون رفتند تا به <em>ثنیة الوداع</em> رسیدند، رسول خدا (ص) می‌خواست به تبوک برود، علی گریه می‌کرد و می‌گفت: آیا مرا با بازماندگان می‌گذاری؟ رسول خدا (ص) فرمود: راضی نیستی که نسبت به من مانند هارون باشی نسبت به موسی؟ و هیچ فرقی در میان نباشد مگر نبوت؟<span class="footnote" rel="2" title="تفسیر المنار ج ۱۰ ص ۵۷۱">*</span>. </p> <p>مؤلف: این روایت به طرق بسیار از شیعه و سنی نقل شده. </p> <h3> <span class="title" rel="9_91 9_93 9_81 9_82 9_83 9_84 9_85 9_86 9_87 9_88 9_89 9_90 9_92 9_94 9_95 9_96">چند روایت در مورد خوالف (کسانی که با پیامبر به قصد تبوک نرفتند) </span> </h3> <p> و در تفسیر عیاشی از جابر از امام ابی جعفر (ع) آمده که در تفسیر آیه‌ <span class="aya" rel="9_93" data-words="9-13">رضوا بأن یکونوا مع الخوالف</span> فرموده: یعنی راضی شدند که از جنگ تخلف کنند و با بازماندگان و متخلفین بمانند، و منظور از بازماندگان زنانند<span class="footnote" rel="3" title="تفسیر عیاشی ج ۲ ص ۱۰۳ ح ۹۷">*</span>. </p> <p>و در الدر المنثور است که عبد الرزاق در کتاب <em>المصنف</em> و ابن ابی شیبه، احمد، بخاری، ابو الشیخ و ابن مردویه از انس روایت کرده‌اند که گفت: وقتی رسول خدا (ص) از جنگ تبوک برگشت و به نزدیکی مدینه رسید فرمود: شما عده‌ای از مردان را در شهر گذاشتید و به سفر رفتید، ولی هیچ راهی نپیمودید و هیچ مالی در راه خدا خرج نکردید و هیچ خستگی از راه دور و دراز ندیدید، مگر اینکه آن عده هم با شما شریک هستند. پرسیدند چطور با ما       <code class="page" rel="9,498"/> شریک هستند در حالی که آنها در مدینه بودند؟ فرمود: برای اینکه عذر موجهشان نگذاشت شرکت کنند<span class="footnote" rel="1" title="الدر المنثور ج ۳ ص ۲۶۵">*</span>. </p> <p>و در مجمع البیان در تفسیر آیه‌ <span class="aya" rel="9_91" data-words="1-7">لیس علی الضعفاء و لا علی المرضی</span>... <span class="aya" rel="9_91" data-words="14-15">ما ینفقون</span> دارد که بعضی گفته‌اند: آیه اولی در باره عبد اللَّه بن زائده که همان ابن ام مکتوم باشد نازل شده، که مردی نابینا بود و نزد رسول خدا (ص) آمد و عرض کرد: یا رسول اللَّه!من پیر مردی نابینا و فقیر و بی بنیه‌ام و کسی هم ندارم که دست مرا بگیرد و به میدان جنگ بیاورد، آیا جایز است در شهر بمانم و در امر جهاد شرکت نکنم؟ رسول خدا (ص) سکوت کرد تا این آیه نازل شد-نقل از ضحاک. و بعضی دیگر گفته‌اند: در باره عائذ بن عمرو و اصحابش نازل شده-نقل از قتاده. </p> <h3> <span class="title" rel="9_94 9_95 9_81 9_82 9_83 9_84 9_85 9_86 9_87 9_88 9_89 9_90 9_91 9_92 9_93 9_96">چند روایت در مورد بکائین (چند نفری که به سبب نداشتن مرکب برای حضور یافتن در جنگ بسیار گریستند) </span> </h3> <p> و آیه دوم در باره بکائین (کسانی که بسیار می‌گریستند) نازل شده، و آنها هفت نفر بودند که عبد الرحمن بن کعب، علبة بن زید و عمرو بن ثعلبة بن غنمة از قبیله بنی النجار، و سالم بن عمیر، هرمی بن عبد اللَّه، عبد اللَّه بن عمرو بن عوف و عبد اللَّه بن مغفل، از قبیله مزینه بودند. این هفت نفر نزد رسول خدا (ص) آمده، عرض کردند: یا رسول اللَّه!ما را سوار کن، چون ما مرکبی که بر آن سوار شویم و بیائیم نداریم. حضرت فرمود: من هم مرکبی که بشما بدهم ندارم-نقل از ابی حمزه ثمالی. </p> <p>بعضی دیگر گفته‌اند: این آیه در باره هفت نفر از قبائل مختلف نازل شده که نزد رسول خدا (ص) آمده، گفتند: به ما از شتران و یا اسبان مرکبی بده-نقل از محمد بن کعب و ابن اسحاق. </p> <p>بعضی دیگر گفته‌اند: آنها جماعتی از قبیله مزینه بودند-نقل از مجاهد. بعضی دیگر گفته‌اند: جماعتی از فقرای انصار بودند و چون به گریه و التماس افتادند، عثمان به دو نفر از آنها و عباس بن عبد المطلب هم به دو نفر، و یامین بن کعب نضری هم به سه نفر از آنها مرکب دادند-نقل از واقدی-و سپاهیانی که در تبوک همراه رسول خدا (ص) بودند سی هزار نفر بودند که ده هزار نفر آنان مرکب داشتند<span class="footnote" rel="2" title="الدر المنثور ج ۳ ص ۲۶۵">*</span>. </p> <p>مؤلف: روایات در باره اسماء بکائین اختلاف شدیدی دارد. </p> <p>و در تفسیر قمی آمده که معصوم فرموده: بکائین از رسول خدا (ص)     <code class="page" rel="9,499"/> کفشی می‌خواستند که بپوشند<span class="footnote" rel="1" title="الدر المنثور ج ۳ ص ۲۶۴">*</span>. </p> <p>و <span class="phrase">در معانی الاخبار به سند خود از ثعلبه از برخی از راویان شیعه از امام صادق  (ع) روایت کرده که در تفسیر آیه‌ <span class="aya" rel="6_73" data-words="23-26">عالم الغیب و الشهادة</span> فرموده است: مقصود از  <em rel="fa_9_94_27-27" data-sentence="204:150">غیب</em> آن اموری است که واقع نشده و مقصود از <em rel="fa_9_94_29-29" data-sentence="298:98">شهادت</em> آنهایی است که واقع شده است<span class="footnote" rel="2" title="الدر المنثور ج ۳ ص ۲۶۴">*</span>.</span> </p> <p>مؤلف: این روایت از باب نشان دادن و انگشت نهادن بر نمونه و مصداق است در حالی که لفظ آیه اعم است. </p> <p>و در تفسیر قمی دارد که: وقتی رسول خدا (ص) از تبوک آمد اصحاب با ایمانش متعرض منافقین شده، آنها را اذیت می‌کردند، پس خداوند این آیه را فرستاد: <span class="aya" rel="9_95" data-words="1-8">سیحلفون بالله لکم إذا انقلبتم إلیهم لتعرضوا عنهم</span> تا آخر دو آیه<span class="footnote" rel="3" title="تفسیر قمی ج ۱ ص ۳۰۲">*</span>. </p> <p>و در مجمع البیان آمده که بعضی گفته‌اند: این آیات در باره جد بن قیس و معتب بن قشیر و اصحاب آن دو از سایر منافقین نازل شده، و آنها هشتاد نفر بودند، و چون رسول خدا  (ص) از تبوک بیامد و وارد مدینه شد، فرمود: با ایشان نشست و برخاست نکنید و با آنان همکلام مشوید-نقل از ابن عباس-<span class="footnote" rel="4" title="مجمع البیان ج ۵ ص ۶۱">*</span>. </p> 
