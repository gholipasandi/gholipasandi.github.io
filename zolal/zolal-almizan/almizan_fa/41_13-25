<h3 class="ayas">سوره فصلت آیه‌های ۱۳ تا ۲۵</h3><code class="section" rel="41_13-25"/><h3>ترجمه آیات</h3> <p> <span class="trans" rel="41_13">با این حال اگر باز هم رو گردانیدند پس بگو من شما را از صاعقه‌ای چون صاعقه عاد و ثمود انذار می‌کنم.  «۱۳» </span><span class="trans" rel="41_14">آن زمان که رسولان به سویشان آمدند هم در عصر خودشان و هم بعد از ایشان و همه همین را گفتند که بجز اللَّه نپرستید گفتند اگر پروردگار ما می‌خواست فرشته‌ای به عنوان رسول می‌فرستاد به همین دلیل ما به آنچه شما بدان فرستاده شده‌اید کافریم.  «۱۴» </span><span class="trans" rel="41_15">اما عاد که در زمین بدون حق استکبار ورزیدند و گفتند کیست که نیرومندتر از ما باشد؟  (شگفتا) مگر ندیدند که آن خدا که ایشان را خلق کرد نیرومندتر از ایشان است؟ که (اینچنین) آیات ما را انکار می‌کنند.  «۱۵» </span><span class="trans" rel="41_16">نتیجه این انکارشان آن شد که ما بادی سموم و تند بر آنان فرستادیم آن هم در ایامی نحس تا بچشاند به ایشان عذاب خواری را در زندگی دنیا در حالی که عذاب آخرت خوارکننده‌تر است و دیگر یاری نخواهند شد.  «۱۶» </span><span class="trans" rel="41_17">و اما ثمود؟ ما آنها را نیز هدایت کردیم اما به اختیار خود کوری را بر هدایت ترجیح دادند نتیجه‌اش هم این شد که عذاب خواری، ایشان را بگرفت به خاطر آن اعمالی که می‌کردند.  «۱۷» </span><span class="trans" rel="41_18">البته در بین آنان کسانی را که ایمان آوردند و پرهیز داشتند نجات دادیم.  «۱۸» </span><span class="trans" rel="41_19">و روزی که اعدای خدا به طرف آتش محشور می‌شوند در یک جا جمع می‌گردند تا بعدی‌ها به قبلی‌ها ملحق شوند.  «۱۹» </span><span class="trans" rel="41_20">تا آنکه نزدیک آتش آیند آنجا گوش و چشم و پوست بدنشان به آنچه کرده‌اند شهادت می‌دهند.  «۲۰» </span><span class="trans" rel="41_21">به پوست بدن خود می‌گویند چرا علیه ما شهادت دادید می‌گویند خدایی که هر چیز را به زبان می‌آورد ما را به زبان آورد و همو است که شما را در اولین بار در دنیا خلق کرد و به سوی همو بازگشت می‌کنید.  «۲۱» </span><span class="trans" rel="41_22">و شما که گناه خود را پنهان می‌کردید از این جهت نبود که از شهادت گوش و چشم و پوست خود پروا داشتید بلکه خیال می‌کردید که خدا از بسیاری از کارهایتان بی‌خبر است.  «۲۲» </span><span class="trans" rel="41_23">و همین پندار که نسبت به پروردگار خود داشتید شما را هلاک کرد و از زیانکاران ساخت.  «۲۳» </span><span class="trans" rel="41_24"><code class="page" rel="17,569"/> حال اگر مرد آن هستند که تحمل عذاب کنند جایشان آتش است تحمل آن بکنند و اگر به التماس و استرضا بیفتند خدا هرگز از ایشان راضی نخواهد شد.  «۲۴» </span><span class="trans" rel="41_25">ما قرینان خوبی را که می‌توانستند داشته باشند به قرینان بدی تبدیل کردیم تا آنچه را دارند و آنچه را که آرزویش را دارند در نظرشان جلوه دهند و فرمان عذاب خدا بر آنان حتمی شد آن چنان که در امت‌های گذشته از جن و انس حتمی شد چون که اینگونه امت‌ها زیانکار بودند.  «۲۵» </span></p>                       <h3>بیان آیات‌ <span class="title" rel="41_13 41_14 41_15 41_16 41_17 41_18 41_19 41_20 41_21 41_22 41_23 41_24 41_25">انذار به عذاب دنیوی، عذابی مثل صاعقه عاد و ثمود که پیامبران به سویشان رفتند و...  <p/></span> </h3> <p> این آیات هم متضمن انذار به عذاب دنیوی است که قوم عاد و ثمود به کیفر کفرشان به پیغمبران و انکارشان به آیات خدا به آن مبتلا شدند و هم عذاب اخروی که به زودی دشمنان خدا از اهل جحود که کلمه عذاب در حقشان محقق شده به آن مبتلا می‌شوند. و در آن اشاره‌ای هم به این معنا هست که چگونه خداوند در دنیا گمراهشان کرد و چگونه در آخرت اعضای بدنشان را به زبان می‌آورد. </p> <p> <span class="aya" rel="41_13" data-words="1-10">فإن أعرضوا فقل أنذرتکم صاعقة مثل صاعقة عاد و ثمود</span> در مجمع البیان می‌گوید: کلمه <em>صاعقه</em> به معنای هلاک کننده از هر چیز است<span class="footnote" rel="1" title="مجمع البیان، ج ۹، ص ۹">*</span>. </p> <p>و راغب از بعضی از اهل لغت نقل کرده که گفته‌اند: <em>صاعقه</em> سه جور معنا می‌دهد: یکی مرگ که در جمله‌ <span class="aya" rel="39_68" data-words="5-8">فصعق من فی السماوات</span>، و جمله‌ <span class="aya" rel="4_153" data-words="20-21">فأخذتهم الصاعقة</span> به این معنا است. </p> <p>دوم عذاب که در آیه‌ <span class="aya" rel="41_13" data-words="4-10">أنذرتکم صاعقة مثل صاعقة عاد و ثمود</span> به این معنا آمده. سوم آتش که در آیه‌ <span class="aya" rel="13_13" data-words="9-15">و یرسل الصواعق فیصیب بها من یشاء</span> به این معنا آمده است<span class="footnote" rel="2" title="مفردات راغب، ماده &lt;em&gt;صعق&lt;/em&gt; ">*</span>. </p> <p>لیکن آنچه را که راغب معنای کلمه <em>صاعقة</em> دانسته، معنای آن نیست، بلکه آثاری است از معنای آن، چون معنای <em>صاعقه</em> صدای بسیار شدیدی است که در فضا بپیچد و به دنبالش یا آتش باشد، یا مرگ، و یا عذاب. پس صاعقه یک چیز است، و آن سه معنا از آثار آن است. </p> <p>و بنا بر آنچه گذشت صاعقه بر دو عذابی که بر عاد و ثمود نازل شد منطبق می‌شود، چون یکی از آن دو باد سخت بود و دیگری صدای بلند. و اگر فرمود: أنذرتکم-شما را انذار     <code class="page" rel="17,570"/> کردم با اینکه باید می‌فرمود: شما را انذار می‌کنم، برای این است که حتمی بودن آن عذاب را برساند. </p> <h3> <span class="title" rel="41_13 41_14 41_15 41_16 41_17 41_18 41_19 41_20 41_21 41_22 41_23 41_24 41_25">وجه اینکه از هود و صالح (علیه السلام) با صیغه جمل <em>الرسل</em> یاد کرد</span> </h3> <p> <code class="aya" rel="41_14"/> <span class="aya" rel="41_14" data-words="1-13">إذ جاءتهم الرسل من بین أیدیهم و من خلفهم ألا تعبدوا إلا الله...</span> کلمه <em>اذ-زمانی که</em> ظرف است برای صاعقه دوم، چون انذار به صاعقه در حقیقت انذار به وقوع و فرا رسیدن آن است، در نتیجه معنای آیه این است: من شما را هشدار می‌دهم از صاعقه‌ای، مانند صاعقه‌ای که در قوم عاد و ثمود بیامد... </p> <p>و اگر آمدن را به <em>رسل</em> نسبت داده که صیغه جمع است، با اینکه رسول عاد و رسول ثمود دو تن بودند، یکی هود و یکی هم صالح <em>علیهما السلام</em> ، به این اعتبار است که رسولان خدا همه به یک دین دعوت می‌کنند، در نتیجه هر کدام را که در نظر بگیریم، هر چند در یک قوم خاصی مبعوث شده، ولی در حقیقت در همه بشر مبعوث شده است. </p> <p>و بر همین حساب کسی که یک پیغمبر را تکذیب کند، در حقیقت همه را تکذیب کرده، و لذا می‌بینیم خدای عز و جل در آیه‌ <span class="aya" rel="26_123" data-words="1-3">کذبت عاد المرسلین</span><span class="footnote" rel="1" title="قوم عاد همه مرسلین را تکذیب کردند سوره شعراء، آیه ۱۲۳">*</span> و آیه‌ <span class="aya" rel="26_141" data-words="1-3">کذبت ثمود المرسلین</span><span class="footnote" rel="2" title="قوم ثمود همه مرسلین را تکذیب کردند سوره شعراء، آیه ۱۴۱">*</span> و آیه‌ <span class="aya" rel="26_160" data-words="1-4">کذبت قوم لوط المرسلین</span><span class="footnote" rel="3" title="قوم لوط مرسلین را تکذیب کردند سوره شعراء، آیه ۱۶۰">*</span> و نیز آیاتی دیگر تکذیب یک پیغمبر را تکذیب همه انبیا دانسته است. </p> <p>و اینکه بعضی<span class="footnote" rel="4" title="روح المعانی، ج ۲۴، ص ۱۱۰">*</span> از مفسرین گفته‌اند: اطلاق کلمه <em>رسل</em> که جمع است بر هود و صالح (ع) از باب اطلاق صیغه جمع بر کمتر از سه نفر است، و این رقم اطلاق شایع است، و از همین باب است که در جمله‌ <span class="aya" rel="41_14" data-words="1-2">إذ جاءتهم</span> ضمیر جمع را به دو قوم برگردانده  حرف درستی نیست، برای اینکه اطلاق کلمه جمع بر دو نفر صحیح نیست، و برگرداندن ضمیر جمع در جمله‌ <span class="aya" rel="41_14" data-words="1-2">إذ جاءتهم</span> به دو قوم عاد و ثمود، هم از این باب نیست، بلکه از این جهت است که دو قوم عاد و ثمود هر چند دو قوم بودند، ولی جمعیتی را تشکیل می‌دادند، و به این جهت باید ضمیر جمع به آنها برگردد. </p> <p> <span class="aya" rel="41_14" data-words="4-9">من بین أیدیهم و من خلفهم</span> -منظور از آمدن پیامبران از پیش رو، و از پشت سر این است که: پیامبران از هر سو به سوی ایشان آمدند. و استعمال این دو جهت در همه جهات شایع است. و بعضی جایز دانسته‌اند که مراد از <em>بین ایدیهم</em> آینده و مراد از <em>و من خلفهم</em>          <code class="page" rel="17,571"/> گذشته باشد و جمله‌ <span class="aya" rel="41_14" data-words="2-9">جاءتهم الرسل من بین أیدیهم و من خلفهم</span>، کنایه باشد از اینکه انبیا این دو قوم را از هر راهی که ممکن بود دعوت کردند، گاهی در خلوت و گاهی در جلوت، گاهی تک تک و گاهی در مجلس عمومی، گاهی به دادن بشارت و گاهی به دادن اندرز و هشدار اما همه آنان به یک چیز دعوت می‌کردند و به همین جهت آمدن اینطوری آنان در جمله بعد تفسیر شده به‌ <span class="aya" rel="41_14" data-words="10-13">ألا تعبدوا إلا الله</span> یعنی به دین توحید. </p> <p> <span class="aya" rel="41_14" data-words="14-19">قالوا لو شاء ربنا لأنزل ملائکة</span> -این جمله پاسخی است که مردم به رسالت انبیا داده‌اند که اگر خدا می‌خواست رسولی نزد ما بفرستد، فرشته‌ای را می‌فرستاد. در سابق هم نظیر این پاسخ از کفار به انبیاء (ع) مکرر گذشت و این پاسخ اساسی به جز انکار پیامبر شدن بشر ندارد. </p> <p> <span class="aya" rel="41_14" data-words="20-24">فإنا بما أرسلتم به کافرون</span> -این جمله به خاطر حرف <em>فا</em> که بر سر آن آمده، فرع و نتیجه نفیی است که از جمله قبلی استفاده می‌شد و معنایش این است که: حال که خدا نخواست و فرشته‌ای به عنوان رسول برای ما نفرستاد، ناگزیر ما به آنچه شما بدان ارسال شده‌اید، یعنی به دین توحید، کافریم. </p> <p><code class="aya" rel="41_15"/> <span class="aya" rel="41_15" data-words="1-7">فأما عاد فاستکبروا فی الأرض بغیر الحق...</span> در این آیه شریفه حال هر یک از دو طایفه را جداگانه شرح می‌دهد که در اثر کفر چه وزر و وبالی گریبانشان را گرفت. و <span class="phrase">کلمه <em rel="fa_41_15_6-7" data-sentence="5:119">بغیر الحق</em> قیدی توضیحی است، چون استکبار در زمین دو جور نیست، یکی به حق و یکی به غیر حق، پس آوردن آن جز برای توضیح نمی‌تواند باشد.</span> و بقیه الفاظ آیه روشن است. </p> <p><code class="aya" rel="41_16"/> <span class="aya" rel="41_16" data-words="1-7">فأرسلنا علیهم ریحا صرصرا فی أیام نحسات...</span>. </p> <p><span class="phrase">کلمه <em rel="fa_41_16_4-4" data-sentence="5:112">صرصر</em> هم به باد سخت و سمی تفسیر شده و هم به باد بسیار سرد، و هم به باد پر سر و صدا، که قهرا مستلزم سخت وزیدن نیز هست.</span> و <span class="phrase">کلمه <em rel="fa_41_16_7-7" data-sentence="5:74">نحسات</em> -به کسره حاء- صفت مشبهه از ماده <em rel="fa_41_16_7-7" data-sentence="92:29">نحس</em> است، که ضد <em>سعد</em> است.</span> و <span class="phrase"><em rel="fa_41_16_6-7" data-sentence="0:15">ایام نحسات</em> یعنی ایام شوم.</span> </p> <p><span class="phrase">بعضی<span class="footnote" rel="1" title="روح المعانی، ج ۲۴، ص ۱۱۳">*</span> هم گفته‌اند: <em rel="fa_41_16_6-7" data-sentence="90:72">ایام نحسات</em> به معنای روزهای غباری و خاک‌آلود است، به طوری که مردم یکدیگر را نبینند.</span> آیه شریفه‌ <span class="aya" rel="46_24" data-words="1-18">فلما رأوه عارضا مستقبل أودیتهم قالوا هذا عارض ممطرنا بل هو ما استعجلتم به ریح فیها عذاب ألیم</span><span class="footnote" rel="2" title="همین که آن را دیدند که از کرانه بیابانهایشان به طرفشان می‌آید، گفتند: این باد می‌آید تا بر ما باران ببارد، ولی چنین نیست، این همان عذابی است که تا کنون می‌گفتید پس چه شد آن عذاب؟ این بادی است که در آن عذابی دردناک است سوره احقاف، آیه ۲۴">*</span>. </p> <p>     <code class="page" rel="17,572"/> <span class="aya" rel="41_16" data-words="18-21">و هم لا ینصرون</span> -یعنی هیچ نجات دهنده‌ای نیست که نجاتشان دهد، و هیچ شفیعی نیست تا شفاعتشان کند. و بقیه الفاظ جمله روشن است. </p> <p><code class="aya" rel="41_17"/> <span class="aya" rel="41_17" data-words="1-8">و أما ثمود فهدیناهم فاستحبوا العمی علی الهدی...</span> مراد از هدایت ثمود، نشاندادن راه سعادت و دلالتشان بر حق است، به اینکه اعتقاد حق و عمل به آن اعتقاد را برایشان بیان کرد. و مراد از اینکه فرمود: کوری را بر هدایت استحباب کردند این است که آن را بر این مقدم داشتند و از بین این دو، کوری را اختیار کردند. و بعید نیست که کلمه <em>استحباب</em> متضمن این معانی باشد و به همین جهت به وسیله کلمه <em>علی</em> مفعول دوم را گرفته و گرنه اگر متضمن نبود، کلمه <em>استحباب</em> معنای اختیار و ایثار را افاده نمی‌کرد. </p> <p>و <span class="phrase">مراد از <em rel="fa_41_17_6-6" data-sentence="8:47">عمی</em> ، گمراهی است، که به استعاره آن را کوری نامیده.</span> و در اینکه در مقابل کوری هدایت را قرار داده، اشاره‌ای است که هدایت خود برای انسان بینایی است، هم چنان که ضلالت کوری است. و <span class="phrase">کلمه <em rel="fa_41_17_12-12" data-sentence="5:160">هون</em> مصدر و به معنای ذلت است، و اگر عذاب را با این کلمه وصف کرد، با اینکه باید می‌فرمود: عذاب المهین-عذاب خوار کننده ، برای این است که مبالغه در خواری را افاده کند.</span> ممکن هم هست کلمه <em>ذی</em> در تقدیر گرفته، بگوییم تقدیر آیه فاخذتهم صاعقة العذاب ذی الهون-پس صاعقه عذاب دارای مذلت ایشان را بگرفت می‌باشد. </p> <p>و معنای آیه این است که: اما قوم ثمود، پس ما ایشان را بر طریق حق دلالت کردیم و هدایت را با جدا کردنش از ضلالت به ایشان شناساندیم، پس ایشان ضلالت را که در حقیقت کوری است بر هدایت که خود بینایی برای انسانهاست، ترجیح دادند، پس صیحه عذاب دارای مذلت ایشان را گرفت، و یا عذاب ایشان را گرفت-البته در صورتی که <em>صاعقه</em> به معنای عذاب و اضافه آن بر کلمه <em>عذاب</em> بیانیه باشد-و این عذاب به خاطر اعمال و کفری است که مرتکب شدند. </p> <p><code class="aya" rel="41_18"/> <span class="aya" rel="41_18" data-words="1-7">و نجینا الذین آمنوا و کانوا یتقون</span> ضمیمه نمودن تقوی به ایمان و تعبیر از تقوی به عبارت‌ <span class="aya" rel="41_18" data-words="5-7">و کانوا یتقون</span> که به خاطر کلمه <em>کانوا</em> استمرار را می‌رساند، برای آن است که بفهماند این دسته بین عمل صالح و ایمان جمع می‌کردند، هم آن را داشتند و هم این را، و این جمع کردن سبب نجاتشان از<code class="page" rel="17,573"/> عذاب انقراض شد، طبق آن وعده‌ای که خدای تعالی داد و فرموده بود <span class="aya" rel="30_47" data-words="15-20">و کان حقا علینا نصر المؤمنین</span><span class="footnote" rel="1" title="سوره روم، آیه ۴۷">*</span> و از ظاهر امر چنین برمی‌آید که آیه شریفه مربوط به هر دو داستان و متمم هر دو باشد، هر چند که از ظاهر کلام مفسرین برمی‌آید که تنها مربوط به داستان دوم دانسته‌اند. </p> <h3> <span class="title" rel="41_13 41_14 41_15 41_16 41_17 41_18 41_19 41_20 41_21 41_22 41_23 41_24 41_25">مراد از حشر دشمنان خدا به سوی آتش</span> </h3> <p> <code class="aya" rel="41_19"/> <span class="aya" rel="41_19" data-words="1-9">و یوم یحشر أعداء الله إلی النار فهم یوزعون</span> <span class="phrase">کلمه <em rel="fa_41_19_3-3" data-sentence="5:250">یحشر</em> مضارع مجهول از <em>حشر</em> است و-به طوری که راغب گفته<span class="footnote" rel="2" title="مفردات راغب، ماده &lt;em&gt;حشر&lt;/em&gt; ">*</span> -به معنای آن است که جمعیتی را از خانه و یا قرارگاهشان به زور بیرون کنند برای رفتن به جنگ و یا امثال آن.</span> و <span class="phrase">کلمه <em rel="fa_41_19_9-9" data-sentence="5:137">یوزعون</em> نیز مضارع مجهول است، از ماده <em>وزع</em> و این کلمه به معنای آن است که جلو جمعیت را بگیری تا آخرش به آن ملحق شود، و همه یک جا جمع شوند.</span> </p> <p>بعضی<span class="footnote" rel="3" title="روح البیان، ج ۸، ص ۲۴۷">*</span> از مفسرین گفته‌اند: مراد از حشر دشمنان خدا به سوی آتش این است که ایشان را از قبرها به سوی محشر بیرون کنند تا در آنجا بازخواست شوند و به حسابشان رسیدگی شود. و اگرآتش را هدف این حشر قرار داده، برای این است که عاقبت بازخواست و حسابشان آتش است،  (و خلاصه از اعمالی که کرده‌اند معلوم است که چه سرانجامی دارند) و دلیل بر معنای مزبور این است که دنبالش مساله شهادت دادن اعضای بدن ایشان را آورده، و گواهی خواستن از اعضای بدن کفار قبل از دستور به داخل شدن در آتش است. </p> <p>بعضی<span class="footnote" rel="4" title="روح المعانی، ج ۲۴، ص ۱۱۴">*</span> دیگر گفته‌اند: مراد از حشر آنها به سوی آتش، خود آتش است و ممکن است مساله شاهد گرفتن اعضا دو جا صورت بگیرد. یکی در موقف حساب و یکی هم در پرتگاه جهنم. ولی این تفسیر همان طور که می‌بینید بی اشکال نیست. </p> <p>و مراد از <span class="aya" rel="41_19" data-words="4-5">أعداء الله</span> -دشمنان خدا -به طوری که گفته<span class="footnote" rel="5" title="جامع احکام القرآن، ج ۱۵، ص ۳۵۰">*</span> شده-مشرکین هستند که رسول خدا (ص) را تکذیب کردند، نه مطلق کفار، به دلیل اینکه دنبالش می‌فرماید: <span class="aya" rel="41_25" data-words="13-22">و حق علیهم القول فی أمم قد خلت من قبلهم</span><span class="footnote" rel="6" title="آن فرمانی که در امت‌های گذشته صادر شد در حق ایشان محقق گشت سوره حم سجده، آیه ۲۵">*</span> و ما می‌دانیم که تمامی کفار معاصر رسول خدا (ص) هلاک نشدند، بلکه تنها از مشرکین و آن هم تکذیب کنندگان بودند که هلاک شدند. </p> <h3> <span class="title" rel="41_20 41_13 41_14 41_15 41_16 41_17 41_18 41_19 41_21 41_22 41_23 41_24 41_25">توضیح راجع به شهادت اعضاء و پوست بدن آدمی علیه او در قیامت، و وجوهی که در این باره گفته شده است</span> </h3> <p>  <span class="aya" rel="41_20" data-words="1-14">حتی إذا ما جاؤها شهد علیهم سمعهم و أبصارهم و جلودهم بما کانوا یعملون</span> <em> کلمه</em> ما در جمله‌ <span class="aya" rel="41_20" data-words="2-4">إذا ما جاؤها</span> زایده است، که تنها خاصیت تاکید را دارد، و ضمیر <em>ها</em> در آن جمله به آتش برمی‌گردد. </p> <p>و شهادت دادن اعضای بدن، و یا قوای بدن آدمی در روز قیامت به این است که آنچه از اعمال زشت که از صاحبش دیده، بشمارد و از آن خبر دهد، چون اگر تحمل شهادت، یعنی دیدن اعمال صاحبش در حین عمل و تشخیص اینکه این عمل گناه است، نباشد، شهادت در قیامت معنا ندارد. پس معلوم می‌شود در دنیا اعضای بدن آدمی، نوعی درک و علم و بینایی دارند و اگر تحمل شهادت در هنگام عمل نداشته باشند و تنها خدا در روز قیامت چنین شعوری و نطقی به اعضا بدهد و در آن روز عالم شود به اینکه صاحبش چه کارهای زشتی کرده و یا در آن روز خدای تعالی زبانی و صوتی برای اعضا قرار دهد، تا بتواند شهادت دهد هر چند شعور نداشته باشد، چنین چیزی (هر چند در جای خود ممکن است)، اما اطلاق شهادت بر آن صحیح نیست، و در قیامت با این چنین شهادتی حجت بر بنده خدا تمام نمی‌شود پس همان طور که گفتیم، از کلمه شهادت فهمیده می‌شود اعضای بدن آدمی نوعی درک و شعور و زبان دارند. </p> <p>و اینکه بعضی<span class="footnote" rel="1" title="به درستی که گوش و چشم و دل، همه اینها روزی مورد بازخواست قرار خواهند گرفت سوره اسری، آیه ۳۶">*</span> از مفسرین گفته‌اند: خدای تعالی در روز قیامت برای اعضای بدن انسانها علم و قدرت بر حرف زدن خلق می‌کند، و در نتیجه خبر می‌دهند که صاحبشان چه گناهانی کرده و شهادت در آیه به این معنا است و نیز اینکه بعضی<span class="footnote" rel="2" title="سوره یس، آیه ۶۵">*</span> دیگر گفته‌اند: خدای تعالی در کنار اعضای بدن صدایی خلق می‌کند که معنای آن آواز شهادت به رفتار صاحب عضو است . و نیز اینکه بعضی<span class="footnote" rel="3" title="تفسیر منهج الصادقین، ج ۸، ص ۱۸۱">*</span> دیگر گفته‌اند: اصلا کلمه شهادت در این آیه به معنای دلالت حال است، یعنی حال و روز هر کس شهادت می‌دهد که او فلان گناه را کرده  درست نیست،  (زیرا این معانی را شهادت نمی‌گویند). </p> <p>و از ظاهر آیه برمی‌آید که شهادت گوش و چشم عبارت است از گواهی دادن به آن مشهوداتی که در دنیا تحمل کرده بودند، هر چند که معصیت خود آن اعضا نباشد. و خلاصه نمی‌خواهد بفرماید هر عضوی به گناهانی شهادت می‌دهد که صاحبش به وسیله خود آن عضو مرتکب شده، بلکه هر عضوی به گناهان سایر اعضا نیز شهادت می‌دهد، مثلا گوش شهادت می‌دهد که من آیات خدا را که تلاوت می‌شد شنیدم، ولی صاحب من از آن اعراض کرد و یا   <code class="page" rel="17,575"/> من از زبان صاحبم شنیدم که کفر می‌گفت. و نیز چشم شهادت می‌دهد که من آیات داله بر وحدانیت خدای تعالی را دیدم، اما صاحبم آنها را ندیده گرفت. و یا من از صاحبم دیدم که به غیبت گوش می‌داد و یا به سایر چیزهایی که شنیدنش حرام است گوش می‌داد. بنا بر این آیه مورد بحث همان را می‌فرماید که آیه شریفه‌ <span class="aya" rel="17_36" data-words="9-19">إن السمع و البصر و الفؤاد کل أولئک کان عنه مسؤلا</span><span class="footnote" rel="1" title="تفسیر منهج الصادقین، ج ۸، ص ۱۸۱">*</span> در مقام بیانش است. </p> <p>و بر این اساس، شهادت گوشها و چشمها با شهادت پوستها مختلف می‌شود، چون گوش و چشم می‌توانند علیه سایر اعضا نیز شهادت دهند، هر چند که خود آنها مباشرتی در آن گناه نداشته باشند، ولی پوست به خاطر نداشتن شنوایی و بینایی تنها می‌تواند به گناهی شهادت دهد که خودش آلت و ابزار انجام آن بوده باشد و به همین جهت است که در آیه بعدی، اشخاص تنها به پوستها اعتراض می‌کنند که تو چرا علیه من شهادت دادی؟ یعنی تو که چشم و گوش نیستی که گناهان سایر اعضا را هم ببینی و بشنوی. </p> <p>و مراد از <em>جلود-پوستها</em> از آنجایی که در آیه شریفه قیدی برایش ذکر نشده، مطلق پوست بدن است که می‌تواند به خیلی از گناهان شهادت دهد، گناهانی که جز با داشتن پوست بدن انجام نمی‌شود، مانند زنا و امثال آن. البته ممکن هم هست در این صورت شهادت جلود را عمومیت داده، بگوییم: همین یک شهادت شامل شهادت دستها و پاها که در آیه <span class="aya" rel="36_65" data-words="1-13">الیوم نختم علی أفواههم و تکلمنا أیدیهم و تشهد أرجلهم بما کانوا یکسبون</span><span class="footnote" rel="2" title="مفردات راغب، ماده &lt;em&gt;نطق&lt;/em&gt; ">*</span> نیز می‌شود هر چند که این احتمال بعید است. </p> <p>بعضی<span class="footnote" rel="3" title="پس معلوم می‌شود سنگ و چوبی که بعنوان خدا پرستش می‌شوند، در همین دنیا به این عمل کافرند، و این مستلزم آن است که علم و اطلاعی و کفر و ایمانی در آنها تصور می‌شود  (مترجم)">*</span> از مفسرین گفته‌اند: هر چند که قیدی برای جلود نیاورده و نفرموده پوست کدامیک از اعضا ولی مطلق پوست هم مراد نیست، بلکه تنها پوست آلت تناسلی منظور بوده، که به خاطر رعایت ادب نام آن را نبرده. </p> <p><code class="aya" rel="41_21"/> <span class="aya" rel="41_21" data-words="1-6">و قالوا لجلودهم لم شهدتم علینا</span> این جمله عتاب و اعتراضی است از گنهکاران به پوست بدنشان که چرا علیه ما شهادت دادید. بعضی از مفسرین<span class="footnote" rel="4" title="مجموعه من التفاسیر، ج ۵، ص ۳۸۰">*</span> گفته‌اند: اعتراض نیست، بلکه استفهام تعجبی است، و         <code class="page" rel="17,576"/> می‌خواهند برای رفع تعجب خود از اینکه پوست بدن هم زبان دارد، سبب آن را بپرسند. و اگر این سؤال را تنها از پوست بدن خود می‌کنند، نه از گوش و چشم خود، با اینکه آن دو نیز علیه ایشان شهادت داده‌اند، برای این است که شهادت دادن چشم و گوش خیلی تعجب آور نیست، چون عینا نظیر شهادت دادن گواهان علیه دیگران است. چشم و گوش هم علیه سایر اعضاء شهادت می‌دهند. این عجب است که پوست بدن علیه خودش شهادت دهد، و آن گناهی را که به وسیله خودش ارتکاب شده برملا بسازد. </p> <p>بعضی<span class="footnote" rel="1" title="سوره اسری، آیه ۴۴">*</span> از مفسرین گفته‌اند: بدین جهت تنها نام جلود را آورده که گنهکاران را بیشتر رسوا کند، مخصوصا اگر مراد از جلود پوست آلت تناسلی باشد. مفسرین دیگر وجوه دیگری را نیز ذکر کرده‌اند. </p> <h3> <span class="title" rel="41_21">توضیح جمله: <span class="aya" rel="41_21" data-words="8-13">أنطقنا الله الذی أنطق کل شیء</span> که جواب اعضاء و پوست بدن در جواب آدمیان که می‌گویند: <span class="aya" rel="41_21" data-words="4-6">لم شهدتم علینا؟</span> می‌باشد</span> </h3> <p> <span class="aya" rel="41_21" data-words="7-13">قالوا أنطقنا الله الذی أنطق کل شیء...</span> برگرداندن ضمیر عقلاء به اعضاء و جوارح، برای این است که مقام، مقامی است که اعضاء و جوارح جزء عقلاء حساب شده‌اند، چون نسبت شهادت و نطق به آنها داده و این دو از شؤون عقلاء است، و بدین جهت فرموده: <em>قالوا-گفتند</em> ، و گرنه باید می‌فرمود <em>قالت</em> . </p> <p>حال ببینیم معنای <em>نطق</em> چیست؟ آنچه از معنای این کلمه قدر متیقن است، این است که هر جا بطور حقیقت استعمال شود، نه بطور مجاز، معنایش اظهار ما فی الضمیر است از راه زبان و سخن گفتن. و چنین معنایی محتاج به این است که ناطق علمی داشته باشد و بخواهند آن را برای غیر خود فاش سازد. راغب می‌گوید کلمه <em>نطق</em> هیچ وقت در غیر انسان استعمال نمی‌شود، مگر به طور تبعی و به نوعی از تشبیه<span class="footnote" rel="2" title="کیست گمراه‌تر از آن کسی که معبودی غیر از خدا می‌خواند، معبودی که تا روز قیامت نمی‌تواند دعایش را مستجاب کند، معبودهایی که اصلا از دعای آنان خبر ندارند، و چون مردم محشور شوند، همان معبودها دشمن ایشان خواهند بود، چون در دنیا هم به عبادت آنان کافر بودند سوره احقاف، آیه ۵ و ۶">*</span>. و <span class="phrase">از ظاهر سیاق آیات و الفاظ  <em rel="fa_41_25_16-16" data-sentence="27:142">قول</em> ، <em>تکلم</em> ، <em>شهادت</em> ، <em>نطق</em> که در آنها آمده، این است که مراد از این الفاظ نطق به معنای حقیقی کلمه است، نه به معنای مجازی.</span> </p> <p>پس شهادت اعضای یک مجرم، در حقیقت نطق و تکلم واقعی است که از علمی ناشی شده که قبلا آن را تحمل کرده است، به دلیل اینکه خود اعضاء می‌گویند: <span class="aya" rel="41_21" data-words="8-9">أنطقنا الله</span> -خدا ما را به زبان آورد . و از سوی دیگر جمله‌ <span class="aya" rel="41_21" data-words="8-9">أنطقنا الله</span> جوابی است که اعضاء به مجرمین می‌دهند، که پرسیده بودند: <span class="aya" rel="41_21" data-words="4-6">لم شهدتم علینا</span> -چرا علیه ما شهادت دادید ؟ و در این جواب می‌خواهند آن سببی را که باعث شد به زبان بیایند نشان دهند، و بگویند: ما در     <code class="page" rel="17,577"/> دنیا دارای علم بودیم، علمی پنهان و ذخیره شده در باطن ما، این باعث شده که خدا ما را به زبان آورد، اگر ما علمی نمی‌داشتیم جهت و فایده‌ای نداشت که به زبان بیاییم، وقتی بدین جهت به زبان درآورد، ما چاره‌ای نداشتیم جز اینکه آنچه می‌دانیم بگوییم. </p> <p>خواهید گفت: چنین شهادتی حجت را تمام نمی‌کند، و به همین جهت نافذ هم نیست، برای اینکه شهادتی است اجباری. در پاسخ می‌گوییم: شهادت اجباری وقتی نافذ نیست و حجت نمی‌شود که بر خلاف باشد، یعنی طرف را مجبور کنند دروغ بگوید، و یا جرمی را پرده‌پوشی و انکار کند، و اما اگر مجبور کنند که آنچه در ضمیر دارد بگوید، هیچ ضرری به نفوذ و حجیتش نمی‌زند. </p> <p> <span class="aya" rel="41_21" data-words="10-13">الذی أنطق کل شیء</span> -در این جمله اعضای مجرمین خدا را می‌ستایند به اینکه او است که تمامی موجودات را به زبان می‌آورد. و نیز اشاره می‌کند به اینکه مساله نطق اختصاص به اعضای بدن ندارد، تا تنها از آنها بپرسند که چرا شهادت دادید، بلکه عمومی است، و شامل تمام موجودات می‌شود، و علت آن هم خدای سبحان است. </p> <p> <span class="aya" rel="41_21" data-words="14-21">و هو خلقکم أول مرة و إلیه ترجعون</span> -این جمله تتمه کلام سابق و از کلام خدای تعالی است، نه از اعضای بدن. در این جمله احتجاج می‌کند بر اینکه خدای تعالی عالم به اعمال مردم است، و چگونه نباشد و حال آنکه او اعضای بدن شما را به زبان می‌آورد تا آنچه می‌دانند بگویند. </p> <p>می‌فرماید: وجود شما از خدای تعالی آغاز می‌شود و به سوی او انجام می‌پذیرد. آن روزی که از کتم عدم سر درمی‌آوردید-و خدا برای اولین بار خلقتان کرد-هستی را او به شما داد، و صفات و اعمالتان را او به شما تملیک کرد، ولی شما آنها را به خودتان نسبت می‌دادید، ولی وقتی به سوی او برگردید همه آنهایی که به شما داده بود و بر حسب ظاهر ملک شما کرده بود، باز به خود او برمی‌گردد، در نتیجه دیگر ملکی باقی نمی‌ماند، مگر آنکه از خدای سبحان است. </p> <p>پس خدای سبحان مالک همه چیزهایی است که نزد شما است، هم در اول و هم در آخر. آنچه در اول هستی‌تان نزد شما بود او به شما داده، و تملیک کرده بود، و او داناتر از هر کس دیگری است که چه چیزهایی به شما داده، و در شما به ودیعت سپرده، آنچه را هم که در هنگام بازگشت به سوی او نزدتان هست، آن را هم او از شما می‌گیرد، و مالکش می‌شود، با این حال دیگر چگونه ممکن است از آن بی‌خبر باشد؟ پس همین انکشاف اعمال شما برای او، در هنگامی که به سویش برمی‌گردید، خود به زبان آوردن شما، و شهادت دادن<code class="page" rel="17,578"/> شما علیه خودتان است. </p> <p><span class="phrase">با این بیان روشن می‌شود که چرا جمله‌ <span class="aya" rel="6_2" data-words="1-3">هو الذی خلقکم</span> را مقید کرد به جمله  <em rel="fa_41_21_17-18" data-sentence="124:80">اول مرة</em> و معلوم می‌شود که مراد از این قید، اولین لحظه‌ای است که انسانها هستی می‌پذیرند.</span> </p> <p>مفسرین در تفسیر جمله‌ <span class="aya" rel="41_21" data-words="8-9">أنطقنا الله</span> و اینکه معنای به زبان آوردن پوست بدن چیست؟ همان اقوالی را که در تفسیر <span class="aya" rel="41_20" data-words="5-6">شهد علیهم</span> داشتند دارند. بعضی<span class="footnote" rel="1" title="خدا بر هر چیزی ناظر است سوره حج، آیه ۱۷">*</span> گفته‌اند: خداوند در آن روز علم و قدرت بر نطق برای آنها خلق می‌کند، در نتیجه به زبان درمی‌آیند. </p> <p>بعضی<span class="footnote" rel="2" title="و خدا همواره مراقب تمامی موجودات است سوره احزاب، آیه ۵۲">*</span> دیگر گفته‌اند: در کنار هر عضوی صدایی خلق می‌کند، شبیه به صدای نطق گویندگان. و مراد از نطق اعضاء آن صداست. بعضی<span class="footnote" rel="3" title="و او با شما هست هر جا که باشید سوره حدید، آیه ۴">*</span> دیگر گفته‌اند: مراد از نطق، دلالت ظاهر حال است بر اینکه مثلا فلان گناه را کرده. </p> <p>و همچنین در تفسیر اینکه فرمود: <span class="aya" rel="41_21" data-words="11-13">أنطق کل شیء</span> وجوهی ذکر کرده‌اند. بعضی<span class="footnote" rel="4" title="روح المعانی، ج ۲۴، ص ۱۱۶">*</span> گفته‌اند: این عمومیت تخصیص خورده به موجودات زنده، و دارای نطق، چون‌تمامی موجودات و حتی تمامی موجودات زنده، نطق به معنای حقیقی کلمه ندارند، و نظیر این تخصیص در کلام خدای تعالی شایع است، مثل اینکه در باره بادی که به قوم عاد فرستاد، فرموده‌ <span class="aya" rel="46_25" data-words="1-3">تدمر کل شیء</span> -و همه چیز را نابود کرد<span class="footnote" rel="5" title="سوره احقاف، آیه ۲۵">*</span> با اینکه منظور همه انسانها است، نه همه چیزها. </p> <p>بعضی<span class="footnote" rel="6" title="روح المعانی، ج ۲۴، ص ۱۱۶">*</span> دیگر گفته‌اند: مراد از <em>نطق</em> در جمله‌ <span class="aya" rel="41_21" data-words="8-9">أنطقنا الله</span> همان معنای حقیقی کلمه است، ولی در جمله‌ <span class="aya" rel="41_21" data-words="11-13">أنطق کل شیء</span> به معنای دلالت است، و در نتیجه اطلاق جمله باقی می‌ماند و تخصیصی در کار نمی‌آید. </p> <p>اشکالی که متوجه این دو تفسیر است، این است که: تخصیص زدن به آیه، و یا حمل آن بر معنای مجازی (دلالت)، وقتی درست است که ما این معنا را مسلم بدانیم که غیر انسان و حیوان و فرشته و جن که حیات و نطق دارند، بقیه موجودات فاقد علم و نطق‌اند. </p> <p>لیکن صرف اینکه ما موجودات را این طور می‌بینیم دلیل نمی‌شود بر اینکه غیر از آن چهار طبقه دیگر هیچ موجودی اراده و شعور ندارد، نه در ظاهر، و نه در پس پرده، و نه در باطن ذاتشان، چون ما دسترسی به باطن ذات موجودات نداریم، تا ببینیم آنجا چه خبر است؟ علم و         <code class="page" rel="17,579"/> شعوری هست یا نه؟ ماییم و آیات قرآنی که آنهم و مخصوصا آیاتی از آن که متعرض شؤون روز قیامت است، ظهور در این دارد که علم عمومیت دارد، و تمامی موجودات از آن سهمی را دارا هستند. </p> <h3>بحث اجمالی قرآنی‌ <span class="title" rel="41_21 41_13 41_14 41_15 41_16 41_17 41_18 41_19 41_20 41_22 41_23 41_24 41_25"> (قسمتی از آیات قرآنی که دلالت دارند بر اینکه تمامی موجودات دارای علم هستند) </span> </h3> <p> در بحث‌های گذشته مکرر گفتیم که از کلام خدای تعالی چنین ظاهر می‌شود که تمامی موجودات دارای علم هستند، از آن جمله در تفسیر آیه‌ <span class="aya" rel="17_44" data-words="10-21">و إن من شیء إلا یسبح بحمده و لکن لا تفقهون تسبیحهم</span><span class="footnote" rel="1" title="سوره انفال، آیه ۱۷">*</span> بود، که گفتیم جمله و لکن لا تفقهون-تسبیح آنها را نمی‌فهمید بهترین دلیل است بر اینکه منظور از تسبیح موجودات، تسبیح ناشی از علم و به زبان قال است، چون اگر مراد زبان حال موجودات و دلالت آنها بر وجود صانع بود، دیگر معنا نداشت بفرماید: شما تسبیح آنها را نمی‌فهمید. </p> <p>و از این قبیل است آیه شریفه‌ <span class="aya" rel="41_11" data-words="8-18">فقال لها و للأرض ائتیا طوعا أو کرها قالتا أتینا طائعین</span> که بیان ما در تفسیرش گذشت. </p> <p>باز از این قبیل است این آیه: <span class="aya" rel="46_5-6" data-words="1-31">و من أضل ممن یدعوا من دون الله من لا یستجیب له إلی یوم القیامة و هم عن دعائهم غافلون، و إذا حشر الناس کانوا لهم أعداء و کانوا بعبادتهم کافرین</span><span class="footnote" rel="2" title="سوره بقره، آیه ۵۷">*</span> و به طور قطع سنگ و چوب جزو این معبودها هستند، حال یا به تنهایی منظورند، و یا با سایر معبودها<span class="footnote" rel="3" title="توضیح اینکه کلمه &lt;em&gt;لکن&lt;/em&gt; کارش این است که قسمتی از مطلب قبل را استثناء کند مثل اینکه بگوییم همه آمدند لیکن رضا نیامد و کلمه &lt;em&gt;بل&lt;/em&gt; همه را انکار می‌کند مثل اینکه می‌گوییم مردم این قریه عرب نیستند بلکه عجم‌اند و در آیه مورد بحث و آیه ۱۷ سوره انفال و ۵۷ بقره کلمه &lt;em&gt;لکن&lt;/em&gt; به معنای کلمه &lt;em&gt;بل&lt;/em&gt; آمده است  (مترجم)">*</span>. </p> <p>و نیز می‌فرماید: <span class="aya" rel="99_4-5" data-words="1-7">یومئذ تحدث أخبارها، بأن ربک أوحی لها</span><span class="footnote" rel="4" title="در این روز کره زمین اخبار خود را در میان می‌گذارد، چون پروردگار تو به او وحی کرده است سوره زلزال، آیه ۴ و ۵">*</span>. </p> <p>         <code class="page" rel="17,580"/> و نیز از این قبیل است آیاتی که دلالت می‌کند بر شهادت دادن اعضای بدن انسانها و به زبان آمدن و سخن گفتنشان با خدا، و پاسخ دادن به سؤالات‌او، مخصوصا ذیل آیات مورد بحث که در همین نزدیکی گذشت که اعضا می‌گویند: <span class="aya" rel="41_21" data-words="8-13">أنطقنا الله الذی أنطق کل شیء...</span> در اینجا ممکن است کسی بگوید: اگر غیر از انسان و حیوان، سایر موجودات از نباتات و جمادات هم شعور و اراده داشته باشند، باید آثار این شعور از آنها نیز بروز کند و همان آثاری که انسانها و حیوانات از خود نشان می‌دهند، آنها نیز نشان دهند، اینها دارای علمند، و فعل و انفعالهای شعوری دارند، آنها نیز باید داشته باشند، و حال آنکه می‌دانیم ندارند؟ در پاسخ می‌گوییم: هیچ دلیلی نداریم بر اینکه علم دارای یک سنخ است تا وقتی می‌گوییم: نباتات و جمادات هم شعور دارند، آثار شعور واقع در انسان و حیوان نیز از آنها بروز کند. ممکن است شعور هم برای خود مراتبی داشته باشد و به خاطر اختلاف مراتب، آثارش نیز مختلف گردد. </p> <p>علاوه بر اینکه آثار و اعمال عجیب و متقنی که از نباتات و سایر انواع موجودات طبیعی در عالم مشهود است، هیچ دست کمی از اتقان و نظم و ترتیبی که در آثار موجودات زنده مانند انسان و حیوان می‌باشد، ندارد. </p> <h3>بحث اجمالی فلسفی‌ <span class="title" rel="41_13 41_14 41_15 41_16 41_17 41_18 41_19 41_20 41_21 41_22 41_23 41_24 41_25"> (در باره علم داشتن موجودات مادی و غیر مجرد) </span> </h3> <p> در فلسفه در مباحث علم این معنا محقق شده که اولا علم عبارت است از حضور چیزی برای چیز دیگر، و ثانیا علم با وجود مجرد مساوی است، چون مجرد چیزی است که آنچه از کمال که برای او فعلیت یافته، نزدش حاضر باشد، و دیگر چیزی برای او بالقوه و فعلیت نیافته نباشد، و عین این تعریف در مورد علم نیز صادق است، پس هر وجود مجردی که ممکن باشد وجود پیدا کند، برای سایر مجردات حاضر است، و نیز سایر مجردات هم برای او حاضرند، و خلاصه آنچه که برای یک مجرد ممکن به امکان عام باشد، برای مجرد مفروض ما بالضروره هست. </p> <p>پس هر عالمی مجرد است، و همچنین هر معلوم نیز مجرد است، و این دو قضیه به عکس نقیض منعکس می‌شود، به اینکه ماده و آنچه که از ماده ترکیب یافته، نه می‌تواند عالم<code class="page" rel="17,581"/> باشد، نه معلوم. </p> <p>پس علم مساوی و مساوق است با وجود مجرد، در نتیجه وجودهای مادی نه علمی بدانها متعلق می‌شود، و نه آنها به چیزی علم پیدا می‌کنند، لیکن بر همین حال، یعنی بر اینکه مادی‌اند و متغیر و متحرکند و بر هیچ حالی استقرار ندارند، ثبوت دارند، و دائما بر این حال هستند، و این حال در آنها دستخوش دگرگونی و تحول نگشته، هرگز از آن انقلاب پیدا نمی‌کنند. </p> <p>و بنا بر این، پس موجودات مادی از همین جهت که ثابت در وضع خود هستند، تجرد و علم دارند، و علم در آنها نیز مساوی است، هم چنان که در مجردات محض و عقلیات مثالی جاری است-دقت بفرمایید. </p> <h3> <span class="title" rel="41_22">تفسیر آیه: <span class="aya" rel="41_22" data-words="1-4">و ما کنتم تستترون...</span> و بیان اینکه اعمال بندگان از آفریدگار پوشیده نبوده، خدا بر هر چیزی شهید و رقیب است</span> </h3> <p> <code class="aya" rel="41_22"/> <span class="aya" rel="41_22" data-words="1-14">و ما کنتم تستترون أن یشهد علیکم سمعکم و لا أبصارکم و لا جلودکم...</span> هیچ شکی نیست در اینکه خدای سبحان خالق هر چیزی است، و به جز او هیچ چیزی پدید آورنده نیست. و معلوم است که بین او و پدیده‌هایی که پدید آورده چیزی حائل نمی‌شود، و او را از خلقش بی‌خبر و غافل نمی‌سازد، پس در نتیجه او با یک یک موجودات در هر حال و در هر جا هست، هم چنان که خودش فرموده: <span class="aya" rel="22_17" data-words="22-27">إن الله علی کل شیء شهید</span><span class="footnote" rel="1" title="هیچ عملی انجام نمی‌دهید مگر آنکه او در همان آنی که وارد آن عمل می‌شوید شاهد بر شما است سوره یونس، آیه ۶۱">*</span> و نیز فرموده: <span class="aya" rel="33_52" data-words="22-28">و کان الله علی کل شیء رقیبا</span><span class="footnote" rel="2" title="مجمع البیان، ج ۹، ص ۹">*</span>. </p> <p>پس انسان هم که یکی از موجودات است هر جا و به هر حال که باشد خدا با اوست، و هر عملی که انجام دهد خدا با عملش هم هست و هر عضوی از اعضای خود را که بکار بزند، و هر سبب و ابزاری هم که بکار ببندد، و هر طریقه‌ای را هم که اتخاذ بکند، خدای عز و جل با آن عضو و آن سبب و آن طریقه نیز هست، و بدین جهت است که می‌فرماید: <span class="aya" rel="57_4" data-words="32-37">و هو معکم أین ما کنتم</span><span class="footnote" rel="3" title="درون آتش شوید که چه صبر کنید و چه نکنید به حالتان یکسان است سوره طور، آیه ۱۶">*</span> و نیز فرموده: <span class="aya" rel="13_33" data-words="1-9">أ فمن هو قائم علی کل نفس بما کسبت</span><span class="footnote" rel="4" title="سوره رعد، آیه ۳۳">*</span> و نیز فرموده: <span class="aya" rel="89_14" data-words="1-3">إن ربک لبالمرصاد</span><span class="footnote" rel="5" title="به درستی پروردگار تو در کمینگاه است سوره فجر، آیه ۱۴">*</span>. </p> <p>از اینجا نتیجه می‌گیریم که انسان-که همواره اعمالی انجام می‌دهد- در بین کمینگاه‌های بسیاری قرار دارد، و پروردگارش از هر سو او را می‌بیند و مراقب و ناظر او           <code class="page" rel="17,582"/> است، پس کسی که مرتکب گناه می‌شود، در همان حالی که سرگرم کار زشت خویش است، و از خدای خود غافل، و نسبت به مقام پروردگارش در جهلی عظیم فرو رفته و دارد به ساحت قدس او بی اعتنایی می‌کند در همان حال پروردگارش او را می‌بیند، گناهش را، و غفلتش را، و بی‌اعتنایی‌اش به مقام ربوبیتش را ناظر و مراقب است. </p> <p>و این حقیقت همان مطلبی است که جمله‌ <span class="aya" rel="41_22" data-words="1-4">و ما کنتم تستترون...</span> البته به کمک سیاق، آن را افاده می‌کند. </p> <p>پس جمله‌ <span class="aya" rel="41_22" data-words="1-4">و ما کنتم تستترون</span> استتار و پوشیدگی بندگان را که در دنیا در حال معصیتند، نفی می‌کند و می‌فرماید: در آن حال به هیچ وجه نمی‌توانید خود را از نظر خدا بپوشانید. و جمله‌ <span class="aya" rel="41_22" data-words="5-6">أن یشهد...</span> منصوب به حذف حرف جر است، و تقدیرش من أن یشهد... است. </p> <p> <span class="aya" rel="41_22" data-words="15-21">و لکن ظننتم أن الله لا یعلم</span> -این جمله استدراک در معنای اعراض است، و از چیزی که حذف شده و در صدر آیه بر آن دلالت می‌کرده اعراض می‌کند. و تقدیر کلام و لم تظنوا انها لا تعلم اعمالکم و لکن ظننتم ان اللَّه لا یعلم-شما گمان نکرده بودید که اعضای بدنتان از اعمال شما خبر ندارند، بلکه گمان می‌کردید حتی خدا هم از اعمالتان خبر ندارد . </p> <p>و این بیان توبیخ مشرکین و یا عموم گنهکاران مجرم است که در روز قیامت از ناحیه خدا به آنان گفته می‌شود. </p> <p>و حاصل معنا این است که: شما در دنیا در هنگام معاصی پروا نداشتید از اینکه اعضای بدنتان که آنها را در معصیت به کار می‌زدید علیه شما شهادت دهند، و این پروا نداشتن شما برای این نبود که شما می‌پنداشتید اعضای بدنتان درک و شعور ندارند، و اعمال شما را نمی‌بینند، بلکه برای این بود که می‌پنداشتید خدا از بسیاری از کارهای شما بی‌خبر است. و خلاصه در هنگام معصیت به اعضای بدن خود بی اعتنایی نمی‌کردید بلکه به شهادت ما بی اعتنایی می‌نمودید. </p> <p><span class="phrase">پس می‌توان گفت که آمدن کلمه <em rel="fa_41_22_16-16" data-sentence="28:499">لکن</em> به معنای کلمه <em>بل</em> در این آیه شریفه، نظیر استعمال آن در آیه‌ <span class="aya" rel="8_17" data-words="7-15">و ما رمیت إذ رمیت و لکن الله رمی</span><span class="footnote" rel="1" title="مفردات راغب، ماده &lt;em&gt;ثوی&lt;/em&gt; ">*</span> و نیز در آیه‌ <span class="aya" rel="2_57" data-words="16-23">و ما ظلمونا و لکن کانوا أنفسهمیظلمون</span><span class="footnote" rel="2" title="مجمع البیان، ج ۹، ص ۱۱">*</span> است<span class="footnote" rel="3" title="روح المعانی، ج ۲۴، ص ۱۱۸">*</span>.</span> </p> <p>       <code class="page" rel="17,583"/> <span class="aya" rel="41_22" data-words="22-24">کثیرا مما تعملون</span> -یعنی گمان کردید که خدای تعالی بیشتر کارهای شما را نمی‌داند. در اینجا این سؤال پیش می‌آید که چرا نفرمود گمان کردید خدا کارهای شما را نمی‌داند <em>و چرا کلمه</em> کثیرا را آورد؟ شاید جهتش این بوده که مشرکین اعتقاد به خدا و صفات علیای او که یکی از آنها علم است داشتند، و معتقد بودند که تا اندازه‌ای علم دارد، ولی حالشان در ارتکاب گناهان حال کسی بود که معتقد است خدا به بیشتر کارهایش اطلاع ندارد. </p> <p>از آیه شریفه مورد بحث استفاده می‌شود که شهادت شهود به وجهی شهادت خدای تعالی نیز هست، و این معنا صریح آیه شریفه‌ <span class="aya" rel="10_61" data-words="12-23">و لا تعملون من عمل إلا کنا علیکم شهودا إذ تفیضون فیه</span><span class="footnote" rel="1" title="مجمع البیان، ج ۹، ص ۱۰">*</span> می‌باشد. </p> <p>مفسرین در توجیه معنای آیه اقوال دیگری دارند که سیاق آیات مساعد با آن نیست. </p> <p>علاوه بر این، توجیهاتی است که با تکلف و زحمت تمام می‌شود، و بدین جهت متعرض نقل آن نشدیم. </p> <p><code class="aya" rel="41_23"/> <span class="aya" rel="41_23" data-words="1-10">و ذلکم ظنکم الذی ظننتم بربکم أرداکم فأصبحتم من الخاسرین</span> <span class="phrase">کلمه <em rel="fa_41_23_7-7" data-sentence="5:76">أرداکم</em> از مصدر <em>ارداء</em> است که باب افعال از <em>ردی</em> به معنای هلاکت است.</span> جمله‌ <span class="aya" rel="41_23" data-words="2-3">ذلکم ظنکم</span> مبتدا و خبر است، و جمله <em>اردیکم</em> خبر دوم آن مبتدا است. </p> <p><span class="phrase">ممکن هم هست جمله <em rel="fa_41_23_3-3" data-sentence="17:33">ظنکم</em> بدل باشد از کلمه <em rel="fa_41_23_2-2" data-sentence="89:2">ذلکم</em> .</span> </p> <p>و معنای آیه شریفه بنا بر احتمال اول این است که: این ظنی که گفتیم شما داشته‌اید، ظنی بود که شما آن را پنداشتید، ظنی بود که شما را به هیچ مقداری از حق بی نیاز نمی‌کرد، و جلو علم و شهادت خدا را نگرفت، و همین ظن شما را هلاک کرد، یک وقت به خود آمدید و فهمیدید که زیانکار شده‌اید. </p> <p>و بنا بر احتمال دوم، این است که: این ظنی که شما در باره پروردگارتان پنداشتید که او از بیشتر اعمالتان اطلاعی ندارد، شما را هلاک کرد، برای اینکه باعث شد گناه در نظرتان آسان گردد، و گناه بسیار هم کارتان را به کفر کشانید، در نتیجه زیانکار شدید. </p> <p>   <code class="page" rel="17,584"/><code class="aya" rel="41_24"/> <span class="aya" rel="41_24" data-words="1-12">فإن یصبروا فالنار مثوی لهم و إن یستعتبوا فما هم من المعتبین</span> <span class="phrase">در مفردات می‌گوید: کلمه <em>ثواء</em> که کلمه <em rel="fa_41_24_4-4" data-sentence="46:719">مثوی</em> اسم مکان از آن است، به معنای اقامت بطور استقرار است، در نتیجه کلمه <em rel="fa_41_24_4-4" data-sentence="169:638">مثوی</em> ، به معنای محل چنین اقامتی خواهد بود<span class="footnote" rel="1" title="نور الثقلین، ج ۴، ص ۵۴۴">*</span> این بود گفتار راغب، و در مجمع در معنای جمله <em>یستعتبوا</em> گفته مصدر استعتاب به معنای طلب عتبی یعنی رضایت است، در نتیجه استعتاب به معنای استرضا، و اعتاب که کلمه  <em rel="fa_41_24_12-12" data-sentence="499:349">معتبین</em> جمع اسم فاعل از آن است به معنای ارضا است، و اصل اعتاب در نزد عرب به این معنا بوده که پوستی را که درست دباغی نشده، دو باره دباغی کنند، تا اصلاح شود، سپس این کلمه را بطور استعاره در هر عملی که باعث عطف نظر و توجه و علاقه و الفت کسی انجام شود استعمال کردند، این بود گفتار صاحب مجمع<span class="footnote" rel="2" title="تفسیر قمی، ج ۲، ص ۲۶۴">*</span>.</span> </p> <p>و معنای آیه شریفه این است که اگر به همین حال صبر کنند، که آتش منزلگاه و قرارگاهشان است، و اگر هم از خدا بخواهند تا از ایشان راضی شود، و اعتذار جویند، تا از عذاب رهایی یابند، از آنهایی که خدا از ایشان راضی شود نخواهند بود، و اعتاب و اعتذارشان پذیرفته نخواهد شد، در نتیجه آیه شریفه در معنای آیه‌ <span class="aya" rel="52_16" data-words="1-7">اصلوها فاصبروا أو لا تصبروا سواء علیکم</span><span class="footnote" rel="3" title="مجمع البیان، ج ۹، ص ۱۰">*</span> خواهد بود. </p> <p><code class="aya" rel="41_25"/> <span class="aya" rel="41_25" data-words="1-12">و قیضنا لهم قرناء فزینوا لهم ما بین أیدیهم و ما خلفهم...</span> <span class="phrase">کلمه <em rel="fa_41_25_2-2" data-sentence="5:144">قیضنا</em> از مصدر تقییض است، و تقییض به طوری که در مجمع البیان آمده، در اصل به معنای تبدیل بوده، و کلمه <em rel="fa_41_25_4-4" data-sentence="155:35">قرناء</em> جمع قرین است، که معنایش معروف است.</span> </p> <p>پس جمله: <span class="aya" rel="41_25" data-words="2-4">قیضنا لهم قرناء</span> اشاره به این است که کفار استعداد این را داشتند که ایمان بیاورند، و تقوا پیشه کنند، و در نتیجه خدای تعالی قرین‌هایی برایشان معین کند، که ایشان را بیش از پیش تسدید و هدایت کنند، هم چنان که آیه: <span class="aya" rel="58_22" data-words="25-33">أولئک کتب فی قلوبهم الإیمان و أیدهم بروح منه</span><span class="footnote" rel="4" title="خدا ایمان را در دلهای ایشان نوشته بود، و بر وحی هم از ناحیه خود تاییدشان فرمود سوره مجادله، آیه ۲۲">*</span>، از این تایید خبر می‌دهد. </p> <p>ولی با داشتن چنین استعدادی کفر ورزیدند، و مرتکب فسق شدند، و خدای تعالی به         <code class="page" rel="17,585"/> جای آن قرین‌ها، قرین‌های دیگر از شیطانها برایشان قرار داد، تا ملازم آنان باشند، و این را به عنوان مجازات در مقابل کفر و فسوق‌شان کرد. </p> <p>بعضی<span class="footnote" rel="1" title="تفسیر فخر رازی، ج ۲۷، ص ۱۱۵">*</span> از مفسرین گفته‌اند: معنای آیه این است که ما به جای آن قرین‌های صدق، که مامور بودند با آنها همنشین باشند، و نشدند، قرین‌های بدی از جن و انس برایشان معین کردیم ولی شاید معنایی که ما کردیم بهتر باشد. </p> <h3> <span class="title" rel="41_25">معنای اینکه قرین‌های سوء برای مشرکین <span class="aya" rel="41_25" data-words="7-12">ما بین أیدیهم و ما خلفهم</span> را زیبا جلوه دادند</span> </h3> <p> <span class="aya" rel="41_25" data-words="5-12">فزینوا لهم ما بین أیدیهم و ما خلفهم</span> یعنی آن قرینان سوء در نظر ایشان جلوه داد پیش رو و پشت سرشان را، و شاید مراد این باشد که هم لذت‌های مادی را که داشتند در نظرشان جلوه داد، و هم آنها را که آرزومند بودند داشته باشند، و در آینده بدست آورند. </p> <p>بعضی<span class="footnote" rel="2" title="تفسیر فخر رازی، ج ۲۷، ص ۱۱۵">*</span> از مفسرین گفته‌اند: منظور از <span class="aya" rel="41_25" data-words="7-9">ما بین أیدیهم</span> گناهانی است که در اثر زینت دادن آن قرین‌ها مرتکب شدند، و منظور از <span class="aya" rel="41_25" data-words="10-12">و ما خلفهم</span>، سنت‌های زشتی است که در مردم و برای بعد از خود باب کردند، و ممکن است این وجه را در وجه قبلی درج نمود. </p> <p>بعضی<span class="footnote" rel="3" title="تفسیر فخر رازی، ج ۲۷، ص ۱۱۵">*</span> دیگر گفته‌اند: مراد از <span class="aya" rel="41_25" data-words="7-9">ما بین أیدیهم</span> زندگی دنیای ایشان است که بدان اقبال نموده و آن را مقدم بر آخرت داشتند، و همه برای آن سعی و تلاش کردند. و مراد از <span class="aya" rel="41_25" data-words="10-12">و ما خلفهم</span> امر آخرت است که قرینان سوء ایشان را به انکار آن دعوت نموده گفتند: قیامتی و نشوری و حسابی و بهشتی و دوزخی در کار نیست. ولی این وجه، وجه بعیدی است، برای اینکه انکار قیامت و حساب، زینت دادن زندگی آخرت نیست. </p> <p> <span class="aya" rel="41_25" data-words="13-26">و حق علیهم القول فی أمم قد خلت من قبلهم من الجن و الإنس</span> -یعنی کلمه عذاب علیه ایشان ثابت و واجب شد، در حالی که در امت‌هایی شبیه به خود بودند، امت‌هایی از جن و انس که قبل از ایشان می‌زیستند. و منظور از کلمه عذاب، آیه‌ <span class="aya" rel="2_39" data-words="1-12">و الذین کفروا و کذبوا بآیاتنا أولئک أصحاب النار هم فیها خالدون</span><span class="footnote" rel="4" title="و کسانی که کافر شدند و آیات ما را تکذیب کردند، اهل آتش و در آن جاودان‌اند سوره بقره، آیه ۳۹">*</span> است، و نیز آیه‌ <span class="aya" rel="38_85" data-words="1-8">لأملأن جهنم منک و ممن تبعک منهم أجمعین</span><span class="footnote" rel="5" title="بطور یقین جهنم را از تو و از هر کس که پیرویت کند پر می‌کنم سوره ص، آیه ۸۵">*</span> می‌باشد و در آیه مورد بحث جمله‌ <span class="aya" rel="41_25" data-words="27-29">إنهم کانوا خاسرین</span> تعلیل واجب شدن کلمه عذاب، و یا تعلیل همه مطالب قبل است. </p> <p>           <code class="page" rel="17,586"/> و از آن آیه شریفه برمی‌آید که جنیان مانند آدمیان حکم مرگ در میان آنها جاری است. </p> <h3>بحث روایتی‌ <span class="title" rel="41_23 41_22 41_13 41_14 41_15 41_16 41_17 41_18 41_19 41_20 41_21 41_24 41_25"> (روایاتی راجع به حسن ظن به خدا، و مراد از گواهی دادن پوست بدن در قیامت) </span> </h3> <p> در کتاب فقیه از امیر المؤمنین (ع) روایت آورده که در وصیتش به فرزندش ابن حنفیه این آیه را آورد که خدای تعالی می‌فرماید: <span class="aya" rel="41_22" data-words="1-14">و ما کنتم تستترون أن یشهد علیکم سمعکم و لا أبصارکم و لا جلودکم</span> و سپس فرمود: منظور از جلود آلت تناسلی است<span class="footnote" rel="1" title="مجمع البیان، ج ۹، ص ۹">*</span>. </p> <p>و در تفسیر قمی به سند خود از ابی عمر و زبیری از امام صادق (ع) روایت کرده که در تفسیر همین آیه فرمود: منظور از جلود آلت تناسلی و ران آدمی است<span class="footnote" rel="2" title="مجمع البیان، ج ۹، ص ۹">*</span>. </p> <p>و در مجمع البیان می‌گوید: امام صادق (ع) فرمود: برای مؤمن سزاوار آن است که از خدا آن طور بترسد که گویا خود را مشرف به آتش دوزخ می‌بیند، و آن طور امید رحمت از او داشته باشد که گویا از اهل بهشت است، چه خدای تعالی در مذلت کفار که ترس از او نداشتند، می‌فرماید: <span class="aya" rel="41_23" data-words="1-6">و ذلکم ظنکم الذی ظننتم بربکم</span> و در باره حسن ظن و امیدواری به رحمتش در حدیث قدسی می‌فرماید: من بر طبق ظن بنده مؤمن خود رفتار می‌کنم، اگر حسن ظن داشته باشد، همان ظنش را محقق می‌سازم، و اگر هم سوء ظن داشته باشد، مطابق ظنش با او رفتار می‌کنم<span class="footnote" rel="3" title="مجمع البیان، ج ۹، ص ۹">*</span>. </p> <p>و در تفسیر قمی به سند خود از عبد الرحمن بن حجاج، از امام صادق (ع) روایت آورده که در ضمن حدیثی فرمود: رسول خدا (ص) فرموده: هیچ بنده‌ای نیست که به خدای عز و جل حسن ظن داشته باشد، مگر آنکه خدا را مطابق ظن خود خواهد یافت، و این همان قول خدای عز و جل است که می‌فرماید: <span class="aya" rel="41_23" data-words="2-6">ذلکم ظنکم الذی ظننتم بربکم</span><span class="footnote" rel="4" title="تفسیر قمی، ج ۲، ص ۲۶۴">*</span>. </p> <p>و در الدر المنثور است که احمد، طبرانی، عبد بن حمید، مسلم، ابو داوود، ابن ماجه، ابن حبان، و ابن مردویه همگی از جابر روایت کرده‌اند که گفت: رسول خدا (ص) فرمود: زنهار هیچ یک از شما از دنیا نرود مگر اینکه نسبت به خدای تعالی حسن ظن داشته باشد، چون مردمی بودند که خدای تعالی به خاطر سوء ظنشان به خدا، هلاکشان کرد، و در باره‌شان فرمود: <span class="aya" rel="41_23" data-words="1-10">و ذلکم ظنکم الذی ظننتم بربکم أرداکم فأصبحتم من الخاسرین</span><span class="footnote" rel="5" title="الدر المنثور، ج ۵، ص ۳۶۲">*</span>. </p> <p>مؤلف: در شان نزول بعضی از آیات مورد بحث، روایاتی وارد شده که آن طور که باید و شاید با سیاق آیات سازگاری ندارد، و به همین جهت از نقل آنها صرفنظر کردیم. </p> 
