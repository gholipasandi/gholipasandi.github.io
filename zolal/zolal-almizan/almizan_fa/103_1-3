<h2 class="sura">سوره عصر مکی است و سه آیه دارد </h2><h3 class="ayas">سوره العصر آیه‌های ۱ تا ۳</h3><code class="section" rel="103_1-3"/><h3>ترجمه آیات</h3> <p> <span class="trans" rel="103_0">به نام خدای رحمان و رحیم.  </span><span class="trans" rel="103_1">سوگند به عصر.  «۱» </span><span class="trans" rel="103_2">که انسانها همه در خسران و زیانند.  «۲» </span><span class="trans" rel="103_3">مگر افراد و اقلیتی که ایمان آورده و اعمال صالح انجام داده‌اند و یکدیگر را به حق سفارش کرده و به صبر توصیه نموده‌اند.  «۳» </span></p>   <h3>بیان آیات</h3> <p> این سوره تمامی معارف قرآنی و مقاصد مختلف آن را در کوتاه‌ترین بیان خلاصه کرده، و این سوره از نظر مضمون، هم می‌تواند مکی باشد و هم مدنی، چیزی که هست به مکی بودن شباهت بیشتری دارد. </p> <h3> <span class="title" rel="103_1"><span class="phrase">اقوال مختلف در باره مراد از <em rel="fa_103_1_2-2" data-sentence="28:27">عصر</em> که بدان قسم یاد فرموده است</span></span> </h3> <p> <span class="aya" rel="103_1" data-words="1-2">و العصر</span> در این کلمه به عصر سوگند یاد شده، و از نظر مضمونی که دو آیه بعد دارد مناسب‌تر آن است که منظور از عصر، عصر ظهور رسول خدا (ص) باشد، که عصر طلوع اسلام بر افق مجتمع بشری، و ظهور و غلبه حق بر باطل است، چون مضمون دو آیه بعد این<code class="page" rel="20,609"/> است که خسران عالم انسان را فراگیر است و تنها کسانی را فرا نمی‌گیرد که از حق پیروی نموده، و در برابر آن صبر کنند، و این اقلیت عبارتند از کسانی که به خدا و روز جزا ایمان آورده و عمل صالح کنند. </p> <p>ولی بعضی<span class="footnote" rel="1" title="مجمع البیان، ج ۱۰، ص ۵۳۶">*</span> گفته‌اند: مراد از عصر، وقت عصر، یعنی آخر روز است، چون این وقت دلالت دارد بر تدبیر ربوبی که روز را می‌برد و شب را می‌آورد، و قدرت و سلطنت را از سلطان روز یعنی خورشید سلب می‌کند. </p> <p>بعضی<span class="footnote" rel="2" title="به این منظور که گروهی رای بجای گروه دیگری بیاوریم و شما رای در جهانی که نمی‌دانید آفرینش تازه بخشیم سوره واقعه، آیه ۶۱">*</span> دیگر گفته‌اند: مراد نماز عصر است، که نماز وسطی است که از همه نمازهای یومیه فضیلت بیشتری دارد. </p> <p>بعضی<span class="footnote" rel="3" title="زندگی دنیا در آخرت جز وسیله نیست سوره رعد، آیه ۲۶">*</span> دیگر گفته‌اند: مراد شب و روز است، که اصطلاحا به آنها عصران گفته می‌شود. </p> <p>بعضی<span class="footnote" rel="4" title="هر جانداری مرگ رای خواهد چشید، و ما شما رای به وسیله فتنه خیر و شر می‌آزماییم سوره انبیاء، آیه ۳۵">*</span> دیگر گفته‌اند: منظور از عصر دهر است، که در آن عجائبی وجود دارد، که بر قدرت ربوبی دلالت دارد. و بعضی دیگر وجوهی دیگر ذکر کرده‌اند. </p> <p>و در بعضی<span class="footnote" rel="5" title="تفسیر نور الثقلین، ج ۵، ص ۶۶۶">*</span> از روایات آمده که منظور، عصر ظهور مهدی (ع) است که در آن عصر حق بر باطل به طور کامل غلبه کند. </p> <p><code class="aya" rel="103_2"/> <span class="aya" rel="103_2" data-words="1-4">إن الإنسان لفی خسر</span> <span class="phrase">مراد از کلمه <em rel="fa_103_2_2-2" data-sentence="13:117">انسان</em> جنس انسان است، و کلمه <em rel="fa_103_2_4-4" data-sentence="92:82">خسر</em> و <em rel="fa_103_2_4-4" data-sentence="148:65">خسران</em> و <em rel="fa_103_2_4-4" data-sentence="207:49">خسار</em>   <em rel="fa_103_2_4-4" data-sentence="265:32">خسارة</em> همه به معنای نقص در سرمایه است.</span> </p> <p>راغب می‌گوید: این کلمه هم در مورد انسان استعمال می‌شود، و گفته می‌شود: فلانی خسران کرد، و هم در مورد عمل انسان بکار می‌رود و می‌گویند: تجارت فلانی خسران کرد<span class="footnote" rel="6" title="مفردات راغب، ماده &lt;em&gt;خسر&lt;/em&gt; ">*</span>. </p> <p>و <span class="phrase">اگر در آیه مورد بحث کلمه <em rel="fa_103_2_4-4" data-sentence="25:621">خسر</em> بدون الف و لام آمده به منظور بزرگداشت آن بوده، و خواسته است بفهماند انسان در خسرانی عظیم است، احتمال هم دارد به منظور تنویع باشد، و بفهماند آدمی در نوعی مخصوص از خسران قرار دارد، غیر خسران مالی و آبرویی، بلکه خسران در ذات که خدای تعالی در باره‌اش فرموده:         <code class="page" rel="20,610"/> <span class="aya" rel="39_15" data-words="9-20">الذین خسروا أنفسهم و أهلیهم یوم القیامة ألا ذلک هو الخسران المبین</span><span class="footnote" rel="1" title="کسانی که در قیامت در ذات خود و اهل بیتشان خاسر شدند، و آگاه باش که این خسران، خسرانی است آشکار سوره زمر، آیه ۱۵">*</span> <code class="aya" rel="103_3"/></span> </p><h3> <span class="title" rel="103_3 103_2 103_1">شرحی در مورد مستثنی بودن مؤمنان صالح العمل از زیانمندی جنس انسان</span> </h3> <p> <span class="aya" rel="103_3" data-words="1-6">إلا الذین آمنوا و عملوا الصالحات</span> این استثنا استثنای از جنس انسان است که محکوم به خسران است، و استثنا شدگان افرادی هستند که متصف به ایمان و اعمال صالح باشند چنین افرادی ایمن از خسرانند. </p> <p>و این بدان جهت است که کتاب خدا بیان می‌کند که انسان موجودی همیشه زنده است، زندگیش با مردن خاتمه نمی‌یابد، و مردن او در حقیقت انتقال از خانه‌ای به خانه‌ای دیگر است، که بیان این معنا در تفسیر آیه شریفه‌ <span class="aya" rel="56_61" data-words="1-10">علی أن نبدل أمثالکم و ننشئکم فی ما لا تعلمون</span><span class="footnote" rel="2" title="سوره نساء، آیه ۱۵۰ و ۱۵۱">*</span> گذشت، و نیز کتاب خدا بیان می‌کند که قسمتی از این زندگی همیشگی انسان که همان حیات دنیا باشد حیاتی است امتحانی، و سرنوشت ساز که در آن حیات سرنوشت قسمت دیگر یعنی حیات آخرت مشخص می‌گردد، آنها که در آن حیات به سعادت می‌رسند، و یا بدبخت می‌شوند، سعادت و شقاوتشان را در دنیا تهیه کرده‌اند، هم چنان که خدای تعالی فرموده: <span class="aya" rel="13_26" data-words="12-19">و ما الحیاة الدنیا فی الآخرة إلا متاع</span><span class="footnote" rel="3" title="الدر المنثور، ج ۶، ص ۳۹۲">*</span>، و نیز فرموده: <span class="aya" rel="21_35" data-words="1-10">کل نفس ذائقة الموت و نبلوکم بالشر و الخیر فتنة</span><span class="footnote" rel="4" title="مجمع البیان، ج ۱۰، ص ۵۳۶">*</span>. </p> <p>و نیز بیان می‌کند که مقدمیت این زندگی برای آن زندگی به وسیله مظاهر این زندگی و آثار آن یعنی اعتقادات و اعمال است، اعتقاد حق و عمل صالح ملاک سعادت اخروی و کفر و فسق ملاک شقاوت در آن است، می‌فرماید: <span class="aya" rel="53_39-41" data-words="1-16">و أن لیس للإنسان إلا ما سعی، و أن سعیه سوف یری، ثم یجزاه الجزاء الأوفی</span><span class="footnote" rel="5" title="و اینکه برای انسان بهره‌ای جز سعی و کوشش او نیست و اینکه سعیش به زودی دیده می‌شود سپس به او جزای کافی داده خواهد شد سوره نجم، آیه ۳۹-۴۰">*</span> و نیز می‌فرماید: <span class="aya" rel="30_44" data-words="1-10">من کفر فعلیه کفره و من عمل صالحا فلأنفسهم یمهدون</span><span class="footnote" rel="6" title="کسانی که کافر شوند کفرشان علیه خودشان است و کسانی که عمل صالح می‌کنند به نفع خود ذخیره می‌کنند سوره روم، آیه ۴۴">*</span>، و باز می‌فرماید: <span class="aya" rel="41_46" data-words="1-8">من عمل صالحا فلنفسه و من أساء فعلیها</span>             <code class="page" rel="20,611"/><span class="footnote" rel="1" title="کسی که عمل صالح کند، به نفع خود کرده، و آن کس که بدی کند به ضرر خودش کرده">*</span>، و در آیاتی بسیار زیاد سرنوشت آخرت را چه خوش و چه بدش را جزا و اجر خوانده. </p> <p>و نیز با همه این بیانات که از نظرتان گذشت بیان می‌کند که سرمایه آدمی زندگی او است، با زندگی است که می‌تواند وسیله عیش خود در زندگی آخرت را کسب کند، اگر در عقیده و عمل حق را پیروی کند تجارتش سودبخش بوده، و در کسبش برکت داشته است، و در آینده‌اش از شر ایمن است، و اگر باطل را پیروی کند، و از ایمان به خدا و عمل صالح اعراض نماید، تجارتش ضرر کرده (نه تنها از سرمایه عمر چیزی زاید بر خود سرمایه به دست نیاورده، بلکه از خود سرمایه خورده، و سرمایه را وسیله بدبختی خود کرده است) و در آخرتش از خیر محروم شده، لذا در سوره مورد بحث می‌فرماید: <span class="aya" rel="103_2-3" data-words="1-10">إن الإنسان لفی خسر، إلا الذین آمنوا و عملوا الصالحات</span> و مراد از ایمان، ایمان به خدا، و مراد از ایمان به خدا ایمان به همه رسولان او، و مراد از ایمان به رسولان او اطاعت و پیروی ایشان است، و نیز ایمان به روز جزا است هم چنان که قرآن در جای دیگر تصریح کرده به اینکه کسانی که به بعضی از رسولان خدا ایمان دارند، و به بعضی ندارند، مؤمن به خدا نیستند<span class="footnote" rel="2" title="مجمع البیان، ج ۱۰، ص ۵۳۶">*</span>. </p> <h3> <span class="title" rel="103_3">جمله‌ <span class="aya" rel="103_3" data-words="4-6">و عملوا الصالحات</span> بر عمل به همه اعمال صالح دلالت دارد و از آن استفاده می‌شود که مؤمنان گنهکار نیز در خسرانند</span> </h3> <p> و ظاهر جمله‌ <span class="aya" rel="103_3" data-words="4-6">و عملوا الصالحات</span> این است که به همه اعمال صالح متصف باشد. </p> <p>پس این جمله استثنائیه شامل فاسقان که بعضی از صالحات را انجام می‌دهند، و نسبت به بعضی دیگر فسق می‌ورزند نمی‌شود، و لازمه این، آن است که منظور از خسران اعم از خسران به تمام معنا باشد یعنی شامل خسران از بعضی جهات هم بشود، و بنا بر این دو طایفه خاسرند، یکی آنهایی که از جمیع جهات خاسرند نظیر کفار معاند حق و مخلد در عذاب، دوم آنهایی که در بعضی جهات خاسرند، مانند مؤمنینی که مرتکب فسق می‌شوند و مخلد در آتش نیستند چند صباحی عذاب می‌بینند، بعد عذابشان پایان می‌پذیرد و مشمول شفاعت و نظیر آن می‌شوند. </p> <p> <span class="aya" rel="103_3" data-words="7-12">و تواصوا بالحق و تواصوا بالصبر</span> کلمه <em>تواصی</em> به معنای سفارش کردن این به آن و آن به این است. و <em>تواصی</em> به حق این است که: یکدیگر را به حق سفارش کنند، سفارش کنند به اینکه از حق پیروی نموده و در راه حق استقامت و مداومت کنند، پس دین حق چیزی به جز پیروی اعتقادی و عملی </p> <p>سوره حم سجده، آیه 66.    <code class="page" rel="20,612"/> از حق، و تواصی بر حق نیست، و تواصی بر حق عنوانی است وسیع‌تر از عنوان امر به معروف و نهی از منکر، چون امر به معروف و نهی از منکر شامل اعتقادیات و مطلق ترغیب و تشویق بر عمل صالح نمی‌شود، ولی تواصی بر حق، هم شامل امر به معروف می‌شود و هم شامل عناوین مذکور. </p> <h3> <span class="title" rel="103_3">خصوصیت و اهمیت تواصی به حق و تواصی به صبر که بعد از عنوان کلی‌ <span class="aya" rel="103_3" data-words="4-6">و عملوا الصالحات</span> اختصاص به ذکر یافتند</span> </h3> <p> در اینجا سؤالی به نظر می‌رسد، و آن این است که: تواصی به حق، خود یکی از اعمال صالح است، و با اینکه قبلا عنوان کلی‌ <span class="aya" rel="103_3" data-words="4-6">و عملوا الصالحات</span> را ذکر کرده بود، چه نکته‌ای باعث شد که خصوص تواصی به حق را نام ببرد؟ جوابش این است که: این از قبیل ذکر خاص بعد از عام است، که در مواردی بکار می‌رود که گوینده نسبت به خاص عنایت بیشتری داشته باشد، و شاهد بر اینکه خدای تعالی از میان همه اعمال صالح به تواصی به حق عنایت بیشتر داشته، و بدین منظور خصوص آن را بعد از عموم اعمال صالح ذکر نموده این است که همین تواصی را در مورد صبر تکرار کرد، و با اینکه می‌توانست بفرماید: و تواصوا بالحق و الصبر ، فرمود: <span class="aya" rel="103_3" data-words="7-12">و تواصوا بالحق و تواصوا بالصبر</span>. </p> <p>و بنا بر همه آنچه گفته شد، ذکر تواصی به حق و به صبر، بعد از ذکر اتصافشان به ایمان و عمل صالح برای این بوده که اشاره کند به حیات دلهای مؤمنین، و پذیرا گشتن سینه‌هاشان برای تسلیم خدا شدن، پس مؤمنین اهتمامی خاص و اعتنایی تام به ظهور سلطنت حق و گسترده شدن آن بر همه مردم دارند، و می‌خواهند همه جا حق پیروی شود، و پیروی آن دائمی گردد، و خدای تعالی در باره آنان فرموده: <span class="aya" rel="39_22" data-words="1-21">أ فمن شرح الله صدره للإسلام فهو علی نور من ربه فویل للقاسیة قلوبهم من ذکر الله أولئک فی ضلال مبین</span><span class="footnote" rel="1" title="آیا کسی که خدا سینه‌اش را برای اسلام گشاده کرده، و در نتیجه دارای نوری از ناحیه پروردگارش شده، مانند دیگران است؟ پس وای بر سنگدلانی که یاد خدا در دلهاشان راه ندارد، آنان در ضلالتی آشکارند سوره زمر، آیه ۲۲">*</span>. </p> <p>در آیه مورد بحث صبر را مطلق آورده، و بیان نکرده که صبر در چه مواردی محبوب است، و نتیجه این اطلاق آن است که مراد از صبر اعم از صبر بر اطاعت خدا و صبر از معصیت و صبر در برخورد با مصائبی است که به قضا و قدر خدا به آدمی می‌رسد. </p> <h3>بحث روایتی‌ <span class="title" rel="103_3 103_1 103_2"> (چند روایت در ذیل آیات سوره عصر) </span> </h3> <p> در تفسیر قمی به سند خود از عبد الرحمن بن کثیر از امام صادق (ع) نقل   <code class="page" rel="20,613"/> کرده که در تفسیر آیه‌ <span class="aya" rel="103_3" data-words="1-3">إلا الذین آمنوا...</span> فرمود: در این جمله خدای تعالی اهل صفوت از خلق خود را استثناء کرده<span class="footnote" rel="1" title="تفسیر قمی، ج ۲، ص ۴۴۱">*</span>. </p> <p>مؤلف: و در ذیل روایت، ایمان را بر ایمان به ولایت علی (ع) و تواصی به حق را بر توصیه ذریات و نسلهای خود به ولایت علی تطبیق نموده است<span class="footnote" rel="2" title="تفسیر قمی، ج ۲، ص ۴۴۱">*</span>. </p> <p>و در الدر المنثور است که ابن مردویه از ابن عباس روایت کرده که در تفسیر آیه‌ <span class="aya" rel="103_1-2" data-words="1-6">و العصر، إن الإنسان لفی خسر</span> گفته: منظور از این انسان، ابو جهل بن هشام است. و در تفسیر آیه‌ <span class="aya" rel="103_3" data-words="1-6">إلا الذین آمنوا و عملوا الصالحات</span> گفته: منظور علی و سلمان است<span class="footnote" rel="3" title="مجمع البیان، ج ۱۰، ص ۵۳۶">*</span>. </p> 
