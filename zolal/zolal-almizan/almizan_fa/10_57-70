<h3 class="ayas">سوره یونس آیه‌های ۵۷ تا ۷۰</h3><code class="section" rel="10_57-70"/><h3>ترجمه آیات</h3> <p> <span class="trans" rel="10_57">هان ای مردم!از ناحیه پروردگارتان موعظتی و شفای قلبی و هدایتی برای عموم بشر و رحمتی برای خصوص مؤمنین بیامد.  «۵۷» </span><span class="trans" rel="10_58"> (تو ای پیامبر) بگو که شایسته است به فضل خدا و به رحمت او خرسندی کنند، که فضل و رحمت خدا بهتر است از آنچه جمع می‌کنند.  «۵۸» </span><span class="trans" rel="10_59">بگو به من خبر دهید آیا رزقی که خدا برایتان نازل کرده و شما بعضی را حلال و بعضی را حرام کردید خدا به شما اجازه داده بود؟ یا از پیش خود حلال و حرام درست کردید و آن گاه آن را به افتراء به خدا نسبت دادید؟.  «۵۹» </span><span class="trans" rel="10_60">و این هایی که دروغ را به خدا افتراء می‌بندند چه گمانی در باره روز قیامت دارند؟ و به چه جرأت امروز خدایی را که نسبت به مردم کریم است، ناشکری می‌کنند؟ ولی بیشتر مردم ناسپاسند.  «۶۰» </span><span class="trans" rel="10_61">تو ای پیامبر در هیچ وضعی قرار نمی‌گیری و از ناحیه خدا هیچ آیه‌ای از قرآن نمی‌خوانی و شما عموم مردم هیچ عملی انجام نمی‌دهید، مگر آنکه ما (خدا و فرشتگانش) بر بالای سرتان به شهادت ایستاده‌ایم، می‌بینیم چگونه در کارتان فرو رفته و سرگرمید،  (آری، ای پیامبر) از علم پروردگار تو حتی هم وزن ذره‌ای پوشیده نیست، نه در زمین و نه در آسمان، و هیچ کوچکتر و یا بزرگتری از آن نیست مگر آنکه در کتابی روشن ضبط است.  «۶۱» </span><span class="trans" rel="10_62">آگاه باشید که اولیای خدا از هیچ چیزی ترس و اندوه ندارند.  «۶۲» </span><span class="trans" rel="10_63">همانهایی که ایمان آوردند، و پروای از خدا حالت همیشگی آنهاست.  «۶۳» </span><span class="trans" rel="10_64">و آنان هم در دنیا بشارت دارند و هم در آخرت (و این کلمه خداست) و در کلمات خدا دگرگونی وجود ندارد، و همین بشارت خود رستگاری عظیمی است.  «۶۴» </span><span class="trans" rel="10_65">سخنانی که مشرکین (در افتخار و بالیدن به خدایانشان) می‌گویند تو را ای پیامبر غمگین نسازد، که عزت همه‌اش از خدا است، و تنها شنوایی و دانایی از آن اوست.  «۶۵» </span><span class="trans" rel="10_66">آگاه باشید که هر کس (و هر چیز) که در آسمانها و زمین است ملک خدا است، و آنچه را مشرکان از غیر خدا پیروی می‌کنند گمان باطلی بیش نیست، کار آنها تنها حدس و تخمین است.  «۶۶» </span><span class="trans" rel="10_67">او کسی است که برای شما شب درست کرد تا در آن آرامش گیرید، و روز درست کرد تا همه چیز را برایتان روشن کند (آری) در اینها آیاتی است برای مردمی که گوش شنوا داشته باشند.  «۶۷» </span><span class="trans" rel="10_68">می‌گویند: خدا فرزند گرفته، منزه است خدا از این سخنان، او بی نیاز است و ملک همه موجودات<code class="page" rel="10,116"/> آسمانها و زمین از آن او است، شما مشرکین هم هیچ دلیلی بر این گفته خود ندارید، چرا چیزی را که نمی‌دانید به خدا نسبت می‌دهید؟.  «۶۸» </span><span class="trans" rel="10_69">بگو آنهایی که سخن و اعتقاد بی دلیل و دروغ خود را به خدا افتراء می‌بندند رستگار نخواهند شد.  «۶۹» </span><span class="trans" rel="10_70"> (همه این عقائد خرافی و گفتار باطل برای طمع) متاع دنیا است و آن گاه بازگشتشان به سوی ما است، همین که نزد ما منتقل شدند به خاطر کفری که یک عمر ورزیدند عذابی شدید به ایشان می‌چشانیم «۷۰» </span></p>                           <h3>بیان آیات</h3> <p> در این آیات به اوصاف قرآن کریم و صفات کریمه آن برگشته و به دنبالش مطالبی متفرق آمده که با آیات قبل که مربوط به غرض سوره بود مرتبط است، و نیز در آن، کلماتی در موعظت و حکمت و استدلال بر اثبات مطالبی گوناگون، و کلماتی در اوصاف اولیاء اللَّه و بشارت به آنان آمده. </p> <h3> <span class="title" rel="10_57"><span class="phrase">توضیح معنای مفردات آیه شریفه: <em rel="fa_10_57_5-5" data-sentence="30:107">موعظه</em> ، <span class="aya" rel="10_57" data-words="10-13">شفاء لما فی الصدور</span>، <em rel="fa_10_57_14-14" data-sentence="165:16">هدی</em> و <em>رحمت</em></span> </span> </h3> <p> <span class="aya" rel="10_57" data-words="1-8">یا أیها الناس قد جاءتکم موعظة من ربکم...</span> <span class="phrase">راغب در کتاب مفرداتش گفته: ماده <em rel="fa_10_57_5-5" data-sentence="32:64">وعظ</em> به معنای بازداشتن و منع کردن کسی است از کاری همراه با ترسانیدن.</span> و نیز گفته است که خلیل گفته: وعظ به معنای تذکر دادن است به انجام عملی خیر، به بیانی که دل شنونده را برای پذیرفتن آن تذکر نرم کند. و <span class="phrase">کلمه  <em>عظة</em> و همچنین کلمه <em rel="fa_10_57_5-5" data-sentence="33:555">موعظة</em> هر دو اسم مصدرند<span class="footnote" rel="1" title="مفردات راغب، ماده &lt;em&gt;وعظ&lt;/em&gt; ">*</span> و کلمه <em>صدر: سینه</em> معنایش معروف است و چون مردم می‌بینند که جای قلب داخل قفسه سینه است و از سوی دیگر معتقدند که آدمی هر چه می‌فهمد به وسیله قلبش احساس می‌کند، و با همین عضو است که امور را تعقل نموده یکی را محبوب می‌دارد و یکی دیگر را مبغوض، یکی را دوست می‌دارد و از دیگر کراهت دارد، به چیزی و یا کسی اشتیاق می‌ورزد و به چیزی امیدوار و آرزومند می‌شود از این رو سینه را مرکز اسرار قلب و صفات روحی دانسته و آن را خزینه فضائل و رذائل شمرده‌اند.</span> </p> <p>فضائل را اثر سلامتی قلب و استقامت آن دانسته، و رذائل را بیماری آن و رذالت را درد و مرض شمرده‌اند، و لذا می‌گویند: من سینه‌ام را مثلا با گرفتن انتقام از فلانی شفا دادم، پس  <em>شفاء الصدور</em> و همچنین شفاء آنچه در سینه‌ها است دو تعبیر کنایی است، و کنایه است از   <code class="page" rel="10,117"/> اینکه آن حالت بد و خبیث روحی که داشتم و مرا به سوی شقاوت و بدبختی سوق می‌داد و عیش خوش مرا مکدر می‌ساخت، و خیر دنیا و آخرت مرا از بین می‌برد، از بین رفت و زائل گردید. </p> <p>و <span class="phrase">کلمه <em rel="fa_10_57_14-14" data-sentence="5:450">هدی</em> به معنای راهنمایی به سوی مطلوب است، اما نه به هر نحو که صورت بگیرد، بلکه-بطوری که راغب گفته-: راهنمایی به لطف و نرمی است<span class="footnote" rel="1" title="مفردات راغب، ماده &lt;em&gt;هدی&lt;/em&gt; ">*</span> و ما در تفسیر آیه شریفه‌ <span class="aya" rel="6_125" data-words="1-8">فمن یرد الله أن یهدیه یشرح صدره للإسلام</span><span class="footnote" rel="2" title="سوره انعام، آیه ۱۲۵&quot;">*</span> در جلد هفتم این کتاب بحثی در این باره ایراد کردیم.</span> </p> <h3> <span class="title" rel="10_57 10_58 10_59 10_60 10_61 10_62 10_63 10_64 10_65 10_66 10_67 10_68 10_69 10_70">اشاره به معنای <em>رحمان</em> و <em>رحیم</em> و مراد از اینکه قرآن برای مؤمنین رحمت است</span> </h3> <p> و کلمه <em>رحمت</em> به معنای تاثر قلب است اما نه هر تاثری بلکه تاثر خاصی که از مشاهده ضرر و یا نقص در دیگران به آدمی دست می‌دهد و آدمی را وا می‌دارد که در مقام جبران ضرر و اتمام نقص او برآید، ولی وقتی این کلمه به خدای تعالی که اجل از داشتن قلب است نسبت داده شود، دیگر به معنای تاثر قلبی نیست، بلکه به معنای نتیجه آن تاثر است، نتیجه تاثر در ما آدمیان این بود که در مقام جبران نقص طرف برآئیم، رحمت خدای تعالی نیز به همین معنا است. پس اینکه می‌گوئیم خدا رحیم است، معنایش این است که نقص بنده را جبران نموده حاجتش را برآورده و بیماریش را شفا می‌دهد، و در یک عبارت جامع: رحمت خدا منطبق است به اعطای او و افاضه وجود بر خلقش . </p> <p>البته این نسبت هم تفاوت می‌کند، اگر رحمت او را به مطلق خلقش نسبت دهیم منظور از این رحمت (رحمت رحمانی او) دادن هستی به خلق است، و نیز دادن بقاء و رزقی که بقای خلق را امتداد می‌دهد، و نیز دادن سایر نعمت‌هایی که به فرموده خودش قابل شمارش نیست: <span class="aya" rel="16_18" data-words="1-7">و إن تعدوا نعمة الله لا تحصوها</span><span class="footnote" rel="3" title="و هر قدر نعمت خدا را بشمارید به آخرش نمی‌رسید سوره ابراهیم، آیه ۳۴ و سوره نحل، آیه ۱۸&quot;">*</span>. و اما اگر رحمت خدا را به مؤمنین نسبت دهیم، در این صورت منظور از آن،  (رحمت رحیمیه او) رحمتی خواهد بود که مختص به مؤمنین است، و آن عبارت است از سعادت زندگی انسانی انسان، و آن سعادت مظاهر مختلفی دارد که خدای تعالی آنها را تنها به مؤمنین مرحمت می‌کند نظیر داشتن معارف حقه الهیه، اخلاق کریمه، اعمال صالحه و حیات طیبه در دنیا و آخرت و جنت و رضوان. </p> <p>و به همین جهت است که وقتی قرآن را توصیف می‌کند به اینکه رحمت برای مؤمنین       <code class="page" rel="10,118"/> است، معنایش این است که تنها مؤمنین را غرق‌در انواع خیرات و برکات می‌کند، خیرات و برکاتی که خدای تعالی آنها را در قرآن نهفته و قرآن را خزینه آن خیرات کرده تا هر کس که متحقق به حقایق آن شود، و معانی آن را در خود پیاده کند از آن خیرات بهره‌مند شود، چنانچه می‌فرماید: <span class="aya" rel="17_82" data-words="1-16">و ننزل من القرآن ما هو شفاء و رحمة للمؤمنین و لا یزید الظالمین إلا خسارا</span><span class="footnote" rel="1" title="ما از قرآن چیزها نازل می‌کنیم که برای مؤمنین شفاء و رحمت است، ولی ظالمان رای جز خسارت نمی‌افزاید سوره اسراء، آیه ۸۲&quot;">*</span>. </p> <h3> <span class="title" rel="10_57 10_58 10_59 10_60 10_61 10_62 10_63 10_64 10_65 10_66 10_67 10_68 10_69 10_70">توصیف قرآن به چهار صفت موعظه، شفای درون، هدایت و رحمت بودن، در آیه شریفه، بیان جامعی است برای همه آثار طیب و نیکوی قرآن کریم</span> </h3> <p> و ما اگر این چهار صفتی را که خدای سبحان در این آیه برای قرآن برشمرده یعنی:1- موعظه 2-شفای آنچه در سینه‌ها است 3-هدایت 4-رحمت، در نظر گرفته، آنها را با یکدیگر مقایسه نموده، آن گاه مجموع آنها را با قرآن در نظر بگیریم، خواهیم دید که آیه شریفه بیان جامعی است برای همه آثار طیب و نیکوی قرآن که در نفوس مؤمنین ترسیم می‌شود. و آن اثر را از همان اولین لحظه‌ای که به گوش مؤمنین می‌رسد تا آخرین مرحله‌ای که در جان آنان استقرار دارد در قلوبشان حک می‌کند. </p> <p>آری، قرآن در اولین برخوردش با مؤمنین آنان را چنین در می‌یابد که در دریای غفلت فرو رفته، و موج حیرت از هر سو به آنان احاطه یافته و در نتیجه باطن آنان را به ظلمت‌های شک و ریب تاریک ساخته و دلهایشان را به انواع رذائل و صفات و حالات خبیثه بیمار ساخته لذا با مواعظ حسنه اندرزشان می‌دهد و از خواب غفلت بیدارشان می‌کند و از هر نیت فاسد و عمل زشت نهیشان نموده، به سوی خیر و سعادت وادارشان می‌سازد. </p> <p>و در مرحله دوم شروع می‌کند به پاکسازی باطن آنان از هر صفت خبیث و زشت و بطور دائم آفاتی را از عقل آنان و بیماریهایی را از دل آنان یکی پس از دیگری زائل می‌سازد، تا جایی که بکلی رذائل باطنی انسانهای مؤمن را زایل سازد. </p> <p>و در مرحله سوم آنان را به سوی معارف حقه و اخلاق کریمه و اعمال صالحه دلالت و راهنمایی می‌کند، آنهم دلالتی با لطف و مهربانی، به این معنا که در دلالتش رعایت درجات را می‌کند، و به اصطلاح دست آدمی را گرفته پا به پا می‌برد و او را منزل به منزل نزدیک می‌کند، تا در آخر به سر منزل مقربین رسانیده به فوز مخصوص به مخلصین رستگار سازد. </p> <p>و در مرحله چهارم جامه رحمت بر آنان پوشانیده در دار کرامت منزلشان می‌دهد و بر اریکه سعادت مستقرشان می‌سازد تا جایی که به انبیاء و صدیقین و شهداء و صالحین   <code class="page" rel="10,119"/> <span class="aya" rel="4_69" data-words="21-24">و حسن أولئک رفیقا</span> ملحقشان نموده، در زمره بندگان مقرب خود در اعلی علیین جای می‌دهد. </p> <p>پس، قرآن کریم واعظی است شفا دهنده بیماریهای درونی، و راهنمایی است هادی به سوی صراط مستقیم، و افاضه کننده رحمتی است که شفا دادن و هدایت و افاضه رحمتش به اذن خدای سبحان است و بس، به این معنا که این خود قرآن است که چنین آثار و برکاتی دارد، نه اینکه به وسیله چیز دیگری این آثار را داشته باشد، چون قرآن سبب متصلی است بین خدا و خلقش، پس خود او است که برای مؤمنین شفاءو رحمت و هدایت است-دقت بفرمائید. </p> <p>و به همین جهت خدای سبحان کلام را در این آیه با خطاب به عموم مردم آغاز نمود و فرمود: <span class="aya" rel="10_57" data-words="1-3">یا أیها الناس</span>، روی سخن را به خصوص مشرکین و یا خصوص مشرکین مکه نکرد، با اینکه آیه شریفه در سیاق، گفتگو با آنان بود، و این خود دلیل بر گفته ما است که گفتیم صفات چهارگانه قرآن (1-موعظه 2-و شفاء ما فی الصدور 3-هدایت 4-و رحمت) مربوط به عموم مردم است، نه یک طائفه خاصی از مردم. </p> <p>این بود نظریه ما در تفسیر آیه مورد بحث، ولی دیگر مفسران حرفهای دیگری زده‌اند، و یکی از حرفهای عجیبی که بعضی<span class="footnote" rel="1" title="تفسیر المنار، ج ۱۱، ص ۴۰۳">*</span> از مفسرین گفته‌اند این است که: منظور از رحمت تنها آن مهر و محبتی است که مؤمنین در بین خود و با یکدیگر دارند و لیکن این حرف خطاء است و بطور قطع سیاق آیه آن را دفع می‌کند. </p> <h3> <span class="title" rel="10_58">مراد از فضل خدا و رحمت خدا در آیه شریفه: <span class="aya" rel="10_58" data-words="1-5">قل بفضل الله و برحمته...</span> </span> </h3> <p> <code class="aya" rel="10_58"/> <span class="aya" rel="10_58" data-words="1-11">قل بفضل الله و برحمته فبذلک فلیفرحوا هو خیر مما یجمعون</span> کلمه <em>فضل</em> به معنای زیادت است، و اگر <em>عطیه</em> را فضل می‌نامند بدین جهت است که عطاء کننده غالبا چیزی را عطاء می‌کند که مورد احتیاج خودش نیست. بنا بر این، اگر در آیه مورد بحث فیض‌هایی را که خدای تعالی بر بندگانش افاضه فرموده فضل خوانده برای این است که اشاره کند به اینکه خدای تعالی بی نیاز است، نه احتیاج دارد به اینکه چیزی را به خلق افاضه کند و نه به آن خلقی که مورد افاضه اوست نیازمند است (پس هم ایجاد خلق مورد افاضه‌اش فضل است، و هم افاضه به آنان). </p> <p>و این نیز بعید نیست که منظور از <em>فضل خدا</em> رحمت رحمانیه او و عطائی باشد که بر عامه خلق خود دارد، و منظور از کلمه <em>رحمت</em> خصوص افاضه‌ای باشد که بر مؤمنین از خلقش دارد، چون رحمت سعادت دینی وقتی منضم شود به نعمت عمومی در زندگی مادی-اعم از ارزاق و سایر برکات عامه-مجموع آن رحمت و این نعمت سزاوارتر به فرح و خوشحالی و بجاتر   <code class="page" rel="10,120"/> است برای انبساط و سرور، تا یکی از این دو. </p> <p>ممکن است این احتمال را بدینگونه تقویت کنیم که در جمله‌ <span class="aya" rel="10_58" data-words="2-5">بفضل الله و برحمته</span> حرف <em>باء</em> که باء سببیت است هم بر سر فضل در آمده و هم بر سر رحمت، چون تکرار این حرف اشعار دارد بر اینکه هر یک از فضل و رحمت سببی است مستقل و منظور از هر دو یک چیز نیست، هر چند که در جمله: <span class="aya" rel="10_58" data-words="6-7">فبذلک فلیفرحوا</span> حرف باء بر سر کلمه <em>ذلک</em> که اشاره به هر دو است آمده، و آدمی خیال می‌کند که منظور از فضل و رحمت یک چیز است، که اشاره را مفرد آورده و نفرموده: فبذلکما: پس به این دو . و لیکن این مفرد آوردن برای این نبوده که بفهماند منظور از فضل و رحمت یک چیز است، بلکه منظور این بوده که بفهماند سود حاصل از مجموع فضل و رحمت آن قدر بیشتر از سود حاصل از فضل به تنهایی است که جا دارد انسان عاقل فرح و سرور خود را منحصر در آن کند، و در سود حاصل از فضل (منافع مادی و دنیایی) به تنهایی مصرف نکند. </p> <p><span class="phrase">البته این احتمال هم هست که منظور از فضل غیر از رحمت باشد، ولی منظور منافع مادی دنیایی نباشد، بلکه منظور اموری باشد که در آیه قبلی ذکر شده بود، یعنی <em rel="fa_10_57_5-5" data-sentence="148:214">موعظه</em> و  شفاء ما فی الصدور <em>و</em> هدی ، و منظور از رحمت خصوص رحمت اخروی خاص به مؤمنین نباشد، بلکه مراد همان معنایی باشد که در آیه قبلی داشت، و آن عبارت بود از عطیه خاصه الهی به مؤمنین یعنی سعادت دنیایی و آخرتی آنان.</span> </p> <p>و معنای آیه بنا بر این احتمال چنین می‌شود: آن موعظه و شفاء ما فی الصدور و هدی که خدای تعالی به عموم انسانها تفضل کرده‌و آن رحمت که به خصوص مؤمنین داده و آنان را به زندگی طیب رسانیده سزاوارتر است به اینکه به داشتن آن، فرح و سرور داشته باشند تا این اموالی که برای خود جمع می‌کنند. </p> <p>و چه بسا که این وجه به آیه زیر نیز تایید شود که فرموده: <span class="aya" rel="24_21" data-words="19-38">و لو لا فضل الله علیکم و رحمته ما زکی منکم من أحد أبدا و لکن الله یزکی من یشاء</span><span class="footnote" rel="1" title="و اگر فضل و رحمت خدا به شما نبود احدی از شما تا ابد تزکیه نمی‌شد، و این خدای تعالی است که هر کس را بخواهد تزکیه و پاک می‌کند سوره نور، آیه ۲۱&quot;">*</span>، چون در این آیه تزکیه انسانها را به فضل و رحمت خدا نسبت داده و این به فهم آدمی بعید است که در آیه شریفه تزکیه را مستند به فضل به معنای عطیه عامه (منافع مادی دنیایی) کرده باشد. و باز از مؤیداتی که این وجه را تایید می‌کند این است که با روایات وارده در تفسیر آیه سازگار است، و در آن روایات-   <code class="page" rel="10,121"/> که ان شاء اللَّه بزودی از نظر خواننده می‌گذرد-آمده که منظور از فضل خدای تعالی در آیه مورد بحث رسول خدا (ص) و منظور از رحمت او علی (ع) و یا منظور خصوص قرآن است. </p> <p> <span class="aya" rel="10_58" data-words="6-7">فبذلک فلیفرحوا</span> -مفسرین گفته‌اند: حرف <em>فاء</em> در کلمه <em>فلیفرحوا</em> زیادی است، هم چنان که در گفته شاعر آنجا که گفته: فاذا قتلت فعند ذلک فاجزعی-زمانی که کشته شدم در آن هنگام جزع کن زیادی آمده و ظرف <em>فبذلک</em> بدل است از جمله‌ <span class="aya" rel="10_58" data-words="2-5">بفضل الله و برحمته</span> و متعلق است به جمله <em>فلیفرحوا</em> ، که به منظور افاده حصر مقدم بر مظروفش آمده،<span class="footnote" rel="1" title="اگر می‌فرمود: &lt;em&gt;فلیفرحوا بذلک&lt;/em&gt; معنایش این می‌شد که باید به این فضل و رحمت خوشحالی کنند، ولی مقدم آوردن کلمه &lt;em&gt;بذلک&lt;/em&gt; می‌فهماند تنها و تنها باید به این فضل و رحمت خوشحالی کنند، یعنی غیر این فضل و رحمت هیچ چیزی مایه خوشحالی نیست &lt;em&gt;مترجم&lt;/em&gt;">*</span> و جمله‌ <span class="aya" rel="10_58" data-words="8-11">هو خیر مما یجمعون</span> بیان دیگری است برای معنای حصر. </p> <p>پس با همه این نکاتی که آوردیم روشن شد که آیه شریفه نتیجه گیری از مضمون آیه سابق است. </p> <p>چون خدای تعالی بعد از آنکه مردم را مخاطب قرار داد و از در منت‌گذاری فرمود که: این قرآن برای آنان موعظه و برای بیماریهای درون سینه آنان شفاء و نیز برای آنان هدایت و برای خصوص مؤمنین ایشان رحمت است، از باب نتیجه‌گیری فرمود: حال که چنین است دیگر جا ندارد کسی به اموالی که جمع کرده خوشحالی کند بلکه سزاوار این است که مردم تنها به این نعمت‌ها خوشحالی کنند، نعمت‌هایی که خدا بر آنان منت نهاد و از باب فضل و رحمتش، آنها را در اختیارشان قرار داد. آری این نعمتها که مایه سعادت آنان است، و بدون آنها سعادت عایدشان نمی‌شود بهتر است از مالی که نه تنها خیری در آن نیست، بلکه مایه فتنه آنان، و چه بسا مایه هلاکت و شقاوتشان است. </p> <h3> <span class="title" rel="10_59 10_70 10_57 10_58 10_60 10_61 10_62 10_63 10_64 10_65 10_66 10_67 10_68 10_69">وجه اینکه از دادن روزی به <em>انزال</em> روزی تعبیر شده، با اینکه رزق آدمیان در زمین است</span> </h3> <p> <span class="aya" rel="10_59" data-words="1-14">قل أ رأیتم ما أنزل الله لکم من رزق فجعلتم منه حراما و حلالا...</span> اگر در این آیه شریفه رزق یعنی آنچه مایه امداد انسان در بقایش می‌باشد را به <em>انزال</em>  منسوب کرده با اینکه رزق آدمی از زمین پدید می‌آید و از آسمان نازل نمی‌شود، بر اساس حقیقتی است که قرآن کریم مبتکر آن است و آن این است که تمامی اشیای محدود که در اختیار بشر قرار گرفته نامحدودی دارد که در خزینه الهی و نزد خدای تعالی است، و از آن خزینه آن مقداری بر زمین و این عالم طبیعت نازل می‌شود که خدای تعالی مقدر کرده باشد-   <code class="page" rel="10,122"/> توجه فرمایید: <span class="aya" rel="15_21" data-words="1-13">و إن من شیء إلا عندنا خزائنه و ما ننزله إلا بقدر معلوم</span><span class="footnote" rel="1" title="هیچ چیزی نیست مگر آنکه خزینه‌هایش نزد ما است و ما آن را نازل نمی‌کنیم مگر به اندازه‌ای معلوم سوره حجر، آیه ۲۱&quot;">*</span>، <span class="aya" rel="51_22" data-words="1-7">و فی السماء رزقکم و ما توعدون</span><span class="footnote" rel="2" title="رزق شما و آنچه که وعده آن را به شما داده‌اند در آسمان است سوره ذاریات، آیه ۲۲&quot;">*</span>، <span class="aya" rel="39_6" data-words="9-15">و أنزل لکم من الأنعام ثمانیة أزواج</span><span class="footnote" rel="3" title="و برای شما از چهارپایان هشت جفت نازل کرد سوره زمر، آیه ۶&quot;">*</span>، <span class="aya" rel="57_25" data-words="14-19">و أنزلنا الحدید فیه بأس شدید</span><span class="footnote" rel="4" title="ما آهن را که به شدت سخت است نازل کردیم سوره حدید، آیه ۲۵&quot;">*</span>. </p> <p>و اما اینکه بعضی<span class="footnote" rel="5" title="تفسیر روح المعانی، ج ۱۲، ص ۱۴۲-تفسیر الکبیر، ج ۱۷، ص ۱۲۰">*</span> گفته‌اند تعبیر به انزال از این جهت است که ارزاق بندگان همه از باران است که‌از سمت بالا یعنی از آسمان نازل می‌شود سخن درستی نیست، زیرا صرفنظر از اینکه وجهی عوامانه است، شامل همه آن مواردی که در باره‌اش تعبیر به انزال شده نمی‌گردد، از قبیل آیه سوره زمر، که حتی گاو و گوسفند و امثال آن را، و آیه سوره حدید که آهن را نازل از ناحیه خدای تعالی دانسته، و اتفاقا رزقی که در آیه مورد بحث آمده و فرموده که از ناحیه خدا نازل شده، و مردم بعضی را حلال و بعضی را حرام کرده‌اند، چهار پایان یعنی شتر و گوسفند است، که مشرکین به بعضی از آنها عنوان <em>وصیله</em> دادند و بعضی را <em>سائبه</em> خواندند و بعضی دیگر را <em>حام</em> و... </p> <p><span class="phrase">حرف <em rel="fa_10_59_18-18" data-sentence="4:188">لام</em> در جمله <em>لکم</em> ، لام غایت است و معنای نفع را افاده می‌کند، و به آیه چنین معنا می‌دهد که: خدای تعالی به سود شما و به خاطر شما و برای اینکه شما بهره‌مند شوید رزق را برایتان نازل کرده.</span> <span class="phrase">چون ماده انزال اگر متعدی بشود با حرف <em>علی</em> و یا حرف  <em rel="fa_10_70_5-5" data-sentence="60:564">الی</em> متعدی می‌شود، و به همین جهت-که گفتیم لام معنای نفع را افاده می‌کند-است که آیه شریفه معنای اباحه و حلیت را می‌رساند و می‌فرماید: خدا رزق شما را نازل کرد تا برای شما مباح و حلال باشد، ولی شما بعضی را بر خود حرام و بعضی را حلال کردید، و باز همین معنا باعث شده که کلمه <em>حرام</em> را قبل از حلال بیاورد و بفرماید: <span class="aya" rel="10_59" data-words="10-14">فجعلتم منه حراما و حلالا</span>، یعنی خدای تعالی با انزال رزق، آن را برایتان حلال کرد تا شما در زندگیتان از آن بهره‌مند شوید، ولی شما از پیش خود آن رزق را دو قسم کردید، قسمی را حرام و قسمی دیگر را حلال.</span> </p> <p>پس، معنای آیه این شد: ای محمد!به این مشرکین بگو به من خبر دهید ببینم سبب چه بوده که           <code class="page" rel="10,123"/> رزقی را که خدای تعالی برای شما نازل کرده تا از آن بهره‌مند شوید، شما دو قسمش کردید بعضی را بر خود حرام و بعضی دیگر را حلال ساختید؟ و این پر واضح است که عمل شما افترایی است بر خدای تعالی و بدون اذن او چنین تقسیمی را مرتکب شده‌اید. </p> <p> <span class="aya" rel="10_59" data-words="15-22">قل آلله أذن لکم أم علی الله تفترون</span> -این جمله سؤالی است از سبب آن تقسیم، یعنی دو قسم کردن رزق، و چون واضح بود که این عمل مشرکین بدون اذن خدای تعالی بوده زیرا مشرکین از راه وحی اتصالی با خدای تعالی نداشته‌اند و رسولی هم برای آنان نیامده تا بگوئیم این احکام را او برای آنان آورده قهرا جواب از آن استفهام این می‌شود که مشرکین این احکام را به خدا افتراء بسته‌اند. و اگر ابتداء نفرمود: این احکام را شما به خدا افتراء بسته‌اید، بلکه به صورت تردید فرمود: آیا خدا به شما اذن داده یا شما به خدا افتراء می‌بندید برای این است که افترای آنان را بطور کنایه به رخ آنان بکشد و به نحوی لطیف ملامت و مذمتشان کرده باشد. </p> <p>و آنچه در نظر ابتدایی به ذهن می‌رسد این است که تردید در آیه غیر محصور است  (یعنی شامل همه احتمالات می‌گردد) چون منشا احکام جعلی مشرکین منحصر در آن دو احتمال نیست، همانطور که ممکن است رسولی برایشان آمده و اذنی آورده باشد، و یا به خدا افترا بسته باشند. همچنین ممکن است هیچیک از آن دو نباشد، بلکه مصلحت‌اندیشی خودشان باشد، حال یا مصلحتی واقعی و یا مصلحتی خیالی، و نیز ممکن است این نیز نباشد بلکه منشا جعل این احکام صرف هوی و هوس آنان بوده باشد، بطوری که در پاسخ از آیه بگویند: نه از طرف خدا اذنی برای ما رسیده و نه ما این احکام را به خدا افتراء می‌بندیم، بلکه دلمان خواسته چنین کنیم و کرده‌ایم. </p> <h3> <span class="title" rel="10_57 10_58 10_59 10_60 10_61 10_62 10_63 10_64 10_65 10_66 10_67 10_68 10_69 10_70">بیان اینکه هر حکمی باید با اذن خدا باشد.  <p>و حکم مختص به خدا است. و طرح دو شبهه در این زمینه و پاسخ به آن دو شبهه</p></span> </h3> <p> و از طرف دیگر از آیه شریفه و اینکه تردید را بین اذن خدا و افتراء به خدا انداخته استفاده می‌شود که در هر حکمی باید خدا در میان باشد، پس این حکمی که فعلا بین مشرکین رسم شده که بعضی از حیوانات حرام و بعضی حلال شده لا بد یک منشا خدایی داشته در حالی که چنین نیست، یعنی در نظر ابتدایی می‌توان گفت که اینطور نیست، زیرا بسیاری از سنت‌های دایر در بین مردم هست که طبیعت مجتمع و یا عادت قومی و یا عوامل دیگر منشا آنها بوده. </p> <p>و لیکن این دو اشکال همه در نظر بدوی به ذهن می‌رسد و اگر ما در کلام خدای تعالی تدبر کنیم و بحثی عمیق و ریشه‌ای بنمائیم، خواهیم دید که از نظر قرآن کریم حکم مختص به خدای تعالی است، و احدی از خلق حق آن را ندارد که به تشریع حکمی مبادرت<code class="page" rel="10,124"/> جسته آن را در میان جامعه انسانی دائر و رسمی بسازد، قرآن کریم در این باره فرموده: <span class="aya" rel="12_40" data-words="17-20">إن الحکم إلا لله</span><span class="footnote" rel="1" title="جعل حکم تنها و تنها حق خدای تعالی است سوره یوسف، آیه ۴۰&quot;">*</span>. </p> <h3> <span class="title" rel="10_57 10_58 10_59 10_60 10_61 10_62 10_63 10_64 10_65 10_66 10_67 10_68 10_69 10_70">حکم خدا منطبق با فطرت، هماهنگ با نظام خلقت و همسوی حرکت انسان به سوی هدف کمال او است</span> </h3> <p> و خدای تعالی خودش به علت این انحصار اشاره نموده و فرموده: <span class="aya" rel="30_30" data-words="1-17">فأقم وجهک للدین حنیفا فطرت الله التی فطر الناس علیها لا تبدیل لخلق الله ذلک الدین القیم</span><span class="footnote" rel="2" title="پس روی دلت را به سوی دین حنیف کن، دینی که مطابق با فطرتی است که خدای تعالی بشر را طبق آن فطرت آفریده، و در آفرینش خدای تعالی تبدیلی نیست، و دین استوار هم آن دینی است که مطابق با نظام خلقت باشد سوره روم، آیه ۳۰&quot;">*</span>. </p> <p>پس، به حکم این آیه، حکم مخصوص خدای تعالی است و معنای این انحصار این است که حکم او معتمد بر خلقت و فطرت و منطبق بر آن است، و با وضعی که عالم هستی منطبق بر آن است مخالفتی ندارد. و علت این عدم مخالفت این است که خدای سبحان خلق را به عبث نیافریده هم چنان که خودش فرموده: <span class="aya" rel="23_115" data-words="1-5">أ فحسبتم أنما خلقناکم عبثا</span><span class="footnote" rel="3" title="آیا شما پنداشته‌اید که ما به عبث و بیهوده خلقتان کرده‌ایم؟ سوره مؤمنون، آیه ۱۱۵&quot;">*</span>، بلکه خلق را به خاطر غرض‌های الهی و غایات و هدفهای کمالی آفریده، به این منظور آفریده تا به فرمان فطرت متوجه آن اغراض گردند، و بدان سو حرکت کنند، و خلقت و فطرتشان را به اسباب و ادواتی مناسب با این حرکت مجهز فرموده، و از میان راههایی که منتهی به آن هدف می‌شود راهی را برایشان انتخاب کرد و به سوی آن هدایتشان نمود که پیمودن آن برایشان ممکن و آسان باشد به دو آیه زیر توجه کنید که یکی مساله هدایت را تذکر داده و دیگری انتخاب راه آسانتر را خاطر نشان ساخته و می‌فرماید: <span class="aya" rel="20_50" data-words="4-9">أعطی کل شیء خلقه ثم هدی</span><span class="footnote" rel="4" title="پس از خلقت هر موجودی آن موجود را هدایت کرد سوره طه، آیه ۵۰&quot;">*</span> و نیز می‌فرماید: <span class="aya" rel="80_20" data-words="1-3">ثم السبیل یسره</span><span class="footnote" rel="5" title="و سپس آن راه را آسان قرار داد سوره عبس، آیه ۲۰&quot;">*</span>. </p> <p>بنا بر این، هستی هر موجود در آغاز خلقتش مناسب با آن هدف کمالی بوده که برایش معین و مهیا شده، و نیز خلقتش مجهز به قوا و ادواتی است که آن موجود با بکار بستن آن قوا و ادوات می‌تواند به آن هدفها برسد، و هیچ موجودی نمی‌تواند به کمالی که برایش مهیا شده برسد مگر از طریق صفات و اعمالی که خودش باید کسب کند. با در نظر گرفتن این معنا واجب می‌شود که دین-یعنی قوانین جاری در صفات و اعمال اکتسابی-موبمو با نظام خلقت و فطرت منطبق باشد، چون تنها فطرت است که هدفهای خود را نه فراموش می‌کند و نه با هدفی دیگر           <code class="page" rel="10,125"/> اشتباه می‌کند، و به انجام هیچ کاری امر و از انجام هیچ عملی نهی نمی‌کند مگر به خاطر آن قوا و ادواتی که به او داده شده و آن قوا و ادوات هم دعوت نمی‌کند مگر به آن چیزی که به خاطر رسیدن به آن مجهز شده، و آن عبارت است از هدف نهایی و کمال واقعی موجود. </p> <p>از میان همه موجودات انسان نیز همین وضع را دارد و از آن مستثناء نیست. از آنجا که مجهز به جهاز تغذیه و نکاح است ناچار حکم حقیقیش در دین فطرت این است که غذا بخورد و ازدواج بکند، نه اینکه چون مرتاضان هند و رهبانان مسیحیت از آن پرهیز کند. و نیز از آنجا که طبع بشر اجتماعی زیستن و تعاون در زندگی است، حکم حقیقیش این است که در زندگی با سایر مردم شرکت نموده، از مجتمع مردم جدا نگردد و به وظائف اجتماعیش عمل کند، و بر همین قیاس سایر خصایص وجودی او اقتضاء احکامی متناسب با خود را دارد. </p> <p>پس، از میان احکام و سنت‌ها آن حکم و سنتی برای بشر متعین شده که هستی عام عالمی به آن دعوت می‌کند، عالمی که بشر جزئی حقیر و ناچیز از آن است، و جزئی است که بر خلاف سایر اجزاء مجهز به جهازی است که او را به مرحله کمال وجودش سوق می‌دهد. و بنا بر این، هستی عام عالمی که اجزاء آن مرتبط و چون زنجیر بهم پیوسته است، و محل اراده خدای تعالی است، همو حامل شریعت فطرت انسانی و داعی به سوی دین حنیف الهی است. </p> <p>پس، دین حق عبارت است از حکم خدای سبحان که غیر از حکم او حکمی نیست و همین حکم است که منطبق بر خلقت الهی است، و ما ورای حکم او هر حکمی باشد باطل است، چون آدمی را جز به سوی شقاوت و هلاکت نمی‌کشاند، و جز به سوی عذاب سعیر هدایت نمی‌کند. </p> <p>از همین جا است که آن دو اشکال قبلی حل و گشوده می‌شود، اشکال اول این بود که چرا تقسیم رزق حلال و حرام را منحصر به دو قسم کرد، یکی حلال و حرام به اذن خدا <em>و دیگری</em> حلال و حرام بدون اذن او ، با اینکه ممکن است بشر احکامی را به مقتضای مصلحتی که یا قطعی است و یا خیالی، و یا صرف هوای نفس است برای خود تشریع کند و اصلا به خدا نسبت ندهد، نه به حق و نه به افتراء؟ و اشکال دوم این بود که از این انحصار به دست می‌آید که حکم مختص به خدای تعالی است، در حالی که می‌بینیم بسیاری از سنت‌ها در بین جوامع بشری دائر است و عادت قومی و عوامل دیگر منشا تشریع آن بوده است. </p> <p>وجه اینکه گفتیم با بیان گذشته ما هر دو اشکال حل می‌شود این است که وقتی ثابت شد که حکم مختص به خدای سبحان است قهرا تمامی احکام و قوانینی که دایر بین مردم است یا در حقیقت حکم خدای تعالی و ماخوذ از ناحیه او به وسیله وحی و یا رسالت است، و یا<code class="page" rel="10,126"/> حکمی است که به خدا افتراء بسته‌اند، و شق سوم ندارد. </p> <p>علاوه بر این مشرکین احکامی را که بدعت نهاده و در بین خود باب کرده بودند به خدای سبحان نسبت می‌دادند و می‌گفتند این احکام احکام خدا است، هم چنان که قرآن کریم به این معنا اشاره نموده و می‌فرماید: <span class="aya" rel="7_28" data-words="1-12">و إذا فعلوا فاحشة قالوا وجدنا علیها آباءنا و الله أمرنا بها</span><span class="footnote" rel="1" title="و چون عمل زشتی مرتکب می‌شوند (در پاسخ کسی که می‌پرسد: چرا چنین می‌کنید؟) می‌گویند: پدران خود را بر این رسم یافتیم، و خدا هم همین طور دستورمان داده سوره اعراف، آیه ۲۸&quot;">*</span>. </p> <p><code class="aya" rel="10_60"/> <span class="aya" rel="10_60" data-words="1-10">و ما ظن الذین یفترون علی الله الکذب یوم القیامة...</span> از آنجا که پاسخ از استفهام سابق که پرسید: <span class="aya" rel="10_59" data-words="16-22">آلله أذن لکم أم علی الله تفترون</span> از مورد کلام معلوم بود، و آن این بود که: نه، خدای تعالی به آنان اذن نداده بلکه به خدا افتراء بسته‌اند، اینک در آیه مورد بحث و عاقبت امر این پاسخ را بیان می‌کند، می‌فرماید: افتراء بستن به خدای تعالی به حکم بداهت عقلی از گناهان بزرگ است، و قهرا اثر بدی خواهد داشت. و یا از باب تهدید می‌فرماید: اینها که بر خدای تعالی افتراء می‌بندند فکر می‌کنند چه وضعی در قیامت دارند ؟ و اما جمله‌ <span class="aya" rel="10_60" data-words="11-21">إن الله لذو فضل علی الناس و لکن أکثرهم لا یشکرون</span>، شکایت و عتابی است که بوسیله آن اشاره شده به عادت نکوهیده مردم، که بیشترشان نعمت‌های الهی را کفران می‌کنند، و در مقابل عطیه و نعمتی که او به آنان ارزانی داشته شکر نمی‌گزارند. و منظور از  <em>فضل</em> در این جمله همان عطیه الهی است، چون گفتگو در باره رزقی بود که خدا برای بشر نازل کرده و رزق هم فضل است، و اینکه مردمی پاره‌ای از عطایای خدای تعالی را بر خود حرام کرده‌اند، کفران آن نعمت و بجا نیاوردن شکر آن است. </p> <p>و با برگشتن ذیل آیه به صدر آن، افتراء بر خدای تعالی از مصادیق کفران نعمت خدا می‌شود، و معنای آن چنین می‌شود: خدای تعالی دارای فضل و عطاء بر مردم است. و <span class="phrase">لیکن بیشتر مردم کفرانگر نعمت و فضل اویند، بنا بر این آنها که نعمت خدا و رزق او را کفران نموده، از باب کفرانگری نعمت و فضل اویند، بنا بر این آنها که نعمت خدا و رزق او را کفران نموده، از باب کفرانگری، پاره‌ای از عطایای او را بر خود حرام می‌کنند، و این تحریم را به خدا افتراء می‌بندند فکر می‌کنند در قیامت چه وضعی خواهند داشت؟ <code class="aya" rel="10_61"/> <span class="aya" rel="10_61" data-words="1-20">و ما تکون فی شأن و ما تتلوا منه من قرآن و لا تعملون من عمل إلا کنا علیکم شهودا...</span> راغب گفته: کلمه <em rel="fa_10_61_5-5" data-sentence="515:353">شان</em> به معنای حال و امری است که بر وفق و به صلاحیت پیش   <code class="page" rel="10,127"/> می‌آید، و این کلمه استعمال نمی‌شود مگر در احوال و امور بزرگ هم چنان که در آیه‌ <span class="aya" rel="55_29" data-words="7-11">کل یوم هو فی شأن</span> در همین معنا آمده<span class="footnote" rel="1" title="مفردات راغب، ماده &lt;em&gt;شان&lt;/em&gt; ">*</span>.</span> </p> <p>و در جمله‌ <span class="aya" rel="10_61" data-words="6-11">و ما تتلوا منه من قرآن</span> ظاهرا ضمیر <em>منه</em> به خدای سبحان برمی‌گردد، و حرف <em>من</em> در اول، ابتدایی و نشوی، و در دوم بیانی است، و معنای جمله این است: تو ای پیامبر!هیچ چیز که نام آن قرآن باشد، یعنی ناشی از ناحیه خدا باشد، نمی‌خوانی مگر آنکه خدا شاهد و ناظر آن است. </p> <p> <span class="aya" rel="10_61" data-words="12-23">و لا تعملون من عمل إلا کنا علیکم شهودا إذ تفیضون فیه</span> -افاضه در فعل به معنای آن است که چند نفر دسته جمعی آن چنان سرگرم کاری بشوند که از هر چیز دیگری غافل گردند و در جمله‌ <span class="aya" rel="10_61" data-words="17-20">إلا کنا علیکم شهودا</span> التفاتی از غیبت به تکلم مع الغیر بکار رفته، در جمله قبلی در کلمه <em>منه</em> خدای تعالی غایب فرض شده بود و در اینجا متکلم مع الغیر به حساب آمده، و نکته این التفات این است که خواسته است اشاره کند به اینکه شهود و گواهان بر اعمال شما تنها خدای تعالی نیست، بلکه بسیارند، هم ملائکه شاهدند و هم مردم، و خدای تعالی هم در ما ورای اینها محیط بر شما است، و وقتی که گوینده شخصی بزرگ و دارای اعوان و خدمه باشد، از سوی خود و اعوانش سخن می‌گوید، و چه بزرگی بزرگتر از خدای تعالی. </p> <p>البته این نکته را هم باید در نظر داشت که اصل این التفات از اول آیه شروع می‌شود، چون آیات قبل از این آیه خطاب را متوجه رسول خدا (ص) کرده و مشرکین را غایب به حساب آورده بودند و با واسطه، با آنان سخن می‌گفتند چون رسول خدا مخاطب آیات بود و منظور مشرکین بودند، و هیچ سخنی متوجه خود آن جناب نبود، و ناگهان در این آیه سخن را متوجه شخص آن جناب نموده و مطلبی که خاص آن حضرت است گوشزد می‌نماید، می‌فرماید: <span class="aya" rel="10_61" data-words="1-11">و ما تکون فی شأن و ما تتلوا منه من قرآن...</span> آن گاه قبل از اینکه به آن جناب بفرماید: خدا ناظر بر آن است آن حضرت را با مشرکین یک جا به حساب آورده و در یک خطاب مخاطب قرار داده و فرموده: <span class="aya" rel="10_61" data-words="12-16">و لا تعملون من عمل</span> -و هیچ عملی از تو و از مشرکین سر نمی‌زند <em>، </em> <span class="aya" rel="10_61" data-words="17-20">إلا کنا علیکم شهودا</span> -مگر آنکه ما به آن ناظریم که در این خطاب مشرکین را ضمیمه رسول گرامی خود کرد با اینکه مشرکین غایب بودند. و اینگونه سخن گفتن یعنی خطاب را به نوعی تغلیب گسترده کردن شایع و رایج است، خود ما نیز به یکدیگر می‌گوئیم تو و قومت چنین و چنان می‌کنید (با اینکه مخاطب ما یک نفر است). </p> <p>   <code class="page" rel="10,128"/> دلیل بر اینکه خطاب در آیه به نوعی تغلیب و به نحو انضمام است، جمله بعدی است که می‌فرماید: <span class="aya" rel="10_61" data-words="24-28">و ما یعزب عن ربک...</span> که خطاب را متوجه شخص رسول خدا (ص) نموده، از این می‌فهمیم که خطاب به آن جناب بر طبق سیاق قبلی جریان یافته است. </p> <h3> <span class="title" rel="10_61 10_57 10_58 10_59 10_60 10_62 10_63 10_64 10_65 10_66 10_67 10_68 10_69 10_70">سلطنت و احاطه تام الهی بر اعمال بشر، شهادت و علمی است کامل و فراگیرنده همه اعمال از همه خلائق حتی پیامبر خدا (ص) </span> </h3> <p> و به هر حال، تحول مذکور در خطاب آیه برای این است که اشاره کند به اینکه سلطنت و احاطه تام الهی که بر اعمال واقع می‌شود، شهادت و علمی است به کامل‌ترین وجهش، و شهادت و علمی است بر کل اعمال و بر همه جهات اعمال، و احدی از خلائق از آن مستثناء نیست، نه هیچ پیامبری، نه هیچ مؤمنی و نه هیچ مشرکی، شهادت و علمی است که هیچ عملی از اعمال نیز از آن مستثناء نیست، پس مبادا کسی توهم کند که از اعمال رسول خدا (ص) چیزی بر خدای تعالی پوشیده می‌ماند و در روز قیامت به حساب اعمال آن جناب رسیدگی نمی‌شود، نه، شخص رسول خدا (ص) هم باید همین اعتقاد را در باره پروردگارش داشته و مراقب اعمال خود باشد. </p> <p>در آیه مورد بحث با اینکه جمله‌ <span class="aya" rel="10_61" data-words="1-5">و ما تکون فی شأن</span> تمامی اعمال رسول خدا  (ص) را شامل بود، مع ذلک تنها بر یکی از اعمال آن جناب انگشت گذاشته شده و آن مساله <em>تلاوت قرآن</em> است، و این به منظور اشاره به اهمیت این عمل و عنایت بیشتر به آن است. </p> <p>در این آیه دو نکته به چشم می‌خورد، اول اینکه در موعظه به رسول خدا (ص) و به امتش تشدید شده، و دوم اینکه آنچه از قرآن که رسول خدا (ص) برای مردم می‌خوانده به وحی الهی بوده و کلام خدای تعالی نه دستخوش تغییر می‌شود و نه باطل در آن راه می‌یابد، نه رسول خدا (ص) در گرفتن آن وحی دچار اشتباه می‌شود و نه در تلاوت آن برای مردم، و بنا بر این مضمون آیه شریفه نزدیک به مضمون آیه زیر است که می‌فرماید: <span class="aya" rel="72_26-28" data-words="1-27">عالم الغیب فلا یظهر علی غیبه أحدا، إلا من ارتضی من رسول فإنه یسلک من بین یدیه و من خلفه رصدا، لیعلم أن قد أبلغوا رسالات ربهم</span><span class="footnote" rel="1" title="خدا عالم به غیب است، و احدی از خلائق را مسلط و محیط بر غیب خود نمی‌کند مگر رسولی که خودش بپسندد (تازه) در مورد آن رسول رقیبانی در کمین می‌گمارد تا معلوم کند این رسولان رسالت پروردگارشان را ابلاغ کرده‌اند سوره جن، آیات ۲۶-۲۸&quot;">*</span>. </p> <p> <span class="aya" rel="10_61" data-words="24-31">و ما یعزب عن ربک من مثقال ذرة...</span> <span class="phrase">-کلمه <em>عزوب</em> که فعل مضارع <em rel="fa_10_61_26-26" data-sentence="33:270">یعزب</em> از آن گرفته شده به معنای غیبت و دوری و خفاء است، و این تعبیر اشاره دارد به اینکه همه اشیاء عالم   <code class="page" rel="10,129"/> نزد خدای تعالی حاضرند، و هیچ چیز از ساحت مقدس او غایب نیست، و او هر چیزی را در کتابی حفظ و ضبط کرده و از آن کتاب چیزی زایل نمی‌شود.</span> ما در سابق (جلد هفتم) در تفسیر آیه‌ <span class="aya" rel="6_59" data-words="1-4">و عنده مفاتح الغیب</span><span class="footnote" rel="1" title="سوره انعام، آیه ۵۹&quot;">*</span> مطالبی مربوط به این بحث ایراد کردیم. </p> <p><code class="aya" rel="10_62"/><code class="aya" rel="10_63"/> <span class="aya" rel="10_62" data-words="1-11">ألا إن أولیاء الله لا خوف علیهم و لا هم یحزنون...</span> این آیه جمله‌ای است استینافیه (یعنی سخنی از نو آغاز کرده) چیزی که هست با غرض سوره که همان دعوت به ایمان آوردن به کتاب خدا و تشویق اعتقاد به توحید خدا به معنای وسیعش می‌باشد، ارتباط دارد. </p> <p>و از آنجا که مطلب اهمیت داشته، آیه را با لفظ ألا: آگاه و به هوش باشید افتتاح کرده، و این کلمه به منظور هشدار بکار می‌رود، و خدای سبحان در این آیه و دو آیه بعدش مطلب مهمی آورده و آن عبارت است از معرفی اولیایش و بیان آثاری که ولایت آنان دارد و خصائصی که مختص به ایشان است. </p> <h3> <span class="title" rel="10_63 10_57 10_58 10_59 10_60 10_61 10_62 10_64 10_65 10_66 10_67 10_68 10_69 10_70">معنای <em>ولایت</em> و مراد از ولایت خدا</span> </h3> <p> کلمه <em>ولایت</em> هر چند که اهل لغت معانی بسیاری برای آن بر شمرده‌اند، لیکن اصل در معنای آن بر طرف شدن واسطه در بین دو چیز است، به گونه‌ای که بین آن دو، واسطه‌ای که از جنس آنها نیست وجود نداشته باشد (که در این صورت هر یک ولی دیگری محسوب می‌شوند). و لیکن از باب استعاره در معنای دیگری نیز استعمال شده، و آن نزدیکی چیزی به چیز دیگر است، حال این نزدیکی به هر وجهی که باشد، چه نزدیکی به مکان باشد و چه به نسب و خویشاوندی و چه به مقام و منزلت و چه به دوستی و صداقت و چه به غیر اینها، که با این حساب کلمه <em>ولی</em> بر هر دو طرف ولایت اطلاق می‌شود،  (این ولی او است، و او ولی این است، یعنی از نظر مکان و یا خویشاوندی و یا مقام و یا دوستی و یا غیر اینها نزدیک وی است)، مخصوصا اگر معنای اصلی کلمه را در نظر بگیریم که عبارت بود از اتصال دو چیز به یکدیگر و نبودن واسطه‌ای بین آن دو این اطلاق طرفینی روشن‌تر می‌شود، چون یکی از آن دو چیز آن چنان در دنبال آن دیگری قرار گرفته که هیچ چیز دیگری غیر این، به دنبال آن قرار نگرفته. </p> <p>پس، وقتی می‌گوئیم خدای تعالی ولی بنده مؤمنش می‌باشد، معنایش این است که آن چنان وصل به بنده است و آن چنان متولی و مدبر امور بنده است که هیچ کس دیگری این چنین ارتباطی را با آن بنده ندارد، او است که بنده را به سوی صراط مستقیم هدایت می‌کند، امر   <code class="page" rel="10,130"/> می‌کند، نهی می‌کند، به آنچه سزاوار است وا می‌دارد، از آنچه نکوهیده است باز می‌دارد و او را در زندگی دنیایی و آخرتیش یاری می‌کند. هم چنان که از این طرف نیز می‌گوئیم مؤمن واقعی ولی خدا است، زیرا آن چنان وصل به خدا است که متولی اطاعت او در همه اوامر و نواهی او است، و تمامی برکات معنوی از قبیل هدایت، توفیق، تایید، تسدید و به دنبالش اکرام به بهشت و رضوان را از خدای تعالی می‌گیرد. </p> <p>پس، اولیای خدا-به هر حال-تنها مؤمنین‌اند، زیرا خدای تعالی خود را ولی آنان در حیات معنویشان دانسته و فرموده: <span class="aya" rel="3_68" data-words="13-16">و الله ولی المؤمنین</span><span class="footnote" rel="1" title="سوره آل عمران، آیه ۶۸&quot;">*</span> چیزی که هست آیه بعد از این آیه کلمه <em>ولایت</em> را طوری تفسیر می‌کند که با این ادعاء که خدای تعالی ولی همه مؤمنین باشد، نمی‌سازد، چون ما می‌دانیم در بین مؤمنین کسانی هستند که در عین داشتن ایمان مبتلا به شرکند، هم چنان که خود خدای تعالی فرموده: <span class="aya" rel="12_106" data-words="1-9">و ما یؤمن أکثرهم بالله إلا و هم مشرکون</span><span class="footnote" rel="2" title="اکثر آنان به خدا ایمان نمی‌آورند مگر اینکه در عین حال مشرکند سوره یوسف، آیه ۱۰۶&quot;">*</span>. آیه بعد از آیه مورد بحث مؤمنین ولی خدا را چنین معرفی کرده: <span class="aya" rel="10_63" data-words="1-5">الذین آمنوا و کانوا یتقون</span><span class="footnote" rel="3" title="کسانی که ایمان می‌آورند و از هر گناهی پروا دارند">*</span>، تازه به صرف داشتن ایمان و تقوا معرفی نکرده بلکه با آوردن کلمه <em>کانوا</em> فهمانده که اولیای خدا قبل از ایمان آوردن تقوایی مستمر داشته‌اند، فرموده: <span class="aya" rel="10_63" data-words="1-2">الذین آمنوا</span> و سپس بر این جمله عطف کرده که: <span class="aya" rel="10_63" data-words="3-5">و کانوا یتقون</span>، و با آوردن این جمله می‌فهماند که اولیای خدا قبل از تحقق این ایمان از آنان، دائما تقوا داشته‌اند، و معلوم است که ایمان ابتدایی مسبوق به تقوا نیست، بلکه ایمان و تقوا در افراد معمولی متقاربند و با هم پیدا می‌شوند، و یا بر عکس اولیای خدا اول ایمان در آنان پیدا می‌شود، بعدا به تدریج دارای تقوا می‌گردند، آن هم تقوای مستمر و دائمی. </p> <h3> <span class="title" rel="10_62 10_63 10_57 10_58 10_59 10_60 10_61 10_64 10_65 10_66 10_67 10_68 10_69 10_70">اشاره به مراتب ایمان و بیان اینکه خدای تعالی ولی مؤمنین است که از مرتبه بالای ایمان برخوردارند</span> </h3> <p> پس منظور از این ایمان مرتبه دیگری از مراتب ایمان است، غیر آن مرتبه اول که در افراد معمولی یافت می‌شود. در جلد اول این کتاب در تفسیر آیه 130 سوره بقره نیز گفتیم که برای هر یک از ایمان و اسلام و همچنین برای شرک و کفر مراتب مختلفی است که بعضی فوق بعضی دیگر است. مرتبه اول از اسلام عبارت است از اینکه آدمی کلمه شهادتین را بر زبان جاری سازد، و به ظاهر تسلیم دستورات دین گردد. دنبال این مرتبه، مرتبه دوم اسلام است که اولین مرتبه ایمان شمرده می‌شود، و آن عبارت است از اینکه گوینده شهادتین قلبا به مضمون آن دو       <code class="page" rel="10,131"/> شهادت معتقد شود، و بطور اجمال و بی چون و چرا قبول داشته باشد که اسلام دین حق است، هر چند که بطور تفصیل به همه عقائد حقه دین معتقد نشده باشد، به همین جهت است که در آیه سوره یوسف این معنا را ممکن شمرده که ایمان به خدا از پاره‌ای جهات با شرک جمع شود، و فرموده: <span class="aya" rel="12_106" data-words="1-9">و ما یؤمن أکثرهم بالله إلا و هم مشرکون</span> و این مرحله از اسلام و ایمان به تدریج صفا و نمو پیدا می‌کند تا آنجا که بنده خدا از هر جهت و در تمامی اموری که به خدای تعالی برگشت می‌کند-که قهرا همه امور عالم است، زیرا برگشت تمامی امور به خداست-بی چون و چرا تسلیم خدا شود، و هر درجه که اسلام آدمی بالا برود یک درجه نیز به ایمان او اضافه می‌شود، یعنی دارای ایمانی مناسب با لوازم آن مرتبه از اسلام می‌گردد، تا آنجا که بنده خدا به حقیقت معنای الوهیت تسلیم امر پروردگارش می‌شود، و حقیقتا خود را عبد و خدا را اله و معبود خود می‌داند. </p> <p>اینجاست که دیگر اعتراض و خشم از او سر نمی‌زند، در برابر هیچ امری از قضاء و قدر و حکم پروردگارش ناراحت نمی‌شود و بر هیچیک از خواسته‌های او اعتراض نمی‌کند. در مقابل این مرحله از تسلیم ایمانی قرار دارد که همان یقین به اللَّه است، و یقین به تمامی‌آنچه که به اللَّه برگشت دارد، و این ایمان کاملی است که به وسیله آن عبودیت عبد به حد تمام می‌رسد، و دیگر نقصی در ایمانش باقی نمی‌ماند. </p> <p>خدای تعالی در باره چنین ایمانی فرموده: <span class="aya" rel="4_65" data-words="1-21">فلا و ربک لا یؤمنون حتی یحکموک فیما شجر بینهم ثم لا یجدوا فی أنفسهم حرجا مما قضیت و یسلموا تسلیما</span><span class="footnote" rel="1" title="پس به پروردگارت سوگند که این مردم ایمان نمی‌آورند و ایمانشان ایمان واقعی نیست، مگر وقتی که تو را در اختلافهایی که بینشان پدید می‌آید حکم قرار دهند، و چون در رفع اختلافهایشان حکمی کردی، در دل خود هیچ ناراحتی از قضاوت تو احساس نکنند، و به تمام معنا تسلیم حکم تو باشند سوره نساء، آیه ۶۵&quot;">*</span> و به نظر می‌رسد که همین مرتبه از ایمان و یا مرتبه‌ای نزدیک به این مرتبه، مراد آیه شریفه‌ <span class="aya" rel="10_63" data-words="1-5">الذین آمنوا و کانوا یتقون</span> باشد، چون گفتیم ایمان در این جمله ایمانی است بعد از تقوای مستمر نه ایمان ابتدایی که ایمان مرتبه اول است، به بیانی که گذشت. </p> <p>علاوه بر این، در آیه مورد بحث اهل این مرتبه از ایمان را اینطور معرفی و توصیف کرده که: <span class="aya" rel="10_62" data-words="5-11">لا خوف علیهم و لا هم یحزنون</span>، و این جمله به خوبی دلالت می‌کند بر اینکه منظور از این ایمان، درجه عالی از ایمان است، آن ایمانی که با آن معنای عبودیت و مملوکیت صرف، برای بنده به حد کمال می‌رسد، و بنده غیر از خدای واحد بی شریک مالکی نمی‌بیند و معتقد   <code class="page" rel="10,132"/> می‌شود که خودش چیزی ندارد تا از فوت آن بترسد و یا به خاطر از دست دادن آن اندوهناک گردد. </p> <h3> <span class="title" rel="10_62">توجیه و توضیحی در مورد اینکه اولیای خدا، ترس و اندوهی ندارند و بیان اینکه اطلاق جمله: <span class="aya" rel="10_62" data-words="5-11">لا خوف علیهم و لا هم یحزنون</span> شامل نفی ترس و اندوه هم در دنیا و هم در آخرت می‌شود</span> </h3> <p> چون خوف همیشه از اینجا سرچشمه می‌گیرد که نفس، احتمال ضرری را بدهد که ضرر او است، و از این راه اندوه به دل وارد می‌شود که آدمی چیزی را که دوست داشته از دست بدهد، و یا چیزی را که کراهت داشته گرفتارش شود. و خلاصه، خوف و اندوه به خاطر از دست دادن نفع و یا برخورد با ضرر دست می‌دهد، و تحقق این خوف و اندوه وقتی قابل تصور است که آدمی برای خود ملک و یا حقی نسبت به آن چیزی که از آن خوف و اندوه دارد قائل باشد، مثلا خود را مالک فرزند و یا جاه، و یا آنها و غیر آنها را متعلق حق خود بداند، و اما چیزی را که می‌داند به هیچ وجه بین او و آن چیز علقه و رابطه‌ای نیست، هیچ وقت در باره آن نه ترسی پیدا می‌کند و نه اندوهی. و بر این حساب اگر کسی را فرض کنیم که معتقد است به اینکه تمامی عالم و تک تک موجودات آن و حتی وجود خودش ملک مطلق خدای سبحان است و احدی در این ملکیت شریک او نیست قهرا خود را نیز مالک هیچ چیز نمی‌داند، و هیچ چیزی را متعلق حق خود به حساب نمی‌آورد تا در باره آن دچار خوف و یا اندوه گردد، و این حالت همان وضعی است که خدای تعالی اولیای خود را به داشتن آن توصیف نموده و فرموده: <span class="aya" rel="10_62" data-words="1-11">ألا إن أولیاء الله لا خوف علیهم و لا هم یحزنون</span>. </p> <p>پس اولیای خدا نه از چیزی می‌ترسند، و نه برای چیزی اندوه می‌خورند-نه در دنیا و نه در آخرت-مگر آنکه خدای تعالی اراده کند که آنان از چیزی بترسند و یا در باره آن اندوه خورند، همانطور که از آنان خواسته است تا از پروردگارشان بترسند، و از فوت کرامتی الهی که از آنان فوت شده اندوه بخورند، و همه اینها مراحلی است از تسلیم خدا شدن-دقت بفرمائید. </p> <p>بنا بر این، اطلاق آیه که خوف و اندوه را بطور مطلق از اولیای خدا نفی می‌کند، دلالت دارد بر اینکه اولیای خدا هم در دنیا متصف به نداشتن خوف و اندوهند، و هم در آخرت. و اما امثال آیات: <span class="aya" rel="43_67-69" data-words="6-23">إلا المتقین، یا عباد لا خوف علیکم الیوم و لا أنتم تحزنون، الذین آمنوا بآیاتنا و کانوا مسلمین</span><span class="footnote" rel="1" title="مگر متقین که به ایشان گفته می‌شود: ای بندگان من امروز هیچ ترسی بر شما نیست، و اندوهی نخواهید داشت، و متقین همان کسانی هستند که به آیات ما ایمان دارند و تسلیم ما بوده‌اند سوره زخرف، آیه ۶۸ و ۶۹&quot;">*</span>، منافاتی با این اطلاق ندارد، زیرا هر چند ظاهر آن آیات این است که در مقام معرفی اولیای خدا است به آن معنایی که آیه مورد بحث برای اولیای خدا کرده الا اینکه   <code class="page" rel="10,133"/> صرف اثبات عدم خوف و عدم حزن در روز قیامت ثابت نمی‌کند که در دنیا خوف و حزن دارند،  (چون به قول معروف اثبات شی‌ء نفی ما عدا نمی‌کند). بله، البته بین دو نشاة دنیا و آخرت فرق هست، و آن این است که در آخرت نعمتها و کرامتها همه خالصند و نهایت درجه از صفا و خلوص را دارند، ولی همین نعمتها و کرامتها در دنیا مشوب و ناخالصند. </p> <p>و نظیر آن آیات آیه زیر است که می‌فرماید: <span class="aya" rel="41_30-31" data-words="1-29">إن الذین قالوا ربنا الله ثم استقاموا تتنزل علیهم الملائکة ألا تخافوا و لا تحزنوا و أبشروا بالجنة التی کنتم توعدون، نحن أولیاؤکم فی الحیاة الدنیا و فی الآخرة</span><span class="footnote" rel="1" title="محققا کسانی که گفتند پروردگار ما اللَّه است، و سپس استقامت ورزیدند، ملائکه بر آنان نازل می‌شوند و این بشارت را می‌آورند که نترسید و غمگین مباشید و خرسندی کنید به بهشتی که قبلا وعده‌اش به شما داده شده، ما اولیای شماییم هم در زندگی دنیا و هم در آخرت سوره فصلت، آیه ۳۰ و ۳۱&quot;">*</span> هر چند این آیات ظاهرند در اینکه این نازل شدن و بشارت آوردن ملائکه در روز مرگ صورت می‌گیرد، چون فرموده: <span class="aya" rel="41_30" data-words="20-21">کنتم توعدون</span> -وعده‌اش به شما داده شده بود <em>و نیز فرموده: </em> <span class="aya" rel="41_30" data-words="17-17">أبشروا</span> -مژده باد شما را به بهشت ، و لیکن همانطور که قبلا نیز گفتیم صرف اثبات یک زمان، کافی نیست در نفی زمان دیگر. </p> <p>این بود نظریه ما، که اطلاق لفظ آیه بر آن دلالت می‌کرد، و آیات دیگر هم آن را تایید می‌نمود، ولی بیشتر مفسرین جمله‌ <span class="aya" rel="10_62" data-words="5-11">لا خوف علیهم و لا هم یحزنون</span> را مقید به روز مرگ و روز قیامت نموده، و در این نظریه به آیات مربوط به آخرت استناد جسته‌اند و خصوصیتی را که لفظ <span class="aya" rel="10_63" data-words="1-5">الذین آمنوا و کانوا یتقون</span> دارد در نظر نگرفته خیال کرده‌اند که ایمان و تقوا دو امر متقارب و ملازم یکدیگرند، و چنین نتیجه گرفته‌اند که آیه می‌خواهد بگوید: اولیای خدا که همان متقین از اهل ایمان هستند در آخرت نه خوفی دارند و نه اندوهی ولی خواننده محترم خود می‌داند که این تقیید هیچ دلیلی ندارد. </p> <p>و بعضی<span class="footnote" rel="2" title="تفسیر المنار، ج ۱۱، ص ۴۱۶">*</span> از مفسرین نظریه ما را اختیار کرده و گفته‌اند جمله مورد بحث هم شامل خوف و اندوه دنیا می‌شود و هم خوف و اندوه آخرت و لیکن از یک جهت دیگر معنای آیه را تباه کرده و گفته‌اند: مراد از اولیای خدا آن طور که آیه بعدی تفسیرش می‌کند همه متقین از مؤمنین‌اند، و مراد از اینکه فرمود: خوف و اندوهی ندارند این است که مؤمنین با تقوا، نه آن خوفی را که بر کفار و فاسقان و ظالمان عارض می‌شود-که همان اهوال موقف محشر و عذاب آن موقف و عذاب آخرت است-دارند، و نه اندوه آنان را، چون کفار این اندوه را دارند که چرا تا در دنیا بودند برای امروز خود کاری نکردند، و مؤمنین با تقوا نه آن خوف را دارند و نه این اندوه را،     <code class="page" rel="10,134"/> نه در دنیا و نه در آخرت. </p> <h3> <span class="title" rel="10_62 10_63 10_57 10_58 10_59 10_60 10_61 10_64 10_65 10_66 10_67 10_68 10_69 10_70">بررسی سخن یکی از مفسرین در باره نفی ترس و اندوه از اولیای خدا و رد آن گفته</span> </h3> <p> یکی از مفسرین<span class="footnote" rel="1" title="تفسیر المنار، ج ۱۱، ص ۴۱۶">*</span> بعد از این نتیجه‌گیری گفته: اما اصل خوف و حزن یکی از احوال عارضه بر بشر است، و هیچ بشری نیست که این عوارض و احوال را نداشته باشد، چیزی که هست افراد مؤمن با تقوا و صالح از آنجا که علم و اعتقاد دارند به اینکه اگر خدای تعالی آنان را گرفتار خوف و اندوه کند از باب تربیت و تکمیل نفوس آنان و خالص کردنشان از راه جهاد در راه اوست، و گرفتارشان می‌کند تا در اثر صبر بر مصائب، اجرشان را زیاد کند-و آیات بسیاری بر این معنا دلالت دارد-لذا در برابر خوف‌ها و اندوه‌ها صبر می‌کنند، و به این سنتی که خدای تعالی در میان همه افراد بشر جاری ساخته راضی هستند. </p> <p>و اما اینکه آیه را مقید کرد به اینکه آن چیزی را که از اولیای خدا نفی شده همان خوف و حزنی است که‌بر کفار عارض می‌شود نه آن خوف و حزنی که بر حسب طبیعت بشری و سنت الهی به عموم مؤمنین دست می‌دهد، و در این گفتارش استناد جسته به آیات بسیاری از قرآن کریم، نه اصل گفته‌اش درست است و نه استنادش، زیرا هیچ آیه‌ای از قرآن کریم خوف و اندوه مورد بحث را مقید به آن نمی‌سازد. </p> <p>و اما اینکه گفت: اصل خوف و اندوه از لوازم طبع بشری و از سنن جاری الهی در بین بشر است و احدی از آن مستثناء نیست چیزی که هست مؤمنین صالح در برخورد با ناملایمات خویشتن‌دارتر و نسبت به سنن الهی راضی‌ترند، سخنی است نادرست و ناشی است از اینکه منظور از آیه را نفهمیده و در بحث از اخلاق عالیه و مقامات معنوی انسانی تعمق نکرده و همین سطحی‌نگری او را واداشته به اینکه حال بندگان مکرم و مقرب الهی یعنی انبیاء و اولیاء را به حال افراد متوسط از عامه مردم قیاس کند و گمان کند آن حالات و عوارضی که به قول او عوارض طبیعی بشری است، همانطور که بر عامه مردم عارض می‌شود بر خواص نیز عارض می‌گردد، و احوالی که بر متوسطین از مردم سنگین و تلخ است بر کاملین از بشر نیز ناگوار و تلخ است، و غفلت کرده از اینکه لازمه این سخن این است که بین دارندگان مقامات معنوی و درجات حقیقی و بین سایر مردم هیچ فرقی نباشد، و آنچه برای متوسطها متعذر و دشوار است برای اولیای خدا و انسانهای کامل نیز چنین باشد، و در نتیجه به نظر این مفسر مقامات معنوی و درجات حقیقی غیر از عناوین و اسمایی بی معنا چیزی نیست و در ما ورای این الفاظ حقیقتی و واقعیتی نباشد، اعتباراتی باشد که مردم در بین خود قرار داده و اصطلاح کرده‌اند، نظیر   <code class="page" rel="10,135"/> مقامات وهمی و درجات رسمی اجتماعی که جوامع به منظور حفظ نظام اجتماعی خود قرار می‌دهند که فلان شخص پادشاه و آن دیگری وزیر و آن دیگری رئیس و بقیه مرءوس و رعیت باشند. </p> <p>پس، معلوم شد که این مفسر حق بحث علمی را اداء نکرده و آن مقدار که باید، تعمق ننموده تا به نتیجه حقیقی بحث هدایت شود و بفهمد که توحید کامل، حقیقت ملک را منحصر در خدای سبحان می‌کند و بر این اساس غیر از خدای تعالی هیچ چیزی استقلال در تاثیر ندارد، تا حب و بغض ما انسانها و یا خوف و اندوه و یا فرح و تاسف و یا حالات دیگرمان متعلق به آن شود، و کسی که اعتقاد به توحید، سراسر وجودش را فرا گرفته خوف و اندوه و حب و کراهتش را از خدا می‌داند، اینجاست که دیگر بین این دو گفتار ما تناقض نخواهد بود، که از یک سو بگوئیم: موحد جز از خدا از هیچ چیز دیگر نمی‌ترسد، و از سوی دیگر بگوئیم: موحد از بسیاری چیزها که مضر است می‌ترسد، و از بسیاری از امور که کراهت دارد حذر می‌نماید-دقت فرمایید. </p> <p>پس مفسر نامبرده نه معنای توحید کامل را فهمیده و نه در بحث قرآنی راهی متقن رفته است تا برایش روشن شود که جمله‌ <span class="aya" rel="10_62" data-words="1-11">ألا إن أولیاء الله لا خوف علیهم و لا هم یحزنون</span> خوف و حزن را بطور مطلق نفی کرده، و نفی آن را مقید به هیچ قیدی و هیچ حالی نفرموده، تنها قیدی که برای این جمله در قرآن کریم می‌بینیم آیاتی است که می‌فرماید: اولیای خدا از خدا می‌ترسند، پس این اولیاء از هیچ چیزی نه در دنیا و نه در آخرت نمی‌ترسند و اندوهناک نمی‌شوند، تنها ترسی که دارند از خدای سبحان است. </p> <p>و اما اینکه گفت: آیات بسیاری تصریح دارد بر اینکه مؤمنین در هنگام مرگ و یا در روز قیامت خوف و حزنی ندارند، منظور آن آیات، بیان حال مؤمنین است در یک ظرف خاص، و این باعث نمی‌شود که همین مؤمنین در ظرفی دیگر دچار خوف و حزن بشوند. آری، نفی و یا اثبات چیزی در یک مورد منافات ندارد به اینکه در موردی دیگر خلاف آن، یعنی آن نفی شده را اثبات، و آن اثبات شده را نفی نمود، و این بر کسی پوشیده نیست. </p> <p>علاوه بر این، خود آیه شریفه دلالت دارد بر اینکه این صفت، صفت تمامی مؤمنین نیست بلکه صفت طایفه خاصی از مؤمنین است، طایفه‌ای که از سایرین به داشتن مرتبه خاصی از ایمان ممتاز شده‌اند، مرتبه‌ای که سایر مؤمنین آن را ندارند و جمله‌ <span class="aya" rel="10_63" data-words="1-5">الذین آمنوا و کانوا یتقون</span> -به بیانی که در باره دلالت آن گذشت-آن مرتبه خاص را تفسیر می‌کند. </p> <p>و کوتاه سخن اینکه، نفی و برداشتن خوف از غیر خدا و نفی حزن از اولیای او به این<code class="page" rel="10,136"/> معنا نیست که برای اولیاء اللَّه خیر و شر، نفع و ضرر، نجات و هلاکت، راحت و خستگی، لذت و درد و نعمت و بلاء یکسان، و درک اولیای خدا در باره آنها شبیه به هم باشد، چون عقل انسانی بلکه شعور عام حیوانی هم این معنا را نمی‌پذیرد، بلکه معنایش این است که اولیای خدا برای غیر خدای تعالی هیچ استقلالی در تاثیر نمی‌بینند و مؤثر مستقل را تنها خدای تعالی می‌دانند و مالکیت و حکم را منحصر در خدای عز و جل دانسته، در نتیجه از غیر آن جناب نمی‌ترسند، و جز از چیزی که خدا دوست می‌دارد و می‌خواهد که از آن بر حذر باشند و یا به خاطر آن اندوهگین شوند، بر حذر نشده و اندوهگین نمی‌گردند. </p> <p><code class="aya" rel="10_64"/> <span class="aya" rel="10_64" data-words="1-16">لهم البشری فی الحیاة الدنیا و فی الآخرة لا تبدیل لکلمات الله ذلک هو الفوز العظیم</span> خدای تعالی در این آیه شریفه اولیای خود را بشارتی اجمالی می‌دهد، بشارتی که در عین اجمالی بودن مایه روشنی چشم آنان است، حال اگر منظور از جمله‌ <span class="aya" rel="10_64" data-words="1-2">لهم البشری</span> انشای بشارت باشد، و معنایش این باشد: بشارت باد آنان را که... در نتیجه معنایش این خواهد بود که این بشارت هم در دنیا برای آنان واقع می‌شود و هم در آخرت واقع خواهد شد، و اگر انشاء نباشد بلکه خبر باشد، و خواسته باشد بفرماید: خدای تعالی بزودی اولیای خود را در دنیا و آخرت بشارت می‌دهد و بعدها بشارت در دنیا و آخرت واقع می‌شود، ولی آیا آن نعمتی هم که بشارت آن را داده تنها در آخرت تحقق می‌یابد، و یا هم در دنیا و هم در آخرت؟ آیه شریفه از آن ساکت است. </p> <p>و اینکه فرمود: <span class="aya" rel="10_64" data-words="9-12">لا تبدیل لکلمات الله</span> اشاره است به اینکه این بشارت قضای حتمی الهی است. و در کلام خدای تعالی مواردی دیگر نیز هست که در آن موارد به مؤمنین بشارتهایی داده که بر اولیای خدا منطبق است، مثل این آیه که می‌فرماید: <span class="aya" rel="30_47" data-words="15-20">و کان حقا علینا نصر المؤمنین</span><span class="footnote" rel="1" title="این وعده حقی است بر ما که مؤمنین را یاری کنیم سوره روم، آیه ۴۷&quot;">*</span>، و این آیه که می‌فرماید: <span class="aya" rel="40_51" data-words="1-13">إنا لننصر رسلنا و الذین آمنوا فی الحیاة الدنیا و یوم یقوم الأشهاد</span><span class="footnote" rel="2" title="ما رسولان خود و کسانی را که ایمان آورده‌اند هم در دنیا و هم در روزی که گواهان بپا می‌خیزند یاری می‌کنیم سوره مؤمن، آیه ۵۱&quot;">*</span>، و این آیه که می‌فرماید: <span class="aya" rel="57_12" data-words="12-18">بشراکم الیوم جنات تجری من تحتها الأنهار</span><span class="footnote" rel="3" title="مژده شما در امروز بهشتهایی است که از دامنه آن نهرها روان است سوره حدید، آیه ۱۲&quot;">*</span>، و آیاتی دیگر از این قبیل. </p> <h3> <span class="title" rel="10_57 10_58 10_59 10_60 10_61 10_62 10_63 10_64 10_65 10_66 10_67 10_68 10_69 10_70">تسلی دادن به پیامبر (ص) که از سخنان جاهلانه مشرکین نرنجد زیرا عزت از آن خدا است <em>و</em> خدا سمیع و علیم است </span> </h3> <p> <code class="aya" rel="10_65"/> <span class="aya" rel="10_65" data-words="1-11">و لا یحزنک قولهم إن العزة لله جمیعا هو السمیع العلیم</span> این آیه شریفه همانطور که آیه بعدی می‌رساند تادیبی است برای رسول خدا (ص) ، تادیبی از راه تسلیت نسبت به اذیت‌هایی که مشرکین به آن جناب می‌کردند، و پروردگار او را دشنام داده، به دین او طعنه می‌زدند و به خدایان دروغین خود افتخار می‌کردند، به حدی که ای بسا آن جناب دلش می‌سوخت و برای خدا غصه می‌خورد، لذا خدای تعالی او را از این راه تسلیت و دلگرمی داد، که مطالبی به یادش بیاورد و حقایقی را تذکرش دهد که اندوهش زایل گردد، و آن حقایق اینست که: خدای تعالی با این سخنان زشت که مشرکین در باره او دارند شکست نمی‌خورد تا تو برایش غصه بخوری، و او سخن مشرکین را می‌شنود و به حال آن جناب و حال مشرکین آگاه است، و چون همه عزت‌ها از آن او است پس به این افتخارها که مشرکین می‌کنند و این عزت‌نمایی‌هایشان اعتناء مکن که عزت آنان موهوم و سخنانشان هذیان است، و چون خدای تعالی سمیع و علیم است اگر بخواهد می‌تواند آنان را به عذاب خود بگیرد، و اگر نمی‌گیرد برای حفظ مصلحت دعوت دینی و رعایت خیر عاقبت است. </p> <p>از اینجا روشن می‌گردد که هر یک از دو جمله‌ <span class="aya" rel="10_65" data-words="5-7">إن العزة لله</span> و <span class="aya" rel="10_65" data-words="9-11">هو السمیع العلیم</span> علتی مستقل برای نهی از غصه خوردن است، و به همین جهت دو جمله مذکور به فصل ذکر شده نه به وصل. ساده‌تر بگویم: بدون و او عاطفه آمده تا بفهماند اینکه گفتیم غصه مخور، به علت اینست که عزت همه‌اش از خداست، و به علت اینست که خدا سمیع و علیم است. <code class="aya" rel="10_66"/> <span class="aya" rel="10_66" data-words="1-10">ألا إن لله من فی السماوات و من فی الأرض...</span> این آیه شریفه مالکیت خدای تعالی را نسبت به تمامی آنهایی که در آسمانها و زمین هستند بیان می‌کند. مالکیتی که بوسیله آن معنای ربوبیت برای اله تمام می‌شود، و بدون آن هیچ معبودی نمی‌تواند <em>رب</em> باشد، چون رب عبارت است از مالکی که مدبر امر مملوک خود باشد و چنین ملکیتی منحصر در خدای واحد بی شریک است، و در این ملکیت احدی شریک خدا نیست. پس، این شریک‌هایی که برای خدای تعالی درست کرده‌اند معنای شرکت در آنها وجود ندارد مگر صرف آن مفاهیم فرضی و موهومی که مشرکین برای آنها فرض کرده‌اند، مفاهیمی که تنها جایش عالم فرض است و در عالم خارج و واقعیت مصداقی ندارد. </p> <p>پس، آیه شریفه خدایان مشرکین را با خدای تعالی مقایسه می‌کند، و آن گاه حکم می‌کند به اینکه نسبت آن خدایان با خدا، نسبت خرص (تخمین) و گمان است با حقیقت و حق-و بقیه مطالب آیه روشن است. </p> <p>و اگر در این آیه فرموده: <span class="aya" rel="10_66" data-words="4-10">من فی السماوات و من فی الأرض</span> -هر کس که در آسمانها و زمین<code class="page" rel="10,138"/> است <em>و نفرموده: </em> ما فی السماوات و الارض-آنچه در آسمانها و زمین است ، برای این بوده که زمینه گفتار، مساله ربوبیت غیر خدای تعالی نسبت به عالم بود که مشرکین معتقد به آن هستند، می‌خواهد بفرماید: خدایانی که شما برای آنها قائل به ربوبیت هستید و همه آنها را از صاحبان عقل و شعور-که عبارتند از فرشتگان و جن و انس-می‌دانید هیچ یک از آنها نه در آسمانها و نه در زمین مالک چیزی و حتی مالک خود نیستند. </p> <p><code class="aya" rel="10_67"/> <span class="aya" rel="10_67" data-words="1-10">هو الذی جعل لکم اللیل لتسکنوا فیه و النهار مبصرا...</span> این آیه بیانی را که آیه قبلی در اثبات ربوبیت خدای تعالی داشت تمام و تکمیل می‌کند، و ربوبیت-همانطور که می‌دانید-به معنای ملک و تدبیر است. خدای تعالی در آیه قبل مالکیت خود را بیان کرد، اینک در این آیه با ذکر یک نمونه از تدبیر عمومی خود که به تنهایی مایه قوام معیشت آنها و بقای زندگی آنان است (یعنی پدید آوردن شب و روز) معنای ربوبیت خود را تمام کرده است. </p> <p>و به خاطر اشاره به این تدبیر است که به صرف پدید آوردن شب و روز اکتفاء نکرد، بلکه دخالت آن دو در زندگی انسانها را نیز ذکر کرد، و آن سکونت انسانها در شب و دیدنشان در روز است. آری، شب را مایه سکونت انسانها و روز را مایه دیدن آنان قرار داد تا بتوانند انواع حرکات و آمد و شدها را برای کسب مواد حیات و اصلاح شؤون معاش انجام دهند، زیرا امر زندگی بشری بگونه‌ای است که تنها با حرکت و یا تنها با سکون تمام نمی‌شود، بدین جهت خدای سبحان امر او را در این باب با ظلمت شب و روشنی روز تدبیر کرد، شب را ظلمانی کرد تا مردم مجبور شوند دست از کار کشیده خستگی و تعب و کوفتگی روز را با استراحت و با انس با زن و فرزند و بهره‌مندی از آنچه از راه کسب روزانه بدست آورده، برطرف ساخته و با خوابیدن تجدید قوا کنند، و با روشنی روز که وسیله دیدن اشیاء و اشتیاق به آنها است، به طلب آن اشیاء برخیزند. </p> <h3> <span class="title" rel="10_68">استدلال برای محال بودن فرزند داشتن خدای تعالی، در برابر مشرکین که گفتند: <span class="aya" rel="10_68" data-words="2-4">اتخذ الله ولدا</span> </span> </h3> <p> <code class="aya" rel="10_68"/> <span class="aya" rel="10_68" data-words="1-15">قالوا اتخذ الله ولدا سبحانه هو الغنی له ما فی السماوات و ما فی الأرض...</span> عمل <em>استیلاد</em>  (فرزند گرفتن) به همان معنایی است که در بین مردم معروف است، و آن اینست که بعضی از اجزای ماده (نطفه) موجود جاندار از او جدا شود و در رحم-به وسیله حمل-و یا به وسیله تخم‌گذاری در تحت تربیت تدریجی قرار گیرد، تا از آن نطفه و یا آن تخم، موجود دیگری مثل خود او تکون یابد. و در خصوص انسان در بین همه جانداران شاید منظور از این استیلاد صرف تکون یافتن موجودی مثل خود نباشد، بلکه بسیاری از انسانها منظوری دیگر از این کار دارند، و آن اینست که آن فرزند، وی را در گرفتاریهای دهر یاری کند و ذخیره برای<code class="page" rel="10,139"/> روز فقر و فاقه و پیری و کوری او باشد، و این معنا یعنی استیلاد به تمامی جهاتش در مورد خدای تعالی محال است، زیرا اولا خدای تعالی منزه از داشتن اجزاء است، و ثانیا در کار او تدریج نیست، و ثالثا او منزه از داشتن مثل است، تا بخواهد تولید مثل کند، و رابعا او پیوسته بی نیاز است، تا برای روز نیازمندیش یار و مدد کاری پدید آورد. </p> <p>خود خدای تعالی هم هر جا فرزند داشتن را از خود نفی کرده، از همه جهات مذکور نفی کرده و بر آن استدلال فرموده، مثلا در آیه زیر از تمامی جهاتش نفی کرده و فرموده: <span class="aya" rel="2_116-117" data-words="1-29">و قالوا اتخذ الله ولدا سبحانه بل له ما فی السماوات و الأرض کل له قانتون، بدیع السماوات و الأرض و إذا قضی أمرا فإنما یقول له کن فیکون</span><span class="footnote" rel="1" title="و گفتند خدا برای خود فرزندی گرفته، منزه است خدا، آخر چگونه، با اینکه ملک تمامی آنچه در آسمانها و زمین است از آن او است و همه آنها در برابر ربوبیت او خضوع و عبودیت دارند؟ و چگونه با اینکه او آسمانها و زمین را بدون الگو آفرید؟ و چون قضاء براند بر اینکه چیزی هست شود تنها فرمان می‌دهد: &lt;em&gt;کن&lt;/em&gt;  که بلادرنگ آن چیز موجود می‌شود سوره بقره، آیه ۱۱۷&quot;">*</span> که در تفسیر همین آیه و آیات قبل و بعدش در جلد اول این کتاب معنایش گذشت. </p> <p>و اما آیه مورد بحث، تنها در مساله نفی ولد از یک جهت استدلال شده و آن جهت اخیر یعنی بی نیازی خدای سبحان است، و فرموده که غرض از وجود فرزند اینست که پدر در هنگام حاجت از کمک و یاری او استفاده کند، و این در باره کسی تصور دارد که به حسب طبع فقیر و محتاج باشد، و خدای سبحان بی نیازی است که بی‌نیازیش آمیخته با فقر و حاجت نیست، زیرا هر آن موجودی که در آسمانها و زمین باشد و یا فرض بشود مالکش خداست، و معنا ندارد که مالک، نیازمند آن چیز باشد. </p> <p> <span class="aya" rel="10_68" data-words="16-19">إن عندکم من سلطان</span> <span class="phrase">-کلمه <em rel="fa_10_68_19-19" data-sentence="6:153">سلطان</em> در اینجا به معنای برهان است، می‌فرماید شما در این ادعایتان که می‌گویید: <em>خدا فرزند گرفته</em> ، هیچ دلیلی ندارید و سخنتان از روی جهل و بدون مدرک است.</span> و بنا بر این، حاصل معنای آیه چنین می‌شود که: نه تنها دلیلی بر گفتار شما نیست، بلکه دلیل بر خلاف آن هست، و آن اینست که خدای تعالی غنی مطلق و بی نیاز از هر جهت است، و کسی که برای خود فرزند می‌گیرد، حتما به داشتن فرزند نیازمند است، و این سنخ استدلال را در اصطلاح فن مناظره <em>منع با سند</em> می‌نامند. </p> <p> <span class="aya" rel="10_68" data-words="21-27">أ تقولون علی الله ما لا تعلمون</span> -این جمله، گویندگان آن سخن بیهوده را توبیخ می‌کند که چرا چیزی می‌گوئید که علمی بدان ندارید. آری، این عمل از اعمالی است که عقل   <code class="page" rel="10,140"/> بشر آن را قبیح می‌داند مخصوصا اگر سخن بدون علم در باره رب العالمین-عز اسمه-باشد. </p> <p><code class="aya" rel="10_69"/> <span class="aya" rel="10_69" data-words="1-9">قل إن الذین یفترون علی الله الکذب لا یفلحون</span> در این آیه شریفه گویندگان آن سخن کفرآمیز را تهدید و انذار می‌کند به اینکه این افتراء عاقبت شومی دارد. در این دو آیه التفات لطیفی به کار رفته که برای همه روشن است، چون در آغاز گویندگان آن سخن را غایب فرض کرده و از آنان حکایت کرده که چنین و چنان می‌گویند: <span class="aya" rel="10_68" data-words="1-4">قالوا اتخذ الله ولدا</span> و سپس همانان را با خطابی خشم‌آلود مخاطب قرار داده که شما در این نسبتی که به خدا می‌دهید و این افترایی که بر او می‌بندید هیچ دلیلی ندارید: <span class="aya" rel="10_68" data-words="16-27">إن عندکم من سلطان بهذا أ تقولون علی الله ما لا تعلمون</span>؟ و در این خطاب صاحب خطاب را معرفی نکرده، و نفرموده که خدای تعالی می‌فرماید: شما دلیلی بر این گفته خود ندارید، بلکه خدای تعالی را غایب به حساب آورده و فرموده: <span class="aya" rel="10_68" data-words="21-24">أ تقولون علی الله...</span>، آیا بر خدا افترایی می‌بندید که هیچ علمی به آن ندارید؟ و نفرموده: ا تقولون علی-آیا بر من افتراء می‌بندید؟ <em> و یا</em> ا تقولون علینا-آیا بر ما افتراء می‌بندید ؟ و این به خاطر آن بوده که عظمت مقام خود را از اینکه با مشتی نفهم هم کلام شود حفظ نماید، و سپس بار دیگر از آنان روی گردانیده خطاب را متوجه رسول گرامی‌اش کرده که تو بگو: <span class="aya" rel="10_69" data-words="2-9">إن الذین یفترون علی الله الکذب لا یفلحون</span>، تا با این تغییر سیاق، هم ساحت مقدس خود را از جهل آنان منزه داشته و هم به زبان رسول گرامی‌اش تهدیدشان کرده باشد، چون تهدید و انذارشان کار رسول خدا (ص) و وظیفه او است. </p> <p><code class="aya" rel="10_70"/> <span class="aya" rel="10_70" data-words="1-13">متاع فی الدنیا ثم إلینا مرجعهم ثم نذیقهم العذاب الشدید بما کانوا یکفرون</span> این آیه شریفه خطابی است به رسول خدا (ص)، که در آن علت رستگار نشدن کفار چنین بیان شده که این کفار در مقابل کفر به خدای تعالی چیزی بدست نیاوردند جز متاعی اندک و لذتی دنیایی و موقت که سرانجامش بازگشت به خدای تعالی و عذاب شدیدی است که خواهند چشید. </p> <h3>بحث روایتی</h3> <p> شیخ در امالی خود می‌گوید: ابو عمرو به ما خبر داد و گفت: که یعقوب بن زیاد از نصر بن مزاحم از محمد بن مروان از کلبی از ابی صالح از ابن عباس برایمان حدیث کرد که وی<code class="page" rel="10,141"/> در تفسیر جمله‌ <span class="aya" rel="10_58" data-words="2-5">بفضل الله و برحمته</span> گفت: فضل خدا رسول اللَّه (ص)، و رحمت خدا علی (ع) است.<span class="footnote" rel="1" title="امالی شیخ مفید-تفسیر برهان، ج ۲، ص ۱۸۸">*</span> مؤلف: این حدیث را طبرسی و ابن الفارسی<span class="footnote" rel="2" title="تفسیر برهان، ج ۲، ص ۱۸۸">*</span> نیز از ابن عباس بدون سند نقل کرده‌اند، و نیز الدر المنثور آن را از خطیب و ابن عساکر از ابن عباس نقل کرده است.<span class="footnote" rel="3" title="الدر المنثور، ط بیروت، ج ۳، ص ۳۰۸">*</span> و طبرسی در مجمع البیان گفته: امام ابو جعفر باقر (ع) فرموده: فضل خدا، رسول اللَّه (ص) و رحمت او، علی (ع) است.<span class="footnote" rel="4" title="مجمع البیان، ط اسلامیه، ج ۵، ص ۱۱۷">*</span> مؤلف: علت اینکه در این روایات رسول خدا (ص) فضل و امیر المؤمنین علی (ع) رحمت خوانده شده اینست که رسول خدا (ص) نعمتی است که خدای تعالی او را به عالمیان ارزانی داشته، چون بوسیله آن جناب پیامهایی فرستاده که مواد هدایت عالمیان است، و علی (ع) اولین فاتح باب ولایت و فعلیت دهنده نعمت هدایت است، پس آن جناب رحمت است، و در نتیجه این روایات منطبق با بیانی است که ما در تفسیر آیه داشتیم. </p> <h3> <span class="title" rel="10_58">چند روایت در مورد مراد از فضل و رحمت خدا در: <span class="aya" rel="10_58" data-words="1-5">قل بفضل الله و برحمته...</span> </span> </h3> <p> و در الدر المنثور است که ابن ابی شیبه، ابن جریر، ابن منذر، ابن ابی حاتم و بیهقی از ابن عباس روایت کرده‌اند که در تفسیر جمله‌ <span class="aya" rel="10_58" data-words="1-5">قل بفضل الله و برحمته</span> گفته است: منظور از فضل خدا قرآن است، و از رحمت خدا اینست که مسلمانان را از اهل قرآن قرار داده.<span class="footnote" rel="5" title="الدر المنثور، ط بیروت، ج ۳، ص ۳۰۸">*</span> مؤلف: این روایت می‌خواهد بگوید منظور از فضل خدا مواد معارف و احکامی است که در قرآن آمده و مراد از رحمت خدا فعلیت و تحقق آن مواد در مردم عالم است، در نتیجه برگشت این حدیث نیز به همان بیانی است که ما در تفسیر آیه داشتیم-دقت بفرمایید-و بنا بر این، هیچ مخالفت و ناسازگاری بین این حدیث و حدیث‌های سابق نیست. </p> <p>در تفسیر قمی در ذیل جمله‌ <span class="aya" rel="10_61" data-words="1-5">و ما تکون فی شأن...</span> آمده که امام فرمود: رسول خدا  (ص) هر وقت این آیه را می‌خواند به سخنی می‌گریست.<span class="footnote" rel="6" title="تفسیر قمی، ط نجف، ج ۱، ص ۳۱۳">*</span> مؤلف: این روایت را مرحوم طبرسی نیز در مجمع البیان از امام صادق (ع)             <code class="page" rel="10,142"/> روایت کرده است.<span class="footnote" rel="1" title="مجمع البیان، ج ۵، ص ۱۱۷">*</span> </p><h3> <span class="title" rel="10_62 10_64 10_63 10_57 10_58 10_59 10_60 10_61 10_65 10_66 10_67 10_68 10_69 10_70">روایاتی در باره معنای ولایت خدا و وصف اولیاء اللَّه</span> </h3> <p> و در امالی شیخ مفید به سند خود از عبایة الاسدی از ابن عباس روایت کرده که گفت: شخصی از امام امیر المؤمنین، علی بن ابی طالب (ع) معنای آیه‌ <span class="aya" rel="10_62" data-words="1-11">ألا إن أولیاء الله لا خوف علیهم و لا هم یحزنون</span> را پرسید و عرضه داشت: اولیاء اللَّه چه کسانی‌اند؟ امام امیر المؤمنین (ع) فرمود: اولیای خدا مردمی هستند که عبادت را خالص برای خدا بجا آورند، و به باطن دنیا نظر کنند، در حالی که سایر مردم تنها ظاهر آن را می‌بینند، اولیای خدا آثار دیررس زندگی را شناختند در حالی که سایر مردم مغرور به آثار زودرس آن شدند و به دنبال این شناخت چیزی را که فهمیدند بزودی ترکش خواهند کرد رها نمودند، و از دنیا آنچه را که فهمیدند بزودی مایه مرگ و هلاکت آنان خواهد شد از نظر انداخته، تحت تاثیر آن قرار نگرفتند. </p> <p>آن گاه فرمود: هان ای کسی که خود را با دنیا مشغول ساخته‌ای و دامهایی برای بدست آوردن آن نصب کرده به طرف آن می‌دوی و در آباد کردن آنچه بزودی خراب خواهد شد تلاش می‌کنی، آیا آرامگاه پدرانت را در خاکهای کهنه و پوسیده ندیدی و آیا به خوابگاه فرزندانت در زیر سنگها و خاکها برنخوردی چقدر بیمار را عیادت کردی و با دو دست خود برایش دوا جوشاندی و درست کردی، حال و وضعشان را برای پزشکان تشریح می‌نمودی، و از دوستان خواهش می‌کردی که از جرم آنان بگذرند و آنان را حلال کنند و دیدی که تلاشت سودی به حال آنان نکرد و دوایت آنان را نجات نداد.<span class="footnote" rel="2" title="امالی مفید، ط انتشارات اسلامی، ص ۸۶">*</span> و در تفسیر عیاشی از مرثد عجلی<span class="footnote" rel="3" title="در تفسیر عیاشی، ج ۲، ص ۱۲۴ &lt;em&gt;برید عجلی&lt;/em&gt; ذکر شده است">*</span> از امام ابی جعفر (ع) روایت کرده که فرمود: در کتاب علی بن الحسین (ع) چنین یافتیم که در تفسیر جمله‌ <span class="aya" rel="10_62" data-words="1-11">ألا إن أولیاء الله لا خوف علیهم و لا هم یحزنون</span> فرموده: مشمولین این آیه وقتی اولیای خدا هستند و خوف و اندوهی ندارند که واجبات خدای را انجام دهند، و به سنت‌های رسول خدا (ص) عمل کنند و از حرامهای خدا بپرهیزند و از لذائذ نقد و فریبنده دنیا زهد بورزند و به آنچه در نزد خدای تعالی است دل بسته و علاقه‌مند باشند، و رزق حلال و پاک خدا را بدست آورند، و   </p> <p>خواننده عزیز توجه فرماید که این روایت در تفسیر عربی بسیار غلط بود، گویا نسخه‌ای که از کتاب امالی نزد استاد علامه (رضوان اللَّه تعالی علیه) بوده غلط داشته، و من روایت را از نسخه جدید الطبع امالی ترجمه کرده‌ام. <em>مترجم</em>    <code class="page" rel="10,143"/> منظورشان از کسب، این تفاخر و تکاثر (که بین دنیاپرستان هست) نبوده باشد و آن گاه از آنچه به دست آورده‌اند حقوق واجبی که به گردنشان هست بپردازند، اینها هستند آن کسانی که خدا در آنچه کسب می‌کنند برکت قرار می‌دهد، و در آنچه برای آخرت خود از پیش می‌فرستند پاداش می‌دهد.<span class="footnote" rel="1" title="تفسیر عیاشی، ج ۲، ص ۱۲۴">*</span> و در الدر المنثور است که احمد، حکیم، و ترمذی از عمرو بن جموح روایت کرده‌اند که وی از رسول خدا (ص) شنیده که فرموده: بنده خدا حق صریح ایمان را دارا نمی‌شود مگر وقتی که خدا را دوست بدارد و هر که و هر چه را دوست می‌دارد به خاطر خدا دوست بدارد، و هر که و هر چه را دشمن می‌دارد به خاطر خدا دشمن بدارد، که اگر چنین باشد آن وقت است که از ناحیه خدا مستحق ولاء او خواهد شد...<span class="footnote" rel="2" title="الدر المنثور، ج ۳، ص ۳۱۰">*</span>. </p> <p>مؤلف: این سه روایت در مقام معنا کردن ولایت است که بعضی به بعض دیگر برگشت دارد، و همه آنها با بیانی که ما در تفسیر آیه آوردیم منطبق می‌شود. </p> <p>و در همان کتاب است که ابن المبارک، ابن ابی شیبه، ابن جریر، ابو الشیخ، ابن مردویه، از سعید بن جبیر از رسول خدا (ص) روایت کرده‌اند که در تفسیر جمله <span class="aya" rel="10_62" data-words="1-11">ألا إن أولیاء الله لا خوف علیهم و لا هم یحزنون</span> فرموده: اولیای خدا کسانی هستند که مردم با دیدن آنان به یاد خدا می‌افتند.<span class="footnote" rel="3" title="الدر المنثور، ج ۳، ص ۳۰۹">*</span> مؤلف: جا دارد این روایت را حمل کنیم بر اینکه می‌خواهد یکی از آثار ولایت اولیای خدا را بیان کند، نه اینکه خواسته باشد بفرماید: هر کس چنین باشد از اولیای خدا است، مگر آنکه خواسته باشد بفرماید: اولیای خدا در تمامی احوال و اعمالشان چنین هستند. و در معنای این حدیث آن روایتی است که در تفسیر همین آیه از ابی الضحی و سعد از رسول خدا (ص) روایت شده که فرمود: وقتی دیده می‌شوند بینندگان به یاد خدای تعالی می‌افتند.<span class="footnote" rel="4" title="الدر المنثور، ج ۳، ص ۳۱۰">*</span> و در همان کتاب است که ابن ابی الدنیا در کتاب <em>ذکر الموت</em> و ابو الشیخ، ابن مردویه و ابو القاسم بن منده در کتاب <em>سؤال القبر</em> از طریق ابی جعفر از جابر بن عبد اللَّه روایت کرده‌اند که گفت: مردی از اهل بادیه نزد رسول خدا (ص) آمد و عرضه داشت: یا رسول اللَّه!مرا از معنای این کلام خدای تعالی خبر ده که می‌فرماید:         <code class="page" rel="10,144"/> <span class="aya" rel="10_63-64" data-words="1-13">الذین آمنوا و کانوا یتقون، لهم البشری فی الحیاة الدنیا و فی الآخرة</span> رسول خدا (ص) فرمود: اما اینکه فرمود: <span class="aya" rel="10_64" data-words="1-5">لهم البشری فی الحیاة الدنیا</span> منظور از بشرای دنیایی اینست که خوابهای خوب می‌بینند، و مؤمن از دیدن آن خوابها بشارتهایی برای زندگی دنیایی خود می‌گیرد. و اما اینکه فرمود: <em>و فی الآخرة</em> بشارت آخرتی آنان، آن بشارتی است که مؤمن هنگام مردن می‌گیرد، که به او می‌گویند: خدا تو را آمرزیده و کسانی را هم که تو را تا قبرت به دوش می‌کشند آمرزید.<span class="footnote" rel="1" title="الدر المنثور، ج ۳، ص ۳۱۰">*</span> مؤلف: در این معنا روایات بسیاری از طرق اهل سنت رسیده و مرحوم صدوق آنها را بدون ذکر سند نقل کرده است، و جمله <em>تری للمؤمن</em> که در روایت آمده به صیغه مجهول (یعنی به ضمه تاء و الف) خوانده می‌شود، و در نتیجه هم شامل رؤیاهایی می‌شود که خود مؤمن می‌بیند و هم آنچه که دیگران در باره‌اش می‌بینند. و اینکه فرمود: <em>هنگام مردن</em> ، در بعضی از روایات جمله دیگری بر آن اضافه شده و آن اینست که در روز قیامت هم بشارت به بهشت می‌گیرد. </p> <h3> <span class="title" rel="10_64"><span class="phrase">چند روایت در تفسیر <em rel="fa_10_64_2-2" data-sentence="19:131">بشری</em>  داشتن اولیاء اللَّه در دنیا و آخرت‌ <span class="aya" rel="10_64" data-words="1-8">لهم البشری فی الحیاة الدنیا و فی الآخرة</span></span> </span> </h3> <p> و در مجمع البیان در ذیل جمله‌ <span class="aya" rel="10_64" data-words="1-8">لهم البشری فی الحیاة الدنیا و فی الآخرة</span> از امام ابی جعفر (ع) روایت کرده که در معنای بشارت داشتن در دنیا فرموده: منظور از بشارت دنیوی رؤیایی است که مؤمن برای خود می‌بیند و یا دیگران در باره‌اش می‌بینند، و معنای بشارت در آخرت به بهشت همان بشارتی است که فرشتگان در قیامت و در همه احوال آن بعد از برخاستن مؤمنین از قبور به آنان می‌دهند.<span class="footnote" rel="2" title="مجمع البیان، ج ۵، ص ۱۲۰">*</span> مؤلف: صاحب مجمع البیان بعد از نقل این حدیث گفته است: این معنا در حدیثی که از رسول خدا (ص) نقل شده نیز آمده است و نظیر آن از امام صادق  (ع) نیز روایت شده و آن روایت را قمی در تفسیر<span class="footnote" rel="3" title="تفسیر قمی، ج ۱، ص ۳۱۴">*</span> خود بطور مضمر آورده (یعنی نام امام (ع) را نبرده و تنها گفته است: از آن جناب). </p> <p>و در تفسیر برهان از ابن شهر آشوب از زریق از امام صادق (ع) روایت شده که در ذیل جمله‌ <span class="aya" rel="10_64" data-words="1-5">لهم البشری فی الحیاة الدنیا</span> فرموده: آن بشارت اینست که هنگام مردن او را به بهشت مژده می‌دهند، یعنی محمد (ص) و علی (ع) این بشارت را به آنان می‌دهند.<span class="footnote" rel="4" title="تفسیر برهان، ج ۲، ص ۱۹۱">*</span> و در کافی به سند خود از أبان بن عثمان از عقبه روایت کرده که او از امام صادق         <code class="page" rel="10,145"/> (ع) شنیده است که فرموده: هر زمان که جان آدمی به سینه رسد آن وقت می‌بیند. </p> <p>عرضه داشتم: فدایت شوم در آن هنگام چه می‌بیند؟ فرمود: رسول خدا (ص) را می‌بیند، و آن جناب خود را برای او معرفی می‌کند که من رسول اللَّه هستم، بشارت باد به تو! آن گاه فرمود: سپس علی بن ابی طالب را می‌بیند، آن جناب نیز خود را معرفی می‌کند که من علی بن ابی طالبم، همان کسی که تو دوستش می‌داشتی، و ما امروز به تو سود خواهیم رسانید. </p> <p>عقبه می‌گوید: به آن جناب عرض کردم: هیچ ممکن هست کسی در دم مرگ آن صحنه‌ها را ببیند و دوباره به دنیا برگردد؟ فرمود: همین که این صحنه را ببیند برای ابد مرده است  <em>و اعظم ذلک</em> ، آن گاه فرمود: این مطلب در قرآن کریم آمده آنجا که خدای عز و جل فرموده: <span class="aya" rel="10_63-64" data-words="1-17">الذین آمنوا و کانوا یتقون، لهم البشری فی الحیاة الدنیا و فی الآخرة لا تبدیل لکلمات الله</span><span class="footnote" rel="1" title="کافی-تفسیر برهان، ج ۲ ص ۱۸۹">*</span>. </p> <p>مؤلف: این معنا به طرق بسیاری دیگر از ائمه اهل بیت (ع) روایت شده. </p> <p>و اینکه در روایت بالا فرمود: <em>و اعظم ذلک</em> ، معنایش اینست که آنچه می‌بیند به نظرش سخت عظیم می‌آید. و در این حدیث جمله‌ <span class="aya" rel="10_63" data-words="1-5">الذین آمنوا و کانوا یتقون</span> را کلامی مستقل گرفته و به تفسیرش پرداخته، هم چنان که همین کار را حدیث الدر المنثور<span class="footnote" rel="2" title="الدر المنثور، ج ۳، ص ۳۱۲">*</span> از جابر بن عبد اللَّه از رسول خدا  (ص) نقل کرده، با اینکه از ظاهر سیاق بر می‌آید که آیه شریفه کلامی مستقل نیست، بلکه مفسر و بیانگر آیه قبل است که فرمود: <span class="aya" rel="10_62" data-words="1-4">ألا إن أولیاء الله...</span> و همین خود مؤید مطلبی است که ما در بعضی از مباحث‌گذشته گفتیم که از ترکیبات کلام الهی هر احتمالی که به ذهن برسد حجتی است که به آن احتجاج می‌شود، هم چنان که در تفسیر آیه‌ <span class="aya" rel="6_91" data-words="43-49">قل الله ثم ذرهم فی خوضهم یلعبون</span><span class="footnote" rel="3" title="سوره انعام، آیه ۹۱&quot;">*</span> گفتیم که چند جور ممکن است ترکیب شود، یکی اینکه از اول تا به آخر یک کلام باشد، دوم اینکه جمله‌ <span class="aya" rel="6_91" data-words="43-48">قل الله ثم ذرهم فی خوضهم</span> یک کلام و یک ترکیب باشد، سوم اینکه جمله‌ <span class="aya" rel="6_91" data-words="43-46">قل الله ثم ذرهم</span> ترکیبی مستقل باشد، و چهارم اینکه جمله <span class="aya" rel="6_91" data-words="43-44">قل الله</span> ترکیبی جداگانه باشد. </p> <p>و در الدر المنثور است که ابن ابی شیبه، احمد و ترمذی،  (وی حدیث را صحیح دانسته)، و ابن مردویه از انس روایت کرده‌اند که گفت: رسول خدا (ص) فرمود:       <code class="page" rel="10,146"/> رشته رسالت و نبوت قطع شد و بعد از من دیگر نه رسولی خواهد آمد و نه کسی به مقام نبوت خواهد رسید، و لیکن مبشراتی خواهد بود. اصحاب پرسیدند: یا رسول اللَّه!مبشرات چیست؟ فرمود: رؤیاهایی که مسلمان می‌بیند که خود جزئی از اجزای نبوت است.<span class="footnote" rel="1" title="الدر المنثور، ج ۳، ص ۳۱۲">*</span> مؤلف: در معنای این حدیث احادیثی دیگر از ابی قتادة و عایشه از رسول خدا (ص) نقل شده است. </p> <h3> <span class="title" rel="10_57 10_58 10_59 10_60 10_61 10_62 10_63 10_64 10_65 10_66 10_67 10_68 10_69 10_70">چند روایت در باره رؤیا و اقسام آن</span> </h3> <p> و در همان کتاب آمده که ابن ابی شیبه، مسلم، ترمذی، ابو داوود و ابن ماجه از ابی هریره روایت کرده‌اند که گفت: رسول خدا (ص) فرمود: وقتی آن زمان نزدیک شود، به هیچ وجه رؤیای مؤمن دروغ نمی‌شود، و در بین مؤمنین آن کسی رؤیایش صادق‌تر است که خودش راستگوتر باشد، و رؤیای مسلم یک جزء از چهل و شش جزء از نبوت است، و همه رؤیاها سه گونه هستند: یکی رؤیای صالحه که بشارتی است از ناحیه خدای تعالی، دوم رؤیاهای اندوه‌آور و سوم رؤیاهایی است که در حقیقت سخنانی است که آدمی در عالم رؤیا با نفس خود گفته...<span class="footnote" rel="2" title="الدر المنثور، ج ۳، ص ۳۱۲">*</span>. </p> <p>و در همان کتاب است که ابن ابی شیبه از عوف بن مالک اشجعی روایت کرده که گفت: رسول خدا (ص) فرمود: رؤیا سه گونه است:1-رؤیایی که شیطان آن را صحنه سازی می‌کند تا بنی آدم اندوهناک گردند.2-رؤیایی که در حقیقت یادآوری و مجسم شدن گفتگوهایی است که آدمی در بیداری با دل خود دارد.3-رؤیایی که خود جزئی است از چهل و شش جزء نبوت.<span class="footnote" rel="3" title="الدر المنثور، ج ۳، ص ۳۱۳">*</span> مؤلف: اما اینکه رؤیا بنا به گفته این دو روایت سه قسم باشد، مطلبی است که در معنای آن، روایات دیگری از طرق اهل سنت و نیز از طرق ائمه اهل بیت (ع) نقل شده، و ما-ان شاء اللَّه تعالی-در تفسیر سوره یوسف توضیح آن را خواهیم داد. </p> <p>و اما در این زمینه که رؤیای صالحه، جزئی از چهل و شش جزء نبوت است  روایات بسیاری از طرق اهل سنت وارد شده که جمعی از صحابه مانند ابی هریره، عبادة بن صامت، ابی سعید خدری و ابی رزین آنها را روایت کرده‌اند. انس، ابو قتاده و عایشه نیز آنها را از آن جناب نقل کرده‌اند ولی در نقل این سه نفر همانطور که قبلا گذشت عدد چهل و شش نیامده. </p> <p>     <code class="page" rel="10,147"/> و از صفدی نقل شده که حدیث بالا را چنین توجیه کرده که: مدت نبوت رسول خدا  (ص) بیست و سه سال طول کشید که سیزده سال آن را قبل از هجرت در مکه معظمه مردم را به سوی پروردگار خود دعوت فرمود، و ده سال بعد از آن را در مدینه دعوت کرد، و در روایات وارد شده که وحی از روزی که آغاز شد تا شش ماه به طریق رؤیای صالحه صورت می‌گرفت، تا آنکه قرآن نازل شد، و معلوم است که نسبت شش ماه با بیست و سه سال نسبت یک در چهل و شش است. </p> <p>این توجیه از یک نظر قابل خدشه است، و آن اینست که در روایتی که از ابن عمرو ابی هریره از رسول خدا (ص) نقل شده آمده که آن جناب فرمود رؤیا جزئی است از هفتاد جزء نبوت و بنا بر این، اگر این روایت درست باشد منظور از آن صرف تکثیر است، نه خصوصیت عدد هفتاد، و ساده‌تر اینکه منظور اینست که نبوت آن قدر عظیم و پر اهمیت است که رؤیای صادقه جزء ناچیزی از آن است. </p> <p>و باید دانست که کلمه <em>رؤیا</em> در لسان قرآن و حدیث در بسیاری از موارد به صحنه‌هایی اطلاق می‌شود که یک بیننده آن را می‌بیند، و غیر او کسی نمی‌بیند، هر چند که او این صحنه را در خواب طبیعی نبیند،  (بلکه در حالتی بین خواب و بیداری و یا در حالت کشف و شهود ببیند) و ما در مباحث نبوت در جلد دوم این کتاب به این معنا اشاره کردیم و بهترین تفسیری که برای این احادیث شده گفتار خود رسول خدا (ص) است که فرمود: چشم من می‌خوابد ولی قلبم نمی‌خوابد. <code class="page" rel="10,148"/> </p>
