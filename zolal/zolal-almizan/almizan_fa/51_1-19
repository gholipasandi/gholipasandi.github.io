<h2 class="sura">سوره ذاریات مکی است و شصت آیه دارد </h2><h3 class="ayas">سوره الذاریات آیه‌های ۱ تا ۱۹</h3><code class="section" rel="51_1-19"/><h3>ترجمه آیات</h3> <p> <span class="trans" rel="51_0">به نام خدا که هم رحمان است و هم رحیم.  </span><span class="trans" rel="51_1">سوگند به بادهایی که ذرات سر راه خود را به اطراف می‌پراکند.  «۱» </span><span class="trans" rel="51_2">و پس از آن سوگند به ابرهای سنگین بار از آب.  «۲» </span><span class="trans" rel="51_3">و سپس سوگند به کشتی‌هایی که به آسانی در دریاها در حرکتند.  «۳» </span><span class="trans" rel="51_4">و آن گاه به فرشتگانی سوگند که امر خدا را در بین خود تقسیم می‌کنند.  «۴» </span><span class="trans" rel="51_5">که آنچه بدان تهدید شده‌اید صادق و آمدنی است. <code class="page" rel="18,545"/> «۵» </span><span class="trans" rel="51_6"> و محققا روز جزا واقع شدنی است.  «۶» </span><span class="trans" rel="51_7">به آسمان آراسته سوگند.  «۷» </span><span class="trans" rel="51_8">که شما در سخنانی مختلف سرگردانید.  «۸» </span><span class="trans" rel="51_9">سخنانی که هر کس از کتاب خدا منحرف می‌شود به وسیله آن منحرف می‌شود.  «۹» </span><span class="trans" rel="51_10">خدا بکشد کسانی را که بی دلیل و برهان در باره روز جزاء سخن می‌گویند (و مردم را منحرف می‌کند).  «۱۰» </span><span class="trans" rel="51_11">آنهایی که در جهلی عمیق غرق در غفلتند.  «۱۱» </span><span class="trans" rel="51_12">و در چنین ظلمت و غفلتی می‌پرسند روز جزاء کی است.  «۱۲» </span><span class="trans" rel="51_13">روزی است که همین خراصان در آتش گداخته می‌شوند.  «۱۳» </span><span class="trans" rel="51_14">و به ایشان گفته می‌شود بچشید ان عذابی را که می‌خواستید در آمدنش عجله شود.  «۱۴» </span><span class="trans" rel="51_15">محققا مردم با تقوی در بهشت‌ها و چشمه‌سارهایی وصف‌ناپذیرند.  «۱۵» </span><span class="trans" rel="51_16">در حالی که به آنچه پروردگارشان به ایشان می‌دهد راضی‌اند، چون در دنیا از نیکوکاران بودند.  «۱۶» </span><span class="trans" rel="51_17">آری، اندکی از شب‌ها را می‌خوابیدند.  «۱۷» </span><span class="trans" rel="51_18">و در سحرها استغفار می‌کردند.  «۱۸» </span><span class="trans" rel="51_19">و در اموال خود برای سائل و محروم حقی قائل بودند.  «۱۹» </span></p>                                 <h3>بیان آیات‌ <span class="title" rel="51_1 51_2 51_3 51_4 51_5 51_6 51_7 51_8 51_9 51_10 51_11 51_12 51_13 51_14 51_15 51_16 51_17 51_18 51_19">بیان غرض و مفاد این آیات شریفه</span> </h3> <p> دعوت پیامبر اسلام همواره لبه تیزش به طرف وثنیت بود، که ایشان را به توحید در ربوبیت می‌خواند، و می‌خواست به آنها بفهماند که خدای تعالی تنها رب آنان و رب تمامی عالم است. و این دعوتش از دو طریق بود، یکی از راه بشارت و نوید، و یکی از راه انذار و تهدید که مخصوصا بر این انذار بیشتر تکیه داشت. و انذارش به دو چیز بود: یکی عذاب دنیا که اقوام و ملل گذشته را به جرم تکذیب منقرض ساخت. و یکی هم عذاب آخرت که عذابی است جاودانه. و در پیشبرد دعوت همین انذار مؤثر و عمده بود، چون اگر حساب و جزای روز قیامت نباشد، ایمان به وحدانیت خدا و نبوت انبیاء لغو و بی اثر است. </p> <p>هم چنان که مشرکین به همین منظور خدای آسمان و زمین را با خدایان دروغین معاوضه کردند، و شدیدا با اصول سه‌گانه توحید و نبوت و معاد مخالفت و انکار می‌ورزیدند. <code class="page" rel="18,546"/> آری می‌خواستند با انکار معاد و اصرار در اینکه چنین چیزی نیست و مسخره کردن آن به هر راهی که ممکن باشد خود را از قید و بند آزاد کنند، چون آنها هم این قدر می‌فهمیدند که اگر بتوانند اصل سوم یعنی معاد را باطل کنند آن دو اصل دیگر خود به خود باطل می‌شود. </p> <p>و این سوره متعرض مساله معاد و انکار مشرکین نسبت به آن است. و با این مساله ختم می‌شود. اما نه از این جهت که خود معاد را اثبات کند، هم چنان که در مواردی از کلام مجیدش، معاد بدان جهت که معاد است مورد نظر قرار گرفته، بلکه از این جهت متعرض آن شده که روز جزاء است، و کسی که وعده آن را داده خدای تعالی است، و خدای تعالی هم یگانه رب ایشان است، و وعده او صدق است، و در آن شکی نیست. و به همین منظور وقتی رشته کلام به احتجاج بر مساله معاد می‌کشد، بر مساله توحید احتجاج می‌کند، و آیات بیرونی-از زمینی و آسمانی-و آیات درونی را به رخ می‌کشد. و عذابهایی که با آن عذابها امت‌های گذشته را به دنبال دعوت به توحید عقوبت کرد-وقتی دعوت انبیا را نپذیرفتند، و نبوتشان را تکذیب کردند-ذکر می‌کند، و این نیست مگر برای همین منظور که با اثبات توحید، روز جزاء را که خدای واحد وعده داده اثبات کند، خدایی که هرگز خلف وعده نمی‌کند، از سوی دیگر روز جزاء را اثبات کند که دعوت نبویه از آن خبر داده،  (دعوتی که هرگز دروغ و فریب در آن وجود ندارد)، تا در نتیجه راهی برای انکار معاد برایشان باقی نماند، و نتوانند از راه انکار معاد مساله توحید و نبوت را هم لغو جلوه دهند، که بیانش گذشت. </p> <p>این سوره به شهادت سیاق آیاتش، در مکه نازل شده، و احدی هم در این معنا اختلاف ندارد. و هر چند همه آیاتش برجسته است، اما یکی از برجسته‌ترین آیاتش آیه شریفه <span class="aya" rel="51_56" data-words="1-8">و ما خلقت الجن و الإنس إلا لیعبدون</span> است. </p> <p>و این نوزده آیه‌ای که از اول سوره در اینجا آوردیم، در حقیقت آغاز گفتار است، و در آن خاطرنشان می‌سازد این وعده‌ای که داده شده‌اند وعده‌ای است حق و صدق، و انکارشان نسبت به آن و لجبازیشان در انکار آن به جز تخمین و احتمال دلیلی ندارد، آن گاه به توصیف روز جزاء می‌پردازد که متقین در آن روز چه وصفی دارند، و منکرین چه حالی. </p> <p><code class="aya" rel="51_1"/><code class="aya" rel="51_2"/><code class="aya" rel="51_3"/><code class="aya" rel="51_4"/> <span class="aya" rel="51_1-4" data-words="1-9">و الذاریات ذروا، فالحاملات وقرا، فالجاریات یسرا، فالمقسمات أمرا</span> <span class="phrase">کلمه <em rel="fa_51_1_2-2" data-sentence="5:59">ذاریات</em> جمع <em rel="fa_51_1_2-2" data-sentence="64:40">ذاریه</em> است، و ذاریه از <em>ذرو</em> گرفته شده.</span> وقتی می‌گویند ذرت الریح التراب <em>و یا می‌گویند</em> تذور الریح التراب ذروا معنایش این است که باد، خاکها را پراکنده کرد، و به پرواز درآورد. و <span class="phrase">کلمه <em rel="fa_51_2_2-2" data-sentence="5:106">وقر</em> -به کسره واو و سکون قاف- <code class="page" rel="18,547"/> به معنای سنگینی بار در پشت و یا شکم است.</span> </p> <h3> <span class="title" rel="51_1">اشاره به اینکه سوگندهای چهار گانه در آیات: <span class="aya" rel="51_1" data-words="1-3">و الذاریات ذروا...</span> سوگند به همه اسباب مؤثر در تدبیر سراسر جهان است</span> </h3> <p> و اینکه در این آیات پشت سر هم سوگند خورده، برای این بوده که مطلبی را که بر سر آن سوگند می‌خورد تاکید کند، و آن مطلب عبارت است از آمدن روزی که در آن روز جزای اعمال داده می‌شود. <span class="phrase">در جمله‌ <span class="aya" rel="51_1" data-words="1-3">و الذاریات ذروا</span> سوگند می‌خورد به نسیم‌هایی که خاک را بلند می‌کند و به هوا می‌برد، و جمله‌ <span class="aya" rel="51_2" data-words="1-2">فالحاملات وقرا</span> با فایی که در آغازش دارد و تاخیر و ترتیب را می‌فهماند، جمله‌ای است که عطف بر جمله <em rel="fa_51_1_2-2" data-sentence="302:210">الذاریات</em> شده، و سوگندی است به ابرهای حامله و باردار از باران، و جمله‌ <span class="aya" rel="51_3" data-words="1-2">فالجاریات یسرا</span> که باز عطف به جمله قبلی است، سوگندی است به کشتی‌هایی که به سهولت در دریا روانند.</span> </p> <p>و جمله‌ <span class="aya" rel="51_4" data-words="1-2">فالمقسمات أمرا</span> که عطف بر جمله قبلی است سوگندی است به ملائکه‌ای که کارشان این است که به امر پروردگار عمل می‌کنند، و اوامر خدا را در بین خود به اختلاف مقامهایی که دارند تقسیم می‌کنند. </p> <p>آری، امر پروردگار صاحب عرش، در خلقت و تدبیر، امری است واحد، ولی وقتی این امر واحد را ملائکه‌ای حمل می‌کنند که پست‌های مختلف و ماموریت‌های گوناگون دارند، قهرا همان امر واحد بر طبق اختلاف مقامات ایشان تقسیم و تکه تکه می‌شود، و همچنین این تقسیم ادامه دارد تا به دست فرشتگانی برسد که مامور پدید آوردن حوادث جزئی عالمند، در آنجا دیگر بیشتر تکه تکه می‌شود و تکثیر می‌پذیرد. </p> <p>و این آیات چهارگانه به طوری که ملاحظه می‌فرمایید تمامی تدابیر عالم را در زیر پوشش خود می‌گیرد، و به همه اشاره دارد، چون هم نمونه‌ای از تدبیر امور خشکیها را که همان‌ <span class="aya" rel="51_1" data-words="1-3">و الذاریات ذروا</span> باشد آورده و هم نمونه‌ای از تدابیر امور دریاها را در جمله <span class="aya" rel="51_3" data-words="1-2">فالجاریات یسرا</span> ذکر کرده، و هم نمونه‌ای از تدابیر مربوط به فضا را در عبارت‌ <span class="aya" rel="51_2" data-words="1-2">فالحاملات وقرا</span> خاطرنشان ساخته، و هم تدابیر مربوط به تمامی باقی ماندگان زوایای عالم، و بالآخره مجموع عالم را در عبارت‌ <span class="aya" rel="51_4" data-words="1-2">فالمقسمات أمرا</span> اشاره کرده که گفتیم منظور از آن ملائکه است که واسطه‌های تدبیر هستند، و اوامر خدای تعالی را تقسیم می‌کنند. </p> <p>پس این آیات چهارگانه در این معنا است که فرموده باشد: سوگند می‌خورم به تمامی اسبابی که در تدبیر سراسر جهان مؤثرند که مطلب چنین و چنان است. در روایاتی که از طرق شیعه<span class="footnote" rel="1" title="مجمع البیان، ج ۹، ص ۱۵۳">*</span> و سنی<span class="footnote" rel="2" title="الدر المنثور، ج ۶، ص ۱۱۱">*</span> از علی (علیه افضل الصلوات و السلام) نقل شده آیات مزبور به همان معنایی     <code class="page" rel="18,548"/> که گذشت تفسیر شده. </p> <p>ولی از فخر رازی حکایت می‌کنند که در تفسیر کبیر<span class="footnote" rel="1" title="تفسیر فخر رازی، ج ۲۸، ص ۱۹۵">*</span> خود گفته: این به ذهن نزدیکتر است که هر چهار آیه را حمل کنیم بر همان بادها، چون بادها، هم ذاریاتند، و خاک را بالا می‌برند، و هم حاملاتند، چون به بارانها آبستنند، و هم جاریاتند که به سهولت در فضا جریان دارند، و هم مقسماتند برای اینکه ابرها را در بین اقطار مختلف زمین تقسیم می‌کنند. </p> <p>ولی حق مطلب این است که آنچه که وی آن را نزدیک به ذهن خوانده از ذهن دور است، و آنچه ما گفتیم منیع‌تر از توجیه او است. </p> <h3> <span class="title" rel="51_1 51_2 51_3 51_4 51_5 51_6 51_7 51_8 51_9 51_10 51_11 51_12 51_13 51_14 51_15 51_16 51_17 51_18 51_19">تاکید بر صدق و وقوع معاد و جزا</span> </h3> <p> <code class="aya" rel="51_5"/><code class="aya" rel="51_6"/> <span class="aya" rel="51_5-6" data-words="1-7">إنما توعدون لصادق، و إن الدین لواقع</span> <span class="phrase">کلمه <em>ما</em> موصوله است و ضمیر در <em rel="fa_51_5_2-2" data-sentence="38:84">توعدون</em> به آن برمی‌گردد، چیزی که هست ضمیر حذف شده، و تقدیر آن <em>ان الذی توعدونه</em> است.</span> <span class="phrase">البته ممکن است <em>ما</em> مصدریه، و جمله <em rel="fa_51_5_2-2" data-sentence="42:202">توعدون</em> از وعده باشد، نه از وعید، هم چنان که وقوع جمله‌ <span class="aya" rel="51_6" data-words="2-4">إن الدین لواقع</span> این معنا را تایید می‌کند، چون کلمه دین به معنای مطلق جزا است، چه وعده باشد و چه وعید.</span> <span class="phrase">بعضی<span class="footnote" rel="2" title="روح المعانی، ج ۲۷، ص ۴">*</span> هم گفته‌اند: جمله <em rel="fa_51_5_2-2" data-sentence="93:257">توعدون</em> از <em>ایعاد</em> مصدر <em>وعید</em> است، و تنها شامل عذاب می‌شود، نه مطلق جزاء هم چنان که آیه‌ <span class="aya" rel="50_45" data-words="10-14">فذکر بالقرآن من یخاف وعید</span><span class="footnote" rel="3" title="سوره ق، آیه ۴۵">*</span> نیز مؤید آن است.</span> </p> <p>و اگر وعده <em>و یا وعید</em> را صادق خوانده، با اینکه در حقیقت صادق، وعده و وعید دهنده است، از باب مجاز در نسبت است، همان طور که این مجاز در جمله <span class="aya" rel="69_21" data-words="2-4">فی عیشة راضیة</span><span class="footnote" rel="4" title="سوره الحاقه، آیه ۲۱">*</span> نیز به کار رفته، چون در حقیقت صاحب عیش راضی است نه خود عیش. و یا از باب این است که مضافی از آن حذف شده و تقدیرش <em>وعدة ذو صدق</em> است، یعنی وعده کسی که دارای صدق می‌باشد، هم چنان که نظیر این را در جمله‌ <span class="aya" rel="69_21" data-words="2-4">فی عیشة راضیة</span> گفته‌اند، و کلمه <em>دین</em> به معنای جزاء است. </p> <p>و به هر حال جمله‌ <span class="aya" rel="51_5" data-words="1-3">إنما توعدون لصادق</span> جواب قسم است، یعنی همان مطلبی است که برای اثبات و تاکید ثبوتش آن سوگندها را خورد. و جمله‌ <span class="aya" rel="51_6" data-words="1-4">و إن الدین لواقع</span> عطف است بر آن، و به منزله تفسیر آن است. و معنای مجموع کلام این است که: به چه و چه سوگند می‌خورم که آنچه وعده داده شده‌اید (یعنی آن وعده‌هایی که در قرآن هست و یا رسول خدا         <code class="page" rel="18,549"/> (ص)، به وسیله وحی به شما وعده می‌دهد که روز جزایی هست و به زودی در آن روز به سزای اعمالتان می‌رسید، اگر اعمالتان خیر است، به جزای خیرش و اگر شر است به سزای شرش می‌رسید) صادق است، و روز جزاء آمدنی است. </p> <h3> <span class="title" rel="51_7 51_8">معنای آیه: <span class="aya" rel="51_7" data-words="1-4">و السماء ذات الحبک</span> و مقصود از اینکه کفار در <span class="aya" rel="51_8" data-words="3-4">قول مختلف</span> هستند</span> </h3> <p> <code class="aya" rel="51_7"/> <span class="aya" rel="51_7" data-words="1-4">و السماء ذات الحبک</span> <span class="phrase">کلمه <em rel="fa_51_7_4-4" data-sentence="5:209">حبک</em> به معنای حسن و زینت است، و به معنای خلقت عادلانه نیز هست، و وقتی به <em>حبیکه</em> یا <em rel="fa_51_7_4-4" data-sentence="144:109">حباک</em> جمع بسته می‌شود معنایش طریقه یا طرایق است، یعنی آن خطها و راههایی که در هنگام وزش باد به روی آب پیدا می‌شود.</span> </p> <p>و معنای آیه بنا بر معنای اول چنین می‌شود: به آسمان دارای حسن و زینت سوگند می‌خورم. در این صورت این آیه به آیه‌ <span class="aya" rel="37_6" data-words="1-6">إنا زینا السماء الدنیا بزینة الکواکب</span><span class="footnote" rel="1" title="سوره صافات، آیه ۶">*</span> شباهت خواهد داشت. و بنا بر معنای دوم چنین می‌شود: به آسمان که خلقتی معتدل دارد سوگند. و در این صورت به آیه‌ <span class="aya" rel="51_47" data-words="1-4">و السماء بنیناها بأید</span><span class="footnote" rel="2" title="سوره ذاریات، آیه ۴۷">*</span> شباهت دارد. و بنا بر معنای سوم چنین می‌شود: به آسمانی که دارای خطوط است سوگند. در این صورت به آیه‌ <span class="aya" rel="23_17" data-words="1-6">و لقد خلقنا فوقکم سبع طرائق</span><span class="footnote" rel="3" title="سوره مؤمنون، آیه ۱۷">*</span> نظر دارد. </p> <p>و بعید نیست که ظهورش در معنای سوم بیشتر باشد، برای اینکه آن وقت سوگند با جوابش مناسب‌تر خواهد بود، چون جواب قسم عبارت است از اختلاف مردم و تشتت آنان در طریقه‌هایی که دارند. هم چنان که ظهور قسم‌های سه‌گانه قبل، یعنی ذاریات و حاملات و جاریات، در معنای جری و سیر با جوابش که جمله انما توعدون... است، در معنای جری مشترک است، چون جواب قسم نیز متضمن معنای رجوع و سیر به سوی خدا می‌باشد. </p> <p><code class="aya" rel="51_8"/><code class="aya" rel="51_9"/> <span class="aya" rel="51_8-9" data-words="1-8">إنکم لفی قول مختلف، یؤفک عنه من أفک</span> قول مختلف سخن متناقضی را گویند که ابعاضش با یکدیگر نسازد، و یکدیگر را تکذیب کنند. و از آنجایی که زمینه کلام اثبات صدق قرآن و یا دعوت و یا صدق گفتار آن جناب در وعده‌هایی است که از مساله بعث و جزاء می‌دهد، ناگزیر مراد از قول مختلف-البته این که می‌گوییم قطعی نیست لیکن از احتمالات دیگر به ذهن نزدیک‌تر است-سخنان مختلفی است که کفار به منظور انکار آنچه قرآن اثبات می‌کند می‌زدند، اینک فهرستی از سخنان ایشان:       <code class="page" rel="18,550"/> 1-می‌گفتند: این کتاب سحر است، و آورنده‌اش ساحر. </p> <p>2-می‌گفتند: جن به او صدمه زده و دیوانه‌اش کرده. </p> <p>3-می‌گفتند: القاءهای شیطانهای جنی است و خود او مردی کاهن و رمال است. </p> <p>4-این کتاب شعر و آورنده‌اش شاعر است. </p> <p>5-می‌گفتند: دروغهایی است که به خدا می‌بندد. </p> <p>6-می‌گفتند: فردی از بشر او را درس می‌دهد. </p> <p>7-همه اینها که می‌گوید خرافات کهنه‌ای است که از جایی پیدا کرده، و از روی آن نوشته است. </p> <h3> <span class="title" rel="51_9">وجوه مختلف در معنای جمله: <span class="aya" rel="51_9" data-words="1-4">یؤفک عنه من أفک</span> </span> </h3> <p> <span class="aya" rel="51_9" data-words="1-4">یؤفک عنه من أفک</span> <span class="phrase">-کلمه <em rel="fa_51_9_4-4" data-sentence="6:31">افک</em> به معنای صرف و منحرف کردن است.</span> و <span class="phrase">ضمیر  <em rel="fa_51_9_2-2" data-sentence="6:84">عنه</em> به کتاب برمی‌گردد، اما از این جهت که مشتمل بر وعده به آمدن قیامت، و اثبات جزاء است.</span> و معنایش این است که: منحرف می‌شود از قرآن هر کس که منحرف می‌شود. و <span class="phrase">بعضی<span class="footnote" rel="1" title="روح المعانی، ج ۲۷، ص ۶">*</span> ضمیر  <em rel="fa_51_9_2-2" data-sentence="81:118">عنه</em> را به رسول خدا (ص) برگردانیده، گفته‌اند: معنای جمله این است که منحرف می‌شود از ایمان به رسول خدا (ص) هر کس که می‌شود.</span> ولی خواننده محترم توجه دارد که معنای قبلی با سیاق موافقتر است، هر چند که برگشت هر دو به یک معنا است. </p> <p>و <span class="phrase">از بعضی از مفسرین<span class="footnote" rel="2" title="مجمع البیان، ج ۹، ص ۱۵۳">*</span> حکایت شده که گفته‌اند: ضمیر <em rel="fa_51_9_2-2" data-sentence="117:347">عنه</em> به کلمه <em>ما توعدون</em> و یا به <em>دین</em> برمی‌گردد زیرا خدای تعالی اول سوگند خورد به <em rel="fa_51_1_2-2" data-sentence="264:239">ذاریات</em> و آن چند چیز دیگر که بعث و جزاء حق است، سپس سوگند خورد به آسمان که کفار در باره وقوع بعث در قولی مختلف هستند، بعضی شک دارند و بعضی منکرند، آن گاه می‌فرماید منحرف می‌شوند از اقرار به امر قیامت و جزاء، اشخاصی که به دست دیگران منحرف شده‌اند.</span> و این وجه هم قریب به همان وجه سابق است. </p> <p>و <span class="phrase">از بعضی<span class="footnote" rel="3" title="مفردات راغب، ماده &lt;em&gt;غمز&lt;/em&gt; ">*</span> دیگر حکایت شده که گفته‌اند: ضمیر در <em rel="fa_51_9_2-2" data-sentence="135:518">عنه</em> به قول مختلف بر می‌گردد، و کلمه <em>عن</em> تعلیل را می‌رساند، هم چنان که در آیه‌ <span class="aya" rel="11_53" data-words="7-13">و ما نحن بتارکی آلهتنا عن قولک</span><span class="footnote" rel="4" title="ما دست از خدایان خود برنمی‌داریم به علت اینکه تو می‌گویی دست بردارید سوره هود، آیه ۵۳">*</span> علت را افاده می‌کند، و در نتیجه جمله مورد بحث صفتی می‌شود برای قول، و معنایش این است که: شما در قولی مختلف هستید، قولی انحرافی که به سبب اشخاص     <code class="page" rel="18,551"/> منحرف کننده، انحرافی شده است.</span> و این وجه خوبی است. </p> <p>بعضی<span class="footnote" rel="1" title="چه وقت است این وعده اگر راست می‌گویید سوره یس، آیه ۴۸">*</span> دیگر گفته‌اند: ضمیر در <em>انکم</em> به مسلمان و کافر، هر دو برمی‌گردد، و در نتیجه منظور از قول مختلف قول مسلمین است که می‌گویند بعث و جزاء واقع شدنی است، و قول کفار این است که می‌گویند: واقع شدنی نیست. و شاید سیاق آیه با این وجه خیلی سازگار نباشد. و بعضی دیگر وجوهی دیگر ذکر کرده‌اند، که خیلی بی اساس است و فایده‌ای در نقل آنها نیست. </p> <p><code class="aya" rel="51_10"/><code class="aya" rel="51_11"/><code class="aya" rel="51_12"/> <span class="aya" rel="51_10-12" data-words="1-11">قتل الخراصون، الذین هم فی غمرة ساهون، یسئلون أیان یوم الدین</span> <span class="phrase">اصل کلمه <em rel="fa_51_10_2-2" data-sentence="9:167">خرص</em> عبارت است از سخنی که با گمان و تخمین و بدون علم زده شود، و چون چنین سخنی در خطر این هست که دروغ در آن رخنه کرده باشد، لذا کذاب دروغپرداز را هم <em rel="fa_51_10_2-2" data-sentence="206:10">خراص</em> گفته‌اند.</span> و اما اینکه منظور از خراصان چه کسانی هستند، از هر احتمالی به ذهن نزدیک‌تر این احتمال است که بگوییم مراد همان کسانی هستند که بدون علم و بدون دلیل علمی در باره بعث و جزاء داوری می‌کردند، و در آن از روی مظنه و تخمین شک و تردید نموده، منکر آن می‌شدند. </p> <p>و جمله‌ <span class="aya" rel="51_10" data-words="1-2">قتل الخراصون</span> نفرینی است بر آنان که کشته شوند. و این کنایه‌ای است از نوعی طرد و محروم کردن کسی از رستگاری. و <span class="phrase">آن مفسری<span class="footnote" rel="2" title="روح المعانی، ج ۲۷، ص ۶">*</span> هم که کلمه <em rel="fa_51_10_1-1" data-sentence="90:60">قتل</em> را به معنای <em>لعن</em> گرفته برگشت سخنش به همین معنا است.</span> </p> <p> <span class="aya" rel="51_11" data-words="1-5">الذین هم فی غمرة ساهون</span> <span class="phrase">-کلمه <em rel="fa_51_11_4-4" data-sentence="6:168">غمرة</em> به طوری که راغب<span class="footnote" rel="3" title="الدر المنثور، ج ۶، ص ۱۱۱">*</span> می‌گوید: آب بسیار زیادی است که بستر خود را پوشانده باشد، یعنی ته آب پیدا نباشد.</span> و این کلمه مثلی شده است برای جهاتی که صاحبش را پوشانده باشد. و مراد از سهو-به طوری که گفته‌اند<span class="footnote" rel="4" title="روح المعانی، ج ۲۷، ص ۶">*</span> - مطلق غفلت است. </p> <p>و معنای آیه با در نظر داشتن اینکه در وصف خراصون است، این است که: این خراصان در جهالتی عمیق قرار دارند، آن چنان جهل بر آنان احاطه دارد که از حقیقت آنچه به ایشان خبر می‌دهند غافلند. </p> <p> <span class="aya" rel="51_12" data-words="1-4">یسئلون أیان یوم الدین</span> -ضمیر جمع در جمله یسالون- می‌پرسند به همان         <code class="page" rel="18,552"/> خراصان برمی‌گردد. آنها بودند که به عنوان استهزاء عجله می‌کردند که باید بگویی روز جزاء چه وقت است، هم چنان که در جای دیگر از ایشان حکایت کرده که پرسیدند <span class="aya" rel="36_48" data-words="3-8">متی هذا الوعد إن کنتم صادقین</span><span class="footnote" rel="1" title="روح المعانی، ج ۲۷، ص ۸">*</span>. </p> <h3> <span class="title" rel="51_12 51_10"><span class="phrase">توضیحی در مورد جمله: <span class="aya" rel="51_12" data-words="2-4">أیان یوم الدین</span> که سؤال <em rel="fa_51_10_2-2" data-sentence="98:22">خراصون</em> از زمان روز قیامت است</span></span> </h3> <p> <span class="phrase">کلمه <em rel="fa_51_12_2-2" data-sentence="5:276">ایان</em> وضع شده برای پرسش از زمان وقوع چیزی که این کلمه بر سر آن در آمده، و پرسش کفار با این کلمه از <em rel="fa_51_12_3-4" data-sentence="153:164">یوم الدین</em> -که ظاهر در زمان است-بدین عنایت بوده که بر آن وعده داده شده و ملحق به زمانیات است و لذا با این کلمه سؤال شده، زیرا قیامت شؤونی دارد که آن شؤون ملحق به زمانیات است.</span> <span class="phrase">همان طور که از زمانیات با کلمه <em rel="fa_51_12_2-2" data-sentence="31:29">ایان</em> و  <em>متی</em> سؤال می‌شود.</span> مثلا گفته می‌شود: متی یوم العید- روز عید چه زمانی است  -برخی از مفسرین چنین گفته‌اند<span class="footnote" rel="2" title="روح المعانی، ج ۲۷، ص ۲">*</span>. </p> <p>ممکن هم هست استعمال این گونه کلمات از باب مجاز و توسعه دادن در معنای ظرفیت و زمان باشد، به اینکه اوصاف مخصوص ظرف زمان را هم مجازا زمان بخوانند آن وقت بپرسند زمان این زمان، یعنی زمان رخ دادن این اوصاف کی است، بعد از چه زمانی واقع می‌شود، و یا قبل از چه زمانی بوده، مثل اینکه می‌پرسند: روز عید کی است؟ و جواب می‌دهند: ده روز دیگر. و یا می‌پرسند: روز عید کی بود؟ می‌گویند ده روز جلوتر بود، در حالی که اصل این سؤال مجازی است، چون روز عید خودش روز و زمان است زمان که در زمان قرار نمی‌گیرد، بلکه اوصاف مختص به آن است که در زمان واقع می‌شود، و این گونه سؤالات مختص به کلام عرب نیست. و در قرآن کریم نیز بسیار آمده. </p> <p><code class="aya" rel="51_13"/> <span class="aya" rel="51_13" data-words="1-5">یوم هم علی النار یفتنون</span> ضمیر جمع به خراصان برمی‌گردد، و کلمه <em>فتن</em> در اصل به معنای این عمل بوده که طلا را در آتش کنند تا خوبی و بدیش معلوم شود، آن وقت استعمالش را توسعه داده داخل کردن هر چیز در آتش و یا سوزاندنش را فتنه خوانده‌اند. و ظرف <em>یوم</em> متعلق به فعلی است که در کلام نیامده. و یا متعلق است به مبتدایی که در کلام نیامده، و تقدیرش این است که: یوم الدین در روزی واقع می‌شود که خراصان در آتش معذبند و یا می‌سوزند . </p> <p>و این آیه جواب از سؤال آنان بود که می‌پرسیدند <span class="aya" rel="51_12" data-words="2-4">أیان یوم الدین</span>، چیزی که هست به جای اینکه تاریخ آن را در پاسخ معین کند صفت آن را بیان کرد، و اشاره کرد به اینکه کفار در آن روز چه حالی دارند، و این بدان جهت بود که وقت قیامت جزء مسائل غیبی     <code class="page" rel="18,553"/> است، آن غیب‌هایی که احدی از آن اطلاع ندارد، و جز خدا کسی را بدان آگاهی نیست، چون خدای تعالی بعضی از مسائل غیبی را به بعضی از انبیایش اطلاع می‌دهد، ولی قیامت از آن حوادثی است که علمش مخصوص به خود اوست، هم چنان که فرموده: <span class="aya" rel="7_187" data-words="11-15">لا یجلیها لوقتها إلا هو</span>. </p> <p><code class="aya" rel="51_14"/> <span class="aya" rel="51_14" data-words="1-7">ذوقوا فتنتکم هذا الذی کنتم به تستعجلون</span> این آیه حکایت می‌کند آن خطابی را که خدای تعالی و یا ملائکه‌اش به امر او در روز قیامت به خراصان می‌کنند، در حالی که در آتش افتاده می‌سوزند. </p> <p>و معنای آن این است که: به ایشان گفته می‌شود بچشید عذابی را که مخصوص شما است، این عذاب همان بود که عجله می‌کردید، و به عنوان استهزاء می‌گفتید: چه وقت می‌رسد. </p> <p><code class="aya" rel="51_15"/> <span class="aya" rel="51_15" data-words="1-6">إن المتقین فی جنات و عیون</span> این جمله حال متقین را بیان می‌کند، آن حالی را که در قیامت دارند. </p> <p>و اگر جنات و عیون را نکره (بدون الف و لام) آورده برای این است که به عظمت مقام و منزلت آن اشاره نموده، بفهماند وضع بهشت طوری نیست که اشخاص بتوانند با زبان، توصیف کنند. در اینجا این سؤال پیش می‌آید که قرار گرفتن متقیان در بهشت درست است، چون بالآخره بهشت منزلگاهی است، ولی چشمه‌ها که قرارگاه نیستند، چرا فرموده: متقیان در چشمه‌ها هستند؟ جواب این است که این تعبیر از باب توسعه و مجاز است، و معنای تحت اللفظی منظور نیست. <code class="aya" rel="51_16"/> <span class="aya" rel="51_16" data-words="1-9">آخذین ما آتاهم ربهم إنهم کانوا قبل ذلک محسنین</span> یعنی آنها قابلیت آنچه را که‌پروردگار مهربان به آنها اعطاء کرده دارند در حالی که از خداوند و از آنچه به آنها داده راضی‌اند. <span class="phrase">این معنا از تعبیر به <em rel="fa_51_16_1-1" data-sentence="21:63">آخذین</em> و <em>ایتاء</em> و از نسبت ایتاء به پروردگارشان فهمیده می‌شود.</span> این آیه مطالب قبل خود را تعلیل کرده می‌فرماید: اگر متقین چنین وضعی دارند به خاطر این است که قبلا یعنی در دنیا در اعمالشان نیکوکار بودند، و اعمال نیکی داشتند. </p> <p><code class="aya" rel="51_17"/> <span class="aya" rel="51_17" data-words="1-6">کانوا قلیلا من اللیل ما یهجعون</span> این آیه و آیات بعدش توضیح می‌دهد که چگونه نیکوکار بودند، مگر چه می‌کردند. </p> <p><span class="phrase">کلمه <em>هجوع</em> که مصدر فعل <em rel="fa_51_17_6-6" data-sentence="31:30">یهجعون</em> است، به معنای خواب در شب است.</span> بعضی<span class="footnote" rel="1" title="مجمع البیان، ج ۹، ص ۱۵۵">*</span> هم گفته‌اند اصلا به معنای خواب اندک است. </p> <p><span class="phrase">ممکن است کلمه <em>ما</em> زائده باشد و کلمه <em rel="fa_51_17_6-6" data-sentence="44:254">یهجعون</em> خبر باشد برای کلمه  <em>کانوا</em> ، و کلمه <em rel="fa_51_17_2-2" data-sentence="146:195">قلیلا</em> ظرفی باشد متعلق به <em rel="fa_51_17_6-6" data-sentence="223:160">یهجعون</em> و ممکن هم هست کلمه <em rel="fa_51_17_2-2" data-sentence="301:126">قلیلا</em>  صفت باشد برای مفعول مطلقی که در کلام نیامده، که تقدیر آن یهجعون هجوعا قلیلا    <code class="page" rel="18,554"/> باشد.</span> و <span class="phrase">کلمه <em>من اللیل</em> در هر حال متعلق است به کلمه <em rel="fa_51_17_2-2" data-sentence="51:2">قلیلا</em> ،</span> </p><h3> <span class="title" rel="51_17">معنای اینکه در وصف متقین فرمود: <span class="aya" rel="51_17" data-words="1-6">کانوا قلیلا من اللیل ما یهجعون</span> </span> </h3> <p> و معنای آیه این است که: متقین در دنیا زمان اندکی از شب را می‌خوابیدند. و یا: می‌خوابیدند خوابیدنی اندک. </p> <p><span class="phrase">همه اینها در صورتی بود که: کلمه <em>ما</em> زائده باشد، ممکن هم هست آن را موصوله گرفت، و ضمیری که باید به آن برگردد حذف شده باشد، و کلمه <em rel="fa_51_17_2-2" data-sentence="137:117">قلیلا</em> خبر کلمه <em>کانوا</em>  و موصول، فاعل آن باشد، که بنا بر این معنایش چنین می‌شود: کم بود از شب که در آن می‌خوابیدند.</span> </p> <p>و <span class="phrase">باز احتمال دارد <em>ما</em> مصدریه باشد، و مصدری که این کلمه از آن و از مدخولش به دست می‌آید فاعل <em rel="fa_51_17_2-2" data-sentence="98:58">قلیلا</em> و خود کلمه <em rel="fa_51_17_2-2" data-sentence="165:32">قلیلا</em> خبر باشد، برای <em>کانوا</em> .</span> </p> <p>و به هر حال باید دید اندکی از شب چه معنا دارد، اگر آن را با مجموع زمان همه شبها قیاس کنیم، آن وقت معنایش این می‌شود که متقین از هر شب زمان اندکی را می‌خوابند، و بیشترش را به عبادت می‌پردازند و اگر با مجموع شبها مقایسه کنیم، آن وقت معنایش این می‌شود که: ایشان در کمترین شبی می‌خوابند، بلکه بیشتر شبها تا به صبح بیدارند . </p> <p><code class="aya" rel="51_18"/> <span class="aya" rel="51_18" data-words="1-4">و بالأسحار هم یستغفرون</span> یعنی در سحرها از خدای تعالی آمرزش گناهان خود را می‌طلبند. بعضی<span class="footnote" rel="1" title="تفسیر قمی، ج ۲، ص ۳۲۷">*</span> هم گفته‌اند: مراد از استغفار، نماز است ولی این قول بی اشکال نیست. </p> <p><code class="aya" rel="51_19"/> <span class="aya" rel="51_19" data-words="1-7">و فی أموالهم حق للسائل و المحروم</span> آن دو آیه که گذشت سیره متقین نسبت به درگاه خدای سبحان را بیان می‌کرد و می‌فرمود شب زنده دارند و در سحرها استغفار می‌کنند، ولی این آیه سیره آنان را در برابر مردم بیان می‌کند، و آن این است که به سائل و محروم کمک مالی می‌کنند. و اما اینکه فرمود: در اموال آنان حقی است برای سائل و محروم، با اینکه حق مذکور تنها در اموال آنان نیست، در اموال همه هست، برای این بوده که بفهماند متقین با صفایی که در فطرتشان هست این معنا را درک می‌کنند، و خودشان می‌فهمند که سائل و محروم حقی در اموال آنان دارد، و به همین جهت عمل هم می‌کنند، تا رحمت را انتشار داده، نیکوکاری را بر امیال نفسانی خود مقدم بدارند. </p> <p> <span class="phrase"><em rel="fa_51_19_5-5" data-sentence="0:68">سائل</em> عبارت است از کسی که از انسان چیزی بخواهد و نزد انسان اظهار فقر کند.</span> ولی <span class="phrase"><em rel="fa_51_19_7-7" data-sentence="0:109">محروم</em> به معنای کسی است که از رزق محروم است، و کوشش او به جایی نمی‌رسد، هر چند که از شدت عفتی که دارد سؤال نمی‌کند.</span> </p> <h3>بحث روایتی‌ <span class="title" rel="51_1 51_2 51_3 51_4 51_7 51_8 51_9 51_5 51_6 51_10 51_11 51_12 51_13 51_14 51_15 51_16 51_17 51_18 51_19">چند روایت در باره مراد از ذاریات، حاملات، جاریات و مقسمات </span> </h3> <p> <span class="phrase">در تفسیر قمی است که پدرم از ابن ابی عمیر از جمیل از امام صادق (ع) روایت کرد که در معنای آیه‌ <span class="aya" rel="51_1" data-words="1-3">و الذاریات ذروا</span> فرمود: ابن الکواء از امیر المؤمنین  (ع) پرسید: این آیه چه معنا دارد؟ حضرت فرمود: منظور از <em rel="fa_51_1_2-2" data-sentence="252:9">ذاریات</em> باد است.</span> و از <span class="aya" rel="51_2" data-words="1-2">فالحاملات وقرا</span> پرسید. فرمود: ابر است. و از <span class="aya" rel="51_3" data-words="1-2">فالجاریات یسرا</span> پرسید. فرمود: کشتیها است. از <span class="aya" rel="51_4" data-words="1-2">فالمقسمات أمرا</span> پرسید. فرمود: ملائکه است<span class="footnote" rel="1" title="روح المعانی، ج ۲۷، ص ۵ و ۶">*</span>. </p> <p>مؤلف: این حدیث از طرق اهل سنت هم روایت شده، و روح المعانی آن را آورده<span class="footnote" rel="2" title="روح المعانی، ج ۲۷، ص ۵ و ۶">*</span>. </p> <p>و در الدر المنثور است که عبد الرزاق، فاریابی، سعید بن منصور، حارث ابن ابی اسامه، ابن جریر، ابن منذر، ابن ابی حاتم و ابن انباری-در کتاب المصاحف-و حاکم (وی حدیث را صحیح دانسته) و بیهقی-در شعب الایمان-از چند طریق از علی ابن ابی طالب روایت کرده‌اند که فرمود: <span class="aya" rel="51_1" data-words="1-3">و الذاریات ذروا</span> بادها است، <span class="aya" rel="51_2" data-words="1-2">فالحاملات وقرا</span> ابرها است، <span class="aya" rel="51_3" data-words="1-2">فالجاریات یسرا</span> کشتیها است، <span class="aya" rel="51_4" data-words="1-2">فالمقسمات أمرا</span> ملائکه است<span class="footnote" rel="3" title="روح المعانی، ج ۲۷، ص ۵ و ۶">*</span>. </p> <p>و در مجمع البیان می‌گوید: امام باقر و امام صادق (ع) فرمودند: برای احدی جایز نیست سوگند بخورد مگر به خدا. و خدا به هر یک از مخلوقاتش بخواهد می‌تواند سوگند بخورد<span class="footnote" rel="4" title="مجمع البیان، ج ۹، ص ۱۵۳">*</span>. </p> <p>و در الدر المنثور است که ابن منیع از علی بن ابی طالب روایت کرده که شخصی از آن جناب از آیه <span class="aya" rel="51_7" data-words="1-4">و السماء ذات الحبک</span> سؤال کرد، فرمود: یعنی دارای خلقتی زیبا است<span class="footnote" rel="5" title="الدر المنثور، ج ۶، ص ۱۱۲">*</span>. </p> <p>مؤلف: نظیر این روایت را صاحب مجمع البیان نیز آورده، به این عبارت که بعضی گفته‌اند: یعنی دارای حسن و زینت است-نقل از علی (ع)<span class="footnote" rel="6" title="مجمع البیان، ج ۹، ص ۱۵۳">*</span> -و در جوامع الجامع اینطور آورده: و از علی (ع) نقل شده که فرمود: منظور حسن و زینت آسمان است<span class="footnote" rel="7" title="نور الثقلین، ج ۵، ص ۱۲۲، به نقل از جوامع الجامع">*</span>. </p> <p>و در بعضی از اخبار، آیه‌ <span class="aya" rel="51_8-9" data-words="1-8">إنکم لفی قول مختلف، یؤفک عنه من أفک</span> بر مساله ولایت تطبیق شده<span class="footnote" rel="8" title="تفسیر قمی، ج ۲، ص ۳۲۹">*</span>. </p> <h3> <span class="title" rel="51_19 51_18 51_17 51_7"><span class="phrase">روایاتی در معنای‌ <span class="aya" rel="51_7" data-words="1-4">و السماء ذات الحبک</span>، <span class="aya" rel="51_17" data-words="2-6">قلیلا من اللیل ما یهجعون</span>، <span class="aya" rel="51_18" data-words="1-4">و بالأسحار هم یستغفرون</span> و مراد از <em rel="fa_51_19_5-5" data-sentence="258:17">سائل</em> و <em rel="fa_51_19_7-7" data-sentence="316:0">محروم</em></span> </span> </h3> <p> و در مجمع البیان در ذیل آیه‌ <span class="aya" rel="51_17" data-words="1-6">کانوا قلیلا من اللیل ما یهجعون</span> می‌گوید: بعضی گفته‌اند معنایش این است که: کمترین شبی است که بر آنان بگذرد، مگر آنکه مشغول نمازند-این معنا از امام صادق (ع) نقل شده<span class="footnote" rel="1" title="مجمع البیان، ج ۹، ص ۱۵۵">*</span>. </p> <p>و در همان کتاب در ذیل کلام خدای تعالی که می‌فرماید: <span class="aya" rel="51_18" data-words="1-4">و بالأسحار هم یستغفرون</span>، می‌گوید: امام صادق (ع) فرموده: منظور این است که در نماز وتر، که آخرین نماز شب است، و در نزدیکهای صبح انجام می‌شود، هفتاد بار استغفار می‌کنند<span class="footnote" rel="2" title="مجمع البیان، ج ۹، ص ۱۵۵">*</span>. </p> <p>و در الدر المنثور است که ابن مردویه از انس روایت کرده که گفت: رسول خدا  (ص) فرمود: برای شب‌زنده‌داری و نماز شب، آخر شب را بیشتر از اول شب دوست دارم چون خدای تعالی فرموده: <span class="aya" rel="51_18" data-words="1-4">و بالأسحار هم یستغفرون</span><span class="footnote" rel="3" title="الدر المنثور، ج ۶، ص ۱۱۳">*</span>. و در همان کتابست که ابن مردویه از ابن عمر از رسول خدا (ص) روایت کرده که در پاسخ کسی که از معنای جمله‌ <span class="aya" rel="51_18" data-words="1-4">و بالأسحار هم یستغفرون</span> پرسید، فرمود: یعنی نماز می‌خوانند<span class="footnote" rel="4" title="الدر المنثور، ج ۶، ص ۱۱۳">*</span>. </p> <p>مؤلف: شاید تفسیر استغفار به نماز از این جهت است که استغفار جزئی از نماز شب، یعنی نماز وتر است، هم چنان که در آیه‌ <span class="aya" rel="17_78" data-words="8-15">و قرآن الفجر إن قرآن الفجر کان مشهودا</span><span class="footnote" rel="5" title="سوره اسری، آیه ۷۸">*</span> منظور از <em>قرآن فجر</em> همان نماز است. </p> <p>و در تفسیر قمی در ذیل آیه‌ <span class="aya" rel="51_19" data-words="1-7">و فی أموالهم حق للسائل و المحروم</span> فرموده: سائل کسی است که سؤال می‌کند، و محروم کسی است که از تلاشش جلوگیری شده است<span class="footnote" rel="6" title="تفسیر قمی، ج ۲، ص ۳۳۰">*</span>. </p> <p>و در تهذیب به سند خود از صفوان جمال از امام صادق (ع) روایت کرده که در معنای همان آیه فرموده: محروم، آن اهل حرفه‌ای است که مزد روزانه‌اش کفاف خرید و فروشش را نمی‌دهد<span class="footnote" rel="7" title="نور الثقلین، ج ۵، ص ۱۲۳، به نقل از تهذیب">*</span>. </p> <p>و نیز می‌گوید: در روایتی دیگر آمده که امام باقر و امام صادق (ع) فرمودند: محروم مردی است که در عقلش کمبودی نیست، و اهل حرفه هم هست، ولی تنگ روزی است<span class="footnote" rel="8" title="نور الثقلین، ج ۵، ص ۱۲۳، به نقل از تهذیب">*</span>. </p> 
