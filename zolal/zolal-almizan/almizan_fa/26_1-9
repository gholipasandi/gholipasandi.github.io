<h2 class="sura">سوره شعراء مکی است و 227 آیه دارد</h2><h3 class="ayas">سوره الشعراء آیه‌های ۱ تا ۹</h3><code class="section" rel="26_1-9"/><h3>ترجمه آیات</h3> <p> <span class="trans" rel="26_0">به نام خدای رحمان و رحیم.  </span><span class="trans" rel="26_1">طسم..  «۱» </span><span class="trans" rel="26_2">این آیه‌های کتاب روشن است.  «۲» </span><span class="trans" rel="26_3">گویا می‌خواهی خویشتن را تلف کنی برای اینکه آنان ایمان نمی‌آورند.  «۳» </span><span class="trans" rel="26_4">اگر می‌خواستیم از آسمان آیه‌ای به ایشان نازل می‌کردیم که گردنهایشان در مقابل آن خاضع شود می‌توانستیم.  «۴» </span><span class="trans" rel="26_5">پند تازه‌ای از خدای رحمان به سوی آنان نیامد مگر اینکه از آن روی‌گردان شدند.  «۵» </span><span class="trans" rel="26_6">به تکذیب پرداخته‌اند، به زودی خبرهای چیزی که آن را استهزا می‌کرده‌اند به ایشان خواهد رسید.  «۶» </span><span class="trans" rel="26_7">چرا به زمین نمی‌نگرند که انواع گیاهان خوب در آن رویانده‌ایم. <code class="page" rel="15,346"/> «۷» </span><span class="trans" rel="26_8"> که در این عبرتی هست ولی بیشترشان مؤمن نیستند.  «۸» </span><span class="trans" rel="26_9">همانا پروردگارت نیرومند و رحیم است.  «۹» </span></p>             <h3>بیان آیات</h3> <h3> <span class="title" rel="26_2 26_1 26_3 26_4 26_5 26_6 26_7 26_8 26_9">بیان غرض سوره مبارکه شعراء و مکی بودن آن</span> </h3> <p> غرض از این سوره، تسلیت خاطر رسول خدا (ص) است از اینکه قومش او را و قرآن نازل بر او را تکذیب کرده بودند و او آزرده شده بود و همین معنا از اولین آیه آن که می‌فرماید: <span class="aya" rel="26_2" data-words="1-4">تلک آیات الکتاب المبین</span> بر می‌آید. آری کفار قریش یک بار او را مجنون خواندند، بار دیگر شاعر، و این آیات علاوه بر تسلیت خاطر آن جناب، مشرکین را تهدید می‌کند به سرنوشت اقوام گذشته و به این منظور چند داستان از اقوام انبیای گذشته یعنی موسی و ابراهیم و نوح و هود و صالح و لوط و شعیب (ع) و سرنوشتی که با آن روبرو شدند و کیفری که در برابر تکذیب خود دیدند نقل کرده است تا آن جناب از تکذیب قوم خود دل سرد و غمناک نگردد و نیز قوم آن جناب از شنیدن سرگذشت اقوام گذشته عبرت بگیرند. </p> <p>و این سوره از سوره‌های پیشین مکی است، یعنی از آنهایی است که در اوایل بعثت نازل شده به شهادت آیه‌ <span class="aya" rel="26_214" data-words="1-4">و أنذر عشیرتک الأقربین</span><span class="footnote" rel="1" title="و بترسان خویشان نزدیک خود را سوره شعراء، آیه ۲۱۴">*</span> که می‌دانیم مشتمل بر ماموریت آن جناب در اول بعثت است و در این سوره واقع است و چه بسا از قرار گرفتن آیه مزبور در این سوره و آیه‌ <span class="aya" rel="15_94" data-words="1-3">فاصدع بما تؤمر</span><span class="footnote" rel="2" title="پس تو با صدای بلند (به مردم برسان) آنچه را که ماموری سوره حجر، آیه ۹۴">*</span> در سوره حجر و مقایسه مضمون آن دو با یکدیگر تخمین زده شود که این سوره جلوتر از سوره حجر نازل شده است. </p> <p>مطلب دیگر اینکه، از سیاق همه آیات این سوره بر می‌آید که تمام آن مکی است، لیکن بعضی<span class="footnote" rel="3" title="به خاطر تکذیبی که قبلا کردند ایمان نخواهند آورد سوره یونس، آیه ۷۴">*</span> از مفسرین پنج آیه آخر آن را و بعضی<span class="footnote" rel="4" title="الغیبة، ص ۲۶۷">*</span> دیگر تنها آیه‌ <span class="aya" rel="26_197" data-words="1-11">أ و لم یکن لهم آیة أن یعلمه علماء بنی إسرائیل</span> را استثنا کرده و گفته‌اند که اینها در مدینه نازل شده است، که به زودی در این باره بحث خواهیم کرد. </p> <p><code class="aya" rel="26_1"/><code class="aya" rel="26_2"/> <span class="aya" rel="26_1-2" data-words="1-5">طسم، تلک آیات الکتاب المبین</span> <span class="phrase">لفظ <em>تلک-آن</em> اشاره است به آیات کتاب که قبلا نازل شده و آنچه بعدا با نزول سوره نازل می‌شود و اگر با لفظی اشاره آورد که مخصوص اشاره به دور است، برای این است       <code class="page" rel="15,347"/> که بر علو قدر آیات و رفعت مکانت آن دلالت کند و کلمه <em rel="fa_26_2_4-4" data-sentence="260:87">مبین</em> اسم فاعل از باب إفعال است که ماضی آن <em>ابان</em> -به معنی ظاهر و جلوه‌گر شد-می‌باشد.</span> </p> <p>و معنای آیه این است که: این آیات بلند مرتبه و رفیع القدر آیات کتابی است که از ناحیه خدای سبحان بودنش ظاهر و آشکار است، چون مشتمل است بر نشانه‌هایی از اعجاز، هر چند که این مشرکین معاند آن را تکذیب نموده، گاهی آن را القائات شیطانی، بار دیگر آن را نوعی شعر خوانده‌اند. </p> <p><code class="aya" rel="26_3"/> <span class="aya" rel="26_3" data-words="1-6">لعلک باخع نفسک ألا یکونوا مؤمنین</span> <span class="phrase">کلمه <em rel="fa_26_3_2-2" data-sentence="5:170">باخع</em> از <em rel="fa_26_3_2-2" data-sentence="62:153">بخوع</em> گرفته شده و معنای آیه این است که: از وضع تو چنین بر می‌آید که می‌خواهی خود را از غصه هلاک کنی که چرا به آیات این کتاب که بر تو نازل شده ایمان نمی‌آورند.</span> </p> <p>و معلوم است که منظور از این تعبیر، انکار بر رسول خدا (ص) است (که این غصه خوردن تو صحیح نیست) و می‌خواهد با این بیان آن جناب را تسلیت دهد. </p> <p><code class="aya" rel="26_4"/> <span class="aya" rel="26_4" data-words="1-11">إن نشأ ننزل علیهم من السماء آیة فظلت أعناقهم لها خاضعین</span> <span class="phrase">در این جمله متعلق مشیت حذف شده، چون جزای شرط بر آن دلالت دارد،  (در فارسی نیز این حذف معمول است، مثلا می‌گوییم اگر می‌خواستم فلان کار را می‌کردم که تقدیرش این است که اگر می‌خواستم فلان کار را بکنم می‌کردم) کلمه <em rel="fa_26_4_8-8" data-sentence="211:138">فظلت</em> از <em>ظل</em>  است که یکی از افعال ناقصه است که اسم و خبر می‌گیرد و در اینجا اسمش کلمه  <em rel="fa_26_4_9-9" data-sentence="356:32">اعناقهم</em> و خبرش <em rel="fa_26_4_11-11" data-sentence="421:9">خاضعین</em> می‌باشد.</span> و اگر فرمود: گردنهایشان خاضع می‌شود و نسبت خضوع را به گردنهای مشرکین داده با اینکه خضوع وصف خود ایشان است از این باب است که در حال خضوع اولین عضو از انسان که حالت درونی خضوع را نشان می‌دهد گردن است که سر را زیر می‌افکند، پس این نسبت از باب مجاز عقلی است. </p> <p>و معنای آیه این است که: اگر می‌خواستیم آیه‌ای بر ایشان نازل کنیم که ایشان را خاضع نماید و مجبور به قبول دعوتت کند و ناگزیر از ایمان آوردن شوند نازل می‌کردیم و بناچار خاضع می‌شدند، خضوعی روشن که انحنای گردنهایشان از آن خبر دهد. </p> <p>بعضی<span class="footnote" rel="1" title="روح المعانی، ج ۱۹، ص ۵۹">*</span> از مفسرین گفته‌اند: مراد از اعناق، جماعتها است (چون عنق به معنای   <code class="page" rel="15,348"/> جماعت نیز آمده). بعضی<span class="footnote" rel="1" title="مجمع البیان، ج ۷، ص ۱۸۴">*</span> دیگر گفته‌اند: مراد رؤسا و پیشتازان مشرکین است. بعضی<span class="footnote" rel="2" title="خدا شما را از زمین رویانید سوره نوح، آیه ۱۷">*</span> دیگر گفته‌اند: در اینجا مضافی حذف شده و تقدیر کلام فظلت اصحاب اعناقهم خاضعین-پس گردن‌داران ایشان خاضع شوند بوده، که این قول اخیر از همه بی‌معناتر است. </p> <p><code class="aya" rel="26_5"/> <span class="aya" rel="26_5" data-words="1-12">و ما یأتیهم من ذکر من الرحمن محدث إلا کانوا عنه معرضین</span> این آیه شریفه ادامه مشرکین بر شرک و تکذیب آیات خدا را بیان نموده و می‌رساند که این گروه دیگر هدایت شدنی نیستند، چون اعراض از یاد خدا در دلهایشان آن چنان جا گرفته که هر چه آیات از ناحیه خدای رحمان تازه نازل شود و به سوی آن دعوت شوند، باز هم اعراض می‌کنند و زیر بار نمی‌روند. </p> <p>پس، غرض افاده این معنا است که مشرکین از هر ذکری گریزان و روی گردانند، نه اینکه بخواهد بفرماید: از ذکرهای جدید روی گردانند و از قدیم آن روی‌گردان نیستند. و <span class="phrase">اگر به جای <em>خدا</em> کلمه <em rel="fa_26_5_7-7" data-sentence="29:148">رحمان</em> را به کار برده، اشاره به این نکته است که منشا اینکه خدای تعالی ذکر را برای بشر فرستاده صفت رحمت عام او است که صلاح دنیا و آخرت بشر را تامین می‌کند.</span> </p> <p>ما در اول سوره انبیاء گفتاری پیرامون معنای <em>ذکر محدث</em> گذراندیم، به آنجا مراجعه شود. </p> <p><code class="aya" rel="26_6"/> <span class="aya" rel="26_6" data-words="1-8">فقد کذبوا فسیأتیهم أنبؤا ما کانوا به یستهزؤن</span> این جمله تفریع بر مطالب قبل، یعنی مساله ادامه دادن مشرکین بر اعراض است و جمله <span class="aya" rel="26_6" data-words="3-3">فسیأتیهم...</span> هم تفریع دومی است بر تفریع اول و کلمه <em>انبؤا</em> جمع نبا است که به معنای خبر مهم است. و معنای جمله این است که: چون مشرکین از هر ذکری اعراض می‌کنند بناچار این حکم علیه ایشان صادر شد که ایشان جزء تکذیب کنندگان شدند و چون ثابت شد که جزء تکذیب‌کنندگانند، پس به زودی خبرهای مهم و خطرناکی به ایشان خواهد رسید، خبر اعراض و استهزایشان نسبت به آیات خدا و آن خبرهایی که همان عقوبتهای دنیایی و آخرتی است که به زودی صورت خواهد گرفت. </p> <p><code class="aya" rel="26_7"/> <span class="aya" rel="26_7" data-words="1-13">أ و لم یروا إلی الأرض کم أنبتنا فیها من کل زوج کریم</span> این استفهام، استفهام انکاری و توبیخی است، و جمله مورد بحث عطف است بر جمله‌ای تقدیری، که مقام دلالت بر آن دارد و تقدیر کلام این است که: مشرکین بر اعراض   <code class="page" rel="15,349"/> خود ادامه داده و اصرار ورزیدند و هم چنان آیات خدای را تکذیب کردند و هیچ نگاهی به این نباتات که از زمین رویاندیم، نباتاتی که جفت‌هایی کریمند نیفکندند. </p> <p><span class="phrase">بنا بر این، رؤیت در این جمله متضمن معنای نظر و تفکر است، و به همین جهت با حرف <em rel="fa_26_7_4-4" data-sentence="78:220">الی</em> متعدی شده،  (چون اگر همان معنای لغوی خود، یعنی دیدن را می‌داشت دیگر این حرف را لازم نداشت، یک بار می‌گوییم فلان چیز را دیدم، بار دیگر می‌گوییم به فلان چیز نظر کردم، در اولی حرف با را به کار نمی‌بریم، و در دومی می‌بریم).</span> </p> <p>و <span class="phrase">مراد از <em rel="fa_26_7_11-12" data-sentence="8:95">زوج کریم</em> -بطوری که گفته‌اند-به معنای زوج نیکو است، آن نباتاتی است که خدای سبحان نر و ماده‌شان خلق کرده.</span> بعضی<span class="footnote" rel="1" title="روح المعانی، ج ۱۹، ص ۶۲">*</span> از مفسرین گفته‌اند: مراد از آن، همه موجودات روییدنی است، چه نبات و چه حیوان، و چه انسان، به دلیل اینکه در جای دیگر در خصوص انسان فرموده: <span class="aya" rel="71_17" data-words="1-6">و الله أنبتکم من الأرض نباتا</span><span class="footnote" rel="2" title="روضه کافی، ج ۸، ص ۳۱۰، ح ۴۸۳">*</span>. </p> <p><code class="aya" rel="26_8"/> <span class="aya" rel="26_8" data-words="1-9">إن فی ذلک لآیة و ما کان أکثرهم مؤمنین</span> <span class="phrase">کلمه <em rel="fa_26_8_3-3" data-sentence="5:276">ذلک</em> اشاره است به داستان رویاندن هر جفتی کریم، که در آیه قبلی بود و از این جهت آیت است که هر یک از این جفتها را ایجاد کرده و نواقص هر یک از دو طرف زوج را با دیگری بر طرف نموده است و هر دو طرف را به سوی آن غایتی که بدان منظور ایجاد شده‌اند سوق داده و به سوی آن‌هدف هدایت نموده است.</span> خدایی که چنین سنتی در همه کائنات دارد، چطور ممکن است امر انسانها را مهمل بگذارد و به سوی سعادتش و آن راهی که خیر دنیا و آخرتش در آن است هدایت نکند؟ این آن حقیقتی است که آیت روییدنیها بدان دلالت دارد. </p> <h3> <span class="title" rel="26_8"><span class="phrase">معنای جمله: <span class="aya" rel="26_8" data-words="5-9">و ما کان أکثرهم مؤمنین</span> و مفاد تعبیر به <em rel="fa_26_8_6-7" data-sentence="104:0">ما کان</em></span> </span> </h3> <p> و در جمله <span class="aya" rel="26_8" data-words="5-9">و ما کان أکثرهم مؤمنین</span> -بیشترشان ایمان آور نبوده‌اند به این نکته اشاره نمود که: اکثر مشرکین به خاطر اینکه اعراض از یاد خدا ملکه ایشان شده و استعداد ایمان در آنان باطل شده، انتظار نمی‌رود که ایمان بیاورند، پس ظاهر آیه شریفه نظیر ظاهر آیه <span class="aya" rel="10_74" data-words="10-17">فما کانوا لیؤمنوا بما کذبوا به من قبل</span><span class="footnote" rel="3" title="ارشاد مفید، ص ۳۵۹">*</span> خواهد بود، و این نکته، یعنی علیت رسوخ ملکات رذیله و استحکام فساد در سریره برای کفر و فسوق (نکته‌ای است که) در بسیاری از آیات قرآنی آمده است. </p> <p>       <code class="page" rel="15,350"/> <span class="phrase">از همین جا معلوم می‌شود اینکه بعضی<span class="footnote" rel="1" title="روح المعانی، ج ۱۹، ص ۶۲">*</span> از مفسرین در معنای آیه گفته‌اند که: منظور از تعبیر به <em rel="fa_26_8_6-7" data-sentence="160:333">ما کان</em> افاده این نکته است که از ازل خدا می‌دانسته که اینان ایمان نمی‌آورند صحیح نیست، زیرا علاوه بر اینکه خلاف آن چیزی است که از آیه تبادر می‌شود، مطلبی است که هیچ دلیلی در آیه نیست که مراد از الفاظ آیه چنین معنایی باشد، بلکه دلیل بر خلاف آن هست و آن دلالتی است که در جمله قبل بود و می‌رسانید که ملکه اعراض همواره در نفوسشان راسخ بوده است.</span> </p> <p>و از سیبویه نقل شده که گفته است: کلمه <em>کان</em> در جمله‌ <span class="aya" rel="26_8" data-words="5-9">و ما کان أکثرهم مؤمنین</span> زایده و صرفا برای پیوند دو طرف خویش است و گرنه معنا همان و ما اکثرهم مؤمنین است. </p> <p>لیکن به نظر ما هر چند که این سخن در جای خود صحیح است، ولی مقام آیه با معنایی که گذشت مناسبتر است. </p> <p><code class="aya" rel="26_9"/> <span class="aya" rel="26_9" data-words="1-6">و إن ربک لهو العزیز الرحیم</span> پس خدای تعالی به خاطر اینکه عزیز و مقتدری است شکست ناپذیر، روی‌گردانان از ذکرش و مکذبین آیاتش و استهزاء کننده به آیات خود را می‌گیرد و با عقوبتهای دنیایی و آخرتی جزا می‌دهد. و به خاطر اینکه رحیم است ذکر را بر آنان نازل می‌کند تا هدایت شوند و مؤمنین را می‌آمرزد و کافران را مهلت می‌دهد. </p> <h3>بحثی عقلی پیرامون علم‌ <span class="title" rel="26_8 26_1 26_2 26_3 26_4 26_5 26_6 26_7 26_9"> (نقد و رد سخن جبریون که برای اثبات جبر، به تعلق علم خدا به افعال بندگان استناد کرده‌اند) </span> </h3> <p> صاحب تفسیر روح المعانی در ذیل آیه‌ <span class="aya" rel="26_8" data-words="5-9">و ما کان أکثرهم مؤمنین</span> از بعضی نقل کرده که گفته‌اند معنای آیه این است که: در علم خدا چنین چیزی نبوده و چون از این سخن علیت را فهمیده‌اند بر آن اعتراض کرده‌اند که علم خدا علت ایمان نیاوردن کفار نمی‌شود، زیرا علم تابع معلوم است نه اینکه معلوم تابع علم باشد تا چنانچه هدایت و ایمان بعضی‌ها در علم خدا نباشد علت شود که آنان ایمان نیاورند. </p> <p>آن گاه خود روح المعانی اعتراض را پاسخ داده که: معنای تابع بودن علم خدا برای معلوم این است که علم خدای سبحان در ازل به معلومی معین و حادث، تابع ماهیت آن باشد   <code class="page" rel="15,351"/> به این معنا که خصوصیت این علم و امتیازش از سایر علوم به همین اعتبار است که علم به این ماهیت است و اما وجود ماهیت در لا یزال تابع علم ازلی خدای تعالی به ماهیت آن است به این معنا که چون خدای تعالی این ماهیت را در ازل با این خصوصیت دانسته، لازم است که در وجود هم به همین خصوصیت موجود شود. بنا بر این مرگ کفار به حالت کفر و ایمان نیاوردنشان متبوع علم ازلی خدا است ولی وجود آن تابع علم اوست<span class="footnote" rel="1" title="تفسیر قمی، ج ۲، ص ۱۱۸">*</span>. </p> <p>این طرز استدلال در کلام جبری مذهبان و مخصوصا فخر رازی در تفسیرش بسیار آمده و با این دلیل، جبر را اثبات، و اختیار را نفی می‌کنند و خلاصه این دلیل این است که: حوادث عالم که اعمال انسانها هم یکی از آنها است همه از ازل برای خدای سبحان معلوم بوده و به همین جهت وقوع آنها ضروری و غیر قابل تخلف است چون اگر تخلف کند لازم می‌آید علم او جهل شود، -و خدا از جهل منزه است-پس هر انسانی نسبت به هر عملی که می‌کند مجبور است و هیچ اختیاری از خود ندارد و چون به ایشان اعتراض می‌شود که آخر علم همیشه تابع معلوم است، نه معلوم تابع علم، همان جواب بالا را می‌دهند که: درست است که علم تابع معلوم می‌باشد اما تابع ماهیت معلوم، نه وجود آن و وجود معلوم تابع علم است. </p> <p>و این حجت و دلیل، علاوه بر اینکه از مقدماتی فاسد تشکیل شده و در نتیجه بنا و مبنای آن فاسد است، مغالطه روشنی نیز در آن شده است که اینک اشکالات آن از نظر خواننده می‌گذرد: اول اینکه: این حرف وقتی صحیح است که ماهیت دارای اصالت باشد و در ازل و قبل از آنکه وجود به خود بگیرد و هستی بپذیرد، دارای تحقق و ثبوتی باشد تا علم به آن تعلق گیرد، و ماهیت چنین اصالت و تقدمی بر وجود ندارد. </p> <p>دوم اینکه: مبنای حجت و همچنین اعتراضی که به آن شده و پاسخی که از اعتراض می‌دهند همه بر این است که: علم خدای تعالی به موجودات، علمی حصولی نظیر علم ما به معلوماتمان باشد که همواره به مفاهیم متعلق می‌شود و در جای خود برهان قاطع بر بطلان این معنا قائم شده و ثابت گشته که موجودات برای خدای تعالی معلوم به علم حضوری‌اند نه حصولی و نیز ثابت شده که علم حضوری حق تعالی به موجودات دو قسم است، یکی علم به اشیاء قبل از ایجاد آنها-که این علم عین ذات او است-دیگری علم به اشیاء، بعد از ایجاد آنها-که این علم عین وجود اشیاء است-. و تفصیلش را باید در محل خودش جستجو کرد. </p> <p>   <code class="page" rel="15,352"/> سوم اینکه: علم ازلی خدای تعالی به معلومات لا یزالی، یعنی معلوماتی که تا لا یزال موجود می‌شوند اگر به تمامی قیود و مشخصات و خصوصیات وجودی آن چیز که یکی از آنها حرکات و سکنات اختیاری آن چیز است تعلق گیرد، علم به تمام معنا و به حقیقت معنای کلمه است، خدای تعالی در ازل عالم است به اینکه فلان فرد انسانی مثلا دو قسم حرکت دارد، یکی حرکات اضطراری، از قبیل رشد و نمو و زشتی و زیبایی صورت و امثال آن و دیگری هم حرکات اختیاری، از قبیل نشستن و برخاستن و امثال آن. و اگر صرف تعلق علم خدا به خصوصیات وجودی این فرد از انسان ضرورتی در او پدید آرد و این ضرورت صفت خاص او شود، باز صفت خاص اختیاری او می‌شود. </p> <p>به عبارت ساده‌تر، باعث می‌شود که به ضرورت و وجوب، فلان عمل اختیارا از او سر بزند، نه اینکه باعث شود که فلان عمل از او سر بزند چه با اختیار و چه بی اختیار، زیرا اگر در چنین فرضی فلان عمل بدون اختیار از او سر بزند، در اینصورت است که علم خدا جهل می‌شود، چون علم خدا به صدور فعل از او و به اختیار او تعلق گرفته بود و ما فرض کردیم که بدون اختیار از او سر زد، پس علم خدای تعالی تخلف پذیرفت و در حقیقت علم نبوده، بلکه جهل بوده و خدا از جهل منزه است. </p> <p>پس، مغالطه‌ای که در این حجت شده این است که در مقدمه حجت فعل خاصی، -یعنی فعل اختیاری-مورد بحث بوده، آن وقت در نتیجه‌ای که از حجت گرفته‌اند فعل مطلق و بدون قید اختیار آمده است. </p> <p>از اینجا روشن می‌شود اینکه ایمان نیاوردن کفار را تعلیل کرده‌اند به اینکه چون علم ازلی خدا به چنین چیزی تعلق گرفته، حرف صحیحی نیست، زیرا-گفتیم-تعلق گرفتن علم ازلی خدا به هر چیز باعث می‌شود که آن چیز بطور وجوب و ضرورت با همه اوصاف و مشخصاتی که علم بدان تعلق گرفته بود موجود شود، اگر علم خدا تعلق گرفته بود به اینکه فلان عمل از فلان شخص بطور اختیاری سر بزند، باید بطور اختیاری سر بزند و اگر تعلق گرفته بود به اینکه فلان خصوصیت یا فلان عمل بطور اضطراری و بی اختیار از فلان شخص سر بزند، باید همین طور سر بزند. </p> <p>علاوه بر این اگر جمله‌ <span class="aya" rel="26_8" data-words="5-9">و ما کان أکثرهم مؤمنین</span> می‌خواست بفرماید: ایمان آوردن کفار محال است، چون علم ازلی به عدم آن تعلق گرفته است، خود کفار همین آیه را مدرک برای خود قرار می‌دادند و به ضرر رسول خدا (ص) و به نفع خود احتجاج می‌کردند و می‌گفتند: تو از ما چه می‌خواهی؟ مگر نمی‌دانی که خدا ما را از ازل کافر دیده، <code class="page" rel="15,353"/> هم چنان که بعضی از جبری مسلکان همین کار را کرده‌اند. </p> <h3>بحث روایتی‌ <span class="title" rel="26_4"> (روایتی در ذیل آیه: <span class="aya" rel="26_4" data-words="1-4">إن نشأ ننزل علیهم...</span>) </span> </h3> <p> در تفسیر قمی در ذیل آیه‌ <span class="aya" rel="26_4" data-words="1-11">إن نشأ ننزل علیهم من السماء آیة فظلت أعناقهم لها خاضعین</span> می‌گوید: پدرم از ابن ابی عمیر از امام صادق (ع) روایت کرد که فرمود: گردنهایشان-یعنی گردنهای بنی امیه-با آمدن صیحه‌ای آسمانی به نام صاحب الامر، نرم و خاضع می‌شود<span class="footnote" rel="1" title="مجمع البیان، ج ۷، ص ۱۸۴">*</span>. </p> <p>مؤلف: این معنا را کلینی نیز در روضه کافی<span class="footnote" rel="2" title="مجمع البیان، ج ۷، ص ۱۸۴">*</span> و صدوق در کمال الدین و مفید در ارشاد<span class="footnote" rel="3" title="روح المعانی، ج ۱۹، ص ۵۸">*</span> و شیخ در غیبت<span class="footnote" rel="4" title="روح المعانی، ج ۱۹، ص ۵۸">*</span>، روایت کرده‌اند. و ظاهرا این روایات همه از باب جری و تطبیق مصداق بر کلی است، نه از باب تفسیر، چون سیاق آیات با تفسیر بودن آنها نمی‌سازد. </p> 
