<h3 class="ayas">سوره الأنعام آیه‌های ۱۲۲ تا ۱۲۷</h3><code class="section" rel="6_122-127"/><h3>ترجمه آیات</h3> <p> <span class="trans" rel="6_122">آیا آن کس که مرده بود و زنده‌اش کرده برای او نوری قرار دادیم که به کمک آن میان مردم راه می‌رود با کسی که صفت وی در ظلمات (بودن) است و از آن بیرون شدنی نیست چگونه مثل هم توانند بود؟، بدینسان برای کسانی که کافر شده‌اند اعمالی که می‌کرده‌اند آرایش یافته است.  «۱۲۲» </span><span class="trans" rel="6_123">و بدینسان در هر دهکده‌ای بزرگانی قرار دادیم که بدکاران آنند تا در آن نیرنگ (و فساد) کنند و<code class="page" rel="7,464"/> جز با خودشان نیرنگ نمی‌کنند ولی نمی‌فهمند.  «۱۲۳» </span><span class="trans" rel="6_124">و چون آیه‌ای به سویشان آید گویند هرگز ایمان نمی‌آوریم مگر آنکه نظیر آنچه پیغمبران را داده‌اند به ما نیز بدهند، خدا بهتر داند که پیغمبری خویش کجا نهد، کسانی که به گناه پرداخته‌اند به زودی نزد خدا بخاطر آن نیرنگها که می‌کرده‌اند خفتی و عذابی سخت به ایشان می‌رسد.  «۱۲۴» </span><span class="trans" rel="6_125">هر که را خدا بخواهد هدایت کند سینه‌اش را برای پذیرفتن اسلام می‌گشاید و هر که را بخواهد گمراه کند سینه‌اش را تنگ و سخت نموده گویی می‌خواهد به آسمان بالا رود، بدینسان خدا بر کسانی که ایمان نمی‌آورند ناپاکی می‌نهد.  «۱۲۵» </span><span class="trans" rel="6_126">این است راه راست پروردگار تو، و به راستی ما این آیه‌ها را برای کسانی که اندرز می‌گیرند شرح داده‌ایم.  «۱۲۶» </span><span class="trans" rel="6_127">ایشان در پیشگاه پروردگارشان سرای سلامت دارند و همو به پاداش کارهایی که می‌کرده‌اند دوستدار ایشان است.  «۱۲۷» </span></p>         <h3>بیان آیات</h3> <h3> <span class="title" rel="6_122 6_123 6_124 6_125 6_126 6_127">تشبیه ایمان، به حیات و نور، و کفر، به مرگ و تاریکی</span> </h3> <p> <span class="aya" rel="6_122" data-words="1-18">أ و من کان میتا فأحییناه و جعلنا له نورا یمشی به فی الناس کمن مثله فی الظلمات...</span>. </p> <p>معنای آیه روشن است، و آنچه از آیه به ذهن ساده و بسیط تبادر می‌کند اینست که مثلی است که برای هر مؤمن و کافری زده شده، زیرا انسان قبل از آنکه هدایت الهی دستگیریش کند شبیه میتی است که از نعمت حیات محروم است و حس و حرکتی ندارد، و پس از آنکه موفق به ایمان شد و ایمانش مورد رضایت پروردگارش هم قرار گرفت مانند کسی است که خداوند او را زنده کرده و نوری به او داده که با آن نور می‌تواند هر جا که بخواهد برود، و در پرتو آن نور راه خود را از چاه و خیرش را از شر و نفعش را از ضرر تمیز دهد، منافع و خیرات را بگیرد و از ضرر و شر احتراز کند. به خلاف کافر که مثلش مثل کسی است که در ظلمت و تاریکی محض به سرمی‌برد و راه نجات و مفری پیدا نمی‌کند، کافر زندگی و مرگش و همچنین در عوالم بعد از مرگش همه در ظلمت است، در زندگی خیر را از شر و نفع را از ضرر تشخیص نمی‌دهد. این آیه از نظری نظیر آیه‌ <span class="aya" rel="6_36" data-words="1-8">إنما یستجیب الذین یسمعون و الموتی یبعثهم الله</span><span class="footnote" rel="1" title="فقط کسانی که گوش شنوا دارند (دعوت تو را) اجابت می‌کنند و مردگان را خدا زنده می‌کند">*</span> </p> <p>سوره انعام آیه 36 <code class="page" rel="7,465"/> و آیه‌ <span class="aya" rel="16_97" data-words="1-13">من عمل صالحا من ذکر أو أنثی و هو مؤمن فلنحیینه حیاة طیبة</span><span class="footnote" rel="1" title="هر کس از مرد و زن عمل صالح کند و مؤمن باشد او را زندگی نیکو دهیم سوره نحل آیه ۹۷">*</span> است. </p> <h3> <span class="title" rel="6_122 6_123 6_124 6_125 6_126 6_127">بیان اینکه حقیقتا مؤمن در حیاتی جز زندگی سایر انسانها بسر می‌برد و از اراده و شعوری فوق اراده و شعور دیگران برخوردار است</span> </h3> <p> بنا بر این، در آیه شریفه استعاراتی به کار رفته: ضلالت را به مرگ، ایمان و هدایت یافتن را به زندگی، هدایت به سوی ایمان را به احیا، راه پیدا کردن به اعمال صالح را به نور، و جهل را به ظلمت تشبیه کرده، و همه این تشبیهات برای نزدیک ساختن مطلب به ذهن عامه مردم است، چون فهم عامه مردم آن قدر رسا نیست که برای انسان از آن نظر که انسان است زندگی دیگری غیر از زندگی حیوانیش سراغ کند، او در افق پستی که همان افق مادیت است به سرمی‌برد، و به لذایذ مادی و حرکات ارادی به سوی آن سرگرم است، و جز این سنخ لذایذ و این قسم پیشرویها لذت و حرکت دیگری سراغ ندارد، و منشا این سنخ شعور همان زندگی حیوانی است نه انسانی تا او بتواند به زندگی انسانی خود پی ببرد. </p> <p>این سنخ مردم فرقی بین مؤمن و کافر نمی‌بینند و هر دو را از نظر داشتن موهبت حیات برابر می‌دانند. برای چنین مردمی معرفی کردن مؤمن را به اینکه او زنده است به زندگی ایمانی و دارای نوری است که با آن نور راه می‌رود، و همچنین معرفی کردن کافر را به اینکه او مرده به مرگ ضلالت است و در ظلمتی به سرمی‌برد که مخرج و مفری از آن نیست، محتاج است به تشبیهاتی که حقیقت معنای مورد نظر را به افق فهم آنان نزدیک کند. </p> <p>این آن معنایی است که هر کس آن را از آیه می‌فهمد، لیکن اگر در اطراف آیه دقت و تامل بیشتری شود معنای دقیق‌تری از آن به دست می‌آید، زیرا می‌بینیم که خدای سبحان در کلام مجید خود به انسان‌های الهی حیات جاویدی را نسبت می‌دهد که با مردن سپری نمی‌شود، و پس از مرگ هم در تحت ولایت خدا محفوظ به حفظ او است. در آن زندگی تعب و فرسودگی نیست، ذلت و شقاوت نیست، صاحبان آن زندگی مستغرق در محبت پروردگار خود و خرسند به تقرب درگاه او هستند، و جز خیر چیزی نمی‌بینند، و جز با سعادت مواجه نمی‌شوند، در امنیت و سلام به سرمی‌برند، امنیت و سلامتی که آمیخته با خوف و خطر نیست، و سعادت و بهجت و لذتی که آخر نداشته و از بین رفتنی نیست، چیزهایی را می‌بینند و می‌شنوند که مردم دیگر از دیدن و شنیدن آن محرومند، عقل و اراده‌شان به جاهایی دست می‌یابد که عقل و اراده مردم دیگر بدان دست پیدا نمی‌کند، گر چه ظواهر اعمال و صور حرکات و سکناتشان عینا شبیه به ظواهر اعمال و حرکات و سکنات دیگران است پس ناگزیر شعور و اراده‌ای فوق شعور و اراده دیگران دارند و ناگزیر در آنان منشا دیگری برای اینگونه اراده   <code class="page" rel="7,466"/> و شعور هست. و آن حیات انسانی است، آری، این چنین افراد علاوه بر حیات نباتی و حیات حیوانی حیات دیگری دارند که مردم کافر فاقد آنند، و آن حیات انسانی است. </p> <p>همانطوری که حیوانات در عین اینکه در تغذیه و نمو با نباتات شریکند از آنها امتیاز داشته، و ما به خاطر حرکت ارادی که در آنها می‌بینیم حکم می‌کنیم به اینکه علاوه بر حیات نباتی حیات دیگری بنام حیات حیوانی دارند، و نیز همانطوری که مردم بی ایمان را با اینکه در درک لوازم زندگی و داشتن حرکات ارادی با سایر حیوانات مشترکند بخاطر آثار عجیب و افکار و تعقلات عالی‌تری که در آنان مشاهده می‌کنیم بدون تردید حکم می‌کنیم به اینکه حیاتی فوق حیات سایر حیوانات دارند، همچنین باید حکم کنیم به اینکه انسانهای با علم و ایمان و آن افرادی که پروردگار خود را شناخته و با شناختن او از غیر او قطع علاقه نموده‌اند دارای حیاتی فوق حیات سایر انسانها هستند، چون این گونه افراد نیز چیزهایی را درک می‌کنند که درک آن در وسع و طاقت دیگران نیست و چیزهایی را اراده می‌کنند که دیگران از اراده کردن آن عاجزند. خدای تعالی هم درباره آنان فرموده: <span class="aya" rel="16_97" data-words="11-13">فلنحیینه حیاة طیبة</span><span class="footnote" rel="1" title="پس به یقین آنان را به یک زندگی دیگری که زندگی طیب است زنده می‌کنیم  سوره نحل آیه ۹۷">*</span> و نیز در باره انسانهای فاقد ایمان فرموده: <span class="aya" rel="7_179" data-words="10-34">لهم قلوب لا یفقهون بها و لهم أعین لا یبصرون بها و لهم آذان لا یسمعون بها أولئک کالأنعام بل هم أضل أولئک هم الغافلون</span><span class="footnote" rel="2" title="دلهایی دارند که با آن فهم نمی‌کنند، چشمهایی دارند که با آن نمی‌بینند و گوشهایی دارند و لیکن با آن نمی‌شنوند، ایشان چون حیواناتند بلکه گمراه‌ترند، آنان همانند مردمی هستند که غافلند سوره اعراف آیه ۱۷۹">*</span>، و در عین اینکه همان دل و چشم و گوش که در مردم با ایمان است برای مردم بی ایمان هم اثبات همان را کرده، آن آثار کاملی که دل و چشم و گوش در مردم با ایمان دارد از مردم بی ایمان نفی کرده و به این مقدار هم اکتفاء ننموده برای مردم با ایمان روح مخصوصی اثبات کرده و فرموده: <span class="aya" rel="58_22" data-words="25-33">أولئک کتب فی قلوبهم الإیمان و أیدهم بروح منه</span><span class="footnote" rel="3" title="خدا بر دلهاشان نور ایمان نگاشته و به روح قدس الهی آنها را مؤید و منصور گردانیده سوره مجادله آیه ۲۲">*</span>. </p> <p>پس به خوبی روشن گردید اینکه می‌گوییم برای مؤمن حیات و نوری دیگر است مجاز گویی نبوده بلکه راستی در مؤمن حقیقت و واقعیتی دارای اثر، وجود دارد که در دیگران       <code class="page" rel="7,467"/> وجود ندارد. و این حقیقت سزاوارتر است به اینکه اسم حیات و زندگی بر آن گذاشته شود تا آن حقیقتی که در دیگر مردم است، و آن را در مقابل حیات نباتی حیات و زندگی حیوانی می‌نامیم. </p> <p>پس اینکه در آیه مورد بحث فرمود: <span class="aya" rel="6_122" data-words="1-6">أ و من کان میتا فأحییناه</span> معنایش این می‌شود: آیا کسی که از ناحیه نفس خود گمراه و فاقد هدایت است و یا مدتی کافر بوده-و این خود نوعی مرگ است-و خداوند او را به حیات ایمان و هدایت زنده کرده و برای او نور یعنی علمی که زاییده ایمان است قرار داده مثل کسی است که به گمراهی ذاتی و یا به گمراهی سابق خود باقی است؟ <em>و اینکه گفتیم</em> نور به معنای آن علمی است که از ایمان متولد می‌شود شاهدش روایتی است که شیعه و سنی آن را از رسول خدا (ص) نقل کرده‌اند که فرمود: هر که عمل کند به آنچه که عالم به آن است خداوند علم به آنچه را هم که نمی‌داند روزیش نموده آنچه را هم که نمی‌دانست به او یاد می‌دهد جهت این مطلب روشن است، زیرا وقتی روح ایمان در دل کسی جایگیر شد عقاید و اعمال او هم عوض شده به صورتی که مناسب با ایمان باشد در می‌آید، عینا مانند ملکات نفسانی از قبیل فضایل و رذایل که وقتی در نفس پیدا شد رنگ اعمال را هم مناسب با خود می‌سازد. </p> <p><span class="phrase">بعضی دیگر از مفسرین در معنای آیه گفته‌اند: مراد از <em rel="fa_6_122_9-9" data-sentence="51:21">نور</em> ایمان و یا قرآن است.</span> و این معنا از سیاق آیه به دور است. </p> <p>به هر حال، یکی از آثار این نور را دین شمرده که مؤمن دارای این نور در مسیر زندگی اجتماعی که مسیر تاریک و پرتگاه عجیبی است راه خود را پیدا نموده، از اعمال، آن عملی را انجام می‌دهد که در سعادت زندگیش نافع باشد، و آن کارهایی که برایش ضرر دارد نمی‌کند. </p> <p>وقتی حال مؤمن چنین باشد آیا او مثل کسی است که در ظلمتهای گمراهی و نداشتن نور ایمان به سر برده و از آن بیرون شدنی نیست؟ هرگز مثل او نیست، برای اینکه مرگ هیچوقت اثر زندگی را ندارد، پس نباید امیدوار بود که کافر در عین کفرش به سوی اعمالی که نافع برای آخرتش باشد هدایت شود. </p> <p>پس، از آنچه گفته شد روشن گردید که جمله‌ <span class="aya" rel="6_122" data-words="15-18">کمن مثله فی الظلمات...</span> در تقدیر:  هو فی الظلمات لیس بخارج منها بوده، و مبتدایی که همان ضمیر <em>هو</em> باشد حذف شده و ضمیر مزبور ضمیر موصول (من) و عاید به آن است. بعضی‌ها گفته‌اند: تقدیرش کمن مثله مثل من هو فی الظلمات بوده، و این حرف جز کثرت تقدیر عیب دیگری ندارد. </p> <p> <span class="aya" rel="6_122" data-words="22-27">کذلک زین للکافرین ما کانوا یعملون</span> از ظاهر سیاق صدر آیه چنین برمی‌آید که تشبیه <em>کذلک</em> از قبیل تشبیه فرع به اصل و<code class="page" rel="7,468"/> به منظور اعطای قاعده کلی بوده باشد، مانند تشبیهی که در آیه‌ <span class="aya" rel="13_17" data-words="24-29">کذلک یضرب الله الحق و الباطل</span><span class="footnote" rel="1" title="سوره اعراف آیه ۱۷۹">*</span> و <span class="aya" rel="13_17" data-words="42-45">کذلک یضرب الله الأمثال</span><span class="footnote" rel="2" title="چرا ملائکه بر ما نازل نشد و چرا ما پروردگار خود را نمی‌بینیم سوره فرقان آیه ۲۱">*</span> است و در حقیقت به رسول خدا  (ص) می‌فهماند که آن مثالی را که ما زدیم قاعده‌ای کلی گرفته و بر مثل دیگری که زده می‌شود بر آن قیاس کن. بنا بر این، معنای جمله‌ <span class="aya" rel="6_122" data-words="22-23">کذلک زین...</span> این خواهد بود: کافر مفری از ظلمات ندارد، برای اینکه اعمال او آن چنان به نظرش جلوه کرده و او را مجذوب ساخته که نمی‌گذارد به فکر بیرون آمدن از ظلمت همان عمل افتاده خود را به فضای روشن سعادت بکشاند. آری، خداوند مردم ستمگر را هدایت نمی‌کند. </p> <p>بعضی دیگر در وجه تشبیه مزبور گفته‌اند: تشبیه عمل کفار است به عمل مسلمین و مؤمنین، و معنایش این است که: کفر در نظر کفار جلوه کرده و به آن عمل کرده‌اند هم چنان که ایمان در نظر مؤمنین جلوه کرده و بدان عمل نموده‌اند. و لیکن این معنا از سیاق صدر آیه به دور است. </p> <p><code class="aya" rel="6_123"/> <span class="aya" rel="6_123" data-words="1-8">و کذلک جعلنا فی کل قریة أکابر مجرمیها...</span> گویا مقصود این باشد که ما گروهی را زنده نموده و برای ایشان نوری قرار دادیم که با آن نور در میان مردم زندگی کنند، و گروهی دیگر را از این زندگی محروم ساختیم، در نتیجه در ظلمتها مانده و از آن بیرون شدنی نیستند، اعمالشان هم که در نظرشان خیلی جلوه کرده آنان را در خلاصی از ظلمتها سود نمی‌دهند، و ما به همین نحو از مجرمین هر قریه‌ای بزرگتران ایشان را واداشتیم تا در آن قریه در مقابل دعوت دینی پیغمبر و گروندگان مکر کنند، لیکن مکرشان سودی به حالشان نمی‌دهد، چون ایشان در ظلمت بسر می‌برند، و نمی‌توانند خیر و شر خود را ببینند، و نمی‌فهمند که خسارت مکرشان به خودشان عاید می‌شود. </p> <p>روی این حساب منظور از جمله‌ <span class="aya" rel="6_122" data-words="22-27">کذلک زین للکافرین ما کانوا یعملون</span> بیان این جهت خواهد بود که اعمال کفار با همه جلوه‌ای که در نظر ایشان دارد در استخلاص از ظلمتهایی که ایشان در آن به سر می‌برند کوچکترین سودی برایشان ندارد. و منظور از جمله‌ <span class="aya" rel="6_123" data-words="1-8">و کذلک جعلنا فی کل قریة أکابر مجرمیها...</span> بیان این جهت خواهد بود که اعمال ایشان و مکر و خدعه‌هایی که به ضرر دعوت دینی و علیه انبیا و گروندگانشان می‌کنند ضرری به حال آنان نداشته بلکه همه ضررها متوجه خودشان می‌شود، و لیکن نمی‌فهمند، چون در ظلمت به سر می‌برند. </p> <h3> <span class="title" rel="6_123 6_122 6_124 6_125 6_126 6_127">مکر بزرگان و اعیان هر قریه در برابر دعوت انبیاء و استهزائشان به رسالت پیغمبر (ص) </span> </h3> <p> بعضی از مفسرین گفته‌اند: معنای تشبیهی که در آیه است این است که نظیر آنچه   <code class="page" rel="7,469"/> که ما برایت شرح دادیم عمل کفار در نظرشان جلوه کرد، و باز نظیر آن در هر قریه‌ای بزرگتران مجرمینش را واداشتیم تا مکر کنند، و در مقابل مکر آنان مؤمنین را نور دادیم، پس هر رفتاری که با مؤمنین کردیم با کفار هم کردیم الا اینکه کفار به سوء اختیار خود گمراهی و مؤمنین به حسن اختیار خود هدایت را اختیار کردند، زیرا <em>جعل</em>  (جعلنا) در هر دو به معنای صیرورت است جز اینکه در باره مؤمنین لطف و نسبت به کفار متمکن ساختن ایشان از مکر و فریب می‌باشد . و این سخن خالی از بعد نیست. </p> <p>کلمه <em>جعل</em> در جمله‌ <span class="aya" rel="6_123" data-words="3-8">جعلنا فی کل قریة أکابر مجرمیها</span> به همان معنایی است که <em>جعل</em> در جمله‌ <span class="aya" rel="6_122" data-words="7-10">و جعلنا له نورا</span> به آن معنا است، و چون در دومی به معنای خلق است ناگزیر باید در اولی هم به معنای خلق باشد. و بنا بر این، معنای جمله اولی این می‌شود که: ما در هر قریه‌ای بزرگترین مجرمین آن قریه را برای این خلق کردیم که در آن قریه مکر کنند و غایت خلقت بودن مکر در این آیه نظیر غایت بودن دخول در آتش است در آیه‌ <span class="aya" rel="7_179" data-words="1-9">و لقد ذرأنا لجهنم کثیرا من الجن و الإنس</span><span class="footnote" rel="1" title="چرا خدا خودش با ما حرف نزد و آیه‌هایش به خود ما نازل نشد سوره بقره آیه ۱۱۸">*</span> -که معنای آن در چند جای این کتاب گذشته-و اگر اکابر مجرمین را اختصاص به ذکر داد برای این است که بفهماند فریب هر فریبکاری به خودش برمی‌گردد، و معلوم است که مکرکننده‌ها در هر قومی اکابر آن قومند، و اما اصاغر و کوچکترها که همان عامه مردمند در حقیقت اتباع اکابرند، و از خود اراده مستقلی ندارند. </p> <p>و اما اینکه فرمود: <span class="aya" rel="6_123" data-words="11-18">و ما یمکرون إلا بأنفسهم و ما یشعرون</span> جهتش این است که مکر به معنای عملی است که مکر شده آن را به حال خود نافع بداند و حال آنکه مکر کننده آن عمل را به منظور ضرر رسانیدن به او و خنثی کردن زحمات و باطل ساختن غرضش انجام داده، و از آنجا که خداوند سبحان غرضی از دعوت دینی خود نداشته از آن، نفعی عاید او نمی‌شود، و منظورش همه منتفع شدن خود مردم است، پس اگر کسی با خدا مکر کند و نگذارد که غرض از دعوت‌های دینی حاصل شود در حقیقت به خود ضرر زده نه به پروردگار خود. </p> <p><code class="aya" rel="6_124"/> <span class="aya" rel="6_124" data-words="1-7">و إذا جاءتهم آیة قالوا لن نؤمن</span>... <span class="aya" rel="6_124" data-words="19-19">رسالته</span> اینکه گفتند: ما به تو ایمان نخواهیم آورد تا آنکه به خود ما نازل شود آنچه که به رسولان خدا نازل می‌شود مقصودشان این بوده که آنان نیز به مقام رسالت نائل شده و علاوه بر اصول و فروع معارف دینی، دارای خود رسالت نیز بشوند، و گر نه اگر مقصودشان این نبود جا داشت گفته آنان به عبارت: مثل ما اوتی انبیاء اللَّه و امثال آن حکایت شود، مانند آیه   <code class="page" rel="7,470"/> <span class="aya" rel="2_118" data-words="6-12">لو لا یکلمنا الله أو تأتینا آیة</span><span class="footnote" rel="1" title="پس به تحقیق چشمها (در این مورد) کور نمی‌شود و لیکن دلهایی که در سینه‌ها است کور می‌گردد سوره حج آیه ۴۶">*</span> و آیه‌ <span class="aya" rel="25_21" data-words="7-14">لو لا أنزل علینا الملائکة أو نری ربنا</span><span class="footnote" rel="2" title="آیا کسی که خداوند سینه‌اش را برای (پذیرفتن) اسلام گشایش داده و او قرین نوری از ناحیه پروردگارش شده (مثل دیگران است) پس وای بر کسانی که دلهایشان نسبت به یاد خدا دچار قساوت شده است سوره زمر آیه ۲۲">*</span>. </p> <p>پس مرادشان از اینکه گفتند: <span class="aya" rel="6_124" data-words="9-14">نؤتی مثل ما أوتی رسل الله</span> این بوده که ما ایمان نمی‌آوریم مگر وقتی که آنچه به فرستادگان خدا آمده برای ما نیز بیاید، و این خود یک نحو استهزا است، زیرا بت‌پرستان اصل رسالت را قبول نداشتند، پس این سخنشان به یک معنا شبیه به کلام دیگرشان است که گفتند: <span class="aya" rel="43_31" data-words="3-12">لو لا نزل هذا القرآن علی رجل من القریتین عظیم</span><span class="footnote" rel="3" title="چرا این قرآن بر یک مرد بزرگی از مردم این دو شهر (مکه و طائف) نازل نشد سوره زخرف آیه ۳۱">*</span> و جوابش هم همان جوابی است که خدای تعالی از این کلامشان داده و فرموده: <span class="aya" rel="43_32" data-words="1-5">أ هم یقسمون رحمت ربک</span><span class="footnote" rel="4" title="آیا ایشان تقسیم می‌کنند رحمت پروردگارت را؟ سوره زخرف آیه ۳۲">*</span> و نیز در همین آیه مورد بحث فرموده: <span class="aya" rel="6_124" data-words="15-19">الله أعلم حیث یجعل رسالته</span> -خدا بهتر می‌داند رسالت خود را در کجا قرار دهد . </p> <p><span class="phrase">از آنچه گذشت معلوم شد ضمیری که در جمله‌ <span class="aya" rel="6_124" data-words="2-3">إذا جاءتهم</span> است به <em rel="fa_6_123_7-8" data-sentence="112:310">اکابر مجرمین</em> که در آیه قبلی بود بر می‌گردد، چون اگر بگوییم به عموم کفار و مشرکین بر می‌گردد جمله‌ <span class="aya" rel="6_124" data-words="8-14">حتی نؤتی مثل ما أوتی رسل الله</span> معنا نمی‌دهد، زیرا معنا ندارد مشرکین همگی آرزوی رسالت را کرده باشند، اگر همه این توقع را می‌داشتند دیگر کسی برای تبلیغ رسالت باقی نمی‌ماند.</span> و نیز جمله‌ <span class="aya" rel="6_124" data-words="15-19">الله أعلم حیث یجعل رسالته</span> هم جواب ایشان نمی‌شد، برای اینکه جواب مشرکین در این فرض این است که این آرزوی شما نشدنی و لغو است نه اینکه بفرماید: خدا داناتر است بر اینکه رسالتش را در کجا قرار دهد . </p> <p>وعید و تهدیدی هم که در ذیل آیه است، یعنی جمله‌ <span class="aya" rel="6_124" data-words="20-31">سیصیب الذین أجرموا صغار عند الله و عذاب شدید بما کانوا یمکرون</span> نیز نظر ما را تایید می‌کند، برای اینکه این جمله می‌فهماند این آرزو از همان اکابری است که مرتکب جرم شده‌اند، و علت عذاب را هم همان مکری قرار داده که در آیه قبل به اکابر مجرمین نسبت داده بود. پس معلوم می‌شود صغار و ذلت و خواری هم عذاب همانها است، نه دیگران. </p> <p><code class="aya" rel="6_125"/> <span class="aya" rel="6_125" data-words="1-8">فمن یرد الله أن یهدیه یشرح صدره للإسلام</span> کلمه <em>شرح</em> به معنای بسط و وسعت دادن است. راغب در مفردات خود گفته: اصل این کلمه به معنای پهن کردن و بسط کردن گوشت و امثال آن است<span class="footnote" rel="5" title="مفردات راغب ص ۲۵۸">*</span>. و شرح صدری هم که           <code class="page" rel="7,471"/> در قرآن به معنای ظرفیت داشتن برای فرا گرفتن علم و عرفان آمده در حقیقت به همان معنای اصلیش استعمال شده، چون سینه را شرح دادن و آن را پذیرای هر معارفی که پیش بیاید کردن خود یک نحو توسعه است، به شهادت اینکه در باره اضلال که مقابل شرح صدر است می‌فرماید: <span class="aya" rel="6_125" data-words="14-17">یجعل صدره ضیقا حرجا</span>. </p> <h3> <span class="title" rel="6_125 6_122 6_123 6_124 6_126 6_127">معنای <em>شرح صدر</em> و بیان اینکه خداوند برای هدایت بنده سینه او را شرح و توسعه می‌دهد</span> </h3> <p> پس کسی که خداوند سینه‌اش را برای قبول اسلام-که همان تسلیم بودن است-شرح کرده باشد در حقیقت سینه‌اش را برای تسلیم در برابر اعتقادات صحیح و عمل صالح وسعت داده، به طوری که هیچ مطلب حق و صحیحی به او پیشنهاد نمی‌شود مگر آنکه او را می‌پذیرد، و این نیست مگر بخاطر اینکه چشم بصیرتش نوری دارد که همیشه به اعتقاد صحیح و عمل صحیح می‌تابد، به خلاف آن کسی که چشم دلش کور شده، او حق را از باطل و راست را از دروغ تشخیص نمی‌دهد، هم چنان که فرموده: <span class="aya" rel="22_46" data-words="15-25">فإنها لا تعمی الأبصار و لکن تعمی القلوب التی فی الصدور</span><span class="footnote" rel="1" title="مفردات راغب ماده &lt;em&gt;حرج&lt;/em&gt;">*</span>. </p> <p>خود خدای تعالی هم شرح صدر را در آیه‌ <span class="aya" rel="39_22" data-words="1-17">أ فمن شرح الله صدره للإسلام فهو علی نور من ربه فویل للقاسیة قلوبهم من ذکر الله</span><span class="footnote" rel="2" title="آن خدایی که همه عالم را خلق کرده و به حد کمال خود رسانید، آن خدایی که هر چیز را قدر و اندازه‌ای داد و به راه کمال هدایتش نمود سوره اعلی آیه ۳">*</span> به همین بیان معنا کرده و فرموده: چنین کسی بر نوری خدایی سوار است که پیش پایش را روشن می‌کند و با توصیف مقابل آن-که همان اضلال است-به قساوت قلب، فهمانیده که اثر شرح صدر نرمی دل است که دل را برای قبول ذکر خدا قابل و مستعد می‌کند، سپس فرموده: <span class="aya" rel="39_23" data-words="1-36">الله نزل أحسن الحدیث کتابا متشابها مثانی تقشعر منه جلود الذین یخشون ربهم ثم تلین جلودهم و قلوبهم إلی ذکر الله ذلک هدی الله یهدی به من یشاء و من یضلل الله فما له من هاد</span><span class="footnote" rel="3" title="خدا بهترین گفتار را به صورت کتابی یک نواخت نازل کرد با وعد و وعیدی که تن آن کسانی که از پروردگارشان می‌ترسند از آن می‌لرزد، سپس تن‌ها و دلهایشان به یاد خدا آرام می‌گیرد، این هدایت خدا است که با آن هر که را بخواهد هدایت می‌کند و هر که را خدا گمراه کند رهبری نخواهد داشت سوره زمر آیه ۳۳">*</span> با ذکر نرمی دل برای پذیرفتن ذکر خدا و خضوع در برابر حق فهماند که نرمی دل همان هدایتی است که خداوند هر که را       <code class="page" rel="7,472"/> بخواهد بدان موفق می‌سازد، اینجا است که می‌توان گفت برگشت این دو آیه یعنی آیه مورد بحث و آیه سوره <em>زمر</em> به یک معنا است، و آن این است که خدای سبحان وقتی بنده‌ای از بندگان خود را هدایت می‌کند سینه‌اش را شرح و توسعه می‌دهد، و در نتیجه سینه‌اش برای قبول هر اعتقاد حق و عمل صالحی گنجایش یافته و آن را به نرمی می‌پذیرد، و دارای قساوت نیست تا آن را رد کند. و این خود یک نوع نور معنوی است که اعتقادات صحیح و عمل صالح را در نظر روشن ساخته و صاحبش را در عمل به آن مدد می‌کند، و همین معنا معرف هدایت الهی است. </p> <p>از اینجا معلوم می‌شود جمله‌ <span class="aya" rel="6_125" data-words="1-8">فمن یرد الله أن یهدیه یشرح صدره للإسلام</span> در حقیقت به منزله بیان دیگری است برای جمله‌ <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span>. و اگر بر سر جمله مزبور <em>فاء</em> تفریع درآمده از باب تفریع یک بیان بر بیان دیگر و نتیجه بودن دومی برای اولی است، و می‌فهماند که بین این دو بیان آن قدر تصادق هست که می‌توان یکی را نتیجه دیگری دانست، و این خود عنایتی است لطیف. </p> <p>پس بنا بر آنچه گفته شد، معنای جمله مورد بحث این می‌شود: وقتی حال کسی که خداوند او را پس از مرده بودن زنده کرده چنین باشد، یعنی بر نوری خدایی سوار باشد که با آن نور اعتقادات و اعمال صحیح روشن شود لا جرم کسی که خداوند خواسته باشد هدایتش کند سینه‌اش را فراخ می‌کند تا در نتیجه تسلیم اوامر پروردگار خود شده از عبادت او استنکاف نورزد. پس اسلام نوری است از ناحیه خداوند و مسلمانان یعنی آنان که تسلیم امر پروردگار خود شده‌اند بر نوری سوارند که خدا روزی‌شان کرده است. </p> <p> <span class="aya" rel="6_125" data-words="9-17">و من یرد أن یضله یجعل صدره ضیقا حرجا...</span>  <span class="phrase"><em>اضلال</em> معنای مقابل <em>هدایت</em> است، و به همین جهت اثرش هم مقابل اثر آن است، و آن این است که دل گنجایش حق و صدقه را نداشته و از داخل شدن حق و صدق در آن امتناع داشته باشد، لذا دنبال کلمه <em rel="fa_6_125_16-16" data-sentence="196:58">ضیقا</em> کلمه <em rel="fa_6_125_17-17" data-sentence="259:39">حرجا</em> را که همان امتناع داشتن است ذکر فرمود.</span> </p> <p><span class="phrase">کلمه <em rel="fa_6_125_17-17" data-sentence="5:58">حرج</em> بطوری که صاحب مجمع البیان گفته به معنای تنگ‌ترین تنگ است.</span> </p> <p>و <span class="phrase">در مفردات گفته: <em rel="fa_6_125_17-17" data-sentence="16:303">حرج</em> و <em rel="fa_6_125_17-17" data-sentence="75:287">حراج</em> در اصل به معنای آن فاصله تنگی است که در هنگام اجتماع دو چیز در میان آن دو مشاهده می‌شود و به همین جهت هر فضای تنگی را <em rel="fa_6_125_17-17" data-sentence="251:156">حرج</em>  می‌نامند و گناه را هم حرج می‌خوانند<span class="footnote" rel="1" title="بدانید که دوستان خدا هیچ ترسی برایشان نیست و نه ایشان اندوهناک می‌شوند">*</span>.</span> </p> <p>   <code class="page" rel="7,473"/> و <span class="phrase">بنا به گفته وی جمله‌ <span class="aya" rel="6_125" data-words="17-21">حرجا کأنما یصعد فی السماء</span> به منزله تفسیر است برای کلمه <em rel="fa_6_125_16-16" data-sentence="132:140">ضیقا</em> و اشاره است به اینکه امتناع دلهای گمراهان از قبول حق شبیه است به امتناع ظرفی که بخواهند چیزی را که حجمش بیشتر از حجم آن است در آن جای دهند.</span> </p> <p>جمله‌ <span class="aya" rel="6_125" data-words="22-29">کذلک یجعل الله الرجس علی الذین لا یؤمنون</span> قاعده‌ای کلی را در مساله اضلال ممتنعین از ایمان بیان می‌کند و می‌فرماید: خداوند رجس (ضلالت) را نصیب کسانی می‌کند که فاقد حالت تسلیم بودن در برابر خدا و رام بودن در برابر حقند. </p> <p>در این جمله <em>ایمان</em> را مطلق ذکر کرده با اینکه مورد بحث آیات، ایمان به خدا بود که نداشتن آن عبارت بود از شرک، لیکن بیانی که ما برای آیه کردیم هم شامل عدم ایمان به خدا (شرک) می‌شود، و هم عدم ایمان به آیات خدا و رد بعضی از معارف دینی او، پاره‌ای از جملات هم این اطلاق را می‌رساند، مانند جمله‌ <span class="aya" rel="6_125" data-words="6-8">یشرح صدره للإسلام</span> و جمله‌ <span class="aya" rel="6_122" data-words="7-12">و جعلنا له نورا یمشی به</span> و جمله‌ <span class="aya" rel="6_125" data-words="14-17">یجعل صدره ضیقا حرجا</span> و جمله‌ <span class="aya" rel="6_122" data-words="17-21">فی الظلمات لیس بخارج منها</span>. <span class="phrase">در این آیه ضلالت که همان ایمان نیاوردن است <em rel="fa_6_125_25-25" data-sentence="43:488">رجس</em> خوانده شده، و <em rel="fa_6_125_25-25" data-sentence="114:461">رجس</em> به معنای قذارت و نجاست است، الا اینکه در معنای این قسم نجاست یک نوع استعلا خوابیده، و به همین جهت در آیه آن را با کلمه <em rel="fa_6_125_26-26" data-sentence="291:329">علی</em> که دلالت بر استعلا دارد متعدی نموده و فرموده: <span class="aya" rel="6_125" data-words="26-29">علی الذین لا یؤمنون</span> و این تعبیر برای این است که بفهماند قذارت مزبور مسلط و محیط به آنان است، به طوری که میان آنان و دیگران حائل شده، دیگران از نزدیکی به آنان نفرت دارند همانطوری که مردم از یک غذای آلوده به قذارت متنفر می‌شوند.</span> </p> <h3> <span class="title" rel="6_125 6_122 6_123 6_124 6_126 6_127">دو اشتباه در مورد انتساب هدایت و ضلالت انسان به خدای تعالی</span> </h3> <p> بعضی از دانشمندان به این آیه استدلال کرده‌اند بر اینکه مساله هدایت و ضلالت کار خود خدای تعالی است و هیچ کس را در آن دخالتی نیست. و این حرف اشتباه بزرگی است، برای اینکه آیه شریفه-همانطوری که گفته شد-در مقام بیان حقیقت هدایت و ضلالتی است که از ناحیه خدا است و در حقیقت یک نوع معرف برای آن دو است، نه اینکه بخواهد آن دو را منحصر در خدای تعالی کند، و از دیگران نفی نماید. </p> <p>نظیر این اشتباه را بعضی دیگر کرده‌اند که گفته‌اند: آیه شریفه هم چنان که به الفاظش دلالت می‌کند بر انحصار هدایت‌و ضلالت در خدای تعالی همچنین با الفاظ خود دلالت می‌کند بر اینکه این مساله یعنی مساله انحصار از مسلمات عقل است. </p> <p>توضیح اینکه: بنده مخلوق، قدرتش بر ایمان و کفر به یک اندازه است، و مادامی که برای یکی از این دو مرجحی در کار نباشد محال است که آن یکی را بر دیگری ترجیح دهد و بر<code class="page" rel="7,474"/> گزیند، پس اختیار یکی از آن دو وقتی صورت می‌گیرد که مرجحی برای آن باشد، و این مرجح ناچار یک امر قلبی خواهد بود، و آنهم جز علم یا اعتقاد و یا مظنه بر وجود مصلحت زائده و منفعت راجح و نبود ضرر زائد و منقصت راجح چیز دیگر نمی‌تواند باشد، و چون در محل خود ثابت شده که حصول علم و اعتقاد و مظنه در قلب از ناحیه خدای تعالی است، پس لا جرم اختیار کفر و یا ایمان مستند به او است و بنده را در انتخاب یکی از آن دو اختیاری نیست. </p> <p>درست است که بنده دارای قدرت هست، و لیکن آن چیزی که باعث بر اختیار است قدرت تنها نیست، بلکه قدرت و داعی است که آن از ناحیه خدا است. </p> <p>وقتی این معنا ثابت شد اینک می‌گوییم صدور ایمان از بنده وقتی ممکن است که خدای تعالی در قلب او اعتقاد رجحان ایمان را بر کفر ایجاد کرده باشد که اگر چنین اعتقادی را خداوند در قلب کسی ایجاد نمود البته قلب و نفس متمایل به ایمان می‌شود، و گر نه محال است کسی از پیش خود ایمان را اختیار کند، و این همان شرح صدری است که در آیه مورد بحث است. و همچنین صدور کفر از بنده وقتی ممکن است که خداوند در قلب او اعتقاد رجحان آن را بر ایمان بیافریند و همین که آفرید قلب از ایمان نفرت کرده و به طرف کفر می‌گراید و گر نه اختیار کفر هم محال است، مراد از جمله‌ <span class="aya" rel="6_125" data-words="14-17">یجعل صدره ضیقا حرجا</span> هم همین است. بنا بر این، تقدیر آیه چنین می‌شود: کسی که خداوند از او ایمان را بخواهد دواعی نفسانیش را نسبت به ایمان تقویت می‌کند، و کسی که خداوند کفر را از او بخواهد موانع و صوارف از ایمان را در دلش تقویت نموده در مقابل، دواعی کفر را در دلش قوی می‌کند. و چون عقل هم همین حکم را می‌کند پس باید گفت قرآن کریم نیز به همین ادله عقلی اشاره می‌کند. این بود خلاصه کلام این دانشمند. </p> <p>و در این کلام چند اشکال است: اول اینکه اگر اشیا را مستند به خدای تعالی می‌دانیم بخاطر اینکه خدای تعالی اسباب و مقدمات وجود آن را فراهم نموده باعث نمی‌شود که به غیر خدا مستند نباشد و گر نه قانون عمومی علت و معلول از بین رفته در نتیجه احکام عقلی به کلی از میان می‌رود، پس ممکن است تمامی اشیا، و از آن جمله هدایت و ضلالت، در عین اینکه بطور حقیقت مستند به خدا هستند به همان گونه مستند به غیر خدا هم باشند و تناقضی هم نباشد. </p> <p>دوم اینکه آیه شریفه تنها متعرض این جهت بود که هدایت و ضلالت و یا سعه و ضیق قلب کار خدای تعالی و از صنع او است، و اما اینکه هدایت و ضلالت همان رغبت نفس و نفرت آن باشد گذشته از اینکه سخن درستی نیست آیه شریفه هم از آن ساکت بلکه از آن بیگانه<code class="page" rel="7,475"/> است، و صرف اینکه اراده فعل مستلزم رغبت، و کراهت از فعل مستلزم نفرت است باعث نمی‌شود که بگوییم مراد از سعه قلب اراده و مقصود از ضیق قلب کراهت است و این مغالطه، و یکی از دو مقارن را در جای آن دیگری اخذ کردن است. و از این عجیب‌تر اینکه چون خیال کرده که آیه با آن دلیل عقلی که اقامه کرده منطبق است گفته: لفظ آیه بر این دلیل عقلی دلالت دارد!!!. </p> <p>سوم اینکه در سابق گفتیم آیه شریفه تنها در مقام بیان عملی است که خدا در موقع هدایت و اضلال در قلب انجام می‌دهد و اما اینکه آیا تمامی هدایت‌ها و ضلالتها تنها از ناحیه خدا است، آیه از آن اجنبی است، گو اینکه هدایت و ضلالت از ناحیه خدا است و لیکن غرض از آیه مورد بحث، افاده آن نیست. </p> <p><code class="aya" rel="6_126"/> <span class="aya" rel="6_126" data-words="1-5">و هذا صراط ربک مستقیما...</span> این جمله اشاره است به همان بیانی که در آیه قبلی گذشت، و ما سابقا معنای صراط و استقامت را بیان کردیم. خدای تعالی در این جمله شرح صدر دادن در موقع هدایت را و سینه را ضیق و حرج قرار دادن در موقعی که بخواهد کسی را گمراه کند، صراط مستقیم و سنت جاری خود خوانده، و خاطرنشان ساخته که این سنت جاری اختلاف و تخلف پذیر نیست، پس هیچ مؤمنی نیست مگر آنکه دارای شرح صدر و دلش برای تسلیم در برابر خداوند آماده است و هیچ غیر مؤمنی نیست مگر آنکه وضعش عکس این است. </p> <p>پس در حقیقت جمله‌ <span class="aya" rel="6_126" data-words="1-5">و هذا صراط ربک مستقیما</span> بیان دومی است که تعریف در آیه قبلی را تاکید نموده و می‌فهماند که تعریف مزبور برای هدایت و ضلالت تعریفی است جامع افراد و مانع اغیار، و همین معنا را نیز در جمله‌ <span class="aya" rel="6_126" data-words="6-10">قد فصلنا الآیات لقوم یذکرون</span> تاکید نموده می‌فرماید: بیان مزبور نزد آنان که متذکر معارف فطری و عقاید اولیه‌ای شوند که خداوند در نفس آنان به ودیعه سپرده و با تذکر آن انسان به معرفت هر حق و تشخیص آن از باطل راه می‌یابد بیانی است حق و روشن، علاوه بر اینکه، این بیان بیان آن خدایی است که همو انسان را بعد از هدایت به حجت به سوی نتیجه حجت هدایت می‌کند. </p> <p><code class="aya" rel="6_127"/> <span class="aya" rel="6_127" data-words="1-11">لهم دار السلام عند ربهم و هو ولیهم بما کانوا یعملون</span> به طوری که از ظاهر سیاق برمی‌آید کلمه <em>سلام</em> در اینجا به همان معنای لغوی یعنی دور بودن از آفات ظاهری و باطنی است. و <span class="phrase"><em rel="fa_6_127_2-3" data-sentence="0:326">دار السلام</em> به معنای آن محلی است که در آن هیچ آفتی از قبیل مرگ، مرض و فقر و هیچ عدم و فقدانی دیگر و هیچ غم و اندوهی واردین را تهدید نمی‌کند، و چنین محلی همان بهشت موعود است و جز آن نمی‌تواند باشد، مخصوصا بعد<code class="page" rel="7,476"/> از آنکه مقید به قید <span class="aya" rel="6_127" data-words="4-5">عند ربهم</span> شده است.</span> </p> <p>آری، اولیای خدا در همین دنیا هم وعده بهشت و دار السلام را که خداوند به آنان داده احساس می‌کنند، یعنی دنیا هم برای آنان دار السلام است، برای اینکه اینگونه افراد کسی را جز خداوند مالک نمی‌دانند، و در نتیجه مالک چیزی نیستند تا بترسند روزی از دستشان برود و یا از فقدان و از دست دادنش اندوهگین شوند، هم چنان که خدای تعالی در حقشان فرموده: <span class="aya" rel="10_62" data-words="1-11">ألا إن أولیاء الله لا خوف علیهم و لا هم یحزنون</span><span class="footnote" rel="1" title="خدای ما آن کسی است که همه موجودات را نعمت وجود بخشیده و سپس به راه کمال هدایت کرده است سوره طه آیه ۵۰">*</span> و در فکر هیچ چیزی جز پروردگار خود نیستند، و زندگی‌شان همه در خلوت با او می‌گذرد، به همین جهت ایشان در همین دنیا هم که هستند در دار السلام‌اند، و خداوند ولی ایشان است و آنان را در مسیر زندگی به نور هدایت سیر می‌دهد، همان نوری که از دلهایشان تابیده چشم عبرت بینشان را روشن ساخته است. </p> <p><span class="phrase">بعضی از مفسرین گفته‌اند مراد از <em>سلام</em> خدای تعالی و مقصود از <em rel="fa_6_127_2-3" data-sentence="68:14">دار السلام</em>  بهشت او است.</span> و لیکن این تفسیر با سیاق آیه سازگار نیست. و مرجع ضمیرهای جمعی که در آیه است-بطوری که گفته می‌شود-کلمه قوم در <span class="aya" rel="6_126" data-words="9-10">لقوم یذکرون</span> است، چون این کلمه از کلمات دیگری که ممکن است مرجع باشد به ضمایر مزبور نزدیک‌تر است. لیکن دقت در آیه رجوع ضمایر را به هدایت یافتگان مذکور در آیه قبل تایید می‌کند، چون آیات مورد بحث در مقام بیان احسانی است که خدا به هدایت یافتگان می‌کند، پس ناگزیر باید ضمایری که در وعده مزبور است نیز به آنان برگردد، و اگر در میان آیات ذکری از قوم نامبرده به میان آمده تبعی بوده نه بالاصاله. </p> <h3>گفتاری در معنای هدایت الهی</h3> <p> هدایت به معنایی که از آن می‌فهمیم در هر حال از عناوینی است که افعال به آن متصف می‌شود، مثلا وقتی گفته می‌شود من فلانی را به فلان کار هدایت کردم مقصود بیان چگونگی رسیدن فلان شخص به فلان مقصود است، حال چه اینکه فلان راه رسیدن به مقصود را به او نشان داده باشی و چه اینکه دست او را گرفته و تا مقصد همراهیش کرده باشی. که در صورت اول هدایت به معنای ارائه و نشان دادن طریق است و در صورت دوم به معنای ایصال به مطلوب. </p> <p>خلاصه، آنچه که در خارج از شخص هدایت کننده مشاهده می‌شود افعالی از قبیل   <code class="page" rel="7,477"/> بیان آدرس و یا نشان دادن به اشاره و یا برخاستن و طرف را به راه رساندن است، اما خود هدایت عنوان و صفت فعل و دائر مدار قصد است، هم چنان که اعمالی که از طرف مقابل سر می‌زند معنون به عنوان اهتدا و هدایت یافتن است. این معنا را برای این خاطر نشان ساختیم که وقتی می‌گوییم: هدایت که یکی از اسمای حسنی است و به خدا نسبت داده می‌شود، و به آن نظر خدای تعالی هادی نامیده می‌شود صفتی است از صفات فعل خدا مانند رحمت و رزق و امثال آن نه از صفات ذات او خواننده محترم به سهولت آن را درک نماید. </p> <h3> <span class="title" rel="6_125 6_122 6_123 6_124 6_126 6_127">تقسیم هدایت الهی به دو قسم: تکوینی و تشریعی. و تقسیم هدایت تشریعی به دو قسم: ارائه طریق و ایصال به مطلوب</span> </h3> <p> و هدایت خدای تعالی دو قسم است: یکی هدایت تکوینی و دیگری تشریعی. و اما هدایت تکوینی هدایتی است که به امور تکوینی تعلق می‌گیرد، مانند اینکه خداوند هر یک از انواع مصنوعات را که آفریده، او را به سوی کمال و هدفی که برایش تعیین کرده و اعمالی که در سرشتش گذاشته راهنمایی فرموده و شخصی از اشخاص آفریده را به سوی آنچه برایش مقدر شده و نهایت و سررسیدی که برای وجودش قرار داده است به راه انداخته، چنان که می‌فرماید: <span class="aya" rel="20_50" data-words="2-9">ربنا الذی أعطی کل شیء خلقه ثم هدی</span><span class="footnote" rel="1" title="مگر آن کسی که خداوند سینه‌اش را برای پذیرفتن اسلام گشوده و قرین نوری از پروردگار خویش است (مانند دیگران است؟) این هدایت خدا است که با آن هر که را بخواهد هدایت می‌کند">*</span> و می‌فرماید <span class="aya" rel="87_2-3" data-words="1-7">الذی خلق فسوی، و الذی قدر فهدی</span><span class="footnote" rel="2" title="سوره انعام آیه ۸۸">*</span>. </p> <p>و اما هدایت تشریعی-این هدایت مربوط است به امور تشریعی از قبیل اعتقادات حق و اعمال صالح که امر و نهی، بعث و زجر و ثواب و عقاب خداوند همه مربوط به آن است. این قسم هدایت نیز دو گونه است: یکی ارائه طریق یعنی صرف نشان دادن راه که هدایت مذکور در آیه‌ <span class="aya" rel="76_3" data-words="1-8">إنا هدیناه السبیل إما شاکرا و إما کفورا</span><span class="footnote" rel="3" title="ما راه را به او نموده‌ایم، یا سپاسگزار و یا کفران پیشه است سوره دهر آیه ۳">*</span> از آن قبیل است. و دیگر ایصال به مطلوب یعنی دست طرف را گرفتن و به مقصدش رساندن که در آیه‌ <span class="aya" rel="7_176" data-words="1-13">و لو شئنا لرفعناه بها و لکنه أخلد إلی الأرض و اتبع هواه</span><span class="footnote" rel="4" title="اگر می‌خواستیم وی را به وسیله آن آیه‌ها بلند می‌کردیم ولی او خود به پستی گرایید و هوس خویش را پیروی کرد سوره اعراف آیه ۱۷۶">*</span> به آن اشاره شده. در آیه‌ <span class="aya" rel="6_125" data-words="1-8">فمن یرد الله أن یهدیه یشرح صدره للإسلام</span><span class="footnote" rel="5" title="سوره انعام آیه ۱۲۵">*</span> هم به بیان دیگری همین هدایت را تعریف کرده و فرموده: این قسم هدایت           <code class="page" rel="7,478"/> عبارت است از اینکه قلب به نحو مخصوصی انبساط پیدا کرده و در نتیجه بدون هیچ گرفتگی قول حق را پذیرفته به عمل صالح بگراید، و از تسلیم بودن در برابر امر خدا و اطاعت از حکم او إبا و امتناع نداشته باشد. </p> <p>و آیه شریفه‌ <span class="aya" rel="39_22" data-words="1-11">أ فمن شرح الله صدره للإسلام فهو علی نور من ربه</span>... <span class="aya" rel="39_23" data-words="22-28">ذلک هدی الله یهدی به من یشاء</span><span class="footnote" rel="1" title="کافی ج ۱ ص ۱۸۵ ح ۱۳">*</span> به همین معنا اشاره نموده و این حالت را نور خوانده است، چون قلب با داشتن این حالت نسبت به اینکه چه چیزهایی را باید در خود جای دهد، و چه چیزهایی را قبول نکند روشن و بینا است. </p> <p>خدای تعالی برای این قسم هدایت رسم دیگری را هم ترسیم کرده، آنجا که هدایت انبیا (ع) و اختصاصات ایشان را ذکر کرده دنبالش می‌فرماید: <span class="aya" rel="6_87-88" data-words="8-23">و اجتبیناهم و هدیناهم إلی صراط مستقیم، ذلک هدی الله یهدی به من یشاء من عباده</span><span class="footnote" rel="2" title="کافی ج ۱ ص ۱۶۶ ح ۲">*</span> و این آیه هم چنان که در تفسیرش بیان داشتیم دلالت دارد بر اینکه یکی از خواص هدایت الهی افتادن به راه مستقیم و طریقی است که انحراف و اختلاف در آن نیست، و آن همانا دین او است که نه معارف اصولی و شرایع فروعیش با هم اختلاف دارد، و نه حاملین آن دین و راهروان در آن راه با یکدیگر مناقضت و مخالفت دارند، برای اینکه منظور از تمامی معارف و شرایع دین الهی یک چیز است و آن توحید خالص است که خود حقیقت واحدی است ثابت و تغییر ناپذیر. و نیز خود آن معارف هم همه مطابق با فطرت الهی است که نه خود آن فطرت عوض شدنی است و نه احکام و مقتضیاتش قابل تغییر است، به همین جهت حاملین دین خدا یعنی انبیا (ع) نیز با یکدیگر اختلاف ندارند، همه به یک چیز دعوت نموده خاتم آنان همان را می‌گوید که آدم آنان گفته بود، تنها اختلاف آنان از جهات اجمال دعوت و تفصیل آن است. </p> <h3>بحث روایتی‌ <span class="title" rel="6_125 6_122 6_123 6_124 6_126 6_127"> (در ذیل آیات مربوط به حیات و نور شخص مؤمن و شرح صدر...) </span> </h3> <p> در کافی به سند خود از زید روایت کرده که گفت: از حضرت ابی جعفر (ع) شنیدم که در تفسیر آیه‌ <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span> </p> <p>سوره زمر آیه 23   <code class="page" rel="7,479"/> می‌فرمود: <em>میت</em> آن کسی است که هیچ چیز نمی‌داند، و مقصود از <span class="aya" rel="6_122" data-words="10-14">نورا یمشی به فی الناس</span> امامی است که به او اقتدا کند، و مقصود از <span class="aya" rel="6_122" data-words="15-21">کمن مثله فی الظلمات لیس بخارج منها</span> آن کسی است که امام خود را نشناسد<span class="footnote" rel="1" title="عیون اخبار الرضا ج ۱ ص ۱۳۱ ح ۲۷">*</span>. </p> <p>مؤلف: این تفسیر از باب تطبیق کلی بر مصداق است نه اینکه معنای نور، امام باشد چون قبلا هم گفتیم که مقصود از نور، هدایت به سوی قول حق و عمل صالح است و سیاق آیه جز این را نمی‌رساند. سیوطی در الدر المنثور از زید بن اسلم نقل کرده که آیه مزبور در باره عمار بن یاسر نازل شده<span class="footnote" rel="2" title="تفسیر البرهان ج ۱ ص ۵۵۳ ح ۵">*</span>. و روایت دیگری از ابن عباس و زید بن اسلم نقل کرده که گفته‌اند: آیه در شان عمر بن خطاب و ابی جهل بن هشام نازل شده<span class="footnote" rel="3" title="تفسیر عیاشی ج ۱ ص ۳۷۶ ح ۹۴">*</span>. و حال آنکه سیاق آیه سیاقی نیست که بتوان گفت در مورد خاصی نازل شده است. </p> <p>و نیز در الدر المنثور است که ابن ابی شیبه، ابن ابی الدنیا، ابن جریر، ابو الشیخ، ابن مردویه، حاکم و بیهقی در کتاب شعب از چند طریق از ابن مسعود نقل کرده‌اند که گفت وقتی آیه‌ <span class="aya" rel="6_125" data-words="1-8">فمن یرد الله أن یهدیه یشرح صدره للإسلام</span> نازل شد رسول خدا فرمود: وقتی خداوند نور را در دل کسی بتاباند آن دل فراخ و پر ظرفیت می‌شود. عرض کردند آیا برای چنین دلی علامتی هست؟ فرمود: علامتش اقبال و رو آوردن به سرای جاوید و اعراض و پرهیز از دار غرور و آمادگی برای مرگ قبل از رسیدن آن است<span class="footnote" rel="4" title="توحید صدوق ص ۲۴۲ ح ۴">*</span>. </p> <p>مؤلف: سیوطی این روایت را از عده‌ای از مفسرین نیز نقل کرده، و ایشان آن را از جمعی از تابعین از قبیل ابی جعفر مدائنی و فضل و حسن و عبد اللَّه بن سور از رسول خدا  (ص) روایت کرده‌اند<span class="footnote" rel="5" title="کافی ج ۲ ص ۴۲۱ ح ۵">*</span>. </p> <p>و در کتاب عیون به سند خود از حمدان بن سلیمان نیشابوری نقل کرده که گفت: من از حضرت رضا (ص) معنای آیه‌ <span class="aya" rel="6_125" data-words="1-8">فمن یرد الله أن یهدیه یشرح صدره للإسلام</span> را پرسیدم، حضرت فرمود: معنایش این است که: خداوند هر کس را که بخواهد در دنیا به سوی ایمان و در آخرت به سوی بهشت و دار کرامت خود هدایت کند او را برای تسلیم بودن در برابر اوامر خود و وثوق و اطمینان داشتن نسبت به ثواب و پاداشش شرح صدر می‌دهد، و هر کافر و گنهکاری را که بخواهد از بهشت و دار کرامت خود گمراه سازد در اثر کفر و نافرمانی سینه‌اش       <code class="page" rel="7,480"/> را تنگ و کم ظرفیت می‌کند تا در ایمان خودش متزلزل شده اضطرابش به حدی برسد که گویا به آسمان بالا می‌رود، <span class="aya" rel="6_125" data-words="22-29">کذلک یجعل الله الرجس علی الذین لا یؤمنون</span> -خداوند اینچنین پلیدی و آلودگی را بهره کسانی که ایمان نمی‌آورند قرار می‌دهد<span class="footnote" rel="1" title="تفسیر عیاشی ج ۱ ص ۳۷۷ ح ۹۵">*</span>. </p> <p>مؤلف: در این حدیث نکاتی است که همه آنها به بیان سابق ما اشاره دارد. </p> <p>و در کافی به سند خود از سلیمان بن خالد از امام صادق (ع) روایت کرد، که فرمود: خدای عز و جل وقتی برای بنده‌ای از بندگانش خیری بخواهد نقطه نوری در دلش ایجاد نموده گوش دلش را باز می‌کند، و فرشته‌ای را بر او می‌گمارد تا او را به صلاح و سداد وادارد، و وقتی برای بنده‌ای بدی بخواهد نقطه سیاهی در دلش ایجاد نموده گوش دلش را کر می‌کند و شیطانی را بر او می‌گمارد تا او را گمراه سازد. راوی می‌گوید: امام (ع) به اینجا که رسید آیه‌ <span class="aya" rel="6_125" data-words="1-21">فمن یرد الله أن یهدیه یشرح صدره للإسلام و من یرد أن یضله یجعل صدره ضیقا حرجا کأنما یصعد فی السماء</span> را تلاوت کرد<span class="footnote" rel="2" title="تفسیر قمی ج ۱ ص ۲۱۶">*</span>. </p> <p>مؤلف: این روایت را عیاشی<span class="footnote" rel="3" title="محاسن برقی ص ۲۰۲ باب الهدایة من اللَّه، ح ۴۸">*</span> در تفسیر خود بدون ذکر سند و صدوق در توحیدش<span class="footnote" rel="4" title="الدر المنثور ج ۳ ص ۴۵">*</span> با سند از امام صادق (ع) نقل کرده‌اند. </p> <p>و در کافی به سند خود از حلبی از ابی عبد اللَّه (ع) روایت کرده که فرمود: قلب برای یافتن حق همیشه در اضطراب است و این در و آن در می‌زند تا به آن دست پیدا کند پس از آنکه دست یافت مطمئن می‌شود و اضطرابش خاتمه می‌یابد. <span class="phrase">راوی می‌گوید امام  (ع) سپس آیه‌ <span class="aya" rel="6_125" data-words="1-5">فمن یرد الله أن یهدیه...</span> را تا کلمه <em rel="fa_6_125_20-21" data-sentence="122:82">فی السماء</em> تلاوت فرمود<span class="footnote" rel="5" title="الدر المنثور ج ۳ ص ۴۵">*</span>.</span> </p> <p>مؤلف: این روایت را عیاشی<span class="footnote" rel="6" title="تفسیر عیاشی ج ۱ ص ۳۷۶ ح ۹۳">*</span> نیز در تفسیر خود از ابی جمیله از عبد اللَّه بن جعفر از برادرش موسی بن جعفر (ع) روایت کرده است. </p> <p>و نیز در تفسیر عیاشی از ابی بصیر از خیثمه روایت شده که گفت: از امام ابی جعفر  (ع) شنیدم که می‌گفت: مادامی که قلب به حق دست نیافته همواره در زیر و رو شدن است و از جای خود تا حنجره کنده می‌شود تا به حق دست بیابد، آن موقع در جای خود قرار             <code class="page" rel="7,481"/> می‌گیرد. <span class="phrase">راوی می‌گوید: امام (ع) موقعی که فرمود: در جای خود قرار می‌گیرد ، انگشت‌های دو دست را در هم حلقه زد و سپس آیه‌ <span class="aya" rel="6_125" data-words="1-17">فمن یرد الله أن یهدیه یشرح صدره للإسلام و من یرد أن یضله یجعل صدره ضیقا حرجا</span> را تلاوت فرموده و نیز می‌گوید امام به موسی بن اشیم فرمود: معنای <em rel="fa_6_125_17-17" data-sentence="306:25">حرج</em> را می‌دانی؟ عرض کرد: نه.</span> <span class="phrase">حضرت دست‌ها را محکم به یکدیگر چسبانیده و فرمود: این را <em rel="fa_6_125_17-17" data-sentence="55:140">حرج</em> می‌گویند که نه چیزی در آن فرو می‌رود و نه چیزی از آن بیرون می‌آید<span class="footnote" rel="1" title="اختصاص شیخ مفید ص ۳۳۰-۳۳۱">*</span>.</span> </p> <p>مؤلف: قریب به این مضمون در تفسیر برهان<span class="footnote" rel="2" title="سوره رعد آیه ۱۷">*</span> از صدوق روایت شده، برقی نیز صدر حدیث را در کتاب محاسن<span class="footnote" rel="3" title="تفسیر عیاشی ج ۱ ص ۳۷۷ ح ۹۶">*</span> خود از خیثمه از حضرت ابی جعفر (ع) روایت کرده. </p> <p>تفسیری که در این روایات برای حرج شده مناسب با آن معنایی است که ما از راغب نقل کردیم. </p> <p>و در اختصاص به سند خود از آدم بن حر روایت کرده که گفت: موسی بن اشیم از امام صادق (ع) معنای آیه‌ای از آیات قرآن را می‌پرسید و من در آن مجلس حاضر بودم، امام (ع) هم به سؤالش جوابی داد، چیزی نگذشت مردی وارد شد و از آن جناب معنای همان آیه را پرسید و لیکن امام جوابی داد بر خلاف آن جوابی که به موسی بن اشیم داده بود. </p> <p>ابن اشیم به من رو کرد و گفت: من از این جوابهای ضد و نقیض آن قدر در اضطراب و شک افتاده‌ام که گویی دلم را با کارد پاره پاره می‌کنند، با خود گفتم این تقصیر خود ما است که ابا قتاده را رها کرده نزد کسی آمدیم که اینجور اشتباهات بزرگ دارد، و جوابی می‌دهد که سراپایش خطا است، با اینکه ابا قتاده حتی در یک واو و یا حرف دیگری اشتباه نمی‌کند، در این بین که این افکار در دلم خطور می‌کرد مرد دیگری وارد شد و اتفاقا او هم از امام معنای همان آیه را سؤال کرد، و با کمال تعجب دیدم جوابی که به او داد بر خلاف جواب من و جواب شخص دوم بود این را که شنیدم قدری آسوده شدم و فهمیدم که امام عمدا اینطور جواب می‌دهد، و خود را با افکار دیگری سرگرم کردم. </p> <p>ناگاه امام (ع) به من التفات کرده و فرمود: ای ابن اشیم!آن کار را که در فکر آن هستی انجام مده. به این ترتیب حدیث نفس من آشکار شد، آن گاه فرمود: ای ابن اشیم!       <code class="page" rel="7,482"/> خدای تعالی امر را واگذار کرد به سلیمان بن داوود و فرمود: <span class="aya" rel="38_39" data-words="1-7">هذا عطاؤنا فامنن أو أمسک بغیر حساب</span> و واگذار کرد به پیغمبر گرامیش ( ص). <span class="phrase">آری، ای ابن اشیم!خدا امر را به ما واگذار کرده و هر کس که خدا بخواهد هدایتش کند او را برای اسلام شرح صدر می‌دهد و هر کس را بخواهد گمراه کند سینه‌اش را تنگ و حرج می‌کند، هیچ می‌دانی <em rel="fa_6_125_17-17" data-sentence="180:20">حرج</em>  چیست؟ عرض کردم نه.</span> دست خود را محکم بست و به من فهماند حرج هر چیزی مصمتی  (میان پری) است که نه چیزی از آن بیرون شود و نه چیزی بتواند در آن داخل گردد<span class="footnote" rel="1" title="سوره رعد آیه ۱۷">*</span>. </p> <p>مؤلف: مساله تفویض و واگذاری امر به سلیمان و به رسول خدا (ص) و ائمه اهل بیت گر چه روایات زیادی در تفسیرش وارد شده و لیکن از خود این حدیث و اینکه آیه مورد بحث را با داستان سلیمان تطبیق کرده می‌توان فهمید که معنای آن این است که علمی که خداوند از معنای قرآن به ایشان داده منحصر در یک معنا و دو معنا نیست، بلکه برای هر آیه قرآن معانی زیادی در نزد ایشان است، و ایشان از آن معانی آن مقداری را انتشار می‌دهند که خدا اذنشان داده باشد، و بعید نیست که مقصود امام از خواندن آیه راجع به سلیمان اشاره به همین معنا باشد، گو اینکه روایت ظهور دارد در اینکه مقصود از تلاوت آیه بیان حال دلها و تعریض بر موسی بن اشیم و اضطراب و قلق خاطر او است. </p> <p>در تفسیر قمی در ذیل جمله‌ <span class="aya" rel="6_125" data-words="16-17">... ضیقا حرجا</span> روایت کرده که فرمود: مثل آن دلهایی که خداوند ضیق و حرجش قرار داده مثل درختی است که در میان درختهای زیادی سبز شده باشد و شاخه‌های آن از هیچ طرف جایی برای رشد و باز شدن ندارند و ناچار این درخت به طرف آسمان رشد نموده هر چه بیشتر بماند بیشتر در تنگنا قرار می‌گیرد<span class="footnote" rel="2" title="الدر المنثور ج ۳ ص ۴۳">*</span>. </p> <p><span class="phrase">مؤلف: این روایت نیز مناسب با معنایی است که راغب برای لفظ <em rel="fa_6_125_17-17" data-sentence="57:6">حرج</em> کرده.</span> </p> <p>و در تفسیر عیاشی از ابی بصیر از امام صادق (ع) روایت شده که در تفسیر جمله <span class="aya" rel="6_125" data-words="22-29">کذلک یجعل الله الرجس علی الذین لا یؤمنون</span> فرموده مراد از این رجس شک و تردید است.<span class="footnote" rel="3" title="الدر المنثور ج ۳ ص ۴۳">*</span> مؤلف: این نیز از باب تطبیق کلی بر مصداق است. </p> 
