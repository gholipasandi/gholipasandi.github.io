<h3 class="ayas">سوره القصص آیه‌های ۷۶ تا ۸۴</h3><code class="section" rel="28_76-84"/><h3>ترجمه آیات</h3> <p> <span class="trans" rel="28_76">به درستی که قارون که از قوم موسی بود پس بر آنان طغیان کرد، ما به وی از گنجینه‌ها آن قدر داده بودیم که تنها کلید آنها، مردانی نیرومند را خسته می‌کرد، مردمش به او گفتند، این قدر شادی مکن که خدا خوشحالان را دوست نمی‌دارد.  «۷۶» </span><span class="trans" rel="28_77">و بجو در آنچه خدا به تو داده خانه آخرتت را و بهره‌ات از دنیا را فراموش مکن و همان طور که خدا به تو احسان کرده تو نیز احسان کن و در پی فساد انگیزی در زمین نباش که خدا مفسدان را دوست نمی‌دارد.  «۷۷» </span><span class="trans" rel="28_78">او در جواب می‌گفت آنچه برایم فراهم شده با علم خودم فراهم شده آیا نمی‌داند که خدا قبل از او از قرنها کسانی را هلاک کرده که از او نیرومندتر و ثروت اندوزتر بودند و مجرمان از جرمشان پرسش نمی‌شوند (چون به سیما شناخته می‌شوند).  «۷۸» </span><span class="trans" rel="28_79">قارون غرق در زینتش به سوی قومش بیرون شد آنهایی که هدفشان زندگی دنیا بود گفتند ای کاش ما نیز می‌داشتیم مثل آنچه را که قارون دارد که او بهره عظیمی دارد.  «۷۹» </span><span class="trans" rel="28_80">و کسانی که دارای علم بودند به ایشان گفتند وای بر شما پاداش خدا بهتر است برای آن کس که ایمان آورد و عمل صالح کند و این سخن را فرا نگیرند مگر خویشتن‌داران.  «۸۰» </span><span class="trans" rel="28_81">پس ما او و خانه‌اش را در زمین فرو بردیم هیچ کس را نداشت که او را یاری کند چون غیر از خدا یاوری نیست و خودش هم از ممتنعین نبود.  «۸۱» </span><span class="trans" rel="28_82">کسانی که دیروز آرزو می‌کردند که به جای باشند امروز می‌گفتند واه گویی خداست که رزق را برای هر کس از بندگانش بخواهد وسعت می‌دهد و برای هر که بخواهد تنگ می‌گیرد اگر خدا بر ما منت ننهاده بود ما را هم در زمین فرو می‌برد وای گویی که کافران رستگار نمی‌شوند.  «۸۲» </span><span class="trans" rel="28_83"> (آری) این خانه آخرت را به کسانی اختصاص می‌دهیم که نمی‌خواهند در زمین برتری نمایند و فساد انگیزی کنند و سرانجام خاص متقین است.  «۸۳» </span><span class="trans" rel="28_84">هر که نیکویی کند جزایی بهتر از آن دارد و هر که بدی کند آنان که بدی می‌کنند جز خود آن عمل کیفری ندارند.  «۸۴» </span></p>               <h3>بیان آیات‌ <span class="title" rel="28_76 28_77 28_78 28_79 28_80 28_81 28_82 28_83 28_84">بیان آیات مربوط به قارون که بهره‌مندی از مال و ثروت او را از خدا غافل ساخته به هلاکتش انجامید </span> </h3> <p> بعد از آنکه در آیات گذشته عذر و بهانه مشرکین را نقل کرد، که گفتند: اگر به تو<code class="page" rel="16,110"/> ایمان آوریم عرب ما را از سرزمینمان می‌ربایند، و سپس جوابهایی از آن داد، اینک در این آیات داستان قارون بنی اسرائیل را خاطرنشان فرموده، تا از این داستان عبرت بگیرند، چون حال و وضع قارون درست حال و روز مشرکین را مجسم می‌کند، و چون کفر او، کارش را به آن عاقبت زشت کشانید، پس مشرکین نیز بترسند از اینکه مثل آنچه که بر سر قارون آمد، بر سرشان بیاید زیرا خدای تعالی از مال دنیا آن قدر به او روزی داده بود که سنگینی کلید گنجینه‌هایش مردان نیرومند را هم خسته می‌کرد، و در اثر داشتن چنین ثروتی خیال می‌کرد که او خودش این ثروت را جمع‌آوری کرده، چون راه جمع‌آوری آن را می‌دانسته و خودش فکر بوده و حسن تدبیر داشته، این فکر او را مغرور نمود، پس از عذاب الهی ایمن و خاطر جمع شد، و زندگی دنیا را بر آخرت ترجیح داده و در زمین فساد برانگیخت، خدای تعالی هم او و خانه او را در زمین فرو برد، نه آن خوش فکری و حسن تدبیرش، مانع از هلاکت او شد و نه آن جمعی که دورش بودند. </p> <p> <span class="aya" rel="28_76" data-words="1-19">إن قارون کان من قوم موسی فبغی علیهم و آتیناه من الکنوز ما إن مفاتحه لتنوأ بالعصبة أولی القوة</span> <span class="phrase">در مجمع البیان گفته: <em>کلمه</em> بغی به معنای برتری‌طلبی بدون حق است و نیز گفته: کلمه <em rel="fa_28_76_15-15" data-sentence="88:567">مفاتح</em> جمع مفتح است، هم چنان که کلمه <em>مفاتیح</em> جمع مفتاح است، و معنای هر دو یکی است، و آن عبارت است از هر چیزی که قفلها را باز می‌کند، و نیز گفته:  ناء بحمله ینوء نوءا، معنایش این است که کسی بارش را با اینکه برایش سنگین بود از زمین بلند کرد<span class="footnote" rel="1" title="تفسیر منهج الصادقین، ج ۷، ص ۱۲۶">*</span> دیگران<span class="footnote" rel="2" title="و خوشحال نگردید به آنچه به شما داده است و خداوند دوست ندارد هیچ متکبر فخر کننده‌ای را سوره حدید، آیه ۲۳">*</span> گفته‌اند: <em>ناء به الحمل</em> معنایش این است که: بار او از شدت سنگینی کمرش را خوابانید.</span> و این معنا با آیه شریفه موافق‌تر است. </p> <p>و <span class="phrase">نیز در مجمع البیان گفته: <em>کلمه</em> عصبة به معنای جماعتی بهم پیوسته است، ولی در عدد آن اختلاف است، بعضی گفته‌اند: <em rel="fa_28_76_17-17" data-sentence="117:53">عصبه</em> ما بین ده نفر تا پانزده نفر را گویند -نقل از مجاهد-.</span> و <span class="phrase">بعضی دیگر گفته‌اند: ما بین ده‌تا چهل را <em rel="fa_28_76_17-17" data-sentence="40:21">عصبه</em> گویند-نقل از قتاده-.</span> و <span class="phrase">بعضی دیگر گفته‌اند: <em rel="fa_28_76_17-17" data-sentence="20:22">عصبه</em> به معنای چهل نفر است.</span> -نقل از ابی صالح<span class="footnote" rel="3" title="روح المعانی، ج ۲۰، ص ۱۱۲">*</span> -. </p> <p>بعضی دیگر گفته‌اند ما بین سه تا ده نفر است-نقل از ابن عباس-. و بعضی دیگر گفته‌اند: به معنای جماعتی است که به یکدیگر تعصب بورزند<span class="footnote" rel="4" title="از کسانی که از ذکر ما روی‌گردانی می‌کنند، و جز دنیا نمی‌خواهند، روی بگردان، که اینان علمشان همین قدر است سوره نجم، آیه ۳۰">*</span>. </p> <p>و لیکن کلام برادران یوسف که به پدر گفتند: <span class="aya" rel="12_8" data-words="10-12">و نحن عصبة</span> -ما عصبه هستیم<span class="footnote" rel="5" title="سوره یوسف، آیه ۸">*</span>     <code class="page" rel="16,111"/> غیر از دو قول اخیر را تضعیف می‌کند، چون برادران او آن روز نه نفر بودند. </p> <p>و به هر حال معنای آیه این است که: قارون از بنی اسرائیل بود، و در مقام این برآمد که بدون حق بر بنی اسرائیل تجاوز کند، و ما از گنجینه‌ها آن قدر به او دادیم که حمل کلیدهای آنها جماعتی نیرومند را خسته می‌کرد. بعضی<span class="footnote" rel="1" title="و چون بلایی به انسان برسد ما را می‌خواند، سپس همین که نعمتی ارزانی‌اش بداریم، می‌گوید این از کاردانی و مهارت خودم است، ولی چنین نیست، بلکه این امتحانی است، ولی بیشترشان نمی‌دانند، این سخن را از نیاکان ایشان نیز می‌گفتند، ولی کاردانی و مهارتشان به کارشان نخورد، ناگزیر کیفر اعمالشان به ایشان رسید، از مردم امروز هم آن کسانی که ظلم کردند، به زودی کیفر کرده‌هایشان به ایشان خواهد رسید، و ایشان نمی‌توانند خدا را عاجز کنند، مگر هنوز نفهمیده‌اند که این خداست که برای هر کس بخواهد رزق را گسترش می‌دهد، و برای هر کس بخواهد تنگ می‌گیرد، در این تفاوت که در بهره‌های مردم می‌باشد آیتهایی است برای کسانی که ایمان بیاورند سوره زمر، آیه ۵۲-۴۹">*</span> از مفسرین گفته‌اند: مراد از مفاتیح کلید گنجینه‌ها نیست، بلکه خود گنجینه‌ها است . و لیکن درست نیست. </p> <h3> <span class="title" rel="28_76 28_77 28_78 28_79 28_80 28_81 28_82 28_83 28_84">گفتگوی مؤمنین با قارون و اندرز دادن به او به اینکه سرمستی نکند و با انفاق اموال برای آخرت توشه بیاندوزد</span> </h3> <p> <span class="aya" rel="28_76" data-words="20-30">إذ قال له قومه لا تفرح إن الله لا یحب الفرحین</span> <span class="phrase">کلمه <em rel="fa_28_76_25-25" data-sentence="5:952">فرح</em> به معنای <em>بطر</em> تفسیر شده، و لیکن بطر، لازمه فرح و خوشحالی از ثروت دنیا است، البته فرح مفرط و خوشحالی از اندازه بیرون، چون خوشحالی مفرط آخرت را از یاد می‌برد، و قهرا بطر و طغیان می‌آورد، و به همین جهت در آیه شریفه: <span class="aya" rel="57_23" data-words="6-17">و لا تفرحوا بما آتاکم و الله لا یحب کل مختال فخور</span><span class="footnote" rel="2" title="مگر در زمین سیر و تماشا نکرده‌اند، تا ببینند عاقبت کسانی که قبل از ایشان بودند چگونه بود؟ آنان، هم عده‌شان بیشتر از اینان بود، و هم نیرومندتر بودند، و هم در زمین آثار بیشتری داشتند، ولی با همه این احوال آنچه می‌کردند به دردشان نخورد، و این بدان جهت بود که هر چه پیامبرانشان معجزه می‌آوردند، ایشان خوشحال و دلگرم به زرنگی و کاردانی خود بودند، و معجزات پیامبران را به سخریه می‌گرفتند، و همین استهزایشان به صورت عذاب ایشان را بگرفت سوره مؤمن، آیه ۸۲-۸۳">*</span> اختیال، و فخر را از لوازم فرح شمرده، و فرموده به آنچه خدا به شما داده خوشحالی مکنید، که خدا اشخاص مختال و فخور را دوست نمی‌دارد.</span> </p> <p>و نیز به همین جهت است که در آیه مورد بحث نیز نهی از فرح را تعلیل کرده به اینکه خدا اشخاص خوشحال را دوست نمی‌دارد. </p> <p><code class="aya" rel="28_77"/> <span class="aya" rel="28_77" data-words="1-7">و ابتغ فیما آتاک الله الدار الآخرة...</span> در آنچه خدا به تو عطا کرده از مال دنیا، خانه آخرت را بطلب، و با آن آخرت خود را تعمیر کن، به اینکه آن مال را در راه خدا انفاق نموده، و در راه رضای او صرف کنی. </p> <p> <span class="aya" rel="28_77" data-words="8-13">و لا تنس نصیبک من الدنیا</span> -یعنی آن مقدار رزقی را که خدا برایت مقدر کرده ترک مکن،  (و آن را برای بعد از خودت به جای مگذار)، بلکه در آن برای آخرت عمل کن، چون حقیقت بهره و نصیب هر کس از دنیا همان چیزی است که برای آخرت انجام داده باشد، چون آن چیزی که برایش می‌ماند همان عمل است. </p> <p>بعضی<span class="footnote" rel="3" title="روح المعانی، ج ۲۰، ص ۱۲۱">*</span> از مفسرین، جمله مورد بحث را چنین معنا کرده‌اند که: فراموش مکن این معنا را که نصیب تو از مال دنیایی-که به تو روی آورده-مقدار بسیار اندکی است، و آن همان مقداری است که می‌پوشی و می‌نوشی و می‌خوری، بقیه‌اش زیادی است، که برای غیر از خودت باقی می‌گذاری، پس از آنچه به تو داده‌اند به قدر کفایت بردار، و باقی را احسان کن،       <code class="page" rel="16,112"/> و این نیز وجه بدی نیست. البته در این میان وجوه دیگری نیز هست که چون با سیاق آیه سازگاری ندارد ذکر نشد. </p> <p> <span class="aya" rel="28_77" data-words="14-19">و أحسن کما أحسن الله إلیک</span> -یعنی زیادی را از باب احسان به دیگران انفاق کن، همان طور که خدا از باب احسان به تو انفاق کرده، بدون اینکه تو مستحق و مستوجب آن باشی، این جمله بنا بر وجه اول از قبیل عطف تفسیر است، برای جمله‌ <span class="aya" rel="28_77" data-words="8-13">و لا تنس نصیبک من الدنیا</span>، و بنا بر وجه دوم به منزله متمم آن است. </p> <p> <span class="aya" rel="28_77" data-words="20-30">و لا تبغ الفساد فی الأرض إن الله لا یحب المفسدین</span> -یعنی در طلب فساد در زمین مباش، و از آنچه خدا از مال و جاه و حشمت به تو داده استعانت در فساد مجوی، که خدا مفسدان را دوست نمی‌دارد، چون بنای خلقت بر صلاح و اصلاح است. </p> <h3> <span class="title" rel="28_76 28_77 28_78 28_79 28_80 28_81 28_82 28_83 28_84">پاسخ مستکبرانه قارون: اموال من حاصل کاردانی و مهارت خودم می‌باشد و کسی در آن سهیم نبوده حق مداخله ندارد</span> </h3> <p> <code class="aya" rel="28_78"/> <span class="aya" rel="28_78" data-words="1-6">قال إنما أوتیته علی علم عندی...</span> شکی نیست در اینکه این جمله پاسخی بوده که قارون از همه گفتار مؤمنین از قومش، و نصیحت‌های آنان، داده، چون اساس گفتار آنان بر این معنا بود که آنچه وی از مال و ثروت داشته، خدا به او داده، و احسان و فضلی از خدا بوده، و خود او استحقاق آن را نداشته، پس واجب است که او هم با این فضل خدا خانه آخرت را طلب کند، و آن را در راه احسان به مردم انفاق نماید، و با تکبر و استعلا و طغیان در زمین فساد برنینگیزد. </p> <p>لذا قارون در پاسخ آنان، این اساس را تخطئه کرده و گفته است که آنچه من دارم احسان خدا نیست، و بدون استحقاق به دستم نیامده، و ادعا کرده که همه اینها در اثر علم و کاردانی خودم جمع شده، پس من از میان همه مردم استحقاق آن را داشته‌ام، چون راه جمع آوری مال را بلد بودم، و دیگران بلد نبودند، و وقتی آنچه به دستم آمده به استحقاق خودم بوده، پس خود من مستقل در مالکیت و تصرف در آن هستم، هر چه بخواهم می‌توانم بکنم، می‌توانم آن را مانند ریک در انواع لذتها و گسترش نفوذ و سلطنت، و بدست آوردن مقام و رسیدن به هر آرزوی دیگری صرف کنم، و سزاوار هم نیست که کسی در کارم مداخله کند. </p> <p>و این پندار غلطی که در مغز قارون جای گرفته بود و کار او را به هلاکت کشانید، کار تنها او نبوده و نیست، بلکه همه ابنای دنیا که مادیات در مغزشان رسوخ کرده، به این پندار غلط مبتلا هستند، هیچ یک از آنان آنچه را که دست تقدیر برایشان نوشته و اسباب ظاهری هم با آن مساعدت کرده، از این فکر غلط بدور نیستند که همه را از لیاقت و کاردانی خود بدانند و خیال کنند مال فراوانشان و عزت زودگذر، و نیروی عاریه‌ای، همه از هنرمندی و کاردانی و لیاقت خود آنان است، این خودشانند که کار می‌کنند، و کارشان نتیجه می‌دهد، <code class="page" rel="16,113"/> و این علم و آگاهی آنان است که ثروت و مقام را به سویشان سوق می‌دهد، و این کاردانی خودشان است که مال و جاه را برایشان نگه می‌دارد. آیات زیر هم به همگانی بودن این فکر اشاره نموده و می‌رساند که این پندار غلط مخصوص قارون نبوده، هر انسانی همین طور است، که وقتی نعمتش زیاد شد، طغیان می‌کند، و می‌پندارد که تنها سبب اقبال دنیا به وی، خود او و کاردانی اوست، و آن آیات اینها است که می‌فرماید: <span class="aya" rel="39_49-52" data-words="1-69">فإذا مس الإنسان ضر دعانا، ثم إذا خولناه نعمة منا، قال إنما أوتیته علی علم، بل هی فتنة، و لکن أکثرهم لا یعلمون، قد قالها الذین من قبلهم، فما أغنی عنهم ما کانوا یکسبون، فأصابهم سیئات ما کسبوا، و الذین ظلموا من هؤلاء سیصیبهم سیئات ما کسبوا، و ما هم بمعجزین، أ و لم یعلموا أن الله یبسط الرزق لمن یشاء و یقدر، إن فی ذلک لآیات لقوم یؤمنون</span><span class="footnote" rel="1" title="تفسیر منهج الصادقین، ج ۷، ص ۱۲۷">*</span>، و نیز می‌فرماید: <span class="aya" rel="40_82-83" data-words="1-44">أ فلم یسیروا فی الأرض فینظروا کیف کان عاقبة الذین من قبلهم کانوا أکثر منهم، و أشد قوة و آثارا فی الأرض، فما أغنی عنهم ما کانوا یکسبون، فلما جاءتهم رسلهم بالبینات فرحوا بما عندهم من العلم، و حاق بهم ما کانوابه یستهزؤن</span><span class="footnote" rel="2" title="نگهشان دارید که بازخواست خواهند شد سوره صافات، آیه ۲۴">*</span>، و اگر این آیات را بر داستان قارون عرضه کنیم جای هیچ شکی نمی‌ماند که مراد از علم در کلام قارون همان کاردانی و مهارتی است که ما گفتیم. </p> <p>در آیه مورد بحث خیرخواهان به قارون گفتند: <span class="aya" rel="28_77" data-words="1-7">و ابتغ فیما آتاک الله الدار الآخرة</span> -در این اموالی که خدا به تو داده خانه آخرت را بطلب ، و او در پاسخشان نگفت: انما آتانی اللَّه علی علم عندی-خدا که اینها را به من داده، به خاطر کاردانی من است ، بلکه     <code class="page" rel="16,114"/> اصلا نام خدا را نبرد، و گفت: <span class="aya" rel="28_78" data-words="2-3">إنما أوتیته</span> -تنها و تنها به خاطر کاردانیم داده شده‌ام ، و این تعبیر می‌رساند که وی از یاد خدا اعراض داشته، و خواسته است به ساحت کبریای خدا بی اعتنایی کند. </p> <h3> <span class="title" rel="28_78 28_76 28_77 28_79 28_80 28_81 28_82 28_83 28_84">جواب به قارون با یاد آوری اینکه خداوند پیش از او کسانی توانگرتر از او را هلاک ساخته است بدون اینکه علم و نیرویشان مانع از هلاکتشان شوند</span> </h3> <p> <span class="aya" rel="28_78" data-words="7-26">أ و لم یعلم أن الله قد أهلک من قبله من القرون من هو أشد منه قوة و أکثر جمعا؟</span> - استفهام در این آیه توبیخی است، و پاسخی است از اینکه گفته بود: تنها و تنها به خاطر کاردانیم داده شده‌ام، پاسخی است قابل درک، و آسان، یعنی آسانترین بیانی که ممکن است او را به خطا و فساد گفتارش متنبه کند، چون او خیال می‌کرد تنها چیزی که مال را برای او فراهم آورده، و هم برای او حفظ می‌کند، و از آن بهره‌مندش می‌کند، علم او و کاردانی اوست، با اینکه او خودش خبر دارد که در قرون قبل از او کسانی بودند که از او کاردانتر و نیرومندتر و مال اندوزتر و دارای کارکنانی بیشتر بودند، و ایشان هم مثل خود وی فکر می‌کردند، و می‌پنداشتند مال و نیرو، و مددکاران همه از کاردانی خودشان است، ولی خدا به همین جرم هلاکشان کرد، پس اگر تنها سبب و علتی که مال فراهم می‌کند و آن را حفظ نموده و وی را از آن برخوردار می‌سازد علم بوده باشد، همین علمی که او را مغرور ساخته، و اصلا به فضل و احسان خدا نبوده، باید آن اقوام گذشته هلاک نمی‌شدند، و آن علم و مهارت، ایشان را از هلاکت نجات داده باشد، و هم چنان از اموالشان برخوردار کرده باشد، و با نیروی خود بلاء را از خود دفع کرده باشند، و نفراتشان هم یاریشان کرده باشند، و حال آنکه نه علمشان به کارشان خورد، نه اموالشان، و نه جمعشان. </p> <p> <span class="aya" rel="28_78" data-words="27-32">و لا یسئل عن ذنوبهم المجرمون</span> -از ظاهر سیاق برمی‌آید مراد از این جمله بیان سنت الهی در عذاب کردن مجرمین و هلاکت ایشان به جرم گناهانشان باشد، در نتیجه کنایه است از اینکه ایشان را مهلت نمی‌دهیم، و به عذرهایی که بهم ببافند گوش نمی‌دهیم، و به تذلل و انابه‌ای که قبلا به امید نجات آماده کرده‌اند، توجه نمی‌کنیم، هم چنان که قدرتمندان بشر وقتی می‌خواهند محکوم خود را شکنجه کنند از جرمش می‌پرسند، تا جرمش را شناخته و به جرم محکوم کنند و سپس عذابش کنند، و در قوانین حکومتهای بشری بسیار می‌شود که مجرم عذرهایی می‌تراشد، و عذاب حکومت را از خود دور می‌کند، ولی خدای سبحان چنین نیست، چون به حقیقت حال آگاه است، و لذا از مجرم نمی‌پرسد که گناهت چیست؟ بلکه تنها علیه او حکم می‌کند و او بدون هیچ درنگی عذاب می‌شود، عذابی که به هیچ وجه برگشت ندارد. </p> <p>بنا بر این از ظاهر امر چنین برمی‌آید که جمله مورد بحث تتمه توبیخ سابق باشد، و<code class="page" rel="16,115"/> پاسخی است به قارون که ثروت خود را به علم و کاردانی خود مستند می‌کرد، و حاصلش این است که: مؤاخذه الهی مانند مؤاخذه بشر نیست، که وقتی کسی را ملامت و یا نصیحت می‌کنند، برای برگرداندن ملامت از خود، به علم و کاردانی خود متشبث شده، چیزهایی بهم می‌بافند، چون خدای سبحان عالم و شاهد اعمال هر کسی است و مؤاخذه او را نمی‌توان با نیرنگ پاسخ داد، بلکه او به خاطر همین که دانا و ناظر اعمال است، از هیچ مجرمی نمی‌پرسد که چه کردی؟ بلکه تنها مطابق جرمش مؤاخذه‌اش می‌کند، و نیز مؤاخذه او ناگهانی است، به طوری که خود مجرم هیچ اطلاع قبلی از آن ندارد. </p> <h3> <span class="title" rel="28_78">وجوهی که در معنای جواب قارون (<span class="aya" rel="28_78" data-words="2-6">إنما أوتیته علی علم عندی</span>) گفته شده است</span> </h3> <p> این آن معنایی است که از سیاق آیه به دست می‌آید ولی مفسرین معانی دیگری برای آن ذکر کرده‌اند. </p> <p>مثلابعضی<span class="footnote" rel="1" title="روح المعانی، ج ۲۰، ص ۱۲۱">*</span> گفته‌اند: مراد از علم در جمله‌ <span class="aya" rel="28_78" data-words="2-6">إنما أوتیته علی علم عندی</span> علم تورات است، چون قارون از همه بنی اسرائیل به تورات عالم‌تر بود . </p> <p>بعضی<span class="footnote" rel="2" title="اگر از آنچه نهی شده‌اید گناهان بزرگ را ترک کنید، ما گناهان دیگرتان را جبران نموده، و شما را به منزلی آبرومند می‌بریم سوره نساء، آیه ۳۱">*</span> دیگر گفته‌اند: مراد علم کیمیاء بوده، چون قارون کیمیاء را از موسی و یوشع بن نون و کالب بن یوحنا فرا گرفته بود، و منظور از اینکه گفت: <span class="aya" rel="28_78" data-words="4-6">علی علم عندی</span> -با علمی که نزد من است این بوده که علم کیمیاء مخصوص او بوده، و سایر مردم آن را نمی‌دانستند، و با این علم مقدار زیادی طلا درست کرده بود . </p> <p>بعضی<span class="footnote" rel="3" title="هر کس کار نیک کند، ده برابر مثل آن پاداش دارد سوره انعام، آیه ۱۶۰">*</span> دیگر گفته‌اند: مراد از علم علم استخراج گنجینه‌ها و دفینه‌ها است، چون قارون این علم را داشته، و به وسیله آن دفینه‌های بسیاری استخراج کرده بود . </p> <p><span class="phrase">بعضی<span class="footnote" rel="4" title="تفسیر قمی، ج ۲، ص ۱۴۴">*</span> دیگر گفته‌اند: مراد از علم، علم خدای تعالی است و معنایش این است که: به نظر من خدای تعالی مرا به علم تحصیل ثروت اختصاص داده، و منظورش از کلمه  <em rel="fa_28_78_6-6" data-sentence="216:38">عندی</em> این بوده که مطلب به نظر من چنین است .</span> </p> <p>بعضی<span class="footnote" rel="5" title="مجمع البیان، ج ۷، ص ۲۶۹">*</span> دیگر گفته‌اند: مراد از علم همان علم خداست که در وجه قبلی گذشت، و لیکن علم به معنای معلوم است، و معنای جمله این است که: این اموال را که خدا به من داده به وسیله معلوماتی داده که آن را به من تعلیم فرموده . </p> <p>و کلمه <em>علی</em> در همه این اقوال برای استعلا است، البته بعضی<span class="footnote" rel="6" title="روح المعانی، ج ۲۰، ص ۱۱۳">*</span> گفته‌اند: ممکن هم هست که برای تعلیل بوده باشد . </p> <p>       <code class="page" rel="16,116"/> بعضی<span class="footnote" rel="1" title="فساد در بر و بحر عالم پدید آمد به خاطر آنچه مردم به دست خود کردند سوره روم، آیه ۴۱">*</span> گفته‌اند: مراد از سؤال در جمله‌ <span class="aya" rel="28_78" data-words="27-32">و لا یسئل عن ذنوبهم المجرمون</span>، سؤال در روز قیامت است، و آن سؤالی که نفی شده، سؤال استعلام و خبرگیری است، نه سؤال توبیخ، چون خدای تعالی از خود مجرمین داناتر، و با خبرتر از خود آنان به گناهان آنان است و احتیاج ندارد که از ایشان بپرسد چه گناهی مرتکب شده‌اند، علاوه بر این ملائکه نیز گناهان ایشان را از نامه‌های اعمال آنان می‌فهمند، و مجرمین را از سیمای آنان می‌شناسند. بخلاف آیه‌ <span class="aya" rel="37_24" data-words="1-4">و قفوهم إنهم مسؤلون</span><span class="footnote" rel="2" title="اگر اظهار کنید آنچه در دلها دارید، و یا اظهارش نکنید، به هر حال خدا شما را با آن محاسبه می‌کند سوره بقره، آیه ۲۸۴">*</span>، که سؤال در آن سؤال توبیخ است، نه استعلام و خبرگیری، ممکن هم هست سؤال در هر دو آیه به یک معنا باشد، و اگر در یکی نفی و در یکی اثبات شده، به خاطر اختلاف مواقف روز قیامت است. چون در موقفی سؤال نمی‌شوند و در موقفی دیگر سؤال می‌شوند، پس تناقضی در آیات نیست . </p> <p>و نیز بعضی<span class="footnote" rel="3" title="تفسیر فخر رازی، ج ۲۴، ص ۲۲۱ ذیل سوره نمل و مجموعة من التفاسیر، ج ۴، ص ۷۷۰">*</span> از مفسرین گفته‌اند: ضمیر جمع در جمله‌ <span class="aya" rel="28_78" data-words="30-31">عن ذنوبهم</span> به- <span class="aya" rel="28_78" data-words="19-21">من هو أشد</span> -کسانی که از قارون نیرومندتر بودند برمی‌گردد، و مراد از مجرمین غیر ایشان است، و معنای آیه این است که: سایر مجرمین از گناهان اقوام گذشته که خدا هلاکشان کرده پرسش و بازخواست نمی‌شوند . </p> <p>این بود آن وجوهی که گفتیم مفسرین در تفسیر آیه آورده‌اند، و هیچ یک از آنها با سیاق سازگار نیست. </p> <h3> <span class="title" rel="28_80">دنیا طلبان غافل از عقبی ثروتی همانند ثروت قارون را آرزو می‌کنند و مؤمنان خدا شناس می‌گویند: <span class="aya" rel="28_80" data-words="7-9">ثواب الله خیر...</span> </span> </h3> <p> <code class="aya" rel="28_79"/> <span class="aya" rel="28_79" data-words="1-21">فخرج علی قومه فی زینته قال الذین یریدون الحیاة الدنیا یا لیت لنا مثل ما أوتی قارون إنه لذو حظ عظیم</span> کلمه <em>حظ</em> به معنای بهره آدمی از سعادت و بخت است. </p> <p> <span class="aya" rel="28_79" data-words="7-10">الذین یریدون الحیاة الدنیا</span> -یعنی کسانی که زندگانی دنیا را هدف نهایی و یگانه غایت مساعی خویش می‌دانند، و غایتی دیگر ورای آن نمی‌بینند، و خلاصه از آخرت غافل و جاهلند، و نمی‌دانند که خدا در آخرت چه ثوابها برای بندگان خود فراهم کرده، آیه <span class="aya" rel="53_29-30" data-words="1-16">فأعرض عن من تولی عن ذکرنا، و لم یرد إلا الحیاة الدنیا، ذلک مبلغهم من العلم</span><span class="footnote" rel="4" title="مجمع البیان، ج ۷، ص ۲۶۵">*</span> نیز به این معنا تصریح دارد، و به همین جهت اموال قارون را سعادتی عظیم شمردند، بدون اینکه قید و         <code class="page" rel="16,117"/> شرطی در کلام خود بیاورند، گفتند: ای کاش ما هم می‌داشتیم آنچه را که قارون دارد، چون او حظی عظیم، و سعادتی بزرگ دارد. </p> <p><code class="aya" rel="28_80"/> <span class="aya" rel="28_80" data-words="1-14">و قال الذین أوتوا العلم ویلکم ثواب الله خیر لمن آمن و عمل صالحا...</span> کلمه <em>ویل</em> به معنای هلاکت است، که در موارد نفرین به هلاکت و نیز انزجار از هر چه خوش آیند نیست استعمال می‌شود، و در آیه مورد بحث انزجار از آرزویی است که دنیاطلبان آن را آرزو کردند. </p> <p>گویندگان این حرف مؤمنین بنی اسرائیل بوده‌اند، که به خدا علم داشتند، و خطابشان در این سخن بر همان نادانهایی است که آرزو کردند ای کاش آنچه قارون دارد آنان نیز می‌داشتند، و آن را سعادتی عظیم آنهم بدون قید و شرط پنداشتند، و مقصودشان از این سخن این بوده که ثواب خدا که مخصوص اشخاصی است که ایمان آورده و عمل صالح انجام دهند، بهتر است از آنچه قارون دارد، پس اگر ایمان دارند و صالح هستند آرزوی آن ثوابها کنند، نه آنچه که قارون دارد. </p> <p> <span class="aya" rel="28_80" data-words="15-19">و لا یلقاها إلا الصابرون</span> <span class="phrase">-کلمه <em rel="fa_28_80_17-17" data-sentence="6:582">یلقاها</em> مضارع مجهول از مصدر <em>تلقیه</em> است، که به معنای فهماندن است، هم چنان که تلقی به معنای فهمیدن و گرفتن است، و ضمیر  <em>ها</em> -به طوری که گفته‌اند<span class="footnote" rel="1" title="جمعی دیگر به گناهان خود اعتراف کردند، عمل صالح را با عمل زشت مخلوط کردند، امید است خدا توبه‌شان را بپذیرد که خدا آمرزنده رحیم است سوره توبه، آیه ۱۰۲">*</span> -به <em>کلمه</em> برمی‌گردد، که از سیاق آیه استفاده می‌شود، هر چند که لفظ کلمه قبلا در آیه نیامده و معنای آیه این است: این کلمه را-که گفتیم: ثواب خدا برای آنان که ایمان آورده و عمل صالح کنند بهتر است-نمی‌فهمند مگر کسانی که صابر باشند.</span> </p> <p>و بعضی<span class="footnote" rel="2" title="تفسیر قمی، ج ۲، ص ۱۴۴">*</span> دیگر از مفسرین گفته‌اند: ضمیر مذکور به سیره یا طریقه برمی‌گردد، -که آن نیز از مفهوم آیه استفاده می‌شود-، و معنایش این است که: طریقه یا سیره ایمان و عمل صالح را کسی نمی‌فهمد، و یا موفق به عمل به آن نمی‌گردد، مگر صابران. </p> <p>و صابران کسانی هستند که در هنگام شدائد و نیز در برابر اطاعتها و هم چنین ترک گناهان خویشتن‌دار باشند، و وجه اینکه تنها این دسته می‌توانند به ثواب خدا برسند و این کلمه، یا سیره و یا طریقه را بفهمند، این است که: تصدیق به بهتر بودن ثواب آخرت از حظ دنیوی-که قهرا مستلزم داشتن ایمان و عمل صالح است که آن دو نیز ملازم با ترک بسیاری از هواها و محرومیت از بسیاری از مشتهیات هستند-محقق نمی‌شود، مگر برای کسانی که   <code class="page" rel="16,118"/> صفت صبر دارند، و می‌توانند تلخی مخالفت طبع و سرکوبی نفس اماره را تحمل کنند. </p> <p><code class="aya" rel="28_81"/> <span class="aya" rel="28_81" data-words="1-5">فخسفنا به و بداره الأرض...</span> <span class="phrase">دو ضمیر <em>به</em> و <em rel="fa_28_81_4-4" data-sentence="22:132">بداره</em> به قارون برمی‌گردد، و چون خسف و فرو بردن قارون و خانه‌اش در زمین متفرع بر بغی و طغیان او بود <em>فاء</em> تفریع بر سر این جمله آمد.</span> </p> <p> <span class="aya" rel="28_81" data-words="6-19">فما کان له من فئة ینصرونه من دون الله، و ما کان من المنتصرین</span> <span class="phrase">-کلمه <em rel="fa_28_81_10-10" data-sentence="6:594">فئة</em>  به معنای جماعتی متمایل بهم است، و در کلمه <em rel="fa_28_81_11-11" data-sentence="105:534">ینصرونه</em> و کلمه <em rel="fa_28_81_19-19" data-sentence="174:510">منتصرین</em> در این آیه معنای منع و امتناع نهفته است و حاصل معنا این است که: قارون، هیچ جماعتی نداشت که او را از عذاب شدن منع کنند، و خودش هم از ممتنعین نبود، که زیر بار عذاب نرود، و این درست بر خلاف پنداری بود که یک عمر در سر می‌پرورانید، و خیال می‌کرد که آن عامل که ثروت و خیر را به سویش جلب نموده و شر را از او دفع می‌کرد، حول و قوت خودش و جمعیت و خدم و حشمش بود، که آنها را هم به علم خود کسب کرده بود، ولی نه آن جمعش نگهش داشت، و نه آن قوت و نیرویش از عذاب خدا نجاتش بخشید، و معلوم شد که آنچه داشته خدا به او داده بود.</span> </p> <p>بنا بر این حرف <em>فاء</em> در جمله <em>فما کان</em> تفریع این جمله را بر جمله‌ <span class="aya" rel="28_81" data-words="1-2">فخسفنا به...</span> می‌رساند، و چنین معنا می‌دهد که ما او و خانه‌اش را در زمین فرو بردیم، پس برایش روشن شد بطلان آنچه ادعا می‌کرد، و می‌گفت من خودم مستحق این ثروت هستم، و حاجتی به خدا ندارم، و این نبوغ علمی و نیروی خودم است که جلب خیر و رفع ضرر از من می‌کند. </p> <h3> <span class="title" rel="28_76 28_77 28_78 28_79 28_80 28_81 28_82 28_83 28_84">بعد از هلاکت قارون، بر آرزومندان ثروت او معلوم گشت که وسعت و تنگی رزق تابع مشیت خدا است</span> </h3> <p> <code class="aya" rel="28_82"/> <span class="aya" rel="28_82" data-words="1-17">و أصبح الذین تمنوا مکانه بالأمس، یقولون ویکأن الله یبسط الرزق لمن یشاء من عباده و یقدر...</span> می‌گویند کلمه <em>وی</em> کلمه‌ای است که در هنگام اظهار ندامت استعمال می‌شود، و بسا هم می‌شود که در مورد تعجب به کار می‌رود، و هر دو معنا با آیه شریفه می‌سازد، هر چند که معنای اول زودتر به ذهن می‌رسد. </p> <p> <span class="aya" rel="28_82" data-words="8-17">ویکأن الله یبسط الرزق لمن یشاء من عباده و یقدر</span> -در این جمله همان کسانی که دیروز آرزو می‌کردند ای کاش به جای قارون بودند، بعد از خسف قارون، اعتراف کرده‌اند به اینکه آنچه قارون ادعا می‌کرد و ایشان تصدیقش می‌کردند، باطل بوده، و وسعت و تنگی رزق به مشیت خدا است، نه به قوت و جمعیت و داشتن نبوغ فکری در اداره زندگی. </p> <p>معمولا کلمه <em>کان</em> برای تشبیه چیزی است به چیزی، می‌گوییم: فلانی کانه شیر<code class="page" rel="16,119"/> است، یعنی مثل اوست در شجاعت، ولی مقام در آیه مورد بحث مقام تحقیق است نه تشبیه، تا با شک و تردید مناسبت داشته باشد، لذا کلمه <em>کان</em> در این آیه برای تشبیه نیست، بلکه گویندگان این سخن، کلمه مذکور را به این منظور آورده‌اند که بفهمانند همین الآن ابتداء و اولین لحظه‌ای است که ما، در سخن قارون دچار تردید شدیم، با اینکه قبلا او را تصدیق کرده بودیم، و به کار بردن کلمه <em>کان</em> به این منظور شایع است. </p> <p>شاهد اینکه کلمه مذکور را به منظور تردید به کار نبرده‌اند، جمله‌ <span class="aya" rel="28_82" data-words="18-25">لو لا أن من الله علینا لخسف بنا</span> است که به طور جزم و تحقیق و بدون هیچ تردید گفته‌اند، اگر خدا بر ما منت ننهاده بود ما را هم فرو می‌برد. </p> <p>در جمله‌ <span class="aya" rel="28_82" data-words="26-29">ویکأنه لا یفلح الکافرون</span> برای بار دوم اظهار ندامت کرده‌اند، و اینکه گفته‌اند: وای!گویا کافران رستگار نمی‌شوند، رد مطلبی است که لازمه آرزوی قلبی ایشان است، که گفتند: ای کاش ما جای قارون بودیم، چون لازمه این آرزو این است که قارون‌ها رستگارند. <code class="aya" rel="28_83"/> <span class="aya" rel="28_83" data-words="1-16">تلک الدار الآخرة نجعلها للذین لا یریدون علوا فی الأرض و لا فسادا و العاقبة للمتقین</span> این آیه و آیه بعدش به منزله نتیجه‌گیری از داستان قارون است. </p> <p>و <span class="phrase">در جمله‌ <span class="aya" rel="28_83" data-words="1-3">تلک الدار الآخرة</span> کلمه <em rel="fa_28_83_1-1" data-sentence="85:229">تلک</em> که مخصوص اشاره به دور است، شرافت و ارجمندی و علو مکان آخرت را می‌رساند، و همین خود شاهد است بر اینکه مراد از دار آخرت، دار آخرت سعیده است، نه هر آخرتی، و نیز به همین جهت مفسرین دار آخرت را در آیه مورد بحث به بهشت تفسیر کرده‌اند.</span> </p> <p>و معنای اینکه فرمود: <span class="aya" rel="28_83" data-words="4-13">نجعلها للذین لا یریدون علوا فی الأرض و لا فسادا</span> -قرارش می‌دهیم برای کسانی که نمی‌خواهند در زمین گردن فرازی کنند، و فساد انگیزند این است که: ما بهشت را اختصاص به چنین کسانی می‌دهیم، و منظور از گردن فرازی این است که: بر بندگان خدا استعلا و استکبار بورزند، و منظور از فسادانگیزی این است که: خواستار گناهان و نافرمانی خدا باشند، چون خدای تعالی شرایعش را، که انسانها را به آنها مکلف فرموده، بر اساس آنچه که فطرت و خلقت آنان اقتضاء دارد بنا نهاده، و فطرت انسان تقاضا ندارد مگر آن کار و آن روشی را که موافق با نظام اتم و احسن در حیات زمینی انسانهاست، پس هر معصیتی، بی واسطه و یا با واسطه در فساد این زندگی اثر دارد، هم چنان که قرآن کریم می‌فرماید: <span class="aya" rel="30_41" data-words="1-10">ظهرالفساد فی البر و البحر بما کسبت أیدی الناس</span><span class="footnote" rel="1" title="الدر المنثور، ج ۵، ص ۱۳۶">*</span>. </p> <p>از اینجا روشن می‌شود که علو خواهی یکی از مصادیق فساد خواهی است، و اگر از میان فسادها خصوص علوخواهی و برتری جویی را نام برده، برای این است که نسبت به خصوص آن عنایت داشته است، و حاصل معنای آیه این است که: این خانه آخرت، یعنی بهشت را اختصاص به افرادی می‌دهیم، که نمی‌خواهند با برتری‌جویی بر بندگان خداوند و با هر معصیتی دیگر در زمین فساد راه بیندازند. </p> <p>این آیه شریفه عمومیت دارد، و می‌رساند که تنها کسانی به بهشت می‌روند، که در زمین، هیچ یک از مصادیق فساد و یا به عبارتی دیگر هیچ یک از گناهان را مرتکب نشوند، به طوری که حتی اگر در همه عمر یک گناه کرده باشند، از بهشت محروم می‌شوند، و لیکن آیه دیگری از قرآن کریم این عموم را تخصیص زده و فرموده: <span class="aya" rel="4_31" data-words="1-13">إن تجتنبوا کبائر ما تنهون عنه، نکفر عنکم سیئاتکم، و ندخلکم مدخلا کریما</span><span class="footnote" rel="2" title="سعد السعود، ص ۸۸ (ط نجف)">*</span>. </p> <p> <span class="aya" rel="28_83" data-words="14-16">و العاقبة للمتقین</span> -یعنی عاقبت نیک و پسندیده، که همان خانه سعید آخرت، و یا عاقبت سعید در دنیا و آخرت است، از آن مردمی است که تقوی پیشه کنند، چیزی که هست از دو احتمال مزبور احتمال اول مورد تایید سیاق هر دو آیه است. </p> <p><code class="aya" rel="28_84"/> <span class="aya" rel="28_84" data-words="1-6">من جاء بالحسنة فله خیر منها</span> هر کس کاری نیک کند پاداشی بهتر از آن دارد، برای اینکه پاداشش به فضل خدا چند برابر می‌شود، هم چنان که خودش در جای دیگر فرمود: <span class="aya" rel="6_160" data-words="1-6">من جاء بالحسنة فله عشر أمثالها</span><span class="footnote" rel="3" title="معانی الاخبار، ص ۳۲۵">*</span>. </p> <p> <span class="aya" rel="28_84" data-words="7-19">و من جاء بالسیئة فلا یجزی الذین عملوا السیئات إلا ما کانوا یعملون</span> و کسی که عمل زشت کند زشتکاران جز همان عملشان پاداش داده نمی‌شوند، یعنی بر آنچه که کرده‌اند چیزی اضافه نمی‌شود، و در این، کمال عدل الهی است، هم چنان که در کار نیک پاداش به ده برابر کمال فضل اوست. </p> <p>ظاهر کلام اقتضاء داشت به جای جمله‌ <span class="aya" rel="28_84" data-words="11-14">فلا یجزی الذین عملوا</span> بفرماید: <em>فلا یجزون</em> یعنی ضمیری به کلمه <em>من-کسی که</em> برگرداند، ولی چنین نفرمود، بلکه دوباره       <code class="page" rel="16,121"/> اسم ظاهر به کار برد، یعنی به جای ضمیر، موصول <em>الذین</em> را به کار برد، و شاید این تعبیر اشاره به این باشد که حکم در آیه، مخصوص کسانی است که زیاد معصیت می‌کنند، و خطا سراپایشان را گرفته، نه کسی که در عمر یک گناه از او سرمی‌زند، هم چنان که کلمه  <em>سیئات</em> که جمع <em>سیئة</em> است، و نیز جمله کانوا یعملون-همواره مرتکب می‌شدند ، نیز دلالت بر این کثرت و اصرار و استمرار دارد، و اما کسی که هم گناه می‌کند و هم حسنه به جای می‌آورد، امید هست که خدای تعالی او را بیامرزد، هم چنان که خودش فرموده: <span class="aya" rel="9_102" data-words="1-19">و آخرون اعترفوا بذنوبهم، خلطوا عملا صالحا و آخر سیئا، عسی الله أن یتوب علیهم إن الله غفور رحیم</span><span class="footnote" rel="1" title="تفسیر قمی، ج ۲، ص ۱۴۵">*</span>. </p> <p>این را باید دانست که ملاک در <em>حسنه و سیئه</em> به خاطر اثری است که از آنها برای انسان حاصل می‌شود، و به خاطر آن آثار، اعمالی را حسنه، و اعمالی دیگر را سیئه می‌نامیم، نه به خاطر جرم و اسکلت اعمال، که یک نوع حرکت است. </p> <p>ثواب و عقابی هم که بر اعمال مترتب می‌شود، باز به لحاظ آن آثار است، نه به خاطر متن عمل، هم چنان که قرآن کریم نیت باطنی را نیز مورد محاسبه قرار می‌دهد، و می‌فرماید: <span class="aya" rel="2_284" data-words="9-19">و إن تبدوا ما فی أنفسکم أو تخفوه یحاسبکم به الله</span><span class="footnote" rel="2" title="مجمع البیان، ج ۷، ص ۲۶۵">*</span>. </p> <p>با این بیان، جواب از اشکالی<span class="footnote" rel="3" title="الدر المنثور، ج ۵، ص ۱۳۹">*</span> که بر اطلاق آیه شده، که: توحید یک حسنه است، و هیچ پاداشی مهم‌تر از آن نیست، پس چگونه پاداش بهتر از آن را به شخص موحد می‌دهند؟ و لا بد آیه شریفه یا مربوط به عقاید نیست، و یا به مساله توحید تخصیص خورده است، روشن می‌شود. </p> <h3> <span class="title" rel="28_76 28_77 28_78 28_79 28_80 28_81 28_82 28_83 28_84">اشاره به اینکه ملاک در ثواب و عقاب، آثار حاصل از اعمال است</span> </h3> <p> توضیح اینکه گفتیم: ملاک در ثواب و عقاب به خاطر آثار حاصل از اعمال است، نه به خاطر خود اعمال، در مساله توحید هم ملاک اثری است که بر این عمل قلبی مترتب می‌شود، و این اثر غیر از خود توحید است، گر چه هیچ عملی بهتر از توحید فرض ندارد، ولی ممکن است چیزی را فرض کرد که از اثر توحید بهتر و افضل باشد. </p> <p>علاوه بر این توحید هر چه و به هر معنا فرض شود، قابل شدت و ضعف و نقصان و       <code class="page" rel="16,122"/> زیادت است، و پر واضح است که توحید شخص موحد که در یک حدی از شدت و ضعف قرار دارد، اگر در وقت جزا دادن چند برابر شود از برابرش بهتر است. </p> <h3>بحث روایتی‌ <span class="title" rel="28_76 28_77 28_79 28_81 28_78 28_80 28_82 28_83 28_84"> (روایاتی در باره داستان قارون و آیات مربوط به آن) </span> </h3> <p> در الدر المنثور است که ابن ابی شیبه در کتاب مصنف و ابن منذر، ابن ابی حاتم، حاکم-وی حدیث را صحیح دانسته-و ابن مردویه، از ابن عباس روایت آورده‌اند که گفت: قارون مردی از قوم موسی (ع)، و پسر عموی آن جناب بود، و همواره در جستجوی علم بود، تا آنکه علم بسیاری جمع‌آوری نمود، و هم چنان به کار خود ادامه داد تا روزی که بر موسی (ع) طغیان کرد، و به وی حسد ورزید. </p> <p>موسی (ع) به او فرمود: خدای تعالی به من دستور داده که از بندگانش زکات بگیرم، تو هم باید زکات مالت را بدهی، قارون از اطاعت این دستور سرباز زد، و به مردم گفت: موسی (ع) می‌خواهد مال مردم را بخورد، اول دم از نماز زد، شما اطاعتش کردید، و دستورهایی دیگر داد همه را اطاعت کردید، آیا باز او را اطاعت می‌کنید و اموالتان را به او می‌دهید، مردم گفتند: نه ما نمی‌خواهیم به این کار تن در دهیم، ولی چه چاره‌ای داریم؟ گفت: من نظرم این است که بفرستم به سراغ یکی از زنان فاحشه بنی اسرائیل، و وقتی آمد او را تحریک کنیم، و به سر وقت موسی بفرستیم که او را متهم کند به اینکه خواسته‌ای با من زنا کنی. </p> <p>مردم این نظریه را پسندیده، شخصی نزد آن زن فاحشه فرستادند و بدو گفتند: اگر شهادت دهی که موسی با تو زنا کرده است هر چه بخواهی به تو می‌دهیم، زن پذیرفت. </p> <p>قارون نزد موسی (ع) آمد، و گفت: دستور بده بنی اسرائیل جمع شوند، و آنان را به آنچه خدایت فرموده آگاه کن، موسی (ع) قبول کرد، و بنی اسرائیل را جمع کرد، و به ایشان فرمود: شما را جمع کرده‌ام تا به اطلاعتان برسانم که پروردگارم چه دستوراتی داده، بنی اسرائیل گفتند: چه دستور داده؟ فرمود: مرا دستور داده تا به شما بگویم تنها خدا را بپرستید، و چیزی را شریک او مگیرید، و صله رحم کنید، و چه و چه کنید، تا آنکه فرمود: و اینکه اگر کسی زنا کرد در صورتی که زن داشته باشد سنگسارش کنید، گفتند: هر چند که خودت باشی؟ فرمود بله اگر خودم نیز زنا کنم باید سنگسار شوم، گفتند: خوب تو زنا کرده‌ای، و باید سنگسار شوی، موسی (ع) با تعجب پرسید: من زنا<code class="page" rel="16,123"/> کرده‌ام؟ اطرافیان قارون فرستادند نزد آن زن که بیا و شهادت بده، چون آمد، پرسیدند در باره موسی (ع) چه شهادت می‌دهی؟ موسی (ع) از او پرسید تو را به خدا سوگند راست بگو، زن گفت: چون مرا به خدا سوگند می‌دهی (راستش را می‌گویم) این مردم مرا خواستند و مزدی برایم مقرر کردند تا در برابرش من تو را متهم به زنای با خود کنم، و اینک شهادت می‌دهم تو از این تهمت بری هستی، و نیز شهادت می‌دهم بر اینکه تو رسول خدایی. </p> <p>موسی با چشم گریان به سجده افتاد، خدای تعالی به وی وحی فرستاد که چرا می‌گریی؟ با اینکه من زمین را مسخر تو کرده‌ام، به زمین فرمان بده تا قارون را ببلعد، که اگر فرمانش دهی اطاعتت می‌کند. </p> <p>موسی (ع) سر از سجده برداشت، و به زمین فرمود: قارون و اطرافیانش را بگیر، زمین آنان را تا اعقاب پاهایشان در خود فرو برد، همین که وضع را چنین دیدند، از در التماس فریاد زدند: ای موسی ای موسی!موسی (ع) مجددا فرمان داد بگیر ایشان را، پس زمین آنان را تا گردنهایشان فرو برد، مجددا فریادشان به یا موسی یا موسی بلند شد، بار سوم‌موسی (ع) فرمان داد که بگیر ایشان را، پس زمین همه‌شان را در خود فرو برد، و خدای تعالی به موسی وحی فرستاد که: بندگان من هر چه تو را خواندند و تضرع کردند اجابت نکردی، به عزتم سوگند اگر مرا می‌خواندند اجابتشان می‌کردم. </p> <p>ابن عباس می‌گوید: این است معنای آیه شریفه که می‌فرماید: <span class="aya" rel="28_81" data-words="1-5">فخسفنا به و بداره الأرض</span> که زمین قارون و اتباعش را تا طبقه تحتانی خود فرو برد<span class="footnote" rel="1" title="مجمع البیان، ج ۷، ص ۲۶۶">*</span>. </p> <p>مؤلف: در کتاب مزبور از عبد الرزاق، و ابن ابی حاتم، از ابن نوفل هاشمی، نیز همین قصه روایت شده، چیزی که هست در روایات مذکور آمده که آن زن را در مجلس قارون آوردند، تا به عنوان شکایت از موسی آن تهمت را پیش قارون بزند، ولی وقتی حضور بهم رسانید، نزد همه حضار شهادت داد به برائت موسی، و این خبر به گوش موسی رسید، و نزد خدا از قارون و رفقایش شکوه کرد، خدا هم او را بر قارون مسلط کرد. </p> <p>مرحوم قمی در تفسیر خود در این داستان گفته: موسی (ع) خودش نزد قارون آمد، و حکم زکات را به وی ابلاغ نمود، قارون او را استهزاء کرده و از خانه‌اش بیرون راند، موسی (ع) نزد پروردگارش از رفتار قارون شکوه کرد، خدا هم او را بر   <code class="page" rel="16,124"/> وی مسلط ساخت و زمین به فرمان وی قارون و خانه‌اش را در خود فرو برد<span class="footnote" rel="1" title="مجمع البیان، ج ۷، ص ۲۶۹">*</span>. </p> <p>لیکن این روایت به خاطر اینکه حرفهای ناپسندی دارد، و از نظر سند هم موقوف و بریده است از ایراد همه آن خودداری کردیم، دو روایت ابن عباس و ابن نوفل نیز موقوفند یعنی از صحابی نقل کردند نه از رسول خدا (ص). </p> <p>علاوه بر این روایت ابن عباس بغی و ستمکاری قارون را نسبت به موسی دانسته، در حالی که قرآن فرموده: <span class="aya" rel="28_76" data-words="7-8">فبغی علیهم</span>، قارون بر بنی اسرائیل ستم کرد، و نیز روایت می‌گوید: علمی که قارون داشته علمی بوده که با درس خواندن فرا گرفته، و آیه قرآن همان طور که گفتیم ظاهر در این است که: مراد از علم به علم قارون، علم به راه‌های جمع‌آوری ثروت و امثال ثروت است. </p> <p>البته داستان قارون در تورات فعلی به نحو دیگری آمده، در اصحاح شانزدهم، از سفر عدد، می‌خوانیم: قورح بن بصهار بن نهات بن لاوی، و داثان، و ابیرام، دو پسر الیاب، و أون، پسر فالت، که از نواده‌های رأوبین بودند، با جمعی از بنی اسرائیل و رؤسای ایشان که دویست و پنجاه نفر می‌شدند، در مخالفت با موسی پافشاری می‌کردند، و در روزی مقرر، یک جا جمع شدند، تا علیه موسی و هارون قیام کنند، به موسی و هارون گفتند: تا اینجا هر چه کردید بس است، این جمعیت که می‌بینید همه‌شان مقدسند، و در وسطشان رب قرار دارد، پس چرا بر جماعت رب برتری می‌جویید؟ وقتی موسی این سخن بشنید به سجده افتاد، پس قورح و همه مردمش را صدا کرد که: فردا رب اعلام خواهد کرد که او برای چه کسی است؟ و چه کسی مقدس است؟ آن گاه آن کسی را که مقدس‌تر باشد به درگاه خود نزدیک خواهد کرد، آری او هر که را بپسندد به خود نزدیک می‌کند، این کار را بکنید، و محابر قورح و همه جماعتش را برای خود بگیرید، و آتشی در آن بیفکنید، و بر آن بخور دهید، فردا این کار را در مقابل رب انجام دهید، چون آن مردی که خدا او را بپسندد او مقدس است، و همین شما را بس است ای دودمان لاوی. </p> <p>تورات هم چنان قصه را ادامه می‌دهد، و در ضمن می‌گوید که فردای آن روز آمدند، و آتشدانها که در آن آتش و بخور بود آوردند، و در باب خیمه اجتماع کردند، آن گاه در تورات گفته شده که زمین زیر پایشان شکافته شد و دهان خود را باز کرد، آنان و خانه‌هایشان را بلعید، و قورح و همه مردمش و همه اموالش را نیز فرو برد، و آنچه از آنان زنده ماند در همان   <code class="page" rel="16,125"/> بیابان در بین جمعیت در زمین فرو رفتند، به طوری که بقیه اسرائیلیان که در اطرافشان بودند از صدای آنان فرار کردند، چون با خود گفتند: ممکن است ما را هم فرو ببرد، آن گاه آتشی از ناحیه رب بیرون آمد، و آن دویست و پنجاه مرد را که بخور آورده بودند بسوزانید، این بود آن مقدار از داستان تورات که مورد حاجت ما بود. </p> <p>و در مجمع البیان در ذیل آیه‌ <span class="aya" rel="28_76" data-words="1-6">إن قارون کان من قوم موسی</span> گفته است: که وی پسر خاله موسی (ع) بود، -نقل از عطاء از ابن عباس، و از روایت امام صادق  (ع)<span class="footnote" rel="1" title="مجمع البیان، ج ۷، ص ۲۶۵">*</span>. </p> <p>و در تفسیر قمی در ذیل جمله‌ <span class="aya" rel="28_76" data-words="13-16">ما إن مفاتحه لتنوأ...</span> گفته: کلید گنجینه‌هایش را جمعی نیرومند نمی‌توانستند حمل و نقل کنند<span class="footnote" rel="2" title="مجمع البیان، ج ۷، ص ۲۶۷">*</span>. </p> <p>و در معانی الاخبار به سند خود از موسی بن اسماعیل بن موسی بن جعفر (ع) از پدرش از جدش از آبای گرامش از علی (ع) روایت کرده که در ذیل جمله‌ <span class="aya" rel="28_77" data-words="8-13">و لا تنس نصیبک من الدنیا</span> فرمود: سلامتی و نیرومندی و فراغت و جوانیت و نشاطت را فراموش مکن، و با این سرمایه‌های گرانبها آخرت خود را تامین نما<span class="footnote" rel="3" title="مجمع البیان، ج ۷، ص ۲۶۵">*</span>. </p> <p>و نیز در تفسیر قمی در ذیل جمله‌ <span class="aya" rel="28_79" data-words="1-5">فخرج علی قومه فی زینته</span> گفته: قارون با جامه‌های رنگین، و دامن بلند از خانه بیرون می‌آمد، و دامن خود را به زمین می‌کشید<span class="footnote" rel="4" title="روح المعانی، ج ۲۰، ص ۱۱۳">*</span>. </p> <h3> <span class="title" rel="28_83 28_76 28_77 28_78 28_79 28_80 28_81 28_82 28_84">چند روایت در باره تواضع و بیان اینکه بسا می‌شود که بند کفش کسی موجب عجب و استعلای او می‌شود </span> </h3> <p> و در مجمع البیان می‌گوید: زاذان از امیر المؤمنین (ع) روایت کرده که در دوران خلافتش در بازارها قدم می‌زد و گم شدگان را به مقصد می‌رساند، و ضعیفان را کمک می‌کرد، و به فروشندگان و بقالان می‌گذشت، و قرآن را پیش رویش باز می‌کرد، و می‌خواند: <span class="aya" rel="28_83" data-words="1-13">تلک الدار الآخرة نجعلها للذین لا یریدون علوا فی الأرض و لا فسادا</span> و می‌فرمود: این آیه در باره اهل عدالت و تواضع از والیان امور، و در باره قدرتمندان از سایر مردم نازل شده<span class="footnote" rel="5" title="روح المعانی، ج ۲۰، ص ۱۱۳">*</span>. </p> <p>و نیز در مجمع البیان آمده که سلام اعرج از امیر المؤمنین (ع) روایت کرده که فرمود: بند کفش کسی باعث عجب او می‌شود، و به همین جهت مشمول این آیه می‌شود،           <code class="page" rel="16,126"/> که می‌فرماید: <span class="aya" rel="28_83" data-words="1-3">تلک الدار الآخرة</span><span class="footnote" rel="1" title="روح المعانی، ج ۲۰، ص ۱۲۲">*</span>. </p> <p>مؤلف: سید بن طاووس در کتاب سعد السعود خود روایت را به این صورت از مرحوم طبرسی صاحب مجمع البیان نقل کرده، که فرمود: مردی به همین مقدار که بند کفش او بهتر از بند کفش رفیقش است باعث عجب او می‌شود، لذا مشمول این آیه می‌شود<span class="footnote" rel="2" title="روح المعانی، ج ۲۰، ص ۱۲۲">*</span>. </p> <p>و در الدر المنثور است که: محاملی و دیلمی از ابی هریره روایت کرده‌اند که رسول خدا (ص) فرمود: جباری در زمین و اخذ بدون حق از مصادیق این آیه است<span class="footnote" rel="3" title="مجمع البیان، ج ۷، ص ۲۶۷">*</span>. </p> 
