<h3 class="ayas">سوره النحل آیه‌های ۱۰۶ تا ۱۱۱</h3><code class="section" rel="16_106-111"/><h3>ترجمه آیات</h3> <p> <span class="trans" rel="16_106">و هر که از پس ایمان آوردنش منکر خدا شود، نه آنکه مجبور شده و دلش به ایمان قرار دارد، بل آنکه سینه به کفر گشاید، غضب خدا بر آنها باد و عذابی بزرگ دارند.  «۱۰۶» </span><span class="trans" rel="16_107">و این بدان سبب است که آنها زندگی این دنیا را از دنیای دیگر بیشتر دوست داشته‌اند و خدا گروه کافران را هدایت نمی‌کند.  «۱۰۷» </span><span class="trans" rel="16_108">اینها همان کسانند که خدا بر دلها و گوشها و دیدگانشان مهر نهاده و آنها خودشان بیخبرند.  «۱۰۸» </span><span class="trans" rel="16_109">و بی گفتگو آنها در آخرت خودشان زیان‌کارند. <code class="page" rel="12,509"/>  «۱۰۹» </span><span class="trans" rel="16_110">و نیز پروردگارت نسبت به آنها که پس از محنت کشیدن مهاجرت کرده آن گاه جهاد کرده و صبوری پیشه کرده‌اند پروردگارت از پس آن، آمرزگار و رحیم است.  «۱۱۰» </span><span class="trans" rel="16_111">روزی بیاید که هر کس، گرفتار دفاع از خویشتن است و به هر کس هر چه کرده تمام دهند و ایشان ستم نبینند.  «۱۱۱» </span></p>       <h3>بیان آیات‌ <span class="title" rel="16_106 16_107 16_108 16_109 16_110 16_111">تهدید شدید علیه کفاری که بعد از ایمان آوردن کافر و مرتد شدند</span> </h3> <p> در این آیات علیه کفاری که بعد از ایمان به خدا کافر گشته و مرتد شدند تهدید نموده مهاجرین را که در جهاد خود دچار زحمت گشته و در راه خدا صبر کردند وعده جمیل داده، و متعرض حکم تقیه نیز شده است. </p> <p><code class="aya" rel="16_106"/> <span class="aya" rel="16_106" data-words="1-9">من کفر بالله من بعد إیمانه إلا من أکره</span>. </p> <p>کلمه <em>اطمینان</em> به معنای سکون و آرامش است، و <em>شرح صدر</em> به معنای گشادی و وسعت آن است، در مفردات گفته است: اصل شرح به معنای بسط گوشت و امثال آن بوده، وقتی می‌گوید: گوشت را شرح کردم و یا تشریح کردم معنایش این است که آن را و لو کردم، و از همین باب است شرح صدر که به معنای باز کردن سینه به نور الهی و سکینه‌ای از ناحیه خدا و روحی از او است، هم چنان که خدای تعالی در حکایت دعای موسی فرموده: <span class="aya" rel="20_25" data-words="2-5">رب اشرح لی صدری</span> و در باره رسول خدا (ص) فرموده: <span class="aya" rel="94_1" data-words="1-5">أ لم نشرح لک صدرک</span> و نیز فرموده: <span class="aya" rel="39_22" data-words="1-5">أ فمن شرح الله صدره</span>، و شرح دادن کلامی که مشکل است به معنای بسط آن و اظهار معانی پنهان آن است<span class="footnote" rel="1" title="مفردات راغب، ماده &lt;em&gt;شرح&lt;/em&gt; ">*</span>. </p> <p><span class="phrase">جمله‌ <span class="aya" rel="16_106" data-words="1-6">من کفر بالله من بعد إیمانه</span> جمله‌ای است شرطیه که جوابش جمله‌ <span class="aya" rel="16_106" data-words="20-23">فعلیهم غضب من الله</span> است، و جمله‌ <span class="aya" rel="16_106" data-words="24-27">و لهم عذاب عظیم</span> بر آن عطف شده، و ضمیر جمع در جزاء، به اسم شرط <em rel="fa_16_106_1-2" data-sentence="329:70">من کفر</em> بر می‌گردد، چون هر چند مفرد است، ولی بحسب معنا کلی و دارای افراد است.</span> </p> <p>و جمله‌ <span class="aya" rel="16_106" data-words="7-13">إلا من أکره و قلبه مطمئن بالإیمان</span> استثنایی است از عموم شرط، و مراد از <em>اکراه</em> ، مجبور شدن به گفتن کلمه کفر و تظاهر به آن است، زیرا قلب هیچ وقت اکراه نمی‌شود، و حاصل مقصود این است که: کسانی که بعد از ایمان تظاهر به کفر می‌کنند و مجبور به گفتن کلمه کفر می‌شوند، ولی دلهایشان مطمئن به ایمان است از غضب خدا   <code class="page" rel="12,510"/> مستثناء هستند. </p> <p> <span class="aya" rel="16_106" data-words="14-19">و لکن من شرح بالکفر صدرا</span> -یعنی کسی که سینه خود را برای کفر گشاده کرده و کفر را پذیرفته و به آن خوشنود گشته و آن را در خود جای داده چنین کسی مورد غضب خدایی است، و این جمله استثناء از استثنای قبلی است، و قهرا به مستثناء منه بر می‌گردد، و معنا چنین می‌شود: اینکه گفتیم کسانی که بعد از ایمانشان به خدا کفر بورزند  آنهایی نیستند که در دل ایمان دارند ولی در زبان مجبور به گفتن کفر می‌شوند، بلکه منظور کسانی است که در دل کفر را پذیرفته باشند، و مجموع این استثناء و استدراک، بیان کاملی است برای شرط، و منظور از معترضه آوردن جمله استثناء میان دو جمله شرط و جزاء هم همین بوده و گر نه می‌توانست آن را بعد از تمام شدن دو جمله شرط و جزاء بیاورد. </p> <p><span class="phrase">بعضی<span class="footnote" rel="1" title="کشاف، ج ۲، ص ۶۳۶">*</span> از مفسرین گفته‌اند: جمله <em rel="fa_16_106_1-2" data-sentence="94:526">من کفر</em> بدل است از جمله‌ <span class="aya" rel="16_105" data-words="4-8">الذین لا یؤمنون بآیات الله</span> که در آیه قبلی بود، و جمله‌ <span class="aya" rel="16_105" data-words="10-12">أولئک هم الکاذبون</span> جمله‌ای است معترضه، و جمله‌ <span class="aya" rel="16_106" data-words="7-9">إلا من أکره</span> استثنایی است از آن جمله، و جمله‌ <span class="aya" rel="16_106" data-words="14-17">و لکن من شرح</span> مبتدایی است که خبر و یا قائم مقام خبرش جمله‌ <span class="aya" rel="16_106" data-words="20-23">فعلیهم غضب من الله</span> است.</span> </p> <p>و بنا بر این معنای آیه چنین می‌شود: این است و جز این نیست که افتراء دروغ را کسانی می‌بندند که بعد از ایمانشان کافر شده باشند، مگر آن کسی که مجبور به کفر گفتن شده باشد، و دلش به ایمان مطمئن باشد. در اینجا کلام تمام شده مطلب دیگری شروع می‌شود، و آن این است که کسانی که سینه خود را برای کفر باز کرده بر چنین کسانی غضبی است از خدا. </p> <p>و لیکن ذوق سلیم، خود جوابگوی این تفسیر بوده و به سخافت آن پی می‌برد و دیگر نیازی به جوابگو ما نیست. </p> <p><code class="aya" rel="16_107"/> <span class="aya" rel="16_107" data-words="1-14">ذلک بأنهم استحبوا الحیاة الدنیا علی الآخرة و أن الله لا یهدی القوم الکافرین</span>. </p> <p>این آیه شریفه علت حلول غضب خدا بر آنان را بیان نموده است، و آن این است که ایشان حیات دنیا را که حیاتی است مادی و جز تمتع‌های حیوانی و اشتغال به مشتهیات نفس نتیجه دیگری ندارد، بر حیات آخرت که حیات دائمی و زندگی در جوار رب العالمین است و اصولا غایت و نتیجه خلقت و زندگی انسانیت است ترجیح دادند، و آن را بجای این   <code class="page" rel="12,511"/> اختیار نمودند. </p> <p>و به عبارت دیگر اینان جز دنیا هدف دیگری نداشتند، و بکلی از آخرت بریده و بدان کفر ورزیدند، و خدا هم مردم کافر پیشه را هدایت نمی‌کند، و چون خدا هدایتشان نکرد از راه سعادت و بهشت و رضوان گمراه گشته در غضب خدا و عذابی بزرگ افتادند. </p> <h3> <span class="title" rel="16_106 16_107 16_108 16_109 16_110 16_111">معنای مهر زدن خدا بر دل‌ها و گوش‌ها و دیدگان کفار</span> </h3> <p> <code class="aya" rel="16_108"/> <span class="aya" rel="16_108" data-words="1-14">أولئک الذین طبع الله علی قلوبهم و سمعهم و أبصارهم و أولئکهم الغافلون</span>. </p> <p>این آیه به این نکته اشاره می‌کند که اختیار حیات دنیا بر آخرت، و محرومیت از هدایت خدای سبحان، وصف و نشانه کسانی است که خدا بر دلها و بر گوشها و چشمانشان مهر نهاده و کسانی هستند که غافل نامیده شده‌اند. </p> <p>برای اینکه اینان بخاطر اختیار زندگی دنیا و هدف قرار دادن آن و نومیدی از اهتداء بسوی زندگی آخرت یکباره دل از آن زندگی شستند، و در نتیجه حس و شعور و عقلشان اسیر در چارچوبه مادیات شد، و دیگر به ما ورای ماده که همان زندگی آخرت است توجهی ندارند، و دیگر به آنچه که مایه عبرتشان است نمی‌نگرند، و آنچه را که مایه اندرزشان است نمی‌شنوند، و به ادله و حجت‌هایی که بسوی آخرت راهنماییشان می‌کند فکر و تعقل نمی‌کنند. </p> <p>پس اینان دلها و گوشها و چشمانشان مهر خورده و بسته شده، و دیگر آنچه که دیگران را بسوی آخرت رهنمون می‌شود، در دل و گوش و چشم آنان راه پیدا نمی‌کند، و بکلی از آن ادله غافلند، و احتمال بودن چنین ادله‌ای را هم نمی‌دهند. </p> <p>با این بیان روشن می‌شود که وصفی که در آیه قبلی بود به منزله معرف مهر و غفلتی است که در این آیه ذکر شده، پس همین که خدا ایشان را هدایت نکرده بخاطر اینکه دلهاشان به دنیا متعلق شده، خود معنای طبع و غفلت است و طبع، صفتی است الهی و منسوب به ساحت مقدس او که آن را بعنوان مجازات بکار می‌برد، ولی غفلت صفتی است بشری و منسوب به خود انسان. </p> <p><code class="aya" rel="16_109"/> <span class="aya" rel="16_109" data-words="1-7">لا جرم أنهم فی الآخرة هم الخاسرون</span>. </p> <p>ناگزیر ایشان در آخرت همان زیانکارانند چون رأس المال و سرمایه خود را در دنیا ضایع کردند و بی زاد و توشه شدند، دیگر چیزی ندارند که در آن جهان با آن زندگی کنند. </p> <p>نظیر این بیان در سوره <em>هود</em> هم آمده که می‌فرماید: <span class="aya" rel="11_22" data-words="1-7">لا جرم أنهم فی الآخرة هم الأخسرون</span><span class="footnote" rel="1" title="قهرا آنان در آخرت زیان کارترانند سوره هود، آیه ۲۲">*</span> و شاید وجه زیانکارتری در آن جا این باشد که در آن سوره یک صفتی   <code class="page" rel="12,512"/> اضافه بر صفات مذکور در این سوره برای آنان ذکر کرده، و آن این است که علاوه بر اینکه خودشان به راه حق نیامدند، جلو دیگران را هم گرفتند (بدانجا مراجعه شود). </p> <p><code class="aya" rel="16_110"/> <span class="aya" rel="16_110" data-words="1-19">ثم إن ربک للذین هاجروا من بعد ما فتنوا ثم جاهدوا و صبروا إن ربک من بعدها لغفور رحیم</span>. </p> <p>کلمه <em>فتنه</em> در اصل به معنای بردن طلا در آتش برای آزمایش بوده سپس در همه آزمایش‌ها و شکنجه‌ها بکار رفته، و این جمله ناظر به شکنجه‌هایی است که مؤمنین صدر اسلام در مکه از قریش می‌دیدند چون مشرکین مکه مؤمنین را آزار می‌دادند تا شاید از دینشان برگردند، و بدین منظور انواع شکنجه‌ها را در باره آنان روا می‌داشتند حتی چه بسا که یک فرد مسلمان در زیر شکنجه کفار جان می‌داد، هم چنان که عمار و پدر و مادرش را شکنجه کردند پدر و مادرش در زیر شکنجه آنان جان دادند، و عمار به ظاهر از دین اسلام بیزاری جست و به این وسیله جان سالم بدر برد، و آیات سابق بطوری که در بحث روایتی خواهد آمد در این باره نازل شد. </p> <p>و از همین جا روشن می‌گردد که آیات مورد بحث با آیات قبل مربوط و متصل است، چون جمله‌ <span class="aya" rel="16_106" data-words="7-13">إلا من أکره و قلبه مطمئن بالإیمان</span> که در آیات قبل بود همان معنا را می‌رساند که آیات مورد بحث در مقام افاده آن است، این آیه نیز می‌فرماید: بعد از همه اینها خدا نسبت به کسانی که بعد از آن شکنجه‌ها هجرت نموده و پس از هجرت، جهاد و صبر نمودند آمرزگار و مهربان است . </p> <h3> <span class="title" rel="16_110 16_106 16_107 16_108 16_109 16_111">وعده جمیل به مهاجرانی که جهاد نموده صبوری کردند</span> </h3> <p> پس جمله‌ <span class="aya" rel="16_110" data-words="1-9">ثم إن ربک للذین هاجروا من بعد ما فتنوا</span> وعده جمیلی است که به مهاجرین می‌دهد که بعد از شکنجه‌ها مهاجرت کردند، و در قبال تهدیدی که به دیگران کرده و خسران تام را نویدشان داده مؤمنین را به مغفرت و رحمت در قیامت نوید می‌دهد. </p> <p>و جمله‌ <span class="aya" rel="16_110" data-words="14-19">إن ربک من بعدها لغفور رحیم</span> به منزله خلاصه‌گیری در صدر کلام است تا بخاطر طولانی بودنش از ذیلش جدا نشود، و در عین حال تاکید را هم افاده کند در حقیقت مثل این می‌ماند که بگوییم زید در خانه، زید در خانه چنین و چنان است، و بعلاوه این نکته را هم برساند که قیودی که در کلام قبلی آورده شده همه در حکم، دخالت دارند، پس باید بدانی که خدا از آن مسلمانان که بظاهر، ارتداد جستند راضی نمی‌شود مگر آنکه مهاجرت کنند، و نیز از هجرتشان راضی نمی‌شود مگر آنکه بعد از آن جهاد و صبر کنند. </p> <p><code class="aya" rel="16_111"/> <span class="aya" rel="16_111" data-words="1-17">یوم تأتی کل نفس تجادل عن نفسها و توفی کل نفس ما عملت و هم لا یظلمون</span>. </p> <p> <span class="phrase">آمدن نفس در قیامت کنایه از حضور نفس در محضر ملک دیان است، هم چنان که فرموده: <span class="aya" rel="37_127" data-words="2-3">فإنهم لمحضرون</span><span class="footnote" rel="1" title="ایشان حاضر شدگانند سوره صافات، آیه ۱۲۷">*</span> و ضمیر در جمله <em rel="fa_16_111_6-7" data-sentence="247:827">عن نفسها</em> به خود نفس بر می‌گردد، و در برگشتن ضمیر در اضافه به نفس، به خود نفس هیچ اشکالی ندارد، چون گاهی مقصود از نفس، شخص انسانی است، مانند: <span class="aya" rel="5_32" data-words="9-13">من قتل نفسا بغیر نفس</span><span class="footnote" rel="2" title="کسی که شخصی را بکشد بدون اینکه او کسی را کشته باشد سوره مائده، آیه ۲۲">*</span> و گاهی مقصود از نفس، صرف تاکید است که با مؤکد در معنا متحد است، چه اینکه آن مؤکد انسان باشد، یا غیر انسان، هم چنان که گفته می‌شود: انسان نفسه یعنی انسان خودش، و فرس نفسه، یعنی اسب خودش، و همچنین سنگ خودش، و سیاهی خودش، و یا گفته می‌شود: نفس انسان و نفس فرس و نفس حجر، و نفس سواد، یعنی خود انسان و خود اسب و خود سنگ و خود سیاهی <em>و در جمله</em> عن نفسها مقصود از مضاف یعنی نفس که به ضمیر اضافه شده معنای دومی است، یعنی خودش، و مقصود از مضاف الیه یعنی ضمیر که به نفس بر می‌گردد معنای اولی است یعنی شخص.</span> </p> <p>و اگر نفس را به ضمیر اضافه کرد برای این بود که اگر ضمیر را به نفس اضافه می‌کرد عبارت به خاطر تکرار به اضافه رکیک می‌شد، و همین مقدار که ما در باره این عبارت بحث کردیم کافی است و حاجتی به آن ابحاث طولانی که مفسرین در باره آن کرده‌اند نیست. </p> <h3> <span class="title" rel="16_111 16_110 16_106 16_107 16_108 16_109">در قیامت هر کس به فکر خود بوده و از خود دفاع می‌کند، دفاعی بی‌ثمر که آثار اعمال در دنیا را تغییر نمی‌دهد</span> </h3> <p> <span class="phrase">ظرف <em rel="fa_16_111_1-1" data-sentence="4:556">یوم</em> در جمله‌ <span class="aya" rel="16_111" data-words="1-7">یوم تأتی کل نفس تجادل عن نفسها</span> متعلق است به جمله <span class="aya" rel="16_110" data-words="18-19">لغفور رحیم</span> که در آیه قبلی بود، و مجادله نفس از خودش به معنای دفاع از خویشتن است، چون در آن روز غیر از خودش هر خاطره دیگری را فراموش می‌کند، درست بر خلاف دنیا که به هر چیزی توجه دارد جز به خودش، و خودش را فراموش می‌کند، و این نیست جز بخاطر اینکه در قیامت حقیقت امر برای انسان مکشوف می‌شود، و آن این است که آدمی بهیچ وجه نباید به غیر خودش مشغول شود و در حقیقت باید همیشه به فکر خود باشد.</span> </p> <p>پس آن روز شخص می‌آید و در موقف حساب قرار می‌گیرد، آن وقت از خود دفاع می‌کند و با اصرار هم دفاع می‌کند، و تا آنجا که مقدور او است عذر می‌تراشد. </p> <p><span class="phrase">کلمه <em rel="fa_16_111_9-9" data-sentence="5:716">توفی</em> در جمله‌ <span class="aya" rel="16_111" data-words="8-17">و توفی کل نفس ما عملت و هم لا یظلمون</span> از توفیه است، که     <code class="page" rel="12,514"/> به معنای دادن حق بطور تمام است، بدون خردلی کم و کاست، و در این جمله توفیه را متعلق بر خود عمل کرده و فرموده: <span class="aya" rel="16_111" data-words="12-13">ما عملت</span> یعنی خود عملش را بدون کم و کاست به او می‌دهند، پس می‌فهماند که پاداش و کیفر آن روز خود عمل است بدون اینکه در آن تصرفی کرده و تغییر داده باشند یا عوض کرده باشند، و در این کمال عدالت است، چون چیزی بر آنچه مستحق است اضافه نکرده و چیزی از آن کم نمی‌کنند، و بهمین جهت دنبالش اضافه فرموده: <span class="aya" rel="16_111" data-words="14-17">و هم لا یظلمون</span> -و ایشان ظلم نمی‌شود .</span> </p> <p>بنا بر این، در آیه شریفه به دو نکته اشاره رفته است: نکته اول اینکه: هیچ کس در قیامت از شخصی دیگر دفاع نمی‌کند، بلکه تنها و تنها به دفاع از خود اشتغال دارد، دیگر مجالی برایش نمی‌ماند که به غیر خود بپردازد و غم دیگری را بخورد، و این نکته در آیه‌ <span class="aya" rel="44_41" data-words="1-7">یوم لا یغنی مولی عن مولی شیئا</span><span class="footnote" rel="1" title="روزی که هیچ دوستی به درد دوستی نمی‌خورد سوره دخان، آیه ۴۱">*</span> و نیز آیه‌ <span class="aya" rel="26_88" data-words="1-7">یوم لا ینفع مال و لا بنون</span><span class="footnote" rel="2" title="روزی که مال و فرزندان سودی نمی‌بخشند سوره شعراء، آیه ۱۹">*</span> <span class="aya" rel="2_254" data-words="12-21">یوم لا بیع فیه و لا خلة و لا شفاعة</span><span class="footnote" rel="3" title="روزی که نه خرید و فروش در آن هست، نه دوستی و نه پارتی بازی سوره بقره، آیه ۲۵۴">*</span> خاطر نشان شده است. </p> <p>نکته دوم اینکه: دفاعی که هر کس از خودش می‌کند سودی ندارد، و آنچه را که سزاوار او است از او دور نمی‌کند، برای اینکه سزایی که به او می‌دهند خود عمل اوست، و دیگر معنا ندارد که نسبت عمل کسی را از او سلب کنند، و اینگونه سزا دادن هیچ شائبه ظلم ندارد. </p> <h3>بحث روایتی‌ <span class="title" rel="16_106"> (روایاتی در باره تقیه در ذیل آیه: <span class="aya" rel="16_106" data-words="7-9">إلا من أکره...</span>  و نزول آن در باره عمار یاسر و...) </span> </h3> <p> در الدر المنثور است که ابن منذر و ابن ابی حاتم و ابن مردویه از ابن عباس روایت کرده‌اند که گفت: چون رسول خدا (ص) خواست به مدینه مهاجرت کند به اصحابش فرمود: از دور من پراکنده شوید، هر کس توانایی دارد بماند آخر شب حرکت کند و هر کس ندارد همین اول شب به راه بیفتد، هر جا که به اطلاعتان رسید که من در آنجا منزل کرده‌ام به من ملحق شوید. </p> <p>بلال مؤذن و خباب و عمار، و زنی از قریش که مسلمان شده بود ماندند تا صبح شد،       <code class="page" rel="12,515"/> مشرکین و ابو جهل ایشان را دستگیر کردند، به بلال پیشنهاد کردند که از دین اسلام برگردد، قبول نکرد، ناگزیر زرهی از آهن در آفتاب داغ کردند و بر تن او پوشاندند، و او هم چنان می‌گفت: احد احد، و اما خباب، او را در میان خارهای زمین می‌کشیدند، و اما عمار، او از در تقیه حرفی زد که همه مشرکین خوشحال شده رهایش کردند، و اما آن زن، ابو جهل چهارمیخش کرد، آن گاه حربه خود را در عورت او فرو کرده و او را کشت، ولی بلال و خباب و عمار را رها کردند، آنها خود را به رسول خدا (ص) رساندند، و جریان را برای آن جناب تعریف کردند، عمار از آن حرفی که زده بود سخت ناراحت بود، حضرت فرمود: دلت در آن موقعی که این حرف را زدی چگونه بود، آیا به آنچه گفتی راضی بود یا نه؟ عرض کرد: نه، فرمود: خدای تعالی این آیه را نازل فرموده: <span class="aya" rel="16_106" data-words="7-13">إلا من أکره و قلبه مطمئن بالإیمان</span><span class="footnote" rel="1" title="الدر المنثور، ج ۴، ص ۱۳۲">*</span>. </p> <p>مؤلف: در روایت<span class="footnote" rel="2" title="الدر المنثور، ج ۴، ص ۱۳۲">*</span> آمده که آن زن همان سمیه، مادر عمار بوده، و یاسر پدر عمار هم با این چند نفر بوده و بعضی<span class="footnote" rel="3" title="مجمع البیان، ج ۶، ص ۳۸۸ و الدر المنثور، ج ۴، ص ۱۳۲">*</span> گفته‌اند: پدر و مادر عمار اولین شهید در اسلام بوده‌اند، و روایات در اینکه پدر و مادر عمار در این فتنه کشته شدند، و عمار از در تقیه اظهار کفر نموده و این آیه در باره‌اش نازل شده بسیار است. </p> <p>باز در همان کتاب است که عبد الرزاق و ابن سعد و ابن جریر و ابن ابی حاتم و ابن مردویه و حاکم،  (وی حدیث را صحیح دانسته) و بیهقی در کتاب دلائل از طریق ابی عبیدة بن محمد بن عمار از پدرش عمار روایت کرده‌اند که گفت: مشرکین عمار یاسر را گرفتند، و رهایش نکردند تا به رسول خدا (ص) دشنام داد، و خدایان مشرکین را تمجید کرد، آن وقت رهایش نمودند. </p> <p>پس وقتی شرفیاب حضور رسول خدا (ص) گردید، پرسید حال و خبر چه بود عرض کرد: بسیار بد، زیرا رهایم نکردند تا به ساحت مقدس تو توهین نموده و خدایان آنان را تعریف کردم، فرمود: دلت را چگونه یافتی؟ عرض کرد مطمئن به ایمان، فرمود: اگر بار دیگر هم در چنین وضعی قرار گرفتی همین عمل را انجام بده، و در این باره بود که آیه شریفه‌ <span class="aya" rel="16_106" data-words="7-13">إلا من أکره و قلبه مطمئن بالإیمان</span> نازل گردید<span class="footnote" rel="4" title="الدر المنثور، ج ۴، ص ۱۳۲">*</span>. </p> <p>در مجمع البیان از ابن عباس و قتاده روایت کرده که گفته‌اند: این آیه در باره جماعتی       <code class="page" rel="12,516"/> نازل شد که اکراه شده بودند، و آن جماعت عمار و پدرش یاسر و مادرش سمیه و صهیب و بلال و خباب بودند که شکنجه شدند و در آن شکنجه پدر و مادر عمار کشته شدند و عمار با زبانش چیزی به آنها داد که راضی شدند، و خدای سبحان جریان را به رسول گرامیش خبر داد، پس وقتی که جماعتی برای آن جناب خبر آوردند که عمار کافر شد، حضرتش فرمود: نه حاشا، عمار از فرق تا قدمش مملو از ایمان است و ایمان با گوشت و خونش آمیخته شده. </p> <p>تا آنکه خود عمار شرفیاب شد در حالی که گریه می‌کرد، حضرت فرمود: چه حال و چه خبر؟ عرض کرد: خبر بسیار بد آوردم یا رسول اللَّه، زیرا رهایم نکردند تا دست به ساحت تو دراز نمودم، و خدایان ایشان را به خیر یاد کردم، رسول خدا (ص) شروع کرد اشکهای عمار را پاک کردن، در حالی که می‌فرمود: اگر بار دیگر نیز به تو چنین کردند تو هم همان کار را تکرار کن، آن گاه این آیه نازل شد<span class="footnote" rel="1" title="مجمع البیان، ج ۶، ص ۳۸۸">*</span>. </p> <p>و در الدر المنثور است که ابن سعد از عمر بن حکم روایت کرده که گفت: عمار بن یاسر شکنجه می‌شد تا آنجا که دیگر نمی‌فهمید چه می‌گوید، و صهیب نیز شکنجه می‌شد تا آنجا که هذیان می‌گفت، ابو فکیهه نیز عذاب می‌شد تا آنجا که از خود بی خود می‌گردید، و نیز بلال و عامر و ابن فهیرة و قومی دیگر از مسلمین، که در باره آنان این آیه نازل شد: <span class="aya" rel="16_110" data-words="1-9">ثم إن ربک للذین هاجروا من بعد ما فتنوا</span><span class="footnote" rel="2" title="اصول کافی، ج ۲، ص ۲۱۹، ح ۱۰">*</span>. </p> <p>مؤلف: و در بعضی<span class="footnote" rel="3" title="تفسیر عیاشی، ج ۲، ص ۲۷۱ ح ۷۳">*</span> از روایات از جمله آن نفرات، عیاش بن ابی ربیعه و در بعضی دیگر او و ولید بن ابی ربیعه و ولید بن مغیره و ابو جندل بن سهیل بن عمر نیز نامبرده شده‌اند، و جامع‌ترین آن روایات روایتی است از ابن عباس که گفته: این آیه در باره کسانی از اصحاب رسول خدا (ص) نازل شد که در مکه شکنجه شدند. </p> <p>و در کافی به سند خود از <em>ابی عمرو زبیری</em> از امام صادق (ع) روایت کرده که در ضمن حدیثی فرمود: و اما آنچه که از ایمان بر قلب فریضه شده عبارت است از اقرار و معرفت و عقد و رضا و تسلیم به اینکه لا اله الا اللَّه وحده لا شریک له الها واحدا لم یتخذ صاحبة و لا ولدا، و ان محمدا عبده و رسوله و اقرار به آنچه از ناحیه خدا آمده از انبیاء و یا کتاب. این آن چیزی است که خدا بر قلب واجب کرده، پس اقرار و معرفت، عمل به وظیفه       <code class="page" rel="12,517"/> مسلمانی قلب است و این همان است که آیه‌ <span class="aya" rel="16_106" data-words="7-19">إلا من أکره و قلبه مطمئن بالإیمان و لکن من شرح بالکفر صدرا</span> بیان می‌کند<span class="footnote" rel="1" title="اصول کافی، ج ۲، ص ۲۹، باب ۱۹، ح ۱">*</span>. </p> <p>و در همان کتاب به سند خود از مسعدة بن صدقه روایت می‌کند، که گفت: مردی به امام صادق (ع) عرض کرد: مردم از علی (ع) روایت می‌کنند که در منبر کوفه فرموده است: ای مردم!به زودی شما را می‌خوانند که به من ناسزا بگوئید، شما هم بگوئید، و می‌خوانند که از من تبری بجوئید قبول بکنید ولی تبری مجوئید ، آیا این روایت صحیح است یا نه؟ حضرت صادق (ع) فرمود: چقدر زیاد شده دروغ‌هایی که به علی  (ع) می‌بندند، آن گاه فرمود: آن جناب اینطور فرموده: مردم!به زودی شما را می‌خوانند که مرا ناسزا بگوئید شما هم بگویید، سپس می‌خوانند که از من بیزاری جویید، اینقدر بدانید که من بر دین محمدم و نفرمود: از من بیزاری مجوئید. </p> <p>سپس آن شخص پرسید: یعنی می‌فرمایید اگر بیزاری خواستند بیزاری نجوید و لو اینکه کشته شود؟ فرمود: به خدا سوگند چنین وظیفه‌ای ندارد، و چیزی بر او نیست جز آنچه که بر عمار بن یاسر گذشت، که اهل مکه او را مجبور کردند به دشنام دادن به رسول خدا  (ص) و او داد در حالی که قلبش مطمئن به ایمان بود، و رسول خدا به عمار فرمود: ای عمار!اگر بار دیگر برگشتند تو هم برگرد که خدا در معذور بودنت این آیه را فرستاد: <span class="aya" rel="16_106" data-words="7-13">إلا من أکره و قلبه مطمئن بالإیمان</span> و دستورت داده که اگر بار دیگر مجبورت کردند تو نیز همان کار را بکن<span class="footnote" rel="2" title="مجمع البیان، ج ۶، ص ۳۸۸">*</span>. </p> <p>مؤلف: عیاشی در تفسیر<span class="footnote" rel="3" title="مجمع البیان، ج ۶، ص ۳۸۸">*</span> خود این معنا را از معمر بن یحیی بن سالم از ابی جعفر  (ع) روایت کرده. و اینکه رسول خدا (ص) فرمود: اگر برگشتند تو هم برگرد، معنایی است که آن جناب از عمومیت آیه و استثناء نکردن شخص معین استفاده فرموده، چون در آیه شریفه حکم جواز دشنام به رسول خدا (ص) روی عنوان اکراه کسی که قلبش مطمئن به ایمان است رفته، و اما اینکه رسول خدا (ص) فرمود: خدا دستورت داده که اگر بار دیگر مجبورت کردند تو نیز همان کار را بکن با اینکه در آیه امری مخصوص به عمار نشده، شاید وجهش این باشد که استثناء صراحت در جواز دارد، و با این       <code class="page" rel="12,518"/> صراحت، دیگر جای امتناع از دشنام دادن و خود را در معرض هلاکت انداختن نیست، و این جواز با وجوب جمع می‌شود نه با اباحه، و چنین نیست که شخص مختار باشد در دشنام دادن و سالم ماندن، و در ندادن و کشته شدن، نه، بلکه واجب است دشنام بدهد. </p> <p>و در تفسیر عیاشی از عمرو بن مروان روایت می‌کند که گفت: من از امام صادق  (ع) شنیدم که می‌فرمود: رسول خدا (ص) فرمود: چهار چیز از امت من برداشته شده: اول آنچه از روی خطا از ایشان سر بزند، دوم آنچه که فراموش کنند، سوم آنچه که بدان اکراه و اجبار شوند، چهارم آنچه از وسع و طاقتشان بیرون باشد، و این در کتاب خداست که فرموده: <span class="aya" rel="16_106" data-words="7-13">إلا من أکره و قلبه مطمئن بالإیمان</span><span class="footnote" rel="1" title="تفسیر عیاشی، ج ۲، ص ۲۷۲ ح ۷۵">*</span>. </p> 
