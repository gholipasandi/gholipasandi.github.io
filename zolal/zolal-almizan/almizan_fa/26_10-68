<h3 class="ayas">سوره الشعراء آیه‌های ۱۰ تا ۶۸</h3><code class="section" rel="26_10-68"/><h3>ترجمه آیات</h3> <p> <span class="trans" rel="26_10">و چون پروردگارت به موسی ندا داد که سوی گروه ستمکاران برو.  «۱۰» </span><span class="trans" rel="26_11">گروه فرعون که چرا نمی‌ترسند؟.  «۱۱» </span><span class="trans" rel="26_12"> (موسی) گفت پروردگارا من بیم آن دارم که دروغگویم شمارند. <code class="page" rel="15,356"/>  «۱۲» </span><span class="trans" rel="26_13">و حوصله‌ام سر آید در نتیجه زبانم روان نشود پس هارون را نیز پیغمبری ببخش.  «۱۳» </span><span class="trans" rel="26_14">فرعونیان خونی به گردن من دارند و بیم دارم که مرا بکشند.  «۱۴» </span><span class="trans" rel="26_15">فرمود هرگز!شما هر دو آیات ما را ببرید که ما همراه شما شنواییم.  «۱۵» </span><span class="trans" rel="26_16">نزد فرعون روید و بگویید که ما فرستاده پروردگار جهانیانیم.  «۱۶» </span><span class="trans" rel="26_17">باید که بنی اسرائیل را با ما بفرستی.  «۱۷» </span><span class="trans" rel="26_18"> (فرعون) گفت: مگر وقتی نوزاد بودی تو را نزد خویش پرورش ندادیم و سالها از عمرت را میان ما به سر نبردی؟.  «۱۸» </span><span class="trans" rel="26_19">و (سر انجام) آن کارت را (که نمی‌بایست انجام می‌دادی) انجام دادی و تو از ناسپاسان بودی.  «۱۹» </span><span class="trans" rel="26_20"> (موسی) گفت: آن کار را هنگامی کردم که از راه بیرون بودم.  «۲۰» </span><span class="trans" rel="26_21">و چون از شما بیم داشتم از دستتان گریختم و پروردگارم به من فرزانگی و دانش بخشید و از پیغمبرانم کرد.  «۲۱» </span><span class="trans" rel="26_22">آیا این نعمتی است که منت آن را به من می‌نهی که پسران بنی اسرائیل را به بردگی گرفته‌ای؟.  «۲۲» </span><span class="trans" rel="26_23">فرعون گفت: پروردگار جهانیان چیست؟.  «۲۳» </span><span class="trans" rel="26_24">گفت پروردگار آسمانها و زمین و آنچه میان آن دو است، اگر اهل یقینید.  «۲۴» </span><span class="trans" rel="26_25"> (فرعون) به اطرافیان خود گفت هیچ می‌شنوید چه می‌گوید؟.  «۲۵» </span><span class="trans" rel="26_26">گفت پروردگار شما و پروردگار نیاکانتان.  «۲۶» </span><span class="trans" rel="26_27">گفت: پیغمبری که به سوی شما فرستاده شده دیوانه است.  «۲۷» </span><span class="trans" rel="26_28">گفت (او) پروردگار مشرق و مغرب و هر چه میان آن دو است اگر فهم دارید.  «۲۸» </span><span class="trans" rel="26_29">گفت: اگر خدایی غیر از من بگیری زندانیت می‌کنم.  «۲۹» </span><span class="trans" rel="26_30">گفت: و حتی اگر برای تو معجزه‌ای روشن آورده باشم؟.  «۳۰» </span><span class="trans" rel="26_31">گفت: اگر راست می‌گویی آن را بیاور.  «۳۱» </span><span class="trans" rel="26_32">موسی عصای خود را بینداخت و در دم اژدهایی هویدا گشت.  «۳۲» </span><span class="trans" rel="26_33">و دست خویش را بیرون آورد همه دیدند که سفید و روشن بود.  «۳۳» </span><span class="trans" rel="26_34"> (فرعون به بزرگان اطراف خود گفت: عجب جادوگر ماهری است.  «۳۴» </span><span class="trans" rel="26_35">که می‌خواهد شما را با جادوی خویش از سر زمینتان بیرون کند، بنا بر این چه رأی می‌دهید؟. <code class="page" rel="15,357"/> «۳۵» </span><span class="trans" rel="26_36"> گفتند: وی را با برادرش نگهدار و به تمام شهرها مامورین جمع آوری بفرست.  «۳۶» </span><span class="trans" rel="26_37">تا همه جادوگران ماهر را پیش تو آورند.  «۳۷» </span><span class="trans" rel="26_38">پس جادوگران را به موعد روزی معین، جمع کرد.  «۳۸» </span><span class="trans" rel="26_39">و به مردم گفتند شما نیز جمع شوید.  «۳۹» </span><span class="trans" rel="26_40">تا اگر ساحران غالب آمدند ما نیز آنها را پیروی کنیم.  «۴۰» </span><span class="trans" rel="26_41">پس جادوگران آمدند و به فرعون گفتند: اگر ما غالب آمدیم آیا مزدی خواهیم داشت؟.  «۴۱» </span><span class="trans" rel="26_42">گفت: آری و در این صورت از مقربان خواهید بود.  «۴۲» </span><span class="trans" rel="26_43"> (موسی) به ایشان گفت: هر چه افکندنی هست بیفکنید.  «۴۳» </span><span class="trans" rel="26_44">پس ریسمانها و عصاهای خویش را افکندند و گفتند: به عزت فرعون سوگند که ما غلبه یافتگانیم.  «۴۴» </span><span class="trans" rel="26_45">سپس موسی عصای خویش را بیفکند و آنچه را ساخته بودند بلعید.  «۴۵» </span><span class="trans" rel="26_46">جادوگران سجده‌کنان خاکسار شدند.  «۴۶» </span><span class="trans" rel="26_47">گفتند: به پروردگار جهانیان ایمان آوردیم.  «۴۷» </span><span class="trans" rel="26_48">که پروردگار موسی و هارون نیز هست.  «۴۸» </span><span class="trans" rel="26_49"> (فرعون) گفت: چرا پیش از آنکه اجازه‌تان دهم به او ایمان آوردید؟ پس حتما او بزرگ شما است که جادو تعلیمتان داده است، به زودی خواهید دانست که دستها و پاهایتان را به عکس یکدیگر قطع می‌کنم و همه شما را بر دار می‌آویزم.  «۴۹» </span><span class="trans" rel="26_50">گفتند: مهم نیست، چون به سوی پروردگارمان می‌رویم.  «۵۰» </span><span class="trans" rel="26_51">ما طمع داریم که پروردگارمان گناهانمان را بیامرزد به همین جهت اولین کسی هستیم که ایمان آوردیم.  «۵۱» </span><span class="trans" rel="26_52">و به موسی وحی کردیم که بندگان ما را شبانگاه حرکت بده که آنها شما را تعقیب می‌کنند.  «۵۲» </span><span class="trans" rel="26_53">و فرعون مامورین جمع آوری را به شهرها فرستاد.  «۵۳» </span><span class="trans" rel="26_54">که اینان گروهی‌اند کند.  «۵۴» </span><span class="trans" rel="26_55">که موجب خشم ما شده‌اند.  «۵۵» </span><span class="trans" rel="26_56">و ما همگی آماده کارزاریم.  «۵۶» </span><span class="trans" rel="26_57">ولی آنها (فرعونیان) را از باغستانها و چشمه‌سارها بیرون کردیم.  «۵۷» </span><span class="trans" rel="26_58">و از گنجها و جایگاههای خویشان (بیرون کردیم). <code class="page" rel="15,358"/>  «۵۸» </span><span class="trans" rel="26_59">و آن را به بنی اسرائیل دادیم.  «۵۹» </span><span class="trans" rel="26_60">پس هنگام آفتاب از پی آنها شدند.  «۶۰» </span><span class="trans" rel="26_61">و چون دو جماعت یکدیگر را بدیدند، یاران موسی گفتند: ای وای!ما را گرفتند.  «۶۱» </span><span class="trans" rel="26_62"> (موسی) گفت: هرگز!پروردگار من با من است و رهبریم خواهد کرد.  «۶۲» </span><span class="trans" rel="26_63">به موسی وحی کردیم که عصای خویش را به دریا بزن، پس بشکافت و هر بخشی چون کوهی بزرگ بود.  «۶۳» </span><span class="trans" rel="26_64">دیگران را بدانجا نزدیک کردیم.  «۶۴» </span><span class="trans" rel="26_65">و موسی را با همراهانش جملگی نجات دادیم.  «۶۵» </span><span class="trans" rel="26_66">سپس دیگران را غرق کردیم.  «۶۶» </span><span class="trans" rel="26_67">که در این عبرتی است ولی بیشترشان ایمان آور نبودند.  «۶۷» </span><span class="trans" rel="26_68">و پروردگارت نیرومند و فرزانه است.  «۶۸» </span></p>                                                                                                             <h3>بیان آیات‌ <span class="title" rel="26_11 26_10 26_67 26_68 26_12 26_13 26_14 26_15 26_16 26_17 26_18 26_19 26_20 26_21 26_22 26_23 26_24 26_25 26_26 26_27 26_28 26_29 26_30 26_31 26_32 26_33 26_34 26_35 26_36 26_37 26_38 26_39 26_40 26_41 26_42 26_43 26_44 26_45 26_46 26_47 26_48 26_49 26_50 26_51 26_52 26_53 26_54 26_55 26_56 26_57 26_58 26_59 26_60 26_61 26_62 26_63 26_64 26_65 26_66">غرض این آیات: مقایسه قوم خاتم الانبیاء (صلی اللَّه علیه و آله و سلم) با قوم موسی و هارون، ابراهیم، نوح و... </span> </h3> <p> در این آیات به داستانهایی از اقوام انبیای گذشته شروع کرده تا روشن شود که قوم خاتم الانبیاء ( ص) نیز همان راهی را می‌روند که قوم موسی و هارون و ابراهیم و نوح و هود و صالح و لوط و شعیب رفته بودند و به زودی راه اینان نیز به همان سرنوشتی منتهی می‌شود که آن اقوام دیگر بدان مبتلا شدند، یعنی بیشترشان ایمان نمی‌آورند و خدا ایشان را به عقوبت دنیایی و آخرتی می‌گیرد. </p> <p>دلیل بر اینکه آیات در مقام به دست دادن چنین نتیجه‌ای است این است که در آخر هر داستانی می‌فرماید: <span class="aya" rel="26_67-68" data-words="5-15">و ما کان أکثرهم مؤمنین، و إن ربک لهو العزیز الرحیم</span>، هم چنان که در داستان خاتم الأنبیاء ( ص) بعد از ختم کلام و حکایت اعراض قومش در آغاز سوره فرمود: <span class="aya" rel="26_8" data-words="5-7">و ما کان...</span>، پس معلوم می‌شود که آیات در مقام تطبیق داستانی بر داستان دیگر است. </p> <p>و همه برای این است که خاطر رسول خدا (ص) تسلیت یافته، حوصله‌اش از تکذیب قومش سر نرود و بداند که تکذیب قوم او امری نو ظهور و تازه نیست بلکه همه اقوام انبیای گذشته نیز همین رفتار را داشتند و از قوم خود انتظاری جز آنچه امتهای گذشته در مقابل انبیای خود داشتند نداشته باشد. و در ضمن، قوم آن جناب را هم تهدید<code class="page" rel="15,359"/> می‌کند به سرنوشتی که امتهای گذشته به خاطر تکذیب پیغمبرشان دچار شدند. مؤید این معنا این است که در آغاز نقل داستان ابراهیم (ع) فرمود: <span class="aya" rel="26_69" data-words="1-5">و اتل علیهم نبأ إبراهیم</span> - داستان ابراهیم را بر ایشان بخوان . </p> <p> <span class="aya" rel="26_10" data-words="1-5">و إذ نادی ربک موسی</span>... <span class="aya" rel="26_11" data-words="3-5">أ لا یتقون</span> یعنی بیاد آر زمانی را که پروردگارت موسی را ندا در داد و او را به رسالت به سوی فرعون مبعوث فرمود، تا بنی اسرائیل را از چنگ وی برهاند (به تفصیلی که در سوره طه و غیر آن گذشت). </p> <p>جمله‌ <span class="aya" rel="26_10" data-words="6-9">أن ائت القوم الظالمین</span> نوعی تفسیر است برای ندا و می‌رساند که آن ندا چه بوده و اگر نخست فرمود: اینکه نزد قوم ستمکار بروی و سپس آن قوم را به قوم فرعون تفسیر کرد، برای این بود که به حکمت این ماموریت که شرک ایشان و ظلمی بود که نسبت به بنی اسرائیل روا می‌داشتند-که تفصیلش در سوره طه از آیه‌ <span class="aya" rel="20_43" data-words="1-5">اذهبا إلی فرعون إنه طغی</span>... <span class="aya" rel="20_47" data-words="1-12">فأتیاه فقولا إنا رسولا ربک فأرسل معنا بنی إسرائیل و لا تعذبهم</span><span class="footnote" rel="1" title="بروید به سوی فرعون که او به راه کفر و طغیان شتافته است هر دو به جانب فرعون رفته بگویید که ما دو رسول پروردگار توایم پس بنی اسرائیل را با ما بفرست و آنها را عذاب منما سوره طه، آیه ۴۳-۴۷">*</span> آمده-اشاره کند. </p> <p>و جمله‌ <span class="aya" rel="26_11" data-words="3-5">أ لا یتقون</span> -چرا به تقوی نمی‌گرایند -به صیغه غیبت-توبیخی است غیابی که خدای تعالی از ایشان کرده و چون این توبیخ در روز انعقاد رسالت موسی واقع شده، این معنا را می‌دهد که ای موسی به ایشان بگو: پروردگار من شما را توبیخ می‌کند به اینکه راه تقوی را ترک کرده‌اید، و می‌فرماید: <span class="aya" rel="26_11" data-words="3-5">أ لا یتقون</span>. </p> <p><code class="aya" rel="26_12"/><code class="aya" rel="26_13"/> <span class="aya" rel="26_12-13" data-words="1-16">قال رب إنی أخاف أن یکذبون، و یضیق صدری و لا ینطلق لسانی فأرسل إلی هارون</span> در مجمع البیان گفته: کلمه <em>خوف</em> به معنای آن حالت ناراحتی و اضطراب درونی است که در هنگام توقع و احتمال ضرر به آدمی دست می‌دهد و نقیض آن حالت، <em>امن</em>  است که به معنای آرامش و سکون نفس است نسبت به اینکه نفعش خالص و آمیخته با ضرر نیست و ضرر آن را تهدید نمی‌کند<span class="footnote" rel="2" title="مجمع البیان، ج ۷، ص ۱۸۶">*</span> و بیشتر موارد اطلاق خوف در مورد احساس شر است، مواردی که آدمی را وادار می‌کند به اینکه برخیزد و برای جلوگیری از آن شر، ابتکاری کند، هر چند که در دل اضطرابی پیدا نشود، به خلاف <em>خشیت</em> که آن مخصوص مواردی است     <code class="page" rel="15,360"/> که نفس آدمی از احساس شر، دچار اضطراب و تشویش گردد و به همین جهت است که خدای تعالی خشیت از غیر خود را از انبیایش نفی کرده و فرموده است: <span class="aya" rel="33_39" data-words="8-12">لا یخشون أحدا إلا الله</span><span class="footnote" rel="1" title="(این سلسله جلیله) از غیر خدا خشیتی ندارند سوره احزاب، آیه ۳۹">*</span> و لیکن نفرمود که: از غیر خدا خوف ندارند، و چه بسا خوف را اثبات هم کرده باشد، چون فرموده‌ <span class="aya" rel="8_58" data-words="1-6">: و إما تخافن من قوم خیانة</span><span class="footnote" rel="2" title="و هر وقت از ایشان ترسیدی که خیانت کنند سوره انفال، آیه ۵۹">*</span>. </p> <p> <span class="aya" rel="26_12" data-words="3-6">إنی أخاف أن یکذبون</span> -یعنی من می‌ترسم قوم فرعون نسبت دروغ به من بدهند. </p> <p> <span class="aya" rel="26_13" data-words="1-7">و یضیق صدری و لا ینطلق لسانی</span> -دو فعل <em>یضیق و ینطلق</em> هر دو مرفوعند، چون معطوفند به <em>اخاف</em> در نتیجه عذری که موسی آورد سه چیز بوده، اول ترس از اینکه تکذیبش کنند، دوم اینکه حوصله‌اش سر آید و تاب مقاومت نداشته باشد، سوم اینکه بیانش از ادای دعوت خود قاصر باشد. </p> <p>ولی <span class="phrase">در قرائت یعقوب و غیر او دو فعل یضیق و ینطلق به نصب قرائت شده، تا عطف بر  <em rel="fa_26_12_6-6" data-sentence="73:144">یکذبون</em> باشد و این قرائت با طبع معنا سازگارتر است بنا بر این، عذر موسی (ع) تنها همان عذر اولی است، یعنی ترس از تکذیب، و دو تای دیگر نتیجه عذر اولی است.</span> به عبارت روشن‌تر، عذر تنها تکذیب مردم است، که به سر آمدن حوصله و کندی زبان می‌آورد و این معنا، علاوه بر سازگاری‌اش با طبع قضیه، با آیات دیگر این داستان-که در سوره‌های دیگر خواهیم خواند-سازگارتر است، چون در آنها یک عذر آمده که همان ترس از تکذیب است. </p> <h3> <span class="title" rel="26_13">بیان اینکه جمله: <span class="aya" rel="26_13" data-words="8-10">فأرسل إلی هارون</span> در گفتگوی موسی (علیه السلام) با خدای سبحان، حاکی از تعلل و شانه خالی کردن از مسئولیت نیست</span> </h3> <p> <span class="aya" rel="26_13" data-words="8-10">فأرسل إلی هارون</span> -یعنی ملک وحی خود را نزد هارون هم بفرست تا او یاور من در تبلیغ رسالت باشد، و این تعبیر، تعبیری است شایع، وقتی کسی دچار بلایی شده باشد، و یا امری بر او مشکل شده باشد، اطرافیان به وی می‌گویند بفرست نزد فلانی، یعنی از او کمک بطلب و او را یاور خود بگیر. </p> <p>پس جمله مورد بحث جمله‌ای است متفرع بر جمله <em>من می‌ترسم</em> و در حقیقت جمله <em>من می‌ترسم</em> و فروعاتی که بر آن متفرع شده از قبیل دلتنگی و گیر کردن زبان، مقدمه بوده برای همین که در جمله مورد بحث رسالت را برای هارون درخواست کند، تا در کار رسالتش شریک و یاور باشد. آری منظور از این مقدمه این بوده که رسالت و ماموریتش با تصدیق هارون و یاری او بهتر و سریعتر انجام شود، نه اینکه خواسته باشد از زیر بار سنگین رسالت شانه خالی کند. </p> <p>     <code class="page" rel="15,361"/> در تفسیر روح المعانی گفته: یکی از ادله‌ای که بر این معنا دلالت می‌کند این است که: جمله <em>فارسل</em> ، بین سه جمله اول و جمله چهارم یعنی‌ <span class="aya" rel="26_14" data-words="1-4">و لهم علی ذنب</span> قرار گرفته چون این قرار داشتن اعلام می‌کند که با جمله چهارم ارتباطی دارد و اگر سخنان موسی از باب تعلل و شانه خالی کردن بود، می‌بایستی جمله: <em>فارسل</em> آخر همه جملات در آید، نه ما قبل آخر<span class="footnote" rel="1" title="روح المعانی، ج ۱۹، ص ۶۵">*</span><span class="footnote" rel="2" title="(و خلاصه ترجمه آیه بنا بر وجه اول که مختار ما و روح المعانی است، اینست که موسی گفت: پروردگارا من می‌ترسم تکذیبم کنند، و در نتیجه حوصله‌ام سر آید و زبانم کند شود، پس بفرست نزد هارون، چون علاوه بر ترس از تکذیب، فرعونیان خونی از من طلب دارند و به زعم ایشان من قاتلم و بنا بر اینکه، تعلل باشد این می‌شود پروردگارا من می‌ترسم تکذیبم کنند و در نتیجه حوصله‌ام سر آید و زبانم کند شود و فرعونیان خونی از من طلب دارند و به زعم ایشان من قاتلم پس بفرست نزد هارون  مترجم">*</span> و این دلیلی که روح المعانی آورده دلیل خوبی است، ولی از آن روشنتر آیه‌ <span class="aya" rel="28_33-34" data-words="1-24">قال رب إنی قتلت منهم نفسا فأخاف أن یقتلون، و أخی هارون هو أفصح منی لسانا فأرسله معی ردءا یصدقنی إنی أخاف أن یکذبون</span><span class="footnote" rel="3" title="گفت پروردگارا من کسی را از ایشان کشته‌ام، می‌ترسم مرا بکشند و برادرم هارون از من زبانی فصیح‌تر دارد، پس بفرست نزد او تا وزیر من باشد، و مرا تصدیق کند، چون من می‌ترسم ایشان مرا تکذیب کنند سوره قصص، آیه ۳۳ و ۳۴">*</span> می‌باشد که به صراحت می‌فهماند: منظور موسی  (ع) از این سخنان تعلل نبوده، بلکه می‌خواسته کار دعوتش صحیح‌تر و راهش به هدف نزدیک‌تر شود. </p> <h3> <span class="title" rel="26_14"><span class="phrase">معنای <em rel="fa_26_14_4-4" data-sentence="6:113">ذنب</em> و مراد از اینکه موسی (علیه السلام) فرمود: <span class="aya" rel="26_14" data-words="1-4">و لهم علی ذنب...</span></span> </span> </h3> <p> <code class="aya" rel="26_14"/> <span class="aya" rel="26_14" data-words="1-7">و لهم علی ذنب فأخاف أن یقتلون</span> <span class="phrase">راغب در مفردات می‌گوید: کلمه <em rel="fa_26_14_4-4" data-sentence="29:109">ذنب</em> در اصل به معنای گرفتن دنباله چیزی است، مثلا گفته می‌شود: <em rel="fa_26_14_4-4" data-sentence="141:37">ذنبته</em> ، یعنی رسیدم به دم آن و آن را گرفتم.</span> ولی در هر عملی که دنباله وخیمی دارد نیز استعمال می‌شود، به این اعتبار که عمل مذکور نیز دم و دنباله‌ای دارد<span class="footnote" rel="4" title="مفردات راغب، ماده &lt;em&gt;ذنب&lt;/em&gt; ">*</span>. </p> <p>و در آیه شریفه اشاره است به داستان قتل موسی و اگر فرمود: برای ایشان گناهی است به گردن من، برای این است که موسی خود را گناهکار نمی‌دانست، بلکه به اعتقاد فرعونیان گناهکار بود و یا آنکه اصلا ذنب در اینجا معنای گناه ندارد، بلکه به همان معنای         <code class="page" rel="15,362"/> لغوی خود استعمال شده، یعنی من کاری کرده‌ام که از نظر آنها عاقبت وخیمی دارد، و دلیلی هم نداریم که ذنب در اینجا به معنای نافرمانی خدا باشد، و بحث مفصل این داستان-ان شاء اللَّه-در سوره قصص خواهد آمد. </p> <p><code class="aya" rel="26_15"/> <span class="aya" rel="26_15" data-words="1-7">قال کلا فاذهبا بآیاتنا إنا معکم مستمعون</span> کلمه <em>کلا</em>  (مانند حاشا) ردع و رد سخنی را می‌رساند و در اینجا متعلق است به سخنان قبلی موسی-یعنی اظهار ترس از کشته شدن-پس این کلمه به موسی تامین می‌دهد و او را دلگرم می‌کند، که مطمئن باشد دست فرعونیان به او نمی‌رسد، و اما درخواست اینکه هارون را نیز رسول خود کند، و با او بفرستد در آیه چیزی که جواب از آن باشد نیامده، تنها فرموده: پس دو نفری آیات مرا نزد وی ببرید ، و همین دلالت می‌کند بر اینکه در خواستش پذیرفته شده است. </p> <p>و جمله‌ <span class="aya" rel="26_15" data-words="3-4">فاذهبا بآیاتنا</span> متفرع بر همان ردع است،  (نه، چنین نیست پس آیات ما را ببرید)، و این تفریع، کلام را چنین معنا می‌دهد که: آیات ما را نزد فرعون ببرید و نترسید ، آن گاه این معنا را تعلیل کرده به اینکه <span class="aya" rel="26_15" data-words="5-7">إنا معکم مستمعون</span> -ما با شما هستیم و می‌شنویم و مراد از ضمیر جمع <em>کم-شما</em> با اینکه مورد خطاب دو نفر بودند، موسی و هارون و قوم فرعون است، که آن دو نزدشان می‌روند. </p> <p>و اینکه بعضی<span class="footnote" rel="1" title="الجامع لاحکام القرآن، ج ۱۳، ص ۹۳">*</span> از مفسرین گفته‌اند: مراد از ضمیر جمع، تنها موسی و هارون است، چون کمترین عدد جمع دو نفر است، صحیح نیست، زیرا علاوه بر اینکه اصل دعوایش در خصوص مورد بحث باطل است با ضمیرهای تثنیه‌ای که قبلا گذشت و در آیات بعد نیز می‌آید سازگار نیست و این اشکال را دیگران نیز به مفسر مذکور کرده‌اند. </p> <p>کلمه <em>استماع</em> به معنای گوش دادن به کلام و گفتار است و این تعبیر کنایه از این است که خدای تعالی در گفتگوی آن دو با قوم فرعون حاضر است و کمال عنایت را به آنچه میان آنان جریان می‌یابد دارد، هم چنان که در آیات این داستان در سوره طه فرموده: <span class="aya" rel="20_46" data-words="2-8">لا تخافا إننی معکما أسمع و أری</span><span class="footnote" rel="2" title="نترسید من با شما هستم می‌شنوم و می‌بینم سوره طه، آیه ۴۶">*</span>. </p> <p>و حاصل معنا این است که: نه، چنین نیست و نمی‌توانند تو را بکشند، پس بروید نزد آنان، و آیات ما را ببرید و نترسید، که ما نزد شما حاضریم و آنچه پیش می‌آید می‌بینیم و به آن کمال عنایت را داریم. </p> <h3> <span class="title" rel="26_17 26_16 26_15 26_10 26_11 26_12 26_13 26_14 26_18 26_19 26_20 26_21 26_22 26_23 26_24 26_25 26_26 26_27 26_28 26_29 26_30 26_31 26_32 26_33 26_34 26_35 26_36 26_37 26_38 26_39 26_40 26_41 26_42 26_43 26_44 26_45 26_46 26_47 26_48 26_49 26_50 26_51 26_52 26_53 26_54 26_55 26_56 26_57 26_58 26_59 26_60 26_61 26_62 26_63 26_64 26_65 26_66 26_67 26_68">گفتگوی موسی (علیه السلام) با فرعون</span> </h3> <p> <span class="aya" rel="26_16-17" data-words="1-12">فأتیا فرعون فقولا إنا رسول رب العالمین، أن أرسل معنا بنی إسرائیل</span> این جمله بیان دستوری است که در آیه قبل بود و فرمود: <span class="aya" rel="26_15" data-words="3-4">فاذهبا بآیاتنا</span>. </p> <p>و جمله <span class="aya" rel="26_16" data-words="3-7">فقولا إنا رسول رب العالمین</span> -پس بگویید که ما فرستاده رب العالمینیم  تفریع بر رفتن نزد فرعون است و اگر کلمه <em>رسول</em> را مفرد آورد، با اینکه دو نفر بودند، یا به این اعتبار است که هر یک از آن دو رسول بودند، و یا به این اعتبار که رسالتشان یکی بوده و آن این بوده که <span class="aya" rel="26_17" data-words="1-2">أن أرسل...</span> -بنی اسرائیل را با ما بفرستی و یا به این اعتبار که کلمه رسول در اصل مصدر بوده و مصدر در مفرد و جمع یکسان می‌آید و تقدیر کلام این است که:  ما دو نفر صاحب رسول رب العالمینیم یعنی صاحب رسالت او هستیم. و این احتمال آخری را دیگران نیز آورده‌اند. </p> <p>و جمله‌ <span class="aya" rel="26_17" data-words="1-5">أن أرسل معنا بنی إسرائیل</span> تفسیر رسالتی است که از سیاق استفاده می‌شود، و مقصود از این رسالت (که بنی اسرائیل را با ما بفرستی) این است که دست از آنان برداری و آزادشان کنی، ولی چون مقصود اصلی این بوده که بنی اسرائیل را از مصر به سرزمین مقدس منتقل کنند، سرزمینی که خدای تعالی وعده‌اش را به ایشان داده بود به همانجایی که موطن اصلی پدرانشان ابراهیم و اسحاق و یعقوب (ع) بود، به همین جهت نگفتند: بنی اسرائیل را آزاد کن <em>، بلکه گفتند: </em> با ما بفرست یعنی با ما به سر زمین فلسطین بفرست. </p> <p><code class="aya" rel="26_18"/> <span class="aya" rel="26_18" data-words="1-12">قال أ لم نربک فینا ولیدا و لبثت فینا من عمرک سنین</span> <span class="phrase">این جمله استفهام انکاری است و توبیخ و سرزنش را می‌رساند و کلمه <em>نربک</em>  صیغه مع الغیر از مضارع تربیت است و کلمه <em rel="fa_26_18_5-5" data-sentence="118:19">ولید</em> به معنای کودک است.</span> </p> <p>وقتی که فرعون متوجه سخنان موسی و هارون می‌شود و سخنان آن دو را می‌شنود، موسی را می‌شناسد و لذا خطاب را متوجه او به تنهایی می‌کند و می‌گوید: آیا تو نبودی که ما، در کودکی تو را تربیت کردیم و مقصودش از این سخن اعتراض بر موسی بود از جهت دعایی که موسی کرد، خلاصه: منظورش این است که تو خیال کرده‌ای ما تو را نمی‌شناسیم؟ مگر تو همان نبودی که ما، در آغوش خود بزرگت کردیم در حالی که کودک بودی و سالها از عمرت را در میان ما به سر بردی؟ ما اسم و رسم تو را می‌شناسیم و هیچ خاطره‌ای از تو و احوال تو را فراموش نکرده‌ایم، آن وقت چطور شد که ناگهان رسول شدی، تو کجا و رسالت کجا؟ با اینکه اصل و فرعت را می‌شناسیم. </p> <p><code class="aya" rel="26_19"/> <span class="aya" rel="26_19" data-words="1-9">و فعلت فعلتک التی فعلت و أنت من الکافرین</span> <code class="page" rel="15,364"/> کلمه <em>فعلة</em> -به فتح فاء صیغه مره از فعل است و یک بار را می‌رساند مثل اینکه می‌گوییم  <em>ضربته ضربة</em> یعنی او را زدم یک بار زدن، و علت اینکه فعله را توصیف کرد به جمله‌ <span class="aya" rel="26_19" data-words="4-5">التی فعلت</span> -آن یک عملت که انجام دادی این بود که بفهماند آن یک عملت جرم بسیار بزرگ و رسوا بود و نظیر این تعبیر در آیه‌ <span class="aya" rel="20_78" data-words="4-8">فغشیهم من الیم ما غشیهم</span><span class="footnote" rel="1" title="فرا گرفت از دریا ایشان را آنچه فرا گرفت سوره طه، آیه ۷۸">*</span> است و منظور فرعون، از آن یک عملی که موسی (ع) کرد همان داستان کشتن مرد قبطی بود. </p> <h3> <span class="title" rel="26_19">مفاد جمله: <span class="aya" rel="26_19" data-words="6-9">و أنت من الکافرین</span> که در خطاب فرعون به موسی (علیه السلام) آمده است</span> </h3> <p> و اینکه گفت: <span class="aya" rel="26_19" data-words="6-9">و أنت من الکافرین</span> -و تو از کافران بودی ، از ظاهر سیاق-به طوری که بعدا به آن اشاره خواهیم کرد-بر می‌آید که مراد فرعون از کفر موسی، کفران نعمت است و اینکه تو نمک‌پرورده ما بودی و مع ذلک آن مرد قبطی ما را کشتی، و در سرزمین ما فساد انگیختی با اینکه سالها از نعمت ما برخوردار بودی و ما تو را مانند سایر موالید بنی اسرائیل نکشتیم و در عوض در خانه خود تربیت کردیم، از این همه بالاتر (البته به زعم فرعون) تو مانند سایر بنی اسرائیل برده ما بودی، چون بنی اسرائیل همه بندگان ما هستند و من به آنان نعمت می‌دهم، آن وقت تو که یکی از همین بردگان هستی مردی از قوم و فامیل مرا کشتی و از رسم عبودیت و شکر نعمت من سرباز زدی؟ ! پس، خلاصه اعتراض فرعون در این دو آیه این است که تو همان کسی هستی که ما در کودکی و خردسالی‌ات تو را تربیت کردیم و سالهایی چند از عمرت را نزد ما به سر بردی و با کشتن مردی از دودمان من کفران نعمت من کردی با اینکه تو عبدی از عبید من، یعنی از بنی اسرائیل بودی آن وقت با این سوابق سویی که داری، ادعای رسالت هم می‌کنی تو را چه به رسالت؟ اگر تو را نمی‌شناختیم باز مطلبی بود، ما که تو را و نمک‌نشناسی‌ها و فسادت را می‌دانیم و کاملا تو را می‌شناسیم. </p> <p>با این بیان روشن می‌شود اینکه بعضی<span class="footnote" rel="2" title="مجمع البیان، ج ۷، ص ۱۸۷">*</span> از مفسرین کلمه کفر را در مقابل ایمان گرفته و گفته‌اند: معنای آیه این است که تو به الوهیت من کافر بودی و یا این است که تو به همان خدایی که ادعای رسالتش را می‌کنی، کافری و به آن خدا هم ایمان نداری برای اینکه تو سالها نزد ما بودی و با ما معاشرت داشتی و در کیش ما و ملت ما بودی معنای درستی نیست. </p> <p>و همچنین آن مفسر دیگر که گفته: این جمله تنها می‌خواهد بگوید تو کفران نعمت     <code class="page" rel="15,365"/> مرا کردی تفسیر خوبی نکرده است، برای اینکه آیه شریفه می‌فرماید <em>تو از کافرانی</em> و از ظاهر آن بر می‌آید که مراد فرعون، کفران نعمتی<span class="footnote" rel="1" title="منهج الصادقین، ج ۶، ص ۴۳۵">*</span> است که به عموم بنی اسرائیل داشته و نیز آن نعمت‌ها که به خصوص موسی ارزانی داشته است، نه تنها نعمتهای خاصه به موسی. </p> <h3> <span class="title" rel="26_10 26_11 26_12 26_13 26_14 26_15 26_16 26_17 26_18 26_19 26_20 26_21 26_22 26_23 26_24 26_25 26_26 26_27 26_28 26_29 26_30 26_31 26_32 26_33 26_34 26_35 26_36 26_37 26_38 26_39 26_40 26_41 26_42 26_43 26_44 26_45 26_46 26_47 26_48 26_49 26_50 26_51 26_52 26_53 26_54 26_55 26_56 26_57 26_58 26_59 26_60 26_61 26_62 26_63 26_64 26_65 26_66 26_67 26_68">پاسخ موسی (علیه السلام) به سه اشکال و اعتراض فرعون بر آن حضرت</span> </h3> <p> <code class="aya" rel="26_20"/><code class="aya" rel="26_21"/><code class="aya" rel="26_22"/> <span class="aya" rel="26_20-22" data-words="1-28">قال فعلتها إذا و أنا من الضالین، ففررت منکم لما خفتکم فوهب لی ربی حکما و جعلنی من المرسلین، و تلک نعمة تمنها علی أن عبدت بنی إسرائیل</span> <span class="phrase">ضمیر در <em>فعلتها</em> به کلمه <em>فعلة</em> -که در آیه قبلی بود-برمی‌گردد و ظاهرا کلمه  <em>اذا</em> مقطوع از جواب و جزاء است، و-بطوری که گفته‌اند-معنای حینئذ-در این هنگام  را می‌رساند و کلمه <em rel="fa_26_22_7-7" data-sentence="194:54">عبدت</em> از تعبید است و تعبید و اعباد به معنای بنده گرفتن است.</span> </p> <p>و این آیات سه‌گانه جوابی است که موسی (ع) از اعتراض فرعون داده و از تطبیق این جواب با اعتراضی که فرعون کرد بر می‌آید که موسی (ع) اعتراض فرعون را تجزیه و تحلیل کرده و از آن سه تا اشکال فهمیده و در نتیجه به هر سه پاسخ گفته است: اول اینکه، فرعون از رسالت وی استبعاد کرده، که چنین چیزی ممکن نیست، مگر ممکن است کسی که ما سوابق او را کاملا می‌شناسیم و می‌دانیم که مردی است چنین و چنان، رسول خدا شود؟ که جمله: <span class="aya" rel="26_18" data-words="2-12">أ لم نربک فینا ولیدا و لبثت فینا من عمرک سنین</span> متضمن آن است. </p> <p>دوم اینکه، عمل او را زشت دانسته، و او را مفسد و مجرم خوانده، که جمله: <span class="aya" rel="26_19" data-words="2-5">فعلت فعلتک التی فعلت</span> متضمن آن است. </p> <p>سوم اینکه، بر او منت نهاده که تو یکی از بردگان مایی، که جمله‌ <span class="aya" rel="26_19" data-words="6-9">و أنت من الکافرین</span> اشاره به آن است. </p> <p>و طبع کلام اقتضاء می‌کرده که نخست از اشکال دوم پاسخ گوید سپس از اعتراض اولش و در آخر از اعتراض سومش و موسی (ع) همین طور پاسخ داد. </p> <h3> <span class="title" rel="26_20">مقصود از ضلالت در سخن موسی (علیه السلام): <span class="aya" rel="26_20" data-words="1-7">قال فعلتها إذا و أنا من الضالین...</span> </span> </h3> <p> پس، جمله‌ <span class="aya" rel="26_20" data-words="2-7">فعلتها إذا و أنا من الضالین</span> جواب از اعتراض دوم او است که موسی  (ع) را مجرم دانست و جرمش را بزرگ جلوه داد و به خاطر اینکه-به اصطلاح- احساسات علیه او تحریک نشود نامی از کشتن نبرد تا قبطیان حاضر در جلسه متاثر نشوند. </p> <p>دقت در متن جواب و مقابله آن با اعتراض فرعون، این معنا را می‌رساند که جمله: <span class="aya" rel="26_21" data-words="1-8">ففررت منکم لما خفتکم فوهب لی ربی حکما</span> تتمه جواب از قتل باشد، تا حکم <em>نبوت</em>    <code class="page" rel="15,366"/> در مقابل ضلال قرار گرفته باشد و در این صورت به خوبی روشن می‌شود که مراد از ضلال، جهل در مقابل حکم است، زیرا حکم به معنای اصابه نظر و درک حقیقت هر امری و متقن بودن نظریه در تطبیق عمل با نظریه است. </p> <p>در نتیجه معنای حکم، قضاوت به حق در خوبی و یا بدی یک عمل، و تطبیق عمل با آن قضاوت است و این قضاوت به حق همان است که به انبیاء داده می‌شود، هم چنان که قرآن کریم درباره آنان فرمود: <span class="aya" rel="4_64" data-words="1-9">و ما أرسلنا من رسول إلا لیطاع بإذن الله</span><span class="footnote" rel="1" title="هیچ رسولی نفرستادیم مگر برای اینکه به اذن خدا مطاع قرار گیرد سوره نساء، آیه ۶۴">*</span>. </p> <p>بنا بر این، مراد موسی (ع) این است که اگر آن روز آن عمل را کردم، در حالی کردم که به خاطر جهل گمراه بودم و مصلحت کار را نمی‌دانستم و نمی‌دانستم در این عمل، حق چیست تا پیروی کنم. </p> <p>و خلاصه: حکم خدا را نمی‌دانستم، یک نفر از بنی اسرائیل مرا به یاری خود خواند و من او را یاری کردم و هرگز احتمال نمی‌دادم که این یاری او به کشته شدن مرد قبطی می‌انجامد و عاقبت وخیمی به بار می‌آورد و مرا ناگزیر می‌کند که از مصر بیرون شده به مدین بگریزم و سالها از وطن دور شوم. </p> <p>از اینجا روشن می‌شود اینکه بعضی<span class="footnote" rel="2" title="روح المعانی، ج ۱۹، ص ۶۹">*</span> گفته‌اند: مراد از ضلالت، جهل است، البته جهل به این معنا که آدمی بدون پروا اقدام به عملی کند و درباره عواقب آن نیندیشد هم چنان که در شعر شاعر آمده: الا لا یجهلن احد علینافنجهل فوق جهل الجاهلینا<span class="footnote" rel="3" title="اعلام می‌کنم که احدی با ما جهالت نکند و ما را وادار نسازد که ما بالاترین جهالت‌ها را در باره او بکنیم">*</span> و همچنین اینکه بعضی<span class="footnote" rel="4" title="روح المعانی، ج ۱۹، ص ۶۹">*</span> دیگر گفته‌اند: مراد از ضلالت، محبت است هم چنان که کلام فرزندان یعقوب که به پدرشان گفتند: <span class="aya" rel="12_95" data-words="2-6">تالله إنک لفی ضلالک القدیم</span><span class="footnote" rel="5" title="قسم به خدا تو هم چنان در گمراهی سابقت هستی سوره یوسف، آیه ۹۵">*</span> به معنای محبت تفسیر شده، یعنی تو هم چنان بر محبت یوسف باقی هستی و در آیه مورد بحث معنای کلام موسی (ع) این است که آن روز که من آن قبطی را کشتم، از این جهت بود که من از دوستداران خدا بودم، و دوستی با خدا، اجازه نداد که در عاقبت عمل خود بیندیشم،           <code class="page" rel="15,367"/> معنای صحیحی نیست. </p> <p>اما وجه اول صحیح نیست برای اینکه در این وجه موسی (ع) اعتراف به جرم و نافرمانی خدا کرده و حال آنکه آیات سوره قصص تصریح داردبر اینکه خدای تعالی قبل از واقعه قتل مزبور هم به او حکم و علم داده بود و داشتن حکم و علم با ضلالت به این معنا نمی‌سازد. </p> <p>و اما وجه دوم صحیح نیست چون علاوه بر اینکه با سیاق نمی‌سازد از ادب قرآن به دور است که محبت خدای را ضلالت بخواند. </p> <p>و اما قول آن مفسر<span class="footnote" rel="1" title="مجمع البیان، ج ۷، ص ۱۸۷">*</span> دیگر که گفته: مراد از ضلالت، جهل به معنای عدم تعمد است و معنایش این است که من این کار را عمدا نکردم صحیح نیست، چون می‌دانیم که موسی  (ع) این کار را عمدا کرد چیزی که هست منظورش تادیب او بود ولی به قتلش منجر شد. </p> <p>همچنین گفتار مفسر دیگری که گفته: مراد از ضلالت، جهل به شرایع است، هم چنان که در آیه‌ <span class="aya" rel="93_7" data-words="1-4">و وجدک ضالا فهدی</span> به این معنا است. و نیز قول آن مفسر دیگر که گفته: مراد از ضلالت فراموشی است، هم چنان که در آیه‌ <span class="aya" rel="2_282" data-words="74-79">أن تضل إحداهما فتذکر إحداهما الأخری</span> به این معنا است و معنای آیه مورد بحث این است که: من هنگامی او را کشتم که حرمت آدم‌کشی را فراموش کرده بودم و یا فراموش کرده بودم که اینطور زدن عادتا به قتل او می‌انجامد. </p> <p>همه این اقوال وجوهی هستند که ممکن است بازگشت یک یک آنها به همان وجهی باشد که ما بیان داشتیم. </p> <p>جمله‌ <span class="aya" rel="26_21" data-words="1-8">ففررت منکم لما خفتکم فوهب لی ربی حکما</span> متفرع است بر داستان قتل، و علت ترس موسی و فرار کردن وی همان است که خدای تعالی در سوره قصص ذکر کرده و فرموده است: <span class="aya" rel="28_20-21" data-words="1-24">و جاء رجل من أقصی المدینة یسعی قال یا موسی إن الملأ یأتمرون بک لیقتلوک فاخرج إنی لک من الناصحین، فخرج منها خائفا یترقب</span><span class="footnote" rel="2" title="مردی از بالای شهر دوان دوان آمد و گفت: ای موسی درباریان سرگرم مشورتند که تو را به قتل برسانند، هر چه زودتر بیرون شو که من از خیرخواهان تو هستم، پس موسی ترسان و نگران بیرون شد سوره قصص، آیه ۲۰ و ۲۱">*</span>. </p> <h3> <span class="title" rel="26_21">مراد از حکمی که بعد از گریختن موسی (علیه السلام) از مصر به او داده شده (<span class="aya" rel="26_21" data-words="5-8">فوهب لی ربی حکما</span>) </span> </h3> <p> و <span class="phrase">اما مراد از <em rel="fa_26_21_8-8" data-sentence="12:1209">حکم</em> -آن طور که ما استظهار کردیم-اصابه نظر، و رسیدن به حقیقت     <code class="page" rel="15,368"/> هر امر و اتقان رأی در عمل به آن نظریه است و اگر بگویی آیه شریفه صریح است در اینکه موهبت حکم، بعد از داستان قتل به موسی (ع) داده شد ولی مفاد آیات سوره قصص این است که این موهبت قبل از داستان قتل به موسی (ع) داده شده چون فرموده: <span class="aya" rel="28_14-15" data-words="1-17">و لما بلغ أشده و استوی آتیناه حکما و علما و کذلک نجزی المحسنین، و دخل المدینة</span><span class="footnote" rel="1" title="و چون به حد رشد رسید و جوان شد او را حکم و علم دادیم و همه نیکوکاران را اینطور پاداش می‌دهیم، سپس داخل شهر شد سوره قصص، آیه ۱۴ و ۱۵">*</span> و بعد از آن داستان قتل و فرار کردن را ذکر می‌کند بنا بر این میان این دو آیه چگونه می‌توان جمع نمود و رفع تناقض کرد؟ در جواب می‌گوییم: کلمه حکم، هم در آیه مورد بحث و هم در آیه سوره قصص بطور نکره آمده و این خود اشعار دارد بر اینکه این دو حکم با هم فرق دارند و درباره خصوص تورات که متضمن حکم بوده فرموده: <span class="aya" rel="5_43" data-words="4-9">و عندهم التوراة فیها حکم الله</span><span class="footnote" rel="2" title="نزد ایشان تورات است که در آن حکم خداست سوره مائده، آیه ۴۳">*</span> و ما می‌دانیم که تورات بعد از غرق شدن فرعون و نجات دادن بنی اسرائیل نازل شده.</span> </p> <p>پس می‌توان گفت که به موسی (ع) در چند نوبت مراتبی از حکم داده شده بود که بعضی از مراتب آن ما فوق بعضی دیگر بوده، حکمی قبل از کشتن قبطی و حکمی دیگر بعد از فرار و قبل از مراجعتش به مصر، و حکمی دیگر بعد از غرق شدن فرعون و در هر بار، مرتبه‌ای از حکم را به او داده بودند تا آنکه با نزول تورات حکمت را برایش تمام کردند. </p> <p>و این را اگر بخواهیم تشبیه کنیم، نظیر فطرتی است که خداوند در چند مرحله به آدمی ارزانی می‌دارد، یک مرحله ضعیف آن، همان سلامت فطرتی است که در حال کودکی به آدمی می‌دهد و مرحله بالاتر آن را در حال بزرگی که آدمی به خانه عقل می‌نشیند ارزانی می‌کند که نامش را اعتدال در تعقل، وجودت در تدبیر می‌گذاریم و مرحله قوی‌تر آن را بعد از ممارست در اکتساب فضائل می‌دهد، زیرا مرحله دوم، آدمی را وادار به کسب فضائل می‌کند و چون این کسب فضائل تکرار شد حالتی در آدمی پدید می‌آید به نام ملکه تقوی و این سه حالت در حقیقت یک چیز و یک سنخ است، که به تدریج و در حالی بعد از حال دیگر نمو می‌کند. </p> <p>از آنچه گذشت معلوم شد اینکه بعضی<span class="footnote" rel="3" title="روح المعانی، ج ۱۹، ص ۶۹">*</span> از مفسرین حکم را به نبوت تفسیر کرده‌اند صحیح نیست، چون از لفظ آیه و نیز از مقام آن دلیلی بر گفته خود ندارند. </p> <p>       <code class="page" rel="15,369"/> علاوه بر این خدای تعالی در چند جا از کلام خود حکم و نبوت را با هم ذکر کرده و فهمانده که اینها با هم فرق دارند، از آن جمله فرموده: <span class="aya" rel="3_79" data-words="4-11">أن یؤتیه الله الکتاب و الحکم و النبوة</span><span class="footnote" rel="1" title="(هیچ بشری) که خداوند به او رسالت و کتاب و حکمت بدهد (نرسد که به مردم بگوید مرا بجای خدا بپرستید) سوره آل عمران، آیه ۷۹">*</span> و نیز فرموده: <span class="aya" rel="6_89" data-words="1-8">أولئک الذین آتیناهم الکتاب و الحکم و النبوة</span><span class="footnote" rel="2" title="اینان کسانی بودند که ما کتاب و حکم و نبوتشان دادیم سوره انعام، آیه ۸۹">*</span> و نیز فرموده: <span class="aya" rel="45_16" data-words="1-10">و لقد آتینا بنی إسرائیل الکتاب و الحکم و النبوة</span><span class="footnote" rel="3" title="ما به بنی اسرائیل کتاب و حکم و نبوت دادیم سوره جاثیه، آیه ۱۶">*</span> و آیاتی دیگر. </p> <h3> <span class="title" rel="26_22 26_21">توضیح مفاد جمله: <span class="aya" rel="26_21" data-words="9-12">و جعلنی من المرسلین</span> و <span class="aya" rel="26_22" data-words="1-5">و تلک نعمة تمنها علی...</span> که در جواب موسی (علیه السلام) به فرعون آمده و وجوهی که در این باره گفته شده است</span> </h3> <p> جمله <span class="aya" rel="26_21" data-words="9-12">و جعلنی من المرسلین</span> پاسخ از اعتراض اول فرعون است، که از رسالت موسی (ع) تعجب و استبعاد می‌کرد، چون او و درباریانش وی را می‌شناختند، و ناظر احوال او در ایامی که تربیتش می‌کردند بودند و حاصل جواب این است که: استبعاد ایشان از رسالت وی مربوط به سوابقی است که از حال وی داشتند و این استبعاد وقتی بجاست که رسالت، امری اکتسابی باشد و به دست آمدنش با حصول مقدمات اختیاری‌اش ممکن و قابل حدس باشد، تا فرعون تعجب کند که چطور ممکن است تو پیامبر شوی؟ لذا در پاسخش گفت خدا او را رسول کرده، و مساله رسالت اکتسابی نیست بلکه موهبتی است خدایی، هم چنان که حکم نیز چنین است و خدا او را بدون هیچ اکتسابی رسالت و حکم داده، این آن معنایی است که از سیاق بر می‌آید. </p> <p>و اما اینکه بعضی<span class="footnote" rel="4" title="روح المعانی، ج ۱۹، ص ۶۸">*</span> از مفسرین گفته‌اند: جمله‌ <span class="aya" rel="26_18" data-words="2-6">أ لم نربک فینا ولیدا...</span> از باب استبعاد نبوده، بلکه خواسته است بر موسی (ع) منت بگذارد هر چند که آیه شریفه فی نفسها با این احتمال هم می‌سازد ولی سیاق مجموع جواب، مساعد با آن نیست و حمل آیه بر این احتمال سیاق را در هم می‌ریزد، چون در این صورت حتما باید جمله <span class="aya" rel="26_22" data-words="1-5">و تلک نعمة تمنها علی...</span> را جواب از منت مذکور گرفت و حال آنکه این جواب نمی‌تواند جواب آن باشد. </p> <p> (چون در خود جمله منت یادآور شده می‌فرماید تو بر من منت می‌نهی که بنی اسرائیل را برده خود کرده‌ای) و نیز باید جمله‌ <span class="aya" rel="26_20" data-words="2-3">فعلتها إذا...</span> را جواب از اعتراض به قتل گرفت آن وقت جمله‌ <span class="aya" rel="26_21" data-words="9-12">و جعلنی من المرسلین</span> زاید می‌شود و احتیاجی بدان نیست. دقت فرمایید. </p> <p>جمله <span class="aya" rel="26_22" data-words="1-9">و تلک نعمة تمنها علی أن عبدت بنی إسرائیل</span> جواب از منتی است که فرعون بر او نهاده از در سرزنش او را برده خود خواند، برده‌ای که کفران نعمت مولای خود         <code class="page" rel="15,370"/> کرده، و بیان جواب این است که: این چیزی که تو آن را نعمتی از خود بر من می‌خوانی و مرا به کفران آن سرزنش می‌کنی این نعمت نبود، بلکه تسلط جابرانه‌ای بود که نسبت به من و به همه بنی اسرائیل داشتی و برده گرفتن مردم به ظلم و زور کجایش نعمت است؟ ! <span class="phrase">پس، جمله مورد بحث جمله‌ای است استفهامی که معنای انکار را می‌رساند و جمله <span class="aya" rel="26_22" data-words="6-9">أن عبدت بنی إسرائیل</span> بیان مطلبی است که کلمه <em rel="fa_26_22_2-2" data-sentence="170:774">تلک</em> به آن اشاره می‌کند و حاصلش این است که این مطلبی که تو با جمله‌ <span class="aya" rel="26_19" data-words="6-9">و أنت من الکافرین</span> بدان اشاره کردی و منتی بر من نهادی، نعمتی که من آن را کفران کردم و سپاس ولی نعمت خود و ولی نعمت همه بنی اسرائیل را نگاه نداشتم، صحیح نیست، زیرا ولی نعمت بودن تو مستند به ظلم بود و تو با ظلم و زور، خود را ولی نعمت ما کردی و ولایتی هم که با ظلم و زور درست شده باشد ظلم است و حاشا بر اینکه ولی نعمت مظلومان و زیر دستان خود باشد و گرنه باید برده گیری هم نعمت باشد و حال آنکه نیست، پس در حقیقت در جمله <span class="aya" rel="26_22" data-words="6-9">أن عبدت بنی إسرائیل</span> سبب، در جای مسبب به کار رفته (و به جای اینکه فرموده باشد تو بر من منت می‌گذاری که ولی نعمتم بودی، فرموده تو بر من منت می‌گذاری که ما بنی اسرائیل را برده خود کرده‌ای؟).</span> </p> <p>مفسرین، گفتار فرعون، یعنی جمله‌ <span class="aya" rel="26_18" data-words="2-4">أ لم نربک</span> را به دو اعتراض تجزیه و تحلیل کرده‌اند-که قبلا هم بدان اشاره شد-یکی تعریض بر اینکه او را در کودکی تربیت کرده، و دیگر اینکه او به جای شکرگزاری، کفران نعمت کرده، و در زمین فساد انگیخته و مردی قبطی را کشته است. </p> <p>آن وقت از دو جهت به اشکال بر خورده‌اند، یکی-همانطور که گفتیم-اینکه جمله <span class="aya" rel="26_21" data-words="9-12">و جعلنی من المرسلین</span> زیادی می‌شود که در سیاق جواب هیچ مورد حاجت قرار نمی‌گیرد، دوم اینکه جمله <span class="aya" rel="26_22" data-words="1-9">و تلک نعمة تمنها علی أن عبدت بنی إسرائیل</span> از ناحیه موسی (ع) جواب منت فرعون نمی‌شود چون فرعون در منت خود سخنی از بنی اسرائیل به میان نیاورده بود، او منت نهاده بود که من تو را در کودکی‌ات در آغوش خود بزرگ کرده‌ام، آن وقت پاسخ موسی (ع) چه ربطی به این منت دارد. </p> <p>آن گاه در مقام توجیه کلام خود وجوهی ذکر کرده‌اند. </p> <p>اول اینکه: موسی (ع) منت فرعون را اقرار داشته لذا در پاسخ از آن حرفی نزده، بلکه تنها این جهت را انکار کرده که برده نگرفتن او برایش نعمتی باشد، و همزه انکار در تقدیر است، گویی که فرموده: او تلک نعمة تمنها علی ان‌عبدت بنی اسرائیل و لم تعبدنی- آیا این نعمت است که بر من منت می‌گذاری که بنی اسرائیل را برده خود کردی و مرا<code class="page" rel="15,371"/> نکردی؟ . </p> <p>و این وجه صحیح نیست، زیرا تقدیر باید دلیلی داشته باشد و در لفظ آیه هیچ دلیلی حتی اشاره‌ای به این تقدیر وجود ندارد. </p> <p>دوم اینکه: موسی (ع) خواسته با این جواب خود بطور کلی نعمت فرعون بر خود را انکار کند، به خاطر اینکه خاندان او یعنی بنی اسرائیل را برده گرفته، گویا خواسته است بفرماید: درست است که مرا در آغوش خود پروریدی، ولی جنایت برده‌گیری بنی اسرائیل آن قدر بزرگ است که این خوبیهایت را پامال کرد. پس، جمله‌ <span class="aya" rel="26_22" data-words="6-7">أن عبدت...</span>، در حقیقت در مقام تعلیل انکار موسی (ع) است. </p> <p>و این وجه هر چند از وجه قبلی به ذهن نزدیکتر است، لیکن باز معنای جواب تمام نیست، برای اینکه عمل زشت کسی عمل نیکش را زشت نمی‌کند، برده‌گرفتنش از بنی اسرائیل چه ربطی به تربیت موسی (ع) در دامان خود دارد. </p> <p>سوم اینکه: معنای آیه این است که این نعمتی که تو بر من می‌نهی، که مرا در آغوش خود بزرگ کرده‌ای، منشا و سببش چه بود-اگر کشتن فرزندان بنی اسرائیل در بین نبود تو اصلا مرا نمی‌شناختی-منشا آشنا شدنت با من این بود که پسران بنی اسرائیل را می‌کشتی، و مادر من مضطرب شد که مبادا مرا هم بکشی، ناگزیر مرا در صندوقی نهاده به آب نهر سپرد و تو مرا از روی آب گرفتی و بزرگ کردی و چون خدمتی که به من کردی ناشی از آن ظلم و برده‌گیری‌ات از بنی اسرائیل بود، لذا نمی‌توان نعمتش نامید. </p> <p>این وجه هم در جای خود بد نیست، و لیکن بحث در این است که آن را از کجای آیه استفاده کنیم. </p> <p>چهارم اینکه: آیه می‌خواهد بفرماید آن کسی که مرا تربیت کرد مادرم و بنی اسرائیل بودند که تو مجبورشان کردی مرا تربیت کنند و چون این تربیت به اجبار تو بود من آن را نعمت نمی‌دانم چون منشا آن ظلم و برده‌گیری بود. </p> <p>و این وجه از وجه قبلی از ظاهر آیه دورتر است. </p> <p>پنجم اینکه: آیه اعترافی است از ناحیه موسی (ع) به حق نعمتی که فرعون به گردن آن جناب دارد، و می‌خواسته بفرماید: بله این که تو همه کودکان بنی اسرائیل را کشتی و مرا نکشتی و برده نگرفتی و در عوض در آغوش خود تربیتم کردی نعمتی است از تو بر من. </p> <p>و لیکن خواننده عزیز می‌داند که این وجه محتاج به تقدیر است (و تقدیر آیه چنین می‌شود: ان عبدت بنی اسرائیل و ترکت تعبیدی . و در محاوره تقدیر، خلاف اصل است). <code class="page" rel="15,372"/><code class="aya" rel="26_23"/> </p><h3> <span class="title" rel="26_23">اشاره به معتقدات بت پرستان در باره خدای سبحان و ارباب و آلهه و علت اینکه فرعون گفت: <span class="aya" rel="26_23" data-words="5-6">رب العالمین</span> چیست؟ </span> </h3> <p> <span class="aya" rel="26_23" data-words="1-6">قال فرعون و ما رب العالمین</span>... <span class="aya" rel="26_29" data-words="7-8">من المسجونین</span> بعد از آنکه فرعون درباره رسالت موسی (ع) سخن گفت و از رسالتش انتقاد کرد و موسی (ع) پاسخ او را داد، ناگزیر اشکال را متوجه مرسل و فرستنده او کرد، که چه کسی تو را فرستاده؟ موسی در پاسخ گفت: مرا رب العالمین فرستاده. فرعون دوباره بر می‌گردد و از او توضیح می‌خواهد که رب العالمین چیست؟ که این استیضاح تا آخر آیه هفتم ادامه دارد. </p> <p>در اینجا برای اینکه مراد از این آیات روشن شود ناگزیریم قبلا اصول وثنیت را در نظر داشته باشیم و ببینیم وثنیت اصولا درباره مساله ربوبیت چه می‌گویند. هر چند که در خلال بحث‌های گذشته این کتاب مکرر به این معنا اشاره رفت، ولی اینجا نیز بدان اشاره‌ای می‌شود. </p> <p>وثنیت-مانند ادیان توحید-وجود تمامی موجودات را منتهی به پدید آورنده‌ای واحد می‌داند و کسی را با او در وجوب وجود شریک ندانسته، وجود او را بزرگتر از آن می‌داند که به احدی تحدید شود، و عظیم‌تر از آن می‌داندکه فهم و درک بشر بدان احاطه یابد و به همین جهت او را بزرگتر و بشر را کوچکتر از آن می‌داند که عبادت خود را متوجه او سازند، پس جایز نیست او را عبادت کنند، چون عبادت نوعی توجه به سوی معبود است و توجه هم نوعی ادراک. </p> <p>و به همین دلیل از پرستش خدا و تقرب به درگاه او عدول نموده، به اشیای دیگری تقرب جستند، اشیایی از مخلوقات خدا که وجودات شریف نوری و یا ناری دارند و خود از نزدیکان درگاه خدا و فانی در او هستند، مانند ملائکه و جن، و قدیسین از بشر که از لوث و آلایش‌های مادی دور بوده و فانی در لاهوتند و به وسیله همان لاهوت باقی‌اند که یک طبقه از آنان پادشاهان بزرگ و یا بعضی از ایشانند، که البته قدمای وثنیت، این طبقه اخیر را معبود می‌دانستند که یکی از ایشان فرعون زمان موسی بوده است. </p> <p>و کوتاه سخن اینکه: وثنیت به منظور پرستش نامبردگان، برای هر یک بتی ساخته بودند تا آن بتها را بپرستند و معبودهای نامبرده در ازای عبادتی که می‌شوند، صاحبان عبادت را به درگاه خدا نزدیک نموده، برایشان شفاعت کنند، شفاعت در اینکه خیراتی را که از آن درگاه می‌گیرند بسوی ایشان سرازیر کنند و برای جلب این خیرات ملائکه را می‌پرستیدند و یا آنکه شروری که از ایشان صادر می‌شود به سوی صاحبان عبادت نفرستند و به این منظور جن را (که به زعم ایشان موجوداتی شرور بودند) می‌پرستیدند، آری به زعم وثنیت کارها و تدبیر<code class="page" rel="15,373"/> امور عالم هر قسمتش واگذار به یک طبقه از معبودها بود، مثلا حب و بغض، و صلح و جنگ، و آسایش و امثال اینها هر یک به یک طبقه واگذار شده بود، بعضی‌ها هم معتقد بودند تدبیر نواحی مختلف عالم هر قسمت به یک طبقه از معبودین واگذار شده، مثلا آسمان به دست یکی، و زمین به دست دیگری، و انسان به دست یکی، و سایر انواع موجودات به دست دیگری واگذار شده است، در نتیجه برای وثنی مسلکان یک رب مطرح نبوده، بلکه ارباب متعدد و آلهه بسیاری قائل بودند که هر یک عالمی را که به او واگذار بود تدبیر می‌کرد، الهی مدبر امور زمین و الهی دیگر مدبر امور آسمان و الهی مدبر امور جایی دیگر بود و همه این آلهه، یعنی ملائکه و جن و قدیسین از بشر، خود نیز الهی دارند که او را می‌پرستند و او خدای سبحان است که اله الآلهه و رب الارباب است. حال که این معنا روشن شد معلوم شد که در برابر یک وثنی، کلمه رب العالمین کلامی بی معناست و با اصول مذهب آنان هیچ معنایی ندارد، چون اگر مقصود از این کلمه یکی از مقدسات مذکور باشد که هیچ یک از آنها رب العالمین نیست، بلکه رب عالم خودش می‌باشد که مسئول تدبیر و مباشر در تصرف همان عالم است، مانند عالم آسمان و عالم زمین و امثال آن، و اگر منظور از این کلمه خدای سبحان باشد که باز او رب العالمین نیست و اصلا با عالمیان سر و کاری ندارد، زیرا گفتیم امور عالمیان به زعم فرعونیان واگذار به دیگران شده است و خدای سبحان رب آنان و به عبارت دیگر رب الارباب و تنها اله عالم الهه است و اگر غیر این دو طایفه منظور باشد، یعنی کسی منظور باشد که نه رب واجب الوجود باشد و نه ارباب ممکن الوجود، که چنین ربی مصداق خارجی و معقول ندارد. </p> <p>پس در جمله‌ <span class="aya" rel="26_23" data-words="1-6">قال فرعون و ما رب العالمین</span> فرعون از موسی (ع) از حقیقت رب العالمین می‌پرسد، چون فرعون وثنی مذهب بود و خود بت می‌پرستید و مع ذلک ادعای الوهیت هم داشت. اما اینکه بت می‌پرستید، برای اینکه در سوره اعراف درباره‌اش فرموده: <span class="aya" rel="7_127" data-words="16-18">یذرک و آلهتک</span><span class="footnote" rel="1" title="(آیا موسی و قومش را رها می‌کنی تا) تو و آلهه‌ات را رها کند؟ سوره اعراف، آیه ۱۲۷">*</span>، پس معلوم می‌شود آلهه داشته و اما ادعای الوهیتش از همان آیه و آیه <span class="aya" rel="79_24" data-words="1-4">فقال أنا ربکم الأعلی</span><span class="footnote" rel="2" title="پس (فرعون) گفت من بزرگترین رب شمایم سوره نازعات، آیه ۲۴">*</span> استفاده می‌شود. </p> <p>و در اعتقاد وثنی‌ها منافاتی میان رب و مربوب بودن یک نفر نیست و ممکن است شخص واحدی مانند فرعون، مثلا از یک سو خودش رب سایر مردم باشد و از سوی دیگر     <code class="page" rel="15,374"/> مربوب ربی دیگر بوده باشد، چون ربوبیت در نظر آنان به معنای استقلال در تدبیر ناحیه‌ای از عالم است و با امکان و مربوبیت هیچ منافات ندارد، بلکه اصولا همه رب‌های وثنی‌ها مربوب ربی دیگرند، که او خدای سبحان است، که رب الارباب است و دیگر هیچ الهی ما فوق او نیست، او الهی ندارد. </p> <p>و در اعتقاد وثنیت، پادشاهی عبارت است از ظهور و جلوه‌ای از لاهوت در نفس بعضی از افراد بشر یعنی پادشاه، که آن ظهور عبارت است از تسلط بر مردم و نفوذ حکم، و به همین جهت پادشاهان را می‌پرستیدند، همانطور که ارباب بتها را می‌پرستیدند و نیز رؤسای خانواده‌ها را در خانه می‌پرستیدند و فرعون یکی از همین وثنی‌ها بود، که آلهه‌ای می‌پرستید و چون خودش پادشاه قبطیان بود، قومش او را مانند سایر آلهه می‌پرستیدند. </p> <p>و این فرعون با چنین وصفی وقتی از موسی و هارون شنید که می‌گویند: <span class="aya" rel="26_16" data-words="4-7">إنا رسول رب العالمین</span> تعجب کرد، چون معنای معقولی برای گفتار آنان به نظرش نرسید، زیرا اگر منظورشان از رب عالمیان خدای واجب الوجود است که او رب عالمیان نیست بلکه تنها رب یک عالم است آن هم عالم ارباب، نه رب همه عالمیان و اگر منظورشان بعضی از ممکنات شریف و قابل پرستش است، مانند بعضی از ملائکه و غیر ایشان آن نیز رب یک عالم از عوالم خلقت است، نه رب همه عالمیان، پس معنای رب العالمین چیست؟ و به همین جهت پرسید: رب العالمین چیست؟ و از آن حقیقت که موصوف به صفت رب العالمین است پرسش نمود. خلاصه: منظورش از سؤال این است، نه اینکه بخواهد از حقیقت خدای سبحان بپرسد، چون فرعون به خاطر اینکه وثنی مذهب بود، معتقد به خدای تعالی و مؤمن به او بود، چیزی که هست مانند سایر وثنی‌ها معتقد بود که هیچ راهی به درک و فهم حقیقت خدا نیست، پس دیگر معنا ندارد او از وجود خدا پرسش کند، با اینکه وجود خدا اساس مذهب ایشانست، و اگر سایر آلهه را هم می‌پرستند، برای خاطر او می‌پرستند که شرحش گذشت. </p> <h3> <span class="title" rel="26_24">تقریر و توضیح جواب موسی (علیه السلام) به سؤال فرعون که در آن با استناد به وحدت تدبیر در هستی، رب العالمین را معرفی نمود <span class="aya" rel="26_24" data-words="1-8">قال رب السماوات و الأرض و ما بینهما...</span> </span> </h3> <p> <code class="aya" rel="26_24"/>و جمله <span class="aya" rel="26_24" data-words="1-11">قال رب السماوات و الأرض و ما بینهما إن کنتم موقنین</span> پاسخ موسی  (ع) از سؤال اوست که پرسید رب العالمین چیست؟ و جمله، خبری است از مبتدایی که حذف شده و حاصل معنایش-بطوری که از سیاق مطابقت بین سؤال و جواب بر می‌آید-این است که: رب العالمین همان رب آسمانها و زمین و آنچه بین آن دو است می‌باشد که تدبیر موجود در آنها به خاطر اینکه تدبیری است متصل و واحد و مربوط به هم، دلالت می‌کند بر اینکه مدبر و ربش نیز واحد است و این همان عقیده‌ای است که اهل یقین و<code class="page" rel="15,375"/> آنهایی که غیر اعتقادات یقینی و حاصل از برهان و و جدان را نمی‌پذیرند بدان معتقدند. </p> <p>و به تعبیر دیگر، مراد من از <em>عالمین</em> ، آسمانها و زمین و موجودات بین آن دو است، که با تدبیر واحدی که در آنها است دلالت می‌کنند بر اینکه رب و مدبری واحد دارند و مراد از <em>رب العالمین</em> ، همان رب واحدی است که تدبیر واحد عالم بر او دلالت دارد و این دلالت یقینی است، که و جدان اهل یقین آن را درک می‌کند، اهل یقینی که جز با برهان و و جدان سر و کاری ندارند. </p> <p>حال اگر بگویی فرعون از موسی جز این را نخواست که‌رب العالمین را برایش معرفی کند که حقیقت او چیست؟ -چون در نظر او این کلمه معنای معقولی نداشت-پس او تنها می‌خواست معنای این کلمه را تصور کند، با این حال چه معنا دارد که موسی (ع) در پاسخش بفرماید: <span class="aya" rel="26_24" data-words="9-11">إن کنتم موقنین</span> -اگر اهل یقین باشید؟ چون یقین علم تصدیقی است، که تصور، هیچ توقفی بر آن ندارد، و (حال آنکه) موسی (ع) در پاسخ خود، تصور رب العالمین را مشروط و موقوف بر یقین کرد. </p> <p>علاوه بر این آن جناب در پاسخ فرعون مطلبی نفرمود، جز اینکه لفظ عالمین را برداشته  (سماوات و الارض و ما بینهما) را به جایش نهاد و به جای رب العالمین که فرعون نفهمیده بود، گفت: <span class="aya" rel="26_24" data-words="2-8">رب السماوات و الأرض و ما بینهما</span> و خلاصه لفظ <em>عالمین</em> را که جمع بود تفسیر کرد به اسمای مفردات آن جمع-مثل اینکه ما کلمه رجال را تفسیر کنیم به زید و عمرو و بکر-و چنین تفسیری هیچ فایده‌ای به شنونده نمی‌دهد و شنونده به جز همان تصوری که از شنیدن لفظ رجال داشت، تصور دیگری برایش دست نمی‌دهد و یقینی برایش حاصل نمی‌شود. </p> <p>در جواب می‌گوییم: اینکه فرعون از موسی (ع) خواست که برایش کلمه  <em>رب العالمین</em> را تصویر کند مسلم است و هیچ شکی در آن نیست، و لیکن موسی  (ع) به جای اینکه در پاسخ همان لفظ رب العالمین را بیاورد، لفظ سماوات و الارض و ما بینهما را آورد، تا بر ارتباط بعضی اجزای عالم به بعضی دیگر و اتصال آنها دلالت کند، اتصالی که از وحدت تدبیر واقع در آنها و نظام جاری در آنها خبر دهد، آن گاه کلام خود را مقید کرد به اینکه: اگر اهل یقین باشید ، تا دلالت کند بر اینکه اهل یقین، از همین وحدت تدبیر به وجود مدبری واحد برای همه عالم، یقین پیدا می‌کنند. </p> <p>پس گویا فرعون گفته است: مقصودت از رب العالمین چیست؟ و او در پاسخ گفته: همان است که مقصود اهل یقین است، که از راه ارتباطی که در تدبیر عوالم سماوات و ارض<code class="page" rel="15,376"/> و آنچه بین آن دو است استدلال می‌کنند بر اینکه همه این عوالم یک مدبر و یک رب دارند، که در ربوبیت خود شریکی ندارد و چون قائل به وجود ربی واحد برای عالمیان بوده‌اند، ناچار از کلمه <em>رب العالمین</em> تصوری در ذهنشان می‌آید، چون معنا ندارد بدون تصور چیزی، تصدیق به آن کنند. </p> <p>و به عبارت خلاصه‌تر اینکه: رب العالمین کسی است که اهل یقین، وقتی به آسمانها و زمین و ما بین آن دو می‌نگرند و نظام واحد را در آنها می‌بینند به وی و به ربوبیتش نسبت به همه آنها یقین پیدا می‌کنند. </p> <p>و استدلال به تحقق تصدیق بر تحقق تصور قبل از آن، قوی‌ترین استدلالی است که ممکن است اقامه شود بر اینکه خدای تعالی به وجهی قابل درک و به تصوری صحیح قابل تصور است هر چند که به حقیقت و کنهش قابل درک نیست و محال است احاطه علمی به وی یافت. </p> <p>پس با آنچه گفته شد دو نکته به خوبی روشن گردید: اول اینکه: موسی (ع) در پاسخ به فرعون وی را در آنچه پرسید به چیزی حواله داد که اهل یقین می‌توانند تصورش کنند، چون به وجودش یقین دارند (و خلاصه فرمود اگر می‌خواهی رب العالمین را تصور کنی و بدانی که کیست، باید اهل یقین شوی). </p> <p>دوم اینکه: آن حجیت و برهانی که در سخن خود بدان اشاره کرد، برهانی بود بر توحید ربوبیت، که آن را از وحدت تدبیر گرفته بود، چون در قبال وثنی‌ها باید همین مساله توحید ربوبیت اثبات شود، زیرا وثنی‌ها-همانطور که مکرر گفته شد-قائل به توحید ذات هستند، و در ربوبیت خدا شریک قائل شده‌اند. </p> <p>با این بیان، فساد گفتار بعضی<span class="footnote" rel="1" title="روح المعانی، ج ۱۹، ص ۷۲">*</span> از مفسرین روشن می‌شود که گفته‌اند: از آنجایی که علم به حقیقت ذات خدا ممتنع و محال بوده، موسی‌ (ع) از تعریف حقیقت رب العالمین عدول کرده، متعرض تعریف او به صفاتش شده است و گفته رب العالمین همان رب آسمانها و زمین و ما بین آن دو است و با جمله‌ <span class="aya" rel="26_24" data-words="9-11">إن کنتم موقنین</span> اشاره کرد به اینکه سراپای عالم، با حدوث خود دلالت می‌کند بر اینکه دارای محدث و پدید آورنده است، و پدید آورنده‌اش ذاتی است واحد و واجب الوجود که هیچ چیز در وجوب وجود شریک او نیست. </p> <p>وجه فساد این گفتار همان است که گفتیم وثنیت همه این حرفها را قبول دارند، یعنی   <code class="page" rel="15,377"/> به وجود خدای تعالی و به محال بودن درک حقیقت ذات او، و به اینکه پدید آورنده عالم، ذاتی است واجب الوجود و احدی در وجوب وجود، شریک او نیست قائل هستند و آلهه‌ای را که خیال کرده است هر یک مدبر یک ناحیه از عالمند همه را مخلوق خدا می‌دانند-که بیانش گذشت-بنا بر این، گفتار مذکور در تقریر آیه، گفتاری است که هیچ ربطی به مقام احتجاج و مخاصمه علیه وثنی‌ها ندارد. </p> <p><code class="aya" rel="26_25"/> <span class="aya" rel="26_25" data-words="1-6">قال لمن حوله أ لا تستمعون</span> -یعنی آیا گوش نمی‌دهید به این موسی که چه می‌گوید؟ و این استفهام برای تعجب است، و منظورش این است که حاضران نیز خوب گوش بدهند و مانند او تعجب کنند، که ادعای رسالت از طرف رب العالمین می‌کند و چون می‌پرسم رب العالمین چیست دوباره همان سخن اولش را اعاده می‌کند و چیزی علاوه بر آن نمی‌گوید. </p> <p>و این عکس العملی که فرعون بروز داد، نقشه‌ای بود که بر روی حق پرده بپوشاند چون از کلام موسی (ع) حق برایش روشن شده بود، زیرا موسی گفت تمامی عالم دلالت دارد بر یک تدبیر، که اهل یقین آن را مشاهده می‌کنند و این وحدت تدبیر، دلالت دارد بر اینکه رب و مدبری واحد دارد، و این رب واحد، همان رب العالمین است که درباره او از من سؤال کردی، ولی فرعون گفتار موسی را این طور تفسیر کرد که وی می‌گوید: ما رسول رب العالمینیم، و چون از او می‌پرسم رب العالمین چیست؟ جوابم می‌دهد که او رب العالمین است. </p> <p>از آنچه گذشت روشن گردید اینکه بعضی<span class="footnote" rel="1" title="روح المعانی، ج ۱۹، ص ۷۲">*</span> از مفسرین در تفسیر جمله <em>اذ تسمعون</em>  گفته‌اند که مرادش این بوده که: من از ذات رب العالمین می‌پرسم و او از صفاتش خبر می‌دهد تفسیر صحیحی نیست، برای اینکه سؤال فرعون از ذات، ذات از حیث صفت بود، که بیانش گذشت، تازه موسی (ع) در پاسخ، ذات را به وصف هم تفسیر نکرد، بلکه عبارت رب العالمین را عوض کرده به جایش‌ <span class="aya" rel="26_24" data-words="2-5">رب السماوات و الأرض</span> آورده، خلاصه، در عبارت دومی، سماوات و ارض را به جای عالمین در عبارت اول آورد و گویا اشاره کرد به این که فرعون معنای کلمه عالمین را نمی‌فهمد. </p> <h3> <span class="title" rel="26_26">جواب دوم موسی (علیه السلام) به سؤال فرعون از حقیقت رب العالمین: <span class="aya" rel="26_26" data-words="1-6">قال ربکم و رب آبائکم الأولین</span> </span> </h3> <p> <code class="aya" rel="26_26"/> <span class="aya" rel="26_26" data-words="1-6">قال ربکم و رب آبائکم الأولین</span> -این جمله، پاسخ دوم موسی (ع) از پرسش فرعون است، وقتی موسی دید فرعون دارد مغلطه می‌کند و امر را بر حاضرین مجلس   <code class="page" rel="15,378"/> مشتبه می‌سازد لذا با اینکه کلمه عالمین را به تمامی عالم از آسمانها و زمین و ما بین آن دو -که انسانها جزو آن است-تفسیر کرده بود، مع ذلک برای اینکه نقشه فرعون را خنثی کرده باشد، صریح‌تر جواب داد و گفت: رب العالمین همان رب شما و رب پدران گذشته شما است. </p> <p>خوب، خواهی گفت: عالم انسانی که چندین عالم نیست، بلکه یک عالم است با این حال چطور آن جناب کلمه عالمین را در پاسخ دومش به عالم انسانها تفسیر کرد؟ در جواب می‌گوییم: کلمه عالم به معنای جماعتی از مردم و یا موجوداتی دیگر است، پس عالمهای انسان عبارت می‌شود از جماعتهای انسان، از جماعت حاضر در جلسه، و جماعت گذشته ایشان که فرمود: پروردگار شما و پروردگار پدران گذشته شما . </p> <p>توضیح بیشتر این محاوره اینکه فرعون نمی‌خواست از حریم ارباب دفاع کند، بلکه در حقیقت می‌خواست از ربوبیت خود دفاع کند و این حیله را به کار برد که تعلق ربوبیت خدا نسبت به خود را باطل کند و بگوید اصلا دامنه ربوبیت خدا مرا نمی‌گیرد، ولی این معنا را اینطور بیان کرد که: ربوبیت خدا به عالمیان تعلق نمی‌گیرد و گرنه ربوبیت همه رب‌ها باطل می‌شود، که یکی از آنها منم، هر چند فرعون خود را بزرگترین رب‌ها می‌دانست، که خدای تعالی از وی حکایت فرموده که گفت: <span class="aya" rel="79_24" data-words="2-4">أنا ربکم الأعلی</span><span class="footnote" rel="1" title="سوره نازعات، آیه ۲۴">*</span> و نیز حکایت فرموده‌ <span class="aya" rel="28_38" data-words="2-12">قال فرعون یا أیها الملأ ما علمت لکم من إله غیری</span><span class="footnote" rel="2" title="ای بزرگان قوم من برای شما هیچ الهی غیر از خودم سراغ ندارم سوره قصص، آیه ۳۸">*</span>. </p> <p>پس گویا به موسی گفته است: اگر مقصودت از رب العالمین، خدای تعالی است، که او رب العالمین نیست، بلکه رب ارباب است و بس، و اگر مقصودت الهی دیگر است که آن هم باطل است، زیرا هیچ الهی رب العالمین نیست بلکه هر الهی رب العالم خودش است، پس دیگر رب العالمین چه معنایی دارد؟ و موسی (ع) در پاسخ جوابی داده که حاصلش این می‌شود که در عالم هستی جز یک رب وجود ندارد، در نتیجه رب العالمین رب شما هم هست و او مرا نزد شما فرستاده. </p> <p>و حاصل مغلطه فرعون این است که موسی جوابی به من نداد، تنها عبارت رب العالمین را عوض کرد، لذا موسی برای بار دوم به طور صریح فرمود: رب العالمین همان رب عالم انسانیت عصر حاضر و عالم انسانیت عصرهای گذشته است و با این بیان حیله و نقشه فرعون خنثی شد. </p> <h3> <span class="title" rel="26_27 26_10 26_11 26_12 26_13 26_14 26_15 26_16 26_17 26_18 26_19 26_20 26_21 26_22 26_23 26_24 26_25 26_26 26_28 26_29 26_30 26_31 26_32 26_33 26_34 26_35 26_36 26_37 26_38 26_39 26_40 26_41 26_42 26_43 26_44 26_45 26_46 26_47 26_48 26_49 26_50 26_51 26_52 26_53 26_54 26_55 26_56 26_57 26_58 26_59 26_60 26_61 26_62 26_63 26_64 26_65 26_66 26_67 26_68">فرعون به موسی (علیه السلام) بر چسب دیوانگی می‌زند و او را تهدید به زندان می‌کند</span> </h3> <p> <span class="aya" rel="26_27" data-words="1-7">قال إن رسولکم الذی أرسل إلیکم لمجنون</span> -این جمله، حکایت کلام دوم فرعون است، که از در هوچی‌گری و مسخره، رسالت او را به حاضرین نسبت داد و گفت رسولی که نزد شما فرستاده شده، چون خواست بگوید شان من اجل است از اینکه رسولی نزد من فرستاده شود، در نهایت هم به او نسبت دیوانگی داد، که چرا گفت: پروردگار شما و پروردگار شما و پروردگار پدران گذشته شما... </p> <p>و اگر این گفتار وی را تشریح کنیم چنین می‌شود که گویا خواسته است بگوید: این مرد دیوانه است، برای اینکه سخنانش آشفته است و حکایت می‌کند از اینکه نیروی تعقلش پریشان و آشفته شده، برای اینکه می‌گوید: من رسول رب العالمینم و چون می‌پرسم رب العالمین چیست؟ دوباره همان رب العالمین را با عبارتی دیگر تکرار می‌کند و وقتی از سخن او تعجب می‌کنم، دوباره گفتار خود را تفسیر کرده می‌گوید: رب شما و پدران گذشته شما. </p> <p><code class="aya" rel="26_28"/> <span class="aya" rel="26_28" data-words="1-11">قال رب المشرق و المغرب و ما بینهما إن کنتم تعقلون</span> <span class="phrase">-از ظاهر سیاق بر می‌آید که مراد از <em rel="fa_26_28_3-3" data-sentence="35:367">مشرق</em> آن طرفی است که آفتاب و سایر ستارگان آسمان، طلوع می‌کنند و مراد از  <em rel="fa_26_28_5-5" data-sentence="158:286">مغرب</em> آن جهتی است که بر حسب حس ظاهری ما، در آن طرف غروب می‌کنند، و مراد از <em>ما بین آن دو</em> ، ما بین مشرق و مغرب است که شامل همه عالم محسوس شده، در نتیجه عبارت اخرای همان عبارت قبلی می‌شود، که فرمود: <span class="aya" rel="26_24" data-words="2-8">رب السماوات و الأرض و ما بینهما</span>.</span> </p> <p>پس این جواب، اعاده همان جواب اول است، و همان غرض را که عبارت بود از اتصال تدبیر و اتحاد آن، دنبال می‌کند، البته به بیانی دیگر و آن این است که: هر طلوعی وقتی طلوع است که غروبی هم در مقابلش باشد و وقتی هر طلوعی غروبی داشت، ناگزیر هر مشرق و مغربی وقتی متصور است که وسطی هم بین آن دو باشد، هم چنان که در پاسخ اول، وقتی آسمان قابل تصور است که زمینی در مقابلش باشد و وقتی آسمان و زمینی، متصور است که واسطه‌ای هم بین آن دو باشد و وقتی مشرقی به مغربی مرتبط می‌شود و هر دوی آنها به وسطی مرتبط می‌گردند که تنها یک تدبیر در آنها به کار رود. و خلاصه، این قسم از ارتباط و اتحادغیر از یک تدبیر نمی‌پذیرد، هم چنان که در عالم انسانیت نیز هر امت موجودی ارتباط وجودی به امتهای گذشته دارد، ارتباط پدر، فرزندی، و همه انسانهای گذشته و حاضر یک نوعند و چون نوع یکی است، تدبیر در آن نیز یکی است، پس مدبر هم یکی است. </p> <p>در آخر جواب اول که گفت: اگر اهل یقین باشید ، و در آخر جواب مورد بحث که فرموده: <em>اگر تعقل کنید</em> ، خواسته است جواب عبارت فرعون را بدهد که از باب استهزاء و اهانت به حاضرین رو کرد که: هیچ می‌شنوید این مرد چه می‌گوید؟ و در آخر هم او را<code class="page" rel="15,380"/> دیوانه معرفی کرد، به این بیان که با جمله اگر نیروی تعقل می‌داشتید اشاره کرد به اینکه تو و حاضرین در مجلست از نعمت تعقل محرومید و درک و فهم ندارید، و گرنه، اگر فهم می‌داشتید پاسخ اول مرا می‌فهمیدید و می‌فهمیدید که پاسخ من تکرار بدون فایده نبود و برای پی بردنتان به توحید پروردگار کافی بود و متوجه می‌شدید به اینکه آن کس که قائم به تدبیر همه عالمیان از آسمانها و زمین و ما بین آن دو است، مدبر واحدی است و غیر او مدبر و ربی دیگر نیست. </p> <p>پس از آنچه گذشت روشن شد که آیه شریفه، یعنی آیه‌ <span class="aya" rel="26_28" data-words="2-3">رب المشرق...</span> بیان دیگری است بر همان پاسخ اولی که فرمود: <span class="aya" rel="26_24" data-words="2-8">رب السماوات و الأرض و ما بینهما</span>، و برهانی است بر وحدت مدبر از راه وحدت تدبیر، که در آن رب العالمین را تعریف کرده به اینکه رب العالمین آن مدبر واحدی است که تدبیر واحد تمامی عوالم بر وجودش دلالت می‌کند، چیزی که هست بیان در آیه مورد بحث، روشنتر است، چون مشتمل بر معنای طلوع و غروب است، و تدبیر آن دو برای همه روشن است. </p> <p>مفسرین گفته‌اند: برهانهایی که در این آیات آمده برهان بر وحدانیت ذات واجب الوجود بالذات، و شریک نداشتن در وجوب وجود است، که بطلانش گذشت و گفتیم چنین برهانی در مقابل کسی اقامه می‌شود که وحدت ذات واجب الوجود بالذات را منکر باشد و وثنی‌ها منکر این معنا نبودند. </p> <p><code class="aya" rel="26_29"/> <span class="aya" rel="26_29" data-words="1-8">قال لئن اتخذت إلها غیری لأجعلنک من المسجونین</span> -در این آیه فرعون موسی را تهدید می‌کند که اگر بار دیگر از ربوبیت رب العالمین و رسالت خودش از طرف او سخن به میان آورد، او را به زندان خواهد انداخت، و این داب و روش همه جاهلان است، که وقتی حرف حسابی نداشته باشند، متوسل به زور شده، تهدید می‌کنند و وعید می‌دهند. </p> <p>و اینکه فرعون گفت: اگر الهی غیر از من بگیری چنین و چنان می‌کنم، منظورش از گرفتن الهی غیر از او، قائل شدن به ربوبیت رب العالمین است که موسی فرعون را به سوی آن می‌خواند، و اگر خود آن را نگفت و کنایه آورد، برای این بود که حتی زبان خود را به گفتن آن نگرداند و اسم رب العالمین را به زبان نیاورد و اگر نامی از سایر آلهه نیاورد، برای این بود که خود را بزرگترین آلهه می‌دانست و عار داشت که نامی از آنها ببرد و گویا مجازات هر کس که منکر الوهیت او می‌شد زندان بوده که گفته تو را از زندانیان قرار می‌دهم. </p> <p>و <span class="phrase">ظاهرا الف و لام در <em rel="fa_26_29_8-8" data-sentence="19:338">المسجونین</em> برای عهد است و جمله چنین معنا می‌دهد که: اگر بر این سخنت پافشاری کنی، تو را در زمره همان کسانی قرار می‌دهم که می‌دانی در زندان من چه<code class="page" rel="15,381"/> حال و روزی دارند و چه شکنجه‌ها که می‌بینند، و چون می‌خواست، به این نکات اشاره کند، گفت: <em rel="fa_26_29_7-8" data-sentence="340:56">من المسجونین</em> و نگفت <em>لاسجننک</em> با اینکه تعبیر دوم مختصرتر بود.</span> </p> <h3> <span class="title" rel="26_10 26_11 26_12 26_13 26_14 26_15 26_16 26_17 26_18 26_19 26_20 26_21 26_22 26_23 26_24 26_25 26_26 26_27 26_28 26_29 26_30 26_31 26_32 26_33 26_34 26_35 26_36 26_37 26_38 26_39 26_40 26_41 26_42 26_43 26_44 26_45 26_46 26_47 26_48 26_49 26_50 26_51 26_52 26_53 26_54 26_55 26_56 26_57 26_58 26_59 26_60 26_61 26_62 26_63 26_64 26_65 26_66 26_67 26_68">موسی (علیه السلام) پیشنهاد اظهار معجزه می‌کند و معجزه عصا و ید بیضاء را نشان می‌دهد و فرعون او را متهم به توطئه می‌کند</span> </h3> <p> <code class="aya" rel="26_30"/> <span class="aya" rel="26_30" data-words="1-7">قال أ و لو جئتک بشیء مبین</span> <span class="phrase">گوینده این جمله موسی (ع) است و مراداز <em rel="fa_26_30_5-6" data-sentence="38:313">شی‌ء مبین</em> چیزی است که ادعای او را روشن کند و آن عبارت است از آیت رسالت، که بر صحت ادعای رسالتش دلالت کند، نه صحت معارف الهی که رسالتش برای آن است، از قبیل توحید و معاد و متعلقات آن، برای اینکه بیانگر آن معارف، حجت و برهان است و سیره انبیاء در دعوتشان بر همین روش جریان داشته، که در جلد اول این کتاب گفتاری پیرامون آن گذشت.</span> </p> <p>و معنای جمله مورد بحث این است که موسی گفت: مرا از زندانیان می‌کنی هر چند که من چیزی ارائه دهم که راستگویی و صدق ادعای رسالتم را روشن سازد؟ <code class="aya" rel="26_31"/> <span class="aya" rel="26_31" data-words="1-7">قال فأت به إن کنت من الصادقین</span> گوینده این سخن فرعون است و سخن خود را متفرع بر سؤال موسی کرد، که از سؤالش برمی‌آمد نزد او چیزی است که روشنگر ادعای او است و به همین جهت فرعون دستور خود را مقید کرد به جمله اگر راست می‌گویی و حاصلش این است که پس حالا که ادعا می‌کنی چیزی بیانگر صدق ادعای تو است، آن را بیاور اگر راست می‌گویی. </p> <p><code class="aya" rel="26_32"/><code class="aya" rel="26_33"/> <span class="aya" rel="26_32-33" data-words="1-13">فألقی عصاه فإذا هی ثعبان مبین، و نزع یده فإذا هی بیضاء للناظرین</span> <span class="phrase">این دو آیت، دو معجزه است که خدای تعالی در شب طور به موسی داد و کلمه  <em rel="fa_26_32_5-5" data-sentence="69:313">ثعبان</em> به معنای مار بسیار بزرگ است و اینکه فرمود: <span class="aya" rel="26_32" data-words="5-6">ثعبان مبین</span> منظور این است که در مار بودنش احدی شک نمی‌کرد و مراد از <em>کندن دست</em> برون آوردن دست از گریبان است، بعد از فرو کردن دست در آن هم چنان که در سوره نمل، آیه 12 و در سوره قصص، آیه 32 به آن تصریح کرده است.</span> </p> <p><code class="aya" rel="26_34"/><code class="aya" rel="26_35"/> <span class="aya" rel="26_34-35" data-words="1-16">قال للملإ حوله إن هذا لساحر علیم، یرید أن یخرجکم من أرضکم بسحره فما ذا تأمرون</span> گوینده این سخن نیز فرعون است، که خودش دستور داد بیاور آنچه را که می‌گویی بیانگر صدق ادعای تو است، چیزی که هست او به این امید گفت بیاور، که موسی  (ع) چیزی بیاورد که برای او سوژه بهتری باشد، ولی وقتی آن دو معجزه را آورد و فرعون دید هیچ چاره‌ای ندارد، ناچار متوسل به تهمت شد، و آن جناب را ساحری دانا خواند. </p> <p>و لذا دنباله تهمتش اضافه کرد که او می‌خواهد با سحر خودش شما را از سرزمینتان<code class="page" rel="15,382"/> بیرون کند، و با این جمله خواست مردم را علیه او بشوراند و تحریکشان کند تا با وی همدست شده، او را به هر وسیله‌ای که ممکن است از خود دفع کنند. </p> <p> <span class="aya" rel="26_35" data-words="7-9">فما ذا تأمرون</span> -شاید مراد از امر که گفت پس چه امری می‌دهید اظهار نظر و رای باشد و از این جهت اظهار نظر را امر خواند که بالآخره وقتی اشخاص می‌خواهند نظریه بدهند به لفظ امر (چنین و چنان کن) می‌دهند. بنا بر این، معنای جمله مورد بحث این می‌شود که: پس چه نظریه‌ای می‌دهید و من با این شخص چه معامله‌ای بکنم، بگویید تا انجام دهم. خواهی گفت چه اجباری هست که لفظ امر را به معنای اظهار نظر بگیریم، جوابش این است که فرعون خود را بزرگترین پروردگار قبطیان، و آنان را بندگان خود می‌دانست و با این حال مناسب نیست که امر مذکور را به معنای فرمان بگیریم. </p> <p>مؤید این معنا این است که خدای تعالی در جای دیگر از کلام مجیدش عین این حرف را از حاضرین در مجلس فرعون حکایت کرده و فرموده: <span class="aya" rel="7_109-110" data-words="1-17">قال الملأ من قوم فرعون إن هذا لساحر علیم، یرید أن یخرجکم من أرضکم فما ذا تأمرون</span><span class="footnote" rel="1" title="گروهی از قوم فرعون گفتند که این شخص ساحری سخت ماهر و دانا است اراده آن دارد که شما را از سر زمین خود بیرون کند اکنون در کار او چه دستور می‌فرمایید سوره اعراف، آیه ۱۱۰">*</span> و از ظاهر آن بر می‌آید که مراد از امر ایشان، این است که به فرعون بگویند چنین و چنان کن. </p> <p><span class="phrase">بعضی<span class="footnote" rel="2" title="منهج الصادقین، ج ۶، ص ۴۴۲">*</span> از مفسرین گفته‌اند نیرو و قدرت معجزه موسی، او را مبهوت و دهشت زده کرد، به طوری که تعجب قبلی‌اش از رسالت موسی و نیز تکبر خود را فراموش کرده، آن چنان بیچاره و درمانده شد که نفهمید چه بگوید و چگونه بگوید؟ <code class="aya" rel="26_36"/><code class="aya" rel="26_37"/> <span class="aya" rel="26_36-37" data-words="1-13">قالوا أرجه و أخاه و ابعث فی المدائن حاشرین، یأتوک بکل سحار علیم</span> گویندگان این سخن، همان بزرگان قبطی بودند، که در مجلس فرعون حضور داشتند و کلمه <em rel="fa_26_36_2-2" data-sentence="555:243">ارجه</em> -به سکون <em>ها</em> بنا به قرائت معروف-به معنای تاخیر و از ماده ارجاء است و منظورشان این بوده که موسی و برادرش را مهلت بده و درباره آنان به سیاست و شکنجه، عجله و شتاب مکن و بفرست ساحران را جمع کنند تا با سحر خود، علیه سحر موسی معارضه نمایند.</span> </p> <p><span class="phrase">کلمه <em rel="fa_26_36_2-2" data-sentence="5:141">ارجه</em> به کسر <em>ها</em> و <em>ارجئه</em> با همزه و ضم <em>ها</em> قرائت شده و این دو قرائت از قرائت معروف فصیح‌ترند، ولی بهر حال یک معنا می‌دهند.</span> </p> <p>     <code class="page" rel="15,383"/> کلمه <em>مدائن</em> جمع مدینه به معنای شهر است و کلمه <em>حاشر</em> از حشر، یعنی کوچ دادن به مکانی دیگر به زور و قهر است. </p> <p>معنای آیه این است که بزرگان قوم به فرعون گفتند: عده‌ای از نظامیان و از گارد مخصوص خود را بفرست به شهرستانها که هر چه ساحر حاذق هست جمع نموده برایت بیاورند، تا به وسیله آنان با موسی معارضه کنی. و اگر تعبیر کردند به سحار، نه به ساحر، برای این بود که به موسی گوشه‌ای زده باشند که در شهرستانها ساحرانی هست که از وی داناتر به فنون سحر هستند، و بیشتر کار کرده‌اند. </p> <p><code class="aya" rel="26_38"/> <span class="aya" rel="26_38" data-words="1-5">فجمع السحرة لمیقات یوم معلوم</span> منظور از این روز معلوم، همان روز زینت است، که موسی و فرعون بر سر آن اتفاق نموده، آن روز را برای مسابقه در سحر، معین کردند، که در سوره طه به طور مفصل آمده و در اینجا ایجاز و اختصار به کار رفته است. </p> <p><code class="aya" rel="26_39"/><code class="aya" rel="26_40"/> <span class="aya" rel="26_39-40" data-words="1-13">و قیل للناس هل أنتم مجتمعون، لعلنا نتبع السحرة إن کانوا هم الغالبین</span> استفهام در اینجا برای تحریک مردم و تشویق به جمع شدن در آن روز است. </p> <p>زمخشری در کشاف<span class="footnote" rel="1" title="تفسیر کشاف، ج ۲، ص ۳۱۱-۳۱۲">*</span> درباره این آیه گفتاری دارد که حاصلش این است که: مراد از  اتباع و پیروی ساحران پیروی از دین ایشان است، چون ساحران به طوری که از سیاق آیات بعدی بر می‌آید علنی فرعون را می‌پرستیدند، و مرادشان این بوده که موسی را پیروی نکنند، نه اینکه علاقه‌مند به پیروی ساحران بوده باشند، چیزی که هست صریحا نگفتند پیروی موسی را نکنید، بلکه به طور کنایه گفتند شاید ساحران را پیروی کنید، تا به این وسیله ساحران را در اهتمام و جدیت در بردن مسابقه تشویق کرده باشند. </p> <p><code class="aya" rel="26_41"/><code class="aya" rel="26_42"/> <span class="aya" rel="26_41-42" data-words="1-20">فلما جاء السحرة قالوا لفرعون أ إن لنا لأجرا إن کنا نحن الغالبین، قال نعم و إنکم إذا لمن المقربین</span> پرسش ساحران از اینکه آیا پاداشی هم داریم، در معنای طلب مزد است و اگر گفتند: <em>ان کنا</em> و نگفتند: اذا کنا نحن الغالبین ، برای این بود که به فرعون قول قطعی بر غلبه ندهند، هم چنان که در کلام بعدیشان گفتند: <span class="aya" rel="26_44" data-words="7-11">بعزة فرعون إنا لنحن الغالبون</span> -به عزت فرعون سوگند که ما به طور قطع غلبه خواهیم کرد ، ولی در اینجا قول قطعی ندادند، تا فرعون را در حال دو دلی و شک بیفکنند، تا در دادن اجر حریص‌تر شود. </p> <p>   <code class="page" rel="15,384"/> و اتفاقا هم مؤثر واقع شد، چون هم مزد برایشان قرار داد و هم اینکه وعده داد از مقربین خود قرارشان دهد. </p> <h3> <span class="title" rel="26_10 26_11 26_12 26_13 26_14 26_15 26_16 26_17 26_18 26_19 26_20 26_21 26_22 26_23 26_24 26_25 26_26 26_27 26_28 26_29 26_30 26_31 26_32 26_33 26_34 26_35 26_36 26_37 26_38 26_39 26_40 26_41 26_42 26_43 26_44 26_45 26_46 26_47 26_48 26_49 26_50 26_51 26_52 26_53 26_54 26_55 26_56 26_57 26_58 26_59 26_60 26_61 26_62 26_63 26_64 26_65 26_66 26_67 26_68">معارضه موسی (علیه السلام) با ساحران فرعونی و ایمان آوردن ساحران به رب العالمین و گفتگوی فرعون با ایشان</span> </h3> <p> <code class="aya" rel="26_43"/><code class="aya" rel="26_44"/><code class="aya" rel="26_45"/> <span class="aya" rel="26_43-45" data-words="1-26">قال لهم موسی ألقوا ما أنتم ملقون، فألقوا حبالهم و عصیهم و قالوا بعزة فرعون إنا لنحن الغالبون.، فألقی موسی عصاه فإذا هی تلقف ما یأفکون</span> <span class="phrase">کلمه <em rel="fa_26_44_2-2" data-sentence="5:402">حبال</em> جمع حبل است که به معنای طناب است و کلمه <em rel="fa_26_44_4-4" data-sentence="100:349">عصی</em> جمع عصا است و <em rel="fa_26_45_6-6" data-sentence="170:321">تلقف</em> از مصدر <em rel="fa_26_45_6-6" data-sentence="235:300">لقف</em> است که به معنای بلعیدن به سرعت است و <em rel="fa_26_45_8-8" data-sentence="328:247">یافکون</em> از افک است که به معنای برگرداندن هر چیزی است از وجهه اصلی‌اش، و نشاندادن آن بر خلاف آنچه که هست و اگر سحر را افک خواند، به همین جهت است که سحر هر چیزی را از صورت واقعی‌اش برمی‌گرداند و صورتی خیالی به آن می‌دهد، و چون معنای آیات روشن است می‌گذریم.</span> </p> <p><code class="aya" rel="26_46"/><code class="aya" rel="26_47"/><code class="aya" rel="26_48"/> <span class="aya" rel="26_46-48" data-words="1-11">فألقی السحرة ساجدین، قالوا آمنا برب العالمین، رب موسی و هارون</span> می‌خواهد بفرماید: همین که ساحران از موسی معجزات روشنش را دیدند آنچه را که دیدند، آن قدر دهشت زده و مبهوت شدند، که نتوانستند خود را حفظ کنند بی اختیار به سجده افتادند و خدای سبحان را سجده کردند و اگر نفرمود <em>سجده کردند</em> بلکه فرمود: <em>به خاک افتادند</em> برای همین است که از بی اختیاری آنان خبر دهد، و بفهماند طوری سجده کردند که گویی دیگران ایشان را (مانند یک موجود بی جان) به زمین ریختند. </p> <p>در جمله‌ <span class="aya" rel="26_47" data-words="2-4">آمنا برب العالمین</span>، مقصود از ایمان، ایمان توحید است، هم چنان که قبلا هم گفتیم که اعتراف به رب العالمین بودن خدا، جز با توحید و انکار الوهیت آلهه تمام نمی‌شود. </p> <p>و در جمله‌ <span class="aya" rel="26_48" data-words="1-4">رب موسی و هارون</span> علاوه بر اقرار به توحید، اعتراف به رسالت موسی و هارون نیز کرده‌اند. </p> <p><code class="aya" rel="26_49"/> <span class="aya" rel="26_49" data-words="1-14">قال آمنتم له قبل أن آذن لکم إنه لکبیرکم الذی علمکم السحر فلسوف تعلمون</span> <span class="phrase">گوینده این سخن فرعون است، و مرادش از اینکه گفت: <span class="aya" rel="26_49" data-words="2-7">آمنتم له قبل أن آذن لکم</span> این است که چرا بدون اجازه من به وی ایمان آوردید، و کلمه <em rel="fa_26_49_4-4" data-sentence="182:264">قبل</em> در اینجا معنای خود را نمی‌دهد، هم چنان که در آیه‌ <span class="aya" rel="18_109" data-words="8-14">لنفد البحر قبل أن تنفد کلمات ربی</span><span class="footnote" rel="1" title="دریا تمام می‌شود بدون اینکه کلمات پروردگارم تمام شود سوره کهف، آیه ۱۰۹">*</span> نداده.</span> </p> <p>زیرا اگر کلمه قبل را به معنای خودش بگیریم، آن وقت مفاد آیه این می‌شود که   <code class="page" rel="15,385"/> ممکن بود فرعون به ساحران اجازه دهد که به موسی ایمان بیاورند و انتظارش می‌رفت، ولی آنان قبل از اجازه فرعون ایمان آورند،  (و نیز در آیه‌ای که مثل زدیم معنا این می‌شود که کلمات پروردگارم نیز ممکن است تمام شود، ولی آب دریا قبل از آن تمام می‌شد)، بعضی<span class="footnote" rel="1" title="تفسیر روح المعانی، ج ۱۹، ص ۷۹">*</span> دیگر از مفسرین نیز کلمه قبل را به معنای <em>بدون</em> گرفته‌اند. </p> <p>فرعون در جمله‌ <span class="aya" rel="26_49" data-words="8-12">إنه لکبیرکم الذی علمکم السحر</span>، بهتان دیگری به موسی  (ع) زده، تا دلها را و مخصوصا بزرگان قوم را از او برگرداند. </p> <p>و در جمله‌ <span class="aya" rel="26_49" data-words="13-14">فلسوف تعلمون</span> ایشان را به طور مبهم تهدید نموده می‌گوید: به زودی خواهید فهمید و بیان نکرده که به چه عذابی شکنجه‌تان می‌دهم تا دلالت کند بر اینکه احتیاجی نیست که من نام آن را ببرم، خودتان به زودی خواهید فهمید. </p> <p> <span class="aya" rel="26_49" data-words="15-23">لأقطعن أیدیکم و أرجلکم من خلاف و لأصلبنکم أجمعین</span> - <em>قطع از خلاف</em> به این معنا است که دست راست و پای چپ کسی را قطع کنند-و یا به عکس و <em>تصلیب</em> به معنای به دار آویختن مجرم است و نظیر این آیه در دو سوره اعراف و طه گذشت. </p> <p><code class="aya" rel="26_50"/> <span class="aya" rel="26_50" data-words="1-7">قالوا لا ضیر إنا إلی ربنا منقلبون</span> <span class="phrase">کلمه <em rel="fa_26_50_3-3" data-sentence="5:344">ضیر</em> به معنای ضرر است (یعنی اینکه تو ما را به دار بیاویزی ضرری ندارد) و جمله‌ <span class="aya" rel="26_50" data-words="4-7">إنا إلی ربنا منقلبون</span> همان گفتار <em rel="fa_26_50_2-3" data-sentence="218:169">لا ضیر</em> را تعلیل می‌کند که چرا ضرر ندارد، برای اینکه ما در مقابل این عذابی که ما را بدان تهدید می‌کنی صبر می‌کنیم و به سوی پروردگار خود باز می‌گردیم، که عالی‌ترین بازگشتها است.</span> </p> <p><code class="aya" rel="26_51"/> <span class="aya" rel="26_51" data-words="1-11">إنا نطمع أن یغفر لنا ربنا خطایانا أن کنا أول المؤمنین</span> این جمله، تعلیل آن مطلبی است که از کلام سابقشان استفاده می‌شد و آن این است که ما نه تنها از مرگ و کشته شدن باک نداریم، بلکه مشتاق آن نیز هستیم تا پروردگار خود را دیدار کنیم، چرا که با مردن و کشته شدن به سوی پروردگار خود بر می‌گردیم و از این برگشتن هم خوفی نداریم، برای اینکه ما امیدواریم پروردگارمان خطاهای ما را بیامرزد و برای اینکه ما اولین کسی هستیم که به موسی و هارون، فرستادگان پروردگارمان ایمان آوردیم. </p> <p>و این تعلیل تعلیلی است صحیح، برای اینکه فتح باب در هر امر خیری اثری از خیرات دارد که هیچ عقل سالمی در آن شک نمی‌کند، پس اگر خدای سبحان بنا داشته باشد   <code class="page" rel="15,386"/> مؤمنی را به علت اینکه به رحمت و مغفرت او ایمان دارد بیامرزد، قطعا رحمت و مغفرت او اولین کسی را که فتح باب ایمان کرده و راه را برای دیگران هموار ساخته وا نمی‌گذارد. </p> <p><code class="aya" rel="26_52"/> <span class="aya" rel="26_52" data-words="1-9">و أوحینا إلی موسی أن أسر بعبادی إنکم متبعون</span> از اینجا قسمت دوم داستان موسی (ع) و فرعون شروع می‌شود و آن عبارت است از چگونگی نابودی و عذاب فرعون به کیفر اینکه دعوت موسی و هارون را رد کرد و قسمت اول آن عبارت بود از رسالت موسی و هارون به سوی وی و دعوتش به دین توحید. </p> <p><span class="phrase">کلمه <em rel="fa_26_52_6-6" data-sentence="5:335">اسر</em> امر از اسراء است، که به معنای سیر دادن و کوچ دادن در شب است و مراد از <em rel="fa_26_52_7-7" data-sentence="129:250">عبادی</em> ، بنی اسرائیل است و این تعبیر نوعی احترام از ایشان است و جمله‌ <span class="aya" rel="26_52" data-words="8-9">إنکم متبعون</span> تعلیل امر و دستور به اسراء است که حاصل آن این می‌شود: بنی اسرائیل را شبانه حرکت بده تا آل فرعون هم دنبال شما راه بیفتند.</span> </p> <p>و از این جمله به خوبی بر می‌آید که خدای تعالی از این فرمان خود منظوری دارد و در این دستور فرج و گشایشی برای بنی اسرائیل هست، که در آیه‌ <span class="aya" rel="44_23-24" data-words="1-12">فأسر بعبادی لیلا إنکم متبعون، و اترک البحر رهوا إنهم جند مغرقون</span><span class="footnote" rel="1" title="شبانه بندگان مرا حرکت ده، که فرعونیان دنبالتان خواهند آمد و دریا را در حالی که راه فراخی خواهد شد پشت سر بگذارد که آنان لشکری غرق شوندگانند سوره دخان، آیه ۲۴">*</span> به این منظور و نقشه تصریح شده است. </p> <h3> <span class="title" rel="26_10 26_11 26_12 26_13 26_14 26_15 26_16 26_17 26_18 26_19 26_20 26_21 26_22 26_23 26_24 26_25 26_26 26_27 26_28 26_29 26_30 26_31 26_32 26_33 26_34 26_35 26_36 26_37 26_38 26_39 26_40 26_41 26_42 26_43 26_44 26_45 26_46 26_47 26_48 26_49 26_50 26_51 26_52 26_53 26_54 26_55 26_56 26_57 26_58 26_59 26_60 26_61 26_62 26_63 26_64 26_65 26_66 26_67 26_68">قسمت دیگر داستان موسی (علیه السلام): کوچ شبانه بنی اسرائیل از مصر و غرق و هلاک فرعون و فرعونیان</span> </h3> <p> <code class="aya" rel="26_53"/><code class="aya" rel="26_54"/> <span class="aya" rel="26_53" data-words="1-5">فأرسل فرعون فی المدائن حاشرین</span>... <span class="aya" rel="26_66" data-words="1-3">ثم أغرقناالآخرین</span> داستان غرق شدن فرعونیان و نجات یافتن بنی اسرائیل به دست موسی (ع) را در طی چهارده آیه آورده، که البته حرفهای زیادی قصه و آنچه که از سیاق کلام استفاده می‌شود و احتیاجی به ذکرش نبوده حذف کرده است. از آن جمله است بیرون شدن شبانه موسی و بنی اسرائیل از مصر، که همین جمله گذشته که می‌فرمود: <span class="aya" rel="26_52" data-words="5-7">أن أسر بعبادی</span> بر آن دلالت می‌کرد و بر همین قیاس سایر مطالب ریز داستان، حذف شده است. </p> <p> <span class="aya" rel="26_53" data-words="1-2">فأرسل فرعون</span> -یعنی موسی (ع) بندگان مرا شبانه از مصر بیرون آورد و چون فرعون خبردار شد مردانی را به شهرهایی که در تحت فرمان او بودند فرستاد <em>حاشرین</em>  تا مردم را کوچ دهند. و <span class="phrase">یک جا جمع کنند و به مردم بگویند: <em rel="fa_26_54_1-2" data-sentence="33:309">ان هؤلاء</em> یعنی بنی اسرائیل <span class="aya" rel="26_54" data-words="3-4">لشرذمة قلیلون</span> جمعیتی اندکند، کلمه <em rel="fa_26_54_3-3" data-sentence="198:189">شرذمة</em> تتمه مختصری را گویند که از چیزی باقی مانده باشد و اگر با اینکه خود کلمه اندک بودن را می‌رساند، مع ذلک به لفظ قلیل توصیف کرده، به منظور تاکید قلت بوده، تا معنای <em>بسیار قلیل</em> را بدهد.</span> <code class="aya" rel="26_55"/><code class="aya" rel="26_56"/> <span class="aya" rel="26_55" data-words="1-4">و إنهم لنا لغائظون</span> کارهایی می‌کنند که ما را به غیظ در می‌آورند، <em>و انا لجمیع</em> و ما همگی بر این   <code class="page" rel="15,387"/> تصمیمی که گرفته‌ایم متفقیم. <span class="phrase"><em rel="fa_26_56_4-4" data-sentence="0:205">حاذرون</em> و از مکری که ممکن است دشمن علیه ما بکند بر حذریم، هر چند که دشمن ضعیف و اندک است، منظور فرعونیان از این حرف که قطعا پیامی از خود فرعون بوده این است که مردم را بیشتر تحریک کنند و علیه بنی اسرائیل بشورانند.</span> </p> <p><code class="aya" rel="26_57"/><code class="aya" rel="26_58"/><code class="aya" rel="26_59"/> <span class="aya" rel="26_57-58" data-words="1-10">فأخرجناهم من جنات و عیون، و کنوز و مقام کریم</span> -با همین نقشه، فرعونیان را از باغها و چشمه‌سارهایشان، از گنجینه‌ها و منزلگاههای زیبایشان، از قصرهای مشید و خانه‌های رفیع که داشتند بیرون کردیم. </p> <p>در این جمله با اینکه فرعونیان به تحریک فرعون از شهرهای خود بیرون شدند، ولی خدای تعالی نسبت آن را به خودش داده و فرموده: ما بیرونشان کردیم و جهتش این است که بیرون شدنشان با نقشه‌ای الهی بود، که به کیفر استکباری که کردند آن نقشه را در حقشان عملی کرد، <em>کذلک</em> داستان از این قرار بود، <span class="aya" rel="26_59" data-words="2-3">و أورثناها</span> و آن خانه‌ها و قصرها و نهرها و گنجینه‌ها و مقام کریم را به بنی اسرائیل ارث دادیم چون فرعون و لشکریانش غرق شدند و بنی اسرائیل بعد از ایشان باقی ماندند، پس می‌توان گفت که وارث آنان شدند. </p> <p><code class="aya" rel="26_60"/><code class="aya" rel="26_61"/> <span class="aya" rel="26_60" data-words="1-1">فأتبعوهم</span> <span class="phrase">-فرعونیان دنبال بنی اسرائیل را گرفتند <em rel="fa_26_60_2-2" data-sentence="38:340">مشرقین</em> و در صبحگاهی به ایشان رسیدند، <span class="aya" rel="26_61" data-words="1-3">فلما تراءا الجمعان</span> همین که دو صف لشکر یکدیگر را دیدند <span class="aya" rel="26_61" data-words="4-6">قال أصحاب موسی</span> یاران موسی از بنی اسرائیل با ترس و لرز گفتند: <span class="aya" rel="26_61" data-words="7-8">إنا لمدرکون</span> دارند به ما می‌رسند.</span> </p> <p><code class="aya" rel="26_62"/> <em>قال موسی کلا</em> -موسی گفت حاشا که به ما برسند <span class="aya" rel="26_62" data-words="3-6">إن معی ربی سیهدین</span> خدا با من است و به زودی مرا هدایت می‌کند، و مراد از این معیت حفظ و یاری خداست، همان یاری که خدای تعالی در اول بعثتش و بعثت برادرش به آن دو وعده داده بود که‌ <span class="aya" rel="20_46" data-words="4-5">إننی معکما</span>، نه معیت به معنای ایجاد و تدبیر، چون معیت به این معنا در موسی (ع) و فرعون به طور مساوی بود و اختصاص به موسی (ع) نداشت و معنای اینکه فرمود: به زودی مرا هدایت می‌کند، این است که به زودی مرا دلالت می‌کند به اینکه چگونه شما را از شر فرعون و فرعونیان نجات دهم. </p> <p><code class="aya" rel="26_63"/> <span class="aya" rel="26_63" data-words="1-8">فأوحینا إلی موسی أن اضرب بعصاک البحر فانفلق</span> <span class="phrase">-کلمه <em rel="fa_26_63_8-8" data-sentence="6:265">انفلاق</em> به معنای پاره شدن چیزی و جدا شدن اجزای آن از یکدیگر است، <span class="aya" rel="26_63" data-words="9-11">فکان کل فرق</span> یعنی هر قطعه جدا شده از آن، <em rel="fa_26_63_12-12" data-sentence="215:97">کالطود</em> مانندپاره کوهی <em rel="fa_26_63_13-13" data-sentence="290:66">العظیم</em> بزرگ بود، پس موسی داخل دریا شد و بنی اسرائیل هم با وی روانه شدند.</span> </p> <p><code class="aya" rel="26_64"/><code class="aya" rel="26_65"/> <span class="aya" rel="26_64" data-words="1-3">و أزلفنا ثم</span> -یعنی در آنجا <em>الآخرین</em> دیگران را هم نزدیک کردیم، که منظور از دیگران فرعون و لشکریان او است، <span class="aya" rel="26_65" data-words="1-7">و أنجینا موسی و من معه أجمعین</span> ما دریا را هم چنان<code class="page" rel="15,388"/> جدای از هم نگاه داشتیم، تا موسی و همراهانش از آن گذشتند<code class="aya" rel="26_66"/> <span class="aya" rel="26_66" data-words="1-3">ثم أغرقنا الآخرین</span> و سپس فرعون و قومش را که در وسط دو قطعه آب، قرار گرفته بودند با وصل کردن آبها به یکدیگر غرق نمودیم. </p> <p><code class="aya" rel="26_67"/><code class="aya" rel="26_68"/> <span class="aya" rel="26_67-68" data-words="1-15">إن فی ذلک لآیة و ما کان أکثرهم مؤمنین، و إن ربک لهو العزیز الرحیم</span> از ظاهر سیاق آیه و همچنین سیاق داستانهای آینده بر می‌آید که مورد اشاره در  <em>ذلک</em> مجموع جزئیاتی است که قرآن کریم از داستان موسی (ع) از ابتدای بعثتش و دعوت فرعون و فرعونیان و نجات دادن بنی اسرائیل و غرق فرعون و لشکرش نقل کرده که در همه اینها آیت و حجتی است که بر توحید خدای تعالی و یگانگی‌اش در ربوبیت و صدق رسالت موسی، دلالت می‌کند و هر کس که در این آیت تفکر کند به این نتایج می‌رسد. </p> <p> <span class="aya" rel="26_67" data-words="5-9">و ما کان أکثرهم مؤمنین</span> -یعنی: ولی بیشتر اینان که داستانشان را آوردیم ایمان آور نبودند، با اینکه آیت ما واضح الدلاله بود. </p> <p>بنا بر این، اینکه بعد از ذکر هر یک از داستانهایی که در این سوره آورده می‌فرماید: <span class="aya" rel="26_67" data-words="5-9">و ما کان أکثرهم مؤمنین</span> در حقیقت به منزله نتیجه گیری و تطبیق شاهد بر مطلبی است که برایش شاهد آورده، گویا بعد از هر یک از داستانها که ایراد کرده فرموده است: این بود داستان این قوم که آیت خدای تعالی را متضمن بود، ولی بیشتر آن قوم ایمان آور نبودند، هم چنان که بیشتر قوم تو ای محمد (ص) ایمان آور نیستند، پس دیگر این قدر اندوهناک مباش و غم ایشان را مخور، زیرا بشر تا بوده اینچنین بوده است، هر امتی که ما رسولی برایش فرستادیم تا به سوی توحید ربوبیت دعوتشان کند، چنین بوده‌اند که بیشترشان ایمان نمی‌آوردند. </p> <p>بعضی<span class="footnote" rel="1" title="مجمع البیان، ج ۷، ص ۱۹۲">*</span> از مفسرین گفته‌اند: <em>ضمیر در</em> اکثرهم به قوم رسول خدا (ص) و مردم معاصرش بر می‌گردد، و معنای آیه این است که در این داستان که ما از موسی (ع) و قومش نقل کردیم آیتی است روشن، و لیکن بیشتر قوم تو ایمان آور بدان نیستند. ولی این تفسیر خالی از بعد نیست و به نظر می‌رسد که از معنای آیه دور باشد . </p> <p>و جمله <span class="aya" rel="26_68" data-words="1-6">و إن ربک لهو العزیز الرحیم</span> تفسیرش در اول سوره گذشت. </p> 
