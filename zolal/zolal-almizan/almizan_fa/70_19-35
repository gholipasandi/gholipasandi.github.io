<h3 class="ayas">سوره المعارج آیه‌های ۱۹ تا ۳۵</h3><code class="section" rel="70_19-35"/><h3>ترجمه آیات</h3> <p> <span class="trans" rel="70_19">آری انسان به منظور رسیدنش به کمال حریص خلق شده.  «۱۹» </span><span class="trans" rel="70_20">و نیز اینطور خلق شده که در برابر شر به جزع در می‌آید.  «۲۰» </span><span class="trans" rel="70_21">و از رساندن خیر به دیگران دریغ می‌نماید.  «۲۱» </span><span class="trans" rel="70_22">مگر نمازگزاران. <code class="page" rel="20,17"/> «۲۲» </span><span class="trans" rel="70_23"> که بر این کار خود مداومت دارند.  «۲۳» </span><span class="trans" rel="70_24"> (و حرص خود را در راه بندگی خدا به کار می‌برند) و کسانی که در اموالشان حقی معلوم است.  «۲۴» </span><span class="trans" rel="70_25">برای سائل و محروم.  «۲۵» </span><span class="trans" rel="70_26">و کسانی روز جزا را همواره تصدیق می‌کنند.  «۲۶» </span><span class="trans" rel="70_27">و کسانی که از عذاب پروردگارشان نگران هستند.  «۲۷» </span><span class="trans" rel="70_28">چون هیچ کس از عذاب پروردگارش ایمن نیست.  «۲۸» </span><span class="trans" rel="70_29">و کسانی که شهوت خود را حفظ می‌کنند.  «۲۹» </span><span class="trans" rel="70_30">مگر در مورد همسران و کنیزان خود که به خاطر به کار بردن نیروی شهوت در آن موارد ملامت نمی‌شوند.  «۳۰» </span><span class="trans" rel="70_31">پس اگر کسی برای اطفای شهوت به دنبال غیر آنچه یاد شد باشد چنین کسانی تجاوزگرند.  «۳۱» </span><span class="trans" rel="70_32">و کسانی که امانت‌ها و پیمان خود را محترم می‌شمارند.  «۳۲» </span><span class="trans" rel="70_33">و کسانی که پای شهادت‌های خود می‌ایستند.  «۳۳» </span><span class="trans" rel="70_34">و کسانی که بر نماز خود محافظت دارند.  «۳۴» </span><span class="trans" rel="70_35">چنین کسانند که در باغهای بهشت مورد احترامند.  «۳۵» </span></p>                             <h3>بیان آیات</h3> <p> این آیات به اولین سبب و انگیزه‌ای که انسان را به رذیله اعراض از یاد خدا و به جمع اموال و گنجینه کردن آن و در آخر دچار آتش خالد شدن وا می‌دارد اشاره می‌کند، آتشی که فرمود: <span class="aya" rel="70_15-16" data-words="3-5">لظی، نزاعة للشوی</span>. </p> <p>و آن سبب عبارت است از حالتی در انسان به نام <em>هلع-شدت حرص</em> که حکمت الهی اقتضا کرد آدمی را به این صفت بیافریند، تا به وسیله این صفت به آنچه مایه خیر و سعادتش می‌باشد هدایت شود، چیزی که هست این خود انسان است که این مایه سعادت خود را مایه بدبختی خود می‌سازد، و به جای اینکه در راه سعادت خود صرف کند، در راه بدبختی خود صرف می‌کند، و همین مایه سعادت خویش را مایه هلاکت دائمی خود می‌کند، مگر کسانی که ایمان آورده و عمل صالح می‌کنند، که در جنات از عزت و احترام برخوردارند. <code class="page" rel="20,18"/><code class="aya" rel="70_20"/><code class="aya" rel="70_21"/> </p><h3> <span class="title" rel="70_19"><span class="phrase">توضیح راجع به صفت <em>حرص</em> و <em rel="fa_70_19_4-4" data-sentence="33:84">هلع</em> و تقسیم آن به حرص خدادادی که مفید و مطلوب است و حرص بشری که انحرافی و مذموم می‌باشد</span></span> </h3> <p> <span class="aya" rel="70_19-21" data-words="1-13">إن الإنسان خلق هلوعا، إذا مسه الشر جزوعا، و إذا مسه الخیر منوعا</span> <span class="phrase">کلمه <em rel="fa_70_19_4-4" data-sentence="5:90">هلوع</em> صفتی است که از مصدر <em rel="fa_70_19_4-4" data-sentence="79:57">هلع</em> -به فتحه هاء و لام-که به معنای شدت حرص است اشتقاق یافته.</span> و نیز گفته‌اند که این کلمه را دو آیه بعد تفسیر کرده، پس هلوع کسی است که هنگام برخورد با ناملایمات بسیار جزع می‌کند، و چون به خیری می‌رسد از انفاق به دیگران خودداری می‌کند. و به نظر ما این وجه بسیار وجه خوبی است و سیاق آیه هم با آن مناسب است، چون از سیاق دو جمله‌ <span class="aya" rel="70_20" data-words="1-4">إذا مسه الشر جزوعا</span> و <span class="aya" rel="70_21" data-words="2-5">إذا مسه الخیر منوعا</span> پیداست که می‌خواهد هلوع را معنا کند. </p> <p>از نظر اعتبار عقلی هم هلوع چنین کسی است، چون آن حرصی که جبلی انسان است حرص بر هر چیزی نیست، که چه خیر باشد و چه شر، چه نافع باشد و چه ضار نسبت به آن حرص بورزد، بلکه تنها حریص بر خیر و نافع است، آن هم نه هر خیر و نافعی، بلکه خیر و نافعی که برای خودش و در رابطه با او خیر باشد، و لازمه این حرص این است که در هنگام برخورد با شر مضطرب و متزلزل گردد، چون شر خلاف خیر است، و اضطراب هم خلاف حرص. و نیز لازمه این حرص آن است که وقتی به خیری رسید خود را بر دیگران مقدم داشته، از دادن آن به دیگران امتناع بورزد، مگر در جایی که اگر کاسه‌ای می‌دهد قدح بگیرد، پس جزع در هنگام برخورد با شر و منع از خیر در هنگام رسیدن به آن از لوازم هلع و شدت حرص است. </p> <p>و این هلع که انسان مجبول بر آن است-و خود از فروع حب ذات است-به خودی خود از رذائل اخلاقی نیست، و چطور می‌تواند صفت مذموم باشد با اینکه تنها وسیله‌ای است که انسان را دعوت می‌کند به اینکه خود را به سعادت و کمال وجودش برساند، پس حرص به خودی خود بد نیست، وقتی بد می‌شود که انسان آن را بد کند و درست تدبیر نکند، در هر جا که پیش آمد مصرف کند، چه سزاوار باشد و چه نباشد، چه حق باشد و چه غیر حق، و این انحراف در سایر صفات انسانی نیز هست، هر صفت نفسانی اگر در حد اعتدال نگاه داشته شود فضیلت است، و اگر به طرف افراط و یا تفریط منحرف گردد، رذیله و مذموم می‌شود. </p> <p>پس انسان در بدو پیدایشش در حالی که طفل است هر آنچه که برایش خیر و یا شر است می‌بیند، و با آن غرائز عاطفی که مجهز به آن شده خیر و شر خود را تشخیص می‌دهد، و می‌فهمد که چه چیزی را دوست می‌دارد و قوای درونیش اشتهای آن را دارد، اما بدون اینکه برای آن چیز حد و اندازه‌ای قائل باشد. و وقتی به درد و یا مکروهی بر می‌خورد دچار جزع می‌شود، و چون کسی می‌خواهد مزاحمش شود، به هر طریقی که بتواند و لو به گریه و فریاد از<code class="page" rel="20,19"/> تجاوز او جلوگیری می‌کند. </p> <p>کودک هم چنان بر این حال هست تا به حد رشد و عقل برسد و حق و باطل و خیر و شر را تشخیص داده و به آنچه درک می‌کند اعتراف نماید، در این هنگام است که بسیاری از حق و باطلها و خیر و شرها در نظرش بر عکس می‌شود، یعنی بسیاری از اموری که به نظرش حق بود، باطل و باطلها حق می‌شود. </p> <p>حال اگر در همان أوان بخواهد نسبت به حق و باطلهای دوران کودکیش که مصادر همه آنها هوای نفس و اشتهای دلش بود، پافشاری کند و زیر بار احکام عقلش در تعیین حق و باطلها نرود، خدای تعالی بر دلش مهر می‌زند، در نتیجه به هیچ حقی بر نمی‌خورد مگر آنکه آن را باطل می‌انگارد، و به هیچ صاحب حقی بر نمی‌خورد مگر آنکه به حقش ستم می‌کند، و اما اگر عنایت الهی او را دریابد، همه غرائز او و از آن جمله حرصش به جای حرص بر هوای نفس، حرص بر حق‌طلبی می‌شود، چنین کسی دیگر در برابر هیچ حقی استکبار نمی‌ورزد و هیچ صاحب حقی را از حقش منع نمی‌کند. </p> <p>پس هر انسانی در همان آغاز تولدش، و در عهد کودکی و قبل از رشد و بلوغش مجهز به حرص شدید هست، و این حرص شدید بر خیر صفتی است کمالی که اگر نبود به دنبال کمال و جلب خیر و دفع شر از خود بر نمی‌آمد، هم چنان که قرآن کریم فرموده: <span class="aya" rel="100_8" data-words="1-5">و إنه لحب الخیر لشدید</span><span class="footnote" rel="1" title="انسان سخت دوستدار خیر است سوره عادیات، آیه ۸">*</span>. </p> <p>و چون به حد بلوغ و رشد رسید به دستگاهی دیگر مجهز می‌شود، و آن عبارت است از عقل که با آن حقائق امور را آن طور که هست درک می‌کند، اعتقاد حق و عمل خیر را تشخیص می‌دهد، آن وقت است که حرص شدید در ایام کودکیش که او را در هنگام برخورد با شر به جزع در می‌آورد، و در هنگام رسیدن به خیر از بذل خیر جلوگیرش می‌شد، مبدل به حرصی دیگر می‌شود، و آن حرص شدید به خیر واقعی و فزع شدید از شر اخروی است، و با در نظر گرفتن اینکه خیر واقعی عبارت است از مسابقه به سوی مغفرت پروردگار، و شر واقعی عبارت است از نافرمانی خدای تعالی، در نتیجه چنین کسی از کار خیر سیر نمی‌شود، و پیرامون گناه نمی‌گردد، و اما نسبت به شر و خیر دنیوی حرصی نمی‌ورزد، و از حدودی که خدای تعالی برایش معین کرده تجاوز نمی‌کند، در هنگام برخورد با گناه حرص خود را با فضیلت صبر کنترل می‌کند، و نیز در برابر اطاعت پروردگار حرص خود به جمع مال و اشتغال به دنیا را با   <code class="page" rel="20,20"/> فضیلت صبر کنترل می‌کند، و همچنین هنگام برخورد با مصیبت، جزع خود را با فضیلت صبر ضبط می‌کند، و همین حرص به منافع واقعی برای چنین انسانی صفت کمال می‌شود. </p> <p>و اما اگر انسان از آنچه عقلش درک می‌کند و فطرتش به آن اعتراف می‌نماید روی بگرداند، و هم چنان (مانند دوران طفولیتش) پای‌بند هوای نفس خود باشد، و همواره آن را پیروی نموده مشتاق باطل و متجاوز از حق باشد، و حرصش بر خیر دنیوی کنترل نداشته باشد، خدای تعالی نعمتش را مبدل به نقمت نموده، آن صفت غریزیش را که بر آن غریزه خلقش کرده بود، و آن را وسیله سعادت دنیا و آخرتش قرار داده بود، از او می‌گیرد و مبدل می‌کند به وسیله شقاوت و هلاکتش تا او را به اعراض از حق و جمع مال دنیا و گنجینه کردن آن وا بدارد، و این معنا همان است که در آیات متعرض آن شده است. </p> <p>از آنچه گذشت روشن شد که اگر صفت حرص را در آیات مورد بحث (که از خلقت بشر سخن می‌گوید، و با در نظر گرفتن اینکه می‌خواهد حرص را مذمت کند)، به همه انسانها نسبت داده، با <em>احسن</em> بودن خلقت هر چیز که آیه‌ <span class="aya" rel="32_7" data-words="1-5">الذی أحسن کل شیء خلقه</span><span class="footnote" rel="1" title="آن خدایی که هر چیز را به نیکوترین وجه خلقت کرد سوره سجده، آیه ۷">*</span> از آن خبر می‌دهد منافات ندارد، چون حرصی که منسوب به خداست حرص بر خیر واقعی است، و حرصی که صرف جمع مال و غفلت از خدا می‌شود منسوب به خود انسانها است، این خود انسان است که حرص خدادادی را مثل سایر نعمت‌ها به سوء اختیار و کج سلیقه‌گی خود به نقمت مبدل می‌سازد. </p> <p>زمخشری به منظور فرار از اشکال بالا گفته: در این کلام استعاره‌ای بکار رفته، و معنایش این است که انسان از آنجایی که همیشه در مقام عمل، جزع و منع را مقدم بر صبر می‌دارد، و خلاصه جزع و منع در او حکومت دارند، مثل این شده که جزع و منع فطری و جبلی او است، و گویا این دو صفت را از شکم مادر با خود آورده، و اختیاری خود او نیست. و خلاصه آیه شریفه می‌خواهد این دو صفت را تشبیه کند به صفاتی که جبلی آدمی است، نه اینکه بخواهد آن دو را فطری و جبلی بداند، چون اگر می‌خواست چنین چیزی را افاده کند دیگر این دو صفت را مذمت نمی‌کرد، چون خدا عمل خودش را مذمت نمی‌کند، دلیل اینکه اساس کلام تشبیه است، این است که مؤمنین را که با نفس خود جهاد می‌کنند و آن را از جزع و منع نجات می‌دهند، استثناء کرده<span class="footnote" rel="2" title="تفسیر کشاف، ج ۴، ص ۶۱۲">*</span>. </p> <p>لیکن این توجیه درست نیست، چون گفتیم صفت حرص که جزع و منع لازمه آن     <code class="page" rel="20,21"/> است، به عنوان نعمت و فضیلت خلق شده بود، و این خود انسان است که آن را از فضیلت بودن خارج می‌کند و به صورت رذیله‌اش در می‌آورد، از نعمت بودن خارجش ساخته به صورت نقمت در می‌آورد، و مذمتی هم که شده از حرص منحرف شده است نه حرص خدادادی، و یا به عبارت دیگر از حرص بشری شده است، نه حرصی که خدا در بشر قرار داده. </p> <p>و استثنای مؤمنین هم نه از این جهت است که این صفت در آنان وجود ندارد<span class="footnote" rel="1" title="چون می‌بینیم حرص مؤمنین اگر از دیگران بیشتر نباشد کمتر نیست، اما حرصشان را در عبادت و خدمت به خلق و تحصیل علم مصرف می‌کنند، و سیر هم نمی‌شوند، هم چنان که مرحوم حاج میرزا حسن جلوه این بیت را در باره حرصش نسبت به علم سروده است">*</span>، بلکه استثنای آنان از این جهت است که مؤمنین حرص خود را به همان صورت کمال و فضیلت اصلی باقیش گذاشتند، و به صورت رذیله و نقمت مبدل نکردند. </p> <p>مفسری<span class="footnote" rel="2" title="روح المعانی، ج ۲۹، ص ۶۲">*</span> دیگر برای توجیه این استثناء گفته است: استثنای منقطع و بدون مستثنی منه است. و خواننده گرامی خودش از نادرستی این توجیه آگاه است. </p> <h3> <span class="title" rel="70_19"><span class="phrase">اوصاف نمازگزارانی که از <em rel="fa_70_19_4-4" data-sentence="24:20">هلوع</em> بودن استثنا شده‌اند</span></span> </h3> <p> <code class="aya" rel="70_22"/> <span class="aya" rel="70_22" data-words="1-2">إلا المصلین</span> این استثناء از انسان هلوع است، و اگر از میان همه امتیازات مؤمنینی که در آیات بعد ذکر می‌شود نماز را اختصاص به ذکر داد، برای این بود که شرافت نماز را رسانیده، و بفهماند نماز بهترین اعمال است. </p> <p>علاوه بر این، نماز اثر روشنی در دفع رذیله هلع مذموم دارد، چون در آیه‌ <span class="aya" rel="29_45" data-words="10-16">إن الصلاة تنهی عن الفحشاء و المنکر</span><span class="footnote" rel="3" title="سوره عنکبوت، آیه ۴۵">*</span> نماز را بازدارنده از هر فحشاء و منکر دانسته. </p> <p><code class="aya" rel="70_23"/> <span class="aya" rel="70_23" data-words="1-5">الذین هم علی صلاتهم دائمون</span> اینکه کلمه <em>صلاة</em> را به ضمیر <em>هم</em> اضافه کرده دلالت دارد بر اینکه بر خواندن نمازشان مداومت داشته‌اند، نه اینکه دائما در نماز بوده‌اند، و ستودن آنان به مداومت در نماز اشاره است به اینکه اثر هر عملی با مداومت در آن کامل می‌شود. </p> <p><code class="aya" rel="70_24"/><code class="aya" rel="70_25"/> <span class="aya" rel="70_24-25" data-words="1-9">و الذین فی أموالهم حق معلوم، للسائل و المحروم</span> بعضی<span class="footnote" rel="4" title="مجمع البیان، ج ۱۰، ص ۳۵۶">*</span> از مفسرین حق معلوم را به زکات واجب تفسیر کرده‌اند. و در حدیثی از امام </p> <p> <span class="poem">تارکم من مال دنیا را و لیکن بهر دانش‌ / گوئیا عباس دوسم یا از او دختر گرفتم</span>  <span class="phrase">(مترجم)        <code class="page" rel="20,22"/> صادق (ع) آمده که حق معلوم زکات نیست، بلکه مقدار معلومی است که به فقرا انفاق می‌کنند، و <em rel="fa_70_25_1-1" data-sentence="141:706">سائل</em> به معنای فقیری است که از گدایی و سؤال عفت دارد، و سیاق آیه خالی از تایید این حدیث نیست، برای اینکه زکات مواردی معین دارد، و منحصر در سائل و محروم نیست، که در قرآن مواردش چنین بیان شده: <span class="aya" rel="9_60" data-words="1-26">إنما الصدقات للفقراء و المساکین و العاملین علیها و المؤلفة قلوبهم و فی الرقاب و الغارمین و فی سبیل الله و ابن السبیل فریضة من الله</span><span class="footnote" rel="1" title="زکات مخصوص است به فقرا و مساکین و مامورین جمع‌آوری زکات و کفاری که با دادن زکات به ایشان می‌توان دلهایشان را متمایل به اسلام کرد، و آزاد کردن بردگان، و هر موردی که خدا راضی باشد این یک فریضه الهی است سوره توبه، آیه ۶۰">*</span> و ظاهر آیه مورد بحث انحصار موارد حق معلوم در دو مورد سائل و محروم است.</span> <code class="aya" rel="70_26"/> <span class="aya" rel="70_26" data-words="1-5">و الذین یصدقون بیوم الدین</span> آنچه از سیاق شمردن اعمال صالحه بر می‌آید این است که مراد از <em>تصدیق یوم الدین</em> این است که مصلین علاوه بر تصدیق قلبی روز جزا عملا هم آن را تصدیق می‌کنند، به این معنا که سیره زندگیشان سیره کسی است که معتقد است هر عملی که انجام دهد به زودی در مورد آن بازخواست، و بر طبق آن جزا داده می‌شود، حال چه اینکه عملی خیر باشد و چه شر، اگر خیر باشد جزای خیرش می‌دهند، و اگر شر باشد جزای شرش می‌دهند. </p> <p>و <span class="phrase">تعبیر به جمله <em rel="fa_70_26_3-3" data-sentence="14:181">یصدقون</em> دلالت دارد بر اینکه تصدیقشان استمرار هم دارد، پس دائما مراقبند در هر عملی که می‌خواهند انجام دهند خدا را فراموش نکنند، اگر او آن عمل را خواسته انجامش دهند، و اگر نخواسته ترکش کنند.</span> </p> <h3> <span class="title" rel="70_19 70_20 70_21 70_22 70_23 70_24 70_25 70_26 70_27 70_28 70_29 70_30 70_31 70_32 70_33 70_34 70_35">توضیحی راجع به توصیف مؤمنین به اینکه از عذاب پروردگارشان بیمنا کند</span> </h3> <p> <code class="aya" rel="70_27"/> <span class="aya" rel="70_27" data-words="1-7">و الذین هم من عذاب ربهم مشفقون</span> و کسانی که از عذاب پروردگارشان ترسانند، که آنچه در باره تصدیق به یوم الدین گفتیم، در اینجا نیز می‌آید، پس هم ترس درونی دارند، و هم عملشان عملی است که از این ترس خبر می‌دهد. </p> <p>و لازمه اشفاقشان از عذاب پروردگار، علاوه بر مداومتشان به اعمال صالحه و مجاهدتشان در راه خدا، این است که به اعمال صالحه خود اعتماد ندارند، و از عذاب خدا ایمن نیستند، چون ایمنی از عذاب با خوف و اشفاق نمی‌سازد. </p> <p>و سبب و علت اشفاق از عذاب این است که عذاب در مقابل مخالفت است، پس بجز اطاعت درونی چیزی نیست که آدمی را از عذاب نجات دهد. از سوی دیگر اطمینانی هم به نفس و درون آدمی نیست، چون ما زورمان به هوای نفسمان نمی‌رسد، مگر به آن مقدار   <code class="page" rel="20,23"/> توانایی که خدای سبحان به ما داده، خدایی که مالک هر چیز است، و مملوک چیزی نیست هم چنان که خودش فرمود: <span class="aya" rel="5_17" data-words="11-16">قل فمن یملک من الله شیئا</span><span class="footnote" rel="1" title="چه کسی غیر از خدا مالک چیزی است سوره مائده، آیه ۱۷">*</span>. </p> <p>علاوه بر این خدای سبحان هر چند اهل اطاعت را وعده نجات داده، و هر چند خودش فرموده: خدا خلف وعده نمی‌کند، لیکن این هم هست که وعده، اطلاق قدرت او را مقید نمی‌کند، پس او در عین اینکه خلف وعده نمی‌کند به هر چه بخواهد قادر است، و مشیتش نافذ، در نتیجه در هیچ حالی نمی‌توان از او ایمن بود، به این معنا که چنین نیست که نسبت به خلف وعده‌اش قادر نباشد، و به همین جهت است که می‌بینیم با اینکه ملائکه خود را به عصمت معرفی کرده به خوف هم توصیفشان نموده، می‌فرماید: <span class="aya" rel="16_50" data-words="1-2">یخافون ربهم</span><span class="footnote" rel="2" title="از پروردگارشان می‌ترسند سوره نحل، آیه ۵۰">*</span>، و با اینکه انبیای خود را معصوم معرفی نموده در باره آنان فرموده: <span class="aya" rel="33_39" data-words="5-12">و یخشونه و لا یخشون أحدا إلا الله</span><span class="footnote" rel="3" title="از خدا می‌ترسند و از احدی جز خدا نمی‌ترسند سوره احزاب، آیه ۳۹">*</span>، همین طور در عین اینکه در آخر آیات مورد بحث به طور جزم در باره مؤمنین فرموده <span class="aya" rel="70_35" data-words="1-4">أولئک فی جنات مکرمون</span>، در عین حال در آیه مورد بحث می‌فرماید از عذاب خدا اشفاق و ترس دارند. </p> <p><code class="aya" rel="70_28"/> <span class="aya" rel="70_28" data-words="1-5">إن عذاب ربهم غیر مأمون</span> این جمله علت ترس مؤمنین از عذاب پروردگارشان را بیان نموده، روشن می‌سازد که مؤمنین در ترسیدن از عذاب مصابند، و وجه آن را بیان کردیم. </p> <p><code class="aya" rel="70_29"/><code class="aya" rel="70_30"/><code class="aya" rel="70_31"/> <span class="aya" rel="70_29" data-words="1-5">و الذین هم لفروجهم حافظون</span>... <span class="aya" rel="70_31" data-words="6-7">هم العادون</span> تفسیر این سه آیه در اول سوره مؤمنون گذشت. </p> <h3> <span class="title" rel="70_19 70_20 70_21 70_22 70_23 70_24 70_25 70_26 70_27 70_28 70_29 70_30 70_31 70_32 70_33 70_34 70_35">مقصود از مراعات امانات و عهد و مراد از محافظت بر صلاة</span> </h3> <p> <code class="aya" rel="70_32"/> <span class="aya" rel="70_32" data-words="1-7">و الذین هم لأماناتهم و عهدهم راعون</span> آنچه از کلمه <em>امانات</em> زودتر از هر معنایی به ذهن می‌رسد، انواع امانت‌هایی است که مردم به یکدیگر اعتماد نموده، و هر یک به دیگری می‌سپارد، از قبیل مال و جان و عرض، و شخص امین رعایت آن را نموده در حفظش می‌کوشد و به آن خیانت نمی‌کند، و به قول بعضی از مفسرین به صیغه جمع آمدنش به اعتبار انواع آن است، به خلاف عهد که چون انواع مختلفی ندارد مفرد آمده. </p> <p>ولی بعضی<span class="footnote" rel="4" title="مجمع البیان، ج ۱۰، ص ۳۵۶">*</span> گفته‌اند: منظور تنها مال و جان و عرض نیست، بلکه مطلق وظایف         <code class="page" rel="20,24"/> اعتقادی و عملی است، که خدا به عهده آنان گذاشته، در نتیجه آیه شریفه شامل همه حقوق چه حق اللَّه و چه حق الناس می‌شود، و اگر یکی از آن حقوق را تضییع کنند، به خدای تعالی خیانت کرده‌اند. </p> <p>بعضی<span class="footnote" rel="1" title="روح المعانی، ج ۲۹، ص ۶۳">*</span> دیگر گفته‌اند: هر نعمتی که خدای تعالی در اختیار بنده‌اش قرار داده، امانت خدا به دست اوست، چه اعضای بدنش، و چه چیزهای دیگر، در نتیجه اگر کسی این نعمت‌ها را در غیر آن مواردی که خدا برای آنها خلق کرده، و اجازه مصرف در آن را داده استعمال کند، به خدا که صاحب نعمت و امانت است خیانت کرده است. </p> <p>و <span class="phrase">ظاهرا مراد از کلمه <em rel="fa_70_32_6-6" data-sentence="19:162">عهد</em> در آیه مورد بحث قراردادهای زبانی و عملی است که انسان با غیر می‌بندد، که فلان عمل را انجام و یا فلان امر را رعایت و حفظ کند، و بدون مجوز آن قرارداد را نقض ننماید.</span> بعضی از مفسرین گفته‌اند: مراد از عهد تنها این نیست، بلکه تمامی قرارهایی است که انسان ملتزم به آن باشد، حتی ایمان بنده خدا به خدا هم عهدی است که او با پروردگارش بسته، و قرار گذاشته آنچه خدا تکلیفش می‌کند اطاعت نماید، پس اگر بنده‌ای به یکی از اوامر و یا نواهی خدا عمل نکند، و خدا را در آن نافرمانی کند، عهد خدا را شکسته است. </p> <p><code class="aya" rel="70_33"/> <span class="aya" rel="70_33" data-words="1-5">و الذین هم بشهاداتهم قائمون</span> معنای شهادت معلوم و معروف است و قائم بودن به شهادت به معنای این است که از تحمل و ادای آنچه تحمل کرده استنکاف نورزد، اولا وقتی او را شاهد می‌گیرند شهادت را تحمل کند، و ثانیا وقتی برای ادای شهادت دعوت می‌شود استنکاف نورزد، و بدون هیچ کم و زیادی آنچه دیده بگوید، و آیات قرآن در این باره بسیار است. </p> <p><code class="aya" rel="70_34"/> <span class="aya" rel="70_34" data-words="1-6">و الذین هم علی صلاتهم یحافظون</span> منظور از <em>محافظت بر صلاة</em> این است که صفات کمال نماز را رعایت کند، و آن طور که شرع دستور داده نماز بخواند. بعضی<span class="footnote" rel="2" title="تفسیر فخر رازی، ج ۳۰، ص ۱۲۹">*</span> از مفسرین گفته‌اند: محافظت بر نماز، غیر مداومت بر آن است، چون دوام مربوط به خود نماز و نفس عمل است، و اما محافظت مربوط به کیفیت آن است، پس آیه‌ <span class="aya" rel="70_34" data-words="2-6">الذین هم علی صلاتهم یحافظون</span> بعد از آیه‌ <span class="aya" rel="70_23" data-words="1-5">الذین هم علی صلاتهم دائمون</span> تکرار یک مطلب نیست. </p> <p>     <code class="page" rel="20,25"/><code class="aya" rel="70_35"/> <span class="aya" rel="70_35" data-words="1-4">أولئک فی جنات مکرمون</span> <span class="phrase">کلمه <em>اولئک</em> اشاره است به <em rel="fa_70_22_2-2" data-sentence="33:216">المصلین</em> ، و اگر کلمه <em rel="fa_70_35_3-3" data-sentence="105:189">جنات</em> را نکره و بدون الف و لام آورده برای بزرگداشت آن جنات است، و جمله <em rel="fa_70_35_2-3" data-sentence="227:107">فی جنات</em> خبر، و جمله  <em rel="fa_70_35_4-4" data-sentence="300:78">مکرمون</em> خبر بعد از خبر است، و یا جمله <em rel="fa_70_35_2-3" data-sentence="388:31">فی جنات</em> ظرف است برای <em rel="fa_70_35_4-4" data-sentence="460:2">مکرمون</em> .</span> بنا بر احتمال اول معنا چنین می‌شود: ایشان در بهشت‌هایند و محترمند ، و بنا بر احتمال دوم چنین می‌شود: ایشان در بهشت‌ها محترمند . </p> <h3>بحث روایتی‌ <span class="title" rel="70_23 70_34 70_20 70_21 70_22 70_24 70_25 70_19 70_26 70_27 70_28 70_29 70_30 70_31 70_32 70_33 70_35"> (روایاتی در ذیل برخی آیات گذشته راجع به نماز، حق سائل و محروم، و...) </span> </h3> <p> در تفسیر قمی در ذیل آیه‌ <span class="aya" rel="70_20" data-words="1-4">إذا مسه الشر جزوعا</span>، فرموده: شر عبارت است از فقر و فاقه، و خیر در جمله‌ <span class="aya" rel="70_21" data-words="1-5">و إذا مسه الخیر منوعا</span> عبارت است از غنا و وسعت<span class="footnote" rel="1" title="مجمع البیان، ج ۱۰، ص ۳۵۶">*</span>. </p> <p>و در روایت ابی الجارود از ابو جعفر (ع) آمده که فرمود: سپس با جمله‌ <span class="aya" rel="70_22" data-words="1-2">إلا المصلین</span> نمازگزاران را استثنا کرد و آنان را به بهترین اعمالشان که همان مداومت در نماز است ستود و فرمود: <span class="aya" rel="70_23" data-words="1-5">الذین هم علی صلاتهم دائمون</span>، می‌فرماید: وقتی نمازی مستحبی را بر خود واجب می‌کنند، بر آن مداومت دارند<span class="footnote" rel="2" title="تفسیر نور الثقلین، ج ۵، ص ۴۱۶، به نقل از کافی">*</span>. </p> <p>مؤلف: امام (ع) مساله نذر و واجب کردن نماز مستحبی بر خود را از اضافه  <em>صلاة</em> بر <em>هم</em> -نمازشان-استفاده کرده که در سابق هم به این نکته اشاره کردیم. </p> <p>و در کافی به سند خود از فضیل بن یسار روایت آورده که گفت: از امام ابو جعفر  (ع) از کلام خدای عز و جل پرسیدم که می‌فرماید: <span class="aya" rel="70_34" data-words="1-6">و الذین هم علی صلاتهم یحافظون</span>، فرمود: منظور نمازهای واجب است. عرضه داشتم: در آیه‌ <span class="aya" rel="70_23" data-words="1-5">الذین هم علی صلاتهم دائمون</span> چطور؟ فرمود: نماز نافله است<span class="footnote" rel="3" title="تفسیر برهان، ج ۴، ص ۳۸۴، ح ۱">*</span>. </p> <p>و در مجمع البیان در ذیل آیه‌ <span class="aya" rel="70_24" data-words="1-6">و الذین فی أموالهم حق معلوم</span> می‌گوید: از ابو عبد اللَّه  (ع) روایت شده که فرمود: حق معلوم زکات واجب نیست، بلکه آن مقدار صدقه‌ای است که یا جمعه به جمعه از مالت بیرون می‌کنی، و یا همه روزه که هر صاحب فضیلتی فضل خود را دارد. </p> <p>آن گاه می‌گوید: و نیز از آن جناب روایت شده که فرمود: وقتی در اموالت حق معلومی     <code class="page" rel="20,26"/> داری که صله خویشاوندان کنی، و به کسی که محرومت کرد عطا کنی، و با کسی که در حقت دشمنی کرد دوستی کنی<span class="footnote" rel="1" title="تفسیر قمی، ج ۲، ص ۳۸۶">*</span>. </p> <p>مؤلف: این معنا را صاحب کافی هم از امام ابو جعفر و ابو عبد اللَّه (ع) به چند طریق نقل کرده<span class="footnote" rel="2" title="تفسیر قمی، ج ۲، ص ۳۸۶">*</span>، صاحب محاسن هم آن را از امام ابو جعفر (ع) روایت کرده است<span class="footnote" rel="3" title="تفسیر نور الثقلین، ج ۵، ص ۴۱۸، به نقل از محاسن">*</span>. </p> <p>و در کافی به سند خود از صفوان جمال، از امام صادق (ع) روایت کرده که در ذیل جمله‌ <span class="aya" rel="70_25" data-words="1-3">للسائل و المحروم</span> فرمود: محروم کاسبی است که خرید و فروش ندارد، او می‌خواهد از دسترنج خود استفاده کند، اما کسی به او مراجعه نمی‌کند<span class="footnote" rel="4" title="تفسیر نور الثقلین، ج ۵، ص ۴۱۷، به نقل از کافی">*</span>. </p> <p>کلینی می‌گوید در روایتی دیگر از امام باقر و امام صادق (ع) آمده که فرمودند: محروم مردی است که عقلش به جاست، ولی کاسبی است که خدا روزیش را تنگ گرفته است<span class="footnote" rel="5" title="تفسیر نور الثقلین، ج ۵، ص ۴۱۸، به نقل از کافی">*</span>. </p> <p>و در مجمع البیان در ذیل آیه‌ <span class="aya" rel="70_34" data-words="1-6">و الذین هم علی صلاتهم یحافظون</span> می‌گوید: محمد بن فضیل‌ از حضرت ابی الحسن (ع) روایت کرده که فرمود: اینان آن افراد از شیعیان ما هستند که دارای پنجاه رکعت نمازند<span class="footnote" rel="6" title="مجمع البیان، ج ۱۰، ص ۳۵۷، ط تهران">*</span>. </p> <p>مؤلف: شاید اساس این کلام روایاتی باشد که از حضرات رسیده که فرموده‌اند: تشریع نافله‌های یومیه به منظور تکمیل نمازهای واجب بوده است. </p> 
