<h3 class="ayas">سوره المائدة آیه‌های ۴ تا ۵</h3><code class="section" rel="5_4-5"/><h3>ترجمه آیات</h3> <p> <span class="trans" rel="5_4">از تو می‌پرسند-بطور جامع-چه چیزهایی بر ایشان حلال است؟ بگو آنچه پاکیزه است برایتان حلال است، و نیز آنچه که از میان حیوانات شکاری که تعلیم داده‌اید از قبیل سگ و باز و ببر تنها سگ، شکار کند بشرطی که تعلیم یافته باشد می‌توانید از نیم خورده آنها بخورید، و بشرطی که هنگام رها کردن سگ، جهت شکار نام خدا را برده باشید، و از خدا بترسید، و در شکار حیوانات زیاده روی مکنید، که خدا در حسابگری سریع است.  «۴» </span><span class="trans" rel="5_5">امروز همه پاکیزه‌ها برایتان حلال شد، و نیز طعام کسانی که اهل کتابند برای شما حلال، و طعام شما برای آنان حلال است، و نیز زنان پاکدامن مؤمن و زنان پاکدامن اهل کتاب، که قبل از شما مسلمانان دارای کتاب آسمانی بودند، برای شما حلال است، البته بشرط اینکه اجرتشان را-که به جای مهریه در زن دائمی است-بدهید، آنهم به پارسایی، نه زناکاری و رفیق گیری، و هر کس منکر ایمان باشد اعمالش باطل می‌شود، <code class="page" rel="5,324"/> و در آخرت از زیانکاران است.  «۵» </span></p> <h3>بیان آیات</h3> <p> <span class="aya" rel="5_4" data-words="1-9">یسئلونک ما ذا أحل لهم قل أحل لکم الطیبات</span> این جمله سؤالی است مطلق و کلی، و جوابی هم که از آن داده شده عمومی و مطلق است، و در آن ضابطه‌ای کلی برای تشخیص حلال از حرام است داده، و آن این است که حلال آن چیزی است که تصرف در آن-البته نه هر تصرف بلکه تصرفی که هر عاقلی غرض از آن چیز را همان تصرف می‌داند، از قبیل خوردن نان نه خفه کردن کودکی به وسیله نان-امری طیب و معقول شمرده شود. </p> <p>و اگر طیبات را مطلق آورد این اطلاق نیز برای این است که بفهماند معتبر در تشخیص طیب از خبیث فهم‌متعارف عموم مردم است، نه فهم افراد استثنایی که یا از پاره‌ای خبائث لذت می‌برند، و یا از پاره‌ای طیبات دچار تهوع می‌شوند، پس هر چیزی که فهم عادی عموم مردم آن را طیب بداند آن طیب است، و هر چیزی هم که طیب شد حلال است. </p> <p>و اگر حلیت و طیب بودن را بفهم متعارف انسانها واگذار کردیم از پیش خود نکردیم، بلکه همانطور که گفتیم از این جهت بود که هیچ مطلقی شامل فرد غیر متعارف نمی‌شود، و این مساله در فن اصول ثابت شده است. </p> <h3> <span class="title" rel="5_4 5_5">حکم صید با سگ شکاری</span> </h3> <p> <span class="aya" rel="5_4" data-words="10-28">و ما علمتم من الجوارح مکلبین تعلمونهن مما علمکم الله فکلوا مما أمسکن علیکم و اذکروا اسم الله علیه...</span> بعضی از مفسرین گفته‌اند این کلام عطف است بر موضع کلمه <em>طیبات</em> ، و در نتیجه همان عاملی که طیبات را نائب فاعل کرده بود، جمله‌ <span class="aya" rel="5_4" data-words="11-12">ما علمتم...</span> را نیز نائب فاعل می‌کند، و آن عامل جمله <em>احل</em> است، پس معنای کلام مورد بحث چنین می‌شود:  احل لکم الطیبات، و احل لکم صید ما علمتم من الجوارح همه طیبات برای شما حلال شده، و نیز شکار هر درنده‌ای که تعلیم یافته برایتان حلال شده است، و اگر عامل نامبرده را از جمله مورد بحث حذف کرد برای این بود که رعایت اختصار را کرده باشد، زیرا سیاق بر آن محذوف دلالت می‌کرد، و حاجتی به ذکر آن نبود.<span class="footnote" rel="1" title="تفسیر کشاف ج ۱ ص ۶۰۶ و تفسیر روح المعانی ج ۶ ص ۵۶">*</span> و لیکن ظاهر این است که جمله عطف باشد بر محل جمله اول و تقدیر آن قل احل   <code class="page" rel="5,325"/> لکم‌... ما علمتم من الجوارح‌... <em>است، و کلمه</em> ما در جمله: <span class="aya" rel="5_4" data-words="10-12">و ما علمتم</span> شرطیه است، و جزای آن جمله: <span class="aya" rel="5_4" data-words="20-23">فکلوا مما أمسکن علیکم</span> است، پس دیگر هیچ حاجتی نیست که ما خود را به زحمت بیندازیم، و جزای آن را در تقدیر بگیریم. </p> <p> <span class="phrase"><em rel="fa_5_4_14-14" data-sentence="0:659">جوارح</em> جمع <em rel="fa_5_4_14-14" data-sentence="60:640">جارحة</em> است، و جارحه به معنای هر حیوانی است که به دنبال شکار باشد، و غذای خود را از این راه فراهم کند (و ساختمان بدنیش مجهز به جهاز شکار است)، مانند مرغان شکاری چون باز و درندگانی چون انواع سگ‌ها و پلنگ‌ها، و کلمه:  <em rel="fa_5_4_15-15" data-sentence="325:416">مکلبین</em> حال است، و اسم فاعل از مصدر <em>تکلیب</em> است که در اصل به معنای تعلیم دادن و تربیت کردن سگ برای شکار است، و یا به معنای نگهداری سگ برای شکار و به کار زدن آن در شکار است، و از اینکه جمله: <span class="aya" rel="5_4" data-words="10-14">و ما علمتم من الجوارح</span> را مقید کرد به قید <em rel="fa_5_4_15-15" data-sentence="668:116">مکلبین</em> ، فهمیده می‌شود که حکم حلال بودن نیم خورده جوارح مختص به سگ شکاری است، و از سگ شکاری به سایر درندگان تجاوز نمی‌کند.</span> </p> <p>و جمله: <span class="aya" rel="5_4" data-words="21-23">مما أمسکن علیکم</span> قید دیگری است که حکم حلال بودن نیم خورده سگان را مقید می‌کند به صورتی که سگ، شکار را برای صاحبش گرفته باشد نه برای خودش،  (پس اگر بدون فرمان صاحبش شکاری را صید کرد، در صورتی که صاحبش آن را مرده بیابد حلال نیست). و جمله: <span class="aya" rel="5_4" data-words="24-28">و اذکروا اسم الله علیه</span> آخرین شرط حلال بودن شکار سگ است، و آن این است که صید علاوه بر اینکه باید به وسیله حیوان تعلیم یافته شکار شده و صاحبش آن را فرمان داده باشد، صاحب حیوان هنگام فرمان دادن و روانه کردن سگ، نام خدا را ذکر کرده باشد. </p> <p>و حاصل معنای آیه این است که درندگان تعلیم یافته-که همان سگ شکاری باشد- اگر برای شما چیزی از حیوانات وحشی حلال گوشت را که جز با سر بریدن حلال نمی‌شود شکار کرد، و شما هنگام فرمان دادن نام خدا را برده باشید آن شکار برای شما حلال است، البته این در صورتی است که درنده آن حیوان را قبل از رسیدن شما کشته باشد، همین کشتن درنده حکم سر بریدن را دارد، و اما اگر زخمی کرده باشد، و شما آن را زنده دریابید، تذکیه آن تنها به این است که ذبحش کنید، و در این صورت نیازی به حکم صید سگ نیست زیرا حکم چنین شکاری همان حکم سایر حیوانات حلال گوشت است. </p> <p>خدای تعالی دنبال بیان حکم شکار و در آخر آن فرموده: <span class="aya" rel="5_4" data-words="29-35">و اتقوا الله إن الله سریع الحساب</span> تا اشاره کرده باشد به اینکه در مساله شکار کردن باید از خدا ترسید، و بیهوده<code class="page" rel="5,326"/> حیوانات وحشی را بی جان ننموده و در کشتن آنها اسراف نورزید و صرفا به منظور تفریح و سرگرمی و یا خودنمایی و زورمندی شکار نکرد، و باید دانست که خدای تعالی در حسابگری سریع است، و کیفر ظلم و تعدی را قبل از آخرت در همین دنیا می‌دهد، و این ظلم‌ها و تجاوزها و دام اندازیها و بی خبر کشتن حیوانات بی زبان همانطور که بسیار به چشم خود دیده‌ایم جز سوء عاقبت و نکبت ثمره‌ای ندارد. </p> <p><code class="aya" rel="5_5"/> <span class="aya" rel="5_5" data-words="1-15">الیوم أحل لکم الطیبات و طعام الذین أوتوا الکتاب حل لکم و طعامکم حل لهم</span> <span class="phrase">در این آیه حکم طیبات اعاده شده، با اینکه قبلا یعنی در آیه قبلی فرموده بود که حکم طیبات حلیت است، و آیه با کلمه <em rel="fa_5_5_1-1" data-sentence="111:157">الیوم</em> آغاز شده تا دوباره این منت را به رخ بندگان مؤمن خود بکشد، که طیبات را برای آنان حلال کرده آن گاه فرموده طعام اهل کتاب و زنان پاکدامن ایشان نیز از طیبات است.</span> </p> <p>و گویا ضمیمه کردن جمله: <span class="aya" rel="5_5" data-words="2-4">أحل لکم الطیبات</span> <em>به جمله</em> : <span class="aya" rel="5_5" data-words="5-9">و طعام الذین أوتوا الکتاب...</span> ، از قبیل ضمیمه کردن یک امر قطعی و مسلم است، به امری مورد شک، تا در شنونده ایجاد آرامش خاطر نموده، قلق و اضطراب او را بر طرف سازد، نظیر اینکه یک اربابی به خادم خود بگوید: همه آن اموالی که در اختیارت گذاشتم مال تو باشد به اضافه فلان چیز، تا اگر خادم تردید داشته باشد در این که ارباب واقعا فلان چیز را ملک او کرده به یاد چیزهای دیگر که قبلا تملیک او کرده بود بیفتد، و شک و تردیدش از بین برود، و اطمینان پیدا کند که فلان چیز و بهمان چیز را واقعا تملیک او کرده، آیه شریفه: <span class="aya" rel="10_26" data-words="1-5">للذین أحسنوا الحسنی و زیادة</span><span class="footnote" rel="1" title="برای نیکوکاران پاداشی نیک هست، با زیادتی سوره یونس، آیه ۲۶&quot;">*</span>، نیز به وجهی از این باب است، و همچنین آیه زیر که می‌فرماید: <span class="aya" rel="50_35" data-words="1-7">لهم ما یشاؤن فیها و لدینا مزید</span><span class="footnote" rel="2" title="آنان در بهشت هر چه بخواهند در اختیار دارند البته نزد ما خبرهایی است که از حیطه خواست آنان خارج است سوره ق، آیه ۳۵&quot;">*</span>. </p> <p>تو گویی نفوس مردم با ایمان از تشویش و اضطراب شکی که نسبت به حلال بودن طعام اهل کتاب داشتند آرام نمی‌گرفته، چون قبلا از ناحیه خدای تعالی از معاشرت و آمیزش و تماس گرفتن و دوستی کردن با اهل کتاب شدیدا نهی شده بودند لذا برای رفع این اضطرابشان داستان حلیت طیبات را هم ضمیمه حلیت طعام اهل کتاب کرد، و مؤمنین فهمیدند که طعام اهل کتاب خود یکی از مصادیق طیبات حلال و از سنخ آنها است، و در نتیجه اضطرابشان زایل     <code class="page" rel="5,327"/> و دلشان آرامش یافت، در جمله: <span class="aya" rel="5_5" data-words="16-27">و المحصنات من المؤمنات و المحصنات من الذین أوتوا الکتاب من قبلکم</span> نیز عین این نکته به کار برده شده، برای اینکه بفهماند زنان پاکدامن از اهل کتاب بر مسلمین حلال است، و در آن هیچ شکی به خود راه ندهند، حلیت زنان خود مؤمنین را ضمیمه آورد. </p> <h3> <span class="title" rel="5_5 5_4">پاسخ به یک سؤال در مورد توجه خطاب تکلیفی به کفار در آیه شریفه</span> </h3> <p> در اینجا سؤالی پیش می‌آید و آن این است که کفار هیچ ایمانی به دستورات قرآن کریم ندارند، و خود را ملزم به اطاعت آن دستورها نمی‌دانند، و از سوی دیگر از دأب قرآن کریم نیست که با علم به بی اثر بودن تکلیف مع ذلک افراد بی تفاوت را مورد تکلیف قرار دهد، -گو اینکه ما معتقدیم به اینکه کفار مکلف به فروع دین هستند، همانطور که مکلف به اصول می‌باشند، -و لیکن این مجوز آن نمی‌شود که خدای سبحان خطابی و دستوری صادر کند که لغو و بی اثر باشد، با این حال چرا در آیه مورد بحث کفار را مورد تکلیف قرار داده؟ در خطاب به مؤمنین فرموده طعام شما برای اهل کتاب حلال است؟ در پاسخ می‌گوئیم: آری با اینکه اهل کتاب گوششان بدهکار حلال و حرام‌های اسلام نیست، گفتن چنین چیزی لغو به نظر می‌رسد، و خدای سبحان تکلیفی که هیچ اثر نمی‌بخشد نمی‌کند، و خطابی که اثر نداشته باشد نمی‌کند، مگر در جایی که فنون ادبیت از قبیل التفات اقتضا کند که مثلا خطاب را از مردم به رسول خدا (ص)، و یا از کفار به مؤمنین متوجه کند، و مثلا بفرماید: <span class="aya" rel="3_64" data-words="1-11">قل یا أهل الکتاب تعالوا إلی کلمة سواء بیننا و بینکم</span><span class="footnote" rel="1" title="بگو ای اهل کتاب بپذیرید دعوتی را که ما و شما در پذیرش آن مسئولیتی یکسان داریم سوره آل عمران، آیه ۶۴&quot;">*</span> و یا بفرماید: <span class="aya" rel="17_93" data-words="20-27">قل سبحان ربی هل کنت إلا بشرا رسولا</span><span class="footnote" rel="2" title="بگو پروردگار من منزه است مگر من بجز یک بشر که از سوی خدا فرستاده شده‌ام می‌باشم">*</span>، و آیاتی دیگر از این قبیل. </p> <p>و لیکن در آیه مورد بحث جمله‌ای که منشا این سؤال شده جمله‌ای مستقل و جدای از جمله قبلیش نیست، و خلاصه کلام اینکه در آیه مورد بحث نمی‌خواهد دو حکم مستقل از یکدیگر را بیان کند، یکی حلال بودن طعام مسلمانان برای اهل کتاب، و دیگری حلال بودن طعام اهل کتاب برای مسلمانان، بلکه می‌خواهد یک حکم را بیان کند، و آن حلال بودن طعام و رفع حرمت از آن است، و بفهماند هیچ منعی در دو طرف نیست، نظیر آیه شریفه: <span class="aya" rel="60_10" data-words="13-28">فإن علمتموهن مؤمنات فلا ترجعوهن إلی الکفار، لا هن حل لهم و لا هم یحلون لهن</span><span class="footnote" rel="3" title="اگر تشخیص دادید که آن زنان مهاجر براستی ایمان دارند آنان را به کفار برنگردانید، برای اینکه نه زن مسلمان برای کافر حلال است، و نه کافر می‌تواند زن مسلمان داشته باشد سوره ممتحنه، آیه ۱۰&quot;">*</span>،   </p> <p> سوره اسری، آیه 93".    <code class="page" rel="5,328"/> که در این آیه نیز نمی‌خواهد به کفار تکلیفی کند، بلکه می‌خواهد بفرماید بین زن مسلمان و همسر کافر زناشویی و محرمیت و حلیتی نیست، تا آن حلیت متعلق به یک طرف بشود. </p> <p>و <span class="phrase">اما کلمه <em rel="fa_5_5_6-6" data-sentence="9:907">طعام</em> ، این کلمه در اصل لغت به معنای هر چیزی است که قوت و غذای خورنده‌اش قرار گیرد و خورنده‌ای با آن گرسنگی خود را بر طرف سازد، لیکن بعضی گفته‌اند: مراد از طعام خصوص گندم و سایر حبوبات است، از آن جمله صاحب لسان العرب در کتاب خود گفته: اهل حجاز وقتی کلمه <em rel="fa_5_5_6-6" data-sentence="310:645">طعام</em> را مطلق و بدون قرینه ذکر کنند تنها گندم را در نظر دارند، و سپس می‌گوید: خلیل نیز گفته: در کلام عرب لفظ <em rel="fa_5_5_6-6" data-sentence="468:528">طعام</em> بیشتر در خصوص گندم استعمال می‌شود،<span class="footnote" rel="1" title="لسان العرب ج ۲ ص ۵۹۳">*</span> این بود سخن صاحب لسان العرب، و همین معنا از کتاب نهایه<span class="footnote" rel="2" title="نهایه ابن اثیر ج ۳ ص ۱۲۶">*</span> تالیف ابن اثیر نیز استفاده می‌شود، و به همین جهت در روایات وارده از ائمه اهل بیت (ع) آمده که مراد از طعام اهل کتاب در آیه شریفه تنها گندم و سایر حبوبات است،  (نه غذای پخته و گوشت و امثال آن)، بله از بعضی از روایات چیز دیگری استفاده می‌شود، که ان شاء اللَّه تعالی بحث آن در بحث روایتی آینده می‌آید.</span> </p> <p>و به هر حال حلیت در آیه شریفه شامل غذایی که از گوشت حیوان غیر قابل تذکیه چون خوک تهیه شده نمی‌گردد، و نیز شامل غذایی که از ذبیحه اهل کتاب تهیه گردیده و یا بنام خدا ذبح نشده نمی‌شود، برای اینکه خدای تعالی در آیات تحریم گوشت خوک و گوشت میته را حرام دانسته، و ذبیحه اهل کتاب و حیوانی که بنام خدا ذبح نشده از نظر اسلام میته است، و آیات تحریم چهار آیه است که در سوره بقره و مائده و انعام و نحل آمده، و گوشت‌های حرام را رجس و فسق و اثم خوانده، که بیانش گذشت و حاشا بر خدای سبحان چیزی را که خودش رجس و فسق و اثم خوانده، حلال کند و بر حلال کردنش منت بگذارد، و بفرماید: <span class="aya" rel="5_5" data-words="1-4">الیوم أحل لکم الطیبات</span>. </p> <p>علاوه بر این محرمات عینا قبل از این آیه در خود این سوره آمده، و احدی نمی‌تواند در چنین موردی سخن از نسخ بیاورد، و این خود بسیار روشن است، مخصوصا در خصوص سوره مائده که در روایاتی آمده که این سوره ناسخ دارد ولی منسوخ ندارد. </p> <p>     <code class="page" rel="5,329"/> <span class="aya" rel="5_5" data-words="16-27">و المحصنات من المؤمنات و المحصنات من الذین أوتوا الکتاب من قبلکم</span> <span class="phrase">در این آیه متعلق حکم را-که یهود و نصارا باشند-نام نبرده، بلکه آنان را با آوردن صفتشان مشخص کرده (و فرموده زنان آنهایی که قبل از شما کتاب آسمانی داشتند) و حتی آنها را به عنوان اهل کتاب هم ذکر نکرده، و نفرموده: و المحصنات من اهل الکتاب ، و این خالی از اشعار به علت حکم نیست، با در نظر گرفتن این جهت‌و اینکه لحن، لحن منت گذاری است، و اینکه مقام سخن، مقام تخفیف و آسان کردن وظائف است، معنای آیه چنین می‌شود: ما بر شما مسلمانان منت می‌گذاریم، که تکلیف را برایتان آسان کردیم، و حرمت ازدواج بین مردان شما و زنان اهل کتاب را برداشتیم، و برای این بر داشتیم که آنها قبل از شما صاحب کتاب بودند، و قهرا نسبت به سایر طوایفی که مسلمان نیستند به مسلمانان نزدیک‌ترند ، زیرا به توحید و رسالت اعتقاد دارند، بر خلاف مشرکین و بت‌پرستان که منکر نبوتند پس معلوم شد که جمله: <span class="aya" rel="5_5" data-words="7-9">الذین أوتوا الکتاب</span> اشعار به این نکته دارد، هم چنان که تقیید این جمله به جمله <em rel="fa_5_5_26-27" data-sentence="881:74">من قبلکم</em> نیز خالی از این اشاره نیست، چون به وضوح اشاره دارد بر خلط و مزج و اشتراک.</span> </p> <h3> <span class="title" rel="5_4 5_5">آیه شریفه داله بر حلیت محصنات از اهل کتاب، منسوخ نیست</span> </h3> <p> و به هر حال از آنجایی که آیه شریفه موقعیت منت‌گذاری و تخفیف دادن را دارد، لذا با امثال آیه: <span class="aya" rel="2_221" data-words="1-6">و لا تنکحوا المشرکات حتی یؤمن</span><span class="footnote" rel="1" title="زنان مشرک را نکاح مکنید تا آنکه ایمان آورند سوره بقره، آیه ۲۲۱&quot;">*</span>، و آیه: <span class="aya" rel="60_10" data-words="42-46">و لا تمسکوا بعصم الکوافر</span><span class="footnote" rel="2" title="ازدواجی که قبلا با زن مشرک داشتید ابقاء نکنید سوره ممتحنه آیه ۱۰&quot;">*</span> نسخ نمی‌پذیرد، و این روشن است. </p> <p>علاوه بر این آیه اولی در سوره بقره واقع شده که اولین سوره از سوره‌های مفصل است که در مدینه نازل شده و در نتیجه نزول آن قبل از سوره مائده بوده، چگونه می‌تواند آیه‌ای از آن ناسخ آیه‌ای از سوره مائده باشد؟ با اینکه در روایات آمده که سوره مائده آخرین سوره‌ای است که به رسول خدا (ص) نازل شده، و ناسخ بعضی از آیات سوره‌هایی است که قبلا نازل شده بود، ولی هیچ سوره‌ای آن را نسخ نکرده. </p> <p>از این هم که بگذریم شما خواننده عزیز توجه فرمودید که ما در تفسیر <span class="aya" rel="2_221" data-words="1-6">و لا تنکحوا المشرکات حتی یؤمن</span><span class="footnote" rel="3" title="سوره بقره، آیه ۲۲۱&quot;">*</span> چه گفتیم، آنجا یعنی در جلد دوم این کتاب گفتیم: که این آیه و آیه سوره ممتحنه به کلی از مساله ازدواج با زنان اهل کتاب بیگانه‌اند، اینها تنها سخن از       <code class="page" rel="5,330"/> ازدواج با زنان مشرک دارند. </p> <p>و به فرض که بگوئیم آیه سوره ممتحنه بوجهی دلالت بر حرمت ازدواج با زنان اهل کتاب را دارد، چون در آن آیه نامی از مشرک نیامده، بلکه حکم رفته روی زنان کافر، و زنان اهل کتاب نیز کافرند، باز هم ضرری به آیه مورد بحث نمی‌رساند، برای اینکه همانطور که آن دلالت را دارد این دلالت را هم دارد، که پس قبل از سوره مائده منع شرعی وجود داشته، و سوره مائده که در مقام منت‌گذاری و تخفیف است دلالت دارد بر اینکه آن منع قبلی که در سوره ممتحنه آمده بود به منظور تخفیف بر داشته شده، چون تا قبلا منعی نباشد تخفیف و منت تحقق نمی‌یابد، پس آیه سوره مائده ناسخ آیه سوره ممتحنه می‌شود، نه به عکس که-به خیال باطل بعضی از مفسرین-آیه ممتحنه ناسخ آیه مائده باشد، برای اینکه نسخ کار آیه‌ای است که بعد از آیه منسوخ نازل شود<span class="footnote" rel="1" title="المیزان عربی ج ۲ ص ۲۱۳">*</span>، و ما ان شاء اللَّه تتمه این بحث و گفتگو پیرامون آیه دوم را در بحث روایتی آینده دنبال می‌کنیم. </p> <h3> <span class="title" rel="5_5"><span class="phrase">منظور از کلمه <em rel="fa_5_5_17-17" data-sentence="14:13">محصنات</em> در آیه شریفه</span></span> </h3> <p> <span class="phrase">حال ببینیم منظور از کلمه <em rel="fa_5_5_17-17" data-sentence="25:1030">محصنات</em> در آیه شریفه چیست؟ البته این کلمه معانی متعدد دارد، ولی در اینجا منظور از آن زنان عفیف است، به دلیل اینکه در مقابل محصنات از زنان مؤمن قرار گرفته، که به معنای زنان بی شوهر و عفیف است، و این خود روشن است، و از اینکه محصنات از اهل کتاب با محصنات از اهل ایمان در یک کلام جمع شده‌اند، با در نظر گرفتن معنایی که برای کلمه کردیم فهمیده می‌شود که منظور از کلمه مؤمنات در هر دو موضع یکی است، و آن معنا نمی‌تواند اسلام باشد برای اینکه اگر احصان در جمله: <span class="aya" rel="5_5" data-words="16-19">و المحصنات من المؤمنات</span> به معنای احصان اسلام باشد باید در جمله: <span class="aya" rel="5_5" data-words="20-25">و المحصنات من الذین أوتواالکتاب</span> نیز به این معنا باشد، با اینکه زنان اهل کتاب اسلام ندارند، و نیز نمی‌تواند به معنای احصان حریت باشد، برای اینکه امتنان مستفاد از آیه با منحصر بودن حلیت به زنان کتابی آزاد نمی‌سازد، بلکه از آن استفاده می‌شود که زن کتابی بر مسلمانان حلال است، هر چند که آزاد نباشند، بنا بر این از معانی احصان باقی نمی‌ماند مگر عفت، پس متعین این است که مراد از محصنات زنان پاکدامن و عفیف اهل کتاب است.</span> </p> <p>و <span class="phrase">بعد از همه اینها به نکته دیگر آیه می‌پردازیم و می‌گوئیم آیه شریفه تصریح نکرده به اینکه منظور از این حلیت، حلیت نکاح دائم ایشان است و یا نکاح منقطع، تنها چیزی که در آیه می‌تواند قرینه باشد بر اینکه مراد نکاح متعه و انقطاعی است کلمه <em rel="fa_5_5_30-30" data-sentence="231:741">أجر</em> است، و اینکه   <code class="page" rel="5,331"/> کام‌گیری از زنان اهل کتاب به طریق احصان باشد، نه به طریق مسافحه و زنا و رفیق بازی، پس از این بیان نتیجه می‌گیریم که آنچه خدای تعالی از زنان یهود و نصارا برای مؤمنین حلال کرده آمیزش از راه نکاح با مهر و اجرت است، نه نکاح با زنا، ولی شرط دیگری در آیه نیامده، نه دوام و نه انقطاع، و ما در سابق یعنی در جلد چهارم این کتاب در تفسیر آیه شریفه: <span class="aya" rel="4_24" data-words="24-29">فما استمتعتم به منهن فآتوهن أجورهن...</span><span class="footnote" rel="1" title="سوره نساء، آیه ۲۴&quot;">*</span> گفتیم: که نکاح متعه نیز مانند نکاح دائم و نکاح واقعی است،<span class="footnote" rel="2" title="المیزان عربی ج ۴ ص ۲۸۹">*</span> البته این بحث تتمه‌ای دارد که باید در علم فقه به آن واقف گشت.</span> </p> <p> <span class="aya" rel="5_5" data-words="28-37">إذا آتیتموهن أجورهن محصنین غیر مسافحین و لا متخذی أخدان</span> این آیه همان زمینه‌ای را دارد که آیه شریفه: <span class="aya" rel="4_24" data-words="12-23">و أحل لکم ما وراء ذلکم أن تبتغوا بأموالکم محصنین غیر مسافحین</span><span class="footnote" rel="3" title="سوره نساء، آیه ۲۴&quot;">*</span>، دارد و جمله‌ <span class="aya" rel="5_5" data-words="28-29">إذا آتیتموهن...</span> قرینه است بر اینکه مراد از آیه شریفه حلیت تزویج به محصنات از اهل کتاب است، و شامل خریدن کنیزان اهل کتاب نمی‌شود. </p> <p> <span class="aya" rel="5_5" data-words="38-50">و من یکفر بالإیمان فقد حبط عمله و هو فی الآخرة من الخاسرین</span> کلمه <em>کفر</em> در اصل به معنای پوشاندن است، و بنا بر این در تحقق معنای کفر این معنا شرط است، که معنای ثابتی که پرده روی آن بیفتد وجود داشته باشد، همانطور که کلمه حجاب در جایی مفهوم پیدا می‌کند که چیز ثابت و پیدایی باشد، تا با افتادن حجاب بر روی آن ناپیدا شود، پس معنای کفر هم وقتی تحقق می‌یابد که چیز ثابت و هویدایی باشد، که کافر آن را بپوشاند، و این معنا در کفران به نعمت‌های خدا و کفر به آیات او و کفر به خدا و رسولش و کفر به روز جزا وجود دارد. </p> <h3> <span class="title" rel="5_5 5_4">معنای <em>کفر به ایمان</em> عبارت است از ترک عمل به مقتضای ایمان</span> </h3> <p> پس اینکه در آیه مورد بحث کلمه <em>کفر</em> را در مورد ایمان استعمال کرده، و فرموده  هر کس به ایمان کفر بورزد ، به مقتضای مطلبی که در باره کفر گفتیم باید ایمان ثابتی وجود داشته باشد، تا کفر آن را بپوشاند و بطور مسلم منظور از ایمان معنای مصدری آن-باور کردن- نیست، بلکه منظور معنای اسم مصدری است، که همان اثر حاصل و صفت ثابت در قلب مؤمن است، یعنی اعتقادات حقه‌ای که منشا اعمال صالح می‌شود، پس برگشت معنای کفر به ایمان به این است که آدمی به آنچه که می‌داند حق است عمل نکند، مثلا مشرکین را دوست بدارد،       <code class="page" rel="5,332"/> و با آنان اختلاط، و در اعمال آنان شرکت کند، با اینکه علم به حقانیت اسلام دارد، و نیز مثل اینکه نماز و روزه و زکات و حج و سایر ارکان اسلام را ترک کند، با اینکه یقین به ثبوت آنها و رکن دین بودن آنها دارد. </p> <p>پس منظور از <em>کفر به ایمان</em> این معنا است، و لیکن در این میان نکته‌ای است و آن این است که کفر بدان جهت که به معنای ستر است، و پوشاندن امور ثابته وقتی به حسب تبادر ذهنی صادق است که در آن پوشاندن مداومتی باشد، لذا کفربه ایمان نیز در مورد کسی صادق است که همواره عمل به مقتضای ایمان خود را ترک کند، و همیشه و بطور دائم بر خلاف علم خود عمل نماید. </p> <p>و اما کسی که در زندگیش یک بار و دو بار حق را می‌پوشاند، و بر خلاف علم و ایمانش عمل می‌کند، به چنین کسی نمی‌گویند به ایمانش کفر ورزیده، بلکه می‌گویند او مرتکب فسقی شده است. </p> <p><span class="phrase">این را بدان جهت گفتیم تا روشن شود که مراد از جمله: <span class="aya" rel="5_5" data-words="38-41">و من یکفر بالإیمان</span> کسانی هستند که بر پوشاندن حق و علم و ایمان خویش مداومت دارند، هر چند که در جمله مورد بحث مطلب با مثل <em rel="fa_5_5_40-40" data-sentence="225:398">یکفر</em> تعبیر شده،  (که حدوث را می‌رساند، نه ثبوت و دوام را، نه با وصف (که ثبوت و دوام را می‌فهماند)، بنا بر این کسی که پیروی نمی‌کند آنچه را که حق بودنش به نظر وی محقق شده، و عمل نمی‌کند به آنچه برایش ثابت شده، که از ارکان دین است، او کافر به ایمان است، و هر عمل صالحی که بکند حبط و بی پاداش خواهد بود، هم چنان که در آیه مورد بحث فرمود: <span class="aya" rel="5_5" data-words="42-44">فقد حبط عمله</span>.</span> </p> <p>بنا بر این آیه شریفه مورد بحث درست همان را افاده می‌کند که آیه زیر آن را می‌فهماند: <span class="aya" rel="7_146-147" data-words="18-55">و إن یروا سبیل الرشد لا یتخذوه سبیلا، و إن یروا سبیل الغی یتخذوه سبیلا، ذلک بأنهم کذبوا بآیاتنا و کانوا عنها غافلین، و الذین کذبوا بآیاتنا و لقاء الآخرة حبطت أعمالهم، هل یجزون إلا ما کانوا یعملون</span><span class="footnote" rel="1" title="و اگر راه رشد ببینند آن را راه خود نمی‌گیرند، و چون راه ضلالت را ببینند آن را روش خود می‌گیرند، و این بدان جهت است که آیات ما را تکذیب کرده، از آن غافل شدند، و کسانی که آیات ما را و دیدار آخرت را تکذیب کنند اعمال خوبشان بی پاداش می‌شود، و همین بی پاداش شدن اعمالشان کیفر اعمالی است که می‌کردند سوره اعراف، آیه ۱۴۷&quot;">*</span>، بطوری که ملاحظه می‌کنید در این آیه این طائفه را توصیف کرده به اینکه سبیل غی (روش گمراهی) را اتخاذ می‌کنند، و راه رشد را ترک   <code class="page" rel="5,333"/> می‌نمایند با اینکه هر دو راه را دیده‌اند، یعنی علم به هر دو دارند، آن گاه این بیان را مبدل به بیانی دیگر کرده، می‌فرماید اینها آیات ما را تکذیب می‌کنند، و معلوم است که آیت وقتی آیت است که بیننده علم به آیت بودن یعنی به دلالت آن داشته باشد، مجددا این بیان را نیز تفسیر می‌کند به اینکه آخرت را تکذیب می‌کنند و این بدان جهت است که اگر کسی به آخرت ایمان داشته باشد و آن را تکذیب نکند، ممکن نیست با علم به حق، حق را رها کند، چون او می‌داند که انکار حق باعث حبط عملش می‌شود، و لذا در آخر آیه می‌فرماید اعمال اینگونه افراد حبط می‌شود. </p> <p>باز نظیر آیه مورد بحث آیه زیر است که می‌فرماید: <span class="aya" rel="18_103-105" data-words="1-32">قل هل ننبئکم بالأخسرین أعمالا، الذین ضل سعیهم فی الحیاة الدنیا، و هم یحسبون أنهم یحسنون صنعا، أولئک الذین کفروا بآیات ربهم و لقائه فحبطت أعمالهم فلا نقیم لهم یوم القیامة وزنا</span><span class="footnote" rel="1" title="بگو آیا می‌خواهید شما را خبر دهم به کسانی که از هر کس دیگر اعمالشان بی‌نتیجه‌تر است؟ آنها کسانی هستند که اعمالشان و تلاش‌هایشان در زندگی دنیا نیز بی نتیجه است و در عین حال خیال می‌کنند که کار خوب همان است که آنها می‌کنند، اینها کسانی هستند که به آیات پروردگارشان و به لقاء او کفر ورزیدند، در نتیجه اعمالشان در دنیا و آخرت بی نتیجه شده، و ما در آخرت سنجشی بر روی اعمال آنان انجام نمی‌دهیم، چون اعمالشان ارزشی ندارد سوره کهف، آیه ۱۰۵&quot;">*</span> و انطباق این دو آیه بر مورد کفر به ایمان به آن معنایی که بیانش گذشت واضح است. </p> <p>و با تامل و دقت در آنچه گفتیم روشن می‌شود که چگونه جمله مورد بحث یعنی‌ <span class="aya" rel="5_5" data-words="39-44">من یکفر بالإیمان فقد حبط عمله...</span> متصل به ما قبل خودش است، پس در حقیقت این جمله متمم بیان سابق است، و می‌خواهد مؤمنین را از خطری که ممکن است در اثر سهل‌انگاری در امر خدا و معاشرت آزادانه با کفار متوجه آنان شود بر حذر بدارد، و بفهماند که اگر در جملات قبل، طعام اهل کتاب را و ازدواج با زنان عفیف آنان را بر شما مؤمنین حلال کردیم برای این بود که در معاشرت شما با اهل کتاب تخفیف و تسهیلی فراهم آوریم، تا این وسیله‌ای بشود که شما با اخلاق اسلامی خود با یهود و نصارا معاشرت کنید، و آنان را شیفته اسلام بسازید، و داعی آنان باشد بسوی علم نافع و عمل صالح. </p> <h3> <span class="title" rel="5_4 5_5">بیان غرض از تشریع حکم مربوط به زنان کتابیه و زنهار دادن از سقوط در پرتگاه هوا و هوس در معاشرت با اهل کتاب</span> </h3> <p> پس غرض از تشریع حکم مورد بحث این بوده، نه اینکه مسلمین این حکم را بهانه و وسیله قرار دهند برای اینکه خود را در پرتگاه هوا و هوسها ساقط نموده، در دوستی و عشق ورزیدن با زنان یهودی و نصرانی بی بند و بار شوند، و عاشق جمال آنان شده، در نتیجه خواه ناخواه خلق و خوی آنان را نیز متابعت نمایند و چیزی نگذرد که خلق و خوی یهودیت و نصرانیت   <code class="page" rel="5,334"/> حاکم بر مسلمین گشته و بر خلق و خوی اسلامی مسلط گردد، و آن را تحت الشعاع خود کند، و فساد آنان‌بر صلاح اسلام چیره گردد، که این خود بلای بزرگی است، که مسلمانان را به قهقرا بر می‌گرداند، در نتیجه حکمی را که خدا در تشریعش بر مسلمانان منت نهاده بود را فتنه و محنت و مهلکه مسلمین کرده، تخفیف الهی را به صورت عذاب در آورد. </p> <p>به همین جهت خدای تعالی بعد از بیان حلیت طعام اهل کتاب و زنان پاکدامن ایشان، مسلمانان را از بی بند و باری در تنعم به این نعمت، حلال بودن طعام و زنان اهل کتاب بر حذر داشته، تا بی بند و باریشان کارشان را به کفر ایمان و ترک ارکان دین و اعراض از حق نکشاند، زیرا اگر چنین کنند باعث می‌شوند که اعمالشان حبط شود، و در آخرت نتیجه‌ای از تلاش زندگی خود نبینند. </p> <h3> <span class="title" rel="5_5">اقوال و احتمالات نادرستی که در معنای آیه‌ <span class="aya" rel="5_5" data-words="1-4">الیوم أحل لکم الطیبات...</span> گفته شده است</span> </h3> <p> خواننده عزیز توجه داشته باشد که مفسرین در این آیه یعنی آیه: <span class="aya" rel="5_5" data-words="1-4">الیوم أحل لکم الطیبات...</span> مو شکافی و بررسی بسیار کرده‌اند که همین خوض و دقت زیاد آنها را از راه صحیح برگردانیده، در نتیجه به تفاسیر عجیب و غریبی دست زده‌اند، تفاسیری که به هیچ وجه با ظاهر آیه نمی‌سازد، و بلکه سیاق آیه با آن منافات دارد، مثل گفتار بعضی از آنان که گفته‌اند: منظور از طیبات خصوص طعام طیب است، مانند بحیره و سائبه و وصیله و حامی<span class="footnote" rel="1" title="تفسیر المنار ج ۶ ص ۱۸۴">*</span>  (معانی این چهار کلمه در تفسیر آیه 103 همین سوره می‌آید) و بعضی دیگرشان که گفته‌اند: منظور از حلیت طعام اهل کتاب، حلیت به مقتضای اصل اولی است، و آن طعام‌هایی است که خدای تعالی هرگز و بر هیچ قومی تحریم نکرده، و گوشت حیوانات هم از همان طعامهای حلال است، هر چند که یهود و نصارا طبق مراسم اسلامی حیوان را ذبح نکرده باشند، بلکه به مراسم خود ذبح کرده باشند،<span class="footnote" rel="2" title="تفسیر المنار ج ۶ ص ۱۸۴ و تفسیر ابن کثیر ج ۲ ص ۲۰">*</span> و بعضی دیگرشان که گفته‌اند: مراد از <em>طعام اهل کتاب</em> خود طعام نیست بلکه با آنان غذا خوردن است<span class="footnote" rel="3" title="تفسیر المنار ج ۶ ص ۱۷۷ و احکام القرآن ج ۲ ص ۳۲۲">*</span>. و گفتار بعضی دیگرشان که گفته‌اند: مراد از محصنات از مؤمنات و محصنات از اهل کتاب بیان حلیت به حسب اصل است، یعنی اینها به حسب اصل شرع تحریم نشده و اما حلال بودنش آیه: <span class="aya" rel="4_24" data-words="12-17">و أحل لکم ما وراء ذلکم</span><span class="footnote" rel="4" title="سوره نساء، آیه ۲۴&quot;">*</span> برای دلالت بر حلال بودنش کافی است،<span class="footnote" rel="5" title="تفسیر المنار ج ۶ ص ۱۸۴">*</span> و گفتار بعضی دیگرشان که گفته‌اند: مراد از جمله:           <code class="page" rel="5,335"/> <span class="aya" rel="5_5" data-words="38-44">و من یکفر بالإیمان فقد حبط عمله</span> تحذیر مسلمانان است از اینکه حکم اول آیه را رد کنند، و به اصطلاح کاسه داغ‌تر از آش شده با اینکه خدای تعالی طعام اهل کتاب و ازدواج با زنان ایشان را حلال کرده آن را حرام بدانند.<span class="footnote" rel="1" title="تفسیر المنار ج ۶ ص ۱۸۳">*</span> این وجوه و وجوهی دیگر مثل اینها احتمالاتی است که مفسرین داده‌اند، که یا خرافه گویی و بی دلیل سخن گفتن است، مثل آن سخنی که بعضی اظهار داشته و گفته‌اند جمله <span class="aya" rel="5_5" data-words="1-2">الیوم أحل</span> مقید است به حلالهای سابق، و هیچ دلیلی بر گفته خود نیاورده، و یا سخنی است که ظاهر سیاق آیه آن را رد می‌کند، مثل آنکه گفته: منظور آن چیزهایی است که به مقتضای اصل اولی حلال بوده، و حال آنکه سیاق تقیید حلیت به قید الیوم و سیاق تخفیف و منت‌گذاری با آن نمی‌سازد، و بیان سابق ما که ما آن را از ظاهر آیه گرفته‌ایم در ابطال این وجوه و روشن کردن وجه فساد آن کافی است. </p> <p>و اما اینکه بعضی گفته‌اند: که ظاهر جمله: <span class="aya" rel="4_24" data-words="12-17">و أحل لکم ما وراء ذلکم</span> کافی است برای اینکه دلالت کند بر حلیت نکاح اهل کتاب<span class="footnote" rel="2" title="تفسیر المنار ج ۶ ص ۱۸۴">*</span>، بطلانش واضح است، برای اینکه آیه مذکور در مقام بیان این جهت است که چه زنانی بر حسب طبقات نسب و سبب حلال است و چه زنانی حرام، و اما به حسب طبقات ادیان و مذاهب آیه شریفه اصلا در آن مقام نیست تا بتوان به اطلاقش تمسک کرد،  (چون در علم اصول مسلم شده که اطلاق وقتی حجت است که صاحب سخن در مقام بیان باشد، و اما در جایی که کلام صاحب کلام تنها از آن جهتی که وی در مقام بیان آن است اطلاق دارد، و از سایر جهات او در مقام بیان نیست، اطلاق کلامش در آن جهات حجت نیست). </p> <h3>بحث روایتی</h3> <h3> <span class="title" rel="5_4">روایاتی در ذیل جمله‌ <span class="aya" rel="5_4" data-words="10-15">... و ما علمتم من الجوارح مکلبین</span> مربوط به صید با سگ شکاری</span> </h3> <p> در در المنثور در ذیل آیه: <span class="aya" rel="5_4" data-words="1-5">یسئلونک ما ذا أحل لهم...</span> آمده: که ابن جریر از عکرمه روایت کرده که گفت: رسول خدا (ص) ابو رافع را مامور کشتن سگها کرد، و او هر چه سگ در کوچه و محله دید کشت، تا رسید به عوالی (باغهای بزرگ مدینه) ناگزیر عاصم بن عدی و سعد بن خیثمه و عویم بن ساعده شرفیاب حضور رسول خدا (ص)     <code class="page" rel="5,336"/> شده، عرضه داشتند: چه چیزهایی برای ما حلال است؟ در اینجا بود که آیه‌ <span class="aya" rel="5_4" data-words="1-4">یسئلونک ما ذا أحل...</span> نازل گردید.<span class="footnote" rel="1" title="در المنثور ج ۲ ص ۲۵۹">*</span> و در همین کتاب است که ابن جریر از محمد بن کعب قرظی روایت کرده که گفت: وقتی رسول خدا (ص) دستور داد سگها را بکشند مردم سؤال کردند: یا رسول اللَّه چه چیز از جنس سگان برای ما حلال است؟ در پاسخ مردم آیه زیر نازل شد که: <span class="aya" rel="5_4" data-words="1-5">یسئلونک ما ذا أحل لهم...</span><span class="footnote" rel="2" title="در المنثور ج ۲ ص ۲۶۰">*</span>. </p> <p>مؤلف: این دو روایت یکدیگر را شرح می‌کنند، به این معنا که روایت دوم روایت اولی را شرح می‌دهد که منظور پرسش کنندگان این بوده که با سگها چه کارهایی از قبیل شکار و پاسبانی و امثال آن می‌توانند بکنند، و آیه شریفه نمی‌تواند پاسخ به این سؤال باشد، زیرا سؤال مقید و در مورد خاصی بوده، و آیه شریفه مطلق است، می‌فرماید به ایشان بگو مطلق طیبات برایشان حلال است. </p> <p>علاوه بر اینکه ظاهر دو روایت بالا و روایتی که می‌آید این است که جمله: <span class="aya" rel="5_4" data-words="10-14">و ما علمتم من الجوارح</span> عطف بر موضع طیبات است، در نتیجه معنا چنین می‌شود: خوردن مطلق طیبات برای شما حلال است، و همچنین خوردن صید سگهایی که تعلیم داده‌اید، به همین جهت جمعی از مفسرین ناگزیر شده‌اند کلمه‌ای را در تقدیر بگیرند، و مثلا بگویند: تقدیر آیه  قل احل لکم الطیبات و لحم ما اصطاده ما علمتم من الجوارح است<span class="footnote" rel="3" title="تفسیر روح المعانی ج ۶ ص ۵۶ و الکشاف ج ۱ ص ۶۰۶">*</span>، یعنی بگو همه طیبات و نیز گوشت حیوانی که سگ و باز تعلیم یافته شما شکار کرده برایتان حلال است، با اینکه ما قبلا روشن ساختیم که جمله: <span class="aya" rel="5_4" data-words="10-12">و ما علمتم...</span> شرطی است که جزای آن جمله: <span class="aya" rel="5_4" data-words="20-23">فکلوا مما أمسکن علیکم</span> است. </p> <p>و در روایت دوم عبارت عربیش چنین آمده: ما ذا احل لنا من هذه الامة  (از این امت چه چیزهایی برای ما حلال شده)، و مراد از کلمه امت نوع سگها است، چون روایت آینده آن را اینطور تفسیر کرده،  (دقت بفرمائید). </p> <p>و در همان کتاب است که فاریابی، و ابن جریر، و ابن منذر، و ابن ابی حاتم، و طبرانی، و حاکم-وی حدیث را صحیح دانسته-و بیهقی در کتاب سنن خود همگی از ابی رافع نقل       <code class="page" rel="5,337"/> کرده‌اند که گفت: جبرئیل بر رسول خدا (ص) نازل شد، و اجازه ورود خواست، رسول خدا (ص) به وی اجازه داد اما جبرئیل وارد نشد، ناگزیر رسول خدا  (ص) ردای خود را گرفت و بیرون شد و فرمود: ما به تو اجازه ورود دادیم؟ جبرئیل گفت: بله و لیکن ما فرشتگان به خانه‌ای که در آن سگ باشد و یا مجسمه صورتی باشد داخل نمی‌شویم، رسول خدا (ص) -که گویا تا آن لحظه از وجود سگ در خانه خبر نداشت-نظر کرد و دید که در بعضی از مرافق خانه ایشان توله سگی وارد شده. </p> <p>ابو رافع می‌گوید: رسول خدا (ص) چون این بشنید به من دستور داد تا تمامی سگهای مدینه را به قتل برسانم، و من هم چنین کردم، عده‌ای از مردم نزد رسول خدا  (ص) رفته پرسیدند: یا رسول اللَّه از این امت که شما دستور داده‌اید همه آنها کشته شوند چه چیزهایی برای ما حلال است، رسول خدا (ص) سکوت کرد، پس خدای تعالی آیه زیر را در پاسخ آنان فرستاد: <span class="aya" rel="5_4" data-words="1-15">یسئلونک ما ذا أحل لهم قل أحل لکم الطیبات و ما علمتم من الجوارح مکلبین</span>، رسول خدا (ص) فرمود: اگر کسی سگ خود را برای شکار روانه کند، و در هنگام روانه کردن نام خدا را ببرد، و آن سگ، شکاری را برای وی شکار کند و نگه بدارد، او می‌تواند آن شکار را بخورد، بشرطی که سگ آن را نخورده باشد.<span class="footnote" rel="1" title="در المنثور ج ۲ ص ۲۵۹">*</span> اینکه در روایت آمده که جبرئیل چگونه نازل شد در باب خودش عجیب و غریب است، علاوه بر اینکه خود روایت خالی از اضطراب هم نیست، برای اینکه دلالت دارد بر خودداری جبرئیل از داخل شدن بر رسول خدا (ص)، چون توله سگی در خانه ایشان بوده- (و اضطراب از این جهت است که روایت سخن از نازل شدن جبرئیل بر رسول خدا  (ص) دارد، آن گاه می‌گوید-توله سگی در خانه‌های ایشان بوده)، از این هم که بگذریم این داستان با ظاهر آیه انطباق ندارد، برای اینکه در آیه شریفه سؤال از چیز خاصی نشده، و جواب هم از شی‌ء خاصی نیست، بلکه سؤال و جواب در آیه مطلق است، و نیز به همان بیانی که گذشت با عطف جمله‌ <span class="aya" rel="5_4" data-words="10-14">و ما علمتم من الجوارح</span> نمی‌سازد، بنا بر این روایت به روایات جعلی شبیه‌تر است تا به روایت صحیح. </p> <p>و در همان کتاب است که عبد بن حمید و ابن جریر از عامر روایت کرده‌اند که گفت: عدی بن حاتم طائی نزد رسول خدا (ص) آمده، و از شکار کردن سگها سؤال کرد،   <code class="page" rel="5,338"/> و رسول خدا (ص) ندانست چه جوابی به او بدهد، تا آن که آیه سوره مائده نازل شد که: <span class="aya" rel="5_4" data-words="16-19">تعلمونهن مما علمکم الله</span><span class="footnote" rel="1" title="در المنثور ج ۲ ص ۲۶۰">*</span> مؤلف: در معنای این روایت اخباری دیگر هست، ولی همان اشکالی که در روایات قبلی بود به این روایت نیز وارد است، و ظاهرا این روایات و هر روایت دیگری که در معنای آنها باشد نظریه راویان است، که خواسته‌اند حوادث را بر آیه شریفه تطبیق دهند، نه اینکه واقعا آیه شریفه در چنین داستانی نازل شده باشد تازه در همین تطبیق دادنشان هم راه درستی نرفته‌اند، و ظاهرا اصحاب رسول خدا (ص) گفته‌اند: که سگها چنین و چنان شکار می‌کنند و خوب است یک قاعده کلی بدست ما بدهید تا بفهمیم حلال از شکار سگها کدام است و حرامش کدام؟ رسول خدا (ص) در پاسخ آنان به این آیه تمسک کرده که در آن سؤال آنان را مطرح کرده و قاعده کلی هم دست داده و رسول خدا (ص) بعد از خواندن آیه شریفه پاسخ آنان را در خصوص مساله مورد سؤالشان را داده، این آن مقداری است که از لحن آیه استفاده می‌شود. </p> <p><span class="phrase">در کافی به سند خود از حماد از حلبی از امام صادق (ع) روایت کرده که فرمود: در کتاب علی (ع) در ذیل جمله: <span class="aya" rel="5_4" data-words="10-15">و ما علمتم من الجوارح مکلبین</span> آمده که منظور از جوارح تنها سگها هستند.<span class="footnote" rel="2" title="فروع کافی ج ۶ ص ۲۰۲ ح ۱">*</span> مؤلف: این روایت را عیاشی نیز در تفسیر خود از سماعة بن مهران از آن جناب نقل کرده است.<span class="footnote" rel="3" title="تفسیر عیاشی ج ۱ ص ۲۹۴ ح ۲۸">*</span> و در همان کتاب از ابن مسکان از حلبی نقل کرده که گفت: امام صادق  (ع) فرمود: پدرم فتوا می‌داد و در فتوا دادن احتیاط می‌کرد، ما نیز در خصوص شکار بازها و عقابها می‌ترسیدیم فتوا بدهیم، لیکن امروز دیگر هیچ ترسی نداریم، می‌گوئیم شکار این مرغان شکاری حلال نیست، مگر آنکه برسید و شکار آنها را ذبح کنید، زیرا در کتاب علی (ع) آمده که در ذیل جمله: <span class="aya" rel="5_4" data-words="10-15">و ما علمتم من الجوارح مکلبین</span> فرموده: مقصود از جوارح خصوص سگها است، و شامل بازها و عقابها نمی‌شود.<span class="footnote" rel="4" title="فروع کافی ج ۶ ص ۲۰۷ ح ۱">*</span>         <code class="page" rel="5,339"/> و در همان کتاب است به سند خود از ابی بکر حضرمی از امام صادق (ع) روایت کرده که گفت: من از آن جناب ازشکار بازها و عقابها و پلنگ‌ها و سگ‌ها پرسیدم، فرمود: نخورید مگر آنچه خودتان سر بریده‌اید، و یا سگها شکار کرده باشند، عرضه داشتم: حال اگر سگها شکار را کشته باشند چطور؟ فرمود: می‌توانی بخوری، برای اینکه خدای تعالی فرموده: <span class="aya" rel="5_4" data-words="10-23">و ما علمتم من الجوارح مکلبین، تعلمونهن مما علمکم الله، فکلوا مما أمسکن علیکم</span><span class="footnote" rel="1" title="و از آن استفاده می‌شود تنها شرط حلال بودن این است که شکار را برای صاحبش نگه داشته باشد  (مترجم)">*</span> و سخنی از زنده بودن آن نگفته.<span class="footnote" rel="2" title="فروع کافی ج ۶ ص ۲۰۴">*</span> آن گاه امام فرمود: هر درنده‌ای شکار را برای خودش شکار می‌کند، مگر سگ تعلیم یافته که شکار را برای صاحبش نگه می‌دارد، آن گاه فرمود: هر وقت سگ را برای شکار رها می‌کنی نام خدا را ببر، که همین تذکیه شکار است.<span class="footnote" rel="3" title="تفسیر قمی ج ۱ ص ۱۶۲-۱۶۳">*</span> و در تفسیر عیاشی از ابی عبیده از امام صادق (ع) روایت کرده که شخصی از مردی سؤال کرد که سگ تعلیم یافته‌اش را به سوی شکار روانه کرد و هنگام روانه کردن نام خدا را به زبان راند، حضرت فرمود: می‌تواند از گوشت شکاری که سگش برای او شکار کرده و نگه داشته بخورد، هر چند که وقتی به شکار می‌رسد آن را مرده ببیند، و اما اگر سگی تعلیم نیافته بالای سر شکار ببینید، نباید از آن بخورید، پرسیدم: عقابها و بازها و کرکس‌ها چطور؟ فرمود: اگر رسیدی سر شکار این پرندگان گوشت خوار را ببری می‌توانی از گوشت آن بخوری، و اگر وقتی رسیدی دیدی شکار مرده است نباید از گوشت آن بخوری، پرسیدم: آیا پلنگ حکم سگ را ندارد که شکار مرده‌اش حلال باشد؟ فرمود نه، هیچ درنده‌ای به جز سگها مکلب نیستند.<span class="footnote" rel="4" title="تفسیر عیاشی ج ۱ ص ۲۹۴ ح ۲۶">*</span> و در همان کتاب از ابی بصیر از امام صادق (ع) روایت آورده که در تفسیر آیه: <span class="aya" rel="5_4" data-words="11-28">ما علمتم من الجوارح مکلبین تعلمونهن مما علمکم الله فکلوا مما أمسکن علیکم و اذکروا اسم الله علیه</span> فرمود: اشکالی در خوردن گوشت شکاری که سگ شکاری برای صاحبش حفظ کرده نیست، و این وقتی است که سگ از شکار نخورده باشد، و اما اگر سگ از شکار خورده باشد از گوشت آن مخور،  (چون معلوم می‌شود سگ هر چند تعلیم یافته هم         <code class="page" rel="5,340"/> بوده اما در این نوبت تعلیم را از یاد برده، و برای صاحبش شکار را نگرفته).<span class="footnote" rel="1" title="تفسیر عیاشی ج ۱ ص ۲۹۵ ح ۳۳">*</span> مؤلف: خصوصیاتی که در این روایت معتبر شمرده شده، مانند 1-اختصاص حلیت شکار مرده به شکاری که سگ آن را شکار کرده باشد، نه پلنگ و باز و عقاب و غیره، چون در آیه شریفه کلمه <em rel="fa_5_4_15-15" data-sentence="3547:221">مکلبین</em> آمده،2-و نیز اختصاص حلیت به شکار سگی که تعلیم دیده باشد 3- و اختصاص حلیت به صورتی که سگی هرزه با سگ شکاری شرکت نکرده باشد، همه از آیه شریفه استفاده می‌شود، که ما نیز در سابق در استفاده آنها از آیه شریفه مقداری بحث کردیم.</span> </p> <p>و <span class="phrase">در همان کتاب از حریز از امام صادق (ع) روایت کرده که گفت: شخصی از آن حضرت از سگهای مجوسیان سؤال کرد که اگر مسلمانی آنها را به شکار روانه کند، و نام خدا را هم هنگام روانه کردن به زبان جاری سازد آیا شکار چنین سگهایی حلال است؟ فرمود: بله برای اینکه سگ فرض شده سگی است مکلب، و نام خدا را هم برده‌ای پس هیچ اشکالی در آن نیست.<span class="footnote" rel="2" title="تفسیر عیاشی ج ۱ ص ۲۹۳ ح ۲۴">*</span> مؤلف: در این حدیث به اطلاق کلمه <em rel="fa_5_4_15-15" data-sentence="426:587">مکلبین</em> استدلال شد، در حالی که در در المنثور از ابن ابی حاتم از ابن عباس روایت شده که در سؤال اینکه مسلمانی سگ تعلیم یافته مردی مجوسی و یا باز او و یا عقاب او و یا هر درنده دیگری که مجوسی آن را تعلیم داده می‌گیرد و به شکار می‌فرستد و شکار او را بدست می‌آورد، آیا این شکار حلال است یا حرام گفته است: نه از گوشت آن مخور هر چند که تو نام خدا را هم برده باشی، زیرا مجوسی آن حیوان شکارچی را تعلیم داده<span class="footnote" rel="3" title="در المنثور ج ۲ ص ۲۶۰">*</span>، و قرآن کریم فرموده: <span class="aya" rel="5_4" data-words="16-19">تعلمونهن مما علمکم الله</span> و لیکن ضعف این گفتار روشن است.</span> برای اینکه هر چند خطاب در جمله: <span class="aya" rel="5_4" data-words="16-19">تعلمونهن مما علمکم الله</span> به حسب ظاهر متوجه به مؤمنین است، الا اینکه جمله‌ <span class="aya" rel="5_4" data-words="18-19">علمکم الله</span> اختصاص به مسلمانان ندارد، رموز تعلیم سگ شکاری در مسلمان و مجوسی یکی است، و همین معنا فهم شنونده آیه را مساعد می‌سازد، برای اینکه از آیه شریفه بفهمد که خصوصیت تعلیم مسلمان‌و یا بگو مسلمان بودن معلم سگ، هیچ دخالتی در حکم ندارد، معلم سگ چه مسلمان باشد و چه غیر مسلمان، غرض از تعلیم حاصل می‌شود، هم چنان که خصوصیت مالکیت سگ هیچ دخالتی ندارد، ملک سگ چه از آن مسلمان باشد و چه از آن مجوسی تفاوتی ندارد. </p> <h3> <span class="title" rel="5_5 5_4">روایاتی در مورد مراد از حلیت طعام اهل کتاب در ذیل جمله <em>و طعامهم حل لکم</em> </span> </h3> <p> و در تفسیر عیاشی از هشام بن سالم از ابی عبد اللَّه امام صادق (ع) روایت آورده که در تفسیر آیه شریفه: <em>و طعامهم حل لکم</em> فرموده: منظور از این طعام عدس و حبوبات و امثال آن است، و ضمیر <em>هم</em> به اهل کتاب بر می‌گردد.<span class="footnote" rel="1" title="تفسیر عیاشی ج ۱ ص ۲۹۶ ح ۳۷">*</span> مؤلف: مرحوم شیخ طوسی نیز در تهذیب، این روایت را از آن جناب نقل کرده، و به نقل تهذیب عبارت چنین آمده: عدس و نخود و غیر ذلک<span class="footnote" rel="2" title="تهذیب الاحکام ج ۹ ص ۸۸ ح ۳۷۳">*</span> و در کافی و تهذیب در چند روایت از عمار بن مروان و سماعه از امام صادق  (ع) سؤالهایی در باره طعام اهل کتاب و آنچه از آن حلال است آمده، که در پاسخ همه آنها کلمه حبوب آمده است.<span class="footnote" rel="3" title="فروع کافی ج ۶ ص ۲۶۳ ح ۱ و ۲ و تهذیب الاحکام ج ۹ ص ۸۹-۸۸">*</span> و در کافی به سند خود از ابن مسکان از قتیبه أعشی روایت آورده که گفت: مردی از امام صادق (ع) سؤالی کرد، و من نزد آن جناب بودم، او پرسید: گله گوسفند را به دست مردی یهودی و نصرانی می‌دهند تا بچرا ببرد، و احیانا یکی از گوسفندها دچار حادثه می‌شود، و چوپان سر آن را می‌برد، آیا از گوشت ذبیحه او می‌توان خورد؟ امام صادق  (ع) فرمود: نه بهای آن را داخل اموال خودت کن، و نه از گوشت آن بخور، برای اینکه تنها سبب حلیت گوشت حیوانات بردن نام خدا است، که در این باره جز به مؤمنین نمی‌توان اعتماد کرد، مرد سائل عرضه داشت: آخر خدای تعالی فرموده: <span class="aya" rel="5_5" data-words="1-11">الیوم أحل لکم الطیبات و طعام الذین أوتوا الکتاب حل لکم</span> و به حکم این آیه طعام اهل کتاب بر ما حلال است قهرا ذبیحه آنان نیز باید بر ما حلال باشد؟ حضرت فرمود: پدرم همواره می‌فرمود: منظور از طعام اهل کتاب حبوبات و امثال آن است،  (و شامل گوشت و امثال آن نمی‌شود)<span class="footnote" rel="4" title="فروع کافی ج ۶ ص ۲۳۰ ح ۱۰">*</span>. </p> <p>مؤلف: مرحوم شیخ در تهذیب<span class="footnote" rel="5" title="تهذیب الاحکام ج ۹ ص ۶۴ ح ۵">*</span> و عیاشی<span class="footnote" rel="6" title="تفسیر عیاشی ج ۱ ص ۲۹۵ ح ۳۶">*</span> در تفسیر خود این روایت را از قتیبه اعشی از آن حضرت روایت کرده‌اند. </p> <p>و این احادیث-بطوری که ملاحظه می‌کنید-طعامی که در آیه شریفه از طعامهای اهل کتاب حلال شده تفسیر کرده به حبوب و اشباه آن، و این همان است که لفظ طعام در صورتی             <code class="page" rel="5,342"/> که مطلق و بدون قید باشد بر آن دلالت می‌کند، هم چنان که ظاهر از روایات و داستانهایی که از صدر اول در این باب نقل شده همین معنا است، و بدین جهت معظم علمای ما منحصرا به حلیت حبوبات و اشباه آن و غذاهایی که از آنها تهیه شود فتوا داده‌اند. </p> <p>و صاحب تفسیر المنار به شدت بر این علما حمله کرده، که این فتوا مخالف با عرف قرآن در استعمال لفظ طعام است، وی می‌گوید: غالب در لغت قرآن در لفظ طعام این نیست، برای اینکه می‌بینیم قرآن کریم در این سوره یعنی سوره مائده فرموده: <span class="aya" rel="5_96" data-words="1-10">أحل لکم صید البحر و طعامه متاعا لکم و للسیارة</span> واحدی نگفته که منظور از طعامی که از شکار دریا به دست آید گندم و یا حبوبات است، و نیز فرموده: <span class="aya" rel="3_93" data-words="1-12">کل الطعام کان حلا لبنی إسرائیل، إلا ما حرم إسرائیل علی نفسه</span><span class="footnote" rel="1" title="همه طعامها برای بنی اسرائیل حلال بود، مگر آنچه که اسرائیل خودش بر خود تحریم کرد">*</span>، و در این آیه نیز احدی نگفته که منظور از این طعام خصوص گندم و حبوبات است‌برای اینکه ما می‌دانیم از این دانه‌ها هیچیک بر بنی اسرائیل حرام نبوده، نه قبل از نزول تورات و نه بعد از آن، پس طعام در اصل به معنای هر چیزی است که طعم شود، یعنی چشیده، و یا خورده شود، خدای تعالی حتی در باره آب نهر در داستان طالوت از قول او حکایت کرده که گفت: <span class="aya" rel="2_249" data-words="10-20">فمن شرب منه فلیس منی، و من لم یطعمه فإنه منی</span><span class="footnote" rel="2" title="هر کس از این نهر بنوشد از من نیست، و هر کس آن را نچشد از من است سوره بقره، آیه ۲۴۹&quot;">*</span>، و نیز در باره غذا خوردن در خانه رسول خدا (ص) فرموده: <span class="aya" rel="33_53" data-words="23-25">فإذا طعمتم فانتشروا</span><span class="footnote" rel="3" title="یعنی وقتی غذای خود خوردید برخیزید و متفرق شوید سوره احزاب، آیه ۵۳&quot;">*</span>، این بود گفتار صاحب المنار.<span class="footnote" rel="4" title="تفسیر المنار ج ۶ ص ۱۷۷">*</span> </p><h3> <span class="title" rel="5_5 5_4">رد اشکالات صاحب تفسیر المنار بر علمای خاصه که حلیت حبوبات و نظائر آن را که نزد اهل کتاب باشد از آیه شریفه فهمیده‌اند</span> </h3> <p> و <span class="phrase">ما نتوانستیم بفهمیم که وی از قول اهل لغت که گفتند: طعام هر جا که بطور مطلق و بدون قید در کلام آید مراد از آن حبوبات و اشباه آن است چه فهمیده؟ که یکسره بر علما حمله کرده، و کلماتی از قرآن کریم از قبیل <em>یطعمه</em> در داستان طالوت و <em rel="fa_5_5_6-6" data-sentence="233:481">طعمتم</em> در داستان غذا خوردن در خانه رسول خدا (ص) را به رخ آنان کشیده، با اینکه علمای اسلام هر چه گفته‌اند در باره لفظ طعام گفته‌اند، نه کلماتی که از این لفظ مشتق شده باشد، و آیه دیگری هم که به عنوان اشکال آورده، یعنی آیه: <span class="aya" rel="5_96" data-words="1-4">أحل لکم صید البحر...</span> به هیچ وجه ربطی به گفتار علما ندارد، برای اینکه مورد بحث آنان کلمه طعام بدون هیچ قید است، و در آیه مذکور کلمه طعام با قید <em>بحر</em> آمده، و این قید خود روشن‌ترین قرینه است بر اینکه منظور از</span> </p> <p> سوره آل عمران، آیه 93"       <code class="page" rel="5,343"/> طعام حبوبات نیست، چون در دریا نه گندم می‌روید و نه جو، و علما هم در آن حرفی ندارند، اشکال دیگری که کرده امثال آیه: <span class="aya" rel="3_93" data-words="1-6">کل الطعام کان حلا لبنی إسرائیل...</span> است که در آن نیز احکام همراه لفظ کل آمده، باز هم مورد بحث علماء نیست. </p> <p>صاحب المنار بعد از این حمله‌ها خودش گفته که ما از دین یهود این را می‌دانیم که گندم و حبوبات بر آنان حرام نبوده<span class="footnote" rel="1" title="تفسیر المنار ج ۶ ص ۱۷۸">*</span> و غفلت کرده از اینکه همین علم ما به احکام دین یهود خود قرینه است بر اینکه منظور از کل الطعام غیر گندم و جو است. </p> <p>و جا داشت که وی اول به قرآن و مواردی که این کلمه بطور مطلق در قرآن بکار رفته مراجعه می‌کرد، سپس هر چه می‌خواست بگوید می‌گفت، نظیر آیه: <span class="aya" rel="2_184" data-words="18-20">فدیة طعام مسکین</span><span class="footnote" rel="2" title="سوره بقره، آیه ۱۸۴&quot;">*</span> و آیه: <span class="aya" rel="5_95" data-words="30-33">أو کفارة طعام مساکین</span><span class="footnote" rel="3" title="سوره مائده، آیه ۹۵&quot;">*</span>، و آیه: <span class="aya" rel="76_8" data-words="1-3">و یطعمون الطعام</span><span class="footnote" rel="4" title="سوره انسان، آیه ۸&quot;">*</span> و آیه: <span class="aya" rel="80_24" data-words="1-4">فلینظر الإنسان إلی طعامه</span><span class="footnote" rel="5" title="سوره عبس، آیه ۱۴&quot;">*</span>، و امثال آن. </p> <p>وی سپس می‌گوید: اصلا دانه‌های خوردنی در مظنه و معرض حلال و حرام بودن نیستند، آنچه در این معرض است گوشت است، که یا به خاطر وصفی محسوس مثل مردار شدن حیوان حرام می‌شود، و یا بخاطر وصفی نامحسوس و معنوی مثل تقرب جستن به غیر خدا به وسیله قربانی کردن، و لذا خدای تعالی فرمود: <span class="aya" rel="6_145" data-words="1-18">قل لا أجد فی ما أوحی إلی محرما علی طاعم یطعمه إلا أن یکون میتة أو دما مسفوحا</span><span class="footnote" rel="6" title="بگو من در آنچه به سویم وحی شده حرامی را در خوردنیهایی که خورنده می‌خورد نمی‌یابم، مگر آنکه آن خوراک میته باشد، و یا خون ریخته شده سوره انعام آیه:۱۴۵&quot;">*</span> و هر دوی این محرمات مربوط به حیوانها است، و این آیه خود نص در این است که تحریم منحصرا در میان غذاهای حیوانی است، پس حرام بودن غیر حیوانی یعنی حبوبات احتیاج به دلیل دارد<span class="footnote" rel="7" title="تفسیر المنار ج ۶ ص ۱۷۸">*</span> این بود گفتار دیگر صاحب المنار. </p> <p>و این گفته وی از گفتار قبلیش عجیب‌تر است، اما اینکه گفت دانه‌ها در مظنه و معرض حلال و حرام بودن نیستند و آنچه در این معرض است گوشت است، در پاسخش ممکن است کسی بگوید که منظورت چه زمانی است؟ آیا در مثل زمانهای خود ما است؟ که معلوم است               <code class="page" rel="5,344"/> ذهن انسانها از قرنها قبل مانوس به اسلام و همه احکام آن است، و یا زمان نزول آیه را می‌گوید، که از عمر دین بیش از چند سالی نگذشته، ما قبول نداریم که در آن روز همه می‌دانسته‌اند که حبوبات حلال است و در معرض حرام شدن نیست، به دلیل اینکه می‌بینیم مردم آن روز از چیزهایی سؤال کرده‌اند که حکمش از حکم حبوبات و امثال آن روشن‌تر بوده و خدای تعالی بعضی از سؤالهای آنان را حکایت کرد که در آیه: <span class="aya" rel="2_215" data-words="1-4">یسئلونک ما ذا ینفقون</span><span class="footnote" rel="1" title="سوره بقره، آیه ۲۱۵&quot;">*</span> آمده، در روایت عبد بن حمید از قتاده هم آمده که گفت: ما اطلاع پیدا کردیم که چند نفر گفته‌اند: چگونه با زنان اهل کتاب ازدواج کنیم، با اینکه آنها بر دینی هستند و ما بر دین دیگر؟ خدای تعالی در پاسخ آنان این آیه را فرستاد که<span class="footnote" rel="2" title="الدر المنثور ج ۲ ص ۲۶۱">*</span> : <span class="aya" rel="5_5" data-words="38-44">و من یکفر بالإیمان فقد حبط عمله</span>،  (یعنی با اینکه آیه قرآن نازل شد که محصنات از زنان اهل کتاب حلال است، دیگر این سؤال معنایی جز کفر به ایمان ندارد) در سابق گفتیم بزودی نیز خواهد آمد که در خلال روایات برای این قول اشباه و نظائری دیده می‌شود، هم چنان که آن اقوال را در بحث پیرامون حج تمتع و غیره نقل کردیم. </p> <p>خوب با اینکه می‌بینیم بعضی از مسلمانان به اصطلاح خشک، بعد از آنکه حلیت ازدواج با زنان عفیف اهل کتاب نازل شده، در عین حال باز هم از در تعجب می‌پرسند: چطور ما با آنها ازدواج کنیم، با اینکه آنها دینی و ما دین دیگری داریم؟ چرا ممکن نباشد که قبل از نزول آیه‌ای در باره طعام اهل کتاب بپرسند که چگونه ما نان و حلیم اهل کتاب و سایر غذاهایی که از گندم و سایر حبوبات درست می‌کنند بخوریم، با اینکه آنها دینی غیر از دین ما دارند؟ با اینکه خدای تعالی قبلا ما را در آیاتی بسیار از خلط و آمیزش و دوستی و حتی نزدیک شدن به آنان و اعتماد به ایشان نهی کرده بود. </p> <p>و خلاصه کلام اینکه گفتار صاحب المنار که مساله حلال بودن گندم و حبوبات اهل کتاب را جای سؤال ندانسته هیچ مورد ندارد، و نه تنها مورد ندارد، بلکه علیه خود او است، برای اینکه ما عین اشکال او را به خودش برگردانیده و می‌گوئیم با اینکه خدای تعالی در سوره انعام آیه: <span class="aya" rel="6_145" data-words="1-11">قل لا أجد فی ما أوحی إلی محرما علی طاعم یطعمه...</span><span class="footnote" rel="3" title="سوره انعام، آیه ۱۴۵&quot;">*</span>، و همچنین در آیه سوره نحل       <code class="page" rel="5,345"/> تمامی خوراکهای حرام را قبلا-چون این دو سوره در مکه نازل شده بود-بیان کرده بود، و نیز در سوره بقره که هر چند مدنی است ولی قبل از سوره مائده نازل شده این معنا را بیان کرده بود، و با اینکه قبل از آیه مورد بحث در همین سوره مورد بحث در آیه: <span class="aya" rel="5_3" data-words="1-3">حرمت علیکم المیتة</span> محرمات را بر شمرده بود، و با اینکه آیه اخیر نص و یا مثل نص است در اینکه ذبیحه‌های اهل کتاب حرام نیست، چگونه مسلمانان به خود اجازه دادند که بپرسند آیا ذبیحه‌های اهل کتاب حلال است یا حرام؟ با اینکه قبلا آیاتی در مکه و آیاتی در مدینه پشت سر هم نازل شده بود، و دلالت می‌کرد بر حلال بودن آن، و با اینکه مسلمانان عنایت تام داشتند بر حفظ و تلاوت و تعلیم و تعلم آیات و نیز عمل بر طبق آن (صاحب المنار هر جوابی که از این اشکال ما داشته باشد، همان جواب از اشکال خود او است). </p> <p>و اما اینکه گفته شد که: آیه سوره انعام، فقط نص در محرمات آن چند چیزی است که شمرده و حرام بودن غیر آنها از قبیل ذبیحه اهل کتاب احتیاج به دلیل دارد ، در پاسخش می‌گوئیم: بله هیچ شکی نیست در اینکه هر حکمی احتیاج به دلیلی دارد که بر آن دلالت کند، لیکن همین حرف پاسخ به گفته خود او است، زیرا خود او تصریح کرده که دائر مدار <em>بود و نبود</em> حکمی از احکام شرع، دلیل است، پس انحصاری که از آیه سوره انعام فهمیده می‌شود وقتی به حال صاحب المنار سودمند است که دلیلی دیگر این انحصار را نشکند. </p> <p>و بنا بر این اگر منظورش از اینکه گفت حرام بودن ذبیحه اهل کتاب احتیاج به دلیل دارد دلیل اعم از کتاب و سنت باشد، خصم او که قائل به حرمت ذبیحه اهل کتاب است می‌گوید: من از سنت دلیلی بر حرمت آن دارم، و آن دلیل همان روایاتی است که در تفسیر آیه مورد بحث آمده، و ما بعضی از آنها را در سابق نقل کردیم. </p> <p>و اما اگر منظورش از دلیل فقط دلیل قرآنی باشد گفتارش زور گویی و لجبازی است زیرا  (انحصار ادله به ادله قرآنی خودش دلیل می‌خواهد، و نه تنها چنین دلیلی نداریم بلکه دلیل بر خلاف آن داریم، ادله‌ای که می‌گوید سنت قرینه کتاب است، و این دو حجتی هستند غیر قابل تفکیک، حجتی که مسلمانان فردای قیامت از هر دو باز خواست می‌شوند، از او می‌پرسیم که او در باره ذبیحه کفار غیر اهل کتاب از قبیل بت‌پرستان و مادیین چه می‌گوید؟ آیا حرمت آن را به علت میته بودن آن می‌داند، چون تذکیه شرعی را فاقد است؟ در این صورت چه فرقی هست بین فقدان تذکیه به علت نام خدا نبردن در حال سر بریدن، و بین تذکیه و سر بریدن به غیر دستور اسلامی، که چون خدای سبحان آن را نمی‌پسندیده نسخش کرده؟ از نظر دین همه اینها میته و جزء خبائث است، و خدای تعالی فرموده بود: <span class="aya" rel="7_157" data-words="20-27">و یحل لهم الطیبات و یحرم علیهم الخبائث</span><span class="footnote" rel="1" title="و همه طیبات را برای آنان حلال و همه خبائث را بر آنان حرام نمود سوره اعراف آیه ۱۵۷&quot;">*</span>، و در یک آیه قبل نیز فرموده بود: <span class="aya" rel="5_4" data-words="1-9">یسئلونک ما ذا أحل لهم قل أحل لکم الطیبات</span>، و لحن سؤال و جواب در آن روشن‌ترین دلیل است بر اینکه حلالها منحصر در طیبات است، و همچنین در اول آیه مورد بحث فرمود: <span class="aya" rel="5_5" data-words="1-4">الیوم أحل لکم الطیبات</span>، که چون مقام منت‌گذاری بود به خوبی دلالت بر حصری که در آیه قبل بود دلالت می‌کند. </p> <p>و اگر تحریم ذبائح کفار از باب میته بودن نیست بلکه از این بابت است که کفار قربانیهای خود را به نام غیر خدا قربانی و ذبح می‌کنند، مثلا بنام بت‌هایشان سر می‌برند، در این صورت نیز همان اشکال عود می‌کند، که چه فرق است بین اینکه حیوانی را بنام بت ذبح کنند و یا به طریقی منسوخ که مورد رضای خدا نیست سر ببرند؟. </p> <p>صاحب المنار سپس در فرق بین ذبیحه اهل کتاب و ذبیحه بت‌پرستان گفته: شارع اسلام بدان جهت که مسلمانان صدر اسلام قبلا مشرک بودند و حیوانات خود را بنام بت‌هایشان سر می‌بریدند در نهی آنان از این عمل تشدید کرد، تا مسلمانان به تبع عادت در این باب سهل‌انگاری نکنند، و اما اهل کتاب از آنجا که در خوردن گوشت میته و سر بریدن حیوانات بنام بت‌ها دورتر از مسلمانان مسبوق به شرک بودند، لذا شارع متعرض حکم ذبیحه آنان نشد،<span class="footnote" rel="2" title="تفسیر المنار ج ۶ ص ۷۸">*</span> این هم فراز دیگری از گفته‌های صاحب المنار. </p> <p>و گویا فراموش کرده که از اهل کتاب نصارا گوشت خوک می‌خورند، و خدای تعالی متعرض این عمل آنان شده و در نهی از آن تشدید کرده، علاوه بر این مسیحیان همه آنچه را که مشرکین مباح می‌دانستند می‌خوردند، زیرا به عقیده آنان همین که مسیح خود را فدای بشر ساخت کافی است در اینکه بشر هر چه را که میل دارد بخورد و هر کاری را که خواست بکند، از این هم که بگذریم گفتار المنار یک استحسان سست و سخیفی است که به هیچ دردی نمی‌خورد، و در تفسیر کلام خدای تعالی و فهم معانی آیات آن، به امثال آن اعتماد نمی‌شود و همچنین هیچ حکمی از احکام دین خدای تعالی با استحسان اثبات و نفی نمی‌گردد. </p> <p>وی در فرازی دیگر می‌گوید: و نیز رفتار اسلام با مشرکین و با اهل کتاب یکسان نبوده، نسبت به مشرکین معامله‌ای خشن و سخت می‌کرد، تا در جزیرة العرب احدی از مشرکین باقی نماند و همگی داخل در اسلام بشوند، ولی رفتار خود را با اهل کتاب ملایم ساخت، آن گاه به عنوان شاهد بر گفته خود مواردی از فتاوای صحابه را نقل کرده، که به اهل کتاب اجازه     <code class="page" rel="5,347"/> داده‌اند در کلیساهای خود ذبح کنند، شواهدی دیگر از این قبیل آورده.<span class="footnote" rel="1" title="تفسیر المنار ج ۶ ص ۷۸">*</span> و این گفتار وی مبنی بر این است که بگوئیم اصولا اسلام عنایت بیشتری نسبت به نژاد عرب و اصلاح این نژاد دارد، هم چنان که از ظاهر بعضی از روایات بر می‌آید که خدای تعالی عرب را بر غیر عرب از سایر امتها برگزید، و عرب کرامت و احترامی بیشتر نزد خدا دارد، و از سایر اقوام محترم‌تر است، و به خاطر همین روایات بوده که عرب غیر عرب را موالی خدمت کاران می‌خواندند، ولی نظریه المنار و آن روایات و آن نامگذاریها با ظاهر آیات قرآنی نمی‌سازد، چگونه ممکن است این انحصارطلبی‌های بی معنا را به قرآن نسبت داد با اینکه قرآن کریم فرموده: <span class="aya" rel="49_13" data-words="1-20">یا أیها الناس إنا خلقناکم من ذکر و أنثی، و جعلناکم شعوبا و قبائل لتعارفوا إن أکرمکم عند الله أتقاکم</span><span class="footnote" rel="2" title="هان ای مردم ما شما را از یک انسان مرد و انسانی زن خلق کردیم، و ما بودیم که شما را گروه گروه و قبیله قبیله کردیم تا یکدیگر را بشناسید، بدرستی که از میان همگی شما آن کسی نزد خدا محترم‌تر و گرامی‌تر است که با تقواتر باشد سوره حجرات، آیه ۱۳&quot;">*</span> و از طرق امامان اهل البیت علیهم السلام احادیث بسیاری در بی اعتباری اینگونه امتیازات وارد شده است. </p> <p>و اسلام در دعوت خود عرب را در جنبی و غیر عرب را در جنب دیگر قرار نداده، بلکه تفاوتی که قائل شده بین اهل کتاب و مشرکین است، اهل کتاب را در طرفی قرار داده چه عرب باشد و چه غیر عرب، و مشرکین را در طرفی دیگر قرار داده چه عرب و چه غیر عرب، و از مشرکین هیچ روشی و پیشنهادی را نپذیرفته مگر قبول اسلام، و ایمان به معارف آن به خلاف اهل کتاب که آنان را بین <em>اسلام آوردن</em> و در دین خود باقی ماندن <em>و</em> شرائط ذمه <em>و </em> دادن جزیه را پذیرفتن مخیر فرمود. </p> <p>تازه به فرض هم که نظریه صاحب المنار در تفاوت رفتار اسلام با عرب و غیر عرب  را بپذیریم، این نظریه بیش از این دلالت ندارد که اسلام در حق اهل کتاب فی الجمله سهل‌انگاری کرده، چون نظریه مذکور مبهم و بی‌زبان است، و اما اینکه باعث شود که ذبیحه اهل کتاب را در صورتی که طبق طریقه و سنت خود ذبح کرده باشند حلال بداند؟ کجای این نظریه بر چنین مطلبی دلالت دارد. </p> <p>و اما اینکه گفت بعضی از صحابه چنین و چنان فتوا داده‌اند جوابش این است که فتوای صحابه برای کسی حجیت ندارد. </p> <p>بنا بر این از همه آنچه تا کنون گفته شد روشن گردید که نه آیه شریفه دلالت دارد بر     <code class="page" rel="5,348"/> حلیت ذبیحه اهل کتاب در صورتی که به غیر مراسم اسلامی ذبح شود، و نه هیچ دلیلی دیگر، حال اگر مثل بعضی از علمای شیعه بگوئیم ذبیحه اهل کتاب حلال است، ناگزیر باید این حلیت را مشروط کنیم به صورتی که اهل کتاب بر طبق دستور شرع اسلام حیوان را ذبح کرده باشند، هم چنان که از فرمایش امام صادق ع بنا به خبر کافی و تهذیب استفاده می‌شود و آن دو روایت قبلا ایراد شد، چون در آن دو حدیث آمده بود دائر مدار حلیت ذبیحه، بردن نام خدا بر ذبیحه است<span class="footnote" rel="1" title="فروع کافی ج ۶ ص ۲۴۰ ح ۱۰ و تهذیب الاحکام ج ۹ ص ۶۴ ح ۵">*</span>، چیزی که هست ما اطمینان نداریم که فلان یهودی یا مسیحی نام خدا را بر ذبیحه خود برده، زیرا در این باب جز به مسلمان نمی‌شود اعتماد کرد،  (تا آخر حدیث) البته این بحث تتمه‌ای دارد که باید در علم فقه آن را دید. </p> <p>و در تفسیر عیاشی از امام صادق (ع) روایت کرده که در ذیل جمله: <span class="aya" rel="5_5" data-words="20-27">و المحصنات من الذین أوتوا الکتاب من قبلکم...</span> فرموده: منظور از محصنات زنان پاکدامن اهل کتاب است.<span class="footnote" rel="2" title="تفسیر عیاشی ج ۱ ص ۲۹۶ ح ۳۹">*</span> و در همان کتاب از آن جناب روایت کرده که در ذیل جمله: <span class="aya" rel="5_5" data-words="16-19">و المحصنات من المؤمنات...</span> فرموده: منظور از مؤمنات عموم زنان مسلمان است،  (چه شیعه و چه سنی)<span class="footnote" rel="3" title="تفسیر نور الثقلین ج ۱ ص ۴۹۳ ح ۵۲">*</span>. </p> <p>و در تفسیر قمی از رسول خدا (ص) روایت شده که فرمود: از زنان اهل کتاب تنها ازدواج با آن زنانی حلال است که به حکومت اسلام جزیه بپردازند، و اما غیر آنان نه، ازدواج با زنانشان حلال نیست.<span class="footnote" rel="4" title="تفسیر قمی ج ۱ ص ۱۶۳">*</span> مؤلف: علت آن این است که وقتی اهل کتاب جزیه نپردازد قهرا محارب یعنی کافر حربی خواهد بود که معلوم است ازدواج با آنان حلال نیست. </p> <p>و در کافی و تهذیب از امام باقر (ع) روایت کرده‌اند که فرمود: از زنان اهل کتاب تنها با آن زنی ازدواج حلال است که ساده لوح (و از نظر فکری مستضعف) باشد،  (و قدرت تشخیص دین صحیح از دین باطل را نداشته باشد).<span class="footnote" rel="5" title="تهذیب الاحکام ج ۷ ص ۲۹۹ ح ۷ و فروع کافی جلد ۵ ص ۳۵۷ ح ۲">*</span> و در کتاب فقیه از امام صادق (ع) روایت آورده که شخصی از آن جناب از مردی که با زن نصرانی و یهودی ازدواج می‌کند سؤال کرد که آیا ازدواجش درست است یا نه؟           <code class="page" rel="5,349"/> فرمود اگر این مرد به زن مسلمان دسترسی داشته باشد چرا باید زن یهودی و نصرانی بگیرد شخص عرضه داشت آخر به زن یهودی و نصرانی عشق می‌ورزد (خلاصه عاشق چنین زنی شده) حضرت فرمود حال که چنین است اگر با او ازدواج کرد باید از شراب و گوشت خوک خوردن او جلوگیری کند، و در ضمن این را هم بدان که این عمل در دین او نقصی ایجاد می‌کند.<span class="footnote" rel="1" title="فقیه ج ۳ ص ۴۰۷ ح ۴۴۲۲ و تهذیب الاحکام ج ۷ ص ۲۹۸ ح ۱۲۴۸">*</span> و در تهذیب از امام صادق (ع) روایت آورده که فرمود: ازدواج موقت مسلمان با زن یهودیه و نصرانیه و با اینکه همسری آزاد دارد اشکال ندارد.<span class="footnote" rel="2" title="تهذیب الاحکام ج ۷ ص ۳۰۰ ح ۱۲۵۳">*</span> و در کتاب فقیه از امام باقر (ع) روایت کرده که شخصی از آن جناب پرسید: آیا مرد مسلمان می‌تواند با زن مجوسیه ازدواج کند؟ فرمود: نه و لیکن اگر کنیزی مجوسی داشته باشد می‌تواند او را وطی کند، ولی نطفه خود را در رحم او نریزد و از او فرزند نخواهد.<span class="footnote" rel="3" title="فقیه ج ۳ ص ۴۰۷ ح ۴۴۲۳">*</span> و در کافی به سند خود از عبد اللَّه بن سنان از امام صادق (ع) روایت کرده که در ضمن حدیثی فرمود: دوست نمی‌دارم مرد مسلمان با زن یهودیه و نصرانیه ازدواج کند، زیرا بیم آن می‌رود که فرزندش به دین یهود و یا نصرانی گرایش پیدا کند.<span class="footnote" rel="4" title="فروع کافی ج ۵ ص ۳۵۱ ح ۱۵">*</span> و در کافی به سند خود از زراره و نیز در تفسیر عیاشی از مسعدة بن صدقه روایت شده که راوی گفت: من از امام باقر (ع) از جمله: <span class="aya" rel="5_5" data-words="20-27">و المحصنات من الذین أوتوا الکتاب من قبلکم</span> سؤال کردم، فرمود: این حکم به وسیله آیه‌ <span class="aya" rel="60_10" data-words="42-46">و لا تمسکوا بعصم الکوافر</span> نسخ شده است.<span class="footnote" rel="5" title="فروع کافی ج ۵ ص ۳۵۸ ح ۸">*</span> </p><h3> <span class="title" rel="5_5">اشاره به عدم صحت قول به منسوخ شدن جمله‌ <span class="aya" rel="5_5" data-words="20-25">و المحصنات من الذین أوتوا الکتاب...</span> با <span class="aya" rel="60_10" data-words="43-46">لا تمسکوا بعصم الکوافر</span> </span> </h3> <p> مؤلف: به این دو حدیث اشکالی وارد است، و آن این است که آیه: <span class="aya" rel="60_10" data-words="42-44">و لا تمسکوا...</span> قبل از آیه: <span class="aya" rel="5_5" data-words="16-17">و المحصنات...</span> نازل شده، و معنا ندارد آیه‌ای که قبلا نازل شده آیه‌ای را نسخ کند که هنوز نازل نشده باشد، علاوه بر آن روایاتی که می‌گوید: سوره مائده اصلا منسوخ ندارد، ولی در آن ناسخ هست، که قبلا در این باب صحبت کردیم، دلیل دیگر بر اینکه آیه: <span class="aya" rel="5_5" data-words="16-17">و المحصنات...</span> نسخ نشده روایت گذشته است، که دلالت داشت بر جواز ازدواج موقت با زنان اهل کتاب، و اصحاب بر طبق آن عمل هم کرده‌اند، که بحث آن در ذیل آیه متعه (ازدواج موقت) گذشت، و در آنجا گفتیم که متعه نیز نکاح و ازدواج است. </p> <p>           <code class="page" rel="5,350"/> بله اگر کسی بگوید که آیه: <span class="aya" rel="60_10" data-words="42-46">و لا تمسکوا بعصم الکوافر...</span> پیشاپیش نزول آیه: <span class="aya" rel="5_5" data-words="20-27">و المحصنات من الذین أوتوا الکتاب من قبلکم</span> آن را تخصیص زده، آن وقت نکاح دائم با زنان کتابی از آیه دوم خارج می‌شوند، و در مجموع معنای دو آیه چنین می‌شود که آیه دوم ازدواج دائم و موقت با زنان اهل کتاب را جائز می‌دانست، ولی از آنجا که قبلا آیه: <span class="aya" rel="60_10" data-words="42-44">و لا تمسکوا...</span> نازل شده بود و می‌فرمود: زن کتابیه را به عصمت نگه ندارید، و این تعبیر تنها با نکاح دائم منطبق است، هم چنان که شامل ابقای عصمت زوجیت بعد از مسلمان شدن شوهر می‌شود، که مورد نظر آیه هم همین است، قهرا ازدواج دائم با زن کتابی حرام و ازدواج موقت با او حلال می‌شود. </p> <p>ممکن است کسی به این حرف اعتراض کند، به اینکه آیه‌ <span class="aya" rel="60_10" data-words="43-44">لا تمسکوا...</span> در خصوص مردی نازل شده که اهل کتاب بوده، و مسلمان شده، و همسرش بر کفر سابق خود باقی مانده، لیکن به این اعتراض نباید گوش داد چون سبب نزول آیه لفظ آیه را مقید نمی‌کند، و ظهور اطلاق آن را از بین نمی‌برد،  (که در لسان اهل علم معروف است می‌گویند مورد مخصص نیست) و ما در سابق یعنی در سوره بقره در جلد اول این کتاب در ذیل آیه مذکور گفتیم: که نسخ هم در عرف و اصطلاح قرآن و هم به حسب اصل لغت با نسخ اصطلاحی فرق دارد، و شامل غیر آن از قبیل تخصیص نیز می‌شود. </p> <p>و در بعضی از روایات نیز آمده که این آیه به وسیله آیه: <span class="aya" rel="2_221" data-words="1-4">و لا تنکحوا المشرکات...</span> نسخ شده،<span class="footnote" rel="1" title="فروع کافی ج ۵ ص ۳۵۷ ح ۶">*</span> و ما در سابق اشکالی را که بر این روایات وارد است ایراد کردیم، البته این گفتار تتمه‌ای دارد که باید در کتب فقه آن را دید. </p> <h3> <span class="title" rel="5_5">روایاتی در باره معنای <em>کفر به ایمان</em> در ذیل جمله‌ <span class="aya" rel="5_5" data-words="38-44">و من یکفر بالإیمان فقد حبط عمله</span> </span> </h3> <p> و در تفسیر عیاشی در ذیل جمله: <span class="aya" rel="5_5" data-words="38-44">و من یکفر بالإیمان فقد حبط عمله...</span>، از ابان بن عبد الرحمن روایت آمده که گفت: من از امام صادق (ع) شنیدم می‌فرمود: کمترین عاملی که یک فرد مسلمان را از اسلام خارج می‌سازد این است که بر خلاف حق رأیی بدهد، و پای آن رأی ایستادگی هم بکند، زیرا خدای تعالی فرمود: <span class="aya" rel="5_5" data-words="38-44">و من یکفر بالإیمان فقد حبط عمله</span>، و نیز فرمود: منظور از <span class="aya" rel="5_5" data-words="39-41">من یکفر بالإیمان</span><span class="footnote" rel="2" title="کسی که به ایمان کفر بورزد">*</span>، کسی است که به آنچه خدای تعالی امر فرموده عمل نکند، و به أمر خدا راضی نباشد<span class="footnote" rel="3" title="تفسیر عیاشی ج ۱ ص ۲۹۷ ح ۴۲">*</span>. </p> <p>       <code class="page" rel="5,351"/> و در همان کتاب از محمد بن مسلم از یکی از دو بزرگوار یعنی امام باقر و امام صادق  (ع) روایت شده که فرمود: کفر به ایمان این است که مسلمان عمل به دستورات اسلام را به تدریج ترک کند تا بکلی ترک شود.<span class="footnote" rel="1" title="تفسیر عیاشی ج ۱ ص ۲۹۷ ح ۴۳">*</span> مؤلف: در سابق مطالبی که مضمون این اخبار را از دیدگاه تفسیر روشن سازد گذشت. </p> <p>و در همان کتاب از عبید بن زراره روایت شده که گفت: من از امام صادق  (ع) از کلام خدای عز و جل که فرموده: <span class="aya" rel="5_5" data-words="38-44">و من یکفر بالإیمان فقد حبط عمله</span> سؤال کردم، حضرت فرمود: کفر به ایمان عبارت است از ترک عملی که یک مسلمان به آن اقرار دارد، از این جمله است اینکه بدون بیماری و بدون داشتن موانع شاغله نماز را ترک کند.<span class="footnote" rel="2" title="سوره بقره، آیه ۱۴۳&quot;">*</span> مؤلف: بعید نیست اینکه امام (ع) از میان همه مصادیق <em>کفر به ایمان</em>  فقط ترک نماز را یادآور شده به این علت بوده باشد که خدای تعالی در کلام مجیدش نماز را ایمان خوانده، و فرموده: <span class="aya" rel="2_143" data-words="40-45">و ما کان الله لیضیع إیمانکم</span><span class="footnote" rel="3" title="تفسیر عیاشی ج ۱ ص ۲۹۶ ح ۴۱">*</span>، یعنی خدای تعالی هرگز ایمان شما-نماز شما-را بی اجر نمی‌کند. </p> <p>و در تفسیر قمی آمده که امام (ع) فرموده کفر به ایمان عبارت است از اینکه کسی ایمان بیاورد، و سپس اهل شرک را اطاعت کند.<span class="footnote" rel="4" title="تفسیر قمی ج ۱ ص ۱۶۳">*</span> و در کتاب بصائر از ابی حمزه روایت آورده که گفت: من از امام باقر (ع) از معنای کلام خدای عز و جل سؤال کردم که فرموده: <span class="aya" rel="5_5" data-words="38-50">و من یکفر بالإیمان فقد حبط عمله، و هو فی الآخرة من الخاسرین</span> فرمود: تفسیر این آیه در بطن قرآن است، و معنایش این است که هر کس به ولایت علی کفر بورزد چنین و چنان می‌شود، چون علی (ع) همانا ایمان است. </p> <p>مؤلف: این معنا همانطور که خود امام (ع) فرمود بطن قرآن است که در مقابل ظهر آن یا ظاهر آن است، بطن و ظهر به آن معنایی است که ما در پیرامون محکم و متشابه در جلد سوم این کتاب بحث کردیم، ممکن هم هست که بگوئیم این گفتار امام (ع) از باب جری است، یعنی تطبیق یک عنوان کلی بر مهم‌ترین مصداق آن، و یا بر یکی از مصادیق آن،         <code class="page" rel="5,352"/> البته این را هم بگوئیم که رسول خدا (ص) در آن روزی که-روز جنگ خندق- علی (ع) را به جنگ با عمرو بن عبد ود روانه می‌کرد آن جناب را ایمان خواند، چون در آن روز فرمود: برز الایمان کله الی الکفر کله<span class="footnote" rel="1" title="همه ایمان رفت به جنگ با همه کفر بحار ج ۲۰ ص ۲۱۵ ح ۲ و بصائر الدرجات ص ۷۷ ح ۵">*</span>، و در این معنا روایات دیگری نیز هست. </p> 
