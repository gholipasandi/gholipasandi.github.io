<h2 class="sura">سوره احزاب مدنی است ، و هفتاد و سه آیه دارد </h2><h3 class="ayas">سوره الأحزاب آیه‌های ۱ تا ۸</h3><code class="section" rel="33_1-8"/><h3>ترجمه آیات</h3> <p> <span class="trans" rel="33_0">به نام خدایی که رحمتی عالم‌گیر، و نیز رحمتی خاص مؤمنان دارد،  </span><span class="trans" rel="33_1">ای پیغمبر از خدا بترس، و<code class="page" rel="16,408"/> اطاعت کافران و منافقین مکن، که خدا دانا و فرزانه است.  «۱» </span><span class="trans" rel="33_2">و آنچه از ناحیه پروردگارت به تو وحی می‌شود پیروی کن، که خدا به آنچه که می‌کنید همواره با خبر است.  «۲» </span><span class="trans" rel="33_3">و بر خدا توکل کن، که خدا برای توکل و اعتماد کافی است.  «۳» </span><span class="trans" rel="33_4">خدا برای یک نفر دو قلب در جوفش ننهاده، و خدا همسرانی را که ظهار می‌کنید (و می‌گویید پشت تو پشت مادرم باد) مادر شما نکرده، و خدا پسر خوانده‌هایتان را پسرانتان نکرده، این سخنانی است که شما از پیش خود می‌تراشید، ولی خدا حق می‌گوید، و به سوی راه، هدایت می‌کند.  «۴» </span><span class="trans" rel="33_5">پسر خوانده‌ها را به نام پدرانشان صدا بزنید، که این نزد خدا به عدالت نزدیک‌تر است، و به فرضی که پدر آنان را نمی‌شناسید، برادر دینی خطابشان کنید، و یا به عنوان دوست صدایشان بزنید، و خدا در آنچه که تا کنون اشتباه کرده‌اید شما را مؤاخذه نمی‌کند، و لیکن آنچه را عمدا مرتکب می‌شوید مؤاخذه می‌کند، و خدا همواره آمرزنده و رحیم است.  «۵» </span><span class="trans" rel="33_6">پیغمبر اسلام از خود مؤمنین نسبت به آنان اختیاردارتر است، و همسران وی مادران ایشانند، و ارحام بعضی مقدم بر بعضی دیگرند، تا کسی از ارحامش وارثی دارد، ارث او به مؤمنین و مهاجرین نمی‌رسد، مگر آنکه بخواهید با وصیت مقداری از ارث خود برای آنان، احسانی به آنان کرده باشید، این حکم در لوح محفوظ هم نوشته شده است.  «۶» </span><span class="trans" rel="33_7">و چون از پیامبران پیمانشان را بستاندیم، و نیز از تو پیمانت را گرفتیم، و از نوح و ابراهیم و موسی و عیسی بن مریم، و از همه‌شان میثاق غلیظی بستاندیم.  «۷» </span><span class="trans" rel="33_8">تا از راستگویان بخواهم که راستی باطنی خود را اظهار کنند، و خدا برای کافران عذابی دردناک آماده کرده است.  «۸» </span></p>             <h3>بیان آیات</h3> <p> این سوره مشتمل است بر معارف، احکام، قصص، عبرتها، و مواعظی چند، و از آن جمله مشتمل است بر داستان جنگ خندق، و اشاره‌ای هم به داستان یهودیان بنی قریظه دارد، و سیاق آیات آن شهادت می‌دهد به اینکه از سوره‌هایی است که در مدینه نازل شده. </p> <h3> <span class="title" rel="33_1">اشاره به زمینه نزول آیه: <span class="aya" rel="33_1" data-words="1-11">یا أیها النبی اتق الله و لا تطع الکافرین و المنافقین...</span> </span> </h3> <p> <span class="aya" rel="33_1" data-words="1-16">یا أیها النبی اتق الله و لا تطع الکافرین و المنافقین إن الله کان علیما حکیما</span> در این آیه رسول خدا (ص) مامور شده به تقوای از خدا، و در آن<code class="page" rel="16,409"/> زمینه‌چینی شده برای نهی بعدی، یعنی نهی از اطاعت کافرین و منافقین. </p> <p>در این سیاق، که سیاق نفی است، بین کفار و منافقین جمع شده، و هر دو را ذکر کرده، و از اطاعت هر دو نهی فرموده، از این معنا کشف می‌شود که کفار از رسول خدا (ص) چیزی می‌خواسته‌اند که مورد رضای خدای سبحان نبوده، منافقین هم که در صف مسلمانان بودند، کفار را تایید می‌کردند، و از آن جناب به اصرار می‌خواستند که پیشنهاد کفار را بپذیرد، و آن پیشنهاد، امری بوده که خدای سبحان به علم و حکمت خود بر خلاف آن حکم رانده بوده، و وحی الهی هم بر خلاف آن نازل شده بود. </p> <p>و نیز کشف می‌شود که آن امر، امر مهمی بوده، که بیم آن می‌رفته که اسباب ظاهری بر خلاف آن مساعدت نکند، و بر عکس، بر وفق آن کمک کند، مگر آنکه خدا بخواهد جلو آن اسباب را بگیرد، لذا رسول خدا (ص) مامور شده از اجابت کفار نسبت به خواهششان خودداری کند، و آنچه به او وحی شده متابعت نماید، و از کسی نهراسیده و بر خدا توکل کند. </p> <p>با این بیان روایتی که در شان نزول آیه وارد شده تایید می‌شود، چون در آن روایت آمده که عده‌ای از صنادید و رؤسای قریش، بعد از داستان جنگ احد به مدینه آمدند، و از رسول خدا (ص) امان خواستند، و درخواست کردند که آن جناب با ایشان و بت‌پرستی ایشان کاری نداشته باشد، ایشان هم با او و یکتاپرستی‌اش کاری نداشته باشند، این آیه‌ها نازل شد که نباید دعوت ایشان را اجابت کنی، و رسول خدا (ص) هم از اجابت خواسته آنان خودداری نمود، که ان شاء اللَّه جریانش در بحث روایتی آینده خواهد آمد. </p> <p>با بیانی که گذشت وجه اینکه چرا دنبال آیه فرمود: <span class="aya" rel="33_1" data-words="12-16">إن الله کان علیما حکیما</span> و نیز وجه تعقیب آیه مورد بحث به دو آیه بعد معلوم و روشن می‌شود. </p> <p><code class="aya" rel="33_2"/> <span class="aya" rel="33_2" data-words="1-13">و اتبع ما یوحی إلیک من ربک إن الله کان بما تعملون خبیرا</span> این آیه شریفه در حد خود عمومیت دارد، چون رسول خدا (ص) باید از همه آنچه که به وی وحی می‌شود پیروی کند، و لیکن از جهت اینکه در سیاق نهی قرار گرفته، و رسول خدا (ص) را امر می‌کند به پیروی آنچه به وی وحی شده، لذا مخصوص به مساله پیشنهادی کفار و منافقین است، که نتیجه پیروی آن این است که بر طبق آن عمل کند، نه بر طبق خواسته آنان، به دلیل اینکه دنبالش فرمود: خدا به آنچه می‌کنید با خبر است. <code class="page" rel="16,410"/><code class="aya" rel="33_3"/> <span class="aya" rel="33_3" data-words="1-8">و توکل علی الله و کفی بالله وکیلا</span> این آیه مانند آیه سابق با اینکه فی حد نفسه عام است، لیکن به خاطر وقوعش در سیاق نهی دلالت می‌کند بر امر به توکل بر خدا در خصوص عمل به امر خدا و وحی او، و نیز اشعار دارد بر اینکه امر مزبور مطلب مهمی است، که از نظر اسباب ظاهری عمل به آن محذور دارد و درد سر ایجاد می‌کند، و هر دلی که باشد دچار وحشت و دل واپسی می‌شود مگر آنکه کسی در عمل به آن توکل به خدای سبحان کند، که او یگانه سببی است که هیچ سبب مخالفی بر او غلبه نمی‌کند. </p> <h3> <span class="title" rel="33_4">معنای جمله: <span class="aya" rel="33_4" data-words="1-8">ما جعل الله لرجل من قلبین فی جوفه</span> و ارتباط آن با قبل و بعد </span> </h3> <p> <code class="aya" rel="33_4"/> <span class="aya" rel="33_4" data-words="1-8">ما جعل الله لرجل من قلبین فی جوفه</span> این جمله کنایه است از اینکه ممکن نیست کسی بین دو اعتقاد متنافی و دو رأی متناقض جمع کند، اگر دو اعتقاد متنافی دیدیم باید بدانیم که دو قلب به آن دو معتقد است، یعنی دو فرد مخالف هر یک به یکی از آن دو اعتقاد دارند، و ممکن نیست یک فرد به هر دو معتقد باشد، و اینکه فرمود: <span class="aya" rel="33_4" data-words="1-8">ما جعل الله لرجل من قلبین فی جوفه</span> -خدا در جوف کسی دو قلب ننهاده منظور از آن بیشتر بیان کردن است، هم چنان که در جمله‌ <span class="aya" rel="22_46" data-words="19-25">و لکن تعمی القلوب التی فی الصدور</span><span class="footnote" rel="1" title="لیکن کور می‌شود دلهایی که در سینه‌ها است سوره حج، آیه ۴۶">*</span> نیز این زیادی آمده. </p> <p><span class="phrase">بعضی<span class="footnote" rel="2" title="تفسیر کشاف، ج ۳، ص ۵۲۰">*</span> از مفسرین گفته‌اند: جمله مورد بحث زمینه‌چینی و مقدمه‌ای است که الغای مساله <em rel="fa_33_4_14-14" data-sentence="150:361">ظهار</em> و پسرگیری را که بعدا بیان می‌کند تعلیل نماید، برای اینکه ظهار (اینکه به همسرت بگویی پشت تو چون پشت مادرم است، و با این سخن او را بر خود حرام کنی) جمع بین دو متنافی است، یعنی زوجیت و مادری، و همچنین فرزند دیگران را فرزند خود خواندن دو متنافی است، که در یک قلب جمع نمی‌شوند: <span class="aya" rel="33_4" data-words="1-8">ما جعل الله لرجل من قلبین فی جوفه</span>.</span> </p> <p>ولی به نظر ما بعید نیست که بگوییم آیه شریفه تعلیل مطلب قبل است، که رسول خدا  (ص) را از اطاعت کفار و منافقین نهی می‌کرد و به پیروی آنچه به وی وحی می‌شود امر می‌فرمود، جمله مورد بحث این امر و نهی را تعلیل می‌کند و می‌فرماید اطاعت خدا با اطاعت کفار و منافقین تنافی دارد، چون قبول ولایت خدا و ولایت آنان متنافی است، مثل توحید و شرک، که در یک قلب جمع نمی‌شود <span class="aya" rel="33_4" data-words="1-8">ما جعل الله لرجل من قلبین فی جوفه</span>. </p> <h3> <span class="title" rel="33_4"><span class="phrase">الغاء رسم و سنت <em rel="fa_33_4_14-14" data-sentence="16:28">ظهار</em> و دعاء و تبنی-فرزند خواندگی</span></span> </h3> <p> <span class="aya" rel="33_4" data-words="9-16">و ما جعل أزواجکم اللائی تظاهرون منهن أمهاتکم</span> <span class="phrase">در جاهلیت، رسم بود وقتی مرد از دست همسرش به خشم می‌آمد، و می‌خواست او را طلاق دهد یک نوع طلاقشان این بود که بگوید: پشت تو چون پشت مادرم است، و یا بگوید بر من باد که پشت تو را چون پشت مادرم بدانم، و این عمل را <em rel="fa_33_4_14-14" data-sentence="209:60">ظهار</em> می‌نامیدند و یک نوع طلاق می‌دانستند که اسلام آن را لغو کرد.</span> </p> <p>و بنا بر این مفاد آیه این است که خدای تعالی همسران شما را به صرف اینکه ظهار کنید، و بگویید پشت توچون پشت مادرم است، مادر شما قرار نمی‌دهد، و چون قرار نداده، پس هیچ اثری برای این کلام نیست، و شارع اسلام آن را معتبر نشمرده. </p> <p> <span class="aya" rel="33_4" data-words="17-21">و ما جعل أدعیاءکم أبناءکم</span> کلمه <em>ادعیاء</em> جمع دعی، به معنای پسر خوانده است، و در جاهلیت این عمل  <em>دعاء</em> و <em>تبنی</em> در بینشان دائر و معمول بوده است، و همچنین در بین امت‌های مترقی آن روز، مانند روم و فارس که وقتی کودکی را پسر خود می‌خواندند، احکام فرزند صلبی را در حق او اجراء می‌کردند، یعنی اگر دختر بود ازدواج با او را حرام می‌دانستند، و چون پدر خوانده می‌مرد، به او نیز مانند سایر فرزندان ارث می‌دادند، و همچنین سایر احکام پدر و فرزندی را در باره او اجراء می‌کردند، و اسلام این عمل را نیز لغو کرد. </p> <p>بنا بر این مفاد آیه این است که خدای تعالی آن کسانی را که شما آنها را فرزند خود خوانده‌اید، فرزندان شما قرار نداده تا احکام فرزندان صلبی در حق آنان نیز جاری باشد. <span class="aya" rel="33_4" data-words="22-32">ذلکم قولکم بأفواهکم و الله یقول الحق و هو یهدی السبیل</span> <span class="phrase">کلمه <em rel="fa_33_4_22-22" data-sentence="5:199">ذلکم</em> در این آیه اشاره به مساله ظهار، و فرزندخواندگی، و یا تنها اشاره به مساله دومی است، که البته ظهور آیه در احتمال دومی روشن‌تر است، مؤیدش هم این است که در آیه بعدی تنها حکم فرزندخواندگی را بیان می‌کند.</span> </p> <p>و اینکه فرمود: <span class="aya" rel="33_4" data-words="23-24">قولکم بأفواهکم</span> معنایش این است: اینکه شما فرزند دیگری را به خود نسبت می‌دهید، سخنی است که با دهان‌های خود می‌گویید، و جز این اثری ندارد، و این تعبیر کنایه است از بی اثر بودن این سخن، هم چنان که در آیه‌ <span class="aya" rel="23_100" data-words="6-10">کلا إنها کلمة هو قائلها</span><span class="footnote" rel="1" title="حاشا، این سخنی است که وی آن را خواهد گفت سوره مؤمنون، آیه ۱۰۰">*</span> نیز کنایه از بیهودگی آن سخن است. </p> <p> <span class="aya" rel="33_4" data-words="25-32">و الله یقول الحق و هو یهدی السبیل</span> -معنای حق بودن قول خدا این است که او از   <code class="page" rel="16,412"/> چیزی خبر می‌دهد که واقع و حقیقت مطابق آن است، و اگر حکم و فرمانی براند، آثارش بر آن مترتب می‌شود، و مصلحت واقعی مطابق آن است. </p> <p>و معنای راهنمایی‌اش به راه، این است که هر کس را هدایت کند، بر آن راه حقی وادارش می‌کند که خیر و سعادت در آن است، و در این دو جمله اشاره است به اینکه وقتی سخن شما بیهوده و بی اثر است، و سخن خدا همواره با اثر و مطابق واقع است، پس سخن خود را رها نموده و سخن او را بگیرید. </p> <p><code class="aya" rel="33_5"/> <span class="aya" rel="33_5" data-words="1-6">ادعوهم لآبائهم هو أقسط عند الله</span>... <span class="phrase"><span class="aya" rel="33_5" data-words="28-32">و کان الله غفورا رحیما</span> حرف <em>لام</em> در کلمه <em rel="fa_33_5_2-2" data-sentence="103:198">لآبائهم</em> لام اختصاص است، و معنای آیه این است که: وقتی می‌خواهید پسر خوانده خود را معرفی و یا صدا کنید، طوری صدا بزنید که مخصوص پدرانشان شوند، یعنی به پدرشان نسبت دهید (و بگویید ای پسر فلانی، و نگویید پسرم).</span> </p> <p> <span class="aya" rel="33_5" data-words="3-6">هو أقسط عند الله</span> <span class="phrase">-ضمیر <em>هو</em> به مصدری بر می‌گردد که از <em rel="fa_33_5_1-1" data-sentence="44:346">ادعوهم</em> فهمیده می‌شود، و معنای جمله این است که خواندنتان آنان را به نام پدرانشان، به عدالت نزدیک‌تر است، و نظیر این آیه در برگشتن ضمیر به مصدر مفهوم از جمله آیه‌ <span class="aya" rel="5_8" data-words="18-21">اعدلوا هو أقرب للتقوی</span><span class="footnote" rel="1" title="عدالت کنید که آن عمل به تقوی نزدیک‌تر است سوره مائده، آیه ۸">*</span> می‌باشد.</span> </p> <p>و <span class="phrase">کلمه <em rel="fa_33_5_4-4" data-sentence="5:60">اقسط</em> صیغه تفضیل از ماده <em rel="fa_33_5_4-4" data-sentence="77:28">قسط</em> است، که به معنای عدالت است.</span> </p> <p>و معنای آیه این است که پسر خوانده‌هایتان را وقتی صدا می‌زنید به پدرانشان نسبت دهید، برای اینکه نسبت دادن به پدرانشان، عادلانه‌تر در نزد خدا است. </p> <p> <span class="aya" rel="33_5" data-words="7-15">فإن لم تعلموا آباءهم فإخوانکم فی الدین و موالیکم</span> -مراد از علم نداشتن به پدران پسرخواندگان این است که پدران ایشان را با اسم و رسم و خصوصیات نشناسند. و کلمه  <em>موالی</em> به معنای اولیاء است، و معنای آیه این است که: اگر پدران پسرخواندگان خود را نمی‌شناسید (هنگام صدا زدن) به غیر پدرانشان نسبت ندهید، بلکه آنان را برادر خطاب کنید، و یا به اعتبار ولایت دینی ولی خود بخوانید. </p> <p> <span class="aya" rel="33_5" data-words="16-27">و لیس علیکم جناح فیما أخطأتم به و لکن ما تعمدت قلوبکم</span> -یعنی گناهی بر شما نیست در مواردی که اشتباها و یا از روی فراموشی ایشان را به غیر پدرانشان نسبت دهید، و لیکن در مواردی که دلهایتان آگاه است، و عمدا این کار را می‌کنید، گناهکارید-این معنا   <code class="page" rel="16,413"/> در صورتی است که کلمه <em>ما</em> را موصوله، و به معنای <em>آنچه</em> بگیریم، و اما اگر مصدر بگیریم معنایش چنین می‌شود-و لیکن در تعمد دلهایتان گناه هست، و جمله‌ <span class="aya" rel="33_5" data-words="28-32">و کان الله غفورا رحیما</span> مربوط به موارد اشتباه و خطا است. </p> <h3> <span class="title" rel="33_6">توضیح مفاد و مراد از اینکه فرمود: <span class="aya" rel="33_6" data-words="1-8">النبی أولی بالمؤمنین من أنفسهم و أزواجه أمهاتهم</span> </span> </h3> <p> <code class="aya" rel="33_6"/> <span class="aya" rel="33_6" data-words="1-8">النبی أولی بالمؤمنین من أنفسهم و أزواجه أمهاتهم</span>  <em>انفس مؤمنین</em> ، یعنی خود مؤمنین، و بنا بر این، معنای أولی بودن رسول خدا (ص) به مؤمنین از خود مؤمنین این است که آن جناب اختیاردارتر نسبت به مؤمنین است از خود مؤمنین، و معنای اولویت این است که فرد مسلمان هر جا امر را دائر دید بین حفظ منافع رسول خدا (ص) و حفظ منافع خودش، باید منافع رسول خدا (ص) را مقدم بدارد. </p> <p>و بنا بر این معنای آیه این می‌شود که مؤمن هر حق و منافعی که برای خودش قائل است، اگر حفظ جان خویش است و اگر دوست داشتن خودش است، و اگر برای خود حرمتی قائل است، و اگر استجابت دعوت است، و اگر به کار بردن اراده خویش است، هر چه باشد، رسول خدا (ص) مقدم بر او است، یعنی هر جا که امر دائر شد بین حفظ جان رسول خدا (ص)، یا جان خودش، یا بین دوست داشتن رسول خدا (ص)، یا دوست داشتن خودش، و همچنین سایر موارد دیگر، جانب رسول خدا (ص) را بر جانب خود ترجیح دهد. </p> <p>در نتیجه، اگر در هنگام خطر، جان رسول خدا (ص) در مخاطره قرار گیرد، یک فرد مسلمان موظف است که با جان خود سپر بلای آن جناب شود و خود را فدایش کند. </p> <p>و همچنین در تمامی امور دنیا و دین، رسول خدا (ص) أولی و اختیاردارتر است، و اینکه گفتیم در تمامی امور دنیا و دین، به خاطر اطلاقی است که در جمله‌ <span class="aya" rel="33_6" data-words="1-5">النبی أولی بالمؤمنین من أنفسهم</span> هست. </p> <p>از اینجا روشن می‌شود اینکه بعضی<span class="footnote" rel="1" title="تفسیر کشاف، ج ۳، ص ۵۲۳">*</span> گفته‌اند: مراد اولویت آن جناب در دعوت است، یعنی وقتی آن جناب مؤمنین را به چیزی دعوت کرد، و نفس مؤمنین ایشان را به چیز دیگر، واجب است دعوت او را اطاعت کنند و دعوت نفس خود را عصیان کنند، در نتیجه آیه مورد بحث همان را می‌گوید که آیه‌ <span class="aya" rel="4_59" data-words="7-9">و أطیعوا الرسول</span><span class="footnote" rel="2" title="سوره نساء، آیه ۵۹">*</span> و آیه     <code class="page" rel="16,414"/> <span class="aya" rel="4_64" data-words="1-9">و ما أرسلنا من رسول إلا لیطاع بإذن الله</span><span class="footnote" rel="1" title="هیچ رسولی نفرستادیم مگر برای آنکه به اذن خدا اطاعت شود سوره نساء، آیه ۶۴">*</span> و آیاتی دیگر نظیر آن، در مقام بیان آن است، تفسیر ضعیفی است برای اینکه گفتیم آیه مطلق است، و همه شؤون دنیایی و دینی را شامل می‌شود. </p> <p>و همچنین آن تفسیر دیگر که گفته‌اند<span class="footnote" rel="2" title="روح البیان، ج ۷، ص ۱۳۸">*</span> : مراد نافذتر بودن حکم آن جناب نسبت به حکمی که مؤمنین علیه یکدیگر می‌کنند، می‌باشد هم چنان که در آیه‌ <span class="aya" rel="24_61" data-words="64-66">فسلموا علی أنفسکم</span><span class="footnote" rel="3" title="پس به خودتان سلام کنید سوره نور، آیه ۶۱">*</span> منظور سلام کردن به یکدیگر است، پس به گفته این مفسرین برگشت معنای آیه مورد بحث به این است که رسول خدا (ص) بر مؤمنین ولایت دارد، ولایتی که فوق ولایت آنان نسبت به یکدیگر است، که آیه‌ <span class="aya" rel="9_71" data-words="1-7">و المؤمنون و المؤمنات بعضهم أولیاء بعض</span><span class="footnote" rel="4" title="مردان و زنان مؤمن بعضی بر بعض دیگر ولایت دارند سوره برائت، آیه ۷۱">*</span> بر آن دلالت دارد این قول نیز ضعیف است برای اینکه سیاق با آن مساعد نیست. </p> <p> <span class="aya" rel="33_6" data-words="6-8">و أزواجه أمهاتهم</span> -اینکه زنان رسول خدا (ص) مادران امتند، حکمی است شرعی و مخصوص به آن جناب، و معنایش این است که همانطور که احترام مادر، بر هر مسلمان واجب، و ازدواج با او حرام است، همچنین احترام همسران رسول خدا (ص) بر همه آنان واجب، و ازدواج با آنان بر همه حرام است، و در آیات بعد به مساله حرمت نکاح با آنان تصریح نموده و می‌فرماید <span class="aya" rel="33_53" data-words="64-71">و لا أن تنکحوا أزواجه من بعده أبدا</span>. </p> <p>پس تشبیه همسران رسول خدا (ص) به مادران، تشبیه در بعضی از آثار مادری است، نه همه آنها، چون مادر به غیر از وجوب احترام و حرمت نکاح، آثار دیگری نیز دارد، از فرزند خود ارث می‌برد، و فرزند از او ارث می‌برد، و نظر کردن به روی او جائز است، و با دخترانی که از شوهر دیگر دارد نمی‌شود ازدواج کرد، چون خواهر مادری آدمی است، و نیز پدر و مادر مادر، جد و جده آدمی است، و برادرانش دایی، و خواهرانش خاله انسان است، ولی همسران رسول خدا (ص) به غیر از آن دو حکم، احکام دیگر مادری را ندارند. </p> <p> <span class="aya" rel="33_6" data-words="9-21">و أولوا الأرحام بعضهم أولی ببعض فی کتاب الله من المؤمنین و المهاجرین</span>... <span class="phrase"><span class="aya" rel="33_6" data-words="32-32">مسطورا</span> کلمه <em rel="fa_33_6_11-11" data-sentence="67:298">ارحام</em> جمع رحم است، که همان عضوی از زنان است که نطفه شوهر را در         <code class="page" rel="16,415"/> خود جای می‌دهد، تا به صورت جنین در آمده، و سپس متولد شود، و چون قرابتهای نسبی بالأخره منتهی به یک رحم می‌شود، بدین مناسبت خویشاوندان نسبی را رحم گفته‌اند، و دارندگان نسبت را ذی رحم خوانده‌اند.</span> </p> <p>و مراد از اولویت در این جمله که فرمود: صاحبان رحم بعضی اولی بر بعض دیگرند، اولویت در توارث (از یکدیگر ارث بردن) است، و منظور از کتاب خدا، یا لوح محفوظ است، و یا قرآن، و یا سوره قرآن، و جمله‌ <span class="aya" rel="33_6" data-words="18-21">من المؤمنین و المهاجرین</span>، بیان می‌کند آن کسانی را که صاحبان رحم از آنان اولی به ارثند. </p> <p>و مراد از مؤمنین، مؤمنین غیر مهاجر است، و معنای آیه این است که صاحبان رحم بعضیشان اولی به بعض دیگر از مهاجرین، و سائر مؤمنین هستند که به ملاک برادری دینی از یکدیگر ارث می‌بردند، و این اولویت در کتاب خدا است، و چه بسا احتمال داده شود که جمله‌ <span class="aya" rel="33_6" data-words="18-21">من المؤمنین و المهاجرین</span>، بیان صاحبان رحم باشد، که در این صورت معنا چنین می‌شود: صاحبان رحم از مهاجرین و غیر مهاجرین بعضی اولی از بعضی دیگرند. </p> <p>این آیه ناسخ حکمی است که در صدر اسلام اجراء می‌شد و آن این بود که کسانی که به خاطر حفظ دینشان از وطن و آنچه در وطن داشتند چشم می‌پوشیدند، و یا صرفا به خاطر دین با یکدیگر دوستی می‌کردند، در بین خود از یکدیگر ارث می‌بردند، آیه مورد بحث این حکم را نسخ کرد، و فرمود: از این به بعد تنها خویشاوندان از یکدیگر ارث می‌برند. </p> <p><span class="phrase">کلمه <em rel="fa_33_6_22-22" data-sentence="5:300">الا</em> در جمله‌ <span class="aya" rel="33_6" data-words="22-27">إلا أن تفعلوا إلی أولیائکم معروفا</span> استثناء منقطع است،  (استثنایی است که مستثنی از جنس مستثنی منه نباشد) و مراد از فعل معروف نسبت به اولیاء، این است که چیزی از مال را برای آنان وصیت کنی، که در شرع اسلام به ثلث مال و کمتر از آن تحدید شده.</span> </p> <p> <span class="aya" rel="33_6" data-words="28-32">کان ذلک فی الکتاب مسطورا</span>، یعنی حکم فعل معروف، و وصیت کردن به چیزی از مال، در لوح محفوظ یا در قرآن و یا در سوره نوشته شده. </p> <h3> <span class="title" rel="33_1 33_2 33_3 33_4 33_5 33_6 33_7 33_8">الغاء سنت توارث غیر ارحام از یکدیگر-مراد از میثاقی که خداوند از پیامبران گرفت </span> </h3> <p> <code class="aya" rel="33_7"/> <span class="aya" rel="33_7" data-words="1-24">و إذ أخذنا من النبیین میثاقهم و منک و من نوح و إبراهیم و موسی و عیسی ابن مریم و أخذنا منهم میثاقا غلیظا</span> اضافه میثاق به ضمیری که به انبیاء بر می‌گردد، خود دلیل است بر اینکه مراد از میثاق انبیاء، میثاق خاص به ایشان است، هم چنان که بردن نام پیغمبران به لفظ انبیاء این معنا را می‌فهماند، که میثاق پیغمبران میثاقی است‌که با صفت نبوت آنان ارتباط دارد، و غیر از آن میثاقی است که از عموم بشر گرفته و آیه‌ <span class="aya" rel="7_172" data-words="1-19">و إذ أخذ ربک من بنی آدم من ظهورهم ذریتهم و أشهدهم علی أنفسهم أ لست بربکم قالوا بلی</span><span class="footnote" rel="1" title="و چون پروردگارت از بنی آدم از پشتشان ذریه ایشان را بگرفت، و ایشان را گواه علیه خودشان کرد، که آیا من پروردگار شما نیستم؟ گفتند: آری سوره اعراف، آیه ۱۷۲">*</span> از آن خبر می‌دهد. </p> <p>و مساله میثاق گرفتن از انبیاء در جای دیگر نیز آمده، و فرموده: <span class="aya" rel="3_81" data-words="1-32">و إذ أخذ الله میثاق النبیین لما آتیتکم من کتاب و حکمة ثم جاءکم رسول مصدق لما معکم لتؤمنن به و لتنصرنه قال أ أقررتم و أخذتم علی ذلکم إصری قالوا أقررنا</span><span class="footnote" rel="2" title="و چون خدا میثاق انبیاء از ایشان بگرفت که وقتی که کتابی و حکمتی به شما دادم و رسولی دیگر آن را که نزد شما است تصدیق کرد باید بدان ایمان بیاورید و آن را یاری کنید، آن گاه پرسید آیا قرار کردید و تحمل این تکلیف را پذیرفتید؟ گفتند آری اقرار داریم سوره آل عمران، آیه ۸۱">*</span>. </p> <p>آیه مورد بحث هر چند بیان نکرده که آن عهد و میثاقی که از انبیاء گرفته شده چیست، و تنها به طوری که گفتیم اشاره‌ای دارد به اینکه عهد مزبور چیزیست مربوط به پست نبوت، لیکن ممکن است از آیه دیگری که از سوره آل عمران نقل کردیم استفاده کرد که آن میثاق عبارت است از وحدت کلمه در دین و اختلاف نکردن در آن، هم چنان که آیه‌ <span class="aya" rel="21_92" data-words="1-9">إن هذه أمتکم أمة واحدة و أنا ربکم فاعبدون</span><span class="footnote" rel="3" title="این است دین شما که دینی است واحد، و منم پروردگار شما پس مرا بپرستید سوره انبیاء، آیه ۹۲">*</span> و آیه‌ <span class="aya" rel="42_13" data-words="1-28">شرع لکم من الدین ما وصی به نوحا و الذی أوحینا إلیک و ما وصینا به إبراهیم و موسی و عیسی أن أقیموا الدین و لا تتفرقوا فیه</span><span class="footnote" rel="4" title="برای شما از دین همان را تشریع کرد که نوح را بدان سفارش فرمود، و آنچه به تو وحی کردیم، و به ابراهیم و موسی و عیسی سفارش نمودیم، این است که دین را بپا دارید، و در آن اختلاف مکنید سوره شوری، آیه ۱۳">*</span> نیز بدان اشاره نموده است. </p> <p><span class="phrase">در آیه مورد بحث <em rel="fa_33_7_5-5" data-sentence="16:390">نبیین</em> را به لفظ عام آورد، تا شامل همه شود، آن گاه از بین همه آنان پنج نفر را با اسم ذکر کرده، و به عموم انبیاء عطف کرده، فرموده: از تو و از نوح و ابراهیم و موسی و عیسی بن مریم، و معنای عطف این پنج نفر به عموم انبیاء این است که ایشان را به خاطر خصوصیاتی که دارند از بین انبیاء بیرون کرده و به خصوص ذکر نموده است، پس گویا فرموده: و چون از شما پنج نفر و از سایر انبیاء میثاق گرفتیم، چنین و چنان شد.</span> </p> <p>و اگر به این اسلوب، این پنج نفر را اختصاص به ذکر داد، تنها به منظور تعظیم و احترام ایشان است، چون شانی عظیم و مقامی رفیع داشتند، برای اینکه اولو العزم و صاحب         <code class="page" rel="16,417"/> شریعت و دارای کتاب بودند، و به همین ملاک بود که چهار نفر از ایشان را به ترتیب عصرشان ذکر کرد، ولی رسول خدا (ص) را بر آنان مقدم داشت، با اینکه آن جناب از لحاظ عصر آخرین ایشان بود، برای اینکه آن جناب برتری و شرافت و تقدم بر همه آنان دارد. </p> <p> <span class="aya" rel="33_7" data-words="20-24">و أخذنا منهم میثاقا غلیظا</span> -این جمله تاکید میثاق مذکور است، می‌خواهد بفرماید: پیمان مزبور بسیار غلیظ و محکم بود، نظیر آیه‌ <span class="aya" rel="11_58" data-words="1-17">و لما جاء أمرنا نجینا هودا و الذین آمنوا معه برحمة منا و نجیناهم من عذاب غلیظ</span><span class="footnote" rel="1" title="همین که امر ما بیامد، هود و آنهایی که با او ایمان آورده بودند، به رحمت خود از عذابی غلیظ نجات دادیم سوره هود، آیه ۵۸">*</span>. </p> <p><code class="aya" rel="33_8"/> <span class="aya" rel="33_8" data-words="1-9">لیسئل الصادقین عن صدقهم و أعد للکافرین عذابا ألیما</span> <span class="phrase">لام در <em rel="fa_33_8_1-1" data-sentence="7:376">لیسئل</em> لام تعلیل، و یا لام غایت است، و در هر حال متعلق به محذوفی است که جمله‌ <span class="aya" rel="33_7" data-words="1-3">و إذ أخذنا</span> بر آن دلالت دارد، و جمله <em rel="fa_33_8_5-6" data-sentence="222:201">و أعد</em> بر همان محذوف عطف شده، تقدیر کلام این است که: خداوند اگر این کار را کرد، و از انبیاء پیمان گرفت، برای این است که زمینه فراهم شود، تا از راستگویان از راستیشان بپرسد، و برای کفار عذابی دردناک آماده کند.</span> </p> <p>چیزی که هست به جای اینکه بفرماید: و برای کفار عذابی دردناک آماده کند، فرموده: و عذابی دردناک برای کفار آماده کرده، و این بدان علت است که کسی نپندارد که عذاب کفار علت غایی گرفتن پیمان است، بلکه جهنمی شدن آنان، و نقصشان از ناحیه خودشان است، و این خود آنان بودند که خلف پیمان کردند. </p> <h3> <span class="title" rel="33_8 33_1 33_2 33_3 33_4 33_5 33_6 33_7">وجوهی که در باره مراد از اینکه فرمود: تا از راستی راستگویان بپرسد گفته‌اند </span> </h3> <p> و <span class="phrase">اما اینکه از راستی راستگویان بپرسد چه معنایی دارد؟ بعضی<span class="footnote" rel="2" title="روح المعانی، ج ۲۱، ص ۱۵۵">*</span> گفته‌اند: مقصود از  <em rel="fa_33_8_2-2" data-sentence="148:379">صادقین</em> انبیاء، و مقصود از پرسش از راستی آنان، این است که روز قیامت از ایشان می‌پرسند که امت‌شان چه کارها کردند؟ و گویا مفسر نامبرده این معنا را از آیه‌ <span class="aya" rel="5_109" data-words="1-8">یوم یجمع الله الرسل فیقول ما ذا أجبتم</span><span class="footnote" rel="3" title="روزی که خداوند رسولان را جمع می‌کند و می‌پرسد مردم دعوت شما را چگونه اجابت کردند">*</span> استفاده کرده.</span> </p> <p>بعضی<span class="footnote" rel="4" title="مجموعه من التفاسیر، ج ۵، ص ۸۸">*</span> دیگر گفته‌اند: مراد، سؤال از مطلق راستگویان است، نه تنها انبیاء، بلکه هر     </p> <p>سوره مائده، آیه 109.    <code class="page" rel="16,418"/> راستگوی در توحید خدا، و عدالت او و شرایع او، و مراد از راستی آنان، هر چیزی است که در باره‌اش سخنی گفته باشند. بعضی<span class="footnote" rel="1" title="سوره اعراف، آیه ۱۷۲">*</span> دیگر گفته‌اند: مراد از سؤال از صادقان، صادقان در سخن، و مراد از صدقشان صدق در عملشان است،  (و حاصل معنایش این است که از هر راستگویی می‌پرسند آیا اعمالشان هم مطابق اقوالشان راست بوده یا نه؟) بعضی<span class="footnote" rel="2" title="الدر المنثور، ج ۵، ص ۱۸۰">*</span> دیگر گفته‌اند: مراد، پرسش از صادقان است، از آن هدفها و منظورهایی که در دل از راستگوییهای خود پنهان داشتند، آیا منظورشان از راستگوییها وجه اللَّه (رضای خدا) بوده یا چیز دیگر؟ و از این قبیل توجیهات برای آیه کرده‌اند، و بطوری که ملاحظه می‌کنید هیچ یک از آنها دلچسب نیست. </p> <h3> <span class="title" rel="33_8">بیان اینکه مراد از راستی در جمله: <span class="aya" rel="33_8" data-words="1-4">لیسئل الصادقین عن صدقهم</span> انطباق پیمان الهی در عالم ذر با کردار و عمل در این عالم است </span> </h3> <p> و اما آنچه به نظر ما می‌رسد این است که دقت در مفاد جمله‌ <span class="aya" rel="33_8" data-words="1-4">لیسئل الصادقین عن صدقهم</span> انسان را بر خلاف آن توجیهات رهنمون می‌شود، چون فرق است بین اینکه بگوییم:  سئلت الغنی عن غناه-از بی نیازی پرسیدم از بی‌نیازی‌اش و یا از عالم از علمش سؤال کردم، و بین اینکه بگوییم از فلانی از مالش سؤال کردم، و یا از فلانی از علمش پرسیدم، این دو قسم عبارت مفادشان یکی نیست، آنچه از عبارت اول به ذهن تبادر می‌کند، و جلوتر از معانی دیگر به ذهن می‌رسد، این است که من از شخص غنی خواستم تا غنایش را اظهار کند، و یا علمش را بنمایاند، و آنچه از عبارت دوم به ذهن تبادر می‌کند که من از او خواستم تا مرا از مال و یا علم خود خبر دهد، آیا مال و یا علم دارد یا نه؟ و یا از او خواستم تا برایم تعریف کند، چقدر مال دارد؟ و از مال چه چیزهایی دارد، و یا چه چیزهایی می‌داند؟ و به هر حال معنای سؤال از صادقان از صدقشان، این است که صدق باطنی خود را اظهار کنند، و در مرحله گفتار و کردار آن را نمایش دهند، و خلاصه در دنیا عمل صالح کنند،  (چون عمل صالح مساوی است با تطابق گفتار و کردار با صدق باطنی). </p> <p>پس مراد از سؤال از صادقان از صدق آنان این می‌شود که تکلیف‌های دینی را طوری متوجه ایشان سازد، که با مقتضای میثاق سازگار و منطبق باشد، تا در نتیجه آن صدق که در بطون دلها نهفته است، در گفتار و کردار ظهور و جلوه کند. </p> <p>و البته معلوم است که جای این ظهور دنیا است، نه آخرت، و نیز معلوم می‌شود که اخذ میثاق در دنیا نبوده، بلکه قبل از دنیا بوده، هم چنان که آیات <em>ذر</em> نیز بر آن دلالت دارد، و می‌فهماند که خدای تعالی قبل از آنکه انسانها را به نشاه دنیا بیاورد، پیمانهایی از ایشان   <code class="page" rel="16,419"/> بگرفت، از آن جمله می‌فرماید: <span class="aya" rel="7_172" data-words="1-19">و إذ أخذ ربک من بنی آدم من ظهورهم ذریتهم و أشهدهم علی أنفسهم أ لست بربکم قالوا بلی</span><span class="footnote" rel="1" title="مجمع البیان، ج ۸، ص ۳۳۵">*</span> که ترجمه‌اش گذشت. </p> <p>و کوتاه سخن اینکه دو آیه مورد بحث از آیاتی است که از عالم ذر خبر می‌دهند، چیزی که هست اخذ میثاق از انبیاء، و ترتب شان آنان و اعمالشان بر طبق میثاق را در ضمن ترتب صدق هر صادقی بر میثاقی که از وی گرفته‌اند بیان می‌کند،  (ساده‌تر بگویم در دو آیه مورد بحث سخنی صریح از عالم ذر به میان نیامده، تنها در آیه اولی فرموده از انبیاء میثاقی محکم گرفتیم، و در آیه دومی فرموده تا از صادقان بخواهد که صدق خود را نشان دهند، تا در دنیا گفتار و کردارشان از میثاق ازلی حکایت کند و آن را نشان دهد). </p> <p>و چون در آیه دوم خصوص انبیاء (ع) مورد گفتار قرار نگرفته‌اند، بلکه عنوانی کلی یعنی صادقان مورد کلام واقع شده‌اند، لذا سرانجام کفار را هم با اینکه از انبیاء نیستند بیان فرموده، پس گویا فرموده: ما از انبیاء میثاقی غلیظ گرفتیم، مبنی بر اینکه بر دین واحد متفق الکلمه باشند و همان را تبلیغ کنند، تا در نتیجه خدای تعالی با تکلیف و هدایت خود از صادقان بخواهد که عمل و گفتارشان نمایانگر آن میثاق باشد، از ایشان صدق در اعتقاد و عمل را مطالبه کند، انبیاء هم همین کار را کردند، و خداوند پاداشی برای آنان مقدر فرمود، و برای کافران عذابی دردناک آماده کرده. </p> <p>از اینجا معلوم می‌شود که چرا در دو آیه مورد بحث التفات به کار رفته، در آیه اول <span class="aya" rel="33_7" data-words="1-3">و إذ أخذنا</span> -و چون گرفتیم سیاق، سیاق متکلم بود ولی در آیه دومی غایب شد لیسئل-تا خدا بازخواست کند نکته این التفات این است که میثاق عبارت است از پیمان بر پرستش او به تنهایی و شرک نورزیدن بر او، و این هر چند که با وساطت ملائکه صورت گرفته، و به همین جهت کلمه <em>گرفتیم</em> به کار رفته، ولی در حقیقت آن کسی که از صادقان مطالبه صدق می‌کند، و کافران را عذاب می‌کند، تنها خدا است، لذا در آیه دوم فرمود <em>تا مطالبه کند</em> تا همه مردم تنها او را بپرستند (دقت بفرمایید). </p> <h3>بحث روایتی‌ <span class="title" rel="33_1 33_4">روایاتی در باره‌شان نزول آیه: <span class="aya" rel="33_1" data-words="1-5">یا أیها النبی اتق الله...</span> و آیه: <span class="aya" rel="33_4" data-words="18-21">ما جعل أدعیاءکم أبناءکم</span> </span> </h3> <p> در مجمع البیان ذیل آیه‌ <span class="aya" rel="33_1" data-words="1-5">یا أیها النبی اتق الله</span> گفته: این آیات در باره ابی سفیان   <code class="page" rel="16,420"/> بن حرب، و عکرمة بن ابی جهل، و ابی الاعور سلمی، نازل شده، که وقتی جنگ احد تمام شد، از رسول خدا (ص) امان گرفتند، و سپس به مدینه آمده بر عبد اللَّه بن ابی وارد شدند، و آن گاه بوسیله میزبان خود از رسول خدا (ص) رخصت خواستند تا با آن جناب گفتگو کنند، بعد از کسب اجازه به اتفاق میزبان و عبد اللَّه بن سعید بن ابی سرح، و طعمة بن أبیرق، به خدمت آن جناب رفتند، و گفتند ای محمد!تو دست از خدایان ما بردار، و <em>لات</em> و <em>عزی</em> و <em>منات</em> را ناسزا مگو، و چون ما معتقد باش که این خدایان شفاعت می‌کنند کسی را که آنها را بپرستد، ما نیز دست از پروردگار تو برمی‌داریم، این سخن سخت بر رسول خدا (ص) گران آمد، عمر بن خطاب گفت: یا رسول اللَّه اجازه بده تا هم اکنون گردنشان را بزنیم، فرمود: آخر من به ایشان امان داده‌ام، ناگزیر دستور داد تا از مدینه بیرونشان کنند، آن گاه می‌گوید: آیه‌ <span class="aya" rel="33_1" data-words="6-9">و لا تطع الکافرین</span> در این باره نازل شد، که مراد از کافرین کفار اهل مکه ابو سفیان و ابو اعور سلمی و عکرمه است، و مراد از <span class="aya" rel="33_1" data-words="10-11">و المنافقین</span> ابن ابی، و ابن سعید، و طعمه می‌باشد<span class="footnote" rel="1" title="تفسیر قمی، ج ۲، ص ۱۷۳ و ۱۷۲">*</span>. </p> <p>مؤلف: اجمال این داستان را سیوطی هم در الدر المنثور از ابن جریر از ابن عباس روایت کرده، البته روایات دیگری در شان نزول آیه مزبور هست که چون از سیاق آیات بیگانه بودند، از نقل آنها صرفنظر کردیم<span class="footnote" rel="2" title="الدر المنثور، ج ۵، ص ۱۸۱">*</span>. </p> <p>و در تفسیر قمی در ذیل آیه‌ <span class="aya" rel="33_4" data-words="17-21">و ما جعل أدعیاءکم أبناءکم</span> می‌گوید: پدرم از ابن ابی عمیر، از جمیل، از امام صادق (ع) برایم حدیث کرد، که فرمود: سبب نزول این آیه این بود که وقتی رسول خدا (ص) با خدیجه دختر خویلد ازدواج کرد، به منظور تجارت از مکه به عکاظ رفت و در آنجا زید را دید که در معرض فروش قرار گرفته، او را جوانی زیرک و تیزهوش و عفیف یافت، پس وی را خریداری کرد، و همین که به نبوت رسید، زید را به اسلام دعوت نمود، و زید مسلمان شد، از آن روز مردم به وی می‌گفتند: مولی محمد  (ص). </p> <p>از سوی دیگر وقتی حارثة بن شراحیل کلبی از سرگذشت پسرش زید خبردار شد، به مکه آمد (تا فرزندش را از مولایش خریده آزاد کند)، و حارثه مردی محترم و بزرگ بود، نزد ابو طالب آمده گفت: ای ابو طالب!پسر من (در حادثه‌ای) اسیر شده، و شنیده‌ام که دست به     <code class="page" rel="16,421"/> دست بفروش رفته، تا به دست برادرزاده‌ات افتاده،  (از تو خواهش می‌کنم) به ایشان پیشنهاد کنی یا پسرم را بفروشد، و یا عوض آن غلامی دیگر بگیرد، و یا آزادش کند. </p> <p>ابو طالب با رسول خدا (ص) صحبت کرد، حضرت فرمود: من او را آزاد کردم هر جا می‌خواهد برود، حارثه برخاست و دست زید را گرفت و گفت: پسر بر خیز و به شرافت و حسب و آبروی سابقت برگرد، زید گفت: به هیچ وجه تا زنده‌ام از رسول خدا  (ص) جدا نمی‌شوم، حارثه گفت: آیا دست از شرافت و دودمان خود بر می‌داری، و برده قریش می‌شوی؟ زید مجددا گفت به هیچ وجه و تا چندی که زنده‌ام از رسول خدا (ص) جدا نمی‌شوم، پدرش خشم کرده گفت ای گروه قریش شاهد باشید که من از او بیزاری جستم و او دیگر پسر من نیست، رسول خدا (ص) به حاضران خطاب کرد که شاهد باشید، زید پسر من است، از من ارث می‌برد، و من از او ارث می‌برم. از آن روز مردم به زید می‌گفتند: <em>ابن محمد</em> و رسول خدا (ص) او را دوست می‌داشت، و نامش را <em>زید محبت</em> گذاشته بود. </p> <p>بعد از آنکه رسول خدا (ص) به مدینه مهاجرت فرمود، زینب دختر جحش را به ازدواج زید درآورد، روزی دیر به خدمت رسول خدا (ص) رفت، آن جناب به منزل وی رفت تا از او خبر بگیرد، و در آن هنگام زینب وسط اطاق خود نشسته، و با <em>فهر</em>  (سنگی که ادویه را با آن نرم می‌کنند) عطر جامد خود را می‌سایید، رسول خدا (ص) درب را باز کرد تا از زینب خبر بگیرد، ناگهان چشمش به زینب که زنی زیبا بود بیفتاد و گفت: منزه است خدا آفریدگار نور و <span class="aya" rel="23_14" data-words="18-21">فتبارک الله أحسن الخالقین</span> و سپس به منزل خود برگشت، در حالی که به یاد زیبایی او بود. </p> <p>زید به منزل آمد، زینب جریان را به شوهرش گفت: زید گفت: آیا میل داری تو را طلاق دهم تا رسول خدا (ص) با تو ازدواج کند؟ زینب گفت: می‌ترسم تو طلاقم بدهی، و رسول خدا (ص) هم با من ازدواج نکند، زید نزد رسول خدا (ص) رفت و عرضه داشت: پدر و مادرم فدایت، زینب جریانی به این صورت برایم تعریف کرد، آیا میل داری من او را طلاق دهم تا شما با او ازدواج کنید؟ فرمود: نه، برو و از خدا بترس، و همسرت را نگهدار، خدای تعالی این جریان را حکایت کرده و فرمود <span class="aya" rel="33_37" data-words="11-37">أمسک علیک زوجک و اتق الله و تخفی فی نفسک ما الله مبدیه و تخشی الناس و الله أحق أن تخشاه فلما قضی زید منها وطرا زوجناکها</span>... <span class="aya" rel="33_37" data-words="51-55">و کان أمر الله مفعولا</span> پس خدای تعالی در بالای عرش خود زینب را به ازدواج آن جناب درآورد. <code class="page" rel="16,422"/> منافقین گفتند: زنان پسران ما را بر ما حرام می‌کند، آن وقت خودش همسر پسرش زید را می‌گیرد، خدای تعالی در پاسخ آنان فرمود: <span class="aya" rel="33_4" data-words="17-21">و ما جعل أدعیاءکم أبناءکم</span>... <span class="aya" rel="33_4" data-words="31-32">یهدی السبیل</span><span class="footnote" rel="1" title="فروع کافی، ج ۷، ص ۱۳۵، ح ۳">*</span>. </p> <p>مؤلف: سیوطی قریب به این مضمون را با مختصری اختلاف در الدر المنثور از ابن مردویه از ابن عباس روایت کرده<span class="footnote" rel="2" title="الدر المنثور، ج ۵، ص ۱۸۴">*</span>. </p> <p>و نیز در الدر المنثور است که احمد و ابو داوود و ابن مردویه، از جابر روایت کرده‌اند که گفت: رسول خدا (ص) می‌فرمود: من اولای به هر مؤمنم از خود او، پس هر مردی از دنیا برود، و قرضی بگذارد، آن قرض به عهده من است، و هر کس بمیرد و مالی از خود بگذارد، از آن ورثه اوست<span class="footnote" rel="3" title="الدر المنثور، ج ۵، ص ۱۸۲">*</span>. </p> <p>مؤلف: در این معنا روایات دیگری از طریق شیعه و اهل سنت رسیده. </p> <h3> <span class="title" rel="33_6">چند روایت حاکی از اینکه پیامبر (صلی اللَّه علیه و آله و سلم) فرمود هر که را من مولایم علی (علیه السلام) مولا است در ذیل جمله: <span class="aya" rel="33_6" data-words="1-5">النبی أولی بالمؤمنین من أنفسهم</span> </span> </h3> <p> و در همان کتاب است که ابن ابی شیبه و احمد و نسایی، از بریده روایت کرده‌اند که گفت: من با علی (ع) در جنگ یمن شرکت داشتم، و از او جفایی دیدم، پس همین که به مدینه برگشته، شرفیاب محضر رسول خدا (ص) شدم، نزد آن جناب از علی بدگویی کردم و عیب گرفتم، دیدم که رنگ آن جناب دگرگون شد، و فرمود: ای بریده مگر من اولی به مؤمنین از خود آنان نیستم؟ عرض کردم: بله یا رسول اللَّه فرمود: پس هر که من مولای اویم، علی مولای اوست<span class="footnote" rel="4" title="الدر المنثور، ج ۵، ص ۱۸۲">*</span>. </p> <p>و در احتجاج از عبد اللَّه بن جعفر بن ابی طالب روایت کرده که در ضمن حدیثی طولانی گفت: از رسول خدا شنیدم که می‌فرمود: من به مؤمنین اولی هستم از خود آنان، هر کس من اولایم به او از خود او، تو اولی هستی به او از خودش، و این سخن را خطاب به علی که در خانه در مقابل حضرت بود فرمود<span class="footnote" rel="5" title="نور الثقلین، ج ۴ ص ۲۴۱ ش ۲۶، به نقل از احتجاج">*</span>. </p> <p>مؤلف: این روایت را کافی هم به سند خود از جعفر از آن جناب نقل کرده، و احادیث در این معنا از طریق شیعه و سنی از حد شمار بیرون است<span class="footnote" rel="6" title="اصول کافی، ج ۱، ص ۴۰۶، ح ۶">*</span>. </p> <p>و در کافی به سند خود از حنان روایت کرده که گفت: به امام صادق (ع)           <code class="page" rel="16,423"/> عرضه داشتم که: موالی (بردگان) چه حقی از آدم می‌برند؟ فرمود: هیچ سهمی از ارث به ایشان نمی‌رسد، مگر همان که قرآن فرمود: <span class="aya" rel="33_6" data-words="22-27">إلا أن تفعلوا إلی أولیائکم معروفا</span><span class="footnote" rel="1" title="مجموعة من التفاسیر، ج ۵، ص ۸۸">*</span>. </p> <p>و در الدر المنثور است که ابن مردویه از ابن عباس روایت کرده که گفت: شخصی از رسول خدا (ص) پرسید: چه وقت از تو پیمان گرفتند؟ فرمود آن وقت که آدم بین روح و جسد بود<span class="footnote" rel="2" title="مجموعة من التفاسیر، ج ۵، ص ۸۸">*</span>. </p> <p>مؤلف: این روایت با همین لفظ و عبارت به چند طریق مختلف از آن جناب نقل شده، و معنایش این است که میثاقی که گرفته شد، در نشاه‌ای قبل از نشاه دنیا بود. </p> 
