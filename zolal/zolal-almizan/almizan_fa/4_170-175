<h3 class="ayas">سوره النساء آیه‌های ۱۷۰ تا ۱۷۵</h3><code class="section" rel="4_170-175"/><h3>ترجمه آیات</h3> <p> <span class="trans" rel="4_170">هان ای مردم این رسول که راه حق را برایتان آورده از ناحیه پروردگارتان آورده، پس به او ایمان آورید، ایمانی که شما را کنترل کند و در نتیجه سودتان بخشد و اگر کفران کنید بدانید که آنچه در آسمانها<code class="page" rel="5,241"/> و زمین است (که از آن جمله خود شمائید) ملک خدا است و علم و حکمت وصف خدا است.  «۱۷۰» </span><span class="trans" rel="4_171">هان ای اهل کتاب در دین خود غلو مکنید و پیامبرتان را پسر خدا و خود را دوستان خدا مخوانید و علیه خدا جز حق سخن مگویید، همانا مسیح عیسی بن مریم فرستاده خدا بود، فرمان ایجادی از او بود که متوجه مریمش کرد (و وی را در رحم مریم ایجاد نمود) و روحی بود از خدا، پس به خدا و فرستادگان او ایمان آورید و زنهار که سخن از سه خدایی به زبان آرید، که اگر از این اعتقاد باطل دست بردارید، برایتان خیر است، چون اللَّه معبودی یکتا است، منزه است از اینکه فرزندی داشته باشد، آنچه در آسمانها و آنچه در زمین است (که مریم و مسیح هم از آنهایند) ملک خدا است و برای داشتن تکیه گاه، خدا بس است.  «۱۷۱» </span><span class="trans" rel="4_172">خود مسیح از اینکه بنده‌ای برای خدا باشد هرگز استنکاف نداشت، ملائکه مقرب نیز ابا ندارند. و هر کس از بندگی او استنکاف بورزد و خود را بزرگتر از آن بداند، که بنده خدا باشد (چه بخواهد و چه نخواهد) خدا به زودی او و همه خلائق را نزد خود محشور می‌کند.  «۱۷۲» </span><span class="trans" rel="4_173">اما کسانی که ایمان آوردند و اعمال صالح کردند، پاداشهایشان را بطور کامل می‌دهد و از فضل و کرم خود بیشتر هم می‌دهد و اما آنهایی که استنکاف و استکبار ورزیدند به عذابی دردناک شکنجه می‌دهد و آنها غیر از خدا یار و یاوری برای خود نخواهند یافت.  «۱۷۳» </span><span class="trans" rel="4_174">هان ای مردم آگاه باشید که از ناحیه پروردگارتان برایتان برهانی (و دینی مبرهن و مستدل) آمد و ما نوری آشکار به شما نازل کردیم.  «۱۷۴» </span><span class="trans" rel="4_175">پس کسانی که به خدا ایمان آورده و به کمک او خود را از آلودگی‌ها حفظ کردند، خدا به زودی در رحمت ناگفتنی خود داخلشان می‌سازد و به سوی خود (که راه مستقیم هم همان راهی است که به او منتهی شود) هدایت می‌کند.  «۱۷۵» </span></p>         <h3>بیان آیات</h3> <p> بعد از آنکه از پیشنهاد اهل کتاب و درخواستشان مبنی بر اینکه رسول خدا  (ص) کتابی از آسمان بر ایشان نازل کند پاسخشان داد و بیان کرد که رسول او هر چه آورده به حق آورده و از ناحیه پروردگارش آورده و کتابی که از ناحیه پروردگارش آورده، حجتی است قاطع که هیچ شکی و تردیدی در آن نیست، اینک در این آیات نتیجه گیری کرده که پس قرآن حق دارد تمامی بشر را دعوت کند به سوی رسول اسلام و کتاب او. </p> <p>چون قبلا هم در ضمن بیاناتی که کرده این معنا را روشن کرده بود که تمامی رسولان و انبیای خدا (و از آن جمله نام عیسی را برد) سنتی واحد داشتند، سنتی که اجزاء و اطرافش شبیه به هم است و آن عبارت است از سنت وحی از ناحیه خدا و از همین بیان نتیجه گرفته است صحت دعوت نصارا (که اهل کتاب و وحی‌اند) را به اینکه در دین خود غلو نکنند و به سایر<code class="page" rel="5,242"/> موحدین و مؤمنین ملحق شده، در حق عیسی همان را بگویند که خود آنان و سایر موحدین در حق سایر انبیا می‌گویند و آن این است که همه انبیاء بندگان خدا و فرستادگان او به سوی خلقند. </p> <p>بدین جهت در این آیات به اثبات صدق نبوت پیامبر اسلام نپرداخت، چون قبلا در آیه: <span class="aya" rel="4_163" data-words="1-11">إنا أوحینا إلیک کما أوحینا إلی نوح و النبیین من بعده...</span> از این کار فارغ شده بود و در آیات مورد بحث به دعوت جمیع بشر به ایمان به آن جناب پرداخت. </p> <p>و سپس نصارا را دعوت کرد به اینکه در حق عیسی غلو نکنند و او را خدا نخوانند، زیرا این معنا نیز ثانیا در ضمن آیات مذکور روشن شده بود. </p> <p>و در آخر دعوت کرده به پیروی کتابش، یعنی قرآن کریم که آن نیز در آخر آیات گذشته روشن شده و در باره‌اش فرموده بود: <span class="aya" rel="4_166" data-words="1-8">لکن الله یشهد بما أنزل إلیک أنزله بعلمه...</span> <span class="aya" rel="4_170" data-words="1-12">یا أیها الناس قد جاءکم الرسول بالحق من ربکم فآمنوا خیرا لکم...</span> خطاب در این آیه عمومی است و همه اهل کتاب و غیر اهل کتاب را و یا به عبارت دیگر تمامی بشر را مورد خطاب قرار داده است و مضمون آن متفرع و نتیجه گیری از بیانی است که قبلا در باره اهل کتاب داشت و اگر خطاب را عمومی کرد برای این بود که نه شایستگان برای این دعوت و برای ایمان به رسول خدا (ص) منحصر در اهل کتاب بودند و نه رسالت رسول خدا اختصاص به قومی خاص داشت. </p> <p>جمله: <span class="aya" rel="4_170" data-words="11-12">خیرا لکم</span> حال از ایمان است و این حالی است که لا ینفک از ایمان است و معنایش این است که ایمان بیاورید در حالی که لازمه ایمان آوردن و صفت لا ینفک آن این است که برای شما خیر است. </p> <h3> <span class="title" rel="4_170 4_171 4_172 4_173 4_174 4_175">با مالکیت مطلقه الهی، کفر کافران چیزی را از ملک و سلطه خدای سبحان سلب نمی‌کند</span> </h3> <p> <span class="aya" rel="4_170" data-words="13-22">و إن تکفروا فإن لله ما فی السماوات و الأرض</span> یعنی اگر ایمان نیاورید و به نبوت آن جناب کفر بورزید کفر شما نه چیزی به شما اضافه می‌کند و نه چیزی از خدای تعالی کم می‌کند، برای اینکه هر چیز از چیزهایی که در آسمان و زمین است از آن خدا است، پس این محال است که چیزی از ملک او از او سلب شده و از ملک او خارج شود، آری در طبیعت هر چیزی که در آسمانها و زمین است این نوشته شده که ملک خدای تعالی به تنهایی است و غیر از خدا کسی در ملکیت آن شریک نیست، پس موجود بودن هر چیز عینا همان مملوک بودنش است و با این حال چگونه ممکن است چیزی با حفظ اینکه چیزی است از ملک او سلب شود، یعنی چیز باشد و ملک خدای تعالی نباشد؟. </p> <p>آیه شریفه یکی از کلمات جامعه قرآن است که هر چه انسان در تدبر آن باریک‌تر شود<code class="page" rel="5,243"/> به لطافت بیشتری در معنایش پی می‌برد و به وسعت عجیبی در تبیان و روشنگری آن واقف می‌شود. </p> <p>آری احاطه مالکیت خدای تعالی بر همه اشیاء و آثار اشیاء در مفهوم کفر و ایمان و طاعت و معصیت معانی لطیفی ایجاد می‌کند و آنها را پر معنا می‌سازد بنا بر این خواننده عزیز باید در این ملکیت مطلقه و از هر جهت خدا هر چه می‌تواند، بیشتر دقت کند تا معانی لطیف‌تری از کفر و ایمان برایش کشف شود. </p> <p><code class="aya" rel="4_171"/> <span class="aya" rel="4_171" data-words="1-14">یا أهل الکتاب لا تغلوا فی دینکم و لا تقولوا علی الله إلا الحق...</span> ظاهر این خطاب (البته به قرینه اینکه در این خطاب در باره مسیح (ع) سخن گفته شده این است که مورد خطاب خصوص نصارا باشد نه عموم اهل کتاب و اگر نصارا را به عنوان اهل کتاب (که عنوانی است مشترک بین یهود و نصارا) مورد خطاب قرار داد، برای اشاره به این حقیقت است که نصارا بدان جهت که اهل کتابند باید از حدودی که خدای تعالی نازل کرده و در کتب آسمانیش بیان فرموده تجاوز نکنند و یکی از آن حدود همین مساله مورد بحث است و آن اینکه در باره خدای تعالی به جز حق چیزی نگویند. </p> <p>البته این امکان نیز هست که بگوئیم: خطاب متوجه یهود و نصارا هر دو است، برای اینکه یهودیان نیز مانند نصارا در دین خود غلو کردند و در باره خدای تعالی سخنان غیر حقی گفتند، هم چنان که قرآن یکی از سخنان یهود را حکایت کرده می‌فرماید: <span class="aya" rel="9_30" data-words="1-6">و قالت الیهود عزیر ابن الله</span><span class="footnote" rel="1" title="یهود معتقد شدند که عزیر پسر خدا است سوره توبه، آیه ۳۰&quot;">*</span>. </p> <p>و نیز فرموده: <span class="aya" rel="9_31" data-words="1-8">اتخذوا أحبارهم و رهبانهم أربابا من دون الله</span><span class="footnote" rel="2" title="یهودیان به جای خدای تعالی احبار خود را و مسیحیان رهبانان خود را رب خود گرفتند سوره توبه، آیه ۳۱&quot;">*</span>. </p> <p>و نیز فرموده: <span class="aya" rel="3_64" data-words="1-11">قل یا أهل الکتاب تعالوا إلی کلمة سواء بیننا و بینکم</span>... <span class="aya" rel="3_64" data-words="21-29">و لا یتخذ بعضنا بعضا أربابا من دون الله</span><span class="footnote" rel="3" title="بگو ای اهل کتاب به سوی کلمه‌ای بشتابید که مسئولیت ما در برابر آن بیش از مسئولیت شما نیست، همه در برابر آن مسئولیتی یکسان داریم و آن این است که چنین و چنان کنیم و یکدیگر را به جای خدا ارباب نگیریم سوره آل عمران، آیه ۶۴&quot;">*</span>. </p> <p>و بنا بر این، اینکه دنبال جمله مورد بحث فرمود: <span class="aya" rel="4_171" data-words="15-21">إنما المسیح عیسی ابن مریم رسول الله...</span> در حقیقت از باب خصوصی کردن خطابی عمومی است تا تکلیف خاص طائفه خاصی       <code class="page" rel="5,244"/> از مخاطبین را بیان کند. </p> <p><span class="phrase">البته این احتمالی بیش نیست و ظاهر سیاق که دلالت می‌کند بر اینکه جمله: <span class="aya" rel="4_171" data-words="15-19">إنما المسیح عیسی ابن مریم...</span> تعلیل جمله: <span class="aya" rel="4_171" data-words="4-7">لا تغلوا فی دینکم</span> است، این احتمال را بعید می‌سازد، برای اینکه لازمه تعلیل بودن آن جمله این است که خطاب مخصوص به نصارا باشد و اگر هم کلمه <em>مسیح مبارک</em> را آورد و هم کلمه <em rel="fa_4_171_16-16" data-sentence="396:550">عیسی</em> را و هم نام مادرش مریم را، برای این بود که دیگر کسی پیدا نشود و کلام خدای را به معنایی دیگر معنا نکند و نیز برای این بود که کلام دلیلی باشد بر اینکه عیسی یک انسان مخلوق بوده مثل هر انسانی دیگر که از مادری متولد می‌شود و جمله: <span class="aya" rel="4_171" data-words="22-26">و کلمته ألقاها إلی مریم</span> تفسیری است برای معنای کلمه، چون کلمه در اینجا همان کلمه <em>کن</em> یعنی کلمه خلقت و ایجاد است که این کلمه وقتی بر مریم بتول یعنی بکر و دست نخورده القاء شده باردار بر عیسی روح اللَّه گردید با اینکه اسباب عادی از قبیل ازدواج و غیره در بین نبود.</span> آری کلمه <em>کن</em> چنین است که‌ <span class="aya" rel="2_117" data-words="6-13">إذا قضی أمرا فإنما یقول له کن فیکون</span><span class="footnote" rel="1" title="چون قضای امری رانده باشد، برای ایجاد آن همین بس که بگوید باش، که آن امر بدون درنگ موجود شود سوره آل عمران، آیه ۴۷&quot;">*</span>. </p> <p>و <span class="phrase">بر این حساب تمامی موجودات عالم کلمه خدایند، چیزی که هست موجودات دیگر غیر عیسی بن مریم اگر موجود می‌شوند پای اسباب عادی در موجود شدنشان در کار است و تنها موجودی که در خلقتش سببی از اسباب عادی در موجود شدنشان در کار است و تنها موجودی که در خلقتش سببی از اسباب عادی را فاقد بوده عیسی (ع) است و به همین جهت در این آیه مختص به اسم <em rel="fa_4_171_22-22" data-sentence="326:59">کلمه</em> شده، چون بعضی از سبب‌های عادی در ولادت او وجود نداشته است.</span> </p> <h3> <span class="title" rel="4_171"> <span class="phrase"><em rel="fa_4_171_22-22" data-sentence="0:29">کلمه</em> و <em rel="fa_4_171_27-27" data-sentence="58:14">روح</em> بودن عیسی (ع)</span> </span> </h3> <p> <span class="aya" rel="4_171" data-words="27-29">و روح منه</span> و مطابق آیه شریفه: <span class="aya" rel="17_85" data-words="2-9">یسئلونک عن الروح قل الروح من أمر ربی</span><span class="footnote" rel="2" title="سوره اسری، آیه ۸۵&quot;">*</span> روح از عالم امر است و عیسی (ع) کلمه <em>کن</em> خدا بود و چون کلمه <em>کن</em> از عالم امر است پس عیسی روح نیز بود، ما در سابق یعنی در جلد سوم این کتاب آنجا که از خلقت عیسی بحث می‌کردیم در باره این آیه سخن گفتیم. </p> <p> <span class="aya" rel="4_171" data-words="30-44">فآمنوا بالله و رسله و لا تقولوا ثلاثة انتهوا خیرا لکم، إنما الله إله واحد</span> حرف <em>فا</em> که در اول این جمله در آمده، <em>فاء</em> تفریع است و می‌فهماند مطلب نتیجه‌ای است که از اول کلام گرفته می‌شود، چون گفتار در اول به وسیله جمله:     <code class="page" rel="5,245"/> <span class="aya" rel="4_171" data-words="15-16">إنما المسیح</span> تعلیل شده بود، از آن تعلیل این نتیجه را گرفته که پس باید به خدا و رسول او ایمان بیاورید و سخن از سه خدا مگویید و خلاصه کلام اینکه وقتی معلوم شد که عیسی کلمه اللَّه و روح خدا است، بر شما واجب می‌شود که او را به همین عنوان بشناسید و ایمانتان به او ایمان به خدا و به ربوبیت خدا و به رسولان خدا باشد که یکی از آنان عیسی است و هرگز سخن از سه خدایی مگویید و این ترک اعتقاد به سه خدا و یا ایمان به خدا و رسولانش در حالی است که خیر شما در آن است. </p> <p>و <span class="phrase">منظور از کلمه: <em rel="fa_4_171_36-36" data-sentence="15:195">ثلاثه</em> سه اقنوم مسیحیت است (که پایه این کیش را تشکیل می‌دهد) و آن عبارت از: پدر، پسر، و روح القدس است و ما در تفسیر آیات نازله در باره مسیح  (ع) در سوره آل عمران راجع به اقنوم‌های سه‌گانه بحث کرده‌ایم.</span> </p> <h3> <span class="title" rel="4_171 4_170 4_172 4_173 4_174 4_175">منزه بودن خدای سبحان از داشتن فرزند و نفی فرزند بودن عیسی (ع) برای خدا و الوهیت او</span> </h3> <p> <span class="aya" rel="4_171" data-words="45-57">سبحانه أن یکون له ولد له ما فی السماوات و ما فی الأرض...</span> <span class="phrase">کلمه <em rel="fa_4_171_44-44" data-sentence="5:859">سبحان</em> مفعول مطلق از فعل تسبیح است و علی القاعده بعد از فعل می‌آید، لیکن در اینجا فعلش در تقدیر است که تقدیرش <em>اسبحه سبحانه</em> است و جمله: <span class="aya" rel="4_171" data-words="46-49">أن یکون له ولد...</span> متعلق به همان فعل است و اگر کلمه <em rel="fa_4_171_44-44" data-sentence="307:599">سبحانه</em> به صدای بالا آمده از این بابت است که حرف جری در تقدیر بر سر داشته و افتاده و قاعده چنین است که هر جا عامل جر دهنده افتاد کلمه‌ای که اگر آن نیفتاده بود مجرور خوانده می‌شد، منصوب خوانده می‌شود و تقدیر کلام  <em>اسبحه للتسبیح</em> است یعنی برای تسبیح و تنزیه از اینکه دارای فرزندی باشد، و این جمله، جمله‌ای است معترضه که به منظور تعظیم آورده شده و گر نه اصل کلام و بدون این جمله معترضه چنین است: <span class="aya" rel="4_171" data-words="34-44">و لا تقولوا ثلاثة انتهوا خیرا لکم، إنما الله إله واحد</span>،... <span class="aya" rel="4_171" data-words="50-57">له ما فی السماوات و ما فی الأرض...</span>.</span> </p> <p>و جمله: <span class="aya" rel="4_171" data-words="50-57">له ما فی السماوات و ما فی الأرض</span> جمله‌ای است حالیه و یا جمله‌ای است استینافی و از نو و به هر حال چه آن باشد و چه این، احتجاج و استدلالی است بر اینکه خدای سبحان فرزند ندارد، زیرا فرزند به هر جور که فرض شود عبارت است از فردی که ذاتش و صفاتش و آثار ذاتش شبیه به فردی باشد که از آن فرد متولد شده و بعد از آنکه ثابت شد که آنچه در آسمانها و در زمین است مملوک خدا است هم ذاتش و هم آثار ذاتش، و روشن گردید که خدای تعالی قیوم بر هر چیزی است و قوام تمام کائنات به وجود او به تنهایی است، دیگر فرض ندارد که چیزی شبیه به او باشد، پس به همین دلیل او فرزندی ندارد. </p> <p>و چون مقام آیه مقام تعمیم دادن به کل موجودات عالم و ما سوای خدای عز و جل بود این لازمه را در پی داشت که جمله: <span class="aya" rel="4_171" data-words="51-57">ما فی السماوات و ما فی الأرض</span> یک تعبیر کنایه‌ای باشد<code class="page" rel="5,246"/> از آنچه غیر خدا است، چون خود آسمانها و زمین نیز داخل در این استدلالند و استدلال منحصر به موجودات داخل آسمانها و زمین نیست هر چند که از نظر تحت اللفظی آسمان و زمین جز موجودات داخل در آن دو نیست. </p> <p>و چون مضمون آیه یعنی امر و نهیی، که در آن آمده هدایت عامه بشر به سوی خیر بشر بود، خیر دنیا و خیر آخرتش، لذا دنباله آیه فرمود: <span class="aya" rel="4_171" data-words="58-61">و کفی بالله وکیلا</span> یعنی خدا ولی همه شؤون بشر است و مدبر امور شما انسانها است، شما را به سوی آنچه خیر شما در آن است هدایت و به سوی صراط مستقیم ارشاد می‌کند. </p> <p><code class="aya" rel="4_172"/> <span class="aya" rel="4_172" data-words="1-11">لن یستنکف المسیح أن یکون عبدا لله و لا الملائکة المقربون</span> این جمله احتجاجی دیگر بر فرزند نداشتن خدای تعالی و در نتیجه بر معبود نبودن مسیح  (ع) به قول مطلق است، چه اینکه آن جناب برای خدا فرزندی فرض بشود و چه اینکه سومی‌از سه خدا دانسته شود، زیرا مسیح بنده خدا بود و ابدا از بندگی خدا عار و استنکاف نداشت و این مطلبی است که مسیحیان نیز آن را منکر نیستند، انجیل‌هایی هم که به عنوان کتاب مقدس در دست ایشان است آن را انکار ندارد، بلکه صریح است در اینکه عیسی خدا را بندگی می‌کرد و برای خدا نماز می‌خواند و اگر خود او خدا بود دیگر معنا نداشت که خدای کوچک یا به عبارت دیگر خدای پسر برای کسی عبادت کند، چون در این صورت او نیز از سنخ خدا و معبود خلق بود و معنا ندارد کسی خودش را بپرستد و عبادت کند و یا یکی از دو خدای دیگر را بپرستد، چون بنا بر اقنوم‌های سه‌گانه وجود عیسی منطبق بر آن خدایان دیگر هست و ما، در مباحثی که پیرامون مسیح داشتیم در این باره بحث کردیم. </p> <p> <span class="aya" rel="4_172" data-words="8-11">و لا الملائکة المقربون</span> این جمله گفتار را تعمیم داده، شامل ملائکه نیز می‌کند، چون حجت مذکور عینا در ملائکه نیز جریان دارد، در نتیجه برهانی می‌شود علیه کسانی چون مشرکین عرب که می‌گفتند: ملائکه دختران خدایند، پس می‌توان گفت: این جمله استطرادی است، یعنی چون جای گفتنش بود از باب الکلام یجر الکلام حرف، حرف می‌آورد در وسط آیه آمده است. </p> <p>و اگر در این آیه که فرموده: <span class="aya" rel="4_172" data-words="1-11">لن یستنکف المسیح أن یکون عبدا لله و لا الملائکة المقربون</span>، از عیسی بن مریم (ع) تعبیر کرد به مسیح و همچنین اگر ملائکه را توصیف کرد به مقربین، برای این بود که اشاره‌ای هم به علت این دو وصف کرده باشد، یعنی بفهماند اگر گفتیم: عیسی بن مریم (ع) از عبادت خدا استنکاف ندارد، برای این<code class="page" rel="5,247"/> بود که او مسیح یعنی مبارک بود و اگر گفتیم: ملائکه هم استنکاف ندارند برای این بود که آنها مقرب درگاه خدایند و اگر احتمال آن می‌رفت که روزی مسیح از عبادت خدا استنکاف کند، خدای تعالی او را مبارک نمی‌کرد و همچنین ملائکه را به قرب خود راه نمی‌داد، علاوه بر اینکه در آیه شریفه: <span class="aya" rel="3_45" data-words="16-23">وجیها فی الدنیا و الآخرة و من المقربین</span><span class="footnote" rel="1" title="سوره آل عمران، آیه ۴۵&quot;">*</span>، مسیح به صفت مقرب نیز توصیف شده است. </p> <p> <span class="aya" rel="4_172" data-words="12-21">و من یستنکف عن عبادته و یستکبر فسیحشرهم إلیه جمیعا...</span> این جمله حال است از مسیح و ملائکه و در عین حال کار تعلیل را هم می‌کند و چنین معنایی به کلام می‌دهد که: چگونه ممکن است مسیح و ملائکه مقرب خدا از عبادت خدا استنکاف کنند در حالی که کسانی که از عبادت او استنکاف و استکبار می‌کنند، چه از جن باشند و چه از انس و چه از ملائکه، همه به زودی در پیشگاه او محشور می‌شوند و او طبق اعمالی که کرده‌اند جزایشان می‌دهد و مسیح و ملائکه این معنا را می‌دانند و به آن ایمان دارند و از خدای تعالی و از چنان روزی پروا می‌کنند. </p> <p><span class="phrase">دلیل بر اینکه جمله: <span class="aya" rel="4_172" data-words="12-18">و من یستنکف عن عبادته و یستکبر...</span> در معنای این است که مسیح و ملائکه به این حقیقت آگاهند که مستکبرین کیفر خواهند شد، این است که کلمه:  <em rel="fa_4_172_18-18" data-sentence="210:731">یستکبر</em> را دنبال کلمه <em>یستنکف</em> آورد و این را با آن مقید کرد، چون استنکاف به تنهایی باعث سخط الهی نمی‌شود، زیرا استنکاف دو جور ممکن است باشد، یکی از نادانی و استضعاف و دیگری از استکبار، آن استنکافی باعث خشم و غضب الهی می‌شود که از باب استکبار باشد و مسیح و ملائکه اگر فرضا استنکاف بکنند از جهل و استضعاف نیست و جز از در استکبار نمی‌تواند باشد، چون آنان به مقام پروردگارشان آگاهند و به همین جهت می‌بینیم در اول آیه نامی از استکبار نیاورد و تنها به ذکر استنکاف اکتفاء نموده و فرمود: <span class="aya" rel="4_172" data-words="1-11">لن یستنکف المسیح أن یکون عبدا لله و لا الملائکة المقربون</span> ولی در تعلیل مطلب استکبار را هم آورد تا بفهماند!اگر در حق نامبردگان فرض استنکاف بشود، حتما از باب استکبار خواهد بود نه از در جهل و استضعاف.</span> </p> <p><code class="aya" rel="4_173"/><span class="phrase">کلمه <em rel="fa_4_172_21-21" data-sentence="5:227">جمیعا</em> در این صدد است که بفهماند همه خلائق-خوبشان و بدشان-را محشور می‌کند تا در نتیجه زمینه برای تفصیلی که بعدا می‌آید و می‌فرماید: <span class="aya" rel="4_173" data-words="1-6">فأما الذین آمنوا و عملوا الصالحات...</span> فراهم شود.</span> </p> <p>   <code class="page" rel="5,248"/> <span class="aya" rel="4_173" data-words="22-32">و لا یجدون لهم من دون الله ولیا و لا نصیرا</span> اگر در این جمله متعرض این نکته شد که خلائق در روز حشر به غیر از خدا ولی و یاوری ندارند، برای این بود که با عقیده باطل الوهیت مسیح و ملائکه مقابله کرده باشد. </p> <h3> <span class="title" rel="4_174"><span class="phrase">معنای <em rel="fa_4_174_5-5" data-sentence="6:97">برهان</em> و مراد از برهان در: <span class="aya" rel="4_174" data-words="4-8">قد جاءکم برهان من ربکم</span></span> </span> </h3> <p> <span class="aya" rel="4_174" data-words="1-13">یا أیها الناس قد جاءکم برهان من ربکم و أنزلنا إلیکم نورا مبینا</span> <span class="phrase">راغب در کتاب خود (مفردات) گفته است: کلمه: <em rel="fa_4_174_5-5" data-sentence="42:460">برهان</em> به معنای بیان دلیل است و این کلمه بر وزن <em>فعلان</em> است مانند رجحان و <em>ثنیان</em> و بعضی از علمای ادب گفته‌اند: این کلمه مصدر است و فعل <em>بره یبره</em> از آن مشتق می‌شود که به معنای روشن شد و روشن می‌شود است این بود گفتار راغب.<span class="footnote" rel="1" title="مفردات راغب، ص ۴۵">*</span> پس بر این حساب این کلمه در هر حال مصدر است ولی بسا می‌شود که در معنای فاعل استعمال می‌شود و این وقتی است که خود دلیل و حجت را برهان بخوانند، یعنی روشن کننده.</span> </p> <p>و مراد از نور، چیزی به جز قرآن نمی‌تواند باشد، چون در باره‌اش فرموده: <span class="aya" rel="4_174" data-words="9-12">و أنزلنا إلیکم نورا</span>، ممکن هم هست مراد از برهان نیز قرآن باشد و این دو جمله بنا بر این مؤکد یکدیگرند. </p> <p><span class="phrase">این احتمال هم هست که مراد از کلمه <em rel="fa_4_174_5-5" data-sentence="34:662">برهان</em> رسول خدا (ص) باشد، مؤید این احتمال این است که جمله در ذیل آیاتی واقع شده که بیانگر صدق رسول خدا  (ص) در رسالتش می‌باشد و مؤید دیگرش این است که قرآن از ناحیه خدای تعالی نازل شده (و نمی‌شود گفت: قرآن نزد شما آمده) و مؤید سومش این است که آیه شریفه مورد بحث، نتیجه گیری از آن آیات است و باز مؤید دیگر آن جمله: <span class="aya" rel="4_175" data-words="5-7">و اعتصموا به</span> در آیه بعد است، چون در سوره آل عمران در تفسیر آیه: <span class="aya" rel="3_101" data-words="13-21">و من یعتصم بالله فقد هدی إلی صراط مستقیم</span><span class="footnote" rel="2" title="سوره آل عمران، آیه ۱۰۱&quot;">*</span> گفتیم: که مراد از اعتصام، تمسک به کتاب خدا و پیروی رسول خدا  (ص) است.</span> </p> <p><code class="aya" rel="4_175"/> <span class="aya" rel="4_175" data-words="1-7">فأما الذین آمنوا بالله و اعتصموا به...</span> این جمله ثواب کسانی را بیان می‌کند که برهان پروردگار خود را و نور نازل از ناحیه او را پیروی کرده‌اند. </p> <p>     <code class="page" rel="5,249"/> و این آیه چنین می‌نماید که از آیه قبلی انتزاع و نتیجه گیری شده است، چون آیه قبلی هم ثواب کسانی را بیان می‌کرد که ایمان آورده، عمل صالح می‌کنند و می‌فرمود: <span class="aya" rel="4_173" data-words="1-12">فأما الذین آمنوا و عملوا الصالحات فیوفیهم أجورهم و یزیدهم من فضله</span> و شاید به همین جهت بوده که در اینجا کیفر کسانی را که از پیروی برهان و نور تخلف می‌کنند بیان نکرد، چون این آیه، خود، همان مضمون آیه قبل را دارد و با این حال دیگر حاجتی نبود که وضع متخلفین و آنها که استنکاف و استکبار می‌ورزند را دوباره تکرار کند، چون در اینجا فهماند جزای پیروان اینجا، جزای پیروان آنجا است و در این میان به جز دو طائفه وجود ندارد یا پیرو و یا متخلف. </p> <p>و <span class="phrase">بر این اساس جمله: <span class="aya" rel="4_175" data-words="8-11">فسیدخلهم فی رحمة منه</span> در مقابل جمله: <span class="aya" rel="4_173" data-words="7-8">فیوفیهم أجورهم</span> است که همانا بهشت باشد و نیز در این آیه جمله: <em rel="fa_4_175_12-13" data-sentence="224:461">و فضل</em> در مقابل جمله: <span class="aya" rel="4_173" data-words="9-12">و یزیدهم من فضله</span> در آن آیه است و اما جمله: <span class="aya" rel="4_175" data-words="14-18">و یهدیهم إلیه صراطا مستقیما</span>، در حقیقت یکی از آثار اعتصام به خدای تعالی است که در سوره آل عمران نیز ذکرش آمده و فرموده بود: <span class="aya" rel="3_101" data-words="13-21">و من یعتصم بالله فقد هدی إلی صراط مستقیم</span><span class="footnote" rel="1" title="سوره آل عمران، آیه ۱۰۱&quot;">*</span>.</span> </p> 
