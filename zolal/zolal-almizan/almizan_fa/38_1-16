<h2 class="sura">سوره ص مکی است و هشتاد و هشت آیه دارد</h2><h3 class="ayas">سوره ص آیه‌های ۱ تا ۱۶</h3><code class="section" rel="38_1-16"/><h3>ترجمه آیات</h3> <p> <span class="trans" rel="38_0">به نام خدای رحمان و رحیم. _ </span><span class="trans" rel="38_1">ص، سوگند به قرآن که دارای تذکر است. <code class="page" rel="17,275"/> «۱» </span><span class="trans" rel="38_2"> که کافران در سرکشی و خلافند.  «۲» </span><span class="trans" rel="38_3">پیش از آنان چه نسلها را که هلاک کردیم، وقتی به فریاد آمدند که کار از کار گذشته بود.  «۳» </span><span class="trans" rel="38_4">و تعجب کردند که بیم‌رسانی از خودشان به سویشان آمده و کافران گویند این جادوگری دروغگو است.  «۴» </span><span class="trans" rel="38_5">چگونه خدایان را یک خدا کرده این چیزی سخت عجیب است.  «۵» </span><span class="trans" rel="38_6">و اشراف و بزرگانشان به راه افتادند و گفتند بروید و با خدایانتان بسازید که این خود روشی است مطلوب.  «۶» </span><span class="trans" rel="38_7">چنین چیزی از دیگر ملتها نشنیده‌ایم و این به جز دروغ نمی‌تواند باشد.  «۷» </span><span class="trans" rel="38_8">چگونه از بین ما قرآن به او نازل شود؟ اینها همه بهانه است بلکه اینان از تذکار من به شک اندرند چون هنوز عذاب را نچشیده‌اند.  «۸» </span><span class="trans" rel="38_9">مگر خزانه‌های رحمت پروردگار مقتدر و بخشنده نزد آنهاست؟.  «۹» </span><span class="trans" rel="38_10">و یا ملک آسمانها و زمین و آنچه بینشان هست از ایشان است تا به هر سبب که می‌توانند بالا روند.  «۱۰» </span><span class="trans" rel="38_11">این سپاه نالایق اینجا نیز چون دسته‌های دیگر شکست پذیر است.  «۱۱» </span><span class="trans" rel="38_12">پیش از آنها نیز قوم نوح و عاد و فرعون صاحب قدرت (پیامبران ما را) تکذیب کردند.  «۱۲» </span><span class="trans" rel="38_13">و قوم ثمود و قوم لوط و اهل ایکه که آنها دسته‌ها بودند.  «۱۳» </span><span class="trans" rel="38_14">همگی پیغمبران را تکذیب کردند و مجازات من بر آنها محقق گشت.  «۱۴» </span><span class="trans" rel="38_15">اینان نیز جز یک صیحه را که بازگشت ندارد انتظار نمی‌برند.  «۱۵» </span><span class="trans" rel="38_16">گویند پروردگارا پیش از رسیدن روز رستاخیز سهم ما را بیاور.  «۱۶» </span></p>                           <h3>بیان آیات‌ <span class="title" rel="38_1 38_2 38_3 38_4 38_5 38_6 38_7 38_8 38_9 38_10 38_11 38_12 38_13 38_14 38_15 38_16">محتوای کلی سوره مبارکه <em>ص</em> </span> </h3> <p> در این سوره گفتار پیرامون رسول خدا (ص) دور می‌زند و اینکه آن جناب با ذکری از ناحیه خدا که بر او نازل شده مردم را انذار می‌کند و به سوی توحید و اخلاص در بندگی خدای تعالی دعوت می‌کند. </p> <p>و لذا مطلب را از اینجا شروع می‌کند که کفار به عزت خیالی خود می‌بالند و به همین جهت دست از دشمنی با تو برنداشته از پیروی و ایمان به تو استکبار می‌ورزند، و مردم را هم از اینکه به تو ایمان بیاورند جلوگیری کرده، به این منظور سخنانی باطل می‌گویند، و<code class="page" rel="17,276"/> آن گاه آن سخنان را در فصلی جداگانه رد می‌کند. </p> <p>و پس از آن رسول گرامی خود را امر به صبر نموده و سرگذشت بندگان <em>اواب</em> خود را در یک فصل به یادش می‌آورد، و آن گاه عاقبت کار مردم با تقوی و سرانجام طاغیان را در فصلی خاطرنشان نموده. سپس آن جناب را دستور می‌دهد به اینکه ماموریت خود را در انذار انجام دهد و مردم را به سوی توحید دعوت کند. و نیز در فصلی دیگر می‌فرماید: که خدا از همان روز نخست که به ملائکه امر کرد تا برای آدم سجده کنند و شیطان امتناع کرد، این قضای حتمی را راند که سرانجام پیروان شیطان و خود او به آتش منتهی شود. و این سوره به شهادت سیاق آیاتش در مکه نازل شده. </p> <h3> <span class="title" rel="38_2 38_1">توضیح معنای آیه: <span class="aya" rel="38_1-2" data-words="2-12">و القرآن ذی الذکر، بل الذین کفروا فی عزة و شقاق</span> </span> </h3> <p> <span class="aya" rel="38_1-2" data-words="1-12">ص و القرآن ذی الذکر، بل الذین کفروا فی عزة و شقاق</span> مراد از <em>ذکر</em> ذکر خدای تعالی و یادآوری اوست به توحیدش و به معارف حقی که از توحید او سرچشمه می‌گیرد، مانند: معاد، نبوت و غیر آن دو. و <span class="phrase">کلمه <em rel="fa_38_2_5-5" data-sentence="5:37">عزة</em> به معنای امتناع و زیر بار نرفتن است.</span> و <span class="phrase">کلمه <em rel="fa_38_2_7-7" data-sentence="5:21">شقاق</em> به معنای مخالفت است.</span> </p> <p><span class="phrase">در مجمع البیان آمده که: اصل کلمه <em rel="fa_38_2_7-7" data-sentence="33:215">شقاق</em> به این معنا بوده که هر یک از دو طایفه مخالف هم به طرفی بروند، و از همین باب است که می‌گویند: فلانی شق عصا کرد، یعنی مخالفت نمود<span class="footnote" rel="1" title="تفسیر مجمع البیان، ج ۸، ص ۴۶۴، و ص ۴۶۵">*</span>.</span> </p> <p>و از سیاق برمی‌آید که جمله <span class="aya" rel="38_1" data-words="2-5">و القرآن ذی الذکر</span> سوگند باشد، مانند سوگندی که در <span class="aya" rel="36_1-2" data-words="1-4">یس، و القرآن الحکیم</span> و در <span class="aya" rel="50_1" data-words="1-4">ق و القرآن المجید</span> و در <span class="aya" rel="68_1" data-words="1-3">ن و القلم</span> است، نه اینکه عطف بر ما قبل باشد. </p> <p>چیزی که هست باید در جستجوی <em>مقسم علیه</em> آن باشیم، یعنی ببینیم برای چه مطلبی سوگند یاد کرده؟ آنچه از اعراضی که در جمله‌ <span class="aya" rel="38_2" data-words="1-7">بل الذین کفروا فی عزة و شقاق</span> است، برمی‌آید این است که: آن مطلب امری است که مشرکین از قبول آن خودداری می‌کرده‌اند و عزت و شقاق به خرج می‌داده‌اند، و ملتهای بی‌شماری به خاطر امتناع از پذیرفتن آن هلاک گشته‌اند. </p> <p>از سوی دیگر از اینکه بعد از این سوگند و هلاکت ملتها، به منذر بودن رسول خدا (ص) و نقل سخنانی که کفار علیه او گفتند، و دستوراتی که سران کفار در مقابل انذار آن جناب به کفار داده‌اند می‌پردازد، برمی‌آید آن مطلبی که به خاطر اثبات آن،   <code class="page" rel="17,277"/> سوگند خورده، چیزی نظیر <span class="aya" rel="36_3" data-words="1-3">إنک لمن المرسلین</span> بوده است، چون علاوه بر قرائنی که گفتیم، در این سوره مکرر متعرض انذار آن جناب شده است. </p> <p>مفسرین، هم در باره اعراب و هم در باره معنای آیه‌ <span class="aya" rel="38_1" data-words="1-5">ص و القرآن ذی الذکر</span> وجوه بسیار آورده‌اند که بیشتر آنها بی‌معنا است و ما از ایراد آن خودداری کردیم، چون فایده‌ای نداشت. </p> <p>و معنای آیه مورد بحث-و خدا داناتر است-این است که: من به قرآن که متضمن ذکر و یادآوری است سوگند می‌خورم که تو به طور قطع و یقین از انذارکنندگانی، بلکه آنهایی که کافر شدند، از قبول این معنا و پیروی تو امتناع ورزیدند و مخالفت کردند. </p> <p><code class="aya" rel="38_3"/> <span class="aya" rel="38_3" data-words="1-11">کم أهلکنا من قبلهم من قرن فنادوا و لات حین مناص</span> <span class="phrase">کلمه <em rel="fa_38_3_6-6" data-sentence="5:47">قرن</em> به معنای مردمی است که در یک عصر زندگی می‌کنند.</span> و <span class="phrase">کلمه  <em rel="fa_38_3_11-11" data-sentence="6:244">مناص</em> مصدر <em>ناص-ینوص</em> است که بنا به گفته صاحب مجمع البیان<span class="footnote" rel="1" title="تفسیر مجمع البیان، ج ۸، ص ۴۶۴">*</span> اگر با <em>نون</em>  خوانده شود معنای تاخر را می‌دهد و اگر با <em>باء</em> خوانده شود معنای تقدم را می‌دهد.</span> بعضی<span class="footnote" rel="2" title="تفسیر قرطبی، ج ۱۵، ص ۱۴۶">*</span> هم آن را به معنای فرار دانسته‌اند. </p> <p>و معنای آیه چنین است که: ما قبل از این کفار، چه بسیار قرنها و امت‌ها را که به کیفر تکذیب پیامبران منذر هلاک کردیم، و در هنگام نزول عذاب دیگر مجال فرار برایشان نماند و گفتن واویلا به دردشان نخورد و هر چه فریاد زدند: <span class="aya" rel="21_14" data-words="2-6">یا ویلنا إنا کنا ظالمین</span> سودی به حالشان نبخشید و هر چه به خدای سبحان استغاثه کردند، فایده‌ای ندیدند، چون هنگام، هنگام تاخر عذاب و مؤاخذه نبود و یا هنگام فرار نبود. </p> <p><code class="aya" rel="38_4"/> <span class="aya" rel="38_4" data-words="1-12">و عجبوا أن جاءهم منذر منهم و قال الکافرون هذا ساحر کذاب</span> یعنی تعجب کردند از آمدن منذری از جنس خودشان، یعنی از جنس بشر، چون مسلک وثنیت منکر رسالت بشر است. </p> <p>کفار در اینکه گفته‌اند: <span class="aya" rel="38_4" data-words="10-12">هذا ساحر کذاب</span> اشاره کرده‌اند به رسول خدا (ص) و او را متهم به سحر کرده‌اند، چون از آوردن مثل آنچه که آن جناب آورد یعنی قرآن عاجز شدند. و نیز آن جناب را متهم کردند به دروغ، و گمان کردند که وی به دروغ، قرآن و معارف حقیقی آن را به خدا نسبت می‌دهد. </p> <p>     <code class="page" rel="17,278"/><code class="aya" rel="38_5"/> <span class="aya" rel="38_5" data-words="1-9">أ جعل الآلهة إلها واحدا إن هذا لشیء عجاب</span> <span class="phrase">کلمه <em rel="fa_38_5_8-8" data-sentence="5:108">عجاب</em> بدون تشدید جیم، اسم مبالغه است، و با تشدید جیم مبالغه بیشتری را می‌رساند، و معنایش <em>بسیار عجیب</em> است.</span> </p> <p>و این جمله تتمه کلام کفار است و استفهام در آن استفهام تعجب است، یعنی شنونده را به تعجب واداشتن. و <span class="phrase">کلمه <em rel="fa_38_5_1-1" data-sentence="5:501">جعل</em> به معنای گرداندن و قرار دادن است، و-به طوری که گفته‌اند<span class="footnote" rel="1" title="روح المعانی، ج ۲۳، ص ۱۶۶">*</span> -تصییر به حسب قول و اعتقاد و ادعا است، نه به حسب واقع، هم چنان که در آیه‌ <span class="aya" rel="43_19" data-words="1-8">و جعلوا الملائکة الذین هم عباد الرحمن إناثا</span><span class="footnote" rel="2" title="ملائکه را که بندگان رحمانند مؤنث قرار دادند سوره زخرف، آیه ۱۹">*</span> مؤنث قرار دادن ملائکه به حسب ادعا و اعتقاد است، نه اینکه راستی جنس ملک را تغییر داده باشند.</span> </p> <p>پس در آیه مورد بحث معنای اینکه گفتند: آیا محمد (ص) خدایان را یک خدا کرده؟ این است که: آیا الوهیت آلهه را باطل کرده و آن را منحصر در یک خدا کرده که می‌گوید لا اله الا اللَّه ؟ </p><h3> <span class="title" rel="38_1 38_2 38_3 38_4 38_5 38_6 38_7 38_8 38_9 38_10 38_11 38_12 38_13 38_14 38_15 38_16">بیان سخنان اشراف و بزرگان کفار در رد دعوت پیامبر اکرم (صلی اللَّه علیه و آله) و سفارش به ادامه پرستش آلهه</span> </h3> <p> <code class="aya" rel="38_6"/> <span class="aya" rel="38_6" data-words="1-14">و انطلق الملأ منهم أن امشوا و اصبروا علی آلهتکم إن هذا لشیء یراد</span> اینکه انطلاق را به بزرگان و اشراف قوم نسبت داده و نیز کلام حکایت شده را از همان اشراف حکایت کرده، اشاره به این معنا دارد که اشراف قریش نزد رسول خدا (ص) جمع شدند و در باره حل مشکلی که آن جناب با دعوت خود به سوی توحید و ترک آلهه پیش آورده بود با آن جناب گفتگو کردند، تا به نوعی آن جناب را متمایل نمایند، و آن جناب حاضر نشده‌اند به هیچ یک از سخنان آنان تن در دهند، در نتیجه اشراف به راه افتاده و به یکدیگر و یا به پیروان خود گفته‌اند: بروید و در پایداری و حمایت از خدایان خود پایمردی و شکیبایی به خرج دهید. این مطلبی را که ما از لحن آیه استفاده کردیم مورد تایید روایاتی است که: در شان نزول آیه وارد شده، و ان شاء اللَّه به زودی در بحث روایتی خواهد آمد. </p> <p>در جمله‌ <span class="aya" rel="38_6" data-words="5-10">أن امشوا و اصبروا علی آلهتکم</span> کلمه <em>گفتند</em> در تقدیر است و تقدیر آن چنین است اشراف قوم به راه افتادند، در حالی که می‌گفتند: بروید و بر حمایت از خدایان پایمردی کنید و پرستش آنها را ترک مکنید، هر چند که محمد (ص) این عمل را نکوهش کند . و از ظاهر سیاق برمی‌آید که این کلام را به یکدیگر گفته باشند،     <code class="page" rel="17,279"/> احتمال هم دارد-همان طور که قبلا معنا کردیم-اشراف به عامه مردم گفته باشند. </p> <p> <span class="aya" rel="38_6" data-words="11-14">إن هذا لشیء یراد</span> -ظاهر این جمله این است که: می‌خواهد به غرض و لازمه دعوت رسول خدا (ص) اشاره کند، البته غرض و لازمه‌ای که مشرکین از دعوت آن جناب فهمیده‌اند، و آن این است که: آن جناب منظورش از دعوت به توحید، ریاست و حکومت بر مردم است و دعوت خود را وسیله نیل به این هدف قرار داده، و این معنا نظیر کلامی است که بزرگان قوم نوح به عامه مردم آن روز گفتند، و قرآن کریم آن را حکایت نموده، می‌فرماید: <span class="aya" rel="23_24" data-words="7-15">ما هذا إلا بشر مثلکم یرید أن یتفضل علیکم</span><span class="footnote" rel="1" title="این مرد جز بشری مانند شما نیست، او می‌خواهد به این وسیله بر شما برتری داشته باشد سوره مؤمنون، آیه ۲۴">*</span>. </p> <p>بعضی<span class="footnote" rel="2" title="تفسیر روح المعانی، ج ۲۳، ص ۱۶۷">*</span> از مفسرین گفته‌اند معنای آیه این است که: این اصراری که ما مشاهده می‌کنیم از محمد (ص) و این تصلب و سرسختی که بر دعوت خود می‌ورزد امر عظیمی است که او در نظر گرفته . </p> <p>و بعضی<span class="footnote" rel="3" title="مجمع البیان، ج ۸، ص ۴۶۵">*</span> دیگر گفته‌اند: معنایش این است که: این امر یکی از بلاهای روزگار است که متوجه ما شده و هیچ حیله و چاره‌ای نیست، جز اینکه بروید و در پرستش خدایان خود پایمردی و شکیبایی کنید . </p> <p>بعضی<span class="footnote" rel="4" title="معانی الاخبار، ص ۲۲۵، ح ۱">*</span> دیگر گفته‌اند: معنایش این است که: صبر، خلقی است پسندیده که عقلای عالم از ما انتظار دارند در چنین شرایطی از خود نشان دهیم معنای دیگری هم برای آیه کرده‌اند که هیچ یک از آنها با سیاق آیه سازگاری ندارد. </p> <p><code class="aya" rel="38_7"/> <span class="aya" rel="38_7" data-words="1-10">ما سمعنا بهذا فی الملة الآخرة إن هذا إلا اختلاق</span> منظورشان از <em>ملت آخرت</em> مذهبی است که سایر ملل و امت‌های معاصر و یا قریب به عصر آن روز عرب به آن مذهب متدین بودند، در مقابل مذهب‌های اولی که امم گذشته متدین به آن بوده‌اند، گویا خواسته‌اند بگویند: این دینی نیست که تمام اهل دنیا آن را به عنوان آخرین دین بپذیرند، بلکه از همان افسانه‌های قدیمی است. </p> <p>بعضی<span class="footnote" rel="5" title="تفسیر روح المعانی، ج ۲۳، ص ۱۶۷">*</span> از مفسرین گفته‌اند: <em>مراد از</em> ملت آخرت مسیحیت است، چون دین مسیح در آن روز آخرین دین آسمانی بود، که آن نیز دعوت به توحید نمی‌کرد، چون مسیحیت به سه خدا قائل بود. پس درست است که مشرکین بگویند دعوت به توحید را حتی از آخرین         <code class="page" rel="17,280"/> دین آسمانی هم نشنیده‌ایم . </p> <p>لیکن این تفسیر درست نیست و ضعفش روشن است، برای اینکه مشرکین اعتنایی به نصرانیت نداشتند، هم چنان که اعتنایی به اسلام نداشتند. </p> <p> <span class="aya" rel="38_7" data-words="7-10">إن هذا إلا اختلاق</span> -یعنی این دین چیزی به جز دروغ و خود ساخته نیست. </p> <p><code class="aya" rel="38_8"/> <span class="aya" rel="38_8" data-words="1-6">أ أنزل علیه الذکر من بیننا</span> این جمله استفهامی است انکاری، به داعی تکذیب، می‌خواسته‌اند بگویند: هیچ مرجحی نزد محمد (ص) نیست که به وسیله آن از ما برتری و امتیازی داشته باشد، و به خاطر آن امتیاز، قرآن بر او نازل بشود، و بر ما نازل نگردد، بنا بر این جمله مورد بحث در انکارامتیاز، نظیر جمله <span class="aya" rel="26_154" data-words="1-5">ما أنت إلا بشر مثلنا</span> -تو نیستی مگر بشری مثل ما است که اختصاص رسالت به آن جناب را انکار می‌کند. </p> <h3> <span class="title" rel="38_8 38_1 38_2 38_3 38_4 38_5 38_6 38_7 38_9 38_10 38_11 38_12 38_13 38_14 38_15 38_16">اعراض از سخنان آنان و تهدید و تحقیرشان</span> </h3> <p> <span class="aya" rel="38_8" data-words="7-16">بل هم فی شک من ذکری بل لما یذوقوا عذاب</span> این جمله اعراض از همه گفته‌های ایشان است، می‌فرماید: ایشان آنچه را که گفتند از روی ایمان و اعتقاد نبوده، بلکه هنوز در باره ذکر من یعنی قرآن در شکند و احتمال می‌دهند که حق باشد. </p> <p>و اگر به حقانیت آن معتقد نشده‌اند، نه بدان جهت است که قرآن در دلالت کردن بر حقانیت نبوت و آیت بودنش برای آن، خفایی داشته و از افاده این معنا قاصر است و نمی‌تواند برای مردم یقین و اعتقاد بیاورد، بلکه تعلق دلهای آنان به عقاید باطل، و پافشاری آنان بر تقلید کورکورانه است، که ایشان را از نظر و تفکر در دلالت آیت الهی و معجزه او بر نبوت باز می‌دارد. و در نتیجه در باره این آیت یعنی قرآن در شکند در حالی که قرآن آیتی معجزه است. </p> <p>و جمله‌ <span class="aya" rel="38_8" data-words="13-16">بل لما یذوقوا عذاب</span> اعراضی است از اعراض قبلی، و معنایش این است که: انکار قرآن از ناحیه مشرکین و ایمان نیاوردن آنان به حقانیت آن، ناشی از شکی نیست که نسبت به آن داشته باشند، بلکه ناشی از روح سرکشی و استکباری است که دارند، این روحیه باعث شده که به حقانیت قرآن اعتراف نکنند، هر چند نسبت به آن یقین داشته باشند و این سرکشی را هم چنان ادامه می‌دهند تا وقتی که عذاب را بچشند، آن وقت به حکم اضطرار ناگزیر می‌شوند اعتراف کنند، هم چنان که اقوام دیگری که مثل ایشان بودند، بعد از چشیدن عذاب اعتراف کردند. </p> <p>و اینکه فرمود: <span class="aya" rel="38_8" data-words="14-16">لما یذوقوا عذاب</span> -هنوز عذاب مرا نچشیده‌اند خود تهدیدی است به عذابی که واقع خواهد شد. <code class="page" rel="17,281"/><code class="aya" rel="38_9"/> <span class="aya" rel="38_9" data-words="1-7">أم عندهم خزائن رحمة ربک العزیز الوهاب</span> این گفتار در جای اعراض واقع شده، و کلمه <em>أم</em> در آن منقطعه است و کلام، ناظر به گفتار مشرکین است که گفتند: <span class="aya" rel="38_8" data-words="1-6">أ أنزل علیه الذکر من بیننا</span> و معنایش این است که:  بلکه آیا نزد ایشان خزانه‌های رحمت پروردگارت هست، که از آن خزانه‌ها به هر کس هر چه بخواهد می‌دهد تا آن را از تو دریغ بدارند؟ بلکه این خزانه‌ها منحصرا در اختیار خود خداست و او بهتر می‌داند که رسالت را در چه دودمانی و چه شخصی قرار داده، و چه کسی را مورد رحمت خاص خود قرار دهد . </p> <p>و اگر در ذیل کلام فرمود: <span class="aya" rel="38_9" data-words="6-7">العزیز الوهاب</span>، برای این بود که خلاصه گفتار را تایید کند. و معنایش این است که هیچ سهمی از خزانه‌های رحمت خدا به دست ایشان نیست برای اینکه خدا عزیز است، یعنی مقامش منیع است و احدی در کار او نمی‌تواند دخالت کند و نیز آنها نمی‌توانند رحمت خدا را از احدی جلوگیری کنند، برای اینکه خدا وهاب، و بسیار بخشنده است. </p> <p><code class="aya" rel="38_10"/> <span class="aya" rel="38_10" data-words="1-12">أم لهم ملک السماوات و الأرض و ما بینهما فلیرتقوا فی الأسباب</span> در این جمله نیز کلمه <em>أم</em> منقطعه است. و فرمان <em>فلیرتقوا</em> فرمانی است تعجیزی. </p> <p>و کلمه <em>ارتقاء</em> به معنای بالا رفتن است. و <span class="phrase">کلمه <em rel="fa_38_10_12-12" data-sentence="5:182">اسباب</em> به معنای پله‌ها و راههایی است که به وسیله آن به آسمانها صعود می‌کنند، و ممکن است مراد از <em>ارتقاء</em> اسباب حیله‌ها و وسیله‌هایی باشد که با آن به هدف منع و صرف خود از حق می‌رسند.</span> </p> <p>و معنای آیه این است که: و یا آنکه آیا ملک آسمانها و زمین از آن ایشان است و در نتیجه می‌توانند در این آسمانها و زمین دخل و تصرف کنندو جلو نزول وحی آسمانی را بگیرند؟ که اگر راستی این طور هستند، پس به آسمانها عروج نموده و یا حیله‌های خود را به کار بزنند و جلو وحی آسمان را بگیرند! . </p> <p><code class="aya" rel="38_11"/> <span class="aya" rel="38_11" data-words="1-6">جند ما هنالک مهزوم من الأحزاب</span> <span class="phrase">کلمه <em rel="fa_38_11_4-4" data-sentence="5:55">مهزوم</em> از <em>هزیمت</em> است که به معنای خذلان و بیچارگی است.</span> و <span class="phrase">جمله  <em rel="fa_38_11_5-6" data-sentence="6:33">من الاحزاب</em> بیانی است برای <em rel="fa_38_11_1-2" data-sentence="81:2">جند ما</em> .</span> و کلمه <em>ما</em> در جمله مزبور برای افاده قلت و تحقیر است. و کلام در آیه در مقام تحقیر امر کفار است. و می‌خواهد علی رغم آن غرور و اعتزاز و اعجابی که از کلامشان استفاده می‌شد، ایشان را خوار و ناچیز معرفی کند. </p> <p><span class="phrase">دلیل این معنا نکره آمدن کلمه <em rel="fa_38_11_1-1" data-sentence="29:154">جند</em> و تتمیم آن با لفظ <em>ما</em> است و نیز اشاره به<code class="page" rel="17,282"/> موقعیت ایشان با لفظ <em rel="fa_38_11_3-3" data-sentence="192:31">هنالک</em> است که مخصوص اشاره به دور است.</span> و نیز دلیل دیگرش این است که: ایشان را جزو احزابی معرفی کرده که همواره علیه انبیا صف‌آرایی نموده و حزب تشکیل می‌دادند و خداوند هم همواره ایشان را هلاک می‌کرده، هم چنان که به زودی در آیات بعد، از آنان نام می‌برد و به همین منظور آنان را لشکری شکست خورده معرفی کرد، با اینکه هنوز جنگی نکرده بودند و شکست نخورده بودند. </p> <p>و معنای آیه این است که: این کفار لشکری ناچیز و اندک و بی‌مقدار و شکست خورده‌اند و از آن احزابی هستند که همواره علیه فرستادگان خدا حزب تشکیل می‌دادند و ایشان را تکذیب می‌کردند و عذاب من بر آنان حتمی شد. </p> <p><code class="aya" rel="38_12"/> <span class="aya" rel="38_12" data-words="1-10">کذبت قبلهم قوم نوح و عاد و فرعون ذو الأوتاد</span>... <span class="phrase"><span class="aya" rel="38_14" data-words="6-7">فحق عقاب</span> کلمه <em rel="fa_38_12_9-10" data-sentence="68:79">ذو الاوتاد</em> صفت فرعون است، و کلمه <em rel="fa_38_12_10-10" data-sentence="152:42">اوتاد</em> جمع <em>وتد</em> است که به معنای میخ است.</span> بعضی<span class="footnote" rel="1" title="تفسیر مجمع البیان، ج ۸، ص ۴۶۸">*</span> گفته‌اند: اگر فرعون را ذو الاوتاد-دارای میخ‌ها معرفی نموده، از این جهت است که فرعون با میخ‌هایی بازی برد و باخت داشته. و بعضی<span class="footnote" rel="2" title="کافی، ج ۲، ص ۶۴۹، ح ۵">*</span> دیگر گفته‌اند: جهتش این است که فرعون به هر کس غضب می‌کرد، او را چهار میخ می‌کرده، یعنی دو دست و دو پا و سر او را بر زمین میخ‌کوب می‌کرده و بعد شکنجه‌اش می‌داده. بعضی<span class="footnote" rel="3" title="تفسیر روح المعانی، ج ۲۳، ص ۱۶۷">*</span> دیگر گفته‌اند: معنایش ذو الجنود-صاحب لشکرها است، چون لشکر برای کشور به منزله میخ است. بعضی دیگر وجوه دیگری برای آن ذکر کرده‌اند، که بر هیچ یک از آن وجوه دلیل قابل اعتمادی نیست. </p> <p><code class="aya" rel="38_13"/><span class="phrase">اصحاب <em rel="fa_38_13_8-8" data-sentence="6:60">ایکه</em> قوم شعیب‌اند که سرگذشت آنان در تفسیر سوره حجر و شعراء گذشت.</span> <code class="aya" rel="38_14"/>و <span class="phrase">معنای جمله <em rel="fa_38_14_6-7" data-sentence="11:70">فحق عقاب</em> این است که: عقاب من بر آنان ثابت شد و مستقر گشت و در آخر هلاکشان کرد.</span> </p> <p><code class="aya" rel="38_15"/> <span class="aya" rel="38_15" data-words="1-11">و ما ینظر هؤلاء إلا صیحة واحدة ما لها من فواق</span> <span class="phrase">کلمه <em>نظر</em> به معنای انتظار و کلمه <em rel="fa_38_15_11-11" data-sentence="41:33">فواق</em> به معنای برگشتن و مهلت اندک است.</span> </p> <p>و معنای آیه این است که: این تکذیب کنندگان از امت تو، انتظار نمی‌برند، مگر یک صیحه را که همگی آنان را هلاک کند و با آمدنش دیگر برای آنان بازگشت و یا مهلت نیست، و آن عذاب استیصال است. </p> <p>     <code class="page" rel="17,283"/> <span class="phrase">مفسرین<span class="footnote" rel="1" title="مجمع البیان، ج ۸، ص ۴۶۸ روح المعانی، ج ۲۳، ص ۱۷۲، تفسیر فخر رازی، ج ۲۶، ص ۱۸۲">*</span> گفته‌اند: مراد از <em rel="fa_38_15_6-6" data-sentence="150:75">صیحه</em> صیحه روز قیامت است، چون امت محمد  (ص) هرگز قبل از قیامت دچار عذاب نمی‌شود.</span> ولی در تفسیر سوره یونس گفتیم که این سخن خلاف ظاهر آیات کتاب است-بدانجا مراجعه شود. </p> <p><code class="aya" rel="38_16"/> <span class="aya" rel="38_16" data-words="1-9">و قالوا ربنا عجل لنا قطنا قبل یوم الحساب</span> کلمه <em>قط</em> به معنای بهره و نصیب است. و اینکه گفتند: پروردگارا سهم ما را قبل از روز قیامت بده عجله‌ای است که نسبت به عذاب خدا کرده گفتند: سهم عذاب ما را قبل از رسیدن قیامت بده. و این کلام در حقیقت استهزای داستان روز حساب، و استهزای تهدید به عذاب آن روز است. </p> <h3>بحث روایتی‌ <span class="title" rel="38_4"> (روایاتی در باره شان نزول آیات: <span class="aya" rel="38_4" data-words="1-9">و عجبوا أن جاءهم منذر منهم و قال الکافرون...</span> و در باره <em>ص</em>) </span> </h3> <p> در کتاب کافی به سند خود از جابر از امام باقر (ع) روایت کرده که فرمود: روزی ابو جهل بن هشام به همراهی قومی از قریش نزد ابی طالب (ع) آمده، گفتند: برادرزاده‌ات ما و خدایان ما را اذیت کرد، او را بخوان و به او دستور بده تا دست از خدایان ما بردارد تا ما نیز از خدای او دست برداریم. </p> <p>ابو طالب (ع) نزد رسول خدا (ص) کسی را فرستاد تا بیاید، چون داخل شد، دید در خانه به غیر از مشرکین کسی نیست، لذا نگفت <em>السلام علیکم</em> بلکه گفت: <span class="aya" rel="20_47" data-words="19-23">السلام علی من اتبع الهدی</span> -سلام بر هر کس که پیرو هدایت باشد . </p> <p>آن گاه نشست ابو طالب او را از ماجرا خبر داد. رسول خدا (ص) فرمود: من پیشنهادی بهتر از این دارم، پیشنهادی که با به کار بستن آن عرب سالار می‌شوند، و تمام گردنها برایشان خاضع می‌گردد، آیا می‌خواهید آن پیشنهاد را بکنم؟ ابو جهل گفت: بله، بگو ببینم آن چیست؟ فرمود: اینکه بگویید: لا اله الا اللَّه . </p> <p>امام باقر (ع) سپس فرمود: مشرکین انگشت‌ها را به گوش خود گرفته، برخاستند و بیرون شدند، در حالی که می‌گفتند: ما این پیشنهاد را حتی در آخرین ملت هم نشنیدیم، این نیست مگر ساخته و پرداخته خود او، پس خدای تعالی آیه‌ <span class="aya" rel="38_1" data-words="1-5">ص و القرآن ذی الذکر</span>... <span class="aya" rel="38_7" data-words="9-10">إلا اختلاق</span> را در این باره نازل فرمود<span class="footnote" rel="2" title="الدر المنثور، ج ۵، ص ۲۹۵">*</span>. </p> <p>     <code class="page" rel="17,284"/> و در تفسیر قمی در ذیل آیه شریفه‌ <span class="aya" rel="38_4" data-words="1-6">و عجبوا أن جاءهم منذر منهم</span> آمده که وقتی رسول خدا (ص) دعوت خود را ظاهر ساخت، قریش نزد ابو طالب جمع شده، گفتند: ای ابو طالب برادرزاده‌ات عقاید ما را سفیهانه خواند خدایان ما را ناسزا گفت و جوانان ما را فاسد نمود و جمعیت ما را متفرق کرد، اگر داعی او بر این کار این است که می‌خواهد از ناداری نجات یابد، ما برای او آن قدر مال جمع می‌کنیم که از همه ما ثروتمندتر شود. و حتی او را پادشاه خود می‌کنیم. </p> <p>ابو طالب جریان را به رسول خدا (ص) خبر داد، حضرت فرمود: اگر خورشید را به دست راست من بگذارند، و ماه را به دست چپم، نمی‌پذیرم، و لیکن یک کلمه به من بدهند تا (هم مرا راضی کرده باشند، و هم) به وسیله آن سرور عرب گشته و غیر عرب هم به دین ایشان بگروند و نیز خود آنان پادشاهانی در بهشت باشند، ابو طالب پاسخ آن جناب را به اطلاع ایشان رسانید. ایشان گفتند: یک کلمه چیزی نیست ده کلمه از ما بخواهد، رسول خدا (ص) فرمود شهادت دهند به اینکه لا اله الا اللَّه و انی رسول اللَّه مشرکین گفتند: شگفتا!آیا سیصد و شصت خدا را رها کنیم، و یک خدا بگیریم؟ پس خدای سبحان این آیه را فرستاد: <span class="aya" rel="38_4" data-words="1-12">و عجبوا أن جاءهم منذر منهم و قال الکافرون هذا ساحر کذاب</span>... <span class="aya" rel="38_7" data-words="9-10">إلا اختلاق</span> یعنی بهم مخلوط شده. <span class="aya" rel="38_8" data-words="1-12">أ أنزل علیه الذکر من بیننا بل هم فی شک من ذکری</span>... <span class="aya" rel="38_11" data-words="5-6">من الأحزاب</span> یعنی آنهایی که در روز احزاب جمعیت تشکیل دادند<span class="footnote" rel="1" title="تفسیر قمی، ج ۲، ص ۲۲۹">*</span>. </p> <p>مؤلف: این قصه از طرق اهل سنت نیز نقل شده، و در بعضی از روایات ایشان آمده که وقتی رسول خدا (ص) کلمه توحید را بر آنان عرضه کرد و گفتند چیز دیگری از ما بخواه، فرمود: اگر خورشید را برای من فراهم کنید و بیاورید و در دست من قرار دهید، غیر از این از شما چیزی نمی‌خواهم. مشرکین از این سخن وی در خشم شده، برخاستند و رفتند<span class="footnote" rel="2" title="معانی الاخبار، ص ۲۲">*</span> و پاسخ پیامبر (ص) به آنان کنایه از این بوده که حتی اگر مشرکین زمام نظام عالم ارضی را به آن جناب واگذارند دست از دعوتش برنخواهد داشت چون خورشید و ماه از بزرگترین مؤثرات در زمینند، و آن دو را دو جرم کوچک و به همان اندازه که به     <code class="page" rel="17,285"/> چشم می‌خورند تصور کرد، تا بتواند مطلب خود را بیان نماید. </p> <p>و در کتاب علل به سند خود از اسحاق بن عمار روایت کرده که گفت: از ابی الحسن موسی بن جعفر (ع) پرسیدم: چه شد که نماز دارای یک رکوع و دو سجده گشت و چه شد که دارای دو سجده شد ولی دارای دو رکوع نشد؟ فرمود: حال که از چیزی سؤال کردی دلت را برای فهمیدن جوابش خالی و حواست را جمع کن. اولین نمازی که رسول خدا (ص) خواند نمازی بود که در آسمان در پیش روی خدای تبارک و تعالی در جلو عرش او خواند. و آن چنان بود که وقتی آن جناب را به معراج بردند تا جلو عرش بالا رفت. خدای تعالی به او فرمود: ای محمد!نزدیک <em>صاد</em> بیا و محل سجده خود را بشوی و طاهر کن و برای پروردگارت نماز بخوان. پس رسول خدا (ص) به همان نقطه‌ای که خدای تعالی دستورش داده بود نزدیک شده، وضو گرفت و وضویش را کامل کرد. </p> <p>پرسیدم: فدایت شوم <em>صاد</em> چه بود؟ که آن جناب مامور شد از آن برای وضو گرفتن استفاده کند؟ فرمود: چشمه‌ای است که از یکی از ارکان عرش می‌جوشد و آن را <em>آب حیوان</em> می‌نامند. و آن همان است که خدای تعالی در باره‌اش می‌فرماید: <span class="aya" rel="38_1" data-words="1-5">ص و القرآن ذی الذکر</span> -تا آخر حدیث<span class="footnote" rel="1" title="علل الشرائع، ص ۳۳۴، ح ۱">*</span>. </p> <p>مؤلف: این معنا-که <em>صاد</em> نهری است که از ساق عرش بیرون می‌آید-در کتاب معانی الاخبار از سفیان ثوری از امام صادق (ع) نیز روایت شده<span class="footnote" rel="2" title="روح المعانی، ج ۲۳، ص ۱۷۱ مجمع البیان، ج ۸، ص ۴۶۸">*</span> و در مجمع البیان از ابن عباس روایت آورده که گفت: <em>صاد</em> یکی از اسمای خداست. و سپس اضافه کرده که این معنا از امام صادق (ع) نیز روایت شده<span class="footnote" rel="3" title="روح المعانی، ج ۲۳، ص ۱۷۱ مجمع البیان، ج ۸، ص ۴۶۸">*</span>. </p> <p>و در کتاب معانی به سند خود از اصبغ از علی (ع) روایت آورده که در معنای آیه‌ <span class="aya" rel="38_16" data-words="1-9">و قالوا ربنا عجل لنا قطنا قبل یوم الحساب</span> فرمود: منظورشان بهره‌ای است که از عذاب خدا دارند<span class="footnote" rel="4" title="تفسیر روح المعانی، ج ۲۳، ص ۱۶۷">*</span>. </p> 
