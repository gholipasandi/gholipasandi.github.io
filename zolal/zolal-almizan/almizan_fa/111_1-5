<h2 class="sura">سوره تبت مکی است و پنج آیه دارد </h2><h3 class="ayas">سوره المسد آیه‌های ۱ تا ۵</h3><code class="section" rel="111_1-5"/><h3>ترجمه آیات</h3> <p> <span class="trans" rel="111_0">به نام خدای رحمان و رحیم.  </span><span class="trans" rel="111_1">بریده باد دو دست ابی لهب (مرگ بر او باد).  «۱» </span><span class="trans" rel="111_2">مال وی و آنچه را به دست آورده دردی را از او دوا نکرد.  «۲» </span><span class="trans" rel="111_3">به زودی وارد آتشی شعله‌ور شود.  «۳» </span><span class="trans" rel="111_4">با زنش که بارکش هیزم است.  «۴» </span><span class="trans" rel="111_5">و طنابی تابیده (از لیف خرما) به گردن دارد.  «۵» </span></p>       <h3>بیان آیات</h3> <p> این سوره تهدید شدیدی است به ابو لهب، تهدیدی است به هلاکت خودش و عملش، تهدیدی است به آتش جهنم برای خودش و همسرش، و این سوره در مکه نازل شده است. </p> <p><code class="aya" rel="111_1"/> <span class="aya" rel="111_1" data-words="1-6">تبت یدا أبی لهب و تب</span> <em> </em> تب <em>و</em> تباب بنا بر آنچه جوهری معنی کرده به معنای خسران و هلاکت است<span class="footnote" rel="1" title="صحاح اللغة، ماده &lt;em&gt;تب&lt;/em&gt; ">*</span>. </p> <p>   <code class="page" rel="20,664"/> و راغب آن را به دوام خسران معنا کرده<span class="footnote" rel="1" title="مفردات راغب، ماده &lt;em&gt;تب&lt;/em&gt; ">*</span>. بعضی<span class="footnote" rel="2" title="مجمع البیان، ج ۱۰، ص ۵۵۹">*</span> هم گفته‌اند به معنای خیبت و نومیدی است. بعضی<span class="footnote" rel="3" title="مجمع البیان، ج ۷، ص ۲۰۶">*</span> دیگر آن را به معنای تهی دستی از همه خیرها دانسته‌اند. ولی-به طوری که دیگران هم<span class="footnote" rel="4" title="مجمع البیان، ج ۱۰، ص ۵۵۹">*</span> گفته‌اند-همه این معانی نزدیک به همند، و بنا بر این کلمه <em>ید</em> در آیه نیز به معنای لغویش نیست، بلکه کنایه است از قدرت آدمی، چون دست در انسان عضوی است که مقاصدش به وسیله آن انجام می‌شود، و بیشتر کارهای آدمی را به دست او نسبت می‌دهند، و تباب و خاسر شدن دست به معنای بی‌نتیجه شدن اعمال آدمی، و بلکه نتیجه معکوس دادن آن است، و یا به عبارت دیگر به معنای باطل شدن اعمال او و به نتیجه نرسیدن آن است، به طوری که زحماتش هدر رود و مورد استفاده‌اش قرار نگیرد، این معنای تباب دست انسان بود. </p> <p>و معنای تباب خود آدمی، خسران او در نفس و حاق ذاتش است، به طوری که از سعادت دائمیش محروم شود، و این همان هلاکت دائمی او است. </p> <h3> <span class="title" rel="111_1">معنای‌ <span class="aya" rel="111_1" data-words="1-6">تبت یدا أبی لهب و تب</span> و وجه اینکه در این نفرین از ابو لهب به کنیه یاد شده است</span> </h3> <p> پس اینکه فرمود: <span class="aya" rel="111_1" data-words="1-6">تبت یدا أبی لهب و تب</span>، معنایش در حقیقت <em>تب ابو لهب</em>  است، و این نفرینی به او به هلاکت خودش و بطلان و بی‌اثر گشتن توطئه‌هایی است که به منظور خاموش کردن نور نبوت می‌کرد، و یا قضایی است از خدای تعالی به این هلاکت و بطلان توطئه‌ها. </p> <p>و این ابو لهب که مورد نفرین و یا قضای حق تعالی قرار گرفته، فرزند عبد المطلب و عموی رسول خدا (ص) است، که سخت با رسول خدا (ص) دشمنی می‌کرد و در تکذیب گفته‌ها و دعوت او و نبوتش و در آزار و اذیتش اصرار می‌ورزید، و در این راه از هیچ گفته و عملی فروگذار نمی‌کرد، و او همان کسی بود که وقتی رسول خدا (ص) او و سایر عشیره اقربین خود را برای اولین بار دعوت کرد، با کمال بی‌شرمی در پاسخش گفت تبا لک-خسران و هلاکت بر تو باد و این سوره نازل شد و گفتار او را به خودش رد کرد که خسران و هلاکت بر او باد. </p> <p>بعضی<span class="footnote" rel="5" title="مجمع البیان، ج ۱۰، ص ۵۵۶">*</span> ها گفته‌اند: نام او همین ابو لهب بوده، هر چند که به شکل کنیه است. </p> <p>بعضی<span class="footnote" rel="6" title="مجمع البیان، ج ۱۰، ص ۵۵۶">*</span> دیگر گفته‌اند کلمه <em>ابو لهب</em> کنیه او بوده و نامش عبد العزی بوده. بعضی دیگر گفته‌اند عبد مناف بوده. و از همه اقوالی که در پاسخ این سؤال (چرا اسم او را نیاورد) گفته       <code class="page" rel="20,665"/> شده، این قول<span class="footnote" rel="1" title="روح المعانی، ج ۳۰، ص ۲۶۱">*</span> است که خواسته است او را به آتش نسبت دهد، چون أبو لهب، اشعاری به انتساب به آتش دارد، وقتی می‌گویند فلانی ابو الخیر است، معنایش این است که: با خیر رابطه‌ای دارد، و همچنین ابو الفضل و ابو الشر، و چون در آیات بعد می‌فرماید: <span class="aya" rel="111_3" data-words="1-4">سیصلی نارا ذات لهب</span> -به زودی در آتشی زبانه‌دار می‌سوزد از آن فهمیده می‌شود که معنای‌ <span class="aya" rel="111_1" data-words="1-4">تبت یدا أبی لهب</span> هم این است که: از کار افتاده باد دو دست مردی جهنمی، که همیشه ملازم با شعله و زبانه آن است. </p> <p>بعضی<span class="footnote" rel="2" title="مجمع البیان، ج ۱۰، ص ۵۶۰">*</span> دیگر گفته‌اند: نام او عبد العزی بوده، و اگر قرآن کریم نامش را نبرده، بدین جهت بود که کلمه <em>عبد العزی</em> به معنای بنده عزی است، و <em>عزی</em> نام یکی از بت‌ها است، خدای تعالی کراهت داشته که بر حسب لفظ نام عبدی را ببرد که عبد او نباشد، بلکه عبد غیر او باشد، و خلاصه با اینکه در حقیقت عبد اللَّه است، عبد العزی‌اش بخواند، اگر چه در اسم اشخاص معنا مورد نظر نیست، ولی همانطور که گفتیم قرآن کریم خواست از چنین نسبتی حتی بر حسب لفظ خود داری کرده باشد. </p> <p><code class="aya" rel="111_2"/> <span class="aya" rel="111_2" data-words="1-7">ما أغنی عنه ماله و ما کسب</span> <span class="phrase">در این آیه کلمه <em>ما</em> دو بار آمده، اولی نافیه است، و دومی می‌تواند موصوله باشد، و معنای <em rel="fa_111_2_6-7" data-sentence="94:203">ما کسب</em> ، آنچه با اعمالش به دست آورده بوده باشد، و می‌تواند مصدریه باشد، و معنایش کسب کردن به دست خود باشد، و کسب کردن به دست خود، همان عمل او است، و معنای آیه به فرض دوم این است که: عمل او دردی از او دوا نکرد.</span> </p> <p>و معنای آیه به هر حال این است که مال ابو لهب و عملش و یا اثر عملش دردی از او دوا نکرد و به نفرین خدا و یا قضای او، هم دچار تباب و خسران نفس شد و هم تباب و خسران دو دستش. </p> <p><code class="aya" rel="111_3"/> <span class="aya" rel="111_3" data-words="1-4">سیصلی نارا ذات لهب</span> یعنی به زودی داخل آتشی زبانه‌دار خواهد شد. و منظور از این آتش، آتش دوزخ است که جاودانی است، و اگر کلمه <em>نار</em> را نکره و بدون الف و لام آورد، برای این بود که عظمت و هولناکی آن را برساند. </p> <p><code class="aya" rel="111_4"/> <span class="aya" rel="111_4" data-words="1-4">و امرأته حمالة الحطب</span> <span class="phrase">این آیه عطف است بر ضمیر فاعلی که در جمله <em rel="fa_111_3_1-1" data-sentence="41:486">سیصلی</em> مستتر است، و تقدیر کلام سیصلی ابو لهب و سیصلی امرأته است، یعنی بزودی ابو لهب داخل آتشی زبانه دار     <code class="page" rel="20,666"/> می‌شود، و به زودی همسرش نیز داخل آن خواهد شد، و کلمه <em rel="fa_111_4_3-3" data-sentence="292:277">حمالة</em> -به فتحه آخر-در جمله‌ <span class="aya" rel="111_4" data-words="3-4">حمالة الحطب</span> از این جهت فتحه به خود گرفته که به اصطلاح وصفی است که به منظور مذمت موصوف آن از وصفیت افتاده و در اینجا به عنوان نام آن زن آمده، و در نتیجه چنین معنا می‌دهد: من مذمت می‌کنم حمالة الحطب را.</span> </p> <p>ولی <span class="phrase">بعضی<span class="footnote" rel="1" title="روح المعانی، ج ۳۰، ص ۲۶۳">*</span> گفته‌اند منصوب شدن <em rel="fa_111_4_3-3" data-sentence="96:93">حمالة</em> بخاطر آن است که حال از کلمه  <em rel="fa_111_4_2-2" data-sentence="181:49">امرأة</em> است، و این معنای لطیفی می‌دهد که به زودی می‌آید.</span> </p> <p><code class="aya" rel="111_5"/> <span class="aya" rel="111_5" data-words="1-5">فی جیدها حبل من مسد</span> <span class="phrase">کلمه <em rel="fa_111_5_5-5" data-sentence="5:140">مسد</em> به معنای طنابی است که از لیف خرما بافته شده باشد، و این جمله بنا بر اینکه کلمه <em rel="fa_111_4_3-3" data-sentence="138:46">حمالة</em> حال باشد، حال دوم از کلمه <em rel="fa_111_4_2-2" data-sentence="221:5">امرأة</em> است.</span> </p> <p>و ظاهرا مراد از این دو آیه این باشد که همسر ابو لهب به زودی در آتش دوزخ در روز قیامت به همان هیئتی ممثل می‌گردد که در دنیا به خود گرفته بود، در دنیا شاخه‌های خاربن و بته‌هایی دیگر را با طناب می‌پیچید و حمل می‌کرد، و شبانه آنها را بر سر راه رسول خدا  (ص) می‌ریخت تا به این وسیله آن جناب را آزار دهد، در آتش هم با همین حال، یعنی طناب به گردن و هیزم به پشت ممثل گشته عذاب می‌شود. </p> <h3> <span class="title" rel="111_3">توضیحی در باره اینکه نفرین به ابو لهب و اینکه فرمود: <span class="aya" rel="111_3" data-words="1-2">سیصلی نارا...</span> عدم اختیار ابو لهب در جهنمی شدن را افاده نمی‌کند</span> </h3> <p> در مجمع البیان می‌گوید: اگر کسی سؤال کند بعد از این نفرین که خدا در حق ابو لهب کرده، آیا جهنمی بودن او جبری نیست، و آیا او باز هم می‌توانسته ایمان بیاورد، و آیا اگر ایمان می‌آورد نفرین خدا تکذیب نمی‌شد؟ در پاسخ می‌گوییم: باز هم ایمان آوردن، تکلیف ابو لهب بوده، چون نفرین، تکلیف ثابت را بر نمی‌دارد، و نفرین خدای تعالی بر او در حقیقت تهدید او است، خواسته است بفرماید اگر ایمان نیاوری چنین و چنانت می‌کنم<span class="footnote" rel="2" title="البته وعده عذاب ما بر اکثر آنان چون ایمان نمی‌آورند حتمی و لازم گردید سوره یس، آیه ۷">*</span>. </p> <p>مؤلف: اشکال مذکور ناشی از غفلت است، غفلت از این حقیقت که تعلق قضای حتمی الهی به فعلی از افعال اختیاری انسان، باعث بطلان اختیار انسان نمی‌شود، چون فرض این است که اراده الهی-و همچنین فعل خدای تعالی-تعلق گرفته به فعل اختیاری انسان، بدان جهت که فعل انسان است، یعنی اختیاری است، و اگر فعل انسان و به عبارتی فعل ابو لهب به اختیار خود او صادر نشود، باعث می‌شود که اراده خدا از مرادش تخلف کند و این محال است، و وقتی فعلی که متعلق قضاء موجب است، اختیاری شد، ترکش هم اختیاری خواهد     <code class="page" rel="20,667"/> بود، هر چند که آن ترک واقع نمی‌شود،  (دقت بفرمایید) و ما در چند مورد از مباحث گذشته این کتاب در این باره بحث کردیم. </p> <p>پس روشن شد که ابو لهب می‌توانسته ایمان بیاورد و از آتش نجات پیدا کند، آتشی که در صورت کافر مردن وی حتمی بوده، و قضایش رانده شده بود. </p> <p>و از این باب است همه آیاتی که در باره کفار قریش نازل شده و خبر می‌دهد به اینکه اینان ایمان نخواهند آورد، نظیر آیات زیر که می‌فرماید: <span class="aya" rel="2_6" data-words="1-12">إن الذین کفروا سواء علیهم أ أنذرتهم أم لم تنذرهم لا یؤمنون</span><span class="footnote" rel="1" title="همانا کسانی که کفر ورزیده‌اند چه انذارشان کنی و چه نکنی فرقی به حالشان ندارد و ایمان نخواهند آورد سوره بقره، آیه ۶">*</span>، و نیز می‌فرماید: <span class="aya" rel="36_7" data-words="1-8">لقد حق القول علی أکثرهم فهم لا یؤمنون</span><span class="footnote" rel="2" title="قرب الاسناد، ص ۱۴۰">*</span>، و نیز از همین باب است آیاتی که سخن از مهر زدن بر دلها دارد، هیچ یک از آن آیات و این آیات مستلزم جبر نیست. </p> <h3>بحث روایتی‌ <span class="title" rel="111_1 111_4 111_2 111_3 111_5"> (چند روایت در باره بد رفتاری ابو لهب و همسرش با رسول اللَّه (صلی اللَّه علیه و آله و سلم) و نزول سوره تبت) </span> </h3> <p> در مجمع البیان در ذیل آیه شریفه‌ <span class="aya" rel="26_214" data-words="1-4">و أنذر عشیرتک الأقربین</span> از ابن عباس روایت آورده که گفت: وقتی این آیه نازل شد، رسول خدا (ص) بر بالای صفا رفت و با بلندترین صوتش فریاد زد یک خبر مهم، و قریش بدون درنگ دورش جمع شدند، پرسیدند چه شده است مگر؟ فرمود: به نظر شما اگر خبری بدهم که فردا صبح و یا امروز عصر دشمنی بر سر شما می‌تازد از من می‌پذیرید یا نه؟ همه گفتند: بلی (برای اینکه ما از تو دروغی نشنیده‌ایم). فرمود: هم اکنون شما را انذار و هشدار می‌دهم از عذابی سخت که در انتظار شما است، ابو لهب گفت: تبا لک- مرگت باد ، برای این همه ما را صدا زدی و اینجا جمع کردی؟ خدای عز و جل در پاسخ وی این سوره را نازل کرد<span class="footnote" rel="3" title="روح المعانی، ج ۳۰، ص ۲۶۴">*</span>. </p> <p>مؤلف: این روایت را در تفسیر این سوره نیز از سعید بن جبیر از ابن عباس روایت کرده، ولی در آن نیامده که دعوت بر بالای صفا هنگام نزول آیه‌ <span class="aya" rel="26_214" data-words="1-3">و أنذر عشیرتک...</span> بوده<span class="footnote" rel="4" title="تفسیر قمی، ج ۲، ص ۴۴۸">*</span>. </p> <p>و نیز در مجمع البیان از طارق محاربی روایت کرده که گفت: روزی در هنگامی که         <code class="page" rel="20,668"/> من در بازار ذی المجاز بودم، ناگهان به جوانی برخوردم که صدا می‌زد هان ای مردم!بگویید:  لا اله الا اللَّه تا رستگار شوید، و ناگهان به مردی برخوردم که در عقب سر او می‌آمد و به طرف او سنگ می‌انداخت، و دیدم که ساق پا و پشت پاشنه او را خون انداخته بود و صدا می‌زد هان ای مردم او کذاب است، گوش به سخنش ندهید. من از اشخاص پرسیدم این مرد کیست؟ گفتند این محمد است که مدعی نبوت است، و آن ابو لهب عموی او است که معتقد است وی دروغ می‌گوید<span class="footnote" rel="1" title="مجمع البیان، ج ۱۰، ص ۵۵۹">*</span>. </p> <p>و در قرب الاسناد به سند خود از موسی بن جعفر (ع) روایت کرده که در حدیثی طولانی که معجزات رسول خدا (ص) را بر می‌شمارد، فرموده یکی از آنها داستان ام جمیل همسر ابو لهب است که وقتی سوره‌ <span class="aya" rel="111_1" data-words="1-4">تبت یدا أبی لهب</span> نازل شد، نزد رسول خدا (ص) آمد در حالی که ابو بکر پسر ابو قحافه نیز در حضور آن جناب بود، عرضه داشت یا رسول اللَّه، ام جمیل است که با خشم می‌آید، و چه خشمی!گویا قصد اذیت تو را دارد، چون سنگی به دست گرفته می‌خواهد آن را به طرف تو پرتاب کند. رسول خدا (ص) فرمود: او مرا نمی‌بیند. ابو بکر اضافه می‌کند ام جمیل نزدیک آمد و از من پرسید رفیقت کجا است؟ گفتم آنجایی که خدا خواسته است. گفت: من به سر وقت او آمده‌ام اگر او را ببینم این سنگ را به سویش می‌افکنم، چون او مرا هجو کرده، به لات و عزی سوگند که من زنی شاعر هستم،  (و می‌دانم چگونه هجوش کنم، این را گفت و رفت)، ابو بکر از رسول خدا (ص) پرسید: راستی او تو را ندید؟ فرمود: نه، خدای تعالی حجابی بین من و او انداخت، و مانع دیدنش شد<span class="footnote" rel="2" title="روح المعانی، ج ۳۰، ص ۲۶۰">*</span>. </p> <p>مؤلف: قریب به این معنا از چند طریق از طرق اهل سنت روایت شده<span class="footnote" rel="3" title="روح المعانی، ج ۳۰، ص ۲۶۰">*</span>. </p> <p>و در تفسیر قمی در ذیل آیه‌ <span class="aya" rel="111_4" data-words="1-4">و امرأته حمالة الحطب</span> روایت کرده که امام فرمود: ام جمیل دختر صخر بود، و علیه رسول خدا (ص) سخن چینی می‌کرد و احادیث و سخنان رسول خدا (ص) را برای کفار می‌برد<span class="footnote" rel="4" title="روح المعانی، ج ۳۰، ص ۲۶۰">*</span>. </p> 
