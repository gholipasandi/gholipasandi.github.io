<h3 class="ayas">سوره فصلت آیه‌های ۲۶ تا ۳۹</h3><code class="section" rel="41_26-39"/><h3>ترجمه آیات</h3> <p> <span class="trans" rel="41_26">و آنان که کفر ورزیدند به یکدیگر سفارش می‌کردند که هنگام شنیدن صدای قرآن به آن گوش ندهید و جار و جنجال کنید به طوری که صدای شما بر صدای قرآن غلبه کند و در نتیجه کسی آن را نشنود.  «۲۶» </span><span class="trans" rel="41_27">ما هم به طور یقین به کسانی که کفر ورزیدند عذاب سختی می‌چشانیم و به بدتر از آنچه می‌کردند کیفر می‌دهیم.  «۲۷» </span><span class="trans" rel="41_28">این چنین است که کیفر دشمنان خدا آتش است در شکم آتش خانه‌ای جاودانه دارند به کیفر اینکه همواره آیات ما را انکار می‌کردند.  «۲۸» </span><span class="trans" rel="41_29"> (همین کفار که در دنیا آن سفارش را به یکدیگر می‌کردند) در آخرت می‌گویند: پروردگارا گمراه کنندگان جنی و انسی را به ما نشان بده تا آنان را زیر پا گذاریم تا خوارتر از خود ما شوند.  «۲۹» </span><span class="trans" rel="41_30">اما آنهایی که گفتند پروردگار ما اللَّه است و بر گفته خود پافشاری و استواری هم کردند ملائکه بر آنان نازل گشته و می‌گویند نترسید و غم مخورید و به بهشت بشارت و خوشوقتی داشته باشید بهشتی که در دنیا همواره وعده‌اش را به شما می‌دادند.  «۳۰» </span><span class="trans" rel="41_31">آری، ماییم اولیای شما هم در دنیا و هم در آخرت و شما در بهشت هر چه دلتان بخواهد و بلکه هر چه طلب کنید در اختیار خواهید داشت.  «۳۱» </span><span class="trans" rel="41_32">اینها همه مراسمی است که قبلا برای پذیرایی شما از ناحیه خدای آمرزنده رحیم فراهم شده.  «۳۲» </span><span class="trans" rel="41_33">راستی خوش گفتارتر از کسی که بشر را به سوی خدا دعوت می‌کند و عمل صالح انجام می‌دهد و می‌گوید: من به یقین از تسلیم شدگانم کیست؟.  «۳۳» </span><span class="trans" rel="41_34">و چون معلوم است که خوبی و بدی یکسان نیست لا جرم تو بدی‌های مردم را بهترین عکس العمل دفع کن تا آن کسی که بین تو و او دشمنی هست چنان از دشمنی دست بردارد که گویی دوستی مهربان است.  «۳۴» </span><span class="trans" rel="41_35">اما این نصیحت را نمی‌پذیرند مگر کسانی که خویشتن دارند و نیز نمی‌پذیرد مگر آنکه بهره عظیمی از سعادت داشته باشد.  «۳۵» </span><span class="trans" rel="41_36">و اگر از ناحیه شیطان به نحوی تحریک شدی پناه به خدا بر که او شنوای دانا است.  «۳۶» </span><span class="trans" rel="41_37">و یکی از آیات او شب و روز و خورشید و ماه است، پس دیگر معنا ندارد که برای خورشید و ماه سجده کنید بلکه باید برای خدایی سجده کنید که آنها را آفریده اگر به راستی می‌خواهید عبادتی کنید. <code class="page" rel="17,589"/> «۳۷» </span><span class="trans" rel="41_38"> و اگر دیدی که باز کفار استکبار می‌کنند غمگین مباش که آنان که نزد پروردگار تواند شب و روز او را تسبیح می‌گویند و خسته نمی‌شوند.  «۳۸» </span><span class="trans" rel="41_39">و یکی از آیاتش این است که زمین را می‌بینی مرده و بی‌جنب و جوش است ولی وقتی ما باران بر آن نازل می‌کنیم به جنب و جوش می‌افتد و بالا می‌آید، آری، آن کس که مردگان را زنده می‌کند همان کسی است که زمین را زنده می‌کند که او بر هر چیزی قادر است.  «۳۹» </span></p>                       <h3>بیان آیات</h3> <p> در این آیات به ایمان نیاوردن کفار به قرآن کریم که در صدر سوره آمده بود، برگشت شده، و متعرض نقشه‌هایی شده که آنان به منظور ابطال حجت قرآن می‌کشیدند. و در این آیات بین کفار و مؤمنین با استقامت مقابله شده، کفار و پاره‌ای از عواقب ضلالت آنان را، از یک سو، و مؤمنین با استقامت و پاره‌ای از پاداشهای آخرتی ایشان را، از سوی دیگر آورده. و نیز متعرض مطالب متفرقه دیگری می‌شود. </p> <p> <span class="aya" rel="41_26" data-words="1-13">و قال الذین کفروا لا تسمعوا لهذا القرآن و الغوا فیه لعلکم تغلبون</span> کلمه <em>الغوا</em> امر از مصدر <em>لغو</em> است، و لغو به معنای هر چیزی است که اصل و ریشه‌ای نداشته باشد، و در کلام به معنای آن گفتاری است که معنا نداشته باشد. وقتی گفته می‌شود  <em>لغی</em> ، و <em>یلغو</em> ، <em>لغوا</em> معنایش این است که کار لغو کرد، و می‌کند. و <span class="phrase">کلمه <em rel="fa_41_26_7-7" data-sentence="5:140">هذا</em> که اشاره به قرآن است، و دو باره نام قرآن را آوردن، <em>این قرآن</em> ، دلیل بر این است که کمال عنایت را به قرآن و از بین بردن آن داشته‌اند.</span> </p> <p>و این آیه دلالت می‌کند بر نهایت عجز کفار در مبارزه علیه قرآن، به طوری که بعد از آنکه نتوانستند کلامی مثل آن را بیاورند، و یا اقامه برهانی علیه آن بکنند، کارشان در بیچارگی به اینجا کشید که به یکدیگر سفارش کنند که گوش به قرآن ندهند، و هر جا قرآن خوانده شود سر و صداهای بی معنا در آورند، تا صدای آن شخص به گوش کسی نرسد، و در نتیجه اثرش لغو گردد. و منظور از جمله باشد که شما غالب شوید این غلبه است. </p> <h3> <span class="title" rel="41_26 41_27 41_28 41_29 41_30 41_31 41_32 41_33 41_34 41_35 41_36 41_37 41_38 41_39"> (روایاتی راجع به حسن ظن به خدا، و مراد از گواهی دادن پوست بدن در قیامت) </span> </h3> <p> <code class="aya" rel="41_27"/> <span class="aya" rel="41_27" data-words="1-5">فلنذیقن الذین کفروا عذابا شدیدا...</span> <span class="phrase">لام در جمله <em rel="fa_41_27_1-1" data-sentence="12:15">لنذیقن</em> لام سوگند است.</span> و مراد از <em>الذین کفروا</em> به حسب مورد آیه، همان کسانی است که گفته بودند: به قرآن گوش ندهید. هر چند که صرفنظر از مورد، آیه شریفه بر حسب لفظ مطلق است. <code class="page" rel="17,590"/> <span class="aya" rel="41_27" data-words="6-11">و لنجزینهم أسوأ الذی کانوا یعملون</span> -بعضی<span class="footnote" rel="1" title="مفردات راغب، ماده &lt;em&gt;قوم&lt;/em&gt; ">*</span> گفته‌اند: مراد از <span class="aya" rel="41_27" data-words="8-11">أسوأ الذی کانوا یعملون</span> همه اعمال زشت آنان است، و کلمه <em>أسوء-بدتر</em> در اینجا از معنای أفعل تفضیلی خود افتاده، در نتیجه به معنای <em>بد</em> شده، نه <em>بدتر</em> بعضی<span class="footnote" rel="2" title="صحاح اللغة، ج ۵، ص ۲۰۱۷">*</span> از مفسرین گفته‌اند: مراد این است که به عنوان مبالغه در نهی و زجر، جزای بدترین اعمالشان را ذکر کند، و از بقیه اعمال بدشان سکوت نماید. </p> <p><code class="aya" rel="41_28"/> <span class="aya" rel="41_28" data-words="1-5">ذلک جزاء أعداء الله النار...</span> <span class="phrase">جمله <em rel="fa_41_28_1-2" data-sentence="5:93">ذلک جزاء</em> مبتدا و خبر است، و کلمه <em rel="fa_41_28_5-5" data-sentence="87:54">النار</em> بدل از کلمه <em rel="fa_41_28_1-1" data-sentence="155:29">ذلک</em> ، و یا عطف بیان برای آن است.</span> ممکن هم هست خبری باشد برای مبتدایی که حذف شده، و تقدیر آن ذلک جزاء اعداء اللَّه هی النار باشد، یعنی این است جزای دشمنان خدا که عبارت است از آتش. و یا مبتدا باشد برای این خبر که می‌فرماید: <span class="aya" rel="41_28" data-words="6-9">لهم فیها دار الخلد</span> یعنی آتش برای آنان خانه‌ای است جاودانه. </p> <p> <span class="aya" rel="41_28" data-words="6-9">لهم فیها دار الخلد</span> -یعنی آتش به همه آنان احاطه دارد، هر یک از ایشان در درون آتش خانه‌ای‌مخصوص به خود دارد، که در آن جاودانند. </p> <p> <span class="aya" rel="41_28" data-words="10-14">جزاء بما کانوا بآیاتنا یجحدون</span> -کلمه <em>جزاء</em> مفعول مطلق است برای فعلی تقدیری، و تقدیر کلام چنین است <em>یجزون جزاء</em> یعنی جزاء داده می‌شوند جزایی مخصوص. </p> <p>و <span class="phrase">ممکن است مفعول مطلق باشد برای مصدری که قبلا در کلام بود، یعنی <em rel="fa_41_28_1-2" data-sentence="62:111">ذلک جزاء</em> نظیر این آیه که می‌فرماید: <span class="aya" rel="17_63" data-words="6-10">فإن جهنم جزاؤکم جزاء موفورا</span>.</span> </p> <p><code class="aya" rel="41_29"/> <span class="aya" rel="41_29" data-words="1-12">و قال الذین کفروا ربنا أرنا الذین أضلانا من الجن و الإنس</span> این آیه حکایت کلامی است که کفار در داخل آتش می‌گویند، و از خدای تعالی درخواست می‌کنند که متبوعین و پیشوایان ضلالت جنی و انسی‌شان را نشان ایشان بدهد تا آنان را زیر پای خود لگدمال و ذلیل کنند، و به همین مقدار عذابشان را بیشتر سازند، به شهادت اینکه دنبالش می‌گویند <span class="aya" rel="41_29" data-words="13-18">نجعلهما تحت أقدامنا لیکونا من الأسفلین</span> -زیر پای خود قرارشان دهیم تا از پست‌ترین مردم شوند<span class="footnote" rel="3" title="چون براستی جهنم جزای شما است، جزایی فراوان سوره اسری، آیه ۶۳">*</span>. </p> <p><code class="aya" rel="41_30"/> <span class="aya" rel="41_30" data-words="1-10">إن الذین قالوا ربنا الله ثم استقاموا تتنزل علیهم الملائکة...</span> راغب می‌گوید: کلمه استقامت در اصل در خصوص طریقی به کار می‌رفته که به     <code class="page" rel="17,591"/> خط مستقیم کشیده شده باشد، و در آیه شریفه‌ <span class="aya" rel="1_6" data-words="1-3">اهدنا الصراط المستقیم</span> حق را به چنین راهی تشبیه کرده. سپس می‌گوید: و استقامت انسان به این معنی است که همواره ملازم طریقه مستقیم باشد که خدای تعالی در باره چنین انسانهایی فرموده: <span class="aya" rel="41_30" data-words="1-7">إن الذین قالوا ربنا الله ثم استقاموا</span><span class="footnote" rel="1" title="روح المعانی، ج ۲۴، ص ۱۲۱">*</span> ولی در صحاح اللغة استقامت را به معنای اعتدال گرفته، و گفته: وقتی می‌گویند <em>استقام له الامر</em> معنایش این است که این امر برای او در حد اعتدال بود<span class="footnote" rel="2" title="بعد از آنکه شیطان بین من و برادرانم دشمنی افکند سوره یوسف، آیه ۱۰۰">*</span>. </p> <p>پس مراد از جمله‌ <span class="aya" rel="41_30" data-words="6-7">ثم استقاموا</span> این است که ملازم وسط راه باشند، و دچار انحراف نگردند، و بر سخنی که گفته استوار باقی بمانند. مثلا در آیه‌ <span class="aya" rel="9_7" data-words="16-20">فما استقاموا لکم فاستقیموا لهم</span><span class="footnote" rel="3" title="سوره توبه، آیه ۷">*</span> معنایش این است که ما دام کفار با شما معتدل بودند، شما هم برای آنان اعتدال داشته باشید و از وسط راه منحرف نگردید. و در آیه‌ <span class="aya" rel="42_15" data-words="3-10">و استقم کما أمرت و لا تتبع أهواءهم</span><span class="footnote" rel="4" title="سوره شوری، آیه ۱۵">*</span> معنایش این است که: آن طور که مامور شده‌ای عمل کن، یعنی راه میانه را پیش بگیر، و هواهای ایشان را پیروی مکن. همه تفسیرهای مختلفی که برای این آیه کرده‌اند به همین معنا که ما گفتیم برمی‌گردد. </p> <h3> <span class="title" rel="41_30 41_26 41_27 41_28 41_29 41_31 41_32 41_33 41_34 41_35 41_36 41_37 41_38 41_39">بیان حسن حال مؤمنین استقامت پیشه و آینده نیکویی که در انتظارشان است</span> </h3> <p> و این آیه و آیه بعدش حسن حال مؤمنین را بیان می‌کند، هم چنان که آیات قبلش بدی حال کفار را بیان می‌کرد. </p> <p> <span class="aya" rel="41_30" data-words="8-21">تتنزل علیهم الملائکة ألا تخافوا و لا تحزنوا و أبشروا بالجنة التی کنتم توعدون</span> -این آیه شریفه از آینده‌ای که در انتظار مؤمنین است، و ملائکه با آن به استقبال ایشان می‌آیند، خبر می‌دهد. و آن تقویت دلها و دلگرمی آنان و بشارت به کرامت است. </p> <p>پس ملائکه ایشان را از ترس و اندوه ایمنی می‌دهند. و ترس همیشه از مکروهی است که احتمال پیش آمدن دارد، و در مورد مؤمنین یا عذابی است که از آن می‌ترسند، و یا محرومیت از بهشت است که باز از آن بیم دارند. و حزن و اندوه هم، همواره ازمکروهی است که واقع شده، و شری که پدید آمده، مانند گناهانی که از مؤمنین سر زده و از آثارش غمنده می‌شوند و یا خیراتی که باز به خاطر سهل‌انگاری از آنها فوت شده، و از فوت آن اندوهگین می‌گردند، و ملائکه ایشان را دلداری می‌دهند به اینکه ایشان از چنان خوف و چنین اندوهی در امانند، چون گناهانشان آمرزیده شده، و عذاب از ایشان برداشته شده است. </p> <p>         <code class="page" rel="17,592"/> آن گاه بشارتشان می‌دهند به بهشتی که وعده داده شده‌اند، می‌گویند: <span class="aya" rel="41_30" data-words="17-21">أبشروا بالجنة التی کنتم توعدون</span>. و اینکه گفتند <span class="aya" rel="41_30" data-words="20-21">کنتم توعدون</span> دلالت دارد بر اینکه نازل شدن ملائکه بر مؤمنین به این بشارت، بعد از زندگی دنیا است، چون معنای عبارتشان این است که: مژده باد شما را به آن بهشتی که همواره وعده‌اش را به شما می‌دادند. <code class="aya" rel="41_31"/> <span class="aya" rel="41_31" data-words="1-8">نحن أولیاؤکم فی الحیاة الدنیا و فی الآخرة...</span> این آیه شریفه تتمه بشارت ملائکه است. و بنا بر این، اینکه در آخرت به مؤمنین می‌گویند: ما در زندگی دنیا اولیای شما بودیم-با اینکه همانطور که گفتیم این گفتگو بعد از انقضای زندگی دنیا است-در حقیقت مقدمه و زمینه‌چینی است، برای آوردن جمله <em>و فی الآخرة</em> تا اشاره کنند به اینکه ولایت در آخرت فرع و نتیجه ولایت در دنیا است، پس کانه گفته‌اند: ما اولیای شما در آخرتیم همانطور که در دنیا بودیم، و یا بدان جهت که در دنیا بودیم، و به زودی متولی امور شما خواهیم شد، همانطور که در دنیا بودیم. </p> <p>و اولیا بودن ملائکه برای مؤمنین منافات با این ندارد که خدا هم ولی ایشان باشد، چون ملائکه واسطه رحمت و کرامت اویند، نه اینکه از پیش خود اختیاری داشته باشند. و ای بسا اینکه در آیه شریفه ولایت ملائکه را ذکر کرده نه ولایت خدا را، برای این بوده باشد که بین اولیای خدا و دشمنان او مقابله و مقایسه کند، چون در حق دشمنانش فرموده بود: و قضینا لهم قرناء-ما برای کفار قرین‌های بدی قرار دادیم و در آیه مورد بحث در مقابل آن قرین‌ها، از قول ملائکه‌اش می‌فرماید: ما اولیای شما هستیم . </p> <p>و نتیجه این مقابله آن است که معلوم شود که مراد از ولایت ملائکه برای مؤمنین، تسدید و تایید مؤمنین است، چون ملائکه مؤید آنهایند که مختص به اهل ولایت خدایند، و اما ملائکه‌ای که حارس و نگهبان خلقند، و یا آنهایی که موکل بر ارزاق و اجلهای مردم و سایر شؤون آنهایند، اختصاصی به مؤمنین ندارند، بلکه مؤمن و کافر برایشان یکسان است. </p> <p>بعضی از مفسرین<span class="footnote" rel="1" title="هر چه بخواهند دارند و نزد ما بیش از آنهم هست سوره ق، آیه ۳۵">*</span> گفته‌اند: اصلا این آیه شریفه کلام خدا است نه کلام ملائکه. </p> <p> <span class="aya" rel="41_31" data-words="9-19">و لکم فیها ما تشتهی أنفسکم و لکم فیها ما تدعون</span> <span class="phrase">-ضمیر در <em>فیها</em> ی اول و دوم هر دو به کلمه <em rel="fa_41_31_8-8" data-sentence="49:11">اخرة</em> برمی‌گردد.</span> و <span class="phrase">کلمه <em rel="fa_41_31_13-13" data-sentence="5:35">تشتهی</em> مضارع از مصدر <em>اشتهاء</em> است.</span> و اصل آن نیز کلمه <em>شهوت</em> است که به معنای از جا کنده شدن یکی از قوای آدمی بطرف خواسته‌اش می‌باشد، خواسته‌ای که از آن لذت می‌برد، مانند شهوت طعام و نوشیدنی، و   <code class="page" rel="17,593"/> شهوت جنسی. </p> <p><span class="phrase">کلمه <em rel="fa_41_31_19-19" data-sentence="5:97">تدعون</em> در اصل <em>تدتعیون</em> بر وزن <em>تفتعلون</em> بود که بر حسب قواعد علم صرف، به این صورت درآمده.</span> و این کلمه از باب افتعال از دعا است، و معنایش <em>تطلبون الدعوة</em> می‌باشد، یعنی طلب دعا می‌کنید. در نتیجه جمله دوم یعنی جمله‌ <span class="aya" rel="41_31" data-words="15-19">و لکم فیها ما تدعون</span> دامنه شمولش وسیع‌تر از جمله اول، یعنی جمله‌ <span class="aya" rel="41_31" data-words="10-14">لکم فیها ما تشتهی أنفسکم</span> است، چون شهوت طلب مخصوص است، و طلب اعم از آن است. </p> <p>و بنا بر این، آیه شریفه به ایشان بشارت می‌دهد به اینکه در آخرت هر خیر و لذتی را که تصور بشود، و برای شهوتشان ممکن باشد که اشتهای آن کند، دارا هستند، چه از خوردنیها و چه نوشیدنیها، و چه لذتهای جنسی، و چه غیر آن. بلکه از این هم وسیع‌تر و بالاتر دارند، و آن این است که هر چه را بخواهند بیش از آن را دارند، هم چنان که فرمود: <span class="aya" rel="50_35" data-words="1-7">لهم ما یشاؤن فیها و لدینا مزید</span><span class="footnote" rel="1" title="روح المعانی، ج ۲۴، ص ۱۲۳">*</span>. </p> <h3> <span class="title" rel="41_26 41_27 41_28 41_29 41_30 41_31 41_32 41_33 41_34 41_35 41_36 41_37 41_38 41_39">دعوت پیامبر اسلام (صلی اللَّه علیه و آله) احسن القول است</span> </h3> <p> <code class="aya" rel="41_33"/> <span class="aya" rel="41_33" data-words="1-16">و من أحسن قولا ممن دعا إلی الله و عمل صالحا و قال إننی من المسلمین</span> این آیه شریفه متصل است به آیه سابق که می‌فرمود: <span class="aya" rel="41_26" data-words="1-11">و قال الذین کفروا لا تسمعوا لهذا القرآن و الغوا فیه</span> برای اینکه کفار همانطور که در مقام دشمنی با قرآن بودند، با رسول خدا (ص) نیز دشمنی می‌کردند، هم چنان که بخاطر دارید که در اوایل این سوره به آن جناب می‌گفتند: <span class="aya" rel="41_5" data-words="3-8">قلوبنا فی أکنة مما تدعونا إلیه...</span> بنا بر این، خدای تعالی در آیه شریفه مورد بحث آن جناب را تایید می‌کند، به اینکه سخن تو، یعنی دعوتت، بهترین سخن است. </p> <p>پس در آیه مورد بحث مراد از <span class="aya" rel="41_33" data-words="1-8">و من أحسن قولا ممن دعا إلی الله</span> رسول خدا (ص) است، هر چند که لفظ آیه عمومیت دارد و شامل همه کسانی می‌شود که به سوی خدا دعوت می‌کنند، چیزی که هست چون در بین این داعیان به سوی خدا ممکن است کسی یافت شود که بخاطر رسیدن به غرض فاسد به سوی خدا دعوت کند، و معلوم است که چنین دعوتی احسن القول نمی‌تواند باشد، لذا دنبال جمله نامبرده این شرط را اضافه کرد که‌ <span class="aya" rel="41_33" data-words="9-11">و عمل صالحا</span> بشرطی که خودش هم عمل صالح کند، چون عمل صالح کشف می‌کند از اینکه صاحبش نیتی صالح دارد. </p> <p>و نیز از آنجایی که عمل صالح دلالت بر اعتقاد حق، و التزام به آن ندارد، و این نیز   <code class="page" rel="17,594"/> معلوم است که سخن آن کسی که دعوت به سوی خدا می‌کند، و عمل صالح هم دارد، ولی ایمانی به حق نداشته، و التزامی به آن ندارد، احسن القول نیست، به همین جهت دو جمله گذشته را مقید به شرطی دیگر کرد، و آن این است که‌ <span class="aya" rel="41_33" data-words="12-16">و قال إننی من المسلمین</span>، یعنی اعتقاد به اسلام داشته باشد. چون کلمه <em>قال</em> به طوری که از سیاق برمی‌آید در اینجا به معنای رأی و اعتقاد است. </p> <p>پس اگر کسی اعتقاد به اسلام و عمل صالح داشت، آن گاه به سوی خدا دعوت کرد، سخنش احسن القول خواهد بود، برای اینکه احسن القول عبارت است از سخنی که به حقیقت نزدیکتر، و نیز سودمندتر باشد، و هیچ کلمه‌ای به حق نزدیک‌تر و نیز سودمندتر از کلمه توحید نیست، برای اینکه این کلمه آدمی را به سوی حاق سعادتش رهنمون می‌شود. </p> <p><code class="aya" rel="41_34"/> <span class="aya" rel="41_34" data-words="1-7">و لا تستوی الحسنة و لا السیئة...</span>. </p> <p>بعد از آنکه احسن القول را خاطرنشان کرد، فرمود که احسن القول عبارت است از دعوت به سوی خدا، و چون قائم به چنین دعوت در درجه اول رسول خدا (ص) بود، لذا در آیه شریفه التفاتی بکار برده، روی سخن را متوجه آن جناب کرد تا بهترین طریق در دعوت به سوی خدا و نزدیک‌ترین راه رسیدن به هدف را برایش بیان کند، و نزدیک‌ترین راه دعوت به سوی خدا، و مؤثرترین آن عبارت از طرز دعوتی است که بیشتر در دلها اثر بگذارد، و به این منظور روی سخن به آن جناب نموده، فرمود: لا تستوی... . </p> <p>پس جمله‌ <span class="aya" rel="41_34" data-words="2-7">لا تستوی الحسنة و لا السیئة</span> معنایش این است که: دعوت به سوی خدا با داشتن خصلت نیک، و با نداشتن آن، و داشتن خصلت بد یکسان و تاثیرش در نفوذ برابر با هم نیست. و کلمه <em>لا</em> در جمله‌ <span class="aya" rel="41_34" data-words="5-7">و لا السیئة</span> زایده است که تنها خاصیت تاکید را دارد، و نفی را تاکید می‌کند. </p> <h3> <span class="title" rel="41_34">معنای جمله: <span class="aya" rel="41_34" data-words="8-11">ادفع بالتی هی أحسن</span> </span> </h3> <p> <span class="aya" rel="41_34" data-words="8-11">ادفع بالتی هی أحسن</span> این جمله استینافی و سخنی نو است که توهمی را که ممکن است کسی بکند دفع می‌نماید. گویا وقتی شنونده جمله‌ <span class="aya" rel="41_34" data-words="2-3">لا تستوی...</span> را می‌شنود، می‌پرسد: چه باید کرد؟ در جواب می‌فرماید بدی را به بهترین راهش دفع کن . و معنای آن این است که: بدی را با خصلتی که مقابل آن است دفع نما، مثلا باطل آنان را با حقی که نزد تو است دفع کن، نه به باطلی دیگر، و جهل آنان را با حلم و بدیهایشان را با عفو، و همچنین هر بدی دیگرشان را با خوبی مناسب آن دفع کند. </p> <p> <span class="aya" rel="41_34" data-words="12-20">فإذا الذی بینک و بینه عداوة کأنه ولی حمیم</span> -این قسمت از آیه مورد بحث، اثر دفع به احسن و نتیجه آن را بیان می‌کند. و مراد این است که: وقتی تو همه بدیها و باطل‌ها را<code class="page" rel="17,595"/> به بهترین وجه دفع کردی، ناگهان خواهی دید همان دشمنت آن چنان دوست می‌شود که گویی علاوه بر دوستی شفقت هم دارد. بعضی<span class="footnote" rel="1" title="هیچ رسولی و پیامبری قبل از تو نفرستادیم مگر آنکه هر وقت آرزویی می‌کرد شیطان آرزویش را بر هم می‌زد سوره حج، آیه ۵۲">*</span> گفته‌اند: تعبیر به‌ <span class="aya" rel="41_34" data-words="13-17">الذی بینک و بینه عداوة</span> بلیغتر از آن است که بفرماید <em>عدوک-دشمنت</em> و به همین جهت با اینکه دومی مختصرتر بود، تعبیر اولی را آورد. </p> <p><code class="aya" rel="41_35"/>آن گاه خدای سبحان دفع به أحسن را تعظیم و مدح کرده، به بهترین نقطه و بلیغترین مدح، و فرموده: <span class="aya" rel="41_35" data-words="1-13">و ما یلقاها إلا الذین صبروا و ما یلقاها إلا ذو حظ عظیم</span>، یعنی کسی این سفارش را نمی‌پذیرد، مگر تنها آنهایی که دارای صفت صبرند، و آنهایی که بهره‌ای عظیم از کمال انسانیت و خصال نیک دارند. </p> <p>و در آیه شریفه علاوه بر مطالب بالا، این دلالت را هم به روشنی دارد که حظ عظیم تنها نصیب صاحبان صبر می‌شود. </p> <h3> <span class="title" rel="41_36">معنای آیه: <span class="aya" rel="41_36" data-words="1-8">و إما ینزغنک من الشیطان نزغ فاستعذ بالله...</span> </span> </h3> <p> <code class="aya" rel="41_36"/> <span class="aya" rel="41_36" data-words="1-12">و إما ینزغنک من الشیطان نزغ فاستعذ بالله إنه هو السمیع العلیم</span>. </p> <p><span class="phrase">کلمه <em rel="fa_41_36_6-6" data-sentence="5:252">نزغ</em> به معنای <em>نخس</em> است، یعنی سیخ و یا تازیانه زدن به پهلوی حیوان و یا به عقب آن تا تحریک شود و تندتر برود و کلمه <em>ما</em> در جمله‌ <span class="aya" rel="41_36" data-words="2-3">إما ینزغنک</span> زایده است، و اصل آن <em>و ان ینزغنک</em> می‌باشد.</span> </p> <p>حال باید دید نازغ (تحریک کننده) کیست؟ ممکن است خود شیطان باشد. و ممکن هم هست تسویل‌ها و وسوسه‌های او باشد، ولی چون خطاب در آیه به رسول خدا (ص) است، مناسبتر به مقام شامخ آن جناب احتمال اول است، چون تسویلات و وساوس شیطانی در آن جناب راه ندارد. </p> <p>بله، این امکان دارد که آن خبیث با وسوسه مردم، یعنی کفار و معاندینی که آن جناب دعوتشان می‌کرده، امور را علیه وی دگرگون سازد، مثلا زحمات آن جناب را خنثی نموده، کفر و جحود را در کفار و منکرین بیشتر سازد، و در دشمنی و آزار پیامبر آتششان را تیزتر کند، و نتیجه‌اش این شود که دفع به احسن آن جناب کمتر مؤثر بیفتد. و بنا بر این، برگشت این نزغ از شیطان به افکندن دشمنی در بین آن جناب و مردم می‌شود. و خلاصه همان نزغی خواهد بود که آیه شریفه‌ <span class="aya" rel="12_100" data-words="36-44">من بعد أن نزغ الشیطان بینی و بین إخوتی</span><span class="footnote" rel="2" title="مجمع البیان، ج ۹، ص ۱۱">*</span> نام می‌برد، و همان چیزی خواهد بود که آیه شریفه     <code class="page" rel="17,596"/> <span class="aya" rel="22_52" data-words="1-17">و ما أرسلنا من قبلک من رسول و لا نبی إلا إذا تمنی ألقی الشیطان فی أمنیته</span><span class="footnote" rel="1" title="سوره اعراف، آیه ۲۰۶">*</span> آن را <em>القاء در امنیة</em> خوانده. </p> <p>و اما اگر احتمال دوم را بگیریم، چاره‌ای جز این نیست که آیه را حمل کنیم بر مطلق دستور، تا متمم امر باشد، و آن وقت آیه شریفه به وجهی شبیه به مثل معروف دخترم به تو می‌گویم عروسم تو بشنو می‌شود. </p> <p> <span class="aya" rel="41_36" data-words="7-12">فاستعذ بالله إنه هو السمیع العلیم</span> -کلمه <em>عوذ</em> و نیز <em>عیاذ</em> -به کسره عین-و نیز  <em>معاذ</em> ، و همچنین <em>استعاذه</em> ، همه یک معنا را می‌دهند، و آن عبارت است از پناه بردن. و معنای جمله مورد بحث این است که: هر وقت دیدی شیطان در کارت وسوسه می‌کند، پناه ببر به خدا از شیطنت او، که خدا شنوای مسألت تو، و دانای به حال تو است. و یا: شنوای سخنان تو، و دانای به اعمال تو است. </p> <p><code class="aya" rel="41_37"/> <span class="aya" rel="41_37" data-words="1-10">و من آیاته اللیل و النهار و الشمس و القمر...</span> خدای سبحان بعد از آنکه روشن کرد که‌دعوت رسول اسلام (ص) احسن القول است، و آن گاه به او سفارش کرد به اینکه بدیها را به احسن الخصال دفع کند در این آیه دو باره به اصل دعوت برگشته، بر وحدانیت خدا و بر مساله معاد احتجاج می‌کند. </p> <p>احتجاج بر مساله توحید را در این آیه و آیه بعدیش، و بر مساله معاد را در آخرین آیات مورد بحث می‌آورد. </p> <p>پس جمله‌ <span class="aya" rel="41_37" data-words="1-6">و من آیاته اللیل و النهار</span> احتجاجی است از راه وحدت تدبیر سراسر عالم و پیوستگی آن بر وحدت رب مدبر. و باز احتجاجی است از راه وحدت رب، بر پرستش او به تنهایی. و به همین جهت دنبال جمله مورد بحث فرمود: و برای خورشید و قمر سجده مکنید... . </p> <p>پس کلام در این آیه در واقع دفع دخلی است از توهمی که ممکن است بشود، گویا بعد از آنکه فرمود: و یکی از آیات او شب و روز است... و با این جمله یگانگی خدای تعالی در ربوبیت را اثبات کرد، کسی پرسیده پس حال چه باید کرد؟ در پاسخ فرموده: برای خورشید و ماه سجده مکنید، که آن دو مخلوق خدا و مدبر به تدبیر اویند، بلکه تنها خدای را سجده کنید، و تنها او را عبادت کنید. و عموم وثنی مذهبان خورشید و ماه را تعظیم می‌کردند، ولی آنها را نمی‌پرستیدند، تنها صابئین بودند-که به طوری که می‌گویند-این دو   <code class="page" rel="17,597"/> را عبادت می‌کردند. و <span class="phrase">ضمیر در <em rel="fa_41_37_21-21" data-sentence="8:37">خلقهن</em> به لیل و نهار و شمس و قمر برمی‌گردد.</span> </p> <p> <span class="aya" rel="41_37" data-words="22-25">إن کنتم إیاه تعبدون</span> -یعنی عبادت خدا با عبادت غیر خدا نمی‌سازد. اگر می‌خواهید خدا را عبادت کنید، باید این موجودات نامبرده را عبادت نکنید. </p> <p><code class="aya" rel="41_38"/> <span class="aya" rel="41_38" data-words="1-14">فإن استکبروا فالذین عند ربک یسبحون له باللیل و النهار و هم لا یسأمون</span> کلمه <em>یسئمون</em> از مصدر <em>سامة</em> است که به معنای ملال و آزردگی است. و مراد از جمله <span class="aya" rel="41_38" data-words="3-5">فالذین عند ربک</span> -آنها که نزد پروردگار تواند ، ملائکه و مخلصین از بندگان خدا است که در تفسیر آیه‌ <span class="aya" rel="7_206" data-words="1-13">إن الذین عند ربک لا یستکبرون عن عبادته و یسبحونه و له یسجدون</span><span class="footnote" rel="1" title="مجمع البیان، ج ۹، ص ۱۱">*</span> بحثی در باره این جمله گذشت. </p> <p>در این آیه شریفه فرموده: <span class="aya" rel="41_38" data-words="6-7">یسبحون له</span> با اینکه ممکن بود بفرماید <em>یسبحونه</em> و این بدان جهت است که خواست حصر و اختصاص را برساند، و بفهماند فرشتگان تنها و تنها خدا را تسبیح می‌گویند. و منظور از <span class="aya" rel="41_38" data-words="8-10">باللیل و النهار</span> این است که دائما در حال تسبیح اویند. </p> <p>و معنای آیه این است که: اگر این کفار عارشان آمد از اینکه برای خدای یگانه سجده کنند، باید بدانند که با تکبر آنان چنان نیست که در عالم وجود کسی یافت نشود که برای او سجده کند، بلکه کسانی هستند که دائما و لا ینقطع و بدون خستگی و ملال او را تسبیح می‌گویند، و آنها کسانی هستند که نزد پروردگار تواند. </p> <p><code class="aya" rel="41_39"/> <span class="aya" rel="41_39" data-words="1-7">و من آیاته أنک تری الأرض خاشعة...</span> <span class="phrase">کلمه <em rel="fa_41_39_7-7" data-sentence="5:39">خاشعة</em> از خشوع است که به معنای اظهار ذلت است.</span> و <span class="phrase">کلمه <em rel="fa_41_39_12-12" data-sentence="5:55">اهتزت</em> از مصدر <em>اهتزاز</em> است که به معنای حرکت شدید است.</span> و <span class="phrase">کلمه <em rel="fa_41_39_14-14" data-sentence="5:60">ربت</em> از مصدر <em>ربوه</em>  است که به معنای نشو و نما و علو است.</span> و منظور از اهتزاز زمین و ربوه آن، به حرکت در آمدنش به وسیله گیاهانی است که از آن سر درمی‌آورند، و بلند می‌شوند. </p> <p>در این آیه شریفه استعاره‌ای تمثیلی به کار رفته، یعنی خشکی و بی گیاهی زمین در زمستان، و سپس سرسبز شدن و بالا آمدن گیاهانش، به کسی تشبیه شده که قبل افتاده حال و دارای لباس‌های پاره و کهنه بوده، و خواری و ذلت از سر و رویش می‌باریده، و سپس به مالی رسیده که همه نارساییهای زندگیش را اصلاح کرده، و جامه‌های گرانبها بر تن نموده، و دارای نشاطی و تبختری شده است که خرمی و ناز و نعمت از سر و رویش هویداست. </p> <p>و این آیه شریفه همانطور که گفتیم در مقام اثبات معاد، و احتجاج بر آن است که   <code class="page" rel="17,598"/> چون بحث در پیرامون مضمون آن مکرر شده، دیگر به تفسیر بیشتر آن نمی‌پردازیم. </p> <h3>بحث روایتی‌ <span class="title" rel="41_36 41_30 41_31">معنای آیه: <span class="aya" rel="41_36" data-words="1-8">و إما ینزغنک من الشیطان نزغ فاستعذ بالله...</span> </span> </h3> <p> در مجمع البیان در ذیل آیه شریفه‌ <span class="aya" rel="41_29" data-words="6-8">أرنا الذین أضلانا</span> می‌گوید: منظور اهل جهنم از کسانی که گمراهشان کرده‌اند ابلیس الابالسة (پدر همه شیطانها) و قابیل پسر آدم است که برای اولین بار گناه را به بشر یاد داد و این معنا از علی (ع) روایت شده<span class="footnote" rel="1" title="مجمع البیان، ج ۹، ص ۱۲">*</span>. </p> <p>مؤلف: شاید این روایت نوعی جری، یعنی تطبیق آیه بر یکی از مصادیقش باشد، چون آیه شریفه عمومیت دارد. </p> <p>و نیز در همان کتاب در ذیل آیه‌ <span class="aya" rel="41_30" data-words="1-7">إن الذین قالوا ربنا الله ثم استقاموا</span> می‌گوید: از انس روایت شده که گفته است: رسول خدا (ص) آیه مزبور را بر ما قرائت کرد، و سپس فرمود: بسیاری از مردم گفتند <span class="aya" rel="41_30" data-words="4-5">ربنا الله</span> ولی بیشترشان به گفته خود کفر ورزیدند، پس تنها آن کس بر این گفتار استقامت ورزیده که تا دم مرگش آن را بگوید<span class="footnote" rel="2" title="مجمع البیان، ج ۹، ص ۱۲">*</span>. </p> <p>باز در همان کتاب در ذیل آیه‌ <span class="aya" rel="41_30" data-words="8-10">تتنزل علیهم الملائکة</span> گفته است، یعنی در دم مرگشان ملائکه بر آنان نازل می‌شود، -نقل از مجاهد و سدی-و این معنا از امام صادق  (ع) نیز روایت شده<span class="footnote" rel="3" title="مجمع البیان، ج ۹، ص ۱۲">*</span>. </p> <p>و در تفسیر قمی در ذیل آیه شریفه‌ <span class="aya" rel="41_31" data-words="1-5">نحن أولیاؤکم فی الحیاة الدنیا</span> فرمود: ما شما را از شر شیطانها حفظ می‌کنیم. و در ذیل جمله‌ <span class="aya" rel="41_31" data-words="6-8">و فی الآخرة</span> فرمود: یعنی در دم مرگ<span class="footnote" rel="4" title="تفسیر قمی، ج ۲، ص ۲۶۵">*</span>. </p> <p>و در مجمع البیان در ذیل این آیه می‌گوید: بعضی گفته‌اند معنای‌ <span class="aya" rel="41_31" data-words="1-5">نحن أولیاؤکم فی الحیاة الدنیا</span> این است که ما فرشتگان، شما را در دنیا و در هنگام مرگ در آخرت حفظ می‌کنیم<span class="footnote" rel="5" title="تفسیر مجمع البیان، ج ۹، ص ۱۳">*</span>. </p> <p>و در تفسیر قمی در ذیل آیه شریفه‌ <span class="aya" rel="41_34" data-words="8-11">ادفع بالتی هی أحسن</span> فرموده: بدی‌های هر کسی را که به تو بدی می‌کند با حسنه خود دفع کن تا در نتیجه آن کس که بین تو و او دشمنی است کانه دوستی مهربان است<span class="footnote" rel="6" title="تفسیر قمی، ج ۲، ص ۲۶۶">*</span>. </p> 
