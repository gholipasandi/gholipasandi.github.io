<h3 class="ayas">سوره الملك آیه‌های ۱۵ تا ۲۲</h3><code class="section" rel="67_15-22"/><h3>ترجمه آیات</h3> <p> <span class="trans" rel="67_15">او است آن کسی که زمین را برای شما رام کرده پس در اقطار آن آمد و شد کنید و از رزق آن بخورید و بدانید که زنده شدن بار دیگر شما به سوی او است.  «۱۵» </span><span class="trans" rel="67_16">چگونه خاطرتان جمع و ایمن از این است که فرشتگان آسمان، زمین را در زیر پایتان بشکافند یا اینکه اگر چنین کنند زمین چون گهواره درمی‌آید؟.  «۱۶» </span><span class="trans" rel="67_17">و آیا ایمن هستید از اینکه آنان که در آسمانند سنگ پاره‌ها را بر سرتان ببارند اگر اینطور است پس به زودی خواهید فهمید که تهدید چیست. <code class="page" rel="19,598"/> «۱۷» </span><span class="trans" rel="67_18"> این غفلت تنها از شما نیست کسانی هم که قبل از شما بودند پیامبران را تکذیب کردند و نمی‌دانند که به چه عقوبتی گرفتار شدند.  «۱۸» </span><span class="trans" rel="67_19">مگر پرواز مرغان بر بالای سر خود را ندیدند که چگونه پر و بال خود را باز و بسته می‌کنند و جز رحمان کسی آنها را در فضا نگه نمی‌دارد. آری او به هر چیزی بینا است.  «۱۹» </span><span class="trans" rel="67_20">آیا چه کسی است آن کسی که شما او را به جای رحمان یاور و لشکر خود می‌پندارید تا شما را یاری کند؟ نه، کافران هیچ یک از آنچه گفتیم ندارند تنها سرمایه آنان غرور است و بس.  «۲۰» </span><span class="trans" rel="67_21">و یا کسی را که خدا می‌دانید اگر اللَّه به شما رزق ندهد او می‌دهد؟ نه، هرگز، بلکه این کفار با روشن شدن حق از آن دوری می‌کنند و در گریز از آن لجاجت می‌ورزند.  «۲۱» </span><span class="trans" rel="67_22">پس آیا کسی که با صورت روی زمین می‌خزد هدایت یافته‌تر است و یا آن کس که استوار و راست قامت در صراط مستقیم گام برمی‌دارد؟.  «۲۲» </span></p>           <h3>بیان آیات‌ <span class="title" rel="67_15 67_19 67_16 67_17 67_18 67_20 67_21 67_22">پاره‌ای از نشانه‌های تدبیر الهی</span> </h3> <p> در این آیات پشت سر هم، نشانه‌های تدبیر الهی را ذکر می‌کند، تدبیری که ربوبیت آن جناب را اثبات می‌نماید، و این نشانه‌ها را با انذار و تخویف ذکر نموده، می‌فرماید: <span class="aya" rel="67_15" data-words="1-6">هو الذی جعل لکم الأرض ذلولا</span>، دنبالش می‌فرماید: <span class="aya" rel="67_19" data-words="1-6">أ و لم یروا إلی الطیر</span>، که بعد از انذار در آیه‌ <span class="aya" rel="67_2" data-words="1-5">الذی خلق الموت و الحیاة</span> و آیه‌ <span class="aya" rel="67_3" data-words="1-4">الذی خلق سبع سماوات...</span> و آیه‌ <span class="aya" rel="67_5" data-words="1-3">و لقد زینا...</span> قرار گرفته. </p> <p> <span class="aya" rel="67_15" data-words="1-16">هو الذی جعل لکم الأرض ذلولا فامشوا فی مناکبها و کلوا من رزقه و إلیه النشور</span> <span class="phrase">کلمه <em rel="fa_67_15_6-6" data-sentence="5:103">ذلول</em> در مرکب‌ها به معنای مرکب رام و راهوار است، مرکبی که به آسانی می‌توان سوارش شد، و اضطراب و چموشی ندارد.</span> و <span class="phrase">کلمه <em rel="fa_67_15_9-9" data-sentence="5:112">مناکب</em> جمع منکب است، که نام محل برخورد استخوان بازو با شانه است، و اگر نقاط مختلف زمین را منکب‌ها خوانده، استعاره است.</span> راغب<span class="footnote" rel="1" title="مفردات راغب، ماده &lt;em&gt;نکب&lt;/em&gt; ">*</span> می‌گوید استعاره آوردن منکب برای زمین، مثل استعاره آوردن <em>ظهر- پشت</em> برای زمین در آیه 45 سوره فاطر است: <span class="aya" rel="35_45" data-words="8-13">ما ترک علی ظهرها من دابة</span> -هیچ جنبنده‌ای بر پشت زمین زنده و باقی نمی‌گذاشت . و اگر زمین را-چون اسبی-رام خواند، و قطعات آن را <em>پشت</em> ،  (گرده) و منکب (شانه) نامید، به این اعتبار بود که زمین برای انواع تصرفات   <code class="page" rel="19,599"/> انسان رام است، نه چموشی-زلزله-دارد، و نه از تصرفات بشر امتناع می‌ورزد. مفسرین دیگر در توجیه ذلول بودن و منکب داشتن زمین توجیهات مختلفی دارند که تمام آنها به همین توجیه ما برمی‌گردد. </p> <p>امر در جمله بخورید از رزق آن امر وجوبی نیست، بلکه تنها جواز و اباحه را می‌رساند. و <span class="phrase">کلمه <em rel="fa_67_15_16-16" data-sentence="5:155">نشور</em> و همچنین کلمه <em rel="fa_67_15_16-16" data-sentence="76:128">نشر</em> به معنای احیای مردگان بعد از مردن است، و اصل این کلمه به معنای نشر طومار و جامه، یعنی گشودن آن بعد از جمع کردن و پیچیدن آن است.</span> </p> <p>و معنای آیه این است که خدای تعالی آن کسی است که زمین را منقاد و رام شما کرد، تا بتوانید بر پشت آن قرار بگیرید، و از این قطعه به آن قطعه‌اش بروید، و از رزقش که او برایتان مقدر فرموده بخورید، و به انواع مختلفی برای به دست آوردن آن رزق در زمین تصرف کنید. </p> <p> <span class="aya" rel="67_15" data-words="14-16">و إلیه النشور</span> -یعنی طومار زندگی مردگان که با مرگ پیچیده شده، دوباره در قیامت در محضر او باز می‌شود، مردگان را از زمین درمی‌آورد، و برای حساب و سپس جزا زنده می‌کند، پس به همین دلیل رب و مدبر امر زندگی دنیایتان او است، که در زمین جایگزینتان نموده، به راه و روش زندگی در آن هدایتتان کرد، و نیز حکومت بر شما در میراندن و زنده کردن و حساب و جزاء برای او است. </p> <p>و در نامیدن زمین به نام ذلول، و تعبیر اینکه بشر روی شانه‌های آن قرار دارد، اشاره‌ای است روشن‌به اینکه زمین نیز یکی از سیارات است، و این همان حقیقتی است که علم هیئت و آسمان‌شناسی بعد از قرنها بگو مگو و بحث به آن دست یافته. </p> <p><code class="aya" rel="67_16"/> <span class="aya" rel="67_16" data-words="1-12">أ أمنتم من فی السماء أن یخسف بکم الأرض فإذا هی تمور</span> بعد از آنکه در آیه قبل اقامه حجت کرد بر ربوبیت خدای سبحان، اینک در این آیه بشر را تهدید می‌کند، و نیز در برابر بی‌اعتنایی و سهل‌انگاریش در مساله ربوبیت، او را توبیخ می‌نماید که تا کی از خدا بی‌خبرید، و شکر نعمت‌هایش را به جا نمی‌آورید؟ یعنی در برابر ربوبیتش خاضع نمی‌شوید و شریک‌های خود تراشیده را دور نمی‌ریزید؟ و مراد از کلمه <span class="aya" rel="67_16" data-words="3-5">من فی السماء</span> -آن کس که در آسمان است فرشتگانی هستند که موکل بر آسمان و حوادث عالمند، و اگر ضمیر مفرد-یخسف-به کلمه <em>من</em> برگردانده، با اینکه این کلمه در معنا جمع است، به این جهت است که کلمه مذکور در لفظ مفرد است. و وقتی گفته می‌شود: خسف الارض بقوم کذا معنایش این است که زمین زیر پای فلان قوم<code class="page" rel="19,600"/> شکافته شد، و همه را در شکم خود فرو برد. و <span class="phrase">کلمه <em>مور</em> که مصدر فعل <em rel="fa_67_16_11-11" data-sentence="30:182">تمور</em> است، به طوری که صاحب مجمع گفته به معنای تردد درآمد و شد است، نظیر کلمه <em>موج</em> که آن نیز به همین معنا است<span class="footnote" rel="1" title="تفسیر کشاف، ج ۴، ص ۵۸۱">*</span>.</span> </p> <p>و معنای آیه این است که چگونه با خاطر جمع و دل آسوده به ربوبیت خدای تعالی کفر ورزیده‌اید، و چه ایمنی از ملائکه ساکن آسمان و موکل بر امور عالم دارید از اینکه زمین را زیر پایتان بشکافند، و به امر خدا شما را در شکم زمین پنهان سازند، در حالی که زمین هم چنان متزلزل و مضطرب باشد و چون گهواره آمد و شد داشته باشد؟. </p> <p>بعضی<span class="footnote" rel="2" title="تفسیر برهان، ج ۴، ص ۳۶۴، ح ۴">*</span> از مفسرین گفته‌اند: مراد از کسی که در آسمان است خدای سبحان، و منظور از در آسمان بودن خدا این است که سلطنت و تدبیر امور خدا در آسمان است، و گر نه معنا ندارد خدا در مکان بگنجد، و آسمان و عالمی از عوالم او را در خود جای دهد. ولی از نظر ما هر چند معنای بی‌اشکالی است لیکن خلاف ظاهر آیه است. </p> <p><code class="aya" rel="67_17"/> <span class="aya" rel="67_17" data-words="1-12">أم أمنتم من فی السماء أن یرسل علیکم حاصبا فستعلمون کیف نذیر</span> <span class="phrase">کلمه <em rel="fa_67_17_9-9" data-sentence="5:55">حاصب</em> به معنای باد تندی است که ریگ و شن و سنگ با خود بیاورد.</span> و معنای آیه این است که: آیا از ملائکه آسمان ایمن شده‌اید، که باد سنگ و ریگ‌دار بر شما بفرستند همانطور که بر قوم لوط فرستادند، و قرآن جریانشان را چنین حکایت کرده: <span class="aya" rel="54_34" data-words="1-7">إنا أرسلنا علیهم حاصبا إلا آل لوط</span><span class="footnote" rel="3" title="ما بر آنان باد تندی فرستادیم، تنها آل لوط و فرزندانش نجات یافتند سوره قمر، آیه ۳۴">*</span>. </p> <p> <span class="aya" rel="67_17" data-words="10-12">فستعلمون کیف نذیر</span> <span class="phrase">-کلمه <em rel="fa_67_17_12-12" data-sentence="6:313">نذیر</em> مصدر به معنای انذار است، و این جمله به خاطر اینکه حرف <em>فاء</em> بر سر دارد، متفرع بر مطلبی است که از آیات قبل استفاده می‌شود، و آن عبارت است از اینکه مشرکین به ربوبیت خدای تعالی کافر شدند، و از عذاب او ایمن گشتند، لذا در جمله مورد بحث می‌فرماید: پس به زودی خواهند فهمید معنای انذار چیست، و معنای آیه روشن است.</span> </p> <p><span class="phrase">بعضی<span class="footnote" rel="4" title="تفسیر فخر رازی، ج ۳۰، ص ۷۰">*</span> از مفسرین گفته‌اند: کلمه <em rel="fa_67_17_12-12" data-sentence="104:35">نذیر</em> صفت مشبهه و به معنای بیم‌رسان است.</span> </p> <p>که منظور از آن رسول خدا (ص) است، لیکن این سخن بی‌پایه است. </p> <p><code class="aya" rel="67_18"/> <span class="aya" rel="67_18" data-words="1-9">و لقد کذب الذین من قبلهم فکیف کان نکیر</span> <span class="phrase">مراد از کلمه <em rel="fa_67_18_9-9" data-sentence="13:268">نکیر</em> عقوبت و دگرگون شدن نعمت است، ممکن هم هست به       <code class="page" rel="19,601"/> معنای انکار باشد، و این آیه نظیر شاهدی است که بر صدق جمله‌ <span class="aya" rel="67_17" data-words="10-12">فستعلمون کیف نذیر</span> شهادت داده، وعید و تهدید آن را تصدیق می‌کند.</span> </p> <p>و معنای آیه این است که امت‌های منقرض گذشته آیات مرا تکذیب کردند، پس چگونه بود عقوبت من و دگرگون ساختن نعمتم؟ و یا چگونه بود انکار من بر آنان که هلاک و منقرضشان کردم؟ در این آیه التفاتی از خطاب به غیبت به کار رفته، در آیات جلوتر مردم کافر مورد خطاب قرار گرفته بودند، و در این آیه غایب به حساب آمده‌اند <span class="aya" rel="67_18" data-words="5-6">من قبلهم</span> -قبل از ایشان ، و نکته این التفات برای آن است که اشاره کند به اینکه کفار به خاطر جهالت و اهمالشان در تدبر در آیات ربوبیت خدا، و بی‌باکیشان نسبت به خشم پروردگارشان کوچکتر از آنند که خدا با آنان سخن بگوید، و آنان را به چنین شرافتی مشرف سازد، بدین جهت از آنان روی گردانیده معارفی را که می‌خواست بیان کند، به پیامبرش خطاب کرد. </p> <h3> <span class="title" rel="67_19">ذکر آیت پرواز پرندگان (<span class="aya" rel="67_19" data-words="1-6">أ و لم یروا إلی الطیر...</span>  و بیان وجه اینکه فرمود جز خدا کسی طیور را در فضا نگه نمی‌دارد</span> </h3> <p> <code class="aya" rel="67_19"/> <span class="aya" rel="67_19" data-words="1-18">أ و لم یروا إلی الطیر فوقهم صافات و یقبضن ما یمسکهن إلا الرحمن إنه بکل شیء بصیر</span> <span class="phrase">منظور از اینکه طیر فوق انسانها باشند این است که بالای سر انسان در هوا پرواز می‌کنند، و منظور از کلمه <em rel="fa_67_19_7-7" data-sentence="101:232">صافات</em> و کلمه <em rel="fa_67_19_9-9" data-sentence="166:210">یقبضن</em> این است که مرغان در هوا بال خود را باز می‌کنند، و سپس می‌بندند، و اگر این دو کلمه را به صیغه جمع آورد، با اینکه سخن از طیر-مفرد-داشت نه طیور، بدان جهت بود که مراد از کلمه <em rel="fa_67_19_5-5" data-sentence="395:26">طیر</em> جنس مرغان است، نه یک مرغ.</span> </p> <p>و جمله‌ <span class="aya" rel="67_19" data-words="11-14">ما یمسکهن إلا الرحمن</span> به منزله جواب است از سؤالی تقدیری و فرضی، گویا شخصی پرسیده: منظور قرآن از اینکه توجه مردم را به سوی پرواز طیور و باز و بسته شدن بالهای آنها در هوا جلب کرده چیست؟ در این جمله پاسخ داده که منظور این است که بفهمند جز خدا کسی طیور را در فضا نگه نمی‌دارد. </p> <p>گو اینکه ماندن طیور در فضا و ساقط نشدن آنها مستند به اسبابی طبیعی است، هم چنان که ماندن انسان در زمین هم همین طور است، و ماندن و شنا کردن ماهی‌های سنگین وزن در روی آب نیز اینطور است، و همه امور طبیعی همین طور مستند به اسباب و علل طبیعی است، و لیکن همه این علل طبیعی به خدای تعالی منتهی می‌شود، و به همین جهت صحیح است که ماندن مرغان در هوا را به خدا نسبت دهیم. خواهی گفت: این اختصاص به مرغان ندارد، چرا در آیه خصوص مرغان را نام برد؟ جوابش این است که بعضی از اسباب طبیعی <code class="page" rel="19,602"/> برای همه شناخته شده نیست، مثل ماندن مرغان در فضا و آمد و شد کردن در هوا، که در بدو نظر سؤال انگیز است، و به محض مشاهده آن انسان را منتقل به خدای سبحان می‌کند، و می‌فهماند سبب حقیقی و اعلای پیدایش مرغان، خداست، و پروازشان هم مستند به او است. </p> <p>و بعضی دیگر اینطور نیستند، نظیر ایستادن و زندگی کردن انسان در روی زمین، که انسان معمولی را منتقل به این معنی نمی‌کند، و لذا می‌بینیم خدای سبحان در کلامش نظر بندگان خود را به آن گونه امور جلب می‌کند، تا زودتر و بهتر به وحدانیت خدای تعالی در ربوبیت پی ببرند. </p> <p>و در کلام الهی نمونه‌های بسیاری از این قبیل امور آمده، نظیر نگهداشتن آسمانها بدون ستون، و نگه داشتن زمین از متلاشی شدن، و نگه داری کشتی‌ها بر روی آب، و اختلاف میوه‌ها و رنگها و زبانها و امثال آن، که سبب طبیعی نزدیک آنها از نظرها پنهان است، و در نگاه اول ذهن از توجه به آن امور به آسانی منتقل می‌شود به اینکه خدا آنها را ایجاد کرده، و اگر بعدها در اثر دقت و تحقیق متوجه سبب طبیعی و نزدیک آن گردد، آن وقت در پدید آورنده سبب طبیعیش فکر می‌کند، تا در آخر باز به خدای تعالی منتهی شود، و بفهمد که‌ <span class="aya" rel="53_42" data-words="3-5">إلی ربک المنتهی</span>. </p> <p><span class="phrase">در تفسیر کشاف در پاسخ اینکه چرا در مقابل کلمه <em rel="fa_67_19_7-7" data-sentence="46:715">صافات</em> نفرمود: <em>قابضات</em> ، و به جای آن فعل‌ <span class="aya" rel="67_19" data-words="10-10">یقبضن</span> را آورد؟ می‌گوید: علتش این است که اصل در طیران و پرواز، گشودن بالها است نه جمع کردن آنها، چون طیور در فضا مانند ماهیان در دریا شناورند، و اصل در شناوری باز کردن و گشودن بال است، و اما جمع کردن و بستن آن برای این است که به این وسیله جلو برود، و از بالی که زده بود نتیجه بگیرد، پس اصل در پرواز و شنا همان بال زدن است، و بدین جهت عمل اصلی را به صیغه اسم فاعل (صافات) آورد، و عمل غیر اصلی را به صیغه فعل مضارع (یقبضن) تا بفهماند عمل طیور مانند ماهیان همان بال زدن است، و اما بال جمع کردن برای نتیجه‌گیری از بال زدن است، و خودش مقصود اصلی نیست<span class="footnote" rel="1" title="تفسیر کشاف، ج ۴، ص ۵۸۲">*</span>.</span> </p> <p>و این سخن وقتی درست است که آیه شریفه بخواهد یکی از آیات الهی را خاطرنشان سازد، آیتی که از مجموع جمله‌ <span class="aya" rel="67_19" data-words="8-10">صافات و یقبضن</span> استفاده می‌شود، و آن مساله طیران است، ولی احتمال دارد آیه شریفه بخواهد دو آیت را ارائه دهد، یکی نیفتادن مرغان در حال بال زدن،   <code class="page" rel="19,603"/> و یکی نیفتادنشان در حال بال جمع کردن. </p> <p>و در اینکه بعد از یادآوری ذلول بودن زمین، و سوار بودن انسان بر منکب‌های زمین، مساله پرواز طیور در هوا را آورد، لطفی نهفته است که بر کسی پوشیده نیست. </p> <p><code class="aya" rel="67_20"/> <span class="aya" rel="67_20" data-words="1-15">أمن هذا الذی هو جند لکم ینصرکم من دون الرحمن إن الکافرون إلا فی غرور</span> این آیه توبیخ و سرکوبی کفار است، که به جای خدای تعالی معبودهایی دیگر گرفتند تا یاریشان کنند، و به همین جهت سیاق آیه قبلی را که سیاق غیبت بود به سیاق خطاب برگردانید تا توبیخ و سرکوبی رخ به رخ انجام گیرد، و سرزنش دردناک‌تر شود. </p> <p>و معنای جمله‌ <span class="aya" rel="67_20" data-words="1-3">أمن هذا الذی...</span>، این است که: نه، بلکه می‌پرسم. آن چه کسی است که به آن اشاره می‌شود، که این یاور شما و لشکر شما است غیر از رحمان، اگر خدای رحمان سرنوشت شومی و یا عذابی برای شما مقدر کرده باشد آیا آن یاور، شما را یاری می‌کند؟ نه، پس غیر از خدا کسی نیست که شما را یاری کند. و این بیان اشاره است به اینکه پندار مشرکین خطا است، مشرکین بت‌ها را نمی‌پرستند، مگر به خاطر همین که آنان را در شدائد یاری کنند، با اینکه این مشرکین و خدایانشان هر دو ملک خدایند، و بت‌ها نه برای خود، مالک نفع و ضرری هستند، و نه برای دیگران. </p> <p>و چون مشرکین از این توبیخ و سرکوبی خدا پاسخی نداشتند بدهند، لذا خود خدای تعالی از آن سؤال ملامت‌آمیز جواب داد، که: <span class="aya" rel="67_20" data-words="11-15">إن الکافرون إلا فی غرور</span> یعنی غرور آن چنان به آنان حمله‌ور شده که از هر طرف احاطه‌شان کرده، خیال کرده‌اند اعتقادشان به الوهیت آلهه اعتقاد درستی است. </p> <p><code class="aya" rel="67_21"/> <span class="aya" rel="67_21" data-words="1-13">أمن هذا الذی یرزقکم إن أمسک رزقه بل لجوا فی عتو و نفور</span> کلمه <em>أم</em> در اینجا نیز به معنای <em>بلکه</em> است، می‌فرماید: بلکه می‌پرسم آن چه کسی است که به آن اشاره می‌شود، و گفته می‌شود: این است آنکه شما را روزی می‌دهد، و آیا اگر خدا روزی خود را از شما دریغ بدارد، آن کس به جای خدا شما را روزی می‌دهد؟ آن گاه خود خدای سبحان پاسخ می‌دهد به اینکه: <span class="aya" rel="67_21" data-words="8-13">بل لجوا فی عتو و نفور</span>، یعنی حق برای آنان روشن شده ولی در برابر آن خاضع نمی‌شوند تا تصدیقش کنند، و آن گاه پیرویش نمایند، بلکه در دور شدن از حق و نفرت از آن هم چنان ادامه داده، و بیشتر جلو می‌روند. </p> <h3> <span class="title" rel="67_15 67_16 67_17 67_18 67_19 67_20 67_21 67_22">تمثیلی برای بیان حال مؤمن طالب بصیرت و کافر جاهل و لجوج</span> </h3> <p> <code class="aya" rel="67_22"/> <span class="aya" rel="67_22" data-words="1-13">أ فمن یمشی مکبا علی وجهه أهدی أمن یمشی سویا علی صراط مستقیم</span> کلمه <em>مکب</em> اسم فاعل از <em>إکباب</em>  (باب افعال) است، و إکباب الشی‌ء علی وجهه به <code class="page" rel="19,604"/> معنای آن است که کسی را به رو به زمین بیندازی، در کشاف گفته معنای عبارت <em>أکب</em>  این است که داخل شد در کب و دارای کب شد<span class="footnote" rel="1" title="اصول کافی، ج ۲، ص ۳۰۹، ح ۲">*</span>. </p> <p>آیه مورد بحث استفهامی است انکاری از یکسان بودن دو حالت سر پا راه رفتن و با صورت روی زمین خزیدن، و این تعریض و توبیخی است از کفار، که در ضمن روی سخن را هم از آنان برگردانید، و از شرافت حضور و خطاب محرومشان کرد، ساده‌تر بگویم در آیه قبلی کفار را مخاطب قرار داده بود، ولی بعد از آنکه در آخر آن آیه سخن از لجاجت ایشان رفت، در آیه مورد بحث دیگر خطاب را ادامه نداد، بلکه آنان را غایب فرض کرد، و این خود مزید بر تعریض است، و منظور آیه این است که کفار در لجاجت و سرکشی عجیبی که دارند، و در نفرتشان از حق مثل کسی می‌مانند که راهی را که می‌خواهد طی کند با خزیدن روی زمین، آنهم به صورت، طی کند، و معلوم است که چنین کسی نه بلندیهای مسیر خود را می‌بیند نه پستی‌ها را، و نه نقاط پرتگاه و سراشیبی‌ها را، پس چنین کسی هرگز نظیر آن کس دیگر که سر پا و مستقیم راه می‌رود نمی‌تواند باشد، چون او جای هر قدم از قدمهای خود را می‌بیند، و احیانا اگر موانعی هم سر راهش باشد مشاهده می‌کند، و علاوه بر این می‌داند که این راه به کجا منتهی می‌شود، و این کفار راه زندگی خود را مثل آن شخص خزنده طی می‌کنند، اینها با اینکه می‌توانند مستقیم راه بروند، خوابیده روی زمین می‌خزند، یعنی با اینکه حق را تشخیص می‌دهند متعمدا چشم خود را از شناختن آنچه که باید بشناسند می‌بندند، و خود را به ندیدن می‌زنند و با اینکه می‌توانند طبق وظیفه‌ای که باید عمل کنند از عمل کردن به وظیفه چشم می‌پوشند در برابر حق خاضع نمی‌شوند، و در نتیجه بصیرتی به امور ندارند، به خلاف مؤمنین که راه زندگی را تشخیص می‌دهند، و بر صراط مستقیم پایدار و استوارند، و در نتیجه از هلاکت ایمنند. </p> <p>از آنچه گذشت روشن گردید که مثل آورده شده در آیه، مثلی است برای عموم، حال هر کافر جاهل و لجوج را که به جهل خود ادامه می‌دهد، و حال هر مؤمن طالب بصیرت و جویای حق را ممثل می‌سازد. </p> <h3>بحث روایتی‌ <span class="title" rel="67_22"> (روایتی دال بر اینکه قلب بر چهار قسم است، در ذیل آیه‌ <span class="aya" rel="67_22" data-words="1-6">أ فمن یمشی مکبا علی وجهه...</span>) </span> </h3> <p> در کافی به سند خود از سعد از ابی جعفر (ع) روایت کرده که فرمود: قلب   <code class="page" rel="19,605"/> چهار قسم است، قلبی است که در آن هم نفاق است و هم ایمان، و قلبی است به کلی منکوس و زیر و رو شده، و قلبی است مطبوع و مهر شده، و قلبی است أزهر، پرسیدم قلب أزهر کدام است؟ فرمود قلبی است که در آن نوری چون چراغ هست. </p> <p>و اما قلب مطبوع قلب منافق است، و قلب أزهر قلب مؤمن است، اگر خدا به او نعمتی دهد شکر می‌گزارد، و اگر مبتلایش کند صبر می‌کند. و اما قلب منکوس قلب مشرک است، آن گاه این آیه را در معنای قلب منکوس تلاوت کرد: <span class="aya" rel="67_22" data-words="1-13">أ فمن یمشی مکبا علی وجهه أهدی أمن یمشی سویا علی صراط مستقیم</span>، و اما قلبی که هم نفاق در آن هست و هم ایمان قلب مردمی است که در طایف بودند، اگر أجل یکی از آنها در حال نفاق می‌رسید، هلاک شده بود، و اگر در حال ایمان می‌مرد نجات می‌یافت<span class="footnote" rel="1" title="مجمع البیان، ج ۱۰، ص ۳۲۷">*</span>. </p> <p>مؤلف: این روایت را تفسیر برهان هم از ابن بابویه و او به سند خود از فضیل از سعد خفاف از ابی جعفر (ع) نقل کرده، در نقل وی آمده: قلب چهار قسم است تا آخر این حدیث نقل کرده و لیکن در <em>قلب ازهر</em> کلمه <em>انور</em> را زیادی دارد،  (قلب ازهر انور)<span class="footnote" rel="2" title="مجمع البیان، ج ۱۰، ص ۳۲۷">*</span>. </p> <p>و اما اینکه امام فرمود: قلب مردمی است که در طائف بودند منظور از طائف چند فرسنگی مکه معظمه نیست بلکه منظور از طائف شیطانی است که بسیار به سراغ دل آدمی می‌آید، و پیرامون دل طواف می‌کند، هم چنان که فرمود: <span class="aya" rel="7_201" data-words="1-12">إن الذین اتقوا إذا مسهم طائف من الشیطان تذکروا فإذا هم مبصرون</span><span class="footnote" rel="3" title="کسانی که از خدا می‌ترسند، وقتی طائفی از شیطان با آنان مساس پیدا می‌کند، به یاد خدا می‌افتند، و ناگهان دارای بصیرت می‌شوند سوره اعراف، آیه ۲۰۱">*</span>، پس معنای روایت چنین است که قومی با طائف شیطانی زندگی می‌کنند، و شیطان لحظه به لحظه پیرامون دلشان طواف می‌کند تا بمیرند، اگر در حالی که همان شیطان طوافگر با ایشان باشد بمیرند، هلاک شده‌اند، و اگر در حال ایمان بمیرند نجات یافته‌اند. </p> <p>این را هم باید دانست که در اینجا روایاتی است که جمله شریفه‌ <span class="aya" rel="67_22" data-words="1-6">أ فمن یمشی مکبا علی وجهه...</span> را بر منحرفین از ولایت علی (ع) و پیروان ولایت او، و دوستانش تطبیق می‌کند، که البته جنبه تفسیر ندارد، بلکه از باب تطبیق کلی بر مصداق است. </p> 
