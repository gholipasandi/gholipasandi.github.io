<h2 class="sura">سوره قدر مکی است و پنج آیه دارد </h2><h3 class="ayas">سوره القدر آیه‌های ۱ تا ۵</h3><code class="section" rel="97_1-5"/><h3>ترجمه آیات</h3> <p> <span class="trans" rel="97_0">به نام خداوند رحمان و رحیم.  </span><span class="trans" rel="97_1">ما این قرآن عظیم الشان را (که رحمت واسع و حکمت جامع است) در شب قدر نازل کردیم.  «۱» </span><span class="trans" rel="97_2">و تو چه می‌دانی شب قدر چیست؟.  «۲» </span><span class="trans" rel="97_3">شب قدر (در مقام و مرتبه) از هزار ماه بهتر و بالاتر است.  «۳» </span><span class="trans" rel="97_4">در این شب فرشتگان و روح (یعنی جبرئیل) به اذن خدا از هر فرمان (و دستور الهی و سرنوشت خلق) نازل می‌شوند.  «۴» </span><span class="trans" rel="97_5">این شب رحمت و سلامت و تهنیت است تا صبحگاه.  «۵» </span></p>       <h3>بیان آیات</h3> <p> این سوره نزول قرآن در شب قدر را بیان می‌کند، و آن شب را تعظیم نموده از هزار ماه بالاتر می‌داند، چون در آن شب ملائکه و روح نازل می‌شوند، و این سوره، هم احتمال مکی بودن را دارد، و هم می‌تواند مدنی باشد، و روایاتی که درباره سبب نزول آن از امامان اهل بیت<code class="page" rel="20,560"/> (علیهم السلام) و از دیگران رسیده خالی از تایید مدنی بودن آن نیست، و آن روایاتی است که دلالت دارد بر اینکه این سوره بعد از خوابی بود که رسول خدا (ص) دید، و آن خواب این بود که دید بنی امیه بر منبر او بالا می‌روند، و سخت اندوهناک شد، و خدای تعالی برای تسلیتش این سوره را نازل کرد (و در آن فرمود شب قدر بهتر از هزار ماه حکومت بنی امیه است). </p> <h3> <span class="title" rel="97_1">مفاد آیه: <span class="aya" rel="97_1" data-words="1-5">إنا أنزلناه فی لیلة القدر</span> اینست که همه قرآن در شب قدر نازل شده است</span> </h3> <p> <span class="aya" rel="97_1" data-words="1-5">إنا أنزلناه فی لیلة القدر</span> <span class="phrase">ضمیر در <em rel="fa_97_1_2-2" data-sentence="8:227">انزلناه</em> به قرآن برمی‌گردد، و ظاهرش این است که: می‌خواهد بفرماید همه قرآن را در شب قدر نازل کرده، نه بعضی از آیات آن را، مؤیدش هم این است که تعبیر به انزال کرده، که ظاهر در اعتبار یکپارچگی است، نه تنزیل که ظاهر در نازل کردن تدریجی است.</span> </p> <p>و در معنای آیه مورد بحث آیه زیر است که می‌فرماید: <span class="aya" rel="44_2-3" data-words="1-8">و الکتاب المبین، إنا أنزلناه فی لیلة مبارکة</span><span class="footnote" rel="1" title="سوگند به کتاب مبین، ما آن را در شبی مبارک نازل کردیم سوره دخان، آیه ۳">*</span>، که صریحا فرموده همه کتاب را در آن شب نازل کرده، چون ظاهرش این است که نخست سوگند به همه کتاب خورده، بعد فرموده این کتاب را که به حرمتش سوگند خوردیم، در یک شب و یکپارچه نازل کردیم. </p> <p>پس مدلول آیات این می‌شود که قرآن کریم دو جور نازل شده، یکی یکپارچه در یک شب معین، و یکی هم به تدریج در طول بیست و سه سال نبوت که آیه شریفه‌ <span class="aya" rel="17_106" data-words="1-11">و قرآنا فرقناه لتقرأه علی الناس علی مکث و نزلناه تنزیلا</span><span class="footnote" rel="2" title="ما قرآنی بر تو نازل کردیم که به صورت آیات جدا از هم می‌باشد، تا آن را تدریجا و با آرامش بر مردم بخوانی و به طور قطع این قرآن را ما نازل کردیم سوره اسراء، آیه ۱۰۶">*</span>، نزول تدریجی آن را بیان می‌کند، و همچنین آیه زیر که می‌فرماید: <span class="aya" rel="25_32" data-words="1-18">و قال الذین کفروا لو لا نزل علیه القرآن جملة واحدة کذلک لنثبت به فؤادک و رتلناه ترتیلا</span><span class="footnote" rel="3" title="آنان که کافر شدند گفتند: چرا قرآن یکباره بر او نازل نشد، بله یکباره نازل نکردیم، تا قلب تو را ثبات و آرامش بخشیم، و بدین منظور آیه آیه‌اش کردیم سوره فرقان، آیه ۳۲">*</span>. </p> <p>و <span class="phrase">بنا بر این، دیگر نباید به گفته بعضی<span class="footnote" rel="4" title="مجمع البیان، ج ۱۰، ص ۵۱۸">*</span> اعتنا کرد که گفته‌اند: معنای آیه <em rel="fa_97_1_2-2" data-sentence="141:121">انزلناه</em>  این است که شروع به انزال آن کردیم، و منظور از انزال هم انزال چند آیه از قرآن است، که در آن شب یکباره نازل شد نه همه آن.</span> </p> <p>         <code class="page" rel="20,561"/> و در کلام خدای تعالی آیه‌ای که بیان کند لیله مذکور چه شبی بوده دیده نمی‌شود بجز آیه‌ <span class="aya" rel="2_185" data-words="1-6">شهر رمضان الذی أنزل فیه القرآن</span><span class="footnote" rel="1" title="سوره بقره، آیه ۱۸۵">*</span> که می‌فرماید: قرآن یکپارچه در ماه رمضان نازل شده، و با انضمام آن به آیه مورد بحث معلوم می‌شود شب قدر یکی از شبهای ماه رمضان است، و اما اینکه کدامیک از شب‌های آن است در قرآن چیزی که بر آن دلالت کند نیامده، تنها از اخبار استفاده می‌شود، که ان شاء اللَّه در بحث روایتی آینده بعضی از آنها از نظر خواننده می‌گذرد. </p> <h3> <span class="title" rel="97_1 97_2 97_3 97_4 97_5">وجه تسمیه شب قدر، تقدیر و احکام امور یک سال در شب قدر، یکی از شب‌های رمضان است و هر سال تکرار می‌شود</span> </h3> <p> در این سوره آن شبی که قرآن نازل شده را شب قدر نامیده، و ظاهرا مراد از قدر تقدیر و اندازه‌گیری است، پس شب قدر شب اندازه‌گیری است، خدای تعالی در آن شب حوادث یک سال را یعنی از آن شب تا شب قدر سال آینده را تقدیر می‌کند، زندگی، مرگ، رزق، سعادت، شقاوت و چیزهایی دیگر از این قبیل را مقدر می‌سازد، آیه سوره دخان هم که در وصف شب قدر است بر این معنا دلالت دارد: <span class="aya" rel="44_4-6" data-words="1-14">فیها یفرق کل أمر حکیم، أمرا من عندنا إنا کنا مرسلین، رحمة من ربک</span><span class="footnote" rel="2" title="در آن شب هر حادثه‌ای که باید واقع شود خصوصیاتش مشخص و محدود می‌گردد، این امری است خلف ناپذیر، امری است از ناحیه ما که این ماییم فرستنده رحمتی از ناحیه پروردگارت سوره دخان، آیه ۶">*</span>، چون <em>فرق</em> ، به معنای جدا سازی و مشخص کردن دو چیز از یکدیگر است، و فرق هر امر حکیم جز این معنا ندارد که آن امر و آن واقعه‌ای که باید رخ دهد را با تقدیر و اندازه‌گیری مشخص سازند. </p> <p>و از این استفاده می‌شود که شب قدر منحصر در شب نزول قرآن و آن سالی که قرآن در آن شبش نازل شد نیست، بلکه با تکرر سنوات، آن شب هم مکرر می‌شود، پس در هر ماه رمضان از هر سال قمری شب قدری هست، که در آن شب امور سال آینده تا شب قدر سال بعد اندازه گیری و مقدر می‌شود. </p> <p>برای اینکه این فرض امکان دارد که در یکی از شبهای قدر چهارده قرن گذشته قرآن یکپارچه نازل شده باشد، ولی این فرض معنا ندارد که در آن شب حوادث تمامی قرون گذشته و آینده تعیین گردد. علاوه بر این، کلمه <em>یفرق</em> به خاطر اینکه فعل مضارع است استمرار را می‌رساند، در سوره مورد بحث هم که فرموده: شب قدر از هزار ماه بهتر است <em>و نیز فرموده: </em> ملائکه در آن شب نازل می‌شوند مؤید این معنا است. </p> <p>پس وجهی برای تفسیر زیر نیست که بعضی<span class="footnote" rel="3" title="تفسیر قرطبی، ج ۲۰، ص ۱۳۵">*</span> کرده و گفته‌اند: شب قدر در تمام دهر       <code class="page" rel="20,562"/> فقط یک شب بود، و آن شبی بود که قرآن در آن نازل گردید، و دیگر تکرار نمی‌شود. و همچنین تفسیر دیگری که بعضی<span class="footnote" rel="1" title="مجمع البیان، ج ۱۰، ص ۵۱۸">*</span> کرده و گفته‌اند: تا رسول خدا (ص) زنده بود شب قدر در هر سال تکرار می‌شد، و بعد از رحلت آن جناب خدا شب قدر را هم از بین برد. و نیز سخن آن مفسر<span class="footnote" rel="2" title="تفسیر قرطبی، ج ۲۰، ص ۱۳۵">*</span> دیگر که گفته: شب قدر تنها یک شب معین در تمام سال است نه در ماه رمضان. و نیز سخن آن مفسر<span class="footnote" rel="3" title="روح المعانی، ج ۳۰، ص ۱۹۰">*</span> دیگر که گفته: شب قدر شبی است در تمام سال، ولی در هر سال یک شب نامعلومی است، در سال بعثت در ماه رمضان بوده در سال‌های دیگر در ماههای دیگر، مثلا شعبان یا ذی القعده واقع می‌شود، هیچ یک از این اقوال درست نیست. </p> <p>بعضی<span class="footnote" rel="4" title="فرمان نافذ خدا (در عالم) چنین است که وقتی اراده خلقت چیزی را بکند به محض اینکه بگوید باش، موجود می‌شود سوره یس، آیه ۸۲">*</span> دیگر گفته‌اند: کلمه <em>قدر</em> به معنای منزلت است، و اگر شب نزول قرآن را شب قدر خوانده به خاطر اهتمامی بوده که به مقام و منزلت آن شب داشته، و یا عنایتی که به عبادت متعبدین در آن شب داشته. </p> <p>بعضی<span class="footnote" rel="5" title="مفردات راغب، ماده &lt;em&gt;سلم&lt;/em&gt; ">*</span> دیگر گفته‌اند: کلمه <em>قدر</em> به معنای ضیق و تنگی است، و شب قدر را بدان جهت قدر خوانده‌اند که زمین با نزول ملائکه تنگ می‌گردد. و این دو وجه به طوری که ملاحظه می‌کنید چنگی به دل نمی‌زند. </p> <p>پس حاصل آیات مورد بحث به طوری که ملاحظه کردید این شد که شب قدر بعینه یکی از شبهای ماه مبارک رمضان از هر سال است، و در هر سال در آن شب همه امور احکام می‌شود، البته منظورمان <em>احکام</em> از جهت اندازه‌گیری است، خواهید گفت پس هیچ امری از آن صورت که در شب قدر تقدیر شده باشد در جای خودش با هیچ عاملی دگرگون نمی‌شود؟ در پاسخ می‌گوییم: نه، هیچ منافاتی ندارد که در شب قدر مقدر بشود ولی در ظرف تحققش طوری دیگر محقق شود، چون کیفیت موجود شدن مقدر، امری است، و دگرگونی در تقدیر، امری دیگر است، هم چنان که هیچ منافاتی ندارد که حوادث در لوح محفوظ معین شده باشد، ولی مشیت الهی آن را تغییر دهد، هم چنان که در قرآن کریم آمده: <span class="aya" rel="13_39" data-words="1-10">یمحوا الله ما یشاء و یثبت و عنده أم الکتاب</span><span class="footnote" rel="6" title="خدا هر چه را که از مقدرات بخواهد محو، و هر چه را بخواهد اثبات می‌کند، و کتاب تغییر ناپذیر نزد او است سوره رعد، آیه ۳۹">*</span>. </p> <p>           <code class="page" rel="20,563"/> علاوه بر این، استحکام امور به حسب تحققش مراتبی دارد، بعضی از امور شرایط تحققش موجود است، و بعضی‌ها ناقص است، و احتمال دارد که در شب قدر بعضی از مراتب احکام تقدیر بشود، و بعضی دیگرش به وقت دیگر موکول گردد، اما آنچه از روایات بر می‌آید و به زودی روایاتش از نظر خواننده خواهد گذشت با این وجه سازگار نیست. </p> <p><code class="aya" rel="97_2"/> <span class="aya" rel="97_2" data-words="1-6">و ما أدراک ما لیلة القدر</span> این جمله کنایه است از جلالت قدر آن شب و عظمت منزلتش، چون با اینکه ممکن بود در نوبت دوم ضمیر لیلة القدر را بیاورد، خود آن را تکرار کرد. واضح‌تر بگویم، با اینکه می‌توانست بفرماید: و ما ادریک ما هی، هی خیر من الف شهر برای بار دوم و بار سوم خود کلمه را آورد و فرمود: <span class="aya" rel="97_2-3" data-words="1-12">و ما أدراک ما لیلة القدر، لیلة القدر خیر من ألف شهر</span>. </p> <h3> <span class="title" rel="97_4">مراد از بهتر بودن شب قدر از هزار شب، و منظور از تنزل ملائکه و روح به اذن پروردگارشان‌ <span class="aya" rel="97_4" data-words="8-10">من کل أمر</span> </span> </h3> <p> <code class="aya" rel="97_3"/> <span class="aya" rel="97_3" data-words="1-6">لیلة القدر خیر من ألف شهر</span> این جمله به طور اجمال آنچه را که در جمله‌ <span class="aya" rel="97_2" data-words="1-6">و ما أدراک ما لیلة القدر</span> بدان اشاره شده بود، یعنی عظمت آن شب را بیان می‌کند، و می‌فرماید: بدین جهت گفتیم آن شب مقامی ارجمند دارد که از هزار شب بهتر است. </p> <p>و منظور از بهتر بودنش از هزار شب به طوری که مفسرین تفسیر کرده‌اند بهتر بودنش از حیث فضیلت عبادت است، و مناسب با غرض قرآن هم همین معنا است، چون همه عنایت قرآن در این است که مردم را به سوی خدا نزدیک، و به وسیله عبادت زنده کند، و زنده‌داری آن شب با عبادت بهتر است از عبادت هزار شب. و ممکن است همین معنا را از آیه سوره دخان نیز استفاده کرد، چون در آنجا شب قدر را پر برکت خوانده، و فرموده: <span class="aya" rel="44_3" data-words="1-5">إنا أنزلناه فی لیلة مبارکة</span><span class="footnote" rel="1" title="ما آن را در شب مبارکی نازل کردیم سوره دخان، آیه ۳">*</span>. البته در این میان معنای دیگری نیز هست، که ان شاء اللَّه در بحث روایتی آینده خواهد آمد. </p> <p><code class="aya" rel="97_4"/> <span class="aya" rel="97_4" data-words="1-10">تنزل الملائکة و الروح فیها بإذن ربهم من کل أمر</span> <span class="phrase">کلمه <em rel="fa_97_4_1-1" data-sentence="5:384">تنزل</em> در اصل تتنزل بوده، و ظاهرا مراد از روح آن روحی است که از عالم امر است و خدای تعالی در باره‌اش فرموده: <span class="aya" rel="17_85" data-words="5-9">قل الروح من أمر ربی</span><span class="footnote" rel="2" title="بگو روح از امر پروردگار من است سوره اسراء، آیه ۸۵">*</span>، و اذن در هر چیز به معنای رخصت دادن در آن است، و یا به عبارت دیگر اعلام این معنا است که مانعی از این کار نیست.</span> </p> <p>     <code class="page" rel="20,564"/> و کلمه <em>من</em> در جمله <span class="aya" rel="97_4" data-words="8-10">من کل أمر</span> به گفته بعضی<span class="footnote" rel="1" title="روح المعانی، ج ۳۰، ص ۱۹۷">*</span> از مفسرین به معنای باء است. </p> <p>بعضی<span class="footnote" rel="2" title="تفسیر البرهان، ج ۴، ص ۴۸۸، ح ۲۶">*</span> دیگر گفته‌اند: به معنای خودش است، یعنی ابتدای غایت، ولی سببیت را هم می‌رساند، و آیه را چنین معنا می‌دهد: ملائکه و روح در آن شب به اذن پروردگارشان و به سبب هر امری الهی نازل می‌شوند . </p> <p>بعضی<span class="footnote" rel="3" title="الدر المنثور، ج ۶، ص ۳۷۱">*</span> دیگر گفته‌اند: باء برای تعلیل به غایت است، و معنایش این است ملائکه و روح در آن شب به اذن پروردگارشان نازل می‌شوند، برای خاطر اینکه هر امری را تدبیر کنند . </p> <p>لیکن حق مطلب این است که: مراد از امر، اگر آن امر الهی باشد که آیه‌ <span class="aya" rel="36_82" data-words="1-10">إنما أمره إذا أراد شیئا أن یقول له کن فیکون</span><span class="footnote" rel="4" title="الدر المنثور، ج ۶، ص ۳۷۱">*</span> تفسیرش کرده، حرف <em>من</em> برای ابتدا خواهد بود، و در عین حال سببیت را هم می‌رساند، و به آیه چنین معنا می‌دهد: ملائکه و روح در شب قدر به اذن پروردگارشان نازل می‌شوند، در حالی که نزولشان را ابتدا می‌کنند و هر امر الهی را صادر می‌نمایند . </p> <p>و اگر منظور از امر مذکور هر امر کونی و حادثه‌ای باشد که باید واقع گردد، در این صورت حرف <em>من</em> به معنای لام تعلیل خواهد بود، و آیه را چنین معنا می‌دهد: ملائکه و روح در آن شب به اذن پروردگارشان نازل می‌شوند برای خاطر تدبیر امری از امور عالم. </p> <p><code class="aya" rel="97_5"/> <span class="aya" rel="97_5" data-words="1-5">سلام هی حتی مطلع الفجر</span> <span class="phrase">در مفردات گفته: کلمه <em rel="fa_97_5_1-1" data-sentence="21:136">سلام</em> و <em rel="fa_97_5_1-1" data-sentence="78:119">سلامت</em> به معنای عاری بودن‌ از آفات ظاهری و باطنی است<span class="footnote" rel="5" title="الدر المنثور، ج ۶، ص ۳۷۱">*</span>.</span> </p> <p><span class="phrase">پس جمله <em rel="fa_97_5_1-2" data-sentence="8:205">سلام هی</em> اشاره است به اینکه عنایت الهی تعلق گرفته است به اینکه رحمتش شامل همه آن بندگانی بشود که به سوی او روی می‌آورند، و نیز به اینکه در خصوص شب قدر باب نقمتش و عذابش بسته باشد، به این معنا که عذابی جدید نفرستد.</span> و لازمه این معنا آن است که طبعا در آن شب کید شیطان‌ها هم مؤثر واقع نشود، هم چنان که در بعضی از روایات هم به این معنا اشاره رفته است. </p> <p>       <code class="page" rel="20,565"/> ولی <span class="phrase">بعضی<span class="footnote" rel="1" title="الدر المنثور، ج ۶، ص ۳۷۳">*</span> از مفسرین گفته‌اند: مراد از کلمه <em rel="fa_97_5_1-1" data-sentence="110:75">سلام</em> این است که: در آن شب ملائکه از هر مؤمن مشغول به عبادت بگذرند سلام می‌دهند.</span> برگشت این معنا هم به همان معنای اول است و این دو آیه یعنی آیه تنزل الملائکة و الروح تا آخر سوره در معنای تفسیری است برای آیه قبلی که می‌فرمود <span class="aya" rel="97_3" data-words="1-6">لیلة القدر خیر من ألف شهر</span>. </p> <h3>بحث روایتی‌ <span class="title" rel="97_1 97_2 97_3 97_4 97_5">روایاتی حاکی از اینکه شب قدر یکی از سه شب نوزدهم، بیست و یکم و بیست و سوم رمضان هر سال است</span> </h3> <p> در تفسیر برهان از شیخ طوسی از ابو ذر روایت آورده که گفت: به رسول خدا (ص) عرضه داشتم یا رسول اللَّه آیا شب قدر شبی است که در عهد انبیاء بوده و امر بر آنان نازل می‌شده و چون از دنیا می‌رفتند نزول امر در آن شب تعطیل می‌شده است؟ فرمود: نه بلکه شب قدر تا قیامت هست<span class="footnote" rel="2" title="فروع کافی، ج ۴، ص ۱۵۹، ح ۹">*</span>. </p> <p>مؤلف: در این معنا روایات زیادی از طرق اهل سنت نیز آمده<span class="footnote" rel="3" title="نور الثقلین، ج ۵، ص ۶۲۷">*</span>. </p> <p>و در مجمع البیان است که از حماد بن عثمان از حسان ابن ابی علی نقل شده که گفت: از امام صادق (ع) از شب قدر پرسیدم، فرمود در نوزدهم رمضان و بیست و یکم و بیست و سوم جستجویش کن<span class="footnote" rel="4" title="مجمع البیان، ج ۱۰، ص ۵۱۸">*</span>. </p> <p>مؤلف: در معنای این روایات روایاتی دیگر نیز هست، و در بعضی از اخبار تردید بین دو شب شده، یکی بیست و یکم و دیگری بیست و سوم، مانند روایتی که عیاشی از عبد الواحد از امام باقر (ع) روایت کرده<span class="footnote" rel="5" title="مجمع البیان، ج ۱۰، ص ۵۱۸">*</span>. و از روایاتی دیگر استفاده می‌شود که شب قدر خصوص بیست و سوم است، و اگر معینش نکرده‌اند به منظور تعظیم امر آن بوده، تا بندگان خدا با گناهان خود به امر آن اهانت نکنند<span class="footnote" rel="6" title="نور الثقلین، ج ۵، ص ۶۲۱-۶۲۳">*</span>. </p> <p>و نیز در تفسیر عیاشی در روایت عبد اللَّه بن بکیر از زراره از یکی از دو امام باقر و صادق (ع) آمده که فرمود: شب بیست و سوم همان شب جهنی است، و حدیث جهنی این است که گفت: به رسول خدا (ص) عرضه داشتم: منزل من از مدینه دور است، دستورم بده در شب معینی داخل مدینه شوم فرمود: شب بیست و سوم داخل شو<span class="footnote" rel="7" title="مجمع البیان، ج ۱۰، ص ۵۱۹">*</span>. </p> <p>         <code class="page" rel="20,566"/> مؤلف: حدیث جهنی که نامش عبد اللَّه بن انیس انصاری بود، از طرق اهل سنت نیز روایت شده، و سیوطی آن را در الدر المنثور از مالک و بیهقی نقل کرده<span class="footnote" rel="1" title="فروع کافی، ج ۴، ص ۱۵۷، ح ۴">*</span>. </p> <p>و در کافی به سند خود از زراره روایت کرده که گفت: امام صادق (ع) فرمود: تقدیر در نوزدهم و ابرام در شب بیست و یکم و امضا در شب بیست و سوم است<span class="footnote" rel="2" title="فروع کافی، ج ۴، ص ۱۵۷، ح ۶">*</span>. </p> <p>مؤلف: در این معنا هم روایات دیگری هست<span class="footnote" rel="3" title="روح المعانی، ج ۳۰، ص ۱۹۶">*</span>. </p> <p>پس معلوم شد آنچه همه روایات مختلفی که از ائمه اهل بیت (ع) وارد شده در آن اتفاق دارند این است که: شب قدر تا روز قیامت باقی است، و همه‌ساله تکرار می‌شود، و نیز لیلة القدر شبی از شبهای رمضان، و نیز یکی از سه شب نوزده و بیست و یک و بیست و سه است. </p> <p>و اما از طرق اهل سنت روایات به طور عجیبی اختلاف دارند که به هیچ وجه نمی‌شود بین آنها را جمع کرد، ولی معروف بین اهل سنت این است که شب بیست و هفتم است، و در آن شب بوده که قرآن نازل شده. از خوانندگان محترم هر که بخواهد آن روایات را ببیند باید به تفسیر الدر المنثور و سایر جوامع حدیث مراجعه کند. </p> <h3> <span class="title" rel="97_1 97_2 97_3 97_4 97_5">روایتی دال بر اینکه سوره قدر برای تسلیت به رسول اللَّه (صلی اللَّه علیه و آله و سلم) که در رؤیا بنی امیه را بر منبر خود دیده بود نازل شده</span> </h3> <p> و در الدر المنثور است که خطیب از ابن مسیب روایت کرده که گفت: رسول خدا  (ص) فرمود: در خواب به من نشان دادند که بنی امیه بر منبرم بالا می‌روند، و این معنا بر من سخت گران آمد و خدای تعالی در این مناسبت سوره‌ <span class="aya" rel="97_1" data-words="1-5">إنا أنزلناه فی لیلة القدر</span> را نازل کرد<span class="footnote" rel="4" title="مجمع البیان، ج ۱۰، ص ۵۱۹">*</span>. </p> <p>مؤلف: نظیر این روایت را خطیب هم در تاریخ خود از ابن عباس آورده. و ترمذی و ابن جریر، طبرانی، ابن مردویه و بیهقی هم روایتی در معنای آن از حسن بن علی نقل کرده‌اند<span class="footnote" rel="5" title="مجمع البیان، ج ۱۰، ص ۵۱۹">*</span>. و در این میان روایات بسیاری در این معنا از طرق شیعه از ائمه اهل بیت (ع) نقل شده، و در آنها آمده که خدای تعالی لیلة القدر را که بهتر از هزار ماه سلطنت بنی امیه است به عنوان تسلیت به رسول خدا (ص) عطا فرمود<span class="footnote" rel="6" title="مجمع البیان، ج ۱۰، ص ۵۱۹">*</span>. </p> <p>             <code class="page" rel="20,567"/> و در کافی به سند خود از ابن ابی عمیر از عده‌ای راویان از امام صادق (ع) روایت آورده که گفت: بعضی از اصحاب ما امامیه که به نظرم می‌آید سعید بن سمان بود از آن جناب پرسید: چگونه شب قدر از هزار ماه بهتر است؟  (با اینکه در آن هزار ماه در هر دوازده ماهش یک شب قدر است)، فرمود عبادت در شب قدر بهتر است از عبادت در هزار ماهی که در آن شب قدر نباشد<span class="footnote" rel="1" title="مجمع البیان، ج ۱۰، ص ۵۲۰">*</span>. </p> <h3> <span class="title" rel="97_4 97_1 97_2 97_3 97_5">روایاتی در باره بهتر بودن شب قدر از هزار ماه، تقدیر امور و نزول ملائکه و روح در آن شب</span> </h3> <p> و در همان کتاب به سند خود از فضیل، زراره و محمد بن مسلم از حمران روایت کرده که از امام باقر (ع) از معنای آیه‌ <span class="aya" rel="44_3" data-words="1-5">إنا أنزلناه فی لیلة مبارکة</span> سؤال کرد، فرمود بله شب قدر که همه‌ساله در ماه رمضان در دهه آخرش تجدید می‌شود شبی است که قرآن جز در آن شب نازل نشده، و آن شبی است که خدای تعالی در باره‌اش فرموده: <span class="aya" rel="44_4" data-words="1-5">فیها یفرق کل أمر حکیم</span>. </p> <p>آن گاه فرمود: در آن شب هر حادثه‌ای که باید در طول آن سال واقع گردد تقدیر می‌شود، چه خیر و چه شر، چه طاعت و چه معصیت، و چه فرزندی که قرار است متولد شود، و یا اجلی که بنا است فرا رسد، و یا رزقی که قرار است (تنگ و یا وسیع) برسد، پس آنچه در این شب مقدر شود، و قضایش رانده شود قضایی است حتمی، ولی در عین حال مشیت خدای تعالی در آنها محفوظ است (و خدا با حتمی کردن مقدرات، العیاذ باللَّه به دست خود دست‌بند نمی‌زند). </p> <p>حمران می‌گوید: پرسیدم منظور خدای تعالی از اینکه فرمود شب قدر بهتر است از هزار شب چیست؟ فرمود عمل صالح از نماز و زکات و انواع خیرات در آن شب بهتر است از همان اعمال در هزار ماهی که در آن شب قدر نباشد، و اگر خدای تعالی جزای اعمال خیر مؤمنین را مضاعف نمی‌کرد، مؤمنین بجایی نمی‌رسیدند، ولی خدا پاداش حسنات ایشان را مضاعف می‌کند<span class="footnote" rel="2" title="تفسیر برهان، ج ۴، ص ۴۸۱، ح ۱">*</span>. </p> <p>مؤلف: منظور امام از اینکه فرمود: ولی در عین حال مشیت خدای تعالی در آنها محفوظ است ، این است که قدرت خدای تعالی همیشه مطلق است، او هر زمان هر کاری را بخواهد می‌کند، هر چند قبلا خلاف آن را حتمی کرده باشد، و خلاصه حتمی کردن یک مقدر قدرت مطلقه او را مقید نمی‌کند، او می‌تواند قضای حتمی خود را هم نقض نماید هر چند که هیچ وقت چنین کاری را نمی‌کند. </p> <p>     <code class="page" rel="20,568"/> و در مجمع است که از ابن عباس از رسول خدا (ص) روایت شده که فرمود: وقتی شب قدر می‌شود ملائکه‌ای که ساکن در سدرة المنتهی هستند و جبرئیل یکی از ایشان است نازل می‌شوند، در حالی که جبرئیل به اتفاق سایر سکان نامبرده پرچم‌هایی را به همراه دارند، یک پرچم بالای قبر من، و یکی بر بالای بیت المقدس، و پرچمی در مسجد الحرام و پرچمی بر طور سینا نصب می‌کنند، و هیچ مؤمن و مؤمنه‌ای در این نقاط نمی‌ماند مگر آنکه جبرئیل به او سلام می‌کند، مگر کسی که دائم الخمر و یا معتاد به خوردن گوشت خوک و یا زعفران مالیدن به بدن خود باشد<span class="footnote" rel="1" title="روح المعانی، ج ۳۰، ص ۱۹۶">*</span>. </p> <p>و در تفسیر برهان از سعد بن عبد اللَّه روایت کرده که به سند خود از ابی بصیر روایت کرده که گفت: با امام صادق (ع) بودم که سخن از پاره‌ای خصائص امام در هنگام ولادت به میان آمد، فرمود: وقتی شب قدر می‌شود امام مستوجب روح بیشتری می‌گردد. عرضه داشتم فدایت شوم مگر روح همان جبرئیل نیست؟ فرمود: روح از جبرئیل بزرگتر است، و جبرئیل از سنخ ملائکه است، و روح از آن سنخ نیست، مگر نمی‌بینی خدای تعالی فرموده: <span class="aya" rel="97_4" data-words="1-4">تنزل الملائکة و الروح</span> پس معلوم می‌شود روح غیر از ملائکه است<span class="footnote" rel="2" title="روح المعانی، ج ۳۰، ص ۱۹۶">*</span>. </p> <p>مؤلف: روایات در معنا و خصائص و فضائل شب قدر بسیار زیاد است،  (که ما در اینجا مختصری از آن را آوردیم)، و در بعضی از آن روایات علامتهایی برای شب قدر ذکر شده، از قبیل این که: صبح شب قدر آفتاب بدون شعاع طلوع می‌کند، هوا در صبح آن شب معتدل است، و لیکن چون این علامتها نه دائمی است و نه اغلب چنین است، لذا از ذکر آن روایات خودداری نمودیم. </p> 
