<h3 class="ayas">سوره فاطر آیه‌های ۳۹ تا ۴۵</h3><code class="section" rel="35_39-45"/><h3>ترجمه آیات</h3> <p> <span class="trans" rel="35_39">او کسی است که شما را در زمین جانشین قرار داد (هر نسلی جانشین نسلی دیگر) پس هر کس<code class="page" rel="17,74"/> کافر شود کفرش علیه خود اوست و کفر کافران نزد پروردگارشان جز خشم بیشتر اثر ندارد و کفر کافران جز خسارت و زیان نمی‌افزاید.  «۳۹» </span><span class="trans" rel="35_40">بگو این شرکایی که به جای خدا می‌خوانید به من بگویید ببینم چه چیزی از زمین را آفریده‌اند و یا در آسمانها شرکتی دارند و یا ما به ایشان کتابی نازل کرده و در آن از وجود چنین شریکی خبر داده‌ایم و این مشرکین دلیلی بر شرک خود دارند، نه هیچ یک از اینها نیست بلکه جز این نبوده که این ستمکاران به یکدیگر وعده غرور می‌دهند.  «۴۰» </span><span class="trans" rel="35_41">خدا است که نمی‌گذارد زمین و آسمان فرو ریزند و اگر فرو ریزد احدی بعد از خدا نیست که از ریختن آنها جلوگیری به عمل آورد و او حلیم و آمرزنده است.  «۴۱» </span><span class="trans" rel="35_42">و به خدا سوگند خوردند و تا توانستند آن را غلیظتر کردند که اگر برای ما هم پیامبری بیاید ما نیز یکی از امت‌های صاحب کتاب خواهیم شد و از همه آنها راه یافته‌تر خواهیم بود ولی وقتی پیامبر به سویشان آمد این آمدن ثمره‌ای جز دوری و نفرت بیشتر برایشان نداشت.  «۴۲» </span><span class="trans" rel="35_43">دوری آنان از راه به جهت استکبار و بلندپروازی در زمین و نیز به علت مکر بدی که داشتند بود و مکر بد جز به اهل مکر برنمی‌گردد، پس آیا منتظر سنتی هستند که در امم گذشته جاری ساختیم، در این صورت برای سنت خدا نه دگرگونی خواهند یافت و نه برگشتن از قومی به قومی دیگر.  «۴۳» </span><span class="trans" rel="35_44">آیا در زمین سیر نکرده‌اند تا ببینند سرانجام آنهایی که قبل از ایشان بودند چه شد با اینکه اینان نیرومندتر بودند، آری هیچ چیزی در آسمان و زمین خدا را عاجز نمی‌کند که او دانا و توانا است.  «۴۴» </span><span class="trans" rel="35_45">و اگر مردم را به کیفر اعمال زشتشان به عذاب خود می‌گرفت بر روی زمین هیچ جنبده‌ای نمی‌ماند و لیکن عذاب آنان را تا مدتی معین تاخیر می‌اندازد همین که اجلشان رسید خداوند بر احوال بندگانش کاملا آگاهست.  «۴۵» </span></p>           <h3>بیان آیات</h3> <p> این آیات نخست بر مساله توحید خدا در ربوبیت احتجاج می‌کند، و آیات‌ <span class="aya" rel="35_39" data-words="1-6">هو الذی جعلکم خلائف فی الأرض...</span> و <span class="aya" rel="35_41" data-words="1-8">إن الله یمسک السماوات و الأرض أن تزولا...</span> متضمن آن احتجاج است، و سپس بر نبودن شریکی برای خدا در ربوبیت احتجاج می‌کند، که آیه <span class="aya" rel="35_40" data-words="1-9">قل أ رأیتم شرکاءکم الذین تدعون من دون الله...</span> متضمن آن است. </p> <p>و آن گاه مشرکین را بر نقض عهد و سوگند، و کارهای زشتی که مرتکب می‌شدند سرزنش می‌کند، و در آخر این معنا را مسجل می‌سازد که هیچ کس و هیچ چیز نمی‌تواند<code class="page" rel="17,75"/> خدا را عاجز کند، و اگر خدا به افرادی از این ستمکاران مهلت می‌دهد، برای مدتی معین است، همین که مدتشان سرآمد به آنچه مستحقند جزا می‌دهد. و با این بیان سوره خاتمه می‌یابد. </p> <p> <span class="aya" rel="35_39" data-words="1-6">هو الذی جعلکم خلائف فی الأرض...</span> <span class="phrase">کلمه <em rel="fa_35_39_4-4" data-sentence="5:15">خلائف</em> جمع خلیفه است.</span> و خلیفه بودن مردم در زمین به این معنا است که هر لاحقی از ایشان جانشین سابق شود و سلطه و توانایی بر دخل و تصرف و انتفاع از زمین داشته باشد، همان طور که سابقین بر این کار توانایی و تسلط داشتند. </p> <p>و اگر انسانها به این خلاف رسیدند، از جهت نوع خلقتشان است، که خلقتی است از طریق توالد و تناسل، چون این نوع از خلقت است که مخلوق را به دو گروه سابق و لاحق تقسیم می‌کند. </p> <p>و خلیفه قرار دادن در زمین، خود یک نوع تدبیری است آمیخته با خلقت که از آن انفکاک نمی‌پذیرد، و به همین جهت از این طریق استدلال می‌کند بر یگانگی خدای تعالی در ربوبیت، چون چنین خلقت و تدبیری مختص او است، کسی نمی‌تواند آن را برای غیر او ادعا کند. </p> <p>پس اینکه می‌فرماید: <span class="aya" rel="35_39" data-words="1-6">هو الذی جعلکم خلائف فی الأرض</span> حجتی است بر یگانگی خدا در ربوبیت، و نفی ربوبیت از آلهه مشرکین. </p> <p>توضیح اینکه: آن کسی که خلافت زمینی را در عالم انسانی درست کرده، او رب انسانها و مدبر امر آنان است، و چون خلیفه قرار دادن، از نوع خلقت انفکاک ندارد، ناگزیر خالق انسان همان رب انسان است، و چون به عقیده مشرکین هم، خالق تنها خدا است پس رب انسان هم به تنهایی او است. </p> <p> <span class="aya" rel="35_39" data-words="7-10">فمن کفر فعلیه کفره</span> -یعنی پس خدای سبحان رب آدمی است نه غیر او. پس هر کس به این حقیقت کافر شود، و آن را بپوشاند و ربوبیت را به غیر خدا نسبت دهد، علیه خود کفر ورزیده است. </p> <p> <span class="aya" rel="35_39" data-words="11-26">و لا یزید الکافرین کفرهم عند ربهم إلا مقتا و لا یزید الکافرین کفرهم إلا خسارا</span> -این قسمت از آیه بیان می‌کند که کفر کفار بر ضرر خود ایشان است، چون کفرشان باعث خشم و عذاب خدا می‌شود. و کلمه <em>مقت</em> به معنای شدت خشم است، چون کفر باعث می‌شود انسان از عبودیت خدا سر برتابد و ساحت مقدس او را خوار بشمارد، و نیز این عمل باعث می‌شود که کافران در نفس خود خسارت بینند، چون نفس خود را که قابلیت داشت از<code class="page" rel="17,76"/> سعادت انسانیت برخوردار گردد، مبتلا به شقاوت و بلا کردند، که به زودی در مسیر انتقال خود به سوی دار جزا با آن روبرو می‌شوند. </p> <p>و اگر از اثر کفر تعبیر به زیادت کفر کرد، بدان جهت است که فطرت انسان بسیط و ساده است، و در معرض استکمال و کسب زیادت قرار دارد، -تا اینکه ببینی فطرت در چه مسیری قرار گیرد-اگر در مسیر اسلام و ایمان به خدا قرار گیرد، روز به روز همین ایمان و اسلامش کامل و زیاد می‌شود و به خدا نزدیک‌تر می‌گردد، و اگر در مسیر کفر قرار گیرد، باز فطرت او در این مسیر استکمال می‌کند، یعنی روز به روز کفرش زیادتر شده و در نتیجه خشم خدا از او بیشتر و خسران او زیاده‌تر می‌گردد. </p> <p>و <span class="phrase">اگر <em>مقت</em> را مقید به <em rel="fa_35_39_16-17" data-sentence="28:236">عند ربهم</em> کرد، ولی <em rel="fa_35_39_26-26" data-sentence="99:213">خسار</em> را مقید به آن نکرد، برای این بود که <em rel="fa_35_39_26-26" data-sentence="193:163">خسار</em> از تبعات و آثار تبدیل ایمان به کفر و تبدیل سعادت به شقاوت است، و این امری است در نزد خود انسان‌ها، ولی <em>مقت</em> که شدت خشم خدا است امری است در نزد خدای سبحان.</span> </p> <p>و اما حب و بغضی که به خدای تعالی نسبت داده می‌شود، دو تا از صفات افعال است، و معانیی است خارج از ذات خدا و غیر قائم به او. و معنای حب خدای تعالی نسبت به یکی از بندگان، این است که: رحمتش را بر او گسترده کند، و به سوی او بکشاند و بغض خدای تعالی نسبت به کسی این است که رحمتش را از او بازدارد و دور کند. </p> <p><code class="aya" rel="35_40"/> <span class="aya" rel="35_40" data-words="1-9">قل أ رأیتم شرکاءکم الذین تدعون من دون الله...</span> اضافه <em>شرکاء</em> به مشرکین، به این عنایت است که مشرکین ادعای شرکت در خدایی برای آنها کردند، پس در نتیجه اضافه شرکاء به ضمیر <em>کم</em> اضافه‌ای است لامی و مجازی،  (چون بت‌ها شرکای مشرکین نبودند، تا این نسبت حقیقی باشد). </p> <p>و در این آیه شریفه به رسول خدا (ص) تلقین می‌کند که چگونه علیه ربوبیت آلهه مشرکین، و معبودهای آنان احتجاج کند. </p> <h3> <span class="title" rel="35_40 35_39 35_41 35_42 35_43 35_44 35_45">استدلال و احتجاج علیه مشرکین و در رد ارباب و آلهه موهوم آنان</span> </h3> <p> بیان حجت چنین است که: اگر بت‌ها ارباب و آلهه باشند بجز خدا، باید حد اقل سهمی از تدبیر عالم به دست آنها باشد، و اگر چنین تدبیری می‌داشتند، باید خالق همان مقداری که تدبیرش را در دست دارند بوده باشند، برای اینکه تدبیر بدون خلقت تصور ندارد همان طور که خلقت بدون تدبیر تصور ندارد (برای اینکه تدبیر عبارت از این است که: خلقتی را بعد از خلقتی قرار دهد، و چیزی را بعد از چیزی بیافریند). </p> <p>و اگر بتها خالق بودند، قطعادلیلی بر خالقیت آنها دلالت می‌کرد، و این دلیل یا از<code class="page" rel="17,77"/> ناحیه عالم بود و یا از ناحیه خدای سبحان، اما از ناحیه عالم، که می‌بینیم هیچ موجودی در عالم دلالت بر خالقیت بت‌ها و مخلوقیت خودش برای آنها ندارد، حتی به طور شرکت، که جمله‌ <span class="aya" rel="35_40" data-words="10-20">أرونی ما ذا خلقوا من الأرض أم لهم شرک فی السماوات</span> این شق مساله را بیان می‌کند، و اما از ناحیه خدای سبحان، اگر دلیلی می‌بود، قطعا در کتابی از کتب آسمانی که از ناحیه او نازل شده دیده می‌شد، و آیه‌ای از آیات آن کتب می‌گفت که خدا به ربوبیت بت‌ها اعتراف دارد و جایز می‌داند که مردم آنها را بپرستند و معبود و خدای خود بگیرند، و ما می‌بینیم که چنین پیامی از ناحیه خدا نازل نشده و خود مشرکین هم به این اعتراف دارند و جمله‌ <span class="aya" rel="35_40" data-words="21-27">أم آتیناهم کتابا فهم علی بینة منه</span> این شق دیگر را بیان می‌کند. </p> <p>و اگر در مقام خالق نبودن بت‌ها در زمین تعبیر کرد به اینکه: به من نشان دهید ببینم چه موجودی را در زمین خلق کرده‌اند <em>و نفرمود: </em> به من خبر دهید ببینم، آیا بت‌ها در خلقت زمین شرکت دارند و نیز در خصوص آسمان‌ها تعبیر کرد به اینکه: و یا در خلقت آسمان‌ها شرکت دارند <em>، و نفرمود: </em> به من خبر دهید و یا نشان دهید، ببینیم چه چیز در آسمان‌ها خلق کرده‌اند ، برای این بود که مراد از کلمه <em>ارض</em> -به طوری که سیاق احتجاج، بر آن دلالت دارد-عالم ارضی است، یعنی زمین و هر چه در آن و بر روی آن هست، و مراد از آسمان‌ها نیز عالم سماوی است، که مشتمل است بر آسمانها، و آنچه که در آسمان‌ها و بر آسمان است. </p> <p>پس بنا بر این، اینکه فرمود: <span class="aya" rel="35_40" data-words="11-15">ما ذا خلقوا من الأرض</span> در معنای این است که فرموده باشد: آیا در زمین شرکت دارند؟ اگر داشته باشند لا بد پاره‌ای از آن را خلق کرده‌اند. و همچنین جمله <span class="aya" rel="35_40" data-words="16-20">أم لهم شرک فی السماوات</span> در معنای این است که: فرموده باشد: و یا چه چیزی از آسمان‌ها خلق کرده‌اند؟ . که در جانب زمین اکتفاء کرد، به ذکر خلق، تا اشاره کرده باشد به اینکه به طور کلی ربوبیت جز با خلقت تصور ندارد. </p> <p> <span class="aya" rel="35_40" data-words="21-27">أم آتیناهم کتابا فهم علی بینة منه</span> -یعنی بلکه (و یا) کتابی در جواز شرک و اعتراف به ربوبیت آلهه آنان نازل کرده‌ایم، و مشرکین به استناد آن، شرک ورزیدند، و خلاصه حجتی ظاهر از کتاب دارند بر اینکه آلهه آنان با ما شریکند؟ در این جمله فرمود: <span class="aya" rel="35_40" data-words="21-23">أم آتیناهم کتابا</span> و نفرمود: <em>ام لهم کتاب</em> و یا عبارتی نظیر آن، تا نفی و انکار را بهتر برساند، چون عبارت دومی انکار وجود کتاب است، ولی عبارت اولی انکار وجود آن از ناحیه کسی است که اگر کتابی نازل شود از ناحیه او نازل می‌شود. </p> <p><span class="phrase">پس از آنچه گذشت روشن گردید که ضمیر جمع در <em rel="fa_35_40_21-21" data-sentence="42:253">اتیناهم</em> و نیز در <span class="aya" rel="35_40" data-words="24-26">فهم علی بینة</span> به مشرکین برمی‌گردد و دیگر نباید به گفته آن مفسری<span class="footnote" rel="1" title="روح المعانی، ج ۲۲، ص ۲۰۳">*</span> که ضمیر را به <em>شرکاء</em> بر گردانده اعتناء نمود.</span> </p> <p> <span class="aya" rel="35_40" data-words="28-35">بل إن یعد الظالمون بعضهم بعضا إلا غرورا</span> -این جمله اعراض از احتجاج گذشته است، به این بیان که: داعی مشرکین بر شرک ورزیدن، حجتی نبوده که آنان را بر این کار وادار کرده باشد، و خواسته باشند بر آن حجت اعتماد کنند، بلکه‌انگیزه آنها صرف فریبی است که بعضی نسبت به بعض دیگر روا می‌دارند، به این معنا که نیاکان و اسلاف، آیندگان را مغرور می‌کردند به اینکه: بت‌ها نزد خدا شفاعت می‌کنند، و نیز رؤسای هر قوم مرءوسین خود را فریب می‌دادند به اینکه این شرکاء نزد خدای سبحان شفاعت خواهند کرد، در حالی که این وعده‌ها همه پوچ بود و حقیقت نداشت. </p> <p>احتجاجی که در آیه شده، علیه تمامی طوایف مشرکین است، و نسبت به همه عمومیت دارد، چه آنها که ملائکه و جن و قدیسین از بشر را می‌پرستیدند، و برای آنها صنمی  (بتی) درست می‌کردند تا رو به آن بت‌ها بایستند، و چه آنهایی که روحانیین کواکب را می‌پرستیدند، و رو به ستاره، عبادت می‌کردند، و برای هر ستاره، صنمی (بتی) می‌تراشیدند. </p> <p>و چه آنهایی که ملائکه و عناصر را می‌پرستیدند و دیگر برای آنها صنمی اتخاذ نمی‌کردند مانند: مشرکین فرس قدیم-بطوری<span class="footnote" rel="2" title="نزدیک است آسمان‌ها از آن پاره پاره و زمین متلاشی شود سوره مریم، آیه ۹۰">*</span> که نقل شده-. و چه آنهایی که بعضی از افراد بشر را می‌پرستیدند، مانند: نصاری که مسیح (ع) را عبادت می‌کنند، حجت آیه شریفه علیه همه این طوایف است. </p> <p><code class="aya" rel="35_41"/> <span class="aya" rel="35_41" data-words="1-17">إن الله یمسک السماوات و الأرض أن تزولا و لئن زالتا إن أمسکهما من أحد من بعده...</span> بعضی<span class="footnote" rel="3" title="مفردات راغب، ماده &lt;em&gt;جهد&lt;/em&gt; ">*</span> از مفسرین گفته‌اند: این آیه شریفه استینافی است که نتیجه قبح شرک و دلهره ناشی از آن را بیان می‌کند، و ربطی به ما قبل ندارد، می‌خواهد بفرماید: خدای تعالی آسمانها و زمین را حفظ می‌کند، چون نمی‌خواهد فرو بریزند، و یا حفظ می‌کند تا فرو نریزند و مضمحل نشوند، چون ممکن الوجود همان طور که در حال پدید آمدنش محتاج پدید آورنده است، در بقایش نیز محتاج اوست . </p> <h3> <span class="title" rel="35_41 35_39 35_40 35_42 35_43 35_44 35_45">استدلال بر توحید با استناد به ابقاء موجودات و اینکه ابقاء عبارتست از ایجاد و تدبیر متوالی</span> </h3> <p> اما آنچه از آیه ظاهر می‌شود، این است که: خدای تعالی می‌خواهد بعد از استدلال بر     <code class="page" rel="17,79"/> یگانگی خود در ربوبیت، به اینکه من خلافت را در نوع انسانی قرار دادم و بعد از نفی شرک به حجت مزبور، حجت و استدلال خود را عمومیت دهد تا شامل تمامی مخلوقات، یعنی آسمانها و زمین بشود، لذا در آیه مورد بحث استدلال می‌کند بر یگانگی خود به اینکه خلق را بعد از ایجاد، ابقاء هم کرده و نگذاشته مضمحل شوند، چون این معنا خیلی روشن است، و جای هیچ شکی نیست که پیدایش موجود و اصل هستی یک مساله است، و بقای آن موجود و داشتن هستی‌های پی در پی بعد از هستی اولش مساله دیگری است، آری هر موجودی که می‌بینیم هنوز هست، در حقیقت هستی آن، هستی‌هایی متصل به هم است، که چون استمرار دارد، ما آن را یک هستی می‌پنداریم. </p> <p>و این نیز روشن است که ابقای موجود بعد از پدید آوردن، همانطور که ایجادی بعد از ایجادی دیگر است، همچنین تدبیری بعد از تدبیر دیگر است، چون اگر خوب در این قضیه تامل کنی و دقت نظر به خرج دهی، خواهی دید که نظام جاری در عالم به وسیله احداث و ابقاء جاری است، و چون پدید آورنده و خالق، حتی به عقیده مشرکین تنها خدای سبحان است، پس قهرا خدای تعالی خالق و مدبر آسمانها و زمین است، و کسی دیگر شریک او نیست. </p> <p>پس معلوم شد آیه شریفه‌ <span class="aya" rel="35_41" data-words="1-8">إن الله یمسک السماوات و الأرض أن تزولا...</span> متصل به ما قبل است. </p> <p><span class="phrase">کلمه <em rel="fa_35_41_13-13" data-sentence="5:36">امساک</em> در این آیه به همان معنای معروف است.</span> و <span class="phrase">جمله <em rel="fa_35_41_7-8" data-sentence="5:67">ان تزولا</em> در تقدیر <em>کراهة ان تزولا</em> و یا <em>لئلا تزولا</em> می‌باشد.</span> و <span class="phrase">جمله <em rel="fa_35_41_8-8" data-sentence="5:58">تزولا</em> متعلق به امساک است، یعنی نگه می‌دارد از اینکه فرو ریزند .</span> </p> <p>ولی بعضی<span class="footnote" rel="1" title="روح المعانی، ج ۲۲، ص ۲۰۴">*</span> از مفسرین گفته‌اند: <em>کلمه</em> امساک به معنای معروفش نیست، بلکه به معنای جلوگیری و یا حفظ است . و به هر حال امساک کنایه است از باقی نگهداشتن، و ابقاء همان ایجاد بعد از ایجاد است، البته ایجادهای مستمر و متصل، بر خلاف زوال که به معنای مضمحل شدن و باطل گشتن است. </p> <p>و از بعضی<span class="footnote" rel="2" title="تفسیر فخر رازی، ج ۲۶، ص ۳۳ و الدر المنثور، ج ۵، ص ۲۵۵، به نقل از ابی هلال و ابن جریح">*</span> از مفسرین نقل شده که گفته‌اند: زوال به معنای انتقال از مکانی به مکان دیگر است، و معنای آیه این است که: خدا نمی‌گذارد زمین و آسمان‌ها از جایی که هر یک دارند تکان بخورند و به جایی دیگر منتقل شوند، مثلا یکی از آنجا که دارد بالا رود،   <code class="page" rel="17,80"/> و یکی دیگر پایین آید . ولی در تصور اینکه آنان چه می‌خواهند بگویند، البته در تصور صحیح آن تامل است. </p> <p> <span class="aya" rel="35_41" data-words="9-17">و لئن زالتا إن أمسکهما من أحد من بعده</span> -سیاق اقتضا می‌کند که مراد از  <em>زوال</em> در اینجا مشرف شدن بر زوال است، چون خود زوال که با امساک جمع نمی‌شود. و خلاصه، معنای آیه این است که: سوگند می‌خورم که اگر آسمان‌ها و زمین مشرف بر فرو ریختن شوند، احدی بعد از خدا وجود ندارد که از فرو ریختن آنها جلوگیری به عمل آورد، برای اینکه غیر از او کسی نیست که افاضه وجود کند. </p> <p><span class="phrase">ممکن هم هست مراد از <em>زوال</em> معنای حقیقی‌اش باشد، ولی مراد از <em rel="fa_35_41_13-13" data-sentence="67:21">امساک</em>  قدرت بر امساک باشد.</span> و <span class="phrase">معلوم شد که کلمه <em>من</em> اولی زایده است و تنها خاصیت تاکید را دارد، و <em>من</em> دومی ابتدایی است، و ضمیر در <em rel="fa_35_41_16-17" data-sentence="114:25">من بعده</em> به خدای تعالی برمی‌گردد.</span> </p> <p><span class="phrase">بعضی<span class="footnote" rel="1" title="مفردات راغب، ماده &lt;em&gt;نفر&lt;/em&gt; ">*</span> هم گفته‌اند: به کلمه زوال برمی‌گردد، که از معنای <em rel="fa_35_41_8-8" data-sentence="145:17">تزولا</em> استفاده می‌شود .</span> </p> <p> <span class="aya" rel="35_41" data-words="18-21">إنه کان حلیما غفورا</span> -پس خدای تعالی به خاطر اینکه حلیم است، در هیچ کاری عجله نمی‌کند، و به خاطر اینکه آمرزنده است، جهات عدمی هر چیزی را پنهان می‌دارد، و مقتضای این دو اسم این است که آسمان‌ها و زمین را از اینکه مشرف به زوال شوند، تا مدتی معین جلوگیر شود. </p> <p>صاحب کتاب ارشاد العقل السلیم گفته: خدا حلیم و غفور است، یعنی در عقوبتی که جنایات بشر مستوجب آن است عجله نمی‌کند، و لذا می‌بینید که آسمانها و زمین را هم چنان نگه داشته، با اینکه جا داشت به خاطر آن جنایات فرو ریزند، هم چنان که خود خدای تعالی در این باره فرموده: <span class="aya" rel="19_90" data-words="1-7">تکاد السماوات یتفطرن منه و تنشق الأرض</span><span class="footnote" rel="2" title="مفردات راغب، ماده &lt;em&gt;مکر&lt;/em&gt; ">*</span>. </p> <p><code class="aya" rel="35_42"/> <span class="aya" rel="35_42" data-words="1-20">و أقسموا بالله جهد أیمانهم لئن جاءهم نذیر لیکونن أهدی من إحدی الأمم فلما جاءهم نذیر ما زادهم إلا نفورا</span> راغب می‌گوید: <em>کلمه</em> جهد <em>به فتحه جیم-و</em> جهد -به ضمه جیم-به معنای طاقت و مشقت است. تا آنجا که می‌گوید: و خدای تعالی فرموده: <span class="aya" rel="35_42" data-words="1-5">و أقسموا بالله جهد أیمانهم</span> یعنی سوگند خوردند به خدا و سعی کردند که سوگند خود را تا آنجا که در وسع و طاقتشان هست پایدار و مؤکد کنند<span class="footnote" rel="3" title="تفسیر روح المعانی، ج ۲۲، ص ۲۰۵">*</span>. </p> <p>       <code class="page" rel="17,81"/> و <span class="phrase">در باره کلمه <em rel="fa_35_42_20-20" data-sentence="13:544">نفور</em> گفته: این کلمه از ماده <em rel="fa_35_42_20-20" data-sentence="94:508">نفر</em> است که هم به معنای تنفر از چیزی است، و هم به معنای رو کردن به چیزی، مانند کلمه <em>فزع</em> که آن نیز به دو معناست، هم می‌گوییم: فزع الی فلان-به فلان کس پناه برد، و نزد او آرامش گرفت <em>و هم می‌گوییم: </em> فزع عن الشی‌ء-از فلان چیز رو بگردانید در نفر هم وقتی می‌گوییم: نفر عن الشی‌ء نفورا معنایش این است که: از آن چیز تنفر و اعراض کرد، در قرآن فرموده: <span class="aya" rel="35_42" data-words="17-20">ما زادهم إلا نفورا</span><span class="footnote" rel="1" title="تفسیر روح المعانی، ج ۲۲، ص ۲۰۵">*</span>.</span> </p> <p>بعضی<span class="footnote" rel="2" title="مجمع البیان، ج ۸، ص ۴۱۲">*</span> از مفسرین گفته‌اند: قبل از بعثت رسول خدا (ص) خبر به قریش رسید که اهل کتاب پیغمبران خود را تکذیب کردند. قریش گفتند: خدا یهود و نصاری را لعنت کند که پیامبرانی به سویشان آمدند و آنان تکذیبشان کردند. به خدا سوگند اگر پیامبری به سوی ما آید، قطعا و به طور حتم راه یافته‌ترین امت‌ها خواهیم بود . و سیاق آیه شریفه مصدق این نقل است و آن را تایید می‌کند. </p> <p>پس در جمله‌ <span class="aya" rel="35_42" data-words="1-5">و أقسموا بالله جهد أیمانهم</span> ضمیر جمع به قریش برمی‌گردد که این سوگند را قبل از بعثت رسول خدا (ص) خورده بودند به دلیل اینکه دنبالش می‌فرماید: <span class="aya" rel="35_42" data-words="14-16">فلما جاءهم نذیر</span> و سوگندشان هم همین بود که: <span class="aya" rel="35_42" data-words="6-8">لئن جاءهم نذیر...</span> -اگر نذیری به سوی ما بیاید ما چنین و چنان می‌کنیم . </p> <h3> <span class="title" rel="35_42">معنای این کلام قریش که پیش از بعثت پیامبر (صلی اللَّه علیه و آله) قسم می‌خوردند که اگر نذیری به سویشان بیاید <span class="aya" rel="35_42" data-words="10-13">أهدی من إحدی الأمم</span> خواهند شد</span> </h3> <p> و معنای جمله‌ <span class="aya" rel="35_42" data-words="6-13">لئن جاءهم نذیر لیکونن أهدی من إحدی الأمم</span> این است که: اگر نذیری به سوی ما بیاید ما راه یافته‌تر از یکی از امت‌ها خواهیم بود، یعنی یکی از امت‌هایی که نذیر برایشان آمد از قبیل یهود و نصاری. در اینجا ممکن بود بگویند: راه یافته‌تر از ایشان خواهیم بود ، و لیکن این طور نفرمود، برای اینکه معنای آنچه را گفتند این است که ما امتی هستیم که فعلا نذیری نداریم، و اگر برای ما هم نذیری بیاید و ما نیز امتی صاحب نذیر شویم، مانند یکی از این امتهای صاحب نذیر، آن وقت با تصدیق نذیر خود راه یافته‌تر از امت مثل خود می‌شویم. این آن معنایی است که از تعبیر <span class="aya" rel="35_42" data-words="10-13">أهدی من إحدی الأمم</span> استفاده می‌شود،  (دقت بفرمایید که نکته‌ای لطیف است). </p> <p><span class="phrase">بعضی<span class="footnote" rel="3" title="مفردات راغب، ماده &lt;em&gt;حاق&lt;/em&gt; ">*</span> از مفسرین گفته‌اند: مقتضای مقام این است که بگویند از همه امتها راه       <code class="page" rel="17,82"/> یافته‌تر خواهیم بود، و این عمومیت را عبارت <em rel="fa_35_42_12-13" data-sentence="251:258">احدی الامم</em> می‌رساند، هر چند که کلمه  <em rel="fa_35_42_12-12" data-sentence="342:218">احدی</em> نکره در سیاق اثبات است، و الف و لام در <em rel="fa_35_42_13-13" data-sentence="440:166">امم</em> هم برای عهد است اما در عین حال معنایش این است که: به طور حتم ما راه یافته‌تر از یک یک امتها که رسول خدا را تکذیب کردند مانند یهود و نصاری و غیر از ایشان، خواهیم بود.</span> </p> <p>بعضی<span class="footnote" rel="1" title="تفسیر کشاف، ج ۳، ص ۶۱۸">*</span> دیگر گفته‌اند: معنای آیه این است که: ما راه یافته‌تر از امتی می‌شویم که از شدت خوبی و برتری نسبت به امتهای دیگر در باره‌اش گفته می‌شود: احدی الامم- یگانه امتها است، هم چنان که در باره مردی که فوق العادگی دارد، می‌گویند این یگانه قوم و عصر خویش است. ولی قول اخیر خالی از تکلف و بعد نیست. </p> <p> <span class="aya" rel="35_42" data-words="14-20">فلما جاءهم نذیر ما زادهم إلا نفورا</span> -وقتی مراد از سوگند خورندگان، قریش شد، قهرا مراد از نذیر هم رسول خدا (ص) خواهد بود. و نفور به معنای تنفر و دور شدن و فرار کردن است. <code class="aya" rel="35_43"/> <span class="aya" rel="35_43" data-words="1-13">استکبارا فی الأرض و مکر السیئ و لا یحیق المکر السیئ إلا بأهله</span> راغب می‌گوید: <em>کلمه</em> مکر به معنای آن است که با حیله شخصی را از هدفی که دارد منصرف کنی، و این دو جور می‌شود، یکی به نحوه پسندیده مثل اینکه بخواهی با حیله او را به کاری نیک وا بداری، و چنین مکری به خدا هم نسبت داده می‌شود، هم چنان که خودش فرمود: <span class="aya" rel="3_54" data-words="6-9">و الله خیر الماکرین</span>. دوم به نحو نکوهیده و آن اینکه بخواهی با حیله او را به کاری زشت وا بداری، که در آیه‌ <span class="aya" rel="35_43" data-words="7-13">و لا یحیق المکر السیئ إلا بأهله</span> همین مکر منظور است<span class="footnote" rel="2" title="تفسیر کشاف، ج ۳، ص ۶۱۹">*</span>. </p> <p>و <span class="phrase">نیز در معنای کلمه <em rel="fa_35_43_9-9" data-sentence="18:59">یحیق</em> گفته: یعنی نازل نمی‌شود و نمی‌رسد مکر مگر به خود صاحب مکر.</span> و <span class="phrase">بعضی گفته‌اند: کلمه <em rel="fa_35_43_9-9" data-sentence="20:403">یحیق</em> در اصل یحق بوده است که یکی از دو قاف آن مبدل به یاء شده، مانند کلمه <em>زل</em> که به <em>زال</em> قلب می‌شود، و لذا در آیه <em>فازلهما</em>  بعضی <em>فازالهما</em> نیز خوانده‌اند، و بر همین قیاس است <em>ذم</em> و <em>ذام</em><span class="footnote" rel="3" title="هم چنان که در نظیر آن می‌گویند من حفر بئرا لاخیه أو شک ان یقع فیه-هر کس برای برادرش چاه بکند، به زودی خودش در آن می‌افتد -مترجم">*</span>.</span> </p> <p> <span class="aya" rel="35_43" data-words="1-3">استکبارا فی الأرض</span> <span class="phrase">-کلمه <em rel="fa_35_43_1-1" data-sentence="6:220">استکبارا</em> مفعول له برای کلمه <em rel="fa_35_42_20-20" data-sentence="84:186">نفورا</em> است، و معنای آن این است که: وقتی نذیر به سویشان آمد، از او اعراض‌و دوری کردند، برای خاطر اینکه در زمین استکبار کنند، و جمله <em>مکر السیئ</em> عطف است بر استکبار، و مثل او مفعول له است.</span> </p> <p>       <code class="page" rel="17,83"/> بعضی<span class="footnote" rel="1" title="اگر خدا مردم را به کیفر ستم‌هایی که می‌کنند بگیرد، هیچ جنبنده‌ای بر روی زمین باقی نمی‌ماند سوره نحل، آیه ۶۱">*</span> هم گفته‌اند: <em>عطف است بر کلمه</em> نفورا و اضافه در آن، اضافه موصوف به صفت است، به دلیل اینکه بار دوم فرموده: <span class="aya" rel="35_43" data-words="7-11">و لا یحیق المکر السیئ...</span> </p><h3> <span class="title" rel="35_43 35_39 35_40 35_41 35_42 35_44 35_45">اشاره به معنای اینکه فرمود مکر سیئ جز به اهل آن نمی‌رسد</span> </h3> <p> <span class="aya" rel="35_43" data-words="7-13">و لا یحیق المکر السیئ إلا بأهله</span> -یعنی مکر بد نازل نمی‌شود و نمی‌رسد مگر به صاحبش، و در غیر از خود او مستقر نمی‌شود، برای اینکه هر چند مکر بد، بسا می‌شود که به شخص مکر شده صدمه‌ای وارد می‌آورد، و لیکن چیزی نمی‌گذرد که از او زایل می‌شود و دوام نمی‌آورد، ولی اثر زشت آن بدان جهت که مکر سیئ است در نفس مکر کننده باقی می‌ماند، و چیزی نمی‌گذرد که آن اثر ظاهر گشته، گریبانش را می‌گیرد و به خاطر آن مجازات می‌شود، حال یا در دنیا و یا در آخرت. و به همین جهت در مجمع البیان آیه شریفه را تفسیر کرده به اینکه: کیفر مکر سیئ جز به مرتکبش نمی‌رسد<span class="footnote" rel="2" title="الدر المنثور، ج ۵، ص ۲۵۶">*</span>. </p> <p>و این آیه شریفه کلامی است از باب مثل<span class="footnote" rel="3" title="هیچ گناهکاری گناه دیگری را حمل نمی‌کند سوره فاطر، آیه ۱۵">*</span>، نظیر این جمله که قرآن کریم فرموده: <span class="aya" rel="10_23" data-words="13-16">إنما بغیکم علی أنفسکم</span><span class="footnote" rel="4" title="ستم شما تنها علیه خود شما است سوره یونس، آیه ۲۳">*</span>، و نیز فرموده: <span class="aya" rel="48_10" data-words="11-16">فمن نکث فإنما ینکث علی نفسه</span><span class="footnote" rel="5" title="و هر که پیمان بشکند علیه خود شکسته است سوره فتح، آیه ۱۰">*</span>. </p> <p> <span class="aya" rel="35_43" data-words="14-18">فهل ینظرون إلا سنت الأولین</span> - <em>نظر</em> و <em>انتظار</em> هر دو به معنای توقع است، و  <em>فاء</em> برای تفریع و نتیجه است که جمله را از ما قبل نتیجه‌گیری می‌کند. و استفهام در آن انکاری است، و معنایش این است که: و چون مکر سیئ می‌کنند، و مکر سیئ جز به صاحبش برنمی‌گردد، پس مکاران، جز سنت جاری در امم گذشته که همان عذاب الهی نازل بر مکاران است، که اثر مکر و تکذیبشان به آیات خدا بود، انتظار دیگری را نمی‌کشند. </p> <p> <span class="aya" rel="35_43" data-words="19-29">فلن تجد لسنت الله تبدیلا و لن تجد لسنت الله تحویلا</span> -تبدیل سنت خدا به این است که: عذاب خدا را بردارند، و به جایش عافیت و نعمت بگذارند، و <em>تحویل سنت</em>  عبارت از این است که: عذاب فلان قوم را که مستحق آن می‌باشند، به سوی قومی دیگر برگردانند، و سنت خدا نه تبدیل می‌پذیرد و نه تحویل، برای اینکه خدای تعالی بر صراط مستقیم است، حکم او نه تبعیض دارد و نه استثناء. هم چنان که خدای تعالی مشرکین مورد نظر آیه را در جنگ بدر به عذاب خود گرفت، و همگی را کشت. و خطاب در آیه به رسول خدا           <code class="page" rel="17,84"/> (ص)، و یا به عموم شنوندگان است. </p> <p><code class="aya" rel="35_44"/> <span class="aya" rel="35_44" data-words="1-18">أ و لم یسیروا فی الأرض فینظروا کیف کان عاقبة الذین من قبلهم و کانوا أشد منهم قوة</span> این آیه شریفه برای سنت جاری در امت‌های گذشته، شاهد می‌آورد و می‌فرماید که: امت‌های گذشته با اینکه از مشرکین مکه قوی‌تر بودند، با این حال خداوند آنها را به کیفر مکر و تکذیبشان بگرفت. </p> <p> <span class="aya" rel="35_44" data-words="19-35">و ما کان الله لیعجزه من شیء فی السماوات و لا فی الأرض إنه کان علیما قدیرا</span> این آیه تتمه بیان است، تا مشرکین مکه را بیشتر انذار و تخویف کرده باشد، و حاصل معنایش این است که: پس اینان باید از خدا بترسند، و باید به او ایمان بیاورند، و با او نیرنگ نکنند، و آیاتش را تکذیب ننمایند، که سنت خدا در این باره همان عذاب است، هم چنان که ماجرای امت‌های گذشته که چگونه خدا هلاکشان کرد و عذابشان نمود، بر این سنت شهادت می‌دهد، زیرا با اینکه آن امت‌ها از این مشرکین قوی‌تر بودند، نتوانستند خدا را عاجز کنند، چون در همه آسمانها و زمین چیزی و کسی نیست که با نیرو و یا نیرنگ خود خدا را عاجز کند، زیرا او علیم علی الاطلاق است، غفلت و جهل در او راه ندارد تا دشمن، او را در حال غفلت و جهل فریب دهد، و نیز او قادر علی الاطلاق است و چیزی تاب مقاومت با او را ندارد. </p> <p><code class="aya" rel="35_45"/> <span class="aya" rel="35_45" data-words="1-13">و لو یؤاخذ الله الناس بما کسبوا ما ترک علی ظهرها من دابة...</span> مراد از <em>مؤاخذه</em> در این آیه، مؤاخذه دنیوی است، به دلیل اینکه دنبالش فرموده: <span class="aya" rel="35_45" data-words="14-19">و لکن یؤخرهم إلی أجل مسمی</span> -لیکن عذابشان رای برای مدتی معین تاخیر می‌اندازد... . و <span class="phrase">مراد از کلمه <em rel="fa_35_45_5-5" data-sentence="13:131">ناس</em> تمامی مردم است، چون قبل از آیه شریفه، از مؤاخذه بعضی از مردم که همان نیرنگبازان و تکذیب کنندگان به آیات خدا باشند، گفتگو کرده بود.</span> </p> <p>و مراد از جمله‌ <span class="aya" rel="35_45" data-words="6-7">بما کسبوا</span> گناهانی است که کسب کرده‌اند، به قرینه مؤاخذه، که همان عذاب باشد، و به شهادت اینکه در جای دیگر همین معنا را آورده، و فرموده: <span class="aya" rel="16_61" data-words="1-11">و لو یؤاخذ الله الناس بظلمهم ما ترک علیها من دابة</span><span class="footnote" rel="1" title="تمامی آنچه را که روی زمین است برای شما خلق کرد سوره بقره، آیه ۲۹">*</span>. </p> <p>   <code class="page" rel="17,85"/> و <span class="phrase">مراد از <em rel="fa_35_45_11-11" data-sentence="8:103">ظهرها</em> روی زمین است، چون مردم روی زمین زندگی می‌کنند، علاوه بر این در آیه قبلی ذکری از زمین به میان آمده بود.</span> </p> <h3> <span class="title" rel="35_45 35_39 35_40 35_41 35_42 35_43 35_44">وجه اینکه فرمود اگر خدا مردم را برای گناهانشان مؤاخذه کند جنبنده‌ای بر زمین نمی‌ماند</span> </h3> <p> و مراد از <em>دابة-جنبنده</em> هر موجودی است که روی زمین جنب و جوش و حرکتی داشته باشد، چه حیوان و چه انسان. و اگر به کیفر کفر و تکذیب انسانها، همه جنبندگان را هلاک می‌کند، برای این است که همه جنبندگان برای انسان خلق شده‌اند، هم چنان که خالق تعالی خودش فرمود: <span class="aya" rel="2_29" data-words="3-8">خلق لکم ما فی الأرض جمیعا</span><span class="footnote" rel="1" title="شما در زمین قرارگاهی و متاعی دارید تا روزی معین سوره بقره، آیه ۳۶">*</span> و اینکه بعضی<span class="footnote" rel="2" title="روح المعانی، ج ۲۲، ص ۲۰۴">*</span> از مفسرین گفته‌اند: این هلاکت همه جنبندگان به خاطر شومی گناهان است، هم چنان که از آیه‌ <span class="aya" rel="8_25" data-words="1-9">و اتقوا فتنة لا تصیبن الذین ظلموا منکم خاصة</span> برمی‌آید که پاره‌ای از گناهان و ظلم‌ها فتنه‌ای می‌آورد عالم‌گیر، که غیر از مرتکب ظلم را نیز شامل می‌شود. درست نیست، برای اینکه شومی گناه نباید از گناهکار تجاوز کند و دامنگیر غیر او شود، هم چنان که خدای تعالی فرموده: <span class="aya" rel="35_18" data-words="1-6">و لا تزر وازرة وزر أخری</span><span class="footnote" rel="3" title="روح المعانی، ج ۲۲، ص ۲۰۴">*</span> و اما آیه‌ای که شاهد آورد، یعنی آیه‌ <span class="aya" rel="8_25" data-words="1-9">و اتقوا فتنة لا تصیبن الذین ظلموا منکم خاصة</span><span class="footnote" rel="4" title="سوره انفال، آیه ۲۵">*</span> مدلولش-به بیانی که در تفسیر سوره انفال گذشت-این است که: فتنه ناشی از ظلم تنها به کسانی از ایشان می‌رسد که مرتکب ظلم شدند، نه به عموم مردم اعم از ستمکاران و غیر آنها-برای مزید اطلاع به همانجا مراجعه شود. </p> <p> <span class="aya" rel="35_45" data-words="14-19">و لکن یؤخرهم إلی أجل مسمی</span> <span class="phrase">-منظور از <em rel="fa_35_45_18-19" data-sentence="10:492">اجل مسمی</em> مرگ و یا قیامت است، <span class="aya" rel="35_45" data-words="20-27">فإذا جاء أجلهم فإن الله کان بعباده بصیرا</span>، یعنی وقتی اجلشان رسید، خدا به کار بندگان بصیر است، هر یک را به آنچه که کرده جزا می‌دهد، و به اعمالشان داناست، چون بندگان او هستند، و چگونه ممکن است خالق از خلق خود و رب از عمل بنده خود غافل و جاهل باشد؟ از آنچه گذشت روشن شد که: جمله‌ <span class="aya" rel="35_45" data-words="23-27">فإن الله کان بعباده بصیرا</span> از باب به کار بردن سبب در جای مسبب است، که همان جزا باشد.</span> </p> <p>و آیه شریفه یعنی جمله‌ <span class="aya" rel="35_45" data-words="1-5">و لو یؤاخذ الله الناس...</span> در حقیقت در جای جواب از سؤالی تقدیری قرار گرفته، سؤالی که ناشی از آیه قبلی می‌شد، چون در آیه قبلی خدای تعالی اهل نیرنگ و تکذیب را-که همان مشرکین مکه باشند-تهدید می‌کرد به مؤاخذه، و برای آنان         <code class="page" rel="17,86"/> از امت‌های سابق شاهد آورد، که آنها نتوانستند خدا را به ستوه آورند. </p> <p>چون سخن بدینجا انجامید، گویا کسی پرسیده: وقتی هیچ چیز نه در آسمان و نه در زمین خدا را به ستوه نمی‌آورد، پس چطور سایر مردم را به حال خود واگذاشته، هر گناهی می‌خواهند مرتکب می‌شوند و چرا آنها را به جرم گناهانشان عذاب نمی‌کند؟ در پاسخ فرموده: اگر خدا می‌خواست همه مردم را به جرم گناهانشان مؤاخذه کند، آن طور که نیرنگ بازان از مشرکین و مکذبین را مؤاخذه کرد، دیگر هیچ جنبده‌ای بر روی زمین باقی نمی‌ماند . و حال آنکه خدا چنین حکم کرده که: مردم، در روی زمین بمانند و زمین را آباد کنند، هم چنان که فرموده: <span class="aya" rel="2_36" data-words="14-22">و لکم فی الأرض مستقر و متاع إلی حین</span><span class="footnote" rel="1" title="تفسیر قمی، ج ۲، ص ۲۱۰">*</span> پس بدین جهت گناهکاران را مؤاخذه نمی‌کند، و آنها را تا روزی معین مهلت می‌دهد. و آن روز یا روز مرگ است و یا روز قیامت. پس وقتی آن روز رسید هر عاملی از ایشان را به آنچه عمل کرده، جزا می‌دهد، که او به کار بندگانش بصیر است. </p> <h3>بحث روایتی‌ <span class="title" rel="35_45"> (روایتی در ذیل آیه: <span class="aya" rel="35_45" data-words="1-7">و لو یؤاخذ الله الناس بما کسبوا...</span>) </span> </h3> <p> در الدر المنثور است که: ابن ابی حاتم، از طریق سفیان، از ابو زکریای کوفی، از مردی روایت کرده که آن مرد برایش حدیث کرد که روزی رسول خدا (ص) فرمود: زنهار از <em>مکر سیئ</em> بپرهیزید که <em>مکر سیئ</em> جز به صاحبش برنمی‌گردد، و مکاران از ناحیه خدا مورد تعقیبند<span class="footnote" rel="2" title="روح المعانی، ج ۲۲، ص ۲۰۴">*</span>. </p> <p>و در تفسیر قمی می‌گوید: پدرم از نوفلی، از سکونی، از امام جعفر صادق (ع) از پدرش  (ع) برایم حدیث کرد که فرمود رسول خدا (ص) فرموده: از علم خدا گذشته و مرکب قلم خدا به این قضایی که رانده و این قدری که مقدر کرده خشک شده، که کتاب خدا جای خود را در بشر باز کند، و رسولان خدا تصدیق شوند، و آنها که ایمان می‌آورند و تقوی دارند به سعادت برسند، و آنها که تکذیب می‌کنند و کفر می‌ورزند به شقاوت برسند، و مؤمنین به ولایتی از خدای عز و جل و مشرکین به براءتی از او نایل شوند. </p> <p>آن گاه رسول خدا (ص) فرمود: خدای عز و جل می‌فرماید: ای     <code class="page" rel="17,87"/> فرزند آدم!تو به مشیت من برای خودت می‌خواهی آن چه را می‌خواهی، و به اراده من برای خودت اراده می‌کنی آن چه را اراده می‌کنی، و به فضل نعمت من بر تو، چنان نیرومند شده‌ای که می‌توانی سر از فرمانم برتابی، و به قوت و عصمت من و عافیتم موفق شده‌ای که واجبات مرا ادا کنی. </p> <p>پس اگر واقعا حسناتی داری، خود من به آن حسنات از تو سزاوارترم، و تو به گناهانت از من سزاوارتری، همیشه خیر من به سوی تو نازل است، و من با آن خیر به تو انعام می‌کنم، و شر تو به خودت برمی‌گردد، به عنوان کیفر جنایاتی که کرده‌ای‌و به کثرت تسلطی که من به تو دارم به سوی طاعتم رو نهادی و به سوء ظنی که به من داری از رحمتم مایوس شدی. </p> <p>پس با این بیان حمد برای من است و حجت علیه تو تمام است، و تو با این عصیان راه مؤاخذه مرا به روی خود گشودی، و با احسانت، مستحق پاداش نیکی که نزد من است گشتی. من هیچگاه از تحذیر تو کوتاهی نکردم، و تو را در حین سرگرمی و غرورت به عذاب نگرفتم. آن گاه فرمود: این همان کلام خدا است که می‌فرماید: <span class="aya" rel="35_45" data-words="1-13">و لو یؤاخذ الله الناس بما کسبوا ما ترک علی ظهرها من دابة</span> و نیز می‌فرماید: من تو را به بیش از طاقتت تکلیف نکردم، و از امانت جز همان مقداری را که خودت علیه نفست اقرار داری تحمیلت ننمودم، من از تو برای خود به آن مقدار راضیم که تو از من برای خودت راضی باشی. آن گاه خدای عز و جل فرمود: <span class="aya" rel="35_45" data-words="14-27">و لکن یؤخرهم إلی أجل مسمی فإذا جاء أجلهم فإن الله کان بعباده بصیرا</span><span class="footnote" rel="1" title="روح المعانی، ج ۲۲، ص ۲۰۴">*</span>. </p> 
