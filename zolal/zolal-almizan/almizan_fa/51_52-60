<h3 class="ayas">سوره الذاریات آیه‌های ۵۲ تا ۶۰</h3><code class="section" rel="51_52-60"/><h3>ترجمه آیات</h3> <p> <span class="trans" rel="51_52">این چنین بود که هیچ رسولی به سراغ کفار قبل از این کفار نیامد مگر اینکه گفتند یا ساحر است و یا جن‌زده.  «۵۲» </span><span class="trans" rel="51_53">آیا یکدیگر را به آن سفارش می‌کردند، نه، مساله سفارش نیست بلکه همه طاغی‌اند.  «۵۳» </span><span class="trans" rel="51_54">پس تو هم از آنان روی بگردان که هیچ سرزنشی بر تو نیست.  «۵۴» </span><span class="trans" rel="51_55">و تذکر بده که تذکر به حال مؤمنین نافع است.  «۵۵» </span><span class="trans" rel="51_56">و من جن و انس را نیافریدم مگر برای اینکه عبادتم کنند.  «۵۶» </span><span class="trans" rel="51_57">و من از آنان نه رزقی می‌خواهم و نه می‌خواهم چیزی به من بچشانند.  «۵۷» </span><span class="trans" rel="51_58">بدرستی یگانه رزاق و دارای قوت و متانت خداست.  «۵۸» </span><span class="trans" rel="51_59">پس به درستی آنهایی که در این امت ستم کردند همان نصیبی را دارند که هم مسلکانشان در<code class="page" rel="18,578"/> امت‌های گذشته داشتند پس خیلی به عجله وادار مکنید.  «۵۹» </span><span class="trans" rel="51_60">پس وای بر کسانی که کفر ورزیدند از آن روزی که وعده‌اش به ایشان داده شده.  «۶۰» </span></p>               <h3>بیان آیات</h3> <p> این آیات خاتمه سوره است، و در آن به همان مطالبی که سوره با آن آغاز شده بود برگشت شده، که همان انکار معاد مشرکین و معارضه با مقام رسالت با سخنانی مختلف بود، و سپس ایشان را به روز موعود تهدید می‌کرد. </p> <p> <span class="aya" rel="51_52" data-words="1-13">کذلک ما أتی الذین من قبلهم من رسول إلا قالوا ساحر أو مجنون</span> یعنی: مطلب از این قرار است که قبل از این قوم هم هیچ رسولی به سوی مردم نیامد، مگر آنکه یا گفتند ساحر است، و یا گفتند مجنون است. و <span class="phrase">بنا بر این، کلمه <em rel="fa_51_52_1-1" data-sentence="17:118">کذلک</em> نظیر خلاصه‌گیری از مطالب قبل است که گفتیم معاد را انکار می‌کردند، و با رسالت رسولان با سخنانی مختلف مقابله می‌نمودند.</span> </p> <p>و <span class="phrase">جمله‌ <span class="aya" rel="51_52" data-words="2-6">ما أتی الذین من قبلهم</span> بیان است برای کلمه <em rel="fa_51_52_1-1" data-sentence="101:2">کذلک</em> .</span> </p> <p><code class="aya" rel="51_53"/> <span class="aya" rel="51_53" data-words="1-7">أ تواصوا به بل هم قوم طاغون</span> کلمه <em>تواصی</em> به معنای این است که مردمی یکدیگر را به امری سفارش کنند. و ضمیر <em>به</em> به قول برمی‌گردد و استفهام تعجبی است و معنای آیه چنین است که: آیا این امت‌ها به یکدیگر سفرش کرده بودند، و هر امتی که قبلا بوده به امت بعدی خود یاد داده و سفارش کرده که او هم همین حرفها را بزند؟ نه، و لیکن همه این اقوام طاغی بودند، و این حرفها زائیده طغیان است. </p> <h3> <span class="title" rel="51_52 51_53 51_54 51_55 51_56 51_57 51_58 51_59 51_60">طغیان و استکبار، علیت مشترک تکذیب اقوام مکذب بوده است</span> </h3> <p><code class="aya" rel="51_54"/> <span class="aya" rel="51_54" data-words="1-5">فتول عنهم فما أنت بملوم</span> این جمله تفریع بر طغیان و استکبار و اصرار آنان بر عناد و لجاجت و نتیجه‌گیری از آن است. </p> <p>و معنای آیه چنین است. حال که وضع چنین است، و مردم دعوت تو را اجابت نمی‌کنند مگر به مثل همان اجابتی که امت‌های گذشته کردند، و پیغمبر خود را ساحر و یا مجنون خواندند و اگر دعوت تو بیش از عناد در آنان اثر نگذاشت روی از آنان بگردان، و مجادله مکن که حق را به آنان بقبولانی، که اگر چنین کنی سرزنش نمی‌شوی، برای اینکه تو معجزه را به ایشان نشان دادی و حجت را بر آنان تمام کردی. <code class="page" rel="18,579"/><code class="aya" rel="51_55"/> <span class="aya" rel="51_55" data-words="1-6">و ذکر فإن الذکری تنفع المؤمنین</span> این جمله تفریع و نتیجه‌گیری از دستوری است که قبلا داد و فرمود: از کفار روی بگردان. پس در حقیقت امری است به تذکر بعد از نهی از جدال با آنان، و معنایش این می‌شود که: تو دست از تذکر دادن خود بر مدار، و هم چنان که تا کنون ایشان را با مواعظت تذکر می‌دادی تذکر ده، چون تذکر، مفید به حال مؤمنین است، و ربطی به استدلال و جدال با آن طاغیان ندارد. استدلال و جدال به جز زیادتر شدن طغیان و کفر اثر دیگری در آنان ندارد. </p> <h3> <span class="title" rel="51_56">بررسی مفاد آیه: <span class="aya" rel="51_56" data-words="1-8">و ما خلقت الجن و الإنس إلا لیعبدون</span> و توضیحاتی در باره اینکه غرض از خلقت انس و جن عبادت خدا است</span> </h3> <p> <code class="aya" rel="51_56"/> <span class="aya" rel="51_56" data-words="1-8">و ما خلقت الجن و الإنس إلا لیعبدون</span> در این آیه، سیاق کلام از تکلم با غیر به متکلم وحده تغییر یافته. و این تغییر سیاق برای آن بوده که کارهایی که در سابق ذکر می‌شد و به خدا نسبت می‌داد، مانند خلقت و ارسال رسل و انزال عذاب، کارهایی بود که واسطه برمی‌داشت، و مثلا ملائکه و سایر اسباب در آن واسطه بودند، بخلاف غرض از خلقت و ایجاد-که همان عبادت باشد-که امری است مختص به خدای سبحان و احدی در آن شرکت ندارد. </p> <p>و <span class="phrase">جمله‌ <span class="aya" rel="51_56" data-words="7-8">إلا لیعبدون</span> استثنایی است از نفی، و شکی نیست که این استثناء ظهور در این دارد که خلقت بدون غرض نبوده، و غرض از آن منحصرا عبادت بوده، یعنی غرض این بوده که خلق، عابد خدا باشند، نه اینکه او معبود خلق باشد، چون فرموده <em rel="fa_51_56_7-8" data-sentence="272:78">الا لیعبدون</em> یعنی: تا آنکه مرا بپرستند، و نفرموده: تا من پرستش شوم یا تا من معبودشان باشم.</span> </p> <p>علاوه بر این، غرض هر چه باشد پیداست امری است که صاحب غرض به وسیله آن استکمال می‌کند، و حاجتش را برمی‌آورد، در حالی که خدای سبحان از هیچ جهت نقص و حاجتی ندارد. تا به وسیله آن غرض نقص خود را جبران نماید و حاجت خود را تامین کند. </p> <p>و نیز از جهتی دیگر فعلی که بالآخره منتهی به غرضی که عاید فاعلش نشود لغو و سفیهانه است، لذا نتیجه می‌گیریم که خدای سبحان در کارهایی که می‌کند غرضی دارد، اما غرضش ذات خودش است، نه چیزی که خارج از ذاتش باشد، و کاری که می‌کند از آن کار سود و غرضی در نظر دارد، ولی نه سودی که عاید خودش گردد، بلکه سودی که عاید فعلش شود. </p> <p>اینجاست که می‌گوییم خدای تعالی انسان را آفرید تا پاداش دهد، و معلوم است که ثواب و پاداش عاید انسان می‌شود، و این انسان است که از آن پاداش منتفع و بهره‌مند می‌گردد، نه خود خدا، زیرا خدای عز و جل بی نیاز از آن است. و اما غرضش از ثواب دادن خود ذات متعالیش می‌باشد، انسان را بدین جهت خلق کرد تا پاداش دهد، و بدین جهت<code class="page" rel="18,580"/> پاداش دهد که اللَّه است. </p> <p>پس پاداش کمالی است برای فعل خدا، نه برای فاعل فعل که خود خدا است، پس عبادت غرض از خلقت انسان است، و کمالی است که عاید انسان می‌شود، هم عبادت غرض است و هم توابع آن-که رحمت و مغفرت و غیره باشد. و اگر برای عبادت غرضی از قبیل معرفت در کار باشد، معرفتی که از راه عبادت و خلوص در آن حاصل می‌شود در حقیقت غرض أقصی و بالاتر است، و عبادت غرض متوسط است. </p> <h3> <span class="title" rel="51_56"><span class="phrase">بیان اینکه الف و لام در <em>الجن و الانس</em> الف و لام جنس، و لام در <em rel="fa_51_56_8-8" data-sentence="70:12">لیعبدون</em> لام غرض است</span></span> </h3> <p> <span class="phrase">حال خواهی گفت: حمل کردن لام در جمله <em rel="fa_51_56_8-8" data-sentence="36:983">لیعبدون</em> بر لام غرض معارض است با آیه شریفه‌ <span class="aya" rel="11_118-119" data-words="9-19">و لا یزالون مختلفین، إلا من رحم ربک و لذلک خلقهم</span><span class="footnote" rel="1" title="و بشر با هم اختلاف می‌کنند مگر آن افرادی که پروردگارت به آنان رحم کرده باشد که برای همین هم خلقشان کرد سوره هود، آیه ۱۱۸ و ۱۱۹">*</span> و با آیه شریفه‌ <span class="aya" rel="7_179" data-words="1-9">و لقد ذرأنا لجهنم کثیرا من الجن و الإنس</span><span class="footnote" rel="2" title="ما برای جهنم بسیاری از جن و انس را تهیه دیده‌ایم سوره اعراف، آیه ۱۷۹">*</span> برای اینکه ظاهر آیه اول این است که غرض از خلقت اختلاف است، و ظاهر آیه دوم این است که غرض از خلقت رفتن بسیاری از افراد جن و انس به جهنم است ناگزیر ما باید از حمل لام بر لام غرض صرف نظر نموده بگوییم لام غایت است (در این صورت معنای هر سه آیه این می‌شود که: خدای تعالی انسان را نه برای عبادت و نه برای اختلاف و نه برای جهنم آفرید بلکه انسانی آفریده که بعضی او را عبادت می‌کنند و بعضی از خلقت خود اختلاف را نتیجه می‌گیرند و بعضی جهنمی شدن را).</span> </p> <p>در پاسخ می‌گوییم: اما آیه اول که اشاره و لذلک-و برای همین هم خلقشان کرده‌ایم اشاره به رحمت است، نه به اختلاف. و اما آیه‌دوم هر چند لام در آن لام غرض است، می‌فرماید به منظور ریختن در دوزخ و یا اختلاف خلقشان کرده‌ایم، و لیکن این غرض، غرض اصلی نیست، بلکه تبعی و به قصد ثانوی است، که گفتار مفصل ما در تفسیر این دو آیه گذشت. </p> <p><span class="phrase">حال اگر بگویی در صورتی که لام در جمله <em rel="fa_51_56_8-8" data-sentence="38:656">لیعبدون</em> لام غرض باشد این اشکال متوجه می‌شود که اگر غرض از خلقت، عبادت بندگان باشد، با در نظر داشتن اینکه تخلف مراد او از اراده‌اش امری محال است، باید تمامی بندگان او را عبادت می‌کردند و حال آنکه می‌بینیم که بسیاری از آنان او را نمی‌پرستند، و این خود بهترین دلیل است بر اینکه لام در آیه، لام غرض نیست، و اگر هم لام غرض باشد مراد از عبادت، عبادت تشریعی و دینی نیست، بلکه عبادت تکوینی است، که در آیه‌ <span class="aya" rel="17_44" data-words="10-16">و إن من شیء إلا یسبح بحمده</span><span class="footnote" rel="3" title="هیچ موجودی نیست مگر آنکه خدا را با تسبیحش حمد می‌گوید سوره اسری، آیه ۴۴">*</span> از آن خبر       <code class="page" rel="18,581"/> می‌دهد.</span> </p> <p>و یا مراد از خلقت بندگان برای عبادت، این باشد که: ما آنان را طوری آفریده‌ایم که صلاحیت برای عبادت داشته باشند، و هر کس بخواهد او را عبادت کند بتواند، چون آنان را دارای اعتبار و عقل و استطاعت کردیم. و این توجیه خیلی هم دور نیست چون استعمال کلمه و نام یک عمل در صلاحیت و استعداد برای انجام فعلی که معنای آن کلمه است، استعمالی مجازی و شایع است، مثلا می‌گوییم گاو برای شخم زدن خلق شده و معنایش این است که صلاحیت و استعداد شخم را دارد، و یا می‌گوییم خانه برای سکنی ساخته شده که باز معنایش این است که استعداد برای سکنی دارد. </p> <p><span class="phrase">در پاسخ می‌گوییم: مبنا و اساس این اشکال این است که الف و لام در دو کلمه  <em rel="fa_51_56_4-4" data-sentence="73:247">الجن</em> و <em rel="fa_51_56_6-6" data-sentence="131:230">الانس</em> الف و لام استغراق باشد، و معنای آیه این باشد که ما تمامی افراد جن و تمامی افراد انس را تنها به غرض عبادت آفریدیم آن وقت تخلف این غرض در بعضی افراد منافی با این غرض می‌شود، و اشکال می‌شود که تخلف مراد از اراده خدای تعالی محال است.</span> </p> <p>و اما اگر ما این دو الف و لام را الف و لام جنس بدانیم، نه استغراق در آن صورت وجود عبادت در دو نوع جن و انس و لو در بعضی از افراد آن دو کافی است، که این تخلف محال پیش نیاید، چون وجود افرادی که خدا را عبادت نمی‌کنند ضرری نمی‌زند، بله، اگر به طور کلی در جنس جن و بشر عبادت ورمی‌افتاد، و حتی یک نفر هم خدا را عبادت نمی‌کرد، با غرض خدای سبحان منافات داشت، و آن وقت می‌شد بگوییم غرض خدای سبحان تخلف شده، و همان طور که خدای تعالی در خلقت افراد غرض دارد، در خلقت نوع هم غرض دارد، و ممکن است غرضش از خلقت این دو نوع وجود افرادی عابد در این دو نوع باشد. </p> <p>و اما این احتمال که مراد از عبادت، عبادت تکوینی باشد نه دینی، احتمالی است ضعیف، برای اینکه در این صورت مطلب منحصر به جن و انس نمی‌شود، بلکه خلقت تمامی عالم برای عبادت تکوینی است. علاوه بر این، سیاق آیه سیاق توبیخ کفار است، که چرا عبادت تشریعی ندارند. و می‌خواهد کفار را به خاطر اینکه قیامت و حساب و جزاء را منکر شده‌اند تهدید کند، و معلوم است که حساب و جزاء مربوط به عبادت تشریعی است، نه تکوینی. </p> <p>و نیز اینکه عبادت را حمل کردند بر استعداد و صلاحیت عبادت، و گفته‌اند: غرض<code class="page" rel="18,582"/> از خلقت جن و انس این است که صلاحیت و استعداد عبادت را داشته باشند، و یا مورد امر و نهی عبادی قرار بگیرند، احتمالی است ضعیف، برای اینکه این معنا بسیار واضح است که اگر کسی از چیزی استعداد و صلاحیت فعلی را می‌خواهد، برای این می‌خواهد که آن فعل را انجام دهد، و به فرضی هم که به گفته شما غرض از خلقت صلاحیت عبادت باشد، باز غرض اصلی و اولی عبادت است، و صلاحیت و استعداد مقدمه آن است. </p> <p>پس نمی‌توانیم عبادت در آیه را حمل کنیم بر صلاحیت و استعداد عبادت، و اگر حمل کنیم در حقیقت اعتراف کرده‌ایم به اینکه غرض اولی و بالذات، خود عبادت است، و اینجاست که دوباره اشکال-البته اگر اشکالی باشد-برمی‌گردد. </p> <p><span class="phrase">پس حق همین است که بگوییم الف و لام در دو کلمه <em rel="fa_51_56_4-4" data-sentence="46:103">الجن</em> و <em rel="fa_51_56_6-6" data-sentence="104:86">الانس</em> الف و لام جنس است، نه استغراق، و مراد از عبادت، خود عبادت است نه صلاحیت و استعداد آن.</span> </p> <p>و اگر غرض به استعداد هم تعلق گرفته باشد غرض ثانوی و جزئی است تا مقدمه باشد برای غرض اولی و اعلا که همان عبادتست، هم چنان که خود عبادت یعنی اعمالی که عبد با اعضاء و جوارح خود انجام می‌دهد، برمی‌خیزد، می‌ایستد، رکوع می‌کند، به سجده می‌افتد، غرض به همه اینها تعلق گرفته، و لذا می‌بینیم به آنها امر فرموده، اما این غرض برای مطلوب دیگر و غرض بالاتر است، و آن این است که بندگی و ذلت عبودیت بنده را در برابر رب العالمین نشان دهد، ذلت عبودیت و فقر مملوکیت محض خود را در قبال عزت مطلق و غنای محض مجسم و ممثل سازد، هم چنان که چه بسا این معنا از آیه شریفه‌ <span class="aya" rel="25_77" data-words="1-8">قل ما یعبؤا بکم ربی لو لا دعاؤکم</span><span class="footnote" rel="1" title="بگو پروردگار من اعتنایی به شما و سرنوشت شما ندارد، اگر دعایتان نبود سوره فرقان، آیه ۷۷">*</span> نیز استفاده شود، چون در این آیه <em>عبادت</em> را <em>به دعاء</em> مبدل کرده است. </p> <p>پس معلوم می‌شود که حقیقت عبادت این است که بنده، خود را در مقام ذلت و عبودیت واداشته، رو به سوی مقام رب خود آورد. و همین، منظور آن مفسریست که عبادت را به معرفت تفسیر کرده، می‌خواهد بگوید: حقیقتش آن معرفتی است که از عبادت ظاهری به دست می‌آید. </p> <p>پس غرض نهایی از خلقت همان حقیقت عبادت است، یعنی این است که بنده از خود و از هر چیز دیگر بریده، به یاد پروردگار خود باشد، و او را ذکر گوید. </p> <p><span class="phrase">این بود آنچه با تدبر در آیه مورد بحث استفاده می‌شود، و اگر <em>جن</em> را در آن جلوتر از   <code class="page" rel="18,583"/> <em rel="fa_51_56_6-6" data-sentence="131:289">انس</em> آورده، برای این است که سخن از خلقت است و خلقت جن قبل از خلقت انس بوده، به شهادت اینکه می‌فرماید: <span class="aya" rel="15_27" data-words="1-8">و الجان خلقناه من قبل من نار السموم</span><span class="footnote" rel="1" title="جن را قبل از این از نار سموم آفریدیم سوره حجر، آیه ۲۷">*</span>.</span> و عبادت غرض و نتیجه‌ای است که عاید فعل خدا می‌شود، نه عاید فاعل که خود خدا باشد، به همان بیانی که گذشت. </p> <p>و از اینکه در آیه شریفه به وسیله نفی و استثناء، غرض را منحصر در عبادت کرده فهمیده می‌شود که خدای تعالی هیچ عنایتی به آنان که عبادتش نمی‌کنند ندارد، هم چنان که گفتیم آیه شریفه‌ <span class="aya" rel="25_77" data-words="1-8">قل ما یعبؤا بکم ربی لو لا دعاؤکم</span> به آن تصریح می‌کند. </p> <h3> <span class="title" rel="51_57">معنای اینکه فرمود: <span class="aya" rel="51_57" data-words="1-10">ما أرید منهم من رزق و ما أرید أن یطعمون</span> </span> </h3> <p> <code class="aya" rel="51_57"/> <span class="aya" rel="51_57" data-words="1-10">ما أرید منهم من رزق و ما أرید أن یطعمون</span> کلمه <em>اطعام</em> به معنای دادن طعام به کسی است که آن را بچشد و بخورد، در قرآن کریم فرموده: <span class="aya" rel="26_79" data-words="1-6">و الذی هو یطعمنی و یسقین</span><span class="footnote" rel="2" title="خدایی که به من اطعام می‌کند و مرا سیراب می‌گرداند سوره شعراء، آیه ۷۹">*</span> و نیز فرموده: <span class="aya" rel="106_4" data-words="1-4">الذی أطعمهم من جوع</span><span class="footnote" rel="3" title="خدایی که به آنان که همه گرسنه بودند طعام داد سوره ایلاف، آیه ۴">*</span> و بنا بر این، ذکر اطعام بعد از رزق، از قبیل ذکر خاص بعد از عام است که معمولا در جایی به کار می‌رود که گوینده نسبت به خاص عنایتی بیشتر دارد. و در اینجا خدای تعالی خواسته است در بین همه انحاء رزق عنایت بیشتر خود را نسبت به طعام بفهماند و این بدان جهت است که احتیاج به طعام خوردن و سوخت بدن را تامین کردن، از سایر حوائج انسان وسیع‌تر است، و سایر حوائجش به آن اهمیت نیست، زیرا بدن همواره سوخت و سوز دارد، هر طعامی که می‌خورد وقتی می‌خورد که گرسنه است، و بعد از خوردن هم آن را دفع نموده، دوباره گرسنه می‌شود. </p> <p>بعضی از مفسرین<span class="footnote" rel="4" title="روح المعانی، ج ۲۷، ص ۲۲">*</span> گفته‌اند: منظور از رزق، روزی دادن بندگان به بندگان است، می‌خواهد بفرماید: من از بندگانم نه می‌خواهم که بندگان را روزی دهند، و نه اینکه به خود من چیزی اطعام کنند. </p> <p>بعضی<span class="footnote" rel="5" title="روح المعانی، ج ۲۷، ص ۲۳">*</span> دیگر گفته‌اند: مراد از اطعام تقدیم طعام به درگاه خدا است، آن طور که یک برده طعامی را نزد مولایش، و یک خدمتکار طعامی را نزد مخدوم خود می‌برد، می‌خواهد بفرماید: من نمی‌خواهم بندگانم برای من رزقی تحصیل کنند، و نیز از ایشان نمی‌خواهم که           <code class="page" rel="18,584"/> طعامی برایم درست کنند و به من پیشکش کنند تا من با آن رزق ارتزاق کنم، و آن طعام را بخورم. </p> <p><code class="aya" rel="51_58"/> <span class="aya" rel="51_58" data-words="1-7">إن الله هو الرزاق ذو القوة المتین</span> این جمله آیه قبلی را که می‌فرمود <span class="aya" rel="51_57" data-words="1-5">ما أرید منهم من رزق...</span> تعلیل می‌کند. و در این آیه التفاتی به کار رفته، چون در آیه قبلی سیاق، سیاق تکلم وحده بود، می‌فرمود من نمی‌خواهم چنین و چنان کنند و در آیه مورد بحث خدای تعالی غایب فرض شده می‌فرماید  خدا چنین و چنان است و این بدان منظور است که تعلیل مذکور مستقیما مستند به اسم جلاله شود که هر موجودی آغازش از آن اسم، و انجامش نیز به سوی آنست، گویا فرموده: من از ایشان رزقی نمی‌خواهم، چون رزاق منم، زیرا من اللَّه هستم. </p> <p>و اگر از رازق بودن خود با صیغه مبالغه رزاق-بسیار روزی دهنده تعبیر کرد، با اینکه ظاهر سیاق اقتضاء داشت که اکتفاء کند به این که بفرماید: خدا خودش رازق همه است، برای این است که وقتی تنها خدای تعالی رازق باشد، رزاق هم خواهد بود. برای اینکه روزی‌خوارانش بی حساب و بسیارند، پس این آیه نظیر آیه شریفه <span class="aya" rel="50_29" data-words="5-9">و ما أنا بظلام للعبید</span>  است که نظیر این بیان در تفسیر آن نیز گذشت. </p> <p>و <span class="phrase">کلمه <em rel="fa_51_58_5-6" data-sentence="5:110">ذو القوة</em> یکی از اسماء خدای تعالی و به معنای <em>قوی</em> است، با این تفاوت که این کلمه از کلمه <em>قوی</em> رساتر است.</span> و <span class="phrase">کلمه <em rel="fa_51_58_7-7" data-sentence="5:86">متین</em> نیز یکی از اسماء خدای تعالی است که به معنای نیرومندی است که هیچ کاری ناتوانش نمی‌کند.</span> </p> <p>و تعبیر به این سه اسم برای این است که بر انحصار روزی دادن در خدای تعالی دلالت کند، و بفهماند که خدا در رساندن رزق به روزی‌خواران-با همه کثرتی که دارند- ناتوان و ضعیف نمی‌شود. </p> <p><code class="aya" rel="51_59"/> <span class="aya" rel="51_59" data-words="1-9">فإن للذین ظلموا ذنوبا مثل ذنوب أصحابهم فلا یستعجلون</span> کلمه <em>ذنوب</em> به معنای سهم و نصیب است، و کلمه <em>استعجال</em> به معنای این است که از دیگری بخواهی عجله کند، و او را بر انجام خواسته‌ات تحریک کنی. این آیه شریفه متفرع بر لازمه معنایی است که جمله‌ <span class="aya" rel="51_56" data-words="1-8">و ما خلقت الجن و الإنس إلا لیعبدون</span> آن را افاده می‌کند، چون این جمله غرض از خلقت جن و انس را عبادت معرفی کرده و لازمه این معنا آن است که هر کس او را عبادت نکند ستمکار باشد، آیه مورد بحث هم می‌فرماید: ستمکاران این امت نیز نصیبی از عذاب دارند، مثل نصیب هم مسلکانشان در امت‌های دیگر. </p> <p>و معنای آیه چنین می‌شود: حال که این ستمکاران خدا را عبادت نمی‌کنند، و خدا<code class="page" rel="18,585"/> عنایتی به هدایت آنان ندارد، و در نتیجه از ناحیه خدا سعادتی ندارند، و هیچ سعادتی شامل ایشان نمی‌شود، قهرا نصیبی از عذاب دارند، مثل نصیب هم مسلکانشان در امت‌های گذشته که هلاک شدند، پس با این حال این چه عجله‌ای است که دارند، و به تو می‌گویند که زودتر عذاب ما را بیاور، و می‌گویند: <span class="aya" rel="10_48" data-words="3-8">متی هذا الوعد إن کنتم صادقین</span> -پس وعده چه وقت می‌رسد اگر راست می‌گویید <em>و</em> <span class="aya" rel="51_12" data-words="2-4">أیان یوم الدین</span> -روز قیامت چه وقت است ؟. </p> <p>در این آیه شریفه التفاتی از غیبت به تکلم به کار رفته،  (در آیه قبلی خدا را غایب فرض کرده بود، و او را به اوصاف ذو القوة و رزاق و متین توصیف می‌کرد، و در آیه مورد بحث خود خدای تعالی گوینده به حساب آمده، می‌فرماید آنهایی که از این امت ستمکارند، چنین و چنان هستند، و در حقیقت می‌توان گفت این التفات جدیدی نیست، بلکه بر گشتن به سیاق قبلی است، که باز در آن خدای تعالی گوینده بود، و می‌فرمود: من جن و انس را خلق نکردم (مگر برای...)، چون سخن در آیه مورد بحث از شاخه‌های آن آیه است. </p> <p><code class="aya" rel="51_60"/> <span class="aya" rel="51_60" data-words="1-7">فویل للذین کفروا من یومهم الذی یوعدون</span> این آیه تفریع و نتیجه‌گیری از جمله‌ <span class="aya" rel="51_59" data-words="1-4">فإن للذین ظلموا ذنوبا...</span>، و هم هشداری است به اینکه این ذنوب و نصیب در روز قیامت برای آنان محقق و حتمی است، هر چند که زودرس شدن قسمتی از آن در همین دنیا ممکن باشد، و قیامت روزی است که برای آنان به غیر از ویل و هلاکت چیزی نیست، و آن همان روزی است که وعده‌اش داده شده. </p> <p>و اگر تعبیر <span class="aya" rel="51_59" data-words="2-3">للذین ظلموا</span> که در آیه قبلی بود، در این آیه به‌ <span class="aya" rel="51_60" data-words="2-3">للذین کفروا</span> تبدیل شده، برای این بود که توجه دهد، به اینکه مراد از ظلم در آنجا ظلم کفر است نه ظلم به مردم. </p> <h3>بحث روایتی‌ <span class="title" rel="51_56 51_55"> (روایاتی در ذیل آیه: <span class="aya" rel="51_55" data-words="1-6">و ذکر فإن الذکری تنفع المؤمنین</span> و آیه: <span class="aya" rel="51_56" data-words="1-8">و ما خلقت الجن و الإنس إلا لیعبدون</span> و در باره طلب روزی) </span> </h3> <p> در مجمع البیان می‌گوید: با اسنادی از مجاهد روایت شده که گفت: روزی علی بن ابی طالب (ع) با عمامه بیرون آمد، در حالی که پیراهنش را به خود پیچیده بود، پس فرمود: وقتی جمله‌ <span class="aya" rel="51_54" data-words="1-5">فتول عنهم فما أنت بملوم</span> نازل شد، احدی از ما نماند مگر آن که یقین کرد که عذاب خواهد آمد، چون رسول خدا (ص) مامور شده بود از بین امت بیرون شود، ولی همین که این جمله نازل شد: <span class="aya" rel="51_55" data-words="1-6">و ذکر فإن الذکری تنفع المؤمنین</span> دلهایمان آرام گرفت، چون معنای این جمله این است که: با قرآن، کسانی را که از بین قومت به تو ایمان آورده‌اند موعظه کن، که موعظه به حال مؤمنین سود می‌دهد-نقل از<code class="page" rel="18,586"/> کلبی<span class="footnote" rel="1" title="مجمع البیان، ج ۹، ص ۱۶۱">*</span>. </p> <p>مؤلف: این روایت را الدر المنثور از کلبی و نیز نظیر آن را از ابن راهویه و همچنین ابن مردویه، از رسول خدا (ص) نقل کرده<span class="footnote" rel="2" title="الدر المنثور، ج ۶، ص ۱۱۶">*</span>. </p> <p>و در توحید به سند خود از ابن ابی عمیر روایت کرده که گفت: به حضرت ابی الحسن موسی بن جعفر (ع) عرضه داشتم: معنای این حدیث رسول خدا (ص) که فرموده: اعملوا فکل میسر لما خلق له-عمل کنید که هر کس برای هر چه خلق شده، رسیدن به آن غرض را برایش آسان کرده‌اند چیست؟ فرمود: خدای عز و جل جن و انس را آفرید برای اینکه بندگی‌اش کنند، و نیافریده که نافرمانی‌اش کنند، چون خودش فرموده: <span class="aya" rel="51_56" data-words="1-8">و ما خلقت الجن و الإنس إلا لیعبدون</span> پس وقتی خدای تعالی همه را برای این غرض مقدس خلق کرده، قطعا هر کس می‌تواند به آن هدف برسد، پس وای بر کسی که کوری را بر هدایت ترجیح داده، آن را انتخاب کند<span class="footnote" rel="3" title="نور الثقلین، ج ۵، ص ۱۳۲، به نقل از توحید">*</span>. </p> <p>و در علل الشرائع به سند خود از امام صادق (ع) روایت آورده که فرمود: روزی حسین بن علی (ع) بین اصحابش آمد و فرمود: خدای عز و جل خلق را نیافرید مگر برای اینکه او را بشناسند، چون اگر او را بشناسند، عبادتش هم می‌کنند، و اگر عبادتش کنند، به وسیله عبادت او از پرستش غیر او بی نیاز می‌شوند<span class="footnote" rel="4" title="علل الشرائع، باب ۹، ص ۹، ح ۱">*</span>. </p> <p>و نیز در همان کتاب به سند خود از ابی بصیر روایت کرده که گفت: من از امام صادق (ع) از کلام خدای عز و جل پرسیدم که می‌فرماید <span class="aya" rel="51_56" data-words="1-8">و ما خلقت الجن و الإنس إلا لیعبدون</span>، فرمود: آنان را آفرید تا امر به عبادتشان کند<span class="footnote" rel="5" title="علل الشرائع، باب ۹، ص ۱۳، ح ۱۰">*</span>. </p> <p>مؤلف: قمی هم در تفسیر خود این حدیث را آورده، اما نه سندش را ذکر کرده و نه نام مبارک امام را<span class="footnote" rel="6" title="تفسیر قمی، ج ۲، ص ۳۳۱">*</span>. و در تفسیر آیه شریفه، بیانی گذشت که معنای این روایات را روشن می‌سازد، زیرا در آنجا گفتیم غرضهایی که در خلقت است-یعنی تکلیف و عبادت و معرفت- اغراضی است که هر یک از دیگری حاصل می‌شود. </p> <p>             <code class="page" rel="18,587"/> و در تفسیر عیاشی از یعقوب بن سعید از امام صادق (ع) روایت آورده که گفت: از آن جناب از معنای این کلام خدا پرسیدم که می‌فرماید <span class="aya" rel="51_56" data-words="1-8">و ما خلقت الجن و الإنس إلا لیعبدون</span> فرمود: بندگان را برای عبادت آفرید. پرسیدم آخر در آیه‌ <span class="aya" rel="11_118-119" data-words="9-19">و لا یزالون مختلفین، إلا من رحم ربک و لذلک خلقهم</span> می‌فرماید آنان را برای رحمت آفریدم فرمود این که تو خواندی بعد از آن آیه نازل شد<span class="footnote" rel="1" title="نور الثقلین، ج ۵، ص ۱۳۲ به نقل از تفسیر عیاشی">*</span>. </p> <p>مؤلف: یعنی آیه‌ <span class="aya" rel="11_118" data-words="9-11">و لا یزالون...</span>، بعد از آیه‌ <span class="aya" rel="51_56" data-words="1-3">و ما خلقت...</span> نازل شده، و امام خواسته است بفرماید آیه‌ <span class="aya" rel="51_56" data-words="1-3">و ما خلقت...</span> نسخ شده. و در تفسیر قمی، در حدیثی دیگر نیز آمده که آیه مذکور با آیه‌ <span class="aya" rel="11_118" data-words="9-11">و لا یزالون...</span> نسخ شده<span class="footnote" rel="2" title="تفسیر قمی، ج ۲، ص ۳۳۱">*</span>. و مراد از این نسخ، بیان و رفع ابهام است، نه نسخ اصطلاحی، چون نسخ در کلام ائمه (ع) به معنای بیان و رفع ابهام بسیار آمده، هم چنان که در تفسیر آیه‌ <span class="aya" rel="2_106" data-words="1-6">ما ننسخ من آیة أو ننسها...</span><span class="footnote" rel="3" title="سوره بقره، آیه ۱۰۶">*</span> به این معنا اشاره کردیم. </p> <p>و مراد امام (ع) این بوده که غرض اعلای از خلقت، رحمت خاص الهی است که تنها به وسیله عبادت حاصل می‌شود، و سعادتی است خاص که از راه معرفت بدست می‌آید. </p> <p>و در تهذیب به سند خود از سدیر روایت کرده که گفت: به امام صادق (ع) عرضه داشتم: انسان در طلب رزق چه مقدار وظیفه دارد؟ فرمود: همین که در مغازه‌ات را باز کنی، و بساطت را پهن نمایی وظیفه‌ات را انجام داده‌ای<span class="footnote" rel="4" title="تهذیب الاحکام، ج ۶، ص ۳۲۳، ح ۸۸۶">*</span>. </p> <p>الحمد للَّه رب العالمین         </p> ﻿<code class="book" rel="&#x62C; 19"/><code class="page" rel="19,3"/> <h3>جلد نوزدهم</h3> 
