<h3 class="ayas">سوره البقرة آیه‌های ۱۲۰ تا ۱۲۳</h3><code class="section" rel="2_120-123"/><h3>ترجمه آیات</h3> <p> <span class="trans" rel="2_120">یهود و نصاری هرگز از تو راضی نمی‌شوند مگر وقتی که از کیش آنان پیروی کنی بگو تنها هدایت، هدایت خدا است و اگر هوی و هوسهای آنان را پیروی کنی بعد از آن علمی که روزیت شد، آن وقت از ناحیه خدا نه سرپرستی خواهی داشت و نه یاوری.  «۱۲۰» </span><span class="trans" rel="2_121">کسانی که ما کتاب بایشان دادیم و آن طور که باید، آن را خواندند آنان باین کتاب نیز ایمان می‌آورند و کسانی که بان کفر<code class="page" rel="1,400"/> بورزند زیانکارند.  «۱۲۱» </span><span class="trans" rel="2_122">ای بنی اسرائیل بیاد آورید آن نعمتی که بشما انعام کردم و اینکه شما را بر مردم معاصرتان برتری دادم.  «۱۲۲» </span><span class="trans" rel="2_123">و بترسید از روزی که هیچ نفسی جورکش نفس دیگر نمی‌شود و از هیچکس عوض پذیرفته نمی‌گردد و شفاعت سودی بحال کسی ندارد و یاری هم نمی‌شوند «۱۲۳» </span></p>       <h3>بیان</h3> <p> <span class="aya" rel="2_120" data-words="1-8">و لن ترضی عنک الیهود و لا النصاری</span> الخ، در اینجا باز بعد از سخن از مشرکین، دوباره بفراز قبلی که سخن از یهود و نصاری می‌کرد، برگشته و در حقیقت خواسته است دامن گفتار را که پراکنده شد جمع و جور کند، پس کانه بعد از آن خطابها و توبیخ‌ها که از یهود و نصاری کرد، روی سخن برسول خود کرده که این یهودیان و مسیحیان که تا کنون در باره آنها سخن می‌گفتیم و دامنه سخنان ما به مناسبت بکفار و مشرکین کشیده شد، هرگز از تو راضی نمیشوند مگر وقتی که تو به دین آنان درآیی، دینی که خودشان به پیروی از هوی و هوسشان تراشیده و با آراء خود درست کرده‌اند. </p> <p>و لذا در رد این توقع بیجای آنان، دستور میدهد بایشان بگو: <span class="aya" rel="2_120" data-words="13-17">إن هدی الله هو الهدی</span> هدایت خدا هدایت است، نه من درآوری‌های شما، می‌خواهد بفرماید: پیروی دیگران کردن، بخاطر هدایت است و هدایتی بغیر هدایت خدا نیست، و حقی بجز حق خدا نیست تا پیروی شود و غیر هدایت خدا-یعنی این کیش و آئین شما-هدایت نیست، بلکه هواهای نفسانی خود شماست که لباس دین بر تنش کرده‌اید و نام دین بر آن نهاده‌اید. </p> <p>پس در جمله: <span class="aya" rel="2_120" data-words="12-15">قل إن هدی الله</span> الخ، هدایت را کنایه از قرآن گرفته و آن گاه آن را بخدا نسبت داده و هدایت خدایش معرفی کرده، و در نتیجه بطریق قصر قلب صحت انحصار-غیر از هدایت خدا هدایتی نیست-را افاده کرده است و با این انحصار فهمانده که پس ملت و دین آنان خالی از هدایت است، از اینهم نتیجه گرفته که پس دین آنان هوی و هوسهای خودشان است، نه دستورات آسمانی. </p> <p>لازمه این نتیجه‌ها اینست که پس آنچه نزد رسول خدا ص است، علم است و آنچه نزد خود آنان است، جهل و چون سخن بدینجا کشید، میدان برای این تهدید باز شد که بفرماید:  اگر بعد از این علمی که بتو نازل شده، هواهای آنان را پیروی کنی، آن گاه از ناحیه خدا نه سرپرستی خواهی داشت و نه یاوری. </p> <h3> <span class="title" rel="2_120 2_121 2_122 2_123">اصولی ریشه دار از برهانی عقل در رد یهود و نصاری، در یک آیه</span> </h3> <p> حال ببین که در این یک آیه چه اصولی ریشه‌دار از برهانی عقلی نهفته شده: و با همه<code class="page" rel="1,401"/> اختصار و کوتاهیش، چه وجوهی از بلاغت بکار رفته و در عین حال چقدر بیان آن سلیس و روان است؟ ! <code class="aya" rel="2_121"/> <span class="aya" rel="2_121" data-words="1-3">الذین آتیناهم الکتاب</span> الخ، ممکن است این جمله بقرینه حصری که از جمله تنها ایشان بدان ایمان می‌آورند فهمیده می‌شود، جوابی باشد از سؤالی تقدیری، سؤالی که از جمله: <span class="aya" rel="2_120" data-words="1-8">و لن ترضی عنک الیهود و لا النصاری</span> الخ، بذهن می‌رسد. </p> <p>و آن سؤال این است که: وقتی امیدی بایمان آوردن یهود و نصاری نیست پس چه کسی از ایشان باین کتاب ایمان می‌آورد؟ و راستی دعوت ایشان بکلی باطل و بیهوده است؟ در جواب می‌فرماید: از میانه آنهایی که کتابشان داده بودیم تنها کسانی باین کتاب ایمان میاورند که کتاب خود را حقیقتا تلاوت میکردند و براستی بکتاب خود ایمان داشتند ممکن هم هست جواب، این باشد که اینگونه افراد بکلی به کتاب‌های آسمانی ایمان می‌آورند، چه تورات و چه انجیل و چه قرآن، و ممکن هم هست جواب، این باشد که اینگونه افراد بکتابی که نازل شده یعنی بقرآن ایمان میاورند. </p> <p>و بنا بر این قصر-انحصار-در جمله‌ <span class="aya" rel="2_121" data-words="7-9">أولئک یؤمنون به</span>، قصر افراد خواهد بود که معنایش در سایر مجلدات فارسی گذشت، و ضمیر در کلمه به به بعضی از وجوه نامبرده خالی از استخدام مثل اینکه مراد از مرجع ضمیر کتاب، اهل کتاب بوده و مراد از ضمیر قرآن باشد نیست. و مراد از جمله‌ <span class="aya" rel="2_101" data-words="14-16">الذین أوتوا الکتاب</span> عده‌ای از یهود و نصاری هستند که براستی بدین خود متدین بودند و پیروی هوی و هوس نمی‌کردندو مراد بکلمه کتاب، تورات و انجیل است، و اما اگر مراد از جمله اول را مؤمنین به پیامبر اسلام، و مراد از کتاب را قرآن بگیریم، آن وقت معنای آیه چنین می‌شود: کسانی که قرآن را بایشان دادیم و ایشان بحق آن را تلاوت میکنند، همانها هستند که بقرآن ایمان دارند، نه این پیروان هوی، که در اینصورت قصر در آیه قصر قلب خواهد بود که باز معنایش در سایر مجلدات گذشت. </p> <p><code class="aya" rel="2_122"/><code class="aya" rel="2_123"/> <span class="aya" rel="2_122" data-words="1-4">یا بنی إسرائیل اذکروا</span> تا آخر دو آیه، در این دو آیه خاتمه گفتار را به آغاز آن ارجاع داده، و در اینجا یک دسته از خطابها که به بنی اسرائیل شده، خاتمه مییابد. </p> <h3>بحث روایتی‌ <span class="title" rel="2_121 2_120 2_122 2_123"> در باره تلاوت قرآن </span> </h3> <p> در ارشاد دیلمی از امام صادق ع روایت کرده<span class="footnote" rel="1" title="ارشاد دیلمی ص ۱۰۱ باب ۱۹">*</span> که در ذیل آیه:   <code class="page" rel="1,402"/> <span class="aya" rel="2_121" data-words="1-6">الذین آتیناهم الکتاب یتلونه حق تلاوته</span> الخ، فرموده: آیات آن را شمرده شمرده می‌خوانند، و در معنای آن تدبر نموده، باحکامش عمل میکنند، و بوعده‌هایش امید می‌بندند، و از تهدیدهایش می‌هراسند، و از داستانهایش عبرت می‌گیرند، اوامرش را بکار بسته، نواهیش را اجتناب می‌کنند و بخدا سوگند، معنای حق تلاوت اینست، نه اینکه تنها آیاتش را حفظ کنند، و حروفش را درس بگیرند و سوره‌هایش را بخوانند و بند بند آن را بشناسند که مثلا فلان سوره ده‌یکش چند آیه و پنج‌یکش چند است. </p> <p>و بسیار کسانی که حروف آن را کاملا از مخرج اداء میکنند، ولی حدود آن را ضایع میگذارند، بلکه تلاوت به معنای تدبر در آیات آن، و عمل به احکام آنست، هم چنان که خدای تعالی فرموده:  <span class="aya" rel="38_29" data-words="1-5">کتاب أنزلناه إلیک مبارک، لیدبروا</span> آیاته، کتابی است مبارک که بتو نازل کردیم، تا در آیاتش تدبر کنند<span class="footnote" rel="1" title="سوره ص آیه ۲۹">*</span>. </p> <p>و در تفسیر عیاشی از امام صادق ع روایت کرده، که در تفسیر جمله: <span class="aya" rel="2_121" data-words="4-6">یتلونه حق تلاوته</span> فرموده: یعنی وقتی بآیات راجع به بهشت و دوزخش میرسند می‌ایستند و فکر میکنند.<span class="footnote" rel="2" title="تفسیر عیاشی ج ۱ ص ۵۷ حدیث ۸۴">*</span> و در کافی از آن جناب روایت کرده که در تفسیر این آیه فرموده: اینان که قرآن را بحق تلاوتش تلاوت میکنند، امامان امتند.<span class="footnote" rel="3" title="اصول کافی ج ۱ ص ۲۱۵ حدیث ۴">*</span> مؤلف: این روایت از باب جری یعنی تطبیق آیه به مصداق روشن و کامل آن است. </p> 
