<h3 class="ayas">سوره الحدید آیه‌های ۷ تا ۱۵</h3><code class="section" rel="57_7-15"/><h3>ترجمه آیات</h3> <p> <span class="trans" rel="57_7">به خدا و رسولش ایمان آورید، و از آنچه ما از دست دیگران گرفته به شما دادیم انفاق کنید، پس کسانی که از شما ایمان بیاورند و انفاق کنند اجری بزرگ خواهند داشت.  «۷» </span><span class="trans" rel="57_8">و چرا به خدا و رسول ایمان نیاورید، با اینکه رسول شما را می‌خواند به اینکه به پروردگارتان ایمان بیاورید، و با اینکه او از شما پیمان گرفته بود، اگر به پیمان خود ایمان دارید.  «۸» </span><span class="trans" rel="57_9">او کسی است که آیاتی روشن بر بنده خود نازل کرد، تا شما را از ظلمت‌ها به سوی نور بیرون کند، و به درستی خدا نسبت به شما رؤوف و رحیم است.  «۹» </span><span class="trans" rel="57_10">و چرا باید در راه خدا انفاق نکنید؟ !با اینکه میراث آسمانها و زمین از آن خدا است، و از شما آنان که قبل از فتح انفاق کردند و کارزار نمودند با دیگران برابر نیستند، آنان درجه‌ای عظیم‌تر دارند، تا کسانی که بعد از فتح انفاق نموده و کارزار کردند، البته خدا به هر دو طایفه وعده احسان داده، و خدا به آنچه می‌کنید آگاه است.  «۱۰» </span><span class="trans" rel="57_11">آن کیست که قرض خوبی به خدا دهد، و خدا آن را برایش مضاعف کند، و خدا اجری ارجمند دارد.  «۱۱» </span><span class="trans" rel="57_12">و آن در روزی است که مردان و زنان مؤمن را می‌بینی که نورشان از پیش رو و از دست راستشان در حرکت است، بشارت باد شما را در امروز به جناتی که نهرها از دامنه‌اش روان است، و شما در آن جاودانید، و این خود رستگاری عظیم است.  «۱۲» </span><span class="trans" rel="57_13">و در روزی است که مردان و زنان منافق به مردم با ایمان بگویند: کمی مهلت دهید تا برسیم، و از نور شما اقتباس کنیم. به ایشان گفته می‌شود به عقب برگردید، به زندگی دنیایتان، و از آنجا نور بیاورید، در همین هنگام است که دیواری میان این دو طایفه زده می‌شود که در باطنش (طرف مؤمنین) رحمت و در ظاهرش (سمت منافقین) عذاب است.  «۱۳» </span><span class="trans" rel="57_14">منافقین به مؤمنین می‌گویند که مگر ما با شما نبودیم؟ جواب می‌دهند: چرا بودید و لیکن شما خود را فریفتید و هلاک کردید، چون همواره در انتظار گرفتاریها برای دین و متدینین بودید، و در حقانیت دین شک داشتید، و آرزوی اینکه به زودی نور دین خاموش می‌شود شما را مغرور کرد، تا آنکه مرگتان رسید، و بالأخره شیطان شما را به خدا مغرور کرد.  «۱۴» </span><span class="trans" rel="57_15">در نتیجه دیگر امروز از شما و از کفار فدیه و عوض پذیرفته نمی‌شود، منزلگاهتان آتش و سرپرست شما همان است، که بازگشت گاهی بس بد است.  «۱۵» </span></p>               <h3>بیان آیات</h3> <p> در این آیات دستور مؤکد می‌دهد به اینکه مسلمین در راه خدا و مخصوصا در جهاد انفاق کنند، و از آیه شریفه‌ <span class="aya" rel="57_10" data-words="15-22">لا یستوی منکم من أنفق من قبل الفتح</span> به خوبی برمی‌آید که دستور مذکور در مورد جهاد مؤکدتر است، و همین خود مؤید آن قولی است که می‌گوید: آیه شریفه‌ <span class="aya" rel="57_7" data-words="1-6">آمنوا بالله و رسوله و أنفقوا...</span> در جنگ تبوک نازل شد. </p> <h3> <span class="title" rel="57_7">بیان اینکه آیه: <span class="aya" rel="57_7" data-words="1-6">آمنوا بالله و رسوله و أنفقوا...</span> خطاب به مؤمنین و امر به آثار ایمان است</span> </h3> <p> <span class="aya" rel="57_7" data-words="1-10">آمنوا بالله و رسوله و أنفقوا مما جعلکم مستخلفین فیه...</span> از سیاق آیات برمی‌آید که خطاب در این آیه به کسانی است که به خدا و رسول ایمان آورده‌اند، و شامل کفار نمی‌شود، تا چه رسد به اینکه خطاب متوجه کفار باشد. </p> <p>و اینکه بعضی<span class="footnote" rel="1" title="مجمع البیان، ج ۹، ص ۲۳۲">*</span> گفته‌اند: شامل هر دو طایفه می‌شود درست نیست. خواهی گفت: آخر در این آیه امر به ایمان کرده، و معنا ندارد مؤمنین را امر به ایمان کند. </p> <p>در پاسخ می‌گوییم: معنای امر مؤمنین به ایمان این است که آثار ایمانی را که دارند بر ایمان خود مترتب کنند، می‌خواهد بفرماید: ایمان وقتی متحقق می‌شود که آثار آن را بر آن مترتب کنند، چون اگر ایمان و یا صفتی دیگر از صفات نفس چون سخاوت و عفت و شجاعت در نفس آدمی ثابت باشد، و حقیقتا ثابت باشد، اثرش ظاهر می‌شود، و اگر از یکی از این صفات مذکور اثر خاص به آن ظاهر نشود، معلوم می‌شود صفت مذکور آن طور که باید در نفس جای خود را نگرفته و ثابت نشده، و یکی از آثار ایمان به خدا و رسول او اطاعت از دستوراتی است که خدا و رسول داده‌اند. </p> <p>و از همین جا است که روشن می‌گردد اولا امر کردن خدای تعالی مؤمنین را به ایمان در حقیقت امر کردن به افرادی است که مرتبه‌ای از ایمان را دارند، به اینکه مرتبه‌ای بالاتر از آن را دارا شوند، و این نوع امر کردن اشاره به این است که آن مقدار ایمانی که مامور دارد برای آمر قانع کننده و رضایت‌آور نیست، مامور باید مرتبه بالاتری را کسب کند، و ثانیا اینکه جمله <span class="aya" rel="57_7" data-words="1-6">آمنوا بالله و رسوله و أنفقوا</span> امر به انفاق است، با اشاره به اینکه انفاق اثر صفتی است که ایشان متصف به آنند، پس باید به خاطر همان صفت باز انفاق کنند، در نتیجه باید گفت: برگشت جمله مورد بحث به این است که می‌خواهد انفاق مؤمنین را با ایمان آنان تعلیل کند. </p> <h3> <span class="title" rel="57_7 57_8 57_9 57_10 57_11 57_12 57_13 57_14 57_15">وجه و نکته اینکه فرمود از آنچه که خدا شما را در آن جانشین کرده انفاق کنید</span> </h3> <p> <span class="aya" rel="57_7" data-words="5-10">و أنفقوا مما جعلکم مستخلفین فیه</span> - <em>استخلاف انسان</em> به معنای خلیفه کردن او است، و مراد از خلیفه کردن انسان یا این است که خدای سبحان انسان را در زمین جانشین خود کند، هم چنان که آیه شریفه‌ <span class="aya" rel="2_30" data-words="6-10">إنی جاعل فی الأرض خلیفة</span><span class="footnote" rel="1" title="همانا من در روی زمین جانشین و حاکمی قرار خواهم داد سوره بقره، آیه ۳۰">*</span> به آن اشاره می‌کند. </p> <p>حال باید دید بنا بر این فرض به چه ملاحظه از اموالی که در دست مؤمنین است تعبیر کرده به چیزی که خدا ایشان را در آن خلیفه خود کرده؟ جواب این سؤال این است که: این تعبیر هم واقعیتی را بیان می‌کند، چون واقعا آدمی در آنچه که دارد خلیفه خداست،  (چون هم خودش و همه اموالش ملک خدا است)، و هم ایشان را در انفاق کردن تشویق می‌نماید، چون وقتی مؤمنین متوجه و متذکر شوند که مال ایشان ملک خدا است، و ایشان در آن اموال خلیفه خدا و وکلای از ناحیه اویند، هر تصرفی بکنند به اذن او می‌کنند قهرا انفاق کردن بر آنان آسان می‌شود، و در این عمل خیر، احساس سنگینی نمی‌کنند. </p> <p>و یا مراد از خلیفه کردن انسان این است که: خدا ایشان را جانشین پیشینیان خود در آن اموال کرده، قبلا این اموال در دست دیگران بود، بعد از درگذشت آنان به ایشان منتقل گردید، و در چنین فرضی اگر از اموال اینطور تعبیر کرده، برای این بوده که باز به بیانی دیگر تشویقشان به انفاق کرده باشد، چون وقتی بیاد آورند که این اموال قبلا در دست دیگران بوده، و به آنان وفا نکرده، متوجه می‌شوند که به ایشان نیز وفا نخواهد کرد، و به زودی آن را برای دیگران خواهند گذاشت، و با دست تهی خواهند رفت، پس چه بهتر که تا اختیار آن را در دست دارند برگ عیشی بگور خود بفرستند، و معلوم است که انسان با داشتن طرز تفکری این چنین در مساله انفاق دست و دل بازتر می‌شود، و آسان‌تر دل از مال دنیا بر می‌کند، و در راه خدایش خرج می‌کند. </p> <p> <span class="aya" rel="57_7" data-words="11-18">فالذین آمنوا منکم و أنفقوا لهم أجر کبیر</span> -در این جمله وعده اجری بزرگ در برابر انفاق می‌دهد، تا مؤمنین را به بیانی دیگر تشویق به انفاق نموده، تشویق‌های قبلی را تاکید کند. و مراد از <em>ایمان</em> در اینجا ایمان به خدا و رسول است<span class="footnote" rel="2" title="و بعید نیست حرف &lt;em&gt;فاء&lt;/em&gt; که تفریع و نتیجه‌گیری را می‌رساند این معنا را افاده کند که بنا بر آنچه گفته شد که شما خلیفه خدا و یا خلیفه نیاکان خود در اموال هستید، باید بدانید که انفاق بدون ایمان به خدا ارزش و اجری ندارد آن انفاقی اجر و ارزش دارد که توأم با ایمان به خدا باشد &lt;em&gt;مترجم&lt;/em&gt; ">*</span>. </p> <p>     <code class="page" rel="19,267"/><code class="aya" rel="57_8"/> <span class="aya" rel="57_8" data-words="1-11">و ما لکم لا تؤمنون بالله و الرسول یدعوکم لتؤمنوا بربکم...</span> مراد از <em>ایمان</em> ایمانی است که دارای اثر باشد، که یکی از آثار آن انفاق در راه خدا است-و اگر خواستی اینطور بگو-مراد از ایمان این است که: آثار آن مقدار ایمانی را که دارند مترتب کنند. </p> <p>در جمله‌ <span class="aya" rel="57_8" data-words="7-11">و الرسول یدعوکم لتؤمنوا بربکم</span> از خدای تعالی تعبیر به <em>رب</em> کرده، و رب را به ضمیر <em>کم-شما</em> اضافه کرده، تا به علت دعوت و امر اشاره کرده باشد، گویا فرموده: شما را به این علت دعوت به ایمان به خدا کرده که خدا رب شما است، و واجب است که به وی ایمان آورید. </p> <h3> <span class="title" rel="57_8 57_7 57_9 57_10 57_11 57_12 57_13 57_14 57_15">مراد از میثاقی که از مؤمنین گرفته شده است</span> </h3> <p> <span class="aya" rel="57_8" data-words="12-18">و قد أخذ میثاقکم إن کنتم مؤمنین</span> -این جمله توبیخی را که از اول آیه فهمیده می‌شد تاکید می‌کند، و ضمیر در <em>اخذ-گرفت</em> به خدای سبحان برمی‌گردد، البته ممکن هم هست که به رسول خدا (ص) برگردد،  (چون رسول خدا (ص) هم از مسلمانان بیعت و میثاق می‌گرفت) و به هر حال منظور از میثاقی که گرفته شده همان چیزی است که شهادت هر مسلمانی بر آن دلالت دارد، آری شهادت مسلمان بر وحدانیت خدا و رسالت رسول او در آن روزی که اسلام می‌آورد دلالت داشت بر اینکه از همین روز تسلیم و مطیع خدا و رسول است. </p> <p><span class="phrase">بعضی<span class="footnote" rel="1" title="روح المعانی، ج ۲۷، ص ۱۷۰">*</span> از مفسرین گفته‌اند: مراد از میثاق آن عهدی است که در روز ا لست در عالم ذر از هر انسانی گرفته‌اند، و بنا بر این احتمال ضمیر در <em rel="fa_57_8_14-14" data-sentence="202:148">اخذ</em> تنها می‌تواند به خدای سبحان برگردد، و لیکن این احتمال از سیاق که سیاق احتجاج علیه مؤمنین است بدور است، برای اینکه مؤمنین به یاد چنین میثاقی نبودند.</span> علاوه بر این، میثاق در عالم ذر اختصاص به مؤمنین ندارد، کفار و منافقین هم، چنین میثاقی سپرده‌اند. </p> <p><code class="aya" rel="57_9"/> <span class="aya" rel="57_9" data-words="1-12">هو الذی ینزل علی عبده آیات بینات لیخرجکم من الظلمات إلی النور...</span> <span class="phrase">مراد از <em rel="fa_57_9_6-7" data-sentence="8:644">آیات بینات</em> آیات قرآن کریم است، که فرائض دینی را برای آنان بیان می‌کند، و فاعل <span class="aya" rel="57_9" data-words="8-8">لیخرجکم</span> -تا خارجتان کنند ضمیری است که به خدا و یا به رسول خدا  (ص) برمی‌گردد، گو اینکه برگشت احتمال دوم هم به همان احتمال اول است،  (چون به هر حال خداست که انسانها را هدایت می‌کند و رسول او واسطه است) پس میثاق هم میثاق او است، که یا آن را بدون واسطه گرفته، و یا به وساطت رسولش گرفته   <code class="page" rel="19,268"/> است، هم چنان که ایمان به او و به رسولش نیز ایمان به او است و به همین جهت در صدر آیه فرمود: چرا به خدا ایمان نمی‌آورید ، و نام رسولش را نبرد، تا اشاره کرده باشد که ایمان به رسولش نیز ایمان به او است.</span> </p> <p> <span class="aya" rel="57_9" data-words="13-18">و إن الله بکم لرؤف رحیم</span> -در اینکه آیه شریفه را با ذکر رأفت و رحمت خدا ختم کرد اشاره‌ای است به اینکه آن ایمانی که رسول خدا (ص) ایشان را به سویش می‌خواند خیر ایشان و صلاح ایشان است، چون تنها کسانی که از آن ایمان بهره‌مند می‌شوند خود ایشانند، نه خدا از آن سودی می‌برد و نه رسولش، پس در این خاتمه آن ترغیب و تشویق بر ایمان و انفاق که در صدر بود تاکید شده است. </p> <h3> <span class="title" rel="57_7 57_8 57_9 57_10 57_11 57_12 57_13 57_14 57_15">توبیخ شدید کسانی که از انفاق مالی که خدا تنها وارث آنست بخل می‌ورزند</span> </h3> <p> <code class="aya" rel="57_10"/> <span class="aya" rel="57_10" data-words="1-14">و ما لکم ألا تنفقوا فی سبیل الله و لله میراث السماوات و الأرض</span> <span class="phrase">کلمه <em rel="fa_57_10_11-11" data-sentence="5:290">میراث</em> به معنای مالک شدن مالی است که از میت به بازماندگانش منتقل می‌شود، و اضافه میراث به آسمانها و زمین اضافه بیانیه است، یعنی می‌خواهد بفرماید آسمان‌ها و زمین با آنچه در آن دو است همان میراث است، پس آنچه خدا در آسمانها و زمین خلق کرده و صاحبان عقل چون انسان آنها را ملک خود پنداشته ملک خدا است.</span> خلاصه اینکه می‌خواهیم بگوییم کلمه آسمان‌ها و زمین شامل موجوداتی هم که از مواد آسمانها و زمین خلق شده‌اند و انسانها آنها را به خود اختصاص داده و در آن تصرف می‌کنند می‌شود، و اختصاص مذکور ملکی است اعتباری، که خدا ایشان را هدایت کرد به اینکه آن را اعتبار کنند، و با اعتبار آن جهات زندگی دنیای خود را نظم بخشند. </p> <p>چیزی که هست نه انسانها باقی می‌مانند، و نه آن ملک‌های اعتباری برایشان باقی می‌ماند، بلکه انسانها می‌میرند و آن ملکها به افراد بعد از ایشان منتقل می‌شود، و همچنین انسانها می‌میرند، و اموال دست به دست می‌گردد تا باقی نماند مگر خدای سبحان. </p> <p>پس مثلا زمین و آنچه در آن است و آنچه بر روی آن است و برای بشر جنبه مالیت دارد یکپارچه و همیشه میراث است، چون هر طبقه از طبقات ساکنین زمین آنها را از طبقه قبل ارث می‌برد، در نتیجه میراثی دائمی است، که دست به دست می‌چرخد، از جهت دیگری نیز میراث است، برای اینکه روزگاری خواهد رسید که تمامی انسانها از بین می‌روند، و برای آن نمی‌ماند مگر خدایی که انسانها را خلیفه خود بر زمین کرده بود. </p> <p>پس به هر دو جهت و هر دو معنا میراث آسمانها و زمین برای خدا است، اما به معنای اول، به خاطر اینکه خدای تعالی مال دنیا را به اهل دنیا تملیک کرده بود، البته تملیکی که<code class="page" rel="19,269"/> در عین حال خودش باز مالک بود و هست، و لذا فرموده: <span class="aya" rel="31_26" data-words="1-6">لله ما فی السماوات و الأرض</span><span class="footnote" rel="1" title="برای خداست آنچه در آسمانها و زمین است سوره لقمان، آیه ۲۶">*</span> و نیز فرموده: <span class="aya" rel="24_42" data-words="1-6">و لله ملک السماوات و الأرض</span><span class="footnote" rel="2" title="برای خداست ملک آسمانها و زمین سوره نور، آیه ۴۲">*</span> و باز فرموده: <span class="aya" rel="24_33" data-words="24-30">و آتوهم من مال الله الذی آتاکم</span><span class="footnote" rel="3" title="از مال خدا که به شما داده به ایشان بدهید سوره نور، آیه ۳۳">*</span>. </p> <p>و اما به معنای دوم، برای اینکه از ظاهر آیات قیامت از قبیل آیه‌ <span class="aya" rel="55_26" data-words="1-4">کل من علیها فان</span><span class="footnote" rel="4" title="هر کسی فنا شونده است سوره رحمن، آیه ۲۶">*</span> و غیر آن بر می‌آید که همه انسانهای روی زمین فانی می‌شوند، و آنچه از آیه مورد بحث زودتر به ذهن می‌رسد این است که مراد از میراث بودن آسمانها و زمین همین معنای دوم باشد. </p> <p>و به هر حال در آیه شریفه توبیخ سختی از بخیل‌ها شده، که از مال خدا در راه خدا انفاق نمی‌کنند، با اینکه وارث حقیقی اموال خدای تعالی است، و اموال نه برای آنان باقی می‌ماند، و نه برای غیر ایشان، و اگر نفرمود: و له میراث السماوات و الأرض ، با اینکه می‌توانست اینطور بفرماید، چون قبلا نام اللَّه برده شده بود، و اگر به جای ضمیر دوباره اسم ظاهر اللَّه را آورده فرمود: <span class="aya" rel="57_10" data-words="9-14">و لله میراث السماوات و الأرض</span> برای این بود که در توبیخ آنان تشدید کرده باشد. </p> <h3> <span class="title" rel="57_10 57_7 57_8 57_9 57_11 57_12 57_13 57_14 57_15">عدم تساوی انفاق در زمان جنگ با انفاق بعد از فتح</span> </h3> <p> <span class="aya" rel="57_10" data-words="15-34">لا یستوی منکم من أنفق من قبل الفتح و قاتل أولئک أعظم درجة من الذین أنفقوا من بعد و قاتلوا...</span> کلمه <em>استواء</em> که مصدر فعل‌ <span class="aya" rel="57_10" data-words="15-16">لا یستوی</span> است به معنای همان تساوی معروف است، می‌خواهد بفرماید: بین این دو طایفه تساوی نیست، و این دو طایفه عبارتند از: 1-کسانی که قبل از جنگ انفاق کردند، و در جنگ شرکت هم جستند.2-کسانی که بعد از پایان جنگ انفاق کردند و قتال نمودند، و این طایفه دوم در آیه شریفه حذف شده، چون جمله‌ <span class="aya" rel="57_10" data-words="25-34">أولئک أعظم درجة من الذین أنفقوا من بعد و قاتلوا</span> بر آن دلالت می‌کرد. </p> <p>و مراد از فتح-به طوری که گفته‌اند-<span class="footnote" rel="5" title="روح المعانی، ج ۲۷، ص ۱۷۲">*</span> فتح مکه و یا فتح حدیبیه است، و اینکه قتال را عطف بر انفاق کرده، خالی از این اشاره و بلکه دلالت نیست که مراد از انفاق در راه خدا که در این آیات مردم را به انجام آن تشویق کرده انفاق در جهاد است. </p> <p>و گویا آیه شریفه در این مقام است که این معنا را بیان کند که در انفاق در راه خدا           <code class="page" rel="19,270"/> هر قدر بیشتر عجله شود نزد خدا محبوب‌تر و منزلت و اجرش بیشتر است،  (و خلاصه آیه شریفه در مقام تربیت انسانها است، و می‌خواهد توصیه کند عمل خیر و از آن جمله انفاق را که به خاطر اینکه خیر است و مرضی خداست دوست بدارند، و در آن عجله کنند، و چون فرصت طلبانی که صبر می‌کنند تا وقتی پیروزی قطعی شد آن وقت دست به جیب می‌کنند نباشند)، و گرنه اگر این نکته در بین نبود، گفتن اینکه در حوادث گذشته و انفاق کنندگان دو طایفه بودند، آنها که قبل از جنگ و فتح انفاق کردند اجر بیشتری دارند، تا آنهایی که بعد از فتح انفاق کردند، مطلبی روشن بود، چون همه می‌دانند که این آیات بعد از فتح مکه و جنگ محتملی که مسلمانان اقدام به آن نمودند، و بعضی جنگها که بعد از فتح مکه رخ داد نازل شده. </p> <p> <span class="aya" rel="57_10" data-words="35-39">و کلا وعد الله الحسنی</span> -یعنی خدای تعالی وعده اجری نیکو به هر دو طایفه داده، چه آنهایی که قبل از فتح قتال و انفاق می‌کنند، و چه آنهایی که بعد از فتح انفاق و قتال می‌کنند، هر چند که طایفه اول اجر و درجه‌ای عظیم‌تر از طایفه دوم دارند، این وعده می‌خواهد طایفه دوم را که دیر جنبیدند دلخوش سازد، و بفرماید: آنها نیز مشمول رحمت خدا می‌شوند، و چنان نیست که از آن محروم شوند، پس جای آن نیست که از رحمت خدا نومید باشند، هر چند که دیر جنبیدند. </p> <p> <span class="aya" rel="57_10" data-words="40-44">و الله بما تعملون خبیر</span> -این ذیل مربوط به همه مطالب گذشته است، و می‌خواهد هم توبیخ قبلی را شدت بخشد، و هم برابر نبودن دو طایفه از انفاقگران و وعده حسناتی که خدا به هر دو طایفه داده را تثبیت کند، ممکن هم هست تنها مربوط به جمله اخیر یعنی جمله <span class="aya" rel="57_10" data-words="35-39">و کلا وعد الله الحسنی</span> باشد، ولی تعلقش به همه مطالب گذشته فایده عمومی‌تر دارد. </p> <p><code class="aya" rel="57_11"/> <span class="aya" rel="57_11" data-words="1-13">من ذا الذی یقرض الله قرضا حسنا فیضاعفه له و له أجر کریم</span> راغب می‌گوید: آن مالی را که آدمی به دیگری می‌دهد به شرط آنکه مثل آن را پس بدهد قرض می‌نامند<span class="footnote" rel="1" title="مفردات راغب، ماده &lt;em&gt;قرض&lt;/em&gt; ">*</span>. </p> <p>ولی صاحب مجمع البیان می‌گوید: معنای اصلی این کلمه قطع است، و اگر عمل قرض گیرنده را هم قرض خوانده‌اند به این مناسبت بوده که او آن مال را از صاحبش-البته با اذن او-بریده، و شرط کرده که عوض آن را به وی بدهد، و سپس در معنای مضاعفه گفته است: این کلمه به معنای دو چندان و یا چند برابر هر چیز است،  (مثلا عدد بیست مضاعف و چند برابر عدد چهار است)<span class="footnote" rel="2" title="مجمع البیان، ج ۹، ص ۲۳۴">*</span>. </p> <p>     <code class="page" rel="19,271"/> و در باره کلمه <em>اجر</em> راغب گفته: کلمه اجر و اجرت عبارت است از پاداش و ثوابی که در مقابل عمل ما به خودمان برمی‌گردد، حال چه اینکه دنیایی باشد (مانند اجرت خیاطت و زراعت و امثال اینها)، و یا اجر اخروی باشد. و سپس اضافه می‌کند که این کلمه جز در مورد سود و فایده استعمال نمی‌شود، یعنی اثر بدی که از عمل بد من عایدم می‌شود اجر نامیده نمی‌شود، به خلاف کلمه <em>جزا</em> که هم در نفع بکار می‌رود، و هم در ضرر،  (هم عذاب دوزخ را جزای تبهکاران می‌نامند، و هم نعیم بهشت را جزای نیکوکاران) -این بود خلاصه گفتار وی<span class="footnote" rel="1" title="مفردات راغب، ماده &lt;em&gt;اجر&lt;/em&gt; ">*</span>. </p> <h3> <span class="title" rel="57_7 57_8 57_9 57_10 57_11 57_12 57_13 57_14 57_15">توضیحی در باره اجر دادن خدا به بنده و اینکه اجری که خدا در مقابل عمل عبد می‌دهد تفضلی است از او عز و جل</span> </h3> <p>البته در مورد عطایای خدایی باید دانست که آنچه خدا به عنوان پاداش در برابر اعمال خیر به بندگان می‌دهد تفضلی است از او، نه اینکه بنده از او طلبکار و مستحق آن باشد، چون عبد و آنچه می‌کند همه ملک طلق خدای سبحان است، ملکی که قابل نقل و انتقال نیست،  (ملکی که بعد از تملیک به غیر، باز باقی است)، چیزی که هست خدای تعالی خودش به اعتبار قانونی، عبد را مالک اجر و ثواب اعتبار کرده، و او را نخست مالک عمل خود و سپس مالک آثار عمل خویش از قبیل کیفر و پاداش دانسته، و این معنا با اینکه مالک عبد و عمل خود او است، تفضل دیگری است از او، آن گاه از میان همه اعمال عبد آنچه محبوب او است و خیر است انتخاب نموده، وعده ثوابی در برابرش داده، و این ثواب را خود او اجر خوانده (با اینکه در واقع اجر و جزا نیست) و این هم تفضل دیگری است از او، چون خود خدای تعالی از اینگونه اعمال عبد استفاده نمی‌کند، نه در دنیا و نه در آخرت، بلکه تنها خود عبد است که از پاداش اعمال نیکش بهره‌مند می‌شود، مع ذلک پاداش آن را اجر خوانده و فرموده: <span class="aya" rel="3_172" data-words="11-17">للذین أحسنوا منهم و اتقوا أجر عظیم</span><span class="footnote" rel="2" title="برای کسانی از بندگان من که نیکی نموده تقوا پیشه کنند اجری عظیم هست سوره آل عمران، آیه ۱۷۲">*</span>، و نیز فرموده: <span class="aya" rel="41_8" data-words="1-10">إن الذین آمنوا و عملوا الصالحات لهم أجر غیر ممنون</span><span class="footnote" rel="3" title="کسانی که ایمان آورده و عملهای صالح انجام دادند اجری بدون منت دارند سوره حم سجده، آیه ۸">*</span> و در جایی دیگر بعد از توصیف بهشت و نعیم آن می‌فرماید: <span class="aya" rel="76_22" data-words="1-9">إن هذا کان لکم جزاء و کان سعیکم مشکورا</span><span class="footnote" rel="4" title="این بهشت و نعیمش جزای شما است، و کوشش شما همواره مشکور بوده است سوره انسان، آیه ۲۲">*</span>، و از سوی دیگر همین که این تفضل خود را شکری از ناحیه         <code class="page" rel="19,272"/> خود نسبت به بنده خواند، و آن را عطایی بدون منت نامید، نیز تفضلی دیگر است. </p> <h3> <span class="title" rel="57_7 57_8 57_9 57_10 57_11 57_12 57_13 57_14 57_15">حد اعلای تشویق به انفاق در راه خدا، به اینکه آن را قرض دادن به خدا نامید که به چند برابر باز پرداخت می‌شود</span> </h3> <p> در آیه مورد بحث تشویقی بالغ به انفاق در راه خدا شده، که ما فوق آن تصور ندارد، چون از یک سو سؤال کرده که آیا کسی هست که چنین قرضی به خدا دهد؟ و از سوی دیگر انفاق او را قرض دادن به خدای سبحان نامیده، که پرداخت آن بر قرض گیرنده واجب است، و از سوی سوم چنین مقاطعه و طی کرده که هرگز عین آنچه گرفته پس نمی‌دهد، بلکه به اضعاف مضاعف می‌دهد، و به این هم اکتفاء ننموده اجری کریم بر آن اضافه کرده، فرموده: خدا در آخرت قرض خود را به اضعاف مضاعف ادا می‌کند، و اجری کریم هم می‌دهد و اجر کریم، اجری است که در نوع خودش پسندیده‌ترین باشد و اجر اخروی همین طور است، چون اجری است ما فوق آنچه ممکن است به تصور در آید، و در هنگام حاجتی است حیاتی‌ترین هنگام حاجتی که تصور شود. </p> <p><code class="aya" rel="57_12"/> <span class="aya" rel="57_12" data-words="1-11">یوم تری المؤمنین و المؤمنات یسعی نورهم بین أیدیهم و بأیمانهم...</span> <span class="phrase">کلمه <em>یوم</em> ظرف است برای جمله‌ <span class="aya" rel="57_11" data-words="11-13">له أجر کریم</span>، یعنی در روز چنین و چنان اجری کریم دارد، و مراد روز قیامت است، و خطاب در جمله <em>تری-می‌بینی</em> به رسول خدا (ص) و یا به تمامی افرادی است که حس شنوایی دارند، و خطاب به آنان صحیح است،  (و مانند خطاب به دیوانگان لغو نیست)، و ظاهرا حرف باء در جمله  <em rel="fa_57_12_11-11" data-sentence="353:31">بایمانهم</em> به معنای حرف <em>فی</em> باشد.</span> </p> <p>و معنای آیه این است که: هر کس قرضی نیکو به خدا بدهد اجری کریم دارد، در روزی که-تو ای پیامبر و یا تو ای شنونده و بیننده عاقل-می‌بینی دارندگان ایمان به خدا از مرد و زن نورشان پیشاپیش جلوتر از آنان و بدان سوی که سعادت آنان آنجاست می‌دود. </p> <p>این آیه شریفه مطلق است، شامل مؤمنین هر امتی می‌شود، و اختصاصی به امت اسلام ندارد، و اگر از <em>تابیدن نور</em> تعبیر به <em>سعی و دویدن</em> کرده برای این بود که اشاره کرده باشد به اینکه چنین کسانی به سوی درجاتی از بهشت که خداوند برایشان تهیه دیده می‌شتابند، در حالی که هر لحظه و یکی پس از دیگری درجات و جهات سعادت و مقامات قرب برایشان روشن می‌گردد، تا جایی که دیگر نورشان به حد تمام و کمال برسد، هم چنان که در جایی دیگر فرموده: <span class="aya" rel="39_73" data-words="1-8">و سیق الذین اتقوا ربهم إلی الجنة زمرا</span><span class="footnote" rel="1" title="کسانی رای که در دنیا تقوا پیشه کردند دسته دسته به سوی بهشت سوق می‌دهند سوره زمر، آیه ۷۳">*</span> و نیز فرموده:   <code class="page" rel="19,273"/> <span class="aya" rel="19_85" data-words="1-6">یوم نحشر المتقین إلی الرحمن وفدا</span><span class="footnote" rel="1" title="روزی که مردم با تقوا را برای ورود به درگاه رحمان محشور می‌کنیم سوره مریم، آیه ۸۵">*</span> و باز فرموده: <span class="aya" rel="66_8" data-words="23-42">یوم لا یخزی الله النبی و الذین آمنوا معه نورهم یسعی بین أیدیهم و بأیمانهم یقولون ربنا أتمم لنا نورنا</span><span class="footnote" rel="2" title="روزی که خدای تعالی پیامبر و آنان را که به وی ایمان آورده‌اند خوار نمی‌کند، بلکه نورشان از پیش و به سوی سعادتشان به حرکت در می‌آید، می‌گویند: پروردگارا نورمان را تکمیل کن سوره تحریم، آیه ۸">*</span>. </p> <p>مفسرین در تفسیر مفردات این آیه اقوالی مختلف دارند، که به خاطر بی‌دلیل بودن آنها در لفظ خود آیه، از نقلش صرفنظر کردیم، و به زودی تفسیری که در روایات از آنها شده در بحث روایتی آینده از نظرتان خواهد گذشت. </p> <p> <span class="aya" rel="57_12" data-words="12-20">بشراکم الیوم جنات تجری من تحتها الأنهار خالدین فیها</span> -این قسمت از آیه حکایت بشارتی است که در روز قیامت به مؤمنین و مؤمنات می‌دهند، و دهنده آن ملائکه است، که به دستور خدای تعالی و تقدیر او می‌گویند: بشارتتان امروز جناتی است که از دامنه آنها نهرها جاری است، و شما در آن جاودانید. و مراد از بشارت مژده خوشحال کننده است، که در آیه همان بهشت است. و بقیه الفاظ آیه روشن است. </p> <p> <span class="aya" rel="57_12" data-words="21-24">ذلک هو الفوز العظیم</span> <span class="phrase">-این جمله حکایت کلام خود خدای تعالی است، و اشاره با کلمه <em rel="fa_57_12_21-21" data-sentence="57:177">ذلک</em> به مطالب گذشته است که عبارت بود از پیش رفتن نور آنان و بشارتشان به بهشت، ممکن هم هست جمله مورد بحث را تتمه کلام ملائکه گرفته و اشاره مذکور را به همان جنات و خلود در آنها دانست.</span> </p> <h3> <span class="title" rel="57_7 57_8 57_9 57_10 57_11 57_12 57_13 57_14 57_15">تقاضای منافقان از مؤمنان در قیامت، و جوابی که به آنان داده می‌شود: به دنیا برگردید و نور به دست آورید</span> </h3> <p> <code class="aya" rel="57_13"/> <span class="aya" rel="57_13" data-words="1-11">یوم یقول المنافقون و المنافقات للذین آمنوا انظرونا نقتبس من نورکم...</span> <span class="phrase">کلمه <em>نظر</em> که مصدر فعل <em rel="fa_57_13_8-8" data-sentence="30:371">انظرونا</em> است، اگر بدون وسیله حرف <em rel="fa_57_9_11-11" data-sentence="113:334">الی</em> مفعول بگیرد، معنای انتظار و نیز معنای مهلت دادن را می‌دهد، و اگر با حرف <em rel="fa_57_9_11-11" data-sentence="242:249">الی</em> متعدی شود، مثلا گفته شود: فلان نظر الیه-فلانی به آن نظر کرد ، معنای نگاه کردن را می‌دهد، و اگر با حرف <em>فی</em> متعدی شود معنای دقت و تامل را می‌دهد، و کلمه <em>اقتباس</em> که مصدر فعل  <em rel="fa_57_13_9-9" data-sentence="487:46">نقتبس</em> است به معنای گرفتن قبسی (قطعه‌ای) از آتش است.</span> </p> <p>و از سیاق آیه چنین بر می‌آید که منافقین و منافقات در روز قیامت در ظلمتی هستند که از هر سو احاطه‌شان کرده و مانند خیمه‌ای محاصره‌شان نموده. و نیز برمی‌آید که مردم در آن روز مجبور به رفتن به سوی خانه جاودانه خویشند. چیزی که هست مؤمنین و مؤمنات این مسیر را با نور خود طی می‌کنند، نوری‌ که از جلو ایشان و به سوی سعادتشان در حرکت است،     <code class="page" rel="19,274"/> در نتیجه راه را می‌بینند، و هر جا آن نور رفت می‌روند تا به مقامات عالیه خود برسند، و اما منافقین و منافقات که فرو رفته در ظلمتند نمی‌توانند راه خود را طی کنند، و نمی‌دانند به کدام طرف بروند.  (و نکته مهمی که از آیه استفاده می‌شود این است که: این دو طایفه که یکی غرق در نور و دیگری غرق در ظلمت است در قیامت با همند)، منافقین همانطور که در دنیا با مؤمنین و در بین آنان بودند، و بلکه مردم آنان را جزو مؤمنین می‌شمردند، در قیامت نیز با مؤمنین هستند، اما مؤمنین و مؤمنات پیش می‌روند، و به سوی بهشت راه خود را پیش می‌گیرند، و منافقین و منافقات در ظلمتی که از هر سو احاطه‌شان کرده عقب می‌مانند، از مؤمنین و مؤمنات درخواست می‌کنند قدری مهلتشان دهند، و در انتظارشان بایستند تا ایشان هم برسند، و مختصری از نور آنان گرفته راه پیش پای خود را با آن روشن سازند. </p> <p> <span class="aya" rel="57_13" data-words="12-16">قیل ارجعوا وراءکم فالتمسوا نورا</span> -به ایشان گفته می‌شود به دنیا برگردید، و برای خود نوری به دست آورید، گوینده این پاسخ یا ملائکه‌اند. و یا طایفه‌ای از بزرگان و نخبگان مؤمنین از قبیل اصحاب اعراف. </p> <p>به هر حال از هر که باشد به اذن خدا و از طرف او است و خطاب به اینکه به ورای خود برگردید و نوری جستجو نمایید به قول بعضی<span class="footnote" rel="1" title="روح المعانی، ج ۲۷، ص ۱۷۶">*</span> از مفسرین خطابی است طعنه‌آمیز و استهزایی، و این عکس العمل همان استهزایی است که در دنیا به مؤمنین می‌کردند، و بنا به گفته این مفسرین به نظر روشن‌تر چنین می‌رسد که: مراد از کلمه <em>وراء</em> دنیا باشد، و حاصل معنا این باشد که: به دنیایی که پشت سر گذاشتید، و در آن هر چه کردید بر اساس نفاق کردید، برگردید، و از آن اعمالی که می‌کردید نوری بگیرید، چون نور امروز که روز قیامت است یا از اعمال است، و یا از ایمان، و شما در دنیا نه ایمان داشتید و نه عمل. </p> <p>البته ممکن است همین وجه را طور دیگری توجیه کرد که هم وجهی جداگانه باشد، و هم مشتمل بر استهزا نباشد، به اینکه بگوییم: جمله <em>ارجعوا</em> امر می‌کند به اینکه به دنیا برگردند، و در آنجا ایمان واقعی و اعمال صالح کسب بکنند، و لیکن نمی‌توانند برگردند، در نتیجه گوینده نمی‌خواهد منافقین و منافقات را استهزا کند، بلکه می‌خواهد بگوید: کار از کار گذشته و دستتان بجایی بند نیست. </p> <p>هم چنان که نظیر این امر در آیه زیر که آن نیز مربوط به قیامت است آمده، می‌فرماید: <span class="aya" rel="68_42" data-words="1-10">یوم یکشف عن ساق و یدعون إلی السجود فلا یستطیعون</span>... </p> <p>   <code class="page" rel="19,275"/> <span class="aya" rel="68_43" data-words="5-13">و قد کانوا یدعون إلی السجود و هم سالمون</span><span class="footnote" rel="1" title="روزی که بساط خلقت برچیده می‌شود و قیامت بپا می‌گردد، و دعوت به سجود می‌شوند، اما نمی‌توانند سجده کنند و همین‌ها بودند که در دنیا در حالی که سالم بودند و می‌توانستند سجده کنند وقتی به سجده دعوت می‌شدند امتناع می‌ورزیدند سوره قلم، آیه ۴۲ و ۴۳">*</span>. </p> <p>بعضی<span class="footnote" rel="2" title="روح المعانی، ج ۲۷، ص ۱۷۷">*</span> دیگر گفته‌اند: منظور این است که: به آن محلی که نور را تقسیم می‌کردند بر گردید، و برای خود نوری بگیرید، و منافقین بدانجا برمی‌گردند، و اثری از نور نمی‌یابند، دو مرتبه به سراغ مؤمنین و مؤمنات می‌آیند، اما به دیواری بر می‌خورند که بین ایشان و مؤمنین زده شده، و این خود خدعه‌ای است از خدای تعالی، که با منافقین می‌کند، همانطور که منافقین در دنیا با خدا نیرنگ می‌کردند، و قرآن در باره نیرنگشان فرموده: <span class="aya" rel="4_142" data-words="1-7">إن المنافقین یخادعون الله و هو خادعهم</span><span class="footnote" rel="3" title="منافقین با خدا نیرنگ می‌کنند، و خدا هم با آنان نیرنگ خواهد کرد سوره نساء، آیه ۱۴۲">*</span>. </p> <h3> <span class="title" rel="57_13 57_7 57_8 57_9 57_10 57_11 57_12 57_14 57_15">مقصود از دیواری که بین منافقان و مؤمنان زده می‌شود و مفاد این تمثیل در بیان حال منافقان در دنیا و آخرت</span> </h3> <p> <span class="aya" rel="57_13" data-words="17-29">فضرب بینهم بسور له باب باطنه فیه الرحمة و ظاهره من قبله العذاب</span>  <em>سور شهر</em> به معنای دیوار دور شهر است که در قدیم دور هر شهری می‌کشیدند، و ارتباط شهر را با خارج قطع می‌نمودند. و ضمیر <em>هم</em> در جمله‌ <span class="aya" rel="57_13" data-words="17-19">فضرب بینهم بسور</span>، به مؤمنین و منافقین هر دو برمی‌گردد، و معنای جمله این است که: بین مؤمنین و منافقین دیواری کشیده می‌شود که این دو طایفه را از هم جدا می‌کند، و مانع ارتباط آن دو با یکدیگر می‌شود. </p> <p>و در اینکه این دیوار چیست؟ بعضی<span class="footnote" rel="4" title="روح المعانی، ج ۲۷، ص ۱۷۷">*</span> از مفسرین گفته‌اند: اعراف است. این احتمال بعیدی نیست هم چنان که ما نیز در تفسیر آیه شریفه‌ <span class="aya" rel="7_46" data-words="1-7">و بینهما حجاب و علی الأعراف رجال...</span><span class="footnote" rel="5" title="سوره اعراف، آیه ۴۶">*</span> این احتمال را دادیم. </p> <p>و بعضی<span class="footnote" rel="6" title="روح المعانی، ج ۲۷، ص ۱۷۷">*</span> دیگر منظور از آن دیوار را غیر اعراف دانسته‌اند. </p> <p>و <span class="phrase">معنای اینکه فرمود: <em rel="fa_57_13_20-21" data-sentence="19:666">له باب</em> این است که: دیوار مذکور دری دارد، و این، در حقیقت تشبیهی است از حالی که منافقین در دنیا داشتند، چون منافقین در دنیا با مؤمنین             <code class="page" rel="19,276"/> اتصال و ارتباط داشتند (و مانند کفار یکسره رابطه خود را با مؤمنین قطع نکرده بودند)، و با اینکه با مؤمنین ارتباط داشتند، در عین حال با حجابی خود را از مؤمنین پنهان کرده بودند،  (یعنی واقعیت خود را پنهان کرده بودند، و مؤمنین حتی احتمال هم نمی‌دادند که این افراد ظاهر الصلاح گرگانی در لباس میش بوده باشند) و علاوه بر این که در و دیوار مذکور وضع دنیایی منافقین را- ممثل می‌کند، این فایده را هم دارد که منافقین از آن در، وضع مؤمنین را می‌بینند، و بیشتر حسرت می‌خورند، و سر انگشت ندامت می‌گزند.</span> </p> <p> <span class="aya" rel="57_13" data-words="22-29">باطنه فیه الرحمة و ظاهره من قبله العذاب</span> <span class="phrase">-کلمه <em rel="fa_57_13_22-22" data-sentence="6:133">باطنه</em> مبتدا، و جمله‌ <span class="aya" rel="57_13" data-words="23-24">فیه الرحمة</span> مبتدا و خبر، و جملگی خبر است برای <em rel="fa_57_13_22-22" data-sentence="180:2">باطنه</em> .</span> و <span class="phrase">همچنین کلمه <em rel="fa_57_13_26-26" data-sentence="12:127">ظاهره</em> مبتدا، و جمله‌ <span class="aya" rel="57_13" data-words="27-29">من قبله العذاب</span> مبتدا و خبر و جملگی خبر <em rel="fa_57_13_26-26" data-sentence="181:2">ظاهره</em> .</span> و ضمیر در <em>فیه</em> و در <em>قبله</em> به باطن و ظاهر برمی‌گردد، و از اینکه فرمود: باطن دیوار در آن رحمت و ظاهر دیوار از ناحیه دیوار عذاب است، چنین برمی‌آید که دیوار محیط به مؤمنین است، و مؤمنین در داخل دیوار، و منافقین در خارج آن قرار دارند. </p> <p>و اینکه دیوار مذکور داخلش که به طرف مؤمنین است طوری است که مشتمل بر رحمت است، و ظاهرش که به طرف منافقین است مشتمل بر عذاب است، با وضعی که ایمان در دنیا دارد مناسب است، چون ایمان هم در دنیا نظیر همان دیوار آخرت، برای اهل اخلاص از مؤمنین نعمت و رحمت بود، و از داشتن آن شادی و مسرت می‌کردند و لذت می‌بردند، و همین ایمان برای اهل نفاق عذاب بود، از پذیرفتنش شانه خالی می‌کردند، و اصلا از آن ناراحت و متنفر بودند<span class="footnote" rel="1" title="پس دیوار مذکور تجسم ایمان در دنیا است، که برای متحصنین به آن حصن، رحمت، و برای کسانی که خارج آن حصن بودند عذاب و نفرت است، در اینجا بیاد آن حدیث قدسی معروف می‌افتیم که خدای تعالی در آن فرمود: کلمة لا اله الا اللَّه حصنی فمن دخل حصنی امن من عذابی ، عیون اخبار الرضا، ج ۲، ص ۳۷">*</span>. </p> <h3> <span class="title" rel="57_7 57_8 57_9 57_10 57_11 57_12 57_13 57_14 57_15">استمداد منافقان از مؤمنان و جواب ایشان به آنها</span> </h3> <p> <code class="aya" rel="57_14"/> <span class="aya" rel="57_14" data-words="1-5">ینادونهم أ لم نکن معکم...</span> این آیه مطلبی استینافی را به عنوان پاسخ از سؤالی تقدیری بیان می‌کند، گویا شخصی بعد از شنیدن آیه قبلی پرسیده: منافقین و منافقات بعد از آنکه با آن دیوار برخورد می‌کنند، و آن عذاب را از پشت دیوار مشاهده می‌نمایند چه تدبیری می‌اندیشند و چه می‌کنند؟ در پاسخ فرموده: ینادونهم-فریاد بر می‌آورند . </p> <p>و معنای آیه این است که: منافقین و منافقات، مؤمنین و مؤمنات را بانگ می‌زنند که   <code class="page" rel="19,277"/> مگر ما در دنیا با شما نبودیم؟ و منظورشان از این سخن این است که: در دنیا در ظاهر دین با مؤمنین و مؤمنات بودند،  (آنان نماز می‌خواندند و اینان نیز می‌خواندند، و هر کار دیگری که مؤمنین می‌کردند اینان نیز می‌کردند، با این تفاوت که مؤمنین و مؤمنات هر چه می‌کردند برای رضای خدا و تقرب بدو می‌کردند، و اینان هر چه می‌کردند به این انگیزه می‌کردند که با زبان شکار، سخن گفته باشند، تا زودتر شکار را در دام خود بیفکنند). </p> <p>و <span class="phrase">جمله‌ <span class="aya" rel="57_14" data-words="6-7">قالوا بلی</span> تا آخر آیه پاسخ مؤمنین و مؤمنات است به ایشان، که بله، شما با ما بودید، <span class="aya" rel="57_14" data-words="8-10">و لکنکم فتنتم</span> و لیکن شما در امتحان به هلاکت افکندید <em rel="fa_57_14_10-10" data-sentence="248:719">انفسکم</em> خود را، <span class="aya" rel="57_14" data-words="12-13">و تربصتم</span> و همواره منتظر بودید و آرزو داشتید دعوت دینی و متدینین گرفتار بلا و مصیبتی شوند، <span class="aya" rel="57_14" data-words="14-15">و ارتبتم</span>، و در دین خود در شک و تردید بودید، <span class="aya" rel="57_14" data-words="16-18">و غرتکم الأمانی</span>، و آرزوهای گوناگون و از آن جمله آرزوی خاموش شدن نور دین و برگشتن متدینین از دین، شما را مغرور کرد، <span class="aya" rel="57_14" data-words="19-22">حتی جاء أمر الله</span>، تا آنکه امر خدا یعنی مرگ فرا رسید، <span class="aya" rel="57_14" data-words="23-26">و غرکم بالله الغرور</span> کلمه  <em rel="fa_57_14_25-25" data-sentence="925:89">غرور</em> -به فتحه غین-به معنای شیطان است، و معنای جمله این است که شیطان شما را به خدا مغرور ساخت.</span> </p> <p>و این آیه شریفه به طوری که ملاحظه می‌فرمایید این معنا را افاده می‌کند که زنان و مردان منافق در روز قیامت از زنان و مردان مؤمن کمک می‌طلبند، تا شاید به کمک آنان از ظلمتی که در آنند نجات یابند، و دست‌آویز و بهانه‌شان این است که آخر ما در دنیا با شما بودیم، و سپس می‌فهماند که مردان و زنان مؤمن در پاسخشان می‌گویند: درست است که با ما بودید، ولی دلهایتان مطابق با ظاهر حالتان نبود، چون شما دلهای خود را گمراه و مفتون کرده بودید و همواره در انتظار بلا و گرفتاری برای مسلمانان بودید، و در دینی که اظهارش می‌داشتید شک و تردید داشتید، آرزوهای خام و شیطان، شما را فریب داد، و این صفات خبیثه همه آفات قلب است، پس دلهای شما سالم نبود، و در امروز که روز قیامت است تنها کسانی سود می‌برند که از دنیا با قلبی سالم آمده باشند، هم چنان که قرآن کریم فرمود: <span class="aya" rel="26_88-89" data-words="1-13">یوم لا ینفع مال و لا بنون، إلا من أتی الله بقلب سلیم</span><span class="footnote" rel="1" title="روزی که مال و فرزندان سودی ندهد، مگر کسی را که با دلی سالم نزد خدا آمده باشد سوره شعراء، آیه ۸۸ و ۸۹">*</span>. </p> <p><code class="aya" rel="57_15"/> <span class="aya" rel="57_15" data-words="1-10">فالیوم لا یؤخذ منکم فدیة و لا من الذین کفروا...</span> این آیه تتمه گفتار مردان و زنان با ایمان است، که در خطاب به منافقین و منافقات   <code class="page" rel="19,278"/> می‌گویند، و در این خطاب خود کفار را هم اضافه می‌کنند، چون منافقین هم در واقع کافرند، و تنها فرقی که کفار با ایشان دارند این است که کفر خود را علنی و اظهار می‌کنند، و مؤمنین در این خطاب می‌گویند امروز هر کسی در گرو عمل خویش است، هم چنان که در قرآن کریم فرموده بود: <span class="aya" rel="74_38" data-words="1-5">کل نفس بما کسبت رهینة</span><span class="footnote" rel="1" title="هر کسی در گرو اعمالی است که کرده سوره مدثر، آیه ۳۸">*</span> اینجا مثل دنیا نیست که بتوانید با دادن رشوه جرم خود را بخرید، امروز از کسی فدیه و عوض نمی‌گیرند، و شما نمی‌توانید از این راه خود را از عذاب خلاص کنید، چون راه نجات یافتن از هر گرفتاری یا دادن عوض است، که انسان بدهد و خود را از گرو آن عذاب درآورد، و یا پارتی و یاری یاوران است که شما هیچ یک را ندارید، اولی را با جمله‌ <span class="aya" rel="57_15" data-words="1-5">فالیوم لا یؤخذ منکم فدیة...</span> نفی کردند، و دومی را با جمله‌ <span class="aya" rel="57_15" data-words="11-12">مأواکم النار</span>. </p> <p> <span class="aya" rel="57_15" data-words="11-17">مأواکم النار هی مولاکم و بئس المصیر</span> -در این جمله به طور کلی هر نوع ناصری که بتواند منافقین و کفار را یاری دهد و از آتش برهاند نفی کرده، مگر یک یاور را، آن هم خود آتش است، که می‌فرماید: <span class="aya" rel="57_15" data-words="13-14">هی مولاکم</span> -تنها آتش یاور شما است ، چون جمله مذکور انحصار را می‌رساند، و منظور از <em>مولی</em> همان ناصر است، و جمله مذکور نوعی طعنه زدن است،  (مثل اینکه به جنایت کاری بگویند: راه نجات و تنها یاورت چوبه دار است). </p> <p>ممکن هم هست کلمه <em>مولی</em> در اینجا به معنای متصدی امر باشد، چون کفار در دنیا برای برآوردن حوایج زندگیشان از خوردنی و نوشیدنی و جامه و همسر و مسکن غیر خدا را می‌خواندند، و حقیقت غیر خدا همان آتش است، پس همانطور که مولای ایشان در دنیا غیر خدا بود، در آخرت هم مولایشان آتش خواهد بود، چون همین آتش است که حوائج آنان را بر می‌آورد، طعامی از زقوم، و شرابی از حمیم، و جامه‌ای بریده از آتش، و همسرانی از شیطانها، و مسکنی در درون دوزخ برایشان فراهم می‌کند، و خدای سبحان در جاهای دیگر کلامش، در آیاتی بسیار از آن خبر داده. </p> <h3>بحث روایتی‌ <span class="title" rel="57_10 57_15 57_12 57_7 57_8 57_9 57_11 57_13 57_14"> (روایاتی در ذیل آیه مربوط به انفاق قبل از فتح و بعد از فتح، گفتگوی منافقان و مؤمنان در قیامت و روایتی در باره آرزوی دراز) </span> </h3> <p> در الدر المنثور است که ابن جریر، ابن ابی حاتم، ابن مردویه، و ابو نعیم (در کتاب دلائل) از طریق زید بن اسلم، از عطاء بن یسار، از ابی سعید خدری، روایت کرده که گفت:   <code class="page" rel="19,279"/> در سال حدیبیه در رکاب رسول خدا (ص) از مدینه بیرون شدیم تا به عسفان رسیدیم، در آنجا رسول خدا (ص) فرمود: ممکن است مردمی نیایند که شما وقتی اعمال خود را با اعمال آنان مقایسه کنید اعمال خود را ناچیز بشمارید. </p> <p>پرسیدیم: یا رسول اللَّه (ص) آن مردم چه کسانیند آیا از قریشند؟ فرمود: نه، و لیکن اهل یمنند، که دلهایی رقیق‌تر و قلوبی نرم‌تر دارند، پرسیدیم: آیا آنها بهتر از ما هستند یا رسول اللَّه؟ فرمود: اگر هر یک از آنان کوهی از طلا در راه خدا انفاق کنند هرگز به یک چهارم اجر شما و بلکه به نصف آن هم نمی‌رسند، و همین فصل ممیز میان ما و سایر مسلمانان آینده است، که ما قبل از فتح مکه در راه خدا انفاق کردیم، <span class="aya" rel="57_10" data-words="15-24">لا یستوی منکم من أنفق من قبل الفتح و قاتل...</span><span class="footnote" rel="1" title="تفسیر قمی، ج ۲، ص ۳۵۱">*</span> مؤلف: این معنا به چند طریق و با عبارتی قریب به هم روایت شده، ولی این اشکال متوجه آن هست که از سیاق آیات مورد بحث برمی‌آید که بعد از فتح نازل شده که منظور از آن فتح، فتح حدیبیه است و یا فتح مکه است، و این روایات می‌گویند: آیه قبل از فتح نازل شده، پس با آیه انطباق ندارد. </p> <p>و نیز در همان کتاب است که عبد بن حمید و ابن منذر از عکرمه روایت کرده‌اند که گفت: وقتی آیه شریفه‌ <span class="aya" rel="57_10" data-words="15-24">لا یستوی منکم من أنفق من قبل الفتح و قاتل</span> نازل شد ابو دحداح گفت: به خدا سوگند امروز مبالغ هنگفتی انفاق می‌کنم، تا درجه آن کسانی را دریابم که قبل از فتح انفاق کرده بودند، و بعد از من هم کسی نتواند این رکورد مرا بشکند. </p> <p>آن گاه گفت بارالها هر چه را که ابو دحداح مالک است نصفش در راه تو باشد، و تمامی اموالش را نصف کرد، تا رسید به لنگه کفشش گفت: حتی این هم<span class="footnote" rel="2" title="تفسیر نور الثقلین، ج ۵، ص ۲۴۲ به نقل از کافی">*</span>. </p> <p>و در تفسیر قمی در ذیل آیه‌ <span class="aya" rel="57_12" data-words="1-11">یوم تری المؤمنین و المؤمنات یسعی نورهم بین أیدیهم و بأیمانهم</span> می‌گوید: در روز قیامت نور در بین مردم طبق درجات ایمانشان تقسیم می‌شود، و نوری که به منافق می‌رسد تنها بین انگشت ابهام پای چپش را فرا می‌گیرد، منافق به نور خود می‌نگرد، و سپس به مؤمنین می‌گوید: بایستید تا من از نور شما اقتباس کنم. مؤمنین به ایشان می‌گویند: به عقب برگردید و در آنجا برای خود کسب نور کنید، در این هنگام است که بین این دو طایفه دیواری زده می‌شود، دیواری که دارای دری است، از پشت دیوار مؤمنین را صدا می‌زنند که مگر ما در دنیا با شما نبودیم؟ می‌گویند: بله بودید، و لیکن شما خود را   <code class="page" rel="19,280"/> مفتون و هلاک کردید، امام فرمود: یعنی با نافرمانی خدا خود را هلاک کردید و تربصتم و ارتبتم فرمود: یعنی همواره در انتظار بودید و شک داشتید. </p> <p>و سپس در باره جمله‌ <span class="aya" rel="57_15" data-words="1-5">فالیوم لا یؤخذ منکم فدیة</span> فرمود: به خدا سوگند منظور یهود و نصاری نیست، بلکه همین مسلمان اهل قبله است: <span class="aya" rel="57_15" data-words="11-14">مأواکم النار هی مولاکم</span> فرمود یعنی آتش اولی و سزاوارتر است برای شما<span class="footnote" rel="1" title="الدر المنثور، ج ۶، ص ۱۷۲">*</span>. </p> <p>مؤلف: منظور امام از اهل قبله، منافقین از مسلمانان هستند. </p> <p>و در کتاب کافی به سند خود از ابان بن تغلب روایت کرده که گفت: از امام صادق  (ع) شنیدم می‌فرمود: زنهار، از آرزوی (دور و دراز) بپرهیزید، که خرمی زندگی شما را می‌برد، و دیگر هیچ یک از نعمتهایی که به شما داده‌اند در نظرتان خرم و قانع کننده نمی‌شود، همین آرزوها باعث می‌شود آنچه موهبت و عطا که خدای عز و جل به شما ارزانی داشته در نظرتان کوچک و بی‌ارزش شود، و چون آنچه دارید ناچیز و بی‌ارزش شد، و آنچه ندارید و آرزویش را می‌پرورانید به دست نمی‌آورید سراسر عمرتان به حسرت می‌گذرد<span class="footnote" rel="2" title="الدر المنثور، ج ۶، ص ۱۷۲">*</span>. </p> 
