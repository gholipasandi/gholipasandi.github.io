<h2 class="sura">سوره مرسلات مکی است و پنجاه آیه دارد </h2><h3 class="ayas">سوره المرسلات آیه‌های ۱ تا ۱۵</h3><code class="section" rel="77_1-15"/><h3>ترجمه آیات</h3> <p> <span class="trans" rel="77_0">به نام خدای رحمان و رحیم.  </span><span class="trans" rel="77_1">قسم به رسولانی که از پی هم (بر خیر و سعادت خلق) فرستاده شدند.  «۱» </span><span class="trans" rel="77_2">قسم به فرشتگانی که به سرعت تندباد به انجام حکم حق می‌شتابند.  «۲» </span><span class="trans" rel="77_3">قسم به آنان که (وحی حق و شرع الهی را) نیکو نشر می‌دهند.  «۳» </span><span class="trans" rel="77_4">و به آنان که (بین حق و باطل را) کاملا جدا می‌کنند.  «۴» </span><span class="trans" rel="77_5">و به آنان که ذکر (خدا و کتاب الهی) را به انبیا وحی می‌کنند.  «۵» </span><span class="trans" rel="77_6">تا عذر نیکان و بیم و تهدید کافران بدان شود.  «۶» </span><span class="trans" rel="77_7">قسم به همه اینان که آنچه (از ثواب و عقاب آخرت) به شما وعده دادند البته واقع خواهد شد.  «۷» </span><span class="trans" rel="77_8">وقتی که ستارگان همه بی‌نور و محو شوند.  «۸» </span><span class="trans" rel="77_9">و آسمان شکافته شود. <code class="page" rel="20,233"/> «۹» </span><span class="trans" rel="77_10"> و کوه‌ها (چون خاک بر دم باد) پراکنده شوند.  «۱۰» </span><span class="trans" rel="77_11">و در آن هنگام که برای پیامبران (به منظور ادای شهادت) تعیین وقت شود.  «۱۱» </span><span class="trans" rel="77_12">برای چه وقت معین می‌شود؟.  «۱۲» </span><span class="trans" rel="77_13">برای روز قیامت که بین حق و باطل و سعید و شقی جدایی افتد.  «۱۳» </span><span class="trans" rel="77_14">و تو چگونه توانی عظمت آن روز جدایی را تصور کنی؟.  «۱۴» </span><span class="trans" rel="77_15">وای در آن روز (به حال منکران خدا و قیامت) و تکذیب کنندگان (کتاب و رسالت).  «۱۵» </span></p>                         <h3>بیان آیات</h3> <p> این سوره یوم الفصل که همان روز قیامت است را خاطر نشان ساخته، خبر از وقوع آن را تاکید می‌کند، و این تاکید خود را با تهدید شدیدی به منکرین آن و انذار و تبشیر به دیگران توأم نموده، جانب تهدید را بیش از سایر مطالب تاکید می‌کند، برای اینکه می‌بینیم ده مرتبه می‌فرماید: <span class="aya" rel="77_15" data-words="1-3">ویل یومئذ للمکذبین</span> -وای در آن روز بر تکذیب‌گران و این سوره به شهادت سیاق آیاتش در مکه نازل شده است. </p> <p><code class="aya" rel="77_1"/> <span class="aya" rel="77_1" data-words="1-3">و المرسلات عرفا</span> <span class="phrase">این آیه و آیات بعدش تا شش آیه سوگندهایی است از خدای تعالی، به اموری که از آن امور تعبیر کرده به <em>مرسلات</em> ، <em>عاصفات</em> ، <em>ناشرات</em> ، <em>فارقات</em> ، <em rel="fa_77_5_1-2" data-sentence="168:69">ملقیات ذکرا</em> و <span class="aya" rel="77_6" data-words="1-3">عذرا أو نذرا</span>.</span> و دو تعبیر اول یعنی‌ <span class="aya" rel="77_1" data-words="2-3">المرسلات عرفا</span> و <span class="aya" rel="77_2" data-words="1-2">فالعاصفات عصفا</span> اگر از سیاق صرفنظر کنیم و خود آن دو را در نظر بگیریم، خالی از مختصر ظهوری در بادهای سخت و تند و پشت سر هم نیست، و لیکن تعبیر آخر یعنی‌ <span class="aya" rel="77_5-6" data-words="1-5">فالملقیات ذکرا، عذرا أو نذرا</span> تقریبا صریح در این است که مراد از آن ملائکه‌ای است که حامل وحی خدای تعالی بودند و بر انبیا و رسل نازل می‌شدند، و به منظور اتمام حجت و انذار و سایر غراض، وحی الهی را بر آنان القا می‌کردند و بقیه صفات پنجگانه هم آن طور نیست که قابل حمل بر معنایی مناسب با این معنا نباشند. </p> <p>و ما نمی‌توانیم تمامی صفات پنجگانه را حمل کنیم بر بادهای تند که دو جمله اول -به بیانی که گذشت-ظهور در آن دارد، مگر اینکه خود را به سختی دچار زحمت نموده، سه صفت دیگر و مخصوصا صفت آخری را به زحمت حمل بر آن نماییم. </p> <p>این کار را هم نمی‌توانیم بکنیم که دو جمله اول را حمل کنیم بر بادهای تند، و سه جمله بقیه را و یا تنها دو جمله آخر و یا حد اقل جمله اخیر را حمل بر ملائکه وحی کنیم، برای<code class="page" rel="20,234"/> اینکه ظاهرا هیچ تناسبی میان بادهای متعاقب و ملائکه وحی نیست، تا در یک سیاق که سیاق سوگند است بین آن دو جمع شود، و هر دو نوع سوگند در سلک واحدی قرار گیرند، و توجیهات مختلفی که در این باب کرده‌اند، معانی بعیدی است از ذهن، به طوری که هیچ شنونده‌ای بدون توجه قبلی، به آن معانی منتقل نمی‌شود. </p> <p>پس وجه صحیح همان است که از این سخنان که بسیار هم زیاد است صرفنظر کنیم، چون به هیچ وجه تحت ضابطه در نمی‌آیند، و باید بگوییم در همه صفات پنجگانه ملائکه وحی منظورند نظیر سایر سوگندهایی که در ابتدای سوره صافات آمده، می‌فرماید: <span class="aya" rel="37_1-3" data-words="1-7">و الصافات صفا، فالزاجرات زجرا، فالتالیات ذکرا</span><span class="footnote" rel="1" title="سوگند به آنها که صف کشیده‌اند، همانها که قویا نهی می‌کنند و آنها که پی در پی ذکر را تلاوت می‌کنند سوره صافات، آیات ۱-۳">*</span>، و در معنای آن است آیه شریفه زیر که می‌فرماید: <span class="aya" rel="72_26-28" data-words="1-27">عالم الغیب فلا یظهر علی غیبه أحدا، إلا من ارتضی من رسول فإنه یسلک من بین یدیه و من خلفه رصدا، لیعلم أن قد أبلغوا رسالات ربهم</span><span class="footnote" rel="2" title="عالم الغیب او است و هیچ کس را بر اسرار غیبش آگاه نمی‌سازد مگر رسولانی که آنها را بر گزیده است و مراقبتی از پیش رو و پشت سر برای آنها قرار می‌دهد، تا بداند پیامبرانش رسالتهای پروردگارشان را ابلاغ کرده‌اند سوره جن، آیات ۲۶-۲۸">*</span> که ترجمه‌اش در اوائل کتاب در تفسیر سوره جن گذشت. </p> <h3> <span class="title" rel="77_1 77_3">مراد از قسم‌ <span class="aya" rel="77_1" data-words="1-3">و المرسلات عرفا</span>، <span class="aya" rel="77_3" data-words="1-3">و الناشرات نشرا</span> و سوگندهای دیگر آغاز سوره مبارکه مرسلات برای تاکید وقوع قیامت</span> </h3> <p> پس جمله‌ <span class="aya" rel="77_1" data-words="1-3">و المرسلات عرفا</span> سوگندی است از خدای تعالی به مرسلات. و <span class="phrase">کلمه  <em rel="fa_77_1_3-3" data-sentence="6:223">عرف</em> -به ضمه عین و سکون راء-به معنای دسته مویی است که در گردن اسب می‌باشد و هر امری را که به طور تعاقب و پشت سر هم واقع بشود به یال اسب تشبیه می‌کنند، مثلا به عنوان استعاره گفته می‌شود فلانی‌ها مثل یال اسب آمدند، یعنی پشت سرهم.</span> و یا گفته می‌شود:  جاءوا الیه عرفا واحدا-به یک یال نزدش آمدند ، یعنی زنجیروار و متصل به هم آمدند. <span class="phrase">کلمه  <em rel="fa_77_1_3-3" data-sentence="6:1187">عرف</em> به معنای معروف از هر کار نیز می‌آید، چه کار نیک و چه کار زشت، و این کلمه در آیه مورد بحث اگر به معنای اول گرفته شود حال، و معنایش چنین خواهد بود: سوگند به فرشتگان روانه شده، در حالی که پشت سرهم می‌آیند ، و اگر به معنای دوم گرفته شود مفعول له خواهد بود، و چنین معنا می‌دهد: سوگند به فرشتگان که به خاطر کاری خیر و معروف روانه شده‌اند <em>، و کلمه</em> ارسال <em>در مقابل کلمه</em> امساک است، اولی به معنای رها کردن، و دومی به معنای نگه داشتن است، و اگر مرسل‌ها را مؤنث آورد، و نفرمود:  <em>و المرسلین عرفا</em> ، برای این اعتبار بوده که فرشتگان جماعتی بودند، و یا به اعتبار آن روحی     <code class="page" rel="20,235"/> است که ملائکه نازلش می‌کنند، هم چنان که در قرآن کریم فرموده: <span class="aya" rel="16_2" data-words="1-10">ینزل الملائکة بالروح من أمره علی من یشاء من عباده</span><span class="footnote" rel="1" title="فرشتگان را با روح الهی به فرمانش بر هر کس از بندگانش بخواهد نازل می‌کند سوره نحل، آیه ۲">*</span>، و نیز فرموده: <span class="aya" rel="40_15" data-words="5-13">یلقی الروح من أمره علی من یشاء من عباده...</span><span class="footnote" rel="2" title="روح را به امر خود بر هر که از بندگان بخواهد می‌فرستد تا خلق را از روز قیامت بترساند سوره مؤمن، آیه ۱۵">*</span>.</span> </p> <p>و معنای جمله این است که سوگند می‌خورم به جماعات ملائکه وحی، که روانه می‌شوند. بعضی<span class="footnote" rel="3" title="قسم به انجیر و زیتون و قسم به طور سینا سوره تین، آیات ۱-۲">*</span> گفته‌اند: مراد از این جمله بادهای پی در پی است. که در سابق به ضعف این نظریه اشاره کردیم، و نظیر این قول در ضعف، سخن آن مفسری<span class="footnote" rel="4" title="مجمع البیان، ج ۱۰، ص ۴۱۵">*</span> است که گفته: منظور از مرسلات انبیایند، دلیل ضعف این قول این است که با آیات بعد سازگار نیست. </p> <p><code class="aya" rel="77_2"/> <span class="aya" rel="77_2" data-words="1-2">فالعاصفات عصفا</span> این جمله عطف است به جمله قبلی، و مراد از <em>عصف</em> سرعت سیر است، باد تند را عاصف می‌گویند، و سرعت سیر ملائکه در رساندن وحی را به عنوان استعاره عصف خوانده، و معنایش این است که سوگند می‌خورم به ملائکه‌ای که پشت سر هم روانه می‌شوند، و ایشان با سرعت سیری که دارند، مانند بادهای تند ماموریت خود را انجام می‌دهند. </p> <p><code class="aya" rel="77_3"/> <span class="aya" rel="77_3" data-words="1-3">و الناشرات نشرا</span> این جمله سوگندی دیگر است، و نشر صحیفه و کتاب و جامه و امثال آن، به معنای گشودن آن است، و مراد از <em>نشر</em> گشودن صحف وحی است، هم چنان که آیه‌ <span class="aya" rel="80_11-16" data-words="1-15">کلا إنها تذکرة، فمن شاء ذکره، فی صحف مکرمة، مرفوعة مطهرة، بأیدی سفرة، کرام بررة</span><span class="footnote" rel="5" title="هرگز چنین مکن، این (قرآن) یک تذکر و یادآوری است و هر کس بخواهد از آن پند می‌گیرد در الواح پر ارزشی ثبت است الواحی والا قدر و پاکیزه به دست سفیرانی است والا مقام و فرمان بردار و نیکوکار سوره عبس، آیات ۱۱-۱۶">*</span> به این معنا اشاره می‌کند. </p> <p>و معنای آیه این است که: سوگند می‌خورم به ملائکه‌ای که صحیفه‌های آسمانی را باز می‌کنند، صحیفه‌هایی که وحی الهی بر آن نوشته شده، تا پیغمبر آن را تلقی کند. </p> <p>بعضی<span class="footnote" rel="6" title="مجمع البیان، ج ۱۰، ص ۴۱۵">*</span> از مفسرین گفته‌اند: مراد از این جمله بادهایی است که خداوند قبل از نزول باران و رحمت خدا می‌پراکند. بعضی<span class="footnote" rel="7" title="مجمع البیان، ج ۱۰، ص ۴۱۵">*</span> دیگر گفته‌اند: مراد بادهایی است که ابرها را           <code class="page" rel="20,236"/> می‌گسترند. بعضی<span class="footnote" rel="1" title="روح المعانی، ج ۲۹، ص ۱۷۱">*</span> دیگر گفته‌اند: مراد ملائکه‌ای است که نامه‌های اعمال را می‌گسترند. </p> <p>و بعضی<span class="footnote" rel="2" title="تفسیر مراغی، ج ۲۹، ص ۱۷۸">*</span> دیگر گفته‌اند: ملائکه‌ای است که در هنگام نزول، بال خود را می‌گسترند. و بعضی دیگر حرفهای دیگری زده‌اند. </p> <p><code class="aya" rel="77_4"/> <span class="aya" rel="77_4" data-words="1-2">فالفارقات فرقا</span> مراد از <em>فارقات</em> فرق‌هایی است که بین حق و باطل، و حلال و حرام است، و فرق در این آیه صفتی است که بر نشر یاد شده متفرع می‌شود. </p> <p><code class="aya" rel="77_5"/> <span class="aya" rel="77_5-6" data-words="1-5">فالملقیات ذکرا، عذرا أو نذرا</span> <span class="phrase">مراد از <em rel="fa_77_5_2-2" data-sentence="8:47">ذکر</em> قرآن است، که او را به رسول خدا (ص) می‌خواندند.</span> و ممکن هم هست وحی نازل بر انبیا باشد، که بر آنان خوانده می‌شد. و صفات سه‌گانه‌ای که اخیرا ذکر شده، یعنی <em>نشر</em> ، <em>فرق</em> و <em>القاء</em> ، سه صفت است که مترتب بر یکدیگرند، یعنی اول باید صحف آسمانی نشر بشود، تا فرق میان حق و باطل و حلال و حرام روشن شود، پس با نشر است که فرق تحقق خود را آغاز می‌کند، و با القاء تحققش تمام می‌شود، پس فرق مرتبه‌ای از وجود نشر است، که بر آن مترتب می‌شود، و القاء، مرتبه دیگری است که بر وجود آن مترتب می‌شود و وجود نشر را تمام می‌کند. </p> <p><code class="aya" rel="77_6"/>و <span class="phrase">در کلمه <em rel="fa_77_6_1-1" data-sentence="8:91">عذرا</em> و <em rel="fa_77_6_3-3" data-sentence="63:75">نذرا</em> مفعول له هستند، و اگر با حرف <em>أو</em> عطف شده‌اند برای افاده تنویع است.</span> </p> <p>بعضی<span class="footnote" rel="3" title="در آن زمان که آسمان شکافته شود سوره انشقاق، آیه ۱">*</span> گفته‌اند: این دو کلمه مصدر و به معنای اعذار و انذار است، و اعذار به معنای آوردن بهانه‌ای است که به وسیله آن انسان معذور شود، و معنای آیه این است که: فرشتگان ذکر را تلاوت می‌کنند تا عذر باشد برای بندگان مؤمن، که به ذکر ایمان دارند، و تهدید باشد برای سایرین. </p> <p>بعضی<span class="footnote" rel="4" title="مجمع البیان، ج ۱۰، ص ۴۱۵">*</span> دیگر گفته‌اند: معنایش این است که: فرشتگان ذکر را تلاوت می‌کنند تا خدای تعالی عذرش در برابر بندگان و عقاب ایشان تمام باشد، و معلوم شود که عقاب بندگان جز به وجه حکمت نبوده. برگشت این معنا هم به همان اتمام حجت است، پس بنا بر این، حاصل معنای آیه این است که فرشتگان ذکر را القاء می‌کنند تا حجت بر تکذیب گران تمام شود، و تهدیدی برای غیر ایشان باشد، و این معنا معنای خوبی است. </p> <p>       <code class="page" rel="20,237"/><code class="aya" rel="77_7"/> <span class="aya" rel="77_7" data-words="1-3">إنما توعدون لواقع</span> <span class="phrase">این جمله جواب از آن چند سوگند است، و کلمه <em>ما</em> موصوله و خطاب در  <em rel="fa_77_7_2-2" data-sentence="72:264">توعدون</em> به عموم بشر است، و مراد از <span class="aya" rel="77_7" data-words="1-2">إنما توعدون</span> وعده‌های قیامت و ثواب و عقاب است، و اگر فرمود: <em rel="fa_77_7_3-3" data-sentence="268:110">لواقع</em> و نفرمود: <em>لکائن</em> برای این بود که کلمه <em rel="fa_77_7_3-3" data-sentence="371:50">واقع</em> رساتر است، چون در آن شایبه‌ای از استقرار نیز هست.</span> و معنای آیه این است که: آن چیزی که خدا شما را به آن وعده داده، یعنی مساله بعث و عقاب و ثواب خواه ناخواه واقع خواهد شد. </p> <h3>گفتاری پیرامون سوگند یاد کردن خدای تعالی در قرآن</h3> <p> یکی از لطائف فن بیان در این آیات شش‌گانه این است که علاوه بر اینکه سوگند در آن خبری را که در جواب است تاکید می‌کند، متضمن حجت بر مضمون جواب نیز هست، و می‌فهماند به چه دلیل جزای موعود واقع شدنی است، به این دلیل که تدبیر ربوبی که سوگندها بدان اشاره دارد، یعنی ارسال مرسلات و عاصفات، نشر صحف، فرق و جداسازی حق از باطل، و القاء مرسلات ذکر را بر پیامبر، تدبیری است که جز با وجود تکلیف الهی تصور صحیح ندارد. و تکلیف هم جز با حتمی بودن روز جزا. روزی که مکلفین عاصی و مطیع به جزای خود برسند تمام نمی‌شود. </p> <p>پس سوگندی که خدای تعالی یاد کرده سوگند تدبیر او است، تا هم وقوع جزای موعود را تاکید کند، و هم حجتی باشد بر وقوع آن جزا، گویا فرموده: من به این حجت سوگند می‌خورم که مدلولش واقع خواهد شد. </p> <p>و خواننده عزیز اگر در آیاتی که خدای تعالی در آنها سوگند یاد کرده دقت بفرماید، خواهد دید که خود آن سوگندها حجت و برهانی است که بر حقانیت جواب قسم دلالت می‌کند، نظیر سوگندی که در مورد رزق خورده و فرموده: <span class="aya" rel="51_23" data-words="1-7">فو رب السماء و الأرض إنه لحق</span><span class="footnote" rel="1" title="سوگند به پروردگار آسمان و زمین که این مطلب حق است سوره ذاریات، آیه ۲۳">*</span>، که در عین اینکه سوگند خورده بر حقیت رزق، دلیل آن را هم بیان کرده، و آن این است که خدای تعالی رب و مدبر آسمان و زمین است، و مبدأ رزق مرزوقین هم همان تدبیر الهی است. و سوگندی که در مورد مستی کفار یاد کرده می‌فرماید:   <code class="page" rel="20,238"/> <span class="aya" rel="15_72" data-words="1-5">لعمرک إنهم لفی سکرتهم یعمهون</span><span class="footnote" rel="1" title="به جانت سوگند اینها در مستی خود سرگردانند سوره حجر، آیه ۷۲">*</span>، در عین سوگند بر گمراهی و کوری آنان دلیل آن را هم بیان کرده، و آن جان پیامبر است، که جانی طاهر و به عصمت خدایی مصون از هر نقص است، و معلوم است که مخالف چنین پیامبری معصوم، در مستی و سرگردانی بسر می‌برد، و سوگندی که در رستگاری نفوس الهی و خسران نفوس آلوده یاد کرده، می‌فرماید: <span class="aya" rel="91_1" data-words="1-4">و الشمس و ضحاها</span>... <span class="aya" rel="91_6-10" data-words="6-23">و نفس و ما سواها، فألهمها فجورها و تقواها، قد أفلح من زکاها، و قد خاب من دساها</span><span class="footnote" rel="2" title="به خورشید و گسترش نور آن سوگند و سوگند به نفس آدمی و آن کس که آن را منظم ساخته سپس فجور و تقوا را به او الهام کرده است که هر کس نفس خود را تزکیه کرده رستگار شده و آن کس که نفس خویش را با معصیت و گناه آلوده ساخته نومید و محروم گشته است سوره شمس، آیات ۱-۱۰">*</span> که در عین اینکه سوگند یاد کرده دلیلش را هم آورده، می‌فرماید: نظامی که در خورشید و ماه و شب و روز جریان دارد، و منتهی شده به پیدایش نفسی که فجور و تقوایش به او الهام شده، خود دلیل است بر رستگاری کسی که نفس را تزکیه کند و خسران کسی که آن را آلوده سازد. </p> <p>این چند آیه را به عنوان نمونه آوردیم، سایر سوگندها هم که در کلام خدای تعالی آمده همین حال را دارد، هر چند که همه آنها به روشنی این چند سوگند نیست، و نیازمند دقت نظر بیشتری است نظیر این سوگند که می‌فرماید: <span class="aya" rel="95_1-2" data-words="1-7">و التین و الزیتون، و طور سینین</span><span class="footnote" rel="3" title="روزی که خدا رسولان را جمع می‌کند، و از ایشان می‌پرسد امت‌ها چه جوابی به شما دادند">*</span>، که خواننده باید در آن تدبر کند. </p> <h3> <span class="title" rel="77_7 77_8 77_11 77_12 77_15 77_1 77_2 77_3 77_4 77_5 77_6 77_9 77_10 77_13 77_14">بیان</span> </h3> <p> <span class="aya" rel="77_8" data-words="1-3">فإذا النجوم طمست</span>... <span class="aya" rel="77_11" data-words="4-4">أقتت</span> این آیات بیانگر روز موعودی است که از وقوع آن خبر داده و فرموده بود: <span class="aya" rel="77_7" data-words="1-3">إنما توعدون لواقع</span>، و جواب کلمه <em>اذا</em> حذف شده، چون جملات‌ <span class="aya" rel="77_12" data-words="1-3">لأی یوم أجلت</span>... </p> <p> <span class="aya" rel="77_15" data-words="3-3">للمکذبین</span> بر آن دلالت می‌کرد. </p> <h3> <span class="title" rel="77_8 77_1 77_2 77_3 77_4 77_5 77_6 77_7 77_9 77_10 77_11 77_12 77_13 77_14 77_15">حوادث و نشانه‌های قیامت که حاکی از تغایر نظام اخروی و نظام دنیوی در همه شؤون است</span> </h3> <p> خدای سبحان روز موعود را با ذکر حوادثی که در آن واقع می‌شود، و مستلزم انقراض عالم انسانی و انقطاع نظام دنیوی است معرفی می‌کند، نظیر تیره شدن ستارگان، شکافتن زمین، متلاشی شدن کوه‌ها، و تحول نظام دنیا به نظامی دیگر. و این نشانیها در بسیاری از سوره‌های قرآنی و مخصوصا سوره‌های کوچک قرآن از قبیل سوره نبا، نازعات، تکویر، انفطار، انشقاق، فجر، زلزال، قارعة، و غیر آن مکرر آمده است، و در روایاتی هم که در مورد مقدمات قیامت و نشانیهای آن وارد شده این امور ذکر شده. </p> <p>       <code class="page" rel="20,239"/> و این معنا از بیانات کتاب و سنت به طور بدیهی معلوم است که نظام حیات در همه شؤونش در آخرت غیر نظامی است که در دنیا دارد، چون خانه آخرت خانه ابدی است، و از ساکنین آن خانه کسانی که اهل سعادتند، سعادتشان خالص، و آنها که اهل شقاوتند شقاوتشان خالص است. طبقه اول آنچه را بخواهند و دوست داشته باشند در اختیار دارند، و طبقه دوم بغیر از مکروه سهمی ندارند، هر چه دارند ناخوشایند است، ولی دار دنیا دار فنا و زوال است، در دنیا جز عوامل و اسباب خارجی و ظاهری، که آمیخته‌ای از مرگ و حیات، و فقدان و و جدان، و کام و ناکامی، و تعب و راحت، و اندوه و مسرت است، حاکم نیست، به خلاف خانه آخرت که دار جزا است، و در آن عملی نیست و دنیا دار عمل است، و جزایی در آن نیست، و کوتاه سخن اینکه نشاه آخرت غیر نشاه دنیا است. </p> <p>پس اینکه خدای تعالی نشاه قیامت و جزا را به وسیله مقدمات آن تعریف می‌کند، و خاطرنشان می‌سازد که نشانی آن برچیده شدن بساط دنیا و خراب شدن بنیان زمین آن، و متلاشی شدن کوه‌های آن، و پاره پاره شدن آسمان آن، و محو و بی‌نور شدن ستارگان آن و غیر اینها در حقیقت از قبیل تحدید حدود یک نشاه به سقوط نظام حاکم بر نشاه‌ای دیگر است: <span class="aya" rel="56_62" data-words="1-8">و لقد علمتم النشأة الأولی فلو لا تذکرون</span><span class="footnote" rel="1" title="شما که از نشاه دنیا خبردار شدید پس چرا نسبت به نشاه آخرت متذکر نمی‌شوید سوره واقعه، آیه ۶۲">*</span>. </p> <p><span class="phrase">پس معنای اینکه فرمود: <span class="aya" rel="77_8" data-words="1-3">فإذا النجوم طمست</span> این است که در آن روز اثر ستارگان، نور و سایر آثار آن محو می‌شود، چون کلمه <em rel="fa_77_8_3-3" data-sentence="166:258">طمس</em> به معنای زایل کردن اثر و محو آن است، هم چنان که در جای دیگر این طمس را معنا کرده فرموده: <span class="aya" rel="81_2" data-words="1-4">و إذا النجوم انکدرت</span><span class="footnote" rel="2" title="زمانی که ستارگان تیره می‌شوند سوره تکویر، آیه ۲">*</span>.</span> </p> <p><code class="aya" rel="77_9"/> <span class="aya" rel="77_9" data-words="1-4">و إذا السماء فرجت</span> -یعنی روزی که آسمان پاره می‌شود، چون کلمه <em>فرج، فرجه</em> به معنای پیدا شدن شکاف بین دو چیز است، و در جای دیگر این فرج را معنا کرده <code class="aya" rel="77_10"/>فرموده: <span class="aya" rel="84_1" data-words="1-3">إذا السماء انشقت</span><span class="footnote" rel="3" title="تفسیر قمی، ج ۲، ص ۴۰۰">*</span>. </p> <p> <span class="aya" rel="77_10" data-words="1-4">و إذا الجبال نسفت</span> -یعنی روزی که کوه‌ها از ریشه کنده می‌شوند و از بین می‌روند، وقتی گفته می‌شود: نسفت الریح الکلاء معنایش این است که باد، علف را از ریشه در آورد و از بین برد، هم چنان که در جای دیگر فرموده:       <code class="page" rel="20,240"/> <span class="aya" rel="20_105" data-words="1-8">و یسئلونک عن الجبال فقل ینسفها ربی نسفا</span><span class="footnote" rel="1" title="از تو از کوه‌ها می‌پرسند، بگو پروردگارم به نحوی ناگفتنی آنها را از بین می‌برد سوره طه، آیه ۱۰۵">*</span>. </p> <p><code class="aya" rel="77_11"/> <span class="aya" rel="77_11" data-words="1-4">و إذا الرسل أقتت</span> -یعنی و روزی که زمان حضور انبیا برای شهادت علیه امت‌ها معین می‌شود، و یا آن زمانی که منتظر رسیدنش هستیم تا رسولان علیه امت‌ها شهادت دهند فرا می‌رسد. و <span class="phrase">کلمه <em rel="fa_77_11_4-4" data-sentence="5:547">اقتت</em> فعل ماضی مجهول از باب تفعیل از مصدر تاقیت است، که به معنای توقیت و تعیین وقت است، و در باره شهادت انبیا در جای دیگر فرموده: <span class="aya" rel="7_6" data-words="1-7">فلنسئلن الذین أرسل إلیهم و لنسئلن المرسلین</span><span class="footnote" rel="2" title="به طور قطع از مردمی که رسولان به سویشان گسیل شدند، و از خود رسولان سؤال خواهیم کرد سوره اعراف، آیه ۶">*</span>، و نیز فرموده: <span class="aya" rel="5_109" data-words="1-8">یوم یجمع الله الرسل فیقول ما ذا أجبتم</span><span class="footnote" rel="3" title="مجمع البیان، ج ۱۰، ص ۴۱۵">*</span>.</span> </p> <p><code class="aya" rel="77_12"/> <span class="aya" rel="77_12" data-words="1-3">لأی یوم أجلت</span>... <span class="phrase"><span class="aya" rel="77_15" data-words="3-3">للمکذبین</span> کلمه <em rel="fa_77_12_3-3" data-sentence="68:324">أجل</em> به معنای مدتی است که برای چیزی معین شده باشد و <em>تاجیل</em> به معنای اجل قرار دادن برای چیزی است، که البته در لازمه آن که همان تاخیر باشد نیز استعمال می‌شود، مثلا وقتی می‌گویند: <em>قرض مؤجل</em> معنایش قرض مدت‌دار است، به خلاف <em>قرض حال</em> که به معنای قرض فوری است، و این معنا با آیه مناسب‌تر است تا معنای لغوی کلمه.</span> و <span class="phrase">ضمیر در <em rel="fa_77_12_3-3" data-sentence="8:100">اجلت</em> به امور مذکور یعنی طمس نجوم، شکافتن آسمان، ریشه کن شدن کوه‌ها، و تعیین وقت شهادت رسولان بر می‌گردد.</span> و معنای آیه این است که: این امور برای چه روزی تاخیر داده شده، و خلاصه چه روزی صورت می‌گیرد. </p> <p><span class="phrase">این احتمال هم داده شده که: کلمه <em rel="fa_77_12_3-3" data-sentence="32:404">اجلت</em> به معنای مدت قرار دادن برای چیزی باشد، و ضمیر مقدر در آن به رسل و یا به آنچه که کلام بدان اشعار دارد، و مربوط به اخباری است که رسولان از احوال آخرت داده‌اند برگردد، و معنا چنین باشد: چند سال و یا چند قرن به رسولان مهلت داده‌اند تا بعد از آن مهلت برای شهادت حاضر شوند، و یا چند قرن معین کرده‌اند تا بعد از آن آنچه انبیا خبر داده‌اند واقع شود، و صحنه هول انگیز قیامت و تعذیب کفار و تنعیم مؤمنین محقق گردد.</span> و لیکن این احتمال خالی از خفا و ابهام نیست. </p> <p><code class="aya" rel="77_13"/>این آیه شریفه و آیه بعدش یعنی مجموع‌ <span class="aya" rel="77_12-13" data-words="1-5">لأی یوم أجلت، لیوم الفصل</span> به صورت سؤال     </p> <p>سوره مائده، آیه 109.  <code class="page" rel="20,241"/> و جواب آمده تا عظمت و هول انگیزی آن روز را رسانیده تعجب شنونده را برانگیزد، و اصل معنا این است که این امور تاخیر انداخته شده برای روز فصل. </p> <p>و این نوع جمله‌های استفهامی در معنای تقدیر قول است، و معنای آن این است که: دلیل بر عظمت این روز و هول انگیزی و عجیب بودنش، این است که می‌پرسند: برای چه روزی این امور عظیم و هائل و عجیب تاخیر انداخته شده‌اند، پس جواب داده می‌شود برای روز فصل. </p> <p>و منظور از <em>روز فصل</em> روز جزا است که در آن خدای تعالی بین خلائق فصل قضا می‌کند، هم چنان که فرمود: <span class="aya" rel="22_17" data-words="16-21">إن الله یفصل بینهم یوم القیامة</span><span class="footnote" rel="1" title="خداوند در روز قیامت بین آنان فصل قضا می‌کند سوره حج، آیه ۱۷">*</span>. </p> <p><code class="aya" rel="77_14"/>و جمله‌ <span class="aya" rel="77_14" data-words="1-6">و ما أدراک ما یوم الفصل</span> تعظیمی است از آن روز، و از وقایع آن روز. </p> <p><code class="aya" rel="77_15"/> <span class="aya" rel="52_11" data-words="1-3">فویل یومئذ للمکذبین</span> <span class="phrase">-کلمه <em rel="fa_77_15_1-1" data-sentence="6:200">ویل</em> به معنای هلاکت است، و مراد از  <em rel="fa_77_15_3-3" data-sentence="91:153">مکذبین</em> تکذیب‌گران روز فصل است، که وعده‌اش را به ایشان داده‌اند چون سیاق آیات، سیاق رساندن این معناست که آن روز واقع شدنی است، و به همین منظور هم سوگند یاد شده.</span> </p> <p>و در این جمله نفرینی به تکذیب‌گران شده، و به همین نفرین اکتفاء شده، دیگر جواب کلمه <em>اذا</em> را نیاورده، و نفرموده: اذا النجوم طمست... -وقتی ستارگان تیره می‌شود چه می‌شود... ، و تقدیر کلام این است که وقتی چنین و چنان می‌شود آنچه وعده‌اش به شما داده شده واقع می‌شود . و یا این است که وقتی چنین و چنان می‌شود روز فصل واقع گشته و تکذیب‌گران هلاک می‌شوند،  (که جمله‌هایی که بین گیومه است حذف شده و آن نفرین به جایش نشسته است). </p> <h3>بحث روایتی‌ <span class="title" rel="77_11 77_1 77_8 77_9 77_12 77_2 77_3 77_4 77_5 77_6 77_7 77_10 77_13 77_14 77_15"> (روایاتی در ذیل برخی آیات گذشته) </span> </h3> <p> در کتاب خصال از ابن عباس روایت آورده که گفت: روزی ابو بکر به حضور رسول خدا (ص) عرضه داشت: یا رسول اللَّه محاسنت زود سفید شد؟ فرمود: سوره هود، واقعه، مرسلات، و عم یتساءلون مرا پیر کرد<span class="footnote" rel="2" title="خصال صدوق، ج ۱، ص ۱۹۹">*</span>. </p> <p>و در الدر المنثور است که بخاری، مسلم، نسایی و ابن مردویه از ابن مسعود روایت کرده‌اند که گفت: روزی در حالی که ما با رسول خدا (ص) در غار منی     <code class="page" rel="20,242"/> جای گرفته بودیم، ناگهان سوره <em>و المرسلات عرفا</em> نازل گردید، رسول خدا (ص) در همان حال آن را می‌خواند و من از دهانش می‌گرفتم هنوز دهان رسول خدا  (ص) از خواندن این سوره باز نایستاده بود که ناگهان ماری بر آن جناب حمله کرد، رسول خدا (ص) فرمود: او را بکشید، دویدیم که مار را بکشیم، لیکن دست ما به آن نرسید و فرار کرد، رسول خدا (ص) فرمود من از شر شما حفظ شده‌ام، همانطور که شما از شر این مار حفظ شدید<span class="footnote" rel="1" title="الدر المنثور، ج ۶، ص ۳۰۲">*</span>. </p> <p>مؤلف: صاحب الدر المنثور این روایت را به دو طریق دیگر نیز نقل کرده<span class="footnote" rel="2" title="الدر المنثور، ج ۶، ص ۳۰۲">*</span>. </p> <p>و در تفسیر قمی در ذیل جمله‌ <span class="aya" rel="77_1" data-words="1-3">و المرسلات عرفا</span> گفته: این آیات تابع یکدیگر و مترتب بر همند<span class="footnote" rel="3" title="مجمع البیان، ج ۱۰، ص ۴۱۵">*</span>. </p> <p>و در مجمع در ذیل همین آیه گفته: بعضی معتقدند که مرسلات ملائکه‌ای هستند که برای ابلاغ اوامر و نواهی خدای تعالی ارسال شده‌اند،  (نقل از روایت هروی از ابن مسعود و نقل از ابی حمزه ثمالی یکی از اصحاب علی ع از آن جناب)<span class="footnote" rel="4" title="مجمع البیان، ج ۱۰، ص ۴۱۵">*</span>. </p> <p>و در تفسیر قمی در ذیل جمله‌ <span class="aya" rel="77_8" data-words="1-3">فإذا النجوم طمست</span> گفته است: یعنی نور ستارگان از بین می‌رود، و خود آنان فرو می‌ریزند<span class="footnote" rel="5" title="تفسیر قمی، ج ۲، ص ۴۰۱">*</span>. </p> <p>و در همان کتاب در روایت ابی الجارود از امام ابی جعفر (ع) آمده که در تفسیر جمله مذکور، فرمود: <em>طمس نجوم</em> از بین رفتن روشنی آنها است، و در تفسیر آیه <span class="aya" rel="77_9" data-words="1-4">و إذا السماء فرجت</span> فرمود: یعنی آسمان منشق می‌شود. <span class="aya" rel="77_11" data-words="1-4">و إذا الرسل أقتت</span> یعنی رسولان در اوقاتی مختلف مبعوث می‌شوند<span class="footnote" rel="6" title="تفسیر قمی، ج ۲، ص ۴۰۱">*</span>. </p> <p>و <span class="phrase">در مجمع البیان است که امام صادق (ع) در معنای جمله <em rel="fa_77_11_4-4" data-sentence="50:112">اقتت</em>  فرمود: یعنی در اوقات مختلف مبعوث شدند<span class="footnote" rel="7" title="مجمع البیان، ج ۱۰، ص ۴۱۵">*</span>.</span> </p> <p>و در تفسیر قمی در ذیل جمله‌ <span class="aya" rel="77_12" data-words="1-3">لأی یوم أجلت</span> فرموده: یعنی تاخیر انداخته شده<span class="footnote" rel="8" title="تفسیر قمی، ج ۲، ص ۴۰۰">*</span>. </p> 
