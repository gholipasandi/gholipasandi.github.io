<h3 class="ayas">سوره الأعراف آیه‌های ۱۵۵ تا ۱۶۰</h3><code class="section" rel="7_155-160"/><h3>ترجمه آیات</h3> <p> <span class="trans" rel="7_155">و موسی از قوم خویش هفتاد مرد برای وعده‌گاه ما انتخاب کرد، و چون به زلزله دچار شدند گفت: پروردگارا اگر خواسته بودی از این پیش ایشان و مرا هلاک کرده بودی، چرا ما را برای کاری که کم‌خردان ما کرده‌اند هلاک می‌کنی؟ این جز آزمایش تو نیست، و هر که را خواهی بدان گمراه کنی، و هر که را خواهی هدایت کنی، سرپرست ما تویی ما را بیامرز و به ما رحمت آر که تو از همه آمرزگاران بهتری.  «۱۵۵» </span><span class="trans" rel="7_156">و برای ما در این دنیا و در آخرت نیکی مقرر دار، که ما به تو بازگشته‌ایم، گفت: عذاب خویش را به هر که خواهم می‌رسانم، و رحمت من به همه چیز رساست، و آن را برای کسانی که پرهیزکاری کنند و زکات دهند و کسانی که به آیه‌های ما ایمان بیاورند مقرر می‌کنیم.  «۱۵۶» </span><span class="trans" rel="7_157">همان کسان که آن رسول پیغمبر ناخوانده درس را که وصف وی را نزد خویش در تورات و انجیل نوشته می‌یابند پیروی کنند، پیغمبری که به معروفشان وا می‌دارد و از منکر بازشان می‌دارد و چیزهای پاکیزه را حلالشان می‌کند و پلیدی‌ها را حرامشان می‌کند تکلیف گرانشان را با قیدهایی که بر آنها بوده است بر می‌دارد، کسانی که بدو ایمان آورده و گرامیش داشته و یاریش کرده‌اند و نوری را که به وی نازل شده پیروی کرده‌اند آنها خودشان رستگارانند.  «۱۵۷» </span><span class="trans" rel="7_158">بگو: ای مردم من فرستاده خدای یکتا به همه شمایم، خدایی که ملک آسمانها و زمین از او است، خدایی جز او نیست، زنده می‌کند، و می‌میراند، پس به خدا و فرستاده او پیغمبر ناخوانده درس که به خدا و کلمات او مؤمن است ایمان بیاورید و او را پیروی کنید شاید که هدایت شوید.  «۱۵۸» </span><span class="trans" rel="7_159">و از قوم موسی گروهی هستند که به حق هدایت می‌یابند و بدان باز می‌گردند.  «۱۵۹» </span><span class="trans" rel="7_160">آنان را به دوازده سبط دوازده گروه تقسیم کردیم، و چون قوم موسی از او آب خواستند بدو وحی کردیم که عصای خود را به این سنگ زن و از آن دوازده چشمه بشکافت و هر گروهی آبخورگاه خویش را بدانست، و ابر را سایه‌بان ایشان کردیم و ترنجبین و مرغ بریان به ایشان نازل کردیم، از چیزهای پاکیزه که روزیتان کرده‌ایم بخورید، با کفران نعمت به ما ستم نکردند بلکه به خودشان ستم می‌کردند «۱۶۰» </span></p>           <h3>بیان آیات</h3> <p> در این آیات چند فصل دیگر از داستانهای بنی اسرائیل آمده و در آن بسیاری از آیات و معجزاتی که خداوند بر آنان نازل کرده بود ذکر شده و نیز خاطر نشان شده است که بنی اسرائیل نسبت به این آیات که همه به منظور هدایت ایشان به راه حق و به سوی تقوا نازل شده بود کفر ورزیده و ستم کردند. <code class="page" rel="8,350"/> </p><h3> <span class="title" rel="7_155 7_156 7_157 7_158 7_159 7_160">انتخاب هفتاد نفر از بنی اسرائیل و حضور آنان در میقات و نزول رجفه، جزئی از داستان میقات و نزول تورات است</span> </h3> <p> <span class="aya" rel="7_155" data-words="1-7">و اختار موسی قومه سبعین رجلا لمیقاتنا...</span> تقدیر آیه و اختار موسی من قومه است، یعنی موسی از قوم خود هفتاد نفر را انتخاب کرد، و بنا بر این، کلمه <em>قومه</em> که به صدای بالا خوانده می‌شود فتحه آن بخاطر حذف کلمه  <em>من</em> و به اصطلاح منصوب به نزع خافض است. </p> <p>و این آیه دلالت دارد بر اینکه خدای سبحان برای بنی اسرائیل میقاتی معین کرده بود تا برای امر عظیمی در آن میقات حاضر شوند، و موسی (ع) هفتاد نفر از ایشان را برای اینکار انتخاب کرد، و اما اینکه این امر عظیم چه بوده آیه شریفه از آن ساکت است، و تنها این جهت را ذکر کرده که بعد از حضور در میقات بخاطر ظلم بزرگی که مرتکب شده بودند زلزله مهیبی ایشان را هلاک کرد، چون در آیه شریفه دارد که موسی عرض کرد: پروردگارا اگر می‌خواستی مرا و این قوم را قبل از این هلاک می‌کردی آیا ما را بخاطر کار زشتی که سفهایی از ما مرتکب شده‌اند هلاک می‌فرمایی ، از این جمله به خوبی بر می‌آید که خداوند ایشان را با رجفه هلاک ساخته. </p> <p>و همین معنا این احتمال را تایید می‌کند که قصه مذکور در این آیه همان قصه‌ای است که خداوند در آیه شریفه‌ <span class="aya" rel="2_55-56" data-words="1-24">و إذ قلتم یا موسی لن نؤمن لک حتی نری الله جهرة فأخذتکم الصاعقة و أنتم تنظرون، ثم بعثناکم من بعدموتکم لعلکم تشکرون</span><span class="footnote" rel="1" title="و چون گفتند ای موسی تو رای باور نکنیم تا خدا رای آشکار ببینیم پس صاعقه شما رای که می‌نگریستید بگرفت آن گاه شما رای از پس مرگتان بر انگیختیم شاید سپاس دارید سوره بقره آیه ۵۶">*</span> و در آیه شریفه <span class="aya" rel="4_153" data-words="1-33">یسئلک أهل الکتاب أن تنزل علیهم کتابا من السماء فقد سألوا موسی أکبر من ذلک فقالوا أرنا الله جهرة فأخذتهم الصاعقة بظلمهم ثم اتخذوا العجل من بعد ما جاءتهم البینات فعفونا عن ذلک</span><span class="footnote" rel="2" title="اهل کتاب از تو خواهند از آسمان نوشته‌ای بر ایشان نازل کنی، از موسی بزرگتر از این خواستند، گفتند خدا رای آشکارا به ما بنما، و به سزای ستم کردنشان به صاعقه دچار شدند، و سپس با وجود آن معجزه‌ها که به سوی ایشان آمده بود گوساله پرستیدند، پس از آن درگذشتیم و موسی رای حجتی آشکار دادیم">*</span> به آن اشاره فرموده است. </p> <p>وقتی <span class="phrase">داستان وارده در آیه مورد بحث همان داستان باشد قهرا مقصود از <em rel="fa_7_155_10-10" data-sentence="60:222">رجفه</em> که در آیه مورد بحث است همان رجفه صاعقه‌ای خواهد بود که در آن داستان بوده، نه رجفه در اندام ایشان که بعضی از مفسرین احتمالش را داده‌اند، و این اختلاف در تعبیر در آیات راجع به داستان صالح (ع) نیز دیده می‌شود، یکی می‌فرماید:</span>   </p> <p>سوره نساء آیه 153 <code class="page" rel="8,351"/> <span class="aya" rel="7_78" data-words="1-6">فأخذتهم الرجفة فأصبحوا فی دارهم جاثمین</span><span class="footnote" rel="1" title="پس دچار زلزله شدند و در خانه خویش بیجان شدند سوره اعراف آیه ۷۸">*</span> و یکی می‌فرماید: <span class="aya" rel="41_17" data-words="9-12">فأخذتهم صاعقة العذاب الهون</span><span class="footnote" rel="2" title="صاعقه عذاب خوار کننده بگرفتشان سوره حم سجده آیه ۱۷">*</span>. </p> <p>و از آیه"153 <em>سوره</em> نساء که چند سطر قبل نقل شد بر می‌آید که درخواست رؤیت مربوط به نزول کتاب بوده، و گوساله‌پرستی ایشان بعدا اتفاق افتاده، و چنین استفاده می‌شود که همراهان موسی به این منظور در میقات حاضر شدند که نزول تورات را ناظر باشند، و مقصودشان از رؤیت این بود که نزول تورات را به چشم خود ببینند، تا کاملا اطمینان پیدا کنند به اینکه تورات کتابی است آسمانی، و نازل از طرف خدای تعالی شاهد دیگر این معنا این است که از ظاهر آیه بر می‌آید همراهان موسی که موسی ایشان را از میان بنی اسرائیل انتخاب کرده بود نسبت به اصل دعوت وی ایمان داشته‌اند، و غرضشان از اینکه گفتند: ما هرگز ایمان نمی‌آوریم تا خدا را آشکارا ببینیم این بوده که ایمان خود را از جهت نزول تورات مشروط و متعلق بر مشاهده و رؤیت کرده باشند. </p> <p>و همه این قرائن شاهد بر این است که داستان مورد نظر آیه مورد بحث جزئی از داستان میقات و نزول تورات است، و از مجموع آیات بر می‌آید که موسی وقتی خواست به میقات برود و تورات را بگیرد از میان بنی اسرائیل این هفتاد نفر را انتخاب کرده، و نامبردگان، به شنیدن صدای خدا و اینکه چگونه با پیغمبر خود سخن می‌گوید قناعت نکرده از وی درخواست کردند تا خدا را به ایشان نشان دهد، و بخاطر همین درخواست صاعقه‌ای بر ایشان نازل شد و همه را هلاک کرد، و خداوند با دعای موسی دوباره ایشان را زنده نمود، آن گاه خود موسی درخواست رؤیت نموده و آن وقایع پیش آمد، که از جمله آنها داستان گوساله‌پرستی قوم بود در ایام غیبت موسی. </p> <p>و این معنا در اخبار وارده از ائمه اهل بیت (ع) نیز وارد شده، و به زودی از نظر خوانندگان خواهد گذشت-ان شاء اللَّه تعالی-. </p> <p>البته همانطوری که گفتیم این مطلب از قرائنی که در سیاق آیات هست استفاده می‌شود، نه اینکه آیه مورد بحث در مقام بیان آن باشد، ما خود اعتراف داریم که آیه تنها در مقام بیان ظلم بنی اسرائیل و نزول عذاب بر ایشان و دعای موسی در حق ایشان است و اما اینکه این داستان جزئی از داستان میقات است آیه از آن ساکت است، لیکن باید دانست از این هم که غیر آن داستان است ساکت است. </p> <h3> <span class="title" rel="7_155 7_156 7_157 7_158 7_159 7_160">سخن صاحب المنار مبنی بر اینکه داستان هفتاد نفر غیر داستان میقات موسی (ع) است</span> </h3> <p> صاحب تفسیر المنار در ذیل آیه مورد بحث گفته: داستان مذکور در این آیه غیر داستان میقات موسی است، و استدلال کرده به اینکه اولا از فصاحت کلام خدای تعالی به دور است که در وسط نقل داستانی به داستان دیگری بپردازد، و ثانیا اگر رجفه، کیفر درخواست رؤیت بود جا داشت بفرماید: آیا ما را به جرم سخنی‌که سفهای ما گفته‌اند هلاک می‌سازی نه اینکه بفرماید: آیا ما را به جرم عملی که سفهای ما کرده‌اند... بعلاوه در این آیه نفرموده که همراهان موسی چه گفته‌اند، و معلوم نیست که در اینجا نیز جمله خدا را به ما آشکارا نشان ده را گفته باشند، بلکه حق مطلب این است، که در اینجا سه داستان از بنی اسرائیل نقل شده، یکی داستان درخواست رؤیت و نزول صاعقه، دیگر داستان میقات موسی و صعقه خود او، و سوم داستان میقات رفتن هفتاد نفر و نزول رجفه که-ان شاء اللَّه-در مبحث روایتی آینده ایرادش خواهیم کرد. </p> <p>صاحب المنار سپس اضافه کرده است که: بخاطر همین اشکالات بوده که جمعی از مفسرین گفته‌اند میقاتی که در آیه مورد بحث ذکر شده غیر از میقات اول است که میقات خود موسی است، و داستان از این قرار بوده که پس از بازگشتن موسی از میقات و مواجه شدن با گوساله‌پرستی قوم، خداوند او را مامور کرده تا دوباره به اتفاق جمعی از بنی اسرائیل به میقات برود، و این عده در آنجا از عمل زشتی که مرتکب شده‌اند عذرخواهی کنند. موسی  (ع) هفتاد نفر از ایشان را برگزیده و به طور برده است، و در آنجا بود که بخاطر آن سخنی که گفته بودند به رجفه یعنی لرزه بدنی مبتلا شدند، و وقتی موسی دید نزدیک است همگی از این درد هلاک شوند دعا کرد و به دعای وی نجات یافتند. </p> <p>آن گاه گفته است: عده دیگری از مفسرین گفته‌اند: بعد از مرگ هارون، بنی اسرائیل موسی را به قتل وی متهم ساخته و گفتند: تو به وی حسد برده و او را کشتی. موسی وقتی دید در این امر خیلی پافشاری دارند هفتاد نفر از ایشان را که از آن جمله فرزند خود هارون بود انتخاب نمود و به کنار قبر هارون آورد و در این باب با قبر او سخنی گفته و هارون از قبر جواب داده و او را بی‌گناه معرفی نموده، در اینجا بود که گفتند: ما به برائت تو نزد قوم شهادت نمی‌دهیم مگر اینکه از خدایت بخواهی تا ما را نیز پیغمبرانی قرار دهد، و بخاطر این حرف دچار رجفه شدند. </p> <p>و بعضی دیگر گفته‌اند: بنی اسرائیل از موسی تقاضای رؤیت خدا را کرده و موسی از میان ایشان هفتاد نفر را انتخاب نموده و به طور برد، در آنجا این تقاضا را کردند و به رجفه دچار شدند، و خداوند دوباره ایشان را زنده کرد، الا اینکه این خود یک جریان مستقل و غیر از<code class="page" rel="8,353"/> جریان میقات موسی بوده<span class="footnote" rel="1" title="تفسیر المنار ج ۹ ص ۲۱۵">*</span>. </p> <h3> <span class="title" rel="7_155 7_156 7_157 7_158 7_159 7_160">اشکال بر کلام صاحب المنار و اشاره به روش قرآن در نقل داستان‌ها و اشاره به اینکه عذاب در برابر خود عمل نیست، بلکه در مقابل لازمه عمل و قول است</span> </h3> <p> این بود کلام صاحب المنار در ذیل آیه مورد بحث، و لیکن خواننده محترم به خوبی می‌داند اقوالی که صاحب المنار نقل کرده مخصوصا دو قول اول هیچ شاهدی بر آنها در خود آیه دیده نمی‌شود، و روایات وارده در این داستان نیز هیچ یک از آنها را تایید نمی‌نماید. </p> <p>و اما اینکه گفت: اگر داستان وارده در آیه مورد بحث همان داستانی باشد که در آیه "143"یعنی آیه‌ <span class="aya" rel="7_143" data-words="2-8">لما جاء موسی لمیقاتنا و کلمه ربه</span> وارد شده، لازمه‌اش این است که داستان گوساله‌پرستی بنی اسرائیل در وسط این داستان گنجیده شده باشد و این از فصاحت قرآن بدور است . </p> <p>جوابش این است که وقتی از فصاحت قرآن بدور است که عنایتی در کار نباشد و اما اگر عنایت و خصوصیتی در کار بیاید هیچ مانعی نیست از اینکه در وسط نقل داستانی به داستان دیگری پرداخته شود، و امثال آن در قرآن کریم بسیار است، آری اگر قرآن کریم کتابی تاریخی و رمانی مانند سایر رمانها بود البته این انتقال به داستانی در خلال داستانی دیگر عیب شمرده می‌شد، و لیکن قرآن کریم کتاب هدایت و دلالت و حکمت است، از هر قضیه و هر اتفاقی که در ادوار گذشته رخ داده تنها آن قسمتش را نقل می‌کند که به کار هدایت بخورد. </p> <p>و اما اینکه گفت: اگر رجفه بخاطر همان سؤال رؤیتی باشد که در آیه"143"بود جا داشت در این آیه بفرماید: بما قال السفهاء منا <em>نه</em> بما فعل ، جوابش این است که مؤاخذه‌ای که خداوند از ایشان کرده و ایشان را به رجفه مبتلا ساخته بخاطر نافرمانی ایشان بوده. و نافرمانی خود عمل و فعلی است، هر چند از قبیل گفتار باشد و لذا می‌گوییم آیه‌ <span class="aya" rel="66_7" data-words="8-12">إنما تجزون ما کنتم تعملون</span><span class="footnote" rel="2" title="این کیفرها که می‌بینید جز کیفر همان اعمالی که در دنیا می‌کردید نیست سوره تحریم آیه ۷">*</span> بدون تردید شامل گناهان زبانی از قبیل کلمات کفرآمیز و دروغ و افتراء نیز می‌شود، و علی الظاهر جهتش همین است که عذاب و کیفر در مقابل خود عمل نیست، تا گناهان زبانی را شامل نشود بلکه در مقابل چیزی است که لازمه عمل و قول است، از قبیل اسائه ادب و یا عناد و یا بی‌اعتنایی به مقام پروردگار که اینها جداگانه عمل شمرده می‌شوند. </p> <p>علاوه بر این، این اشکال اگر وارد باشد و جواب نداشته باشد تازه اشکالی است که بر اقوال منقول در المنار نیز وارد است. برای اینکه همه آن اقوال عذاب رجفه را در قبال سخن     <code class="page" rel="8,354"/> نکوهیده‌ای می‌دانستند که از همراهان موسی سر زده بود، پس بخوبی معلوم شد که هیچ یک از اشکالهای المنار وارد نیست. و داستان وارده در آیه مورد بحث همان داستانی است که در چند آیه قبل وارد شده بود. </p> <p> <span class="aya" rel="7_155" data-words="11-19">قال رب لو شئت أهلکتهم من قبل و إیای</span>... <span class="aya" rel="7_155" data-words="32-33">من تشاء</span> غرض موسی (ع) از این جمله این بود که خداوند همراهانش را دوباره زنده کند، چون می‌دید اگر تنها به میان قوم برگردد و خبر مرگ همراهان را برای ایشان ببرد او را به قتل آنان متهم ساخته و به همین بهانه از دین بیرون می‌روند، و دعوتش بکلی از بین می‌رود، این بود مقصود موسی، و لیکن از آنجایی که موقف و موقعیتی که داشت اجازه نمی‌داد غرض خود را صریحا به زبان بیاورد، و همراهان خود را بخاطر آن معصیت بزرگی که مرتکب شدند، و در نتیجه مورد غضب شدید الهی قرار گرفته و هلاک گردیدند مستحق این نمی‌دید که بار دیگر عنایت الهی دستگیرشان شده و چشم به دنیا باز کنند. </p> <p><span class="phrase">لذا مطلب را پوست کنده به زبان نیاورد، بلکه برای اینکه رحمت خدا را بر غضبش غلبه داده و رأفتش را بر انگیزد، و به عبارت دیگر برای اینکه زمینه ذکر حاجت را با بر طرف کردن موانع اجابت فراهم ساخته باشد در آغاز سخن اسم ربوبیت را که خود مهیج رحمت است به زبان آورد و آن گاه گفت: <span class="aya" rel="7_155" data-words="13-17">لو شئت أهلکتهم من قبل</span> زمام امر این مردگان از پیش هم در دست تو بود <em rel="fa_7_155_18-19" data-sentence="391:142">و ایای</em> و همچنین من، اگر می‌خواستی می‌توانستی قبل از این همه ما را هلاک کنی، و اگر همراهان مرا قبل از این هلاک می‌کردی هیچگونه تهمتی متوجه من نمی‌شد.</span> </p> <p>آن گاه گفت: <span class="aya" rel="7_155" data-words="20-25">أ تهلکنا بما فعل السفهاء منا</span> و برای اینکه رعایت ادب را کرده باشد بصورت استفهام گفت از شان تو و رحمت و سنت ربوبیت دور است که مردمی را بخاطر اعمال سفهای آنان مؤاخذه فرمایی. </p> <p>سپس گفتار خود را با جمله‌ <span class="aya" rel="7_155" data-words="26-29">إن هی إلا فتنتک</span> این نیست جز امتحانی از تو و همچنین با جمله‌ <span class="aya" rel="7_155" data-words="30-37">تضل بها من تشاء و تهدی من تشاء</span> تاکید نموده و خلاصه چنین رسانید که هلاک کردن همراهان من یکی از موارد امتحان عمومی تو است که بندگان خود را با آن می‌آزمایی تا هر که گمراه شدنی است گمراه شده و هر که هدایت شدنی است هدایت شود، و از سنت تو نیست که هر که در اثر امتحان تو گمراه شد هلاکش سازی. </p> <p>و کوتاه سخن اینکه، تو آن خدایی که رحمتت همواره بر غضبت پیشی دارد، و سنت تو چنین نیست که در عقاب بدکاران از بندگانت عجله کنی، و یا آنان را بخاطر نفهمی‌های عده‌ای سفیه و نادان عقاب نمایی، تو آن خدایی هستی که مرا به سوی قومم مبعوث فرمودی، و<code class="page" rel="8,355"/> به من وعده دادی که در پیش بردن دعوتم یاریم کنی، و هلاکت این عده فعلا برای من صلاح نیست و باعث تهمت بر من است: <span class="aya" rel="7_155" data-words="38-47">أنت ولینا فاغفر لنا و ارحمنا و أنت خیر الغافرین</span> در این جمله شروع می‌شود به نقل دعاهایی که موسی (ع) در آن روز کرده بود، موسی (ع) در این جمله کوتاه نیز حاجت و دعای خود را در بین دو صفت از صفات خدای تعالی یکی صفت ولایت که مخصوص به مقام ربوبی است و یکی آمرزش‌او که بهترین آمرزش‌ها است قرار داد و بعد حاجت خود را درخواست نمود و چنین گفت: <span class="aya" rel="7_155" data-words="40-43">فاغفر لنا و ارحمنا</span> و این بهترین حاجتی است که خدا درخواست آن را از بندگان خود می‌پسندد. </p> <p>موسی (ع) ذکر این دو صفت را کافی دانست از اینکه به حاجت اصلیش  (زنده کردن همراهان) تصریح کند، و خواست تا با تصریح نکردن به آن اظهار تذلل و شرمساری نماید، و گر نه شکی نیست که مقصودش از این کلام اظهار حاجت خود بوده، اگر چه تصریح نکرده، برای اینکه آیه‌ای که در سوره بقره راجع به این مطلب است می‌فرماید: خداوند همراهان موسی را زنده کرد، و معلوم است که اگر استجابت دعای موسی در کار نبود خداوند مردمی را که به عذاب خود هلاک کرده دوباره بدون جهت آنان را زنده نمی‌کند. <code class="aya" rel="7_156"/> <span class="aya" rel="7_156" data-words="1-13">و اکتب لنا فی هذه الدنیا حسنة و فی الآخرة إنا هدنا إلیک</span> <span class="phrase">کلمه <em rel="fa_7_156_12-12" data-sentence="5:843">هدنا</em> از ماده <em>هاد، یهود</em> است که به معنای بازگشتن است، و جمله‌ <span class="aya" rel="7_156" data-words="11-13">إنا هدنا إلیک</span> جملات قبل از خود را که فصلی از دعاهای موسی است تعلیل می‌کند، موسی نخست از درگاه پروردگار خود مسئلت می‌نماید که در زندگی دنیا یک نوع حسنه و در زندگی آخرتش حسنه دیگری روزیش کند، آن گاه جمله مزبور را اضافه می‌کند، و تعلیل بودن آن به این عنایت است که حسنه زندگی دنیا جز نیکویی عیش آن چیز دیگری نمی‌تواند باشد، و رجوع به خدا که عبارت است از سلوک طریقه و پیروی راه فطرت او، آدمی را به نیکویی عیش و حیات طیب در دنیا و آخرت هدایت می‌کند، و به عبارت دیگر حیات طیب از آثار بازگشت به سوی خدا است، و با اینکه موسی از قول خود و دیگران می‌گوید: ما به سوی تو بازگشت کردیم  جای آن هست که خداوند در آینده حیات طیب را روزیشان فرماید، مناسب با کلمه  <em rel="fa_7_156_1-2" data-sentence="827:62">و اکتب</em> که به معنای قضاء و تقدیر است نیز همین روزی کردن در آینده است.</span> و اما فصل اول از دعای آن جناب یعنی جمله‌ <span class="aya" rel="7_155" data-words="40-43">فاغفر لنا و ارحمنا</span>، جملات سابق بر آن از قبیل‌ <span class="aya" rel="7_155" data-words="38-39">أنت ولینا</span> و همچنین‌ <span class="aya" rel="7_155" data-words="44-47">و أنت خیر الغافرین</span> کفایت تعلیل آن را می‌کند، و ارتباطی با تعلیل <span class="aya" rel="7_156" data-words="11-13">إنا هدنا إلیک</span> ندارد-دقت بفرمایید-. <code class="page" rel="8,356"/> </p><h3> <span class="title" rel="7_155 7_156 7_157 7_158 7_159 7_160">بیان اینکه رحمت خدا عام و عذاب او خاص است</span> </h3> <p> <span class="aya" rel="7_156" data-words="14-24">قال عذابی أصیب به من أشاء و رحمتی وسعت کل شیء</span> این جمله جواب خدای سبحان است به درخواست موسی، و بطوری که می‌بینید خداوند این جواب را طوری بیان کرده که هم جواب درخواست موسی باشد و هم در مقابل کلامی که او قبل از درخواست خود گفته بود و به عرض رسانیده بود که‌ <span class="aya" rel="7_155" data-words="12-19">رب لو شئت أهلکتهم من قبل و إیای</span> قرار بگیرد، و اگر رساندن عذابش را مقید به جمله هر که را بخواهیم کرده و در رحمت خود چنین تقییدی را به کار نبرده برای این بوده که عذاب از اقتضای عمل گنهکاران ناشی می‌شود نه از ناحیه خود او، از ناحیه او جز رحمت ناشی نمی‌شود هم چنان که فرموده: <span class="aya" rel="4_147" data-words="1-8">ما یفعل الله بعذابکم إن شکرتم و آمنتم</span><span class="footnote" rel="1" title="اگر سپاس دارید و مؤمن باشید خدا را با عذاب شما چکار سوره نساء آیه ۱۴۷">*</span> و نیز فرموده: <span class="aya" rel="14_7" data-words="5-13">لئن شکرتم لأزیدنکم و لئن کفرتم إن عذابی لشدید</span><span class="footnote" rel="2" title="و اگر سپاس دارید افزونتان دهم، و اگر کفران کنید عذاب من بسیار سخت است سوره ابراهیم آیه ۷">*</span> و از این دو آیه به خوبی بر می‌آید که اگر خداوند گنهکاران را عذاب می‌کند، این عذاب کردنش به اقتضای ربوبیتش نیست، و گر نه جا داشت تمامی افراد را عذاب کند، و حال آنکه مشیتش به عذاب افراد معینی تعلق می‌گیرد، و معلوم است که مشیتش تعلق نمی‌گیرد مگر به عذاب کردن آن افرادی که نعمتش را کفران کرده‌اند، پس باز عذاب او مستند به گنهکاران است نه مستند به خود او. </p> <p>علاوه بر اینکه از آیات کریمه قرآن بر می‌آید که اصولا عذاب همان فقدان رحمت است، هم چنان که نقمت عدم بذل نعمت است، و این نرسانیدن نعمت و رحمت جز در مورد افرادی که بخاطر کفر و گناه استعداد رحمت و نعمت را از دست داده‌اند تحقق پیدا نمی‌کند، پس در حقیقت سبب عذاب، همان نبودن سبب رحمت است. </p> <p>و اینکه گفتیم از ناحیه خود او جز رحمت و نعمت ناشی نمی‌شود دلیلش خیلی روشن است، برای اینکه سعه رحمت و افاضه نعمت از مقتضیات الوهیت و از لوازم صفت ربوبیت است، هیچ موجود مربوب و مخلوق نیست مگر اینکه وجودش برای خود او و برای بسیاری از موجودات دیگر نعمت است، چون موجودات همه به هم مربوطند و خیر و شری که در یک موجود هست یا هم برای خودش و هم برای دیگران نعمت است مانند نیرومندی و ثروت و امثال آن دو که هم صاحبش از آن منتفع می‌شود و هم دیگران و یا اگر برای خودش نقمت است حد-     <code class="page" rel="8,357"/> اقل برای دیگران نعمت است، مانند بلاها و امراض و آفاتی که برای صاحبش مایه ضرر است، و لیکن موجودات دیگر از بلای او منتفع می‌شوند، بنا بر این می‌توان گفت که رحمت الهی واسعه است، و اختصاص به مؤمن و یا صاحبان شعور نداشته و مخصوص به دنیا یا به آخرت نیز نیست، حتی شمول و عمومیتش فعلی است نه شانی، و مشیت او هم همواره ملازم با رحمت او است. </p> <p>البته اگر عذاب را نسبت به خود معذب و رحمت و نعمت را نسبت به شخص متنعم در نظر بگیریم و عذاب آن و لذت این را مقیاس قرار دهیم رحمت الهی، واسعه نخواهد بود، بلکه رحمتش خاص و عذابش نیز خاص خواهد بود، الا اینکه این یک معنایی است قیاسی که از مقایسه حال افرادی نسبت به حال افراد دیگر تحقق می‌یابد، وقتی می‌بینیم افرادی از نعمت‌هایی که خداوند به دیگران ارزانی داشته محروم مانده‌اند و این حرمان را یک نوع عذاب و ناراحتی می‌یابیم قهرا نعمتی را که آن دسته دیگر دارا هستند در مقابل این عذاب رحمت می‌شود، و همچنین وقتی آفات و ناگواریها و عقاب دنیوی و اخروی عذاب باشد قهرا ایمنی از آنها خود یک نوع رحمت می‌شود، و لیکن به آن معنایی که گذشت همه اینها رحمت است. </p> <h3> <span class="title" rel="7_156 7_155 7_157 7_158 7_159 7_160">اشاره به دو قسم رحمت برای خدای تعالی: رحمت عام و رحمت خاص</span> </h3> <p> پس می‌توان گفت که برای خدای تعالی دو قسم رحمت است، یکی رحمت عام که مؤمن و کافر، نیکوکار و فاجر و با شعور و بی‌شعور همه بوسیله آن به وجود آمده و از ابتدای هستی و در مسیر وجودشان مادامی که وجود دارند بوسیله آن روزی می‌خورند. و دیگر رحمت خاص که خود عطیه‌ای است که خداوند آن را تنها به کسانی می‌دهد که دارای ایمان و عبودیت باشند، مانند حیات طیب و زندگی نورانی در دنیا، و جنت و رضوان در آخرت که کفار و مجرمین بخاطر کفر و جرمشان از آن بهره‌ای ندارند، و بهره آنان چیزی است در مقابل این رحمت مانند عذاب استیصال و زندگی نکبت بار از دنیا، و آتش و آلام آن در آخرت. پس این رحمت است که در مقابل عذاب است نه رحمت واسعه عامه، زیرا عذابی که در مقابل رحمت واسعه قرار بگیرد وجود ندارد بلکه هر موجودی که بتوان کلمه <em>چیز</em> را بر آن اطلاق کرد مصداقی از مصادیق رحمت عامه واسعه است، حال یا برای خودش رحمت است و یا برای غیر، چون اصل خلقتش به ملاک و به منظور رحمت بوده، بنا بر این، چیزی باقی نمی‌ماند که کلمه  <em>چیز</em> بر آن اطلاق بشود، و ما آن را از مصادیق عذاب بشماریم. </p> <p>وقتی این معنا معلوم شد به خوبی روشن می‌گردد که جمله‌ <span class="aya" rel="7_156" data-words="15-24">عذابی أصیب به من أشاء و رحمتی وسعت کل شیء</span>، خصوصیت عذاب و عمومیت رحمت را بیان می‌کند، و اگر میان عذاب و رحمت عامه مقابله انداخته با اینکه میان آن دو تقابل نیست برای این است که با ذکر رحمت عامه زمینه را برای خصوصی شدن آن در حق پرهیزکاران از مؤمنین فراهم نموده <code class="page" rel="8,358"/> بفرماید: فسأکتبها... . </p> <p><span class="phrase">از آنچه گذشت به دست آمد که سعه رحمت شانی نیست تا در جمله‌ <span class="aya" rel="7_156" data-words="20-24">و رحمتی وسعت کل شیء</span> رحمت را مقید به مشیت تقدیری نموده و بگوییم: در این جمله نیز چیزی نظیر <em rel="fa_7_156_18-19" data-sentence="204:239">من اشاء</em> در تقدیر است، زیرا بطوری که از ظاهر آیه بر می‌آید مراد از رحمت، رحمت عامه است که بالفعل همه موجودات را فرا گرفته و لا بد خدا خواسته که فرا گرفته، پس اینکه جمعی از مفسرین گفته‌اند در این جمله نیز ان شئت اگر بخواهیم در تقدیر است، صحیح نیست.</span> </p> <h3> <span class="title" rel="7_156">آیه: <span class="aya" rel="7_156" data-words="25-27">فسأکتبها للذین یتقون...</span> استجابت و تقیید دعای موسی (ع) را می‌رساند</span> </h3> <p> <span class="aya" rel="7_156" data-words="25-35">فسأکتبها للذین یتقون و یؤتون الزکاة و الذین هم بآیاتنا یؤمنون</span> این جمله تفریع بر جمله‌ <span class="aya" rel="7_156" data-words="15-21">عذابی أصیب به من أشاء و رحمتی...</span> است، و معنای آن این است که لازمه وجوب اصابه عذاب به پاره‌ای از مردم و شمول رحمت بر تمامی موجودات این است که رحمت را بر آن بعض دیگر که عبارتند از: پرهیزکاران و دهندگان زکات واجب کنم. </p> <p>خدای سبحان مشمولین رحمت خود را به اوصاف عامی توصیف کرده و فرموده: هر کس تقوی داشته باشد و زکات دهد و به آیات خدا ایمان آورد <em>، و نفرموده: </em> هر کس از شما چنین و چنان باشد هم چنان که مشمولین عذاب را هم بطور عموم ذکر کرد، و به قوم و قبیله موسی (ع) اختصاص نداد و فرمود: <em>هر که را بخواهم</em> تا نتیجه این بیان عام نیز عمومیت داشته باشد. </p> <p>و این بیان عام نسبت به درخواست موسی (ع) یک نحوه تقیید است، برای اینکه موسی درخواست حسنه و رحمت را برای قوم خود با جمله‌ <span class="aya" rel="7_156" data-words="11-13">إنا هدنا إلیک</span> تعلیل کرده، و در حقیقت خواسته است بگوید: پروردگارا از قوم من همه آن افرادی را که بازگشت کرده‌اند بخاطر همان بازگشتشان مشمول رحمت و حسنه خود کن، و خداوند درخواست این عمومیت و وسعت را اجابت نکرد، بلکه آن را تقیید نمود و فرمود: من به زودی رحمت خود را برای آن افرادی که هم بازگشت کردند و هم تقوا پیشه خود ساخته و هم به آیات من ایمان آوردند می‌نویسم. </p> <p>و این تقیید کسر شان موسی (ع) نیست، زیرا راهنما و معلم انبیاء  (ع) خدای سبحان است، و این خدا است که به کلیم خود روش درخواست کردن را می‌آموزد، و دستور می‌دهد که درخواست خود را مقید به پرهیز از محرمات و ایمان به آیات خدا و تسلیم در برابر احکام نازل بر انبیاء کند، و موسی چنین نکرده بود، او تنها مساله بازگشت را<code class="page" rel="8,359"/> ذکر کرده بود، و معلوم است که کلمه بازگشت شامل تقوا و ایمان به آیات خدا و خلاصه شامل تسلیم در برابر احکام خدا نیست، و این تصرفی که خدای تعالی در درخواست موسی کرده نظیر تصرفی است که در درخواست ابراهیم کرده و آن را تقیید نموده بود. </p> <p>ابراهیم (ع) در آیه‌ <span class="aya" rel="2_124" data-words="8-21">قال إنی جاعلک للناس إماما قال و من ذریتی قال لا ینال عهدی الظالمین</span><span class="footnote" rel="1" title="گفت: ترا پیشوای مردم کنم، گفت: و از ذریه‌ام، گفت: عهد من به ستمکاران نمی‌رسد سوره بقره آیه ۱۲۴">*</span> از خدا خواسته بود که ذریه‌اش را نیز مانند خودش امام قرار دهد، و خداوند در جوابش فرمود دعایت تنها در باره آن افرادی از ذریه‌ات مستجاب است که ستمکار نباشند، چون عهد من (امامت) به ستمکاران نمی‌رسد. و نیز مانند تصرفی است که در آن دعای دیگرش کرده و آن را تعمیم داد، و قرآن کریم آن دعا و جوابش را چنین حکایت می‌کند: <span class="aya" rel="2_126" data-words="10-35">و ارزق أهله من الثمرات من آمن منهم بالله و الیوم الآخر قال و من کفر فأمتعه قلیلا ثم أضطره إلی عذاب النار و بئس المصیر</span><span class="footnote" rel="2" title="و از مردم آن هر که را به خدا و روز جزا ایمان بیاورد از میوه‌ها روزی ده، گفت: و هر که کافر شود اندکی برخوردار کنم آن گاه او را به عذاب جهنم بکشانم که سرانجامی است بد سوره بقره آیه ۱۲۶">*</span> ابراهیم در این دعا تنها مردم با ایمان اهل مکه را مورد نظر قرار داده بود، و لیکن خدای تعالی فرمود: من دعای خیر او را در حق کفار ایشان نیز اجابت می‌کنم. </p> <p>پس معلوم شد: اولا آیه مورد بحث متضمن استجابت و تقیید دعایی است که موسی  (ع) در جمله‌ <span class="aya" rel="7_156" data-words="1-10">و اکتب لنا فی هذه الدنیا حسنة و فی الآخرة</span> کرده بود، و عجب از بعضی مفسرین است که گفته‌اند سیاق آیه مورد بحث دلالت دارد بر اینکه خدای تعالی دعای موسی را رد کرده و آن را مستجاب ننموده. و همچنین از بعضی دیگر که گفته‌اند موسی  (ع) برای قوم خود دعا کرد و خداوند دعایش را در حق امت محمد (صلوات اللَّه علیه) مستجاب نمود و استدلال کرده‌اند به اینکه جمله‌ <span class="aya" rel="7_157" data-words="1-3">الذین یتبعون الرسول</span> بیان از جمله <span class="aya" rel="7_156" data-words="26-27">للذین یتقون</span> است. -و ما به زودی به نقل و جواب آن می‌پردازیم. </p> <p>و <span class="phrase">ثانیا معلوم شد که خدای تعالی دعای اول موسی (ع) را هم که همان طلب مغفرت برای قوم خود بود مستجاب کرده است، چون معقول نیست که خداوند دعای بیهوده غیر مستجابی را در کلام خود نقل کند، چیزی که هست در اینجا مانند موارد دیگری مشابه آن به سکوت از رد دعا اکتفاء شده است، چون همین سکوت از رد دعا خود دلیل بر استجابت آن     <code class="page" rel="8,360"/> است، و جمله <em rel="fa_7_156_25-25" data-sentence="362:106">فسأکتبها</em> به هیچ وجه مربوط به این دعا نیست، بلکه استجابت دعای دوم او است، که از خداوند حسنه دنیا و آخرت خواسته است.</span> </p> <p>مؤید اینکه خداوند دعای اول موسی را نیز مستجاب کرده و از گناه قومش که گفتند: <span class="aya" rel="4_153" data-words="17-19">أرنا الله جهرة</span> در گذشته این است که در جای دیگر داستان می‌فرماید: <span class="aya" rel="2_56" data-words="1-7">ثم بعثناکم من بعد موتکم لعلکم تشکرون</span><span class="footnote" rel="1" title="سپس شما را بعد از مردنتان بر انگیختیم بلکه شما شکرگزاری کنید سوره بقره آیه ۵۶">*</span> زیرا به نظر خیلی بعید می‌رسد که خداوند ایشان را دوباره زنده کرده باشد در حالی که آن گناهانشان را که بخاطر آن هلاکشان کرده بود نیامرزیده باشد. </p> <p>و <span class="phrase">به هر حال معنای جملات آن آیه این است که: <em rel="fa_7_156_25-25" data-sentence="41:164">فسأکتبها</em> یعنی به زودی رحمت خود را نصیب و واجب می‌کنم (و اگر تعبیر به کتابت کرده برای این بوده که حتمی بودن آن را بهتر برساند، چون کتابت ثبوت و وجوب بیشتری را افاده می‌کند).</span> <span class="aya" rel="7_156" data-words="26-27">للذین یتقون</span> برای کسانی که از گناهان و ترک واجبات دوری می‌کنند، <span class="aya" rel="7_156" data-words="28-30">و یؤتون الزکاة</span> و زکات می‌دهند. </p> <p>زکات به معنی حق مالی و یا مطلق انفاق در راه خدا است، و برای این زکاتش گفته‌اند که باعث زیادی مال و اصلاح مفاسد اجتماع و تکمیل نواقص آن می‌شود، و چه بسا اشخاصی که گفته‌اند: منظور از دادن زکات پاک کردن دل و اصلاح اخلاق است، و لیکن این حرف قابل اعتنا نیست. </p> <p> <span class="aya" rel="7_156" data-words="31-35">و الذین هم بآیاتنا یؤمنون</span> ایمان آوردن به آیات به معنای تسلیم در برابر هر آیه و نشانه‌ای است که از ناحیه خداوند رسیده باشد، چه اینکه آن نشانه معجزه باشد، مانند معجزات موسی و عیسی و رسول خدا (ص) و چه اینکه احکام آسمانی باشد، مانند شرایع دین موسی و دستورات سایر انبیاء (ع) و چه خود انبیاء باشند، و یا علامتی از علامات نبوت پیغمبری باشد، مانند علائمی که خداوند در کتاب تورات موسی و انجیل عیسی برای محمد (ص) ذکر کرده، همه اینها آیات خداوند هستند که بر هر کس واجب است در برابر آن تسلیم شود و آن را تکذیب نکند. </p> <p>این بود معنای آیه، و در این آیه التفات بکار رفته یعنی سیاق کلام از تکلم مع الغیر  (ما) به غیبت (قال) تغییر یافته است، زیرا در اول فرموده: موسی از قوم خود هفتاد نفر برای میقات ما برگزید آن گاه در آخر فرموده: خدا گفت عذاب خود را به هر کس بخواهم می‌رسانم و گویا این تغییر لحن برای این بوده که زمینه و مقام گفتار در اول کلام مقام اظهار   <code class="page" rel="8,361"/> عظمت بوده، و عظماء در این مقام همیشه از خود و اطرافیان خود دم می‌زنند، و می‌گویند: ما چنین کردیم و ما چنان کردیم به خلاف آخر کلام که مقام، مقام اظهار عنایت خاصه نسبت به مخاطب و یا نسبت به خطاب است و در چنین مقامی باید به صیغه افراد (قال) تعبیر کرد، و لذا می‌بینیم در آیات مورد بحث و در موارد دیگری که مناجات انبیاء و اولیاء (ع) نقل شده، آنجا که دعاهای نوح و ابراهیم (ع) آمده و آنجا که دعای موسی  (ع) در شب طور بازگو شده و آنجا که ادعیه سایر صالحین و استجابت دعاهایشان به میان آمده همه جا لحن کلام آنان لحن متکلم وحده است، که با مقام مناجات و اظهار کوچکی تناسب دارد، و هیچ جا از این لحن عدول نشده است مگر برای فهماندن نکته زائدی. </p> <p>و اما التفاتی که در جمله‌ <span class="aya" rel="7_156" data-words="31-35">و الذین هم بآیاتنا یؤمنون</span> بکار رفته و با اینکه سیاق کلام در اول آیه سیاق متکلم وحده بوده و می‌فرمود: پس من به زودی می‌نویسم رحمت خود را... <em>در آخر فرموده: </em> و کسانی که به آیات ما ایمان می‌آورند ، ظاهرا نکته‌اش این باشد که بخواهد این آیه را با آیه بعدی که خود یک نوع بیانی است برای جمله و کسانی که...  متصل سازد، زیرا آیه بعدی بطوری که بعدا نیز اشاره خواهیم کرد به منزله جمله معترضه‌ای است که از نتیجه بحث گریز می‌زندو سیاق آن از سیاق آیه مورد بحث یعنی خطاب مشافهی میان موسی و خدای تعالی خارج است، و از آن آیه به بعد به سیاق اصلی کلام یعنی سیاق تکلم با غیر برگشت می‌شود. </p> <p>پس اینکه فرمود: <span class="aya" rel="7_156" data-words="31-35">و الذین هم بآیاتنا یؤمنون</span> و نفرمود: و الذین هم بآیاتی یؤمنون برای این است که به نحو لطیفی آیات بعدی را با آیات قبل از آیه مورد بحث متصل سازد و این از عجائب سیاقات قرآنی است-دقت بفرمایید که جای دقت است-. </p> <p><code class="aya" rel="7_157"/> <span class="aya" rel="7_157" data-words="1-13">الذین یتبعون الرسول النبی الأمی الذی یجدونه مکتوبا عندهم فی التوراة و الإنجیل</span>... <span class="aya" rel="7_157" data-words="35-36">کانت علیهم</span> </p><h3> <span class="title" rel="7_157"><span class="phrase">معنای <em rel="fa_7_157_31-31" data-sentence="6:76">اصر</em> در <span class="aya" rel="7_157" data-words="28-31">و یضع عنهم إصرهم</span></span> </span> </h3> <p> <span class="phrase">راغب در مفردات گفته است: <em rel="fa_7_157_31-31" data-sentence="25:724">اصر</em> به معنای گره زدن و حبس کردن به قهر است، گفته می‌شود: <em>أصرته فهو ماصور</em> یعنی زندانی کردم او را و او فعلا زندانی است، کلمه  <em>ماصر و ماصر</em> -به فتح صاد و کسر آن-به معنی زندان کشتی است، در قرآن هم که می‌فرماید: <span class="aya" rel="7_157" data-words="28-31">و یضع عنهم إصرهم</span> معنایش این است که خداوند چیزهایی را که مانع ایشان از خیرات و رسیدن به صواب می‌شود از آنان بردارد، و در آنجا که می‌فرماید: <span class="aya" rel="2_286" data-words="22-26">و لا تحمل علینا إصرا</span> نیز به همین معنا است، گر چه بعضی‌ها گفته‌اند معنایش ثقل و سنگینی است، و لیکن<code class="page" rel="8,362"/> تحقیقش همان است که من گفتم<span class="footnote" rel="1" title="مفردات راغب ماده &lt;em&gt;اصر&lt;/em&gt;">*</span>.</span> و <span class="phrase"><em rel="fa_7_157_33-33" data-sentence="0:76">اغلال</em> جمع <em>غل</em> و به معنای طوق و بندی است که به دست و پای اشخاص می‌اندازند.</span> </p> <p> <span class="aya" rel="7_157" data-words="1-5">الذین یتبعون الرسول النبی الأمی...</span> این آیه بحسب ظاهر سیاق، بیان جمله‌ <span class="aya" rel="7_156" data-words="31-35">و الذین هم بآیاتنا یؤمنون</span> است، و ظاهر آن نیز بیان بودنش را تایید می‌کند، برای اینکه رسول خدا را پیغمبری درس نخوانده معرفی می‌کند که امر به معروف و نهی از منکر کرده و هر پاک و پاکیزه‌ای را بر بشر حلال و هر ناپاک و پلیدی را حرام می‌کند، و موانع و غل و زنجیرهایی را که مانع سعادت بشر است از دست و پای آنان باز می‌کند، و همه اینها آیات و نشانه‌های نبوت آن حضرت و خاتمیت نبوت او است، و همان آیاتی است که خداوند قبلا در تورات و انجیل برای ایشان بیان کرده بود پس ایمان به آنها ایمان به آن آیات است، و یهود و نصارا اگر بخواهند دستورات اکید تورات و انجیل را در باره ایمان به آیات بکار ببندند ناگزیرند به نشانه‌های نبوت خاتم النبیین ( ص) نیز ایمان بیاورند. </p> <p>این آن معنایی است که از ظاهر سیاق آیه استفاده می‌شود، و لیکن انصاف این است که نمی‌توان به چنین معنایی ملتزم شد، و بدون شک نمی‌توان گفت آن رحمتی که خداوند بر یهود واجب کرد به شرط اینکه تقوا پیشه کرده و به آیات خداوند ایمان بیاورند تنها شامل آن عده معدود و انگشت‌شماری است که معاصر عصر رسول خدا بوده و به دعوت وی ایمان آورده‌اند، و میلیون‌ها یهود حتی پارسایان بی‌شماری که از زمان موسی و استجابت دعایش تا زمان بعثت خاتم انبیاء ( ص) به دنیا آمده و رفته‌اند همه از آن رحمت محرومند، توهم این معنا را هم نمی‌توان کرد، چرا که خود قرآن شهادت می‌دهد به اینکه گروه بی‌شماری از بنی اسرائیل دعوت الهی موسی را اجابت نموده و خداوند هم ایمانشان را پذیرفته و وعده خیر شان داده است، با این حال چطور ممکن است رحمت الهی مبسوط بر بنی اسرائیل را منحصر در عده قلیلی از ایشان دانست. </p> <p>بنا بر این، جمله‌ <span class="aya" rel="7_157" data-words="1-5">الذین یتبعون الرسول النبی الأمی...</span> گر چه بیان جمله‌ <span class="aya" rel="7_156" data-words="31-35">و الذین هم بآیاتنا یؤمنون</span> است و لیکن در سعه و ضیق مساوی با آن نیست، بلکه بیان خاصی است که از مبین عام خود، استخراج و انتزاع شده، و در آن از هزاران نفر یهود-که مشمول مبین عام است-تنها مؤمنین به نبوت خاتم النبیین و آیات آن ذکر شده تا غرض از سوق کلام که همان بیان حقیقت دعوت محمدی (ص) و لزوم اجابت آن بر یهودیان است معلوم گردد. </p> <p>   <code class="page" rel="8,363"/> و از این سنخ بیان که میان <em>مبین</em> و <em>بیان</em> از نظر سعه و ضیق اختلاف باشد در قرآن کریم بسیار دیده می‌شود، مثلا از ابلیس حکایت شده که بطور عموم گفته است: <span class="aya" rel="38_82" data-words="2-4">فبعزتک لأغوینهم أجمعین...</span><span class="footnote" rel="1" title="پس به عزتت سوگند که همگی و تمامی بندگانت را اغواء می‌کنم سوره ص آیه ۸۲">*</span> و در جای دیگر دایره فعالیت خود را تنگ کرده و گفته است: <span class="aya" rel="4_118" data-words="5-9">لأتخذن من عبادک نصیبا مفروضا</span><span class="footnote" rel="2" title="از بندگانت نصیب معلومی اغواء خواهم نمود سوره نساء آیه ۱۱۸">*</span> بطوری که ملاحظه می‌کنید این جمله استخراج شده است از جمله اول که از او حکایت شده. </p> <p>و نیز در اول همین سوره نخست خطاب به این امت نموده می‌فرماید: <span class="aya" rel="7_11" data-words="1-5">و لقد خلقناکم ثم صورناکم</span><span class="footnote" rel="3" title="و به تحقیق ما شما را آفریدیم و سپس صورتگری کردیم سوره اعراف آیه ۱۱">*</span> آن گاه بطور عموم می‌فرماید: <span class="aya" rel="7_35" data-words="1-7">یا بنی آدم إما یأتینکم رسل منکم</span><span class="footnote" rel="4" title="ای بنی آدم اگر پیغمبرانی از خودتان بسویتان آیند سوره اعراف آیه ۳۵">*</span> در این مثال بعکس مثال بالا <em>بیان</em> عام و <em>مبین</em> خاص است، و این سنخ بیان همانطوری که در سابق گفته شد از قبیل استخراج خطاب از خطاب و منظور از آن تعمیم دادن مطلب است، و نظائر آن در قرآن کریم بسیار است. </p> <p>بنا بر آنچه گذشت برگشت بیان بودن جمله‌ <span class="aya" rel="7_157" data-words="1-3">الذین یتبعون الرسول</span> به استخراج بیان از بیان برای تطبیق دادن بیان بر مورد حاجت است، و مثل این است که فرموده باشد: وقتی رحمت مکتوب بر بنی اسرائیل منحصرا برای کسانی مکتوب و واجب شده است که تقوی پیشه کنند و زکات دهند و به آیات ما ایمان بیاورند، در این زمان که زمان بعثت آخرین پیغمبر ما است مصداق آن اشخاص از بنی اسرائیل تنها کسانی هستند که این پیغمبر را پیروی کنند، برای اینکه در این عصر تنها ایشانند که تقوی داشته و زکات می‌دهند و هم به آیات ما ایمان دارند، موسی و عیسی و محمد ( ع) را تصدیق نموده و آیات و معجزات و شرایع و احکامی را که ما بوسیله ایشان فرستادیم پذیرفتند، آری، تنها ایشانند که به آیات و امارات نبوت محمد (ص) و علامات ظهور دعوت وی که در تورات و انجیل آمده ایمان آوردند. </p> <p><span class="phrase">در این آیه به جای <em>یؤمنون</em> کلمه <em rel="fa_7_157_2-2" data-sentence="39:445">یتبعون</em> بکار رفته، و این بهترین تعبیر است، زیرا ایمان به آیات خدای سبحان و ایمان آوردن به انبیاء و شرایع ایشان به اطاعت و تسلیم در برابر دستورات ایشان است، و تعبیر به <em rel="fa_7_157_2-2" data-sentence="256:270">یتبعون</em> دلالت بر همین معنا می‌کند و می‌فهماند ایمان به         <code class="page" rel="8,364"/> معنای صرف اعتقادفائده‌ای ندارد، چون هر قدر هم شخص اعتقاد به حقانیت آیات و شرایع الهی داشته باشد مع ذلک وقتی اطاعت و تسلیم در کارش نباشد عملا حق بودن آن آیات را تکذیب کرده است.</span> </p> <p>و از اینکه رسول خدا (ص) را اسم نبرده و با سه وصف <em>رسول</em> ، <em>نبی</em>  و <em>امی</em> یاد کرده و مخصوصا از اینکه دنباله‌اش فرموده: <span class="aya" rel="7_157" data-words="6-13">الذی یجدونه مکتوبا عندهم فی التوراة و الإنجیل</span> به خوبی بدست می‌آید که آن جناب در تورات و انجیل هم به همین سه وصف معرفی شده است، چون غیر از آیه مورد بحث که راجع به شهادت تورات و انجیل بر نبوت آن حضرت است در هیچ جای دیگر قرآن رسول خدا (ص) به مجموع این اوصاف یک جا توصیف نشده، و اگر منظور از توصیف وی به این اوصاف تعریف آن جناب به اوصاف آشنای در نظر یهود و نصارا نبود در خصوص این آیه وی را به این اوصاف و مخصوصا صفت سوم توصیف کردن هیچ نکته‌ای را افاده نمی‌کرد. </p> <h3> <span class="title" rel="7_155 7_156 7_157 7_158 7_159 7_160">امر به معروف، نهی از منکر، تحلیل حلائل، تحریم خبائث، و بر داشتن تکالیف شاقه، از مختصات اسلام است</span> </h3> <p> و همچنین ظاهر آیه دلالت و یا حد اقل اشعار دارد بر اینکه مساله امر به معروف و نهی از منکر و خلاصه امور پنجگانه‌ای که رسول خدا (ص) در این آیه به آن امور وصف شده همه از علائمی است که از آن جناب در تورات و انجیل ذکر شده است، و بر اینکه این امور از مختصات پیغمبر اسلام و ملت بیضای او است-و همین طور هم هست-برای اینکه هر چند به شهادت آیه‌ <span class="aya" rel="3_113" data-words="1-7">لیسوا سواء من أهل الکتاب أمة قائمة</span> تا آنجا که می‌فرماید: <span class="aya" rel="3_114" data-words="6-20">و یأمرون بالمعروف و ینهون عن المنکر و یسارعون فی الخیرات و أولئک من الصالحین</span><span class="footnote" rel="1" title="ایمان آورند به خدا و روز جزا، و امر به معروف و نهی از منکر کنند، و در خیرات شتاب کنند، و آنان از شایستگانند سوره آل عمران آیه ۱۱۴">*</span> سایر امم صالح نیز به وظیفه امر به معروف و نهی از منکر قیام می‌کرده‌اند، و به شهادت آیه‌ <span class="aya" rel="7_32" data-words="1-12">قل من حرم زینة الله التی أخرج لعباده و الطیبات من الرزق</span><span class="footnote" rel="2" title="بگو چه کسی جامه‌ای رای که خدا برای بندگان خویش پدید آورده با روزی‌های پاکیزه حرام کرده است سوره اعراف آیه ۳۲">*</span> حلال دانستن طیبات و حرام دانستن خبائث و پلیدیها تا اندازه‌ای از فطریاتی بوده که همه ادیان بر آن اتفاق داشته‌اند، و همچنین هر چند مساله برداشتن موانع و غل و بندهای معنوی از دست و پای بشر تا حدی در شریعت عیسی  (ع) هم بوده و حکایت قرآن در آیه‌ <span class="aya" rel="3_50" data-words="1-14">و مصدقا لما بین یدی من التوراة و لأحل لکم بعض الذی حرم علیکم</span><span class="footnote" rel="3" title="آمده‌ام تا تورات رای که پیش از من بوده تصدیق کنم و بعضی چیزها که بر شما حرام شده برایتان حلال کنم سوره آل عمران آیه ۵۰">*</span> بر آن دلالت و آیه‌ <span class="aya" rel="43_63" data-words="7-16">قد جئتکم بالحکمة و لأبین لکم بعض الذی تختلفون فیه</span>       <code class="page" rel="8,365"/><span class="footnote" rel="1" title="سوره زخرف آیه ۶۳">*</span> که خطاب به بنی اسرائیل است بر آن اشعار دارد، الا اینکه هیچ خردمندی تردید ندارد در اینکه دینی که محمد (ص) به همراهی کتابی از ناحیه خدا آورده هر چند بر کتب آسمانی دیگر صحه گذارده و آنها را تصدیق کرده است، و لیکن خودش یگانه دینی است که در قالب بی‌روح امر به معروف و نهی از منکر تا آنجا که ظرفیت داشته روح حیات دمیده‌و کار آن را که جز دعوت زبانی چیز دیگری نبود به جایی رسانید و آن قدر آن را توسعه داد که شامل جهاد با اموال و نفوس گردید، و تنها دینی است که جمیع امور مربوط به زندگی بشر و همه شؤون و اعمال وی را بر شمرده و آنها را به دو قسم طیبات و خبائث تقسیم، و طیبات را حلال و خبائث را حرام نموده است. </p> <p>آری قوانین مجعوله در هیچ دین و هیچ قانون اجتماعی به تفصیل قوانین این شریعت نبوده و بمانند آن به جزئیات و دقائق امور نپرداخته است، دینی است که جمیع احکام و تکالیف شاقه‌ای که در سایر ادیان و مخصوصا در دین یهود و به دست احبار و ملایان ایشان رخنه پیدا کرده بود نسخ کرده و از بین برده، پس حد اعلا و کامل امور پنجگانه مذکور در آیه مورد بحث که عبارت بود از:1-امر به معروف 2-نهی از منکر 3-تحلیل طیبات 4-تحریم خبائث 5-برداشتن تکالیف شاقه جعلی و غیر الهی، تنها و تنها در اسلام یافت می‌شود، هر چند در سایر ادیان نمونه‌ای از هر یک آنها دیده می‌شود. </p> <h3> <span class="title" rel="7_157 7_158 7_155 7_156 7_159 7_160">کامل و جامع بودن اسلام، خود دلیلی است مستقل بر حقانیت آن</span> </h3> <p> و همین معنا صرفنظر از شهادت تورات و انجیل بر حقانیت اسلام، خود بهترین شاهد و روشن‌ترین گواه بر صدق ادعای آورنده آن است، بطوری که اگر بشارات و علائم آن جناب در تورات و انجیل هم نیامده بود، و آن دو کتاب شهادت صریحی بر نبوت وی نداشتند. همین کمال شریعتش در شهادت بر صدق ادعایش کافی بود، چون شریعت آن حضرت در حقیقت تکمیل شده همان شریعت موسی و عیسی (ع) است. حال باید از یهود و نصارا پرسید غرض از پیروی یک دین صحیح و اصولا انتظاری را که از یک شریعت حق می‌توان داشت چیست؟ آیا علامت صحیح بودن یک دین جز این است که برگشت تمامی احکام و قوانینش به یکی از امور پنجگانه بالا باشد و بخواهد با تفاصیل احکامش معروف را معروف و منکر را منکر دانسته طیبات را حلال و خبائث را حرام نموده و خرافات و عقائد ساختگی سودپرستان را لغو کند؟ اگر چنین است پس باید اعتراف کنند به اینکه شریعتی که متضمن حد   <code class="page" rel="8,366"/> اعلا و کامل این امور است همان مرحله کامل شریعت خود ایشان است. </p> <p>از این بیان به خوبی ظاهر گردید که جملات‌ <span class="aya" rel="7_157" data-words="14-19">یأمرهم بالمعروف و ینهاهم عن المنکر...</span> مجموعا توضیح می‌دهد معنای آیاتی را که می‌فرماید: قرآن تورات و انجیل را تصدیق دارد، مانند آیه‌ <span class="aya" rel="2_101" data-words="1-23">و لما جاءهم رسول من عند الله مصدق لما معهم نبذ فریق من الذین أوتوا الکتاب کتاب الله وراء ظهورهم کأنهم لا یعلمون</span><span class="footnote" rel="1" title="و چون از نزد خدا پیغمبری بیامدشان که مصدق توراتشان بود، گروهی از اهل کتاب چنان که گویی دانا نیستند کتاب خدا را پشت سر افکندند سوره بقره آیه ۱۰۱">*</span> و آیه‌ <span class="aya" rel="2_89" data-words="1-28">و لما جاءهم کتاب من عند الله مصدق لما معهم و کانوا من قبل یستفتحون علی الذین کفروا فلما جاءهم ما عرفوا کفروا به فلعنة الله علی الکافرین</span><span class="footnote" rel="2" title="و چون کتابی از نزد خدا بیامدشان که توراتشان را تصدیق می‌کرد و از پیش بدان بر کافران پیروزی می‌جستند، وقتی آنچه می‌شناختند بیامد منکر شدند، لعنت خدا بر منکران باد سوره بقره آیه ۸۹">*</span> و مقصود از این دو آیه این است که وقتی رسول خدا  (ص) مبعوث شد و شریعت و کتابی آورد که شریعت و کتاب ایشان را تکمیل می‌کرد به آن کافر شدند، با اینکه می‌دانستند که این همان پیغمبری است که در کتابهایشان پیش‌گویی شده، و انبیایشان به آمدنش بشارت داده‌اند، هم چنان که از مسیح (ع) نیز حکایت کرده که فرموده: <span class="aya" rel="61_6" data-words="7-27">یا بنی إسرائیل إنی رسول الله إلیکم مصدقا لما بین یدی من التوراة و مبشرا برسول یأتی من بعدی اسمه أحمد</span><span class="footnote" rel="3" title="ای پسران اسرائیل من فرستاده خدا به سوی شمایم، و تورات حاضر را تصدیق می‌کنم و به پیغمبری که بعد از من می‌آید و نام وی احمد است نوید می‌دهم سوره صف آیه ۶">*</span>. </p> <p>و ما-ان شاء اللَّه-به زودی در باره بشارت‌هایی که در کتب مقدس یهود و نصارا است تا آنجا که میسور است بحث خواهیم کرد. و اگر در آیه مورد بحث مانند آیات سابق الذکر بطور اجمال نفرمود: مصدقا لما بین یدیه بلکه بطور تفصیل امور پنجگانه را بر شمرد برای این بود که در این آیه وجهه کلام تنها به دو ملت یهود و نصارا نیست، بلکه به تمام مردم است، و لذا می‌بینیم در آیه بعدیش پیغمبر خود را دستور می‌دهد که جمیع بشر را خطاب کرده و بگوید: <span class="aya" rel="7_158" data-words="5-9">إنی رسول الله إلیکم جمیعا</span> من فرستاده خدا به سوی همگی شمایم . شاهد دیگر اینکه در خود آیه بطور عموم فرموده: <span class="aya" rel="7_157" data-words="37-39">فالذین آمنوا به</span> پس هر آن کسانی که ایمان آوردند به او و طوری نفرمود که مختص به یهود و نصارا باشد. </p> <p> <span class="aya" rel="7_157" data-words="37-46">فالذین آمنوا به و عزروه و نصروه و اتبعوا النور...</span> <span class="phrase">کلمه <em rel="fa_7_157_41-41" data-sentence="5:56">عزروه</em> از مصدر <em>تعزیر</em> به معنای یاری توأم با تعظیم است.</span> و مقصود از نوری       <code class="page" rel="8,367"/> که با او نازل شده همان قرآن کریم است، و غرض از این تعبیر این است که بفهماند قرآن کریم نوری است که راه زندگی و آن طریقی را که انسان باید برای رسیدن به سعادت و کمال خود بپیماید روشن می‌سازد، چون زمینه کلام اثبات همین معنا است. </p> <p>و در اینکه فرمود انزل معه نازل شده با او <em>و نفرمود</em> انزل علیه نازل شد بر او <em>و یا</em> انزل الیه نازل شد بسوی او با در نظر گرفتن اینکه کلمه <em>مع</em> به معنای همراه بودن چیزی با چیز دیگری است، اشاره و تلویح است به همان معنای شهادتی که گفتیم، و همین یک کلمه معنای آیه را به این بر می‌گرداند که پیروی کنید نوری را که نازل بر وی شده در حالی که این نور (قرآن) با شرایعی که در بر داشته و اظهار می‌کند خود شاهد صدق وی است و گواه بر این است که وی همان کسی است که انبیای خود شما و کتاب‌های آسمانی‌تان از آمدنش خبر داده است. و <span class="phrase">بنا بر این، کلمه <em rel="fa_7_157_49-49" data-sentence="17:42">معه</em> حال از نائب فاعل <em>انزل</em> خواهد بود.</span> و نظیر این تعبیر در آیه‌ <span class="aya" rel="2_213" data-words="5-21">فبعث الله النبیین مبشرین و منذرین و أنزل معهم الکتاب بالحق لیحکم بین الناس فیما اختلفوا فیه</span><span class="footnote" rel="1" title="سوره بقره آیه ۲۱۳">*</span> نیز به کار رفته. </p> <h3> <span class="title" rel="7_157">وجوهی <span class="phrase">که در معنای جمله: <em rel="fa_7_157_48-49" data-sentence="18:60">انزل معه</em> و علت تعدیه کلمه: <em>انزل</em> با <em>مع</em> گفته شده است</span></span> </h3> <p> مفسرین دیگر در توجیه این تعبیر و معنای کلمه مزبور اختلاف کرده، بعضی گفته‌اند: ظرف <em>مع</em> متعلق است به <em>انزل</em> و میان کلمه مزبور و ضمیری که بدان اضافه شده است مضاف دیگری است که حذف شده، و آن یا رسالت است و یا نبوت، و تقدیر کلام <em>مع نبوته</em>  و یا <em>مع رسالته</em> است، برای اینکه اگر این مضاف را در تقدیر نگیریم معنای آیه پیروی می‌کنند قرآنی را که با او نازل شده می‌شود و حال آنکه قرآن با رسول خدا  (ص) نازل نشده بلکه با جبرئیل نازل شده. </p> <p>بعضی دیگر گفته‌اند: کلمه مذکور متعلق است به <em>اتبعوا</em> و معنای آیه پیروی و شرکت می‌کنند با او در پیروی کردن قرآن است، و یا این است که با پیروی کردن او قرآن را نیز پیروی می‌کنند . </p> <p>بعضی دیگر گفته‌اند: حال از فاعل <em>اتبعوا</em> است و معنایش این است که پیروی می‌کنند قرآن را در حالی که در پیروی کردنشان با رسول خدا (ص) هستند . </p> <p>عده‌ای دیگر گفته‌اند: کلمه <em>مع</em> به معنای <em>علی</em> است. و بعضی دیگر گفته‌اند: در معنای کلمه <em>عند نزد</em> می‌باشد. و لیکن دور بودن این معانی از ظاهر آیه شریفه بر کسی پوشیده نیست. </p> <p>   <code class="page" rel="8,368"/> پس اینکه فرمود: <span class="aya" rel="7_157" data-words="37-46">فالذین آمنوا به و عزروه و نصروه و اتبعوا النور...</span> به منزله تفسیری است برای صدر آیه که فرمود: <span class="aya" rel="7_157" data-words="1-3">الذین یتبعون الرسول</span> و توضیح می‌دهد که منظور از پیروی رسول بطور حقیقت، همانا پیروی کتاب‌خداست که مشتمل است بر شرایع و احکام خدا، و آن چیزی که برای او معنای اتباع را دارد همان ایمان به نبوت و رسالت او و تکذیب نکردن و احترامش را رعایت کردن و در برابر اوامرش تسلیم بودن و در انجام مقاصد یاریش کردن است. </p> <p>و این جمله یعنی جمله‌ <span class="aya" rel="7_157" data-words="37-39">فالذین آمنوا به...</span> نتیجه‌ای است که بر صدر آیه یعنی جمله‌ <span class="aya" rel="7_157" data-words="1-3">الذین یتبعون الرسول...</span> متفرع می‌شود، چنان که قبلا هم گفتیم جمله دوم بیان خاصی است که از بیان عام‌ <span class="aya" rel="7_156" data-words="31-35">و الذین هم بآیاتنا یؤمنون</span> استخراج شده است، و معنایش این است که: وقتی پیروی رسولی که دارای این صفات است همان ایمان به آیات ما باشد که ما آن را به بنی اسرائیل توصیه نموده و پاداش آن را بسط رحمت در دنیا و آخرت قرار داده و گفتیم اگر به آیات ما ایمان بیاورید با رسیدن به حسنه در دنیا و آخرت رستگار می‌شوید، پس کسانی که از یهود به وی ایمان آورده و او را یاری کنند همانا اینان رستگارند. <code class="aya" rel="7_158"/> </p><h3> <span class="title" rel="7_158 7_157 7_155 7_156 7_159 7_160">عمومیت و شمول رسالت پیغمبر اکرم اسلام ( ص) و استدلال برای رفع استیحاش یهود و مردم غیر عرب از بعثت آن حضرت</span> </h3> <p> <span class="aya" rel="7_158" data-words="1-9">قل یا أیها الناس إنی رسول الله إلیکم جمیعا</span>... <span class="aya" rel="7_158" data-words="21-22">و یمیت</span> بعد از آنکه از اوصاف پیغمبر گرامیش بدست آمد که نزد وی آن دین کاملی است که حیات طیب بشری را در هر مکان و در هر زمانی که فرض شود تضمین می‌کند، و بشر در رسیدن به چنین زندگانی احتیاجی به بیش از امر به معروف و نهی از منکر و تجویز طیبات و تحریم خبائث و الغاء خرافات و گشودن قید و بندهای بیهوده‌ای که خود به دست خویش زده است، ندارد، اینک در جمله مورد بحث پیغمبر خود را دستور می‌دهد تا نبوت خود را بر جمیع طبقات بشر اعلام نماید، و بدون اینکه آن را مخصوص قومی کند، بگوید: ایها الناس!من بدرستی فرستاده خدا به سوی همگی شمایم . </p> <p> <span class="aya" rel="7_158" data-words="10-22">الذی له ملک السماوات و الأرض لا إله إلا هو یحیی و یمیت</span> -صفاتی است که خداوند خود را به آن توصیف نموده، و مجموع آنها به منزله تعلیلی است که امکان رسالت از ناحیه خدا را فی نفسه بیان نموده، و در ثانی امکان عمومیت این رسالت را اثبات می‌کند، و بدین وسیله استیحاش و تعجب بنی اسرائیل را که چگونه ممکن است مردی غیر از یهود آنهم از طبقه درس نخوانده به چنین نبوتی جهانی برسد از بین می‌برد، چون یهودیها پیش خود چنین خیال می‌کردند که در میان همه اقوام بشری فقط آنها از حزب خدایند بلکه آنها خود را از نزدیکان درگاه خدا و حتی فرزندان و دوستان خدا می‌پنداشتند، و همچنین استیحاش ناشی از عصبیت غیر عرب را از اینکه مردی عرب بر آنان مبعوث شود زائل می‌کند. <code class="page" rel="8,369"/> وجه دلالت جمله مورد بحث بر این معانی این است که در جمله قبل می‌فرمود: من فرستاده خدا به سوی همگی شمایم و در این جمله خدا را توصیف نموده و می‌فرماید: آن خدایی که... پس برگشت معنای این دو جمله به این است که: آن خدایی مرا به رسالت خود برگزیده که ملک آسمانها و زمین و سلطنت عالی بر آسمان و زمین از آن او است، همان خدایی که معبودی جز او نیست که مالک گوشه‌ای از آسمانها و زمین باشد، پس تنها اوست که می‌تواند به هر چه بخواهد حکم کند و هیچ مانعی مزاحم نفوذ حکمش نیست و هیچ اراده‌ای جلوگیر نفوذ اراده‌اش نمی‌باشد، اوست که می‌تواند به اراده خود رسولی به سوی طایفه‌ای از بندگانش و یا به سوی همه آنان گسیل بدارد، او همان خدایی است که زنده کردن و میراندن به دست او است، پس همو می‌تواند مردمی را و یا همه بشر را به حیاتی سعید و طیب زنده کند، چون سعادت و هدایت از زندگی است همانطور که شقاوت و ضلالت از مرگ است، هم چنان که فرموده: <span class="aya" rel="8_24" data-words="1-12">یا أیها الذین آمنوا استجیبوا لله و للرسول إذا دعاکم لما یحییکم</span><span class="footnote" rel="1" title="شما که ایمان دارید خدا را اجابت کنید و پیغمبر را نیز، چون شما را به چیزی که زندگیتان می‌دهد دعوت کنند سوره انفال آیه ۲۴">*</span> و نیز فرموده: <span class="aya" rel="6_122" data-words="1-14">أ و من کان میتا فأحییناه و جعلنا له نورا یمشی به فی الناس</span><span class="footnote" rel="2" title="آن کس که مرده بود و زنده‌اش کردیم و برای او نوری قرار دادیم که به کمک آن میان مردم راه می‌رود سوره انعام آیه ۱۲۲">*</span> و نیز فرموده: <span class="aya" rel="6_36" data-words="1-8">إنما یستجیب الذین یسمعون و الموتی یبعثهم الله</span><span class="footnote" rel="3" title="فقط کسانی که گوش شنوا دارند دعوت تو را اجابت می‌کنند، و مردگان را خدا زنده می‌کند">*</span>. </p> <p> <span class="aya" rel="7_158" data-words="23-28">فآمنوا بالله و رسوله النبی الأمی...</span> این آیه شریفه تفریع بر آیه قبل است، و معنایش این است که: وقتی مطلب از این قرار باشد، پس به من ایمان بیاورید، زیرا من همان پیغمبر امی هستم که تورات و انجیل شما به آمدنم بشارت داده، و من به خدا ایمان داشته و به وی کفر نمی‌ورزم، و همچنین به کلمات او ایمان آورده‌ام، و کلمات او همان شرایع و احکامی است که بر من و بر انبیای سابق بر من نازل کرده است، مرا پیروی کنید باشد که رستگار شوید. </p> <p>این آن معنایی است که سیاق آیه اقتضای آن را دارد، و از این معنا وجه التفات از تکلم <span class="aya" rel="7_158" data-words="5-7">إنی رسول الله</span> به غیبت رسوله... ، معلوم می‌شود، البته باید دانست که از ظاهر سیاق استفاده می‌شود که این آیه دنباله آیه سابق و هر دو کلام رسول خدا (ص) است. </p>   <p>سوره انعام آیه 36 <code class="page" rel="8,370"/> و وجه التفات همانطور که قبلا هم خاطر نشان شد این است که بجای اینکه بفرماید:  پس ایمان آورید به خدا و به من <em>فرمود: </em> پس ایمان بیاورید به خدا و به رسول او ، آن گاه رسول را به اوصافی وصف کرد تا بدین وسیله امر در <em>فامنوا</em> و در <span class="aya" rel="7_158" data-words="34-37">و اتبعوه لعلکم تهتدون</span> را تعلیل کرده باشد. </p> <p>و <span class="phrase">مقصود از <em>اهتداء</em> در <em rel="fa_7_158_36-36" data-sentence="28:231">تهتدون</em> هدایت یافتن بسوی سعادت اخروی است که عبارت است از خوشنودی خدا و بهشت او، نه هدایت یافتن به راه حق، زیرا ایمان به خدا و به رسول خدا و پیروی کردن احکام و شرایع رسول، خودش اهتداء به راه حق است، نه اینکه نتیجه‌اش اهتداء به راه حق باشد.</span> پس برگشت معنای‌ <span class="aya" rel="7_158" data-words="36-37">لعلکم تهتدون</span> به معنای‌ <span class="aya" rel="7_157" data-words="50-52">أولئک هم المفلحون</span> است که در آیه قبلی بعنوان نتیجه ایمان به خدا و پیروی رسول خدا  (ص) ذکر شده است. </p> <h3> <span class="title" rel="7_159 7_155"><span class="phrase">مراد از <em rel="fa_7_155_34-34" data-sentence="8:103">هدایت</em> و <em>امت</em> در: <span class="aya" rel="7_159" data-words="1-7">و من قوم موسی أمة یهدون بالحق</span></span> </span> </h3> <p> <span class="aya" rel="7_159" data-words="1-10">و من قوم موسی أمة یهدون بالحق و به یعدلون</span> در این جمله عمل صالح نیکان از بنی اسرائیل را می‌ستاید، و این از انصاف قرآن است که بعد از بر شمردن سیئاتی که از آنان سر زده مستحقین مدح را نیز مدح می‌کند، و حاصل معنایش این است که: همه بنی اسرائیل خدا و رسول را مخالفت نکرده و بر ضلالت و ظلم پافشاری نداشتند، بلکه پاره‌ای از ایشان مردمی بودند که دیگران را به سوی حق راهنمایی نموده و در میان ایشان به حق و عدالت حکم می‌کردند. <span class="phrase">بنا بر این، باید گفت: <em>باء</em> در <em rel="fa_7_159_7-7" data-sentence="38:104">بالحق</em>  همان بایی است که علمای نحو آن را <em>باء آلت</em> می‌نامند، می‌توان هم گفت که <em>باء ملابسه</em> است.</span> </p> <p>بنا بر این معنا، آیه مورد بحث از مواردی است که خداوند هدایت را به غیر خود و به غیر انبیاءو امامان نسبت داده، نظیر حکایتی که از مؤمن آل فرعون کرده و با اینکه ظاهرا پیغمبر نبوده در باره‌اش فرموده: <span class="aya" rel="40_38" data-words="1-10">و قال الذی آمن یا قوم اتبعون أهدکم سبیل الرشاد</span><span class="footnote" rel="1" title="آنکه ایمان داشت گفت: یا قوم مرا پیروی کنید تا به راه کمال هدایت‌تان کنم سوره مؤمن آیه ۳۸">*</span> و بعید نیست که مراد از امت از قوم موسی در آیه مورد بحث، انبیاء و امامانی باشند که بعد از موسی در میان بنی اسرائیل پدید آمدند و قرآن در باره‌شان در چند مورد و از آن جمله فرموده: <span class="aya" rel="32_24" data-words="1-12">و جعلنا منهم أئمة یهدون بأمرنا لما صبروا و کانوا بآیاتنا یوقنون</span><span class="footnote" rel="2" title="و از ایشان امامانی قرار دادیم که به امر ما هدایت می‌کردند، چون صبر کرده و به آیات ما یقین می‌داشتند سوره الم سجده آیه ۲۴">*</span> چون اگر هدایت     <code class="page" rel="8,371"/> به حق را که در آیه مورد بحث است بر معنای حقیقیش حمل کنیم جز از پیغمبران و امامان ساخته نیست، و بحث از این معنا را در تفسیر آیه‌ <span class="aya" rel="2_124" data-words="8-12">قال إنی جاعلک للناس إماما</span><span class="footnote" rel="1" title="سوره بقره آیه ۱۲۴">*</span> و آیه‌ <span class="aya" rel="6_125" data-words="1-7">فمن یرد الله أن یهدیه یشرح صدره</span><span class="footnote" rel="2" title="سوره انعام آیه ۱۲۵">*</span> و همچنین در ذیل آیاتی دیگر گذراندیم. </p> <h3> <span class="title" rel="7_160"><span class="phrase">معنای <em rel="fa_7_160_5-5" data-sentence="6:64">اسباط</em> و اشاره به آیات و معجزاتی که از موسی (ع) در سوره اعراف آمده است</span></span> </h3> <p> <span class="aya" rel="7_160" data-words="1-6">و قطعناهم اثنتی عشرة أسباطا أمما...</span> <span class="phrase">کلمه <em rel="fa_7_160_5-5" data-sentence="5:626">سبط</em> در لغت به معنای پسر زاده و یا دختر زاده است، و جمع آن <em rel="fa_7_160_5-5" data-sentence="113:557">اسباط</em>  می‌آید، و لیکن در بنی اسرائیل به معنای قوم خاصی بوده، سبط در اصطلاح ایشان به منزله قبیله در نزد عرب است، از ابن حاجب نقل شده که گفته است: کلمه <em rel="fa_7_160_5-5" data-sentence="315:397">اسباطا</em> در این آیه بدل از عدد است نه تمیز عدد و گر نه اگر تمیز می‌بود می‌بایستی اسباط بنی اسرائیل حد اقل سی و شش سبط و تیره می‌بودند و حال آنکه نبودند، چون سبط در بنی اسرائیل دوازده تیره بود و بنا بر این حد اقل جمع سبط سی و شش است، پس ناچار باید بگوییم کلمه <em rel="fa_7_160_5-5" data-sentence="624:131">اسباطا</em> بدل از عدد است، و تمیز عدد حذف شده چون با بودن اسباطا احتیاجی به ذکر آن نبوده، و تقدیر کلام  و قطعناهم اثنتی عشرة فرقة اسباطا است.</span> البته کسانی دیگر هم گفته‌اند که کلمه مذکور تمیز است، و اشکال ابن حاجب هم وارد نیست زیرا اگر چه کلمه به صیغه جمع است ولی در اینجا به معنای مفرد آمده و معنای آن، جماعت و یا طایفه و یا نظیر آن است. </p> <p> <span class="aya" rel="7_160" data-words="7-13">و أوحینا إلی موسی إذ استسقاه قومه...</span> <span class="phrase"><em rel="fa_7_160_18-18" data-sentence="0:153">انبجست</em> از <em rel="fa_7_160_18-18" data-sentence="62:134">انبجاس</em> و به معنای انفجار است، و بعضی گفته‌اند به معنای بیرون شدن اندک اندک آب است، بخلاف انفجار که به معنای بیرون شدن به کثرت و فراوانی است.</span> و از ظاهر اینکه فرمود: پس منفجر شد از آن دوازده چشمه و هر گروهی از مردم چشمه خود را شناختند بدست می‌آید که چشمه‌ها به عدد اسباط بنی اسرائیل یعنی دوازده بود، چون می‌رساند که هر چشمه مخصوص یک تیره بوده و اینکه این اختصاص به خاطر مشاجره‌ای بوده که با یکدیگر داشته‌اند، و این ظاهر تایید می‌کند روایاتی<span class="footnote" rel="3" title="تفسیر عیاشی ج ۲ ص ۳۲ ح ۹۱ و تفسیر قرطبی ج ۱ ص ۴۲۱ و تفسیر ابو الفتوح رازی ج ۵ ص ۳۰۹">*</span> را که در باره داستان این چشمه‌ها وارد شده. معنای بقیه آیه شریفه روشن است. </p> <p>در آیات این سوره خدای سبحان از معجزات موسی (ع) و آیات وی چند معجزه زیر را بر شمرده:1-اژدها 2-ید بیضاء 3-قحطی فرعونیان 4-نقص ثمرات ایشان 5-طوفان 6-ملخ‌های بالدار 7-ملخ‌های بی‌بال 8-قورباغه 9-خون شدن آب نیل 10-غرق شدن فرعونیان       <code class="page" rel="8,372"/> در نیل 11-میراندن و زنده کردن هفتاد نفر از یاران موسی 12-شکافته شدن دوازده چشمه از سنگ با ضربت موسی 13-سایه افکندن ابر بر سر بنی اسرائیل 14-فرو فرستادن من و سلوی 15-کندن کوه از ریشه و آن را بر بالای سر بنی اسرائیل‌مانند سایه‌بان نگهداشتن. و لیکن می‌توان تکلم با خدای تعالی و نزول تورات و مسخ شدن پاره‌ای از بنی اسرائیل به صورت میمون را نیز بر آن اضافه نمود، و ما-ان شاء اللَّه-در تفسیر سوره هود راجع به این چند معجزه نیز بحث خواهیم کرد. </p> <h3>بحث روایتی‌ <span class="title" rel="7_155 7_156 7_157 7_158 7_159 7_160">روایتی در باره علت اینکه انتخاب امام به مردم واگذار نشده است</span> </h3> <p> در تفسیر عیاشی از محمد بن سالم نی‌فروش از حارث بن مغیرة از ابی عبد اللَّه  (ع) روایت می‌کند که حارث گفت: به حضرتش عرض کردم، عبد اللَّه بن عجلان در مرضی که به آن مرض درگذشت می‌گفت من در این مرض نمی‌میرم و مرد. حضرت فرمود خداوند: هیچ گناهی از او نیامرزد این چه فکر باطلی بوده که او کرده؟ موسی (ع) از قوم خود هفتاد مرد برگزید و وقتی دچار رجفه شدند و همه هلاک گردیدند موسی گفت:  پروردگارا اصحابم اصحابم خطاب آمد من بجای ایشان اصحابی بهتر به تو می‌دهم. عرض کرد: من ایشان را می‌شناختم و به ایشان علاقمند بودم، خداوند بجای آنان انبیایی برای وی مبعوث کرد.<span class="footnote" rel="1" title="تفسیر عیاشی ج ۲ ص ۳۰ ح ۸۳">*</span> مؤلف: مقصود امام (ع) این بوده که بعد از درگذشت عبد اللَّه عجلان خداوند اصحابی بهتر از او به وی ارزانی بدارد، هم چنان که به موسی (ع) داد، و لیکن این روایت در باب خود روایت غریبی است و با ظاهر قرآن سازگار نیست. </p> <p>و در تفسیر برهان از ابن بابویه و او به سند خود از سعد بن عبد اللَّه قمی در ضمن حدیث طویلی روایت کرده که گفت: خدمت امام قائم (ع) عرض کردم ای مولای من مرا خبر ده از اینکه چرا مردم از انتخاب امام و زمامدار برای خود ممنوع شدند؟ فرمود: امام مصلح و یا مفسد؟ عرض کردم البته مصلح. فرمود: آیا با اینکه احدی از مردم از صلاح و فساد درونی اشخاص آگاهی ندارند آیا ممکن است شخصی را که انتخاب می‌کنند اتفاقا بر خلاف تشخیصشان مفسد از کار در آید؟ عرض کردم بلی ممکن است. فرمود: علت ممنوعیت مردم   <code class="page" rel="8,373"/> همین است که من آن را به صورت برهان برایت ایراد کردم. </p> <p>سپس رو به سعد کرده و فرمود: بگو ببینم پیغمبرانی که خدا آنها را برگزیده و کتابشان داده و با عصمت تاییدشان کرده با اینکه اعلم-در دو نسخه چاپی از برهان اعلام وارد شده و لیکن احتمال دارد که تصحیف شده باشد-همه امت‌ها هستند مانند موسی و عیسی  (ع) آیا با وفور عقل و کمال علمی که دارند هیچ ممکن نیست که وقتی بخواهند اشخاص نیکی را برای کاری انتخاب کنند اتفاقا منافق از کار در آیند؟ عرض کردم: نه. </p> <p>فرمود: بلکه ممکن است، به شهادت اینکه موسی کلیم اللَّه (ع) با وجود عقل و کمال علمش و با اینکه وحی به او می‌شد مع ذلک وقتی از اعیان قومش و از وجوه لشکریانش و خلاصه از کسانی که شکی در ایمان و اخلاصشان نداشت هفتاد نفر برای رفتن به میقات برگزید انتخابش به خطا رفت و بجای هفتاد نفر با ایمان هفتاد نفر منافق برگزید و قرآن در باره‌اش فرموده: <span class="aya" rel="7_155" data-words="1-7">و اختار موسی قومه سبعین رجلا لمیقاتنا</span> -تا آنجا که میفرماید- <span class="aya" rel="2_55" data-words="6-12">لن نؤمن لک حتی نری الله جهرة</span>... <span class="aya" rel="4_153" data-words="20-22">فأخذتهم الصاعقة بظلمهم</span>. پس با اینکه می‌بینیم اختیار و انتخاب مثل موسی کسی که خداوند برای نبوتش برگزیده به خطا می‌رود و افسد را بجای اصلح بر می‌گزیند می‌فهمیم که انتخاب تنها و تنها کار کسی است که به باطن اشخاص راه داشته و ضمائر و سریره‌های افراد برایش آشکار باشد، و نیز می‌فهمیم که بعد از خطا رفتن انتخاب انبیاء انتخاب مهاجر و انصار یک پشیز ارزش نداشته است<span class="footnote" rel="1" title="تفسیر برهان ج ۲ ص ۳۸ ح ۳">*</span>. </p> <p>مؤلف: آیه‌ای که امام (ع) در این روایت بدان استشهاد کرده نقل به معنی شده، یعنی امام (ع) آن را از آیات سوره اعراف و سوره نساء ترکیب کرده است. </p> <h3> <span class="title" rel="7_156 7_157 7_159 7_155 7_158 7_160">چند روایت در مورد داستان هفتاد نفر بر گزیدگان موسی (ع) برای حضور در میقات</span> </h3> <p> و در الدر المنثور از ابن ابی حاتم و ابو الشیخ از نوف حمیری روایت کرده که گفت: وقتی موسی برای رفتن به میقات پروردگارش هفتاد نفر از قوم خود را برگزید خدایش فرمود: من زمین را برای شما سجده‌گاه و مایه طهارت قرار داده و سکینت را با شما در خانه‌هاتان قرار می‌دهم، و چنانتان می‌کنم که تورات را از حفظ بخوانید و در نتیجه مردان و زنان و غلامان و آزادگان همگی بتوانند آن را قرائت کنند. </p> <p>موسی به قوم خود گفت: خداوند برای شما تمامی روی زمین را سجده‌گاه و آن را مایه طهارت قرار داده گفتند: ما در غیر معابد نماز نمی‌خوانیم چه احتیاج به چنین ترخیصی داریم. گفت: خداوند سکینت را با شما و در خانه‌های شما قرار داده <em>گفتند: </em> لازم نیست، ما   <code class="page" rel="8,374"/> دوست داریم که در همان تابوت که بود بماند <em>گفت: </em> خداوند قدرتی به شما می‌دهد که زن و مرد و صغیر و کبیر و آزاد و بنده شما همگی بتوانید تورات را از بر بخوانید <em>گفتند</em> ما نمی‌خواهیم مگر خواندن از روی کتاب را بعد از این گفت و شنود و لجاجت بنی اسرائیل بود که خداوند فرمود: <span class="aya" rel="7_156" data-words="25-30">فسأکتبها للذین یتقون و یؤتون الزکاة</span>... -تا آنجا که می‌فرماید- <span class="aya" rel="7_157" data-words="52-52">المفلحون</span>، آن گاه موسی گفت: پروردگارا من قوم خود را به درگاه تو آوردم و نتیجه آمدنشان را به دیگران دادی پروردگارا پس مرا پیغمبر آن مردم قرار بده <em>فرمود: </em> پیغمبر ایشان از خود ایشان است <em>عرض کرد: </em> پس مرا از آن امت قرار بده <em>فرمود: </em> تو آن امت را درک نمی‌کنی <em>عرض کرد: </em> من قوم خود را به درگاهت آوردم وفاده ایشان را به دیگران دادی ؟ اینجا بود که خداوند به وی وحی فرستاد: <span class="aya" rel="7_159" data-words="1-10">و من قوم موسی أمة یهدون بالحق و به یعدلون</span> حمیری گفت در اینجا موسی راضی شد، آن گاه رو به حضار کرده و گفت آیا ستایش نمی‌کنید خدایی را که در آن روز حفظ غیبت شما را کرده و بجای شما گوش داد مطالب مربوط به شما را و وفاده دیگران را برای شما قرار داد؟<span class="footnote" rel="1" title="الدر المنثور ج ۳ ص ۱۳۹">*</span> و نیز در همان کتاب از ابن ابی حاتم و ابو الشیخ از نوف بکالی روایت کرده که گفت: موسی بعد از آنکه از قوم خود هفتاد نفر انتخاب نمود به ایشان گفت: اینک به سوی خدا روانه شوید، و از او هر چه می‌خواهید درخواست کنید، خود موسی درخواستی داشت و ایشان درخواستی، وقتی به میقاتگاه یعنی به کوه طور رسیدند موسی رو به ایشان کرده و گفت: اینک درخواست خود را عرضه بدارید، ایشان گفتند: خدا را به ما نشان بده <em>گفت: </em> وای بر شما دوباره این درخواست را از خدا می‌کنید <em>گفتند: </em> درخواست ما همین است باید خدا را آشکارا به ما نشان دهی این را که گفتند صاعقه ایشان را گرفت‌و همگی مدهوش افتادند، موسی عرضه داشت: پروردگارا من هفتاد نفر از نیکان و سرشناسان بنی اسرائیل را به میقات تو آوردم حال به سوی ایشان برگردم و یک نفر از آنان با من نباشد جواب بنی اسرائیل را چه بگویم؟ آیا مرا نخواهند کشت؟ صدایی به گوش موسی رسید که درخواست خود را عرضه بدار، موسی گفت: پروردگارا از تو می‌خواهم که همراهان مرا زنده کنی خداوند همگی ایشان را زنده کرد و در نتیجه درخواست ایشان و درخواست موسی هدر رفت، و این درخواست ماند برای این امت، چون آنها نتوانستند استفاده کنند<span class="footnote" rel="2" title="تفسیر الدر المنثور ج ۳ ص ۲۳۹">*</span>. </p> <h3> <span class="title" rel="7_155 7_156 7_157 7_159 7_158 7_160">بیان ضعف آن روایات</span> </h3> <p> مؤلف: این دو روایت را از این جهت ایراد کردیم که از نظر شباهت در قصه شبیه به   <code class="page" rel="8,375"/> روایات موقوفه بود، و لیکن صرفنظر از اختلافی که در مضمون آن دو است از نظر جزئیات قصه نه با یکدیگر تطبیق می‌شوند و نه با ظاهر آیات، درخواستی که کردند تنها مساله دیدن خدا بود که رد شد، و درخواست موسی هم زنده شدن ایشان بود که زنده شدند، و درخواست دیگرش نوشته شدن رحمت بر بنی اسرائیل بود که آنهم به شرط تقوا و ایمان به آیات خدا مستجاب شد، دیگر چه وفاده و اجری طلب داشتند که به ایشان داده نشد و در عوض آن را به امت آخر الزمان دادند؟ اشکال دیگر اینکه از ظاهر سیاق استفاده می‌شود که در جمله‌ <span class="aya" rel="7_159" data-words="1-10">و من قوم موسی أمة یهدون بالحق و به یعدلون</span> خطاب به پیغمبر اکرم است نه به موسی. </p> <p>نظیر این دو روایت در منطبق نشدن با آیه، روایتی است که از ابن عباس در ذیل جمله <span class="aya" rel="7_156" data-words="2-10">اکتب لنا فی هذه الدنیا حسنة و فی الآخرة</span> نقل شده، در این روایت ابن عباس گفته است: خداوند این درخواست را به موسی نداد، بلکه در جوابش فرموده: <span class="aya" rel="7_156" data-words="15-19">عذابی أصیب به من أشاء</span> -تا آنجا که می‌فرماید- <span class="aya" rel="7_157" data-words="52-52">المفلحون</span><span class="footnote" rel="1" title="الدر المنثور ج ۳ ص ۱۳۰ ط بیروت">*</span>، مقصود ابن عباس این است که خداوند این دعای موسی را در حق امت اسلام مستجاب کرد نه در حق خود او، و ما گفتیم که ظهور آیه در غیر این معنا است. </p> <p>و نیز نظیر این روایت آن روایتی است که از سدی نقل شده که در ذیل جمله‌ <span class="aya" rel="7_155" data-words="26-29">إن هی إلا فتنتک...</span>، گفته است: موسی گفت پروردگارا!سامری به ایشان گفت گوساله درست کنند لیکن چه کسی گوساله را زنده کرد و روح در آن دمید؟ پروردگار فرمود: <em>من</em> . گفت: پس تو خودت ایشان را گمراه کردی<span class="footnote" rel="2" title="بحار ج ۷ ص ۲۸۷ ح ۱">*</span>. </p> <p>عیاشی نیز نظیر این روایت را در تفسیر خود از ابی جعفر و ابی عبد اللَّه (ع) بطور مرسل یعنی بدون ذکر سند نقل کرده، و در آن دارد که موسی گفت: پروردگارا چه کسی گوساله را به صدا درآورد؟ فرمود: <em>من</em> . موسی این را که شنید گفت: <span class="aya" rel="7_155" data-words="26-37">إن هی إلا فتنتک تضل بها من تشاء و تهدی من تشاء</span><span class="footnote" rel="3" title="تفسیر عیاشی ج ۲ ص ۳۱ ح ۸۵">*</span>. </p> <p>و اشکال این روایات این است که موسی (ع) جمله مذکور را در موقع هلاک شدن هفتاد نفر گفته نه در داستان سامری و گوساله‌اش، مگر اینکه بگوییم موسی این جمله را دوباره و در دو جا گفته است. </p> <h3> <span class="title" rel="7_156 7_155 7_157 7_158 7_159 7_160">روایاتی در باره رحمت واسعه خدای تعالی</span> </h3> <p> و در الدر المنثور از احمد و ابو داود از جندب بن عبد اللَّه بجلی روایت کرده است که گفت: مردی عرب از بادیه وارد شد و شتر خود را خوابانید و آن را عقال کرد و سپس پشت سر پیغمبر (ص) به نماز ایستاد، بعد از نماز به صدای بلند چنین دعا کرد: پروردگارا مرا و محمد (ص) را رحم کن و احدی را در رحمت من و او شریک مساز. </p> <p>رسول خدا (ص) فرمود از رحمت عمومی و واسع خداوند جلوگیری می‌کنی؟ برای خدا صد رحمت است که از آن همه تنها یک رحمت را بر خلق خود نازل کرده و با آن جن و انس و چارپایان را با یکدیگر مهربان می‌کند، نود و نه رحمت دیگر دارد<span class="footnote" rel="1" title="الدر المنثور ج ۳ ص ۱۳۶">*</span>. </p> <p>و نیز در همان کتاب از احمد و مسلم از سلمان فارسی از رسول خدا (ص) روایت کرده که فرمود: برای خداوند صد رحمت است، از آن جمله رحمتی است که با آن خلق خود را با یکدیگر مهربان کرده و میان وحوش با بچه‌هایشان عاطفه قرار داده، و نود و نه رحمت دیگر خود را برای روز قیامت قرار داده<span class="footnote" rel="2" title="تفسیر عیاشی ج ۲ ص ۳۲ ح ۹۱">*</span>. </p> <p>و نیز می‌گوید: ابن ابی شیبه از سلمان بطور موقوف و ابن مردویه نیز از همان جناب روایت کرده که گفت: رسول خدا (ص) فرمود: خداوند روزی که آسمانها و زمین را می‌آفرید صد رحمت آفرید که هر یک از آنها درست قالب زمین و آسمانها است، از آن صد رحمت یکی را به زمین فرستاد که باعث مهربانی خلایق با یکدیگر شد، و با آن رحمت است که مادران نسبت به فرزندان مهر می‌ورزند، و وحوش و طیور از یک آبخور آب می‌آشامند، و خلایق با هم زندگی می‌کنند، ولی روز قیامت خداوند این رحمت را از دل‌ها می‌کند و آن را به اضافه نود و نه رحمت دیگر تنها به متقین واگذار می‌کند، آن گاه آن حضرت آیه‌ <span class="aya" rel="7_156" data-words="20-27">و رحمتی وسعت کل شیء فسأکتبها للذین یتقون</span> را قرائت کردند<span class="footnote" rel="3" title="الدر المنثور ج ۳ ص ۱۳۰">*</span>. </p> <p>مؤلف: این معنا از طریق شیعه از ائمه اهل بیت (ع) نیز روایت شده، و گویا روایت دوم از سلمان همان روایت اول است که نقل به معنا شده، و لیکن راوی که آن را نقل به معنا کرده با اضافه کردن جمله ولی روز قیامت خداوند این رحمت را از دل‌ها می‌کند روایت را ضایع کرده، و باید از او پرسید اگر در قیامت خداوند این رحمت را از غیر متقین سلب کند پس چگونه آسمان و زمین باقی مانده و بهشت و دوزخ بجای می‌ماند؟ و چگونه ملائکه و غیر ایشان بدون رحمت شامله خدا زنده می‌مانند؟ پس تعبیر بهتر آن تعبیری است که در پاره‌ای از روایات ما امامیه وارد شده که-بطوری   <code class="page" rel="8,377"/> که به یاد دارم-فرموده‌اند: در آن روز خدا همه صد رحمت خود را در مؤمنین جمع می‌کند، و این معنا غیر از کندن و سلب رحمت از غیر مؤمنین است، اولی جائز و معقول هست و لیکن دومی معقول و متصور نیست-دقت بفرمایید-. </p> <p>و نیز در الدر المنثور از طبرانی از حذیفة بن الیمان از رسول خدا (ص) روایت کرده که در حدیثی فرمود: به آن خدایی که جان من‌در دست اوست هر آینه خداوند در قیامت آمرزشی کند که ابلیس هم به طمع بیفتد<span class="footnote" rel="1" title="مجمع البیان ج ۴ ص ۴۸۹">*</span>. </p> <p>مؤلف: و از طرق شیعه از ائمه اهل بیت (ع) نیز نظیر این معنا روایت شده<span class="footnote" rel="2" title="الدر المنثور ج ۳ ص ۱۳۶">*</span>. </p> <p>باز در همان کتاب از ابن ابی حاتم و ابو الشیخ از ابی بکر هذلی روایت شده که گفت: وقتی آیه‌ <span class="aya" rel="7_156" data-words="20-24">و رحمتی وسعت کل شیء</span> نازل شد، ابلیس گفت: پروردگارا من هم چیزی هستم، خطاب آمد <span class="aya" rel="7_156" data-words="25-27">فسأکتبها للذین یتقون...</span>، پس آن رحمت را از ابلیس سلب کرد<span class="footnote" rel="3" title="الدر المنثور ج ۳ ص ۱۳۰ ط بیروت">*</span>. </p> <p>مؤلف: ظاهرا مضمون این روایت فرضی است که خود ابی بکر هذلی کرده نه اینکه از رسول خدا (ص) صادر شده باشد، به جهت اینکه بدون شک شیطان هم از رحمت واسعه خداوند که در صدر آیه است برخوردار است، و آن رحمت خاصه خدا است که در ذیل آیه ذکر شد و ابلیس از آن محروم است. </p> <h3> <span class="title" rel="7_157 7_155 7_156 7_158 7_159 7_160">اهمیت و ارزش بیشتر ایمان کسانی که پیامبر (ص) را ندیده به آن حضرت ایمان آورده‌اند</span> </h3> <p> در تفسیر برهان از نهج البیان روایت کرده که رسول خدا (ص) فرمود: کدام یک از خلایق ایمانشان حیرت انگیزتر است؟ گفتند: ملائکه. فرمود: ملائکه خود در نزد پروردگارند، جهت ندارد که ایمان نداشته باشند. گفتند: انبیاء (ع). فرمود: انبیاء هم مورد وحی خدای تعالی هستند، با این حال ایمان آوردنشان خیلی مهم نیست. گفتند: ما. </p> <p>فرمود: شما هم با من که پیغمبرم معاصر هستید، جهت ندارد که ایمان نیاورید، بلکه ایمان آن مردمی مهم و با ارزش است که بعد از شما می‌آیند، با اینکه جز نوشته‌ای در اوراق چیزی ندیده‌اند مع ذلک به همان نوشته ایمان می‌آورند، این است معنای آیه‌ <span class="aya" rel="7_157" data-words="44-52">و اتبعوا النور الذی أنزل معه أولئک هم المفلحون</span><span class="footnote" rel="4" title="تفسیر البرهان ج ۲ ص ۴۰ ح ۹">*</span>. </p> <p>         <code class="page" rel="8,378"/> مؤلف: این خبر هیچ اشکالی ندارد، چیزی که هست باید دانست که مقصود رسول خدا (ص) بیان شان نزول آیه نبوده بلکه تطبیق آیه بر یکی از مصادیقش بوده است. و همچنین آن روایتی که می‌گوید مقصود از نور در آیه شریفه علی (ع) است معنایش این است که یکی از مصادیق آن نور، علی (ع) است، ممکن هم هست بگوییم روایت دوم ناظر به باطن آیه است نه به ظاهر آن. </p> <h3> <span class="title" rel="7_159 7_155 7_156 7_157 7_158 7_160">منشعب شدن بنی اسرائیل به هفتاد و چند فرقه و ناجیه بودن یکی از آن فرق</span> </h3> <p> و در الدر المنثور است که ابن ابی حاتم از علی بن ابی طالب (ع) روایت کرده که گفت: بنی اسرائیل بعد از موسی به هفتاد و یک فرقه منشعب شدند و اهل نجات از همه آنها یک فرقه است و ما بقی در آتشند و نصارا بعد از عیسی (ع) به هفتاد و دو فرقه منشعب شدند و اهل نجات از آنها تنها یک فرقه است، و ما بقی در آتشند، امت اسلام هم به هفتاد و سه فرقه منشعب خواهند شد و همه آن فرق در آتشند مگر یک فرقه، قرآن درباره آن یک فرقه از امت موسی فرموده: <span class="aya" rel="7_159" data-words="1-10">و من قوم موسی أمة یهدون بالحق و به یعدلون</span> و در باره امت عیسی فرموده: <span class="aya" rel="5_66" data-words="21-23">منهم أمة مقتصدة</span> این آن دو امت اهل نجات از قوم موسی و عیسی هستند. و در باره ما مسلمانان می‌فرماید: <span class="aya" rel="7_181" data-words="1-9">و ممن خلقنا أمة یهدون بالحق و به یعدلون</span> این آن فرقه اهل نجات از امت اسلام است<span class="footnote" rel="1" title="مقاتل">*</span>. </p> <p>و در تفسیر عیاشی از ابی الصهبان بکری روایت کرده که گفت: من در حضور علی بن ابی طالب (ع) بودم که آن حضرت رأس الجالوت و اسقف نصارا را احضار نمود و به ایشان گفت: من از شما پرسشی خواهم کرد که خودم به جواب آن داناتر از شمایم، پس بیهوده از دادن جواب آن طفره نروید و از من کتمان نکنید. آن گاه به رأس الجالوت گفت: به حق آن کسی که تورات را بر موسی نازل کرد، و بنی اسرائیل را از من و سلوی خورانید، و برای ایشان از دل دریا راه خشکی باز کرد، و از سنگ کوه طور برای ایشان دوازده چشمه جوشانید، و هر یک را به سبطی از اسباط بنی اسرائیل اختصاص داد مرا خبر ده از اینکه بنی اسرائیل بعد از موسی به چند فرقه منشعب شدند؟ رأس الجالوت گفت: به یک فرقه باقی ماندند. حضرت فرمود: به حق آن خدایی که جز او معبودی نیست دروغ گفتی، بنی اسرائیل به هفتاد و یک فرقه منشعب شدند، و همه در آتشند مگر یک فرقه، که قرآن در باره ایشان می‌فرماید: <span class="aya" rel="7_159" data-words="1-10">و من قوم موسی أمة یهدون بالحق و به یعدلون</span><span class="footnote" rel="2" title="الدر المنثور ج ۳ ص ۱۳۹ ط بیروت">*</span>. </p> <h3> <span class="title" rel="7_155 7_156 7_157 7_158 7_159 7_160">اشاره به روایات و داستان‌های خرافی و مجعولی که در باره فرقه ناجیه یهود ساخته و پرداخته شده است</span> </h3> <p> و در مجمع البیان گفته است: این فرقه از یهود قومی هستند که در ما ورای چین زندگی می‌کنند، و بین آنان و سرزمین چین وادی ریگزاری فاصله است، قومی هستند که چیزی از شرایع و احکام تورات را تغییر نداده‌اند. صاحب مجمع البیان سپس اضافه کرده است که این معنا مضمون روایتی است که از ابی جعفر (ع) نقل شده است<span class="footnote" rel="1" title="الدر المنثور ج ۳ ص ۱۳۹ ط بیروت">*</span>. </p> <p>مؤلف: روایت مزبور ضعیف و غیر مسلم الصدور است. علاوه بر این، از چنین فرقه یهودی که به راه حق هدایت کنند و در بین خود به عدالت حکم نمایند اثری نمی‌بینیم، و بفرض هم که در روزگار ما چنین مردمی در ما ورای چین بوده باشند قطعا فرقه هادی و عادل نیستند، برای اینکه اولا دین یهود با شریعت عیسی نسخ شده، و ثانیا شریعت عیسی هم به آمدن دین اسلام از اعتبار ساقط گردیده، پس اگر در ما ورای چین مردمی هادی به حق و عادل یافت شوند جز مسلمان نمی‌توانند باشند، و لذا بعضی از دانشمندان که این داستان خرافی را نقل کرده‌اند ناگزیر شده‌اند یک جمله به آن بیفزایند و آن این است که رسول خدا  (ص) در شب معراج در میان آنان فرود آمد و به دین اسلام دعوتشان کرد، و آنان به وی ایمان آورده و مسلمان شدند، و رسول خدا (ص) نماز را به ایشان تعلیم داد. </p> <p>علاوه بر این، داستان‌های عجیب و غریبی برای ایشان تراشیده و نقل کرده‌اند، از آن جمله مقاتل گفته است: از جمله چیزهایی که خداوند با آن رسول خدا (ص) را فضیلت داده این است که او را در شب معراج به سوی پدران قوم موسی که در ما ورای چین هستند فرستاد، و داستان این قوم چنین است که: وقتی بنی اسرائیل گناه کار شدند، و مردان نیکی را که امر به عدالت می‌کردند، کشتند، این نیک مردان که آن روز در زمین مقدس بسر می‌بردند از خدا خواستند پروردگارا ما را از میان بنی اسرائیل بیرون کن ، خداوند دعایشان را مستجاب کرد و راهی از زیر زمین برایشان باز کرد، نیک مردان یهود وارد آن نقب شدند، خداوند در آن نقب نهری جاری ساخت که همه جا با ایشان در جریان بود، و چراغی از نور برای- شان قرار داد که همه جا پیش پایشان را روشن می‌کرد، نیک مردان یهود یک سال و نیم در این نقب راه پیمودند تا از بیت المقدس به سرزمین فعلی خود در چین رسیدند، خداوند ایشان را از زیر زمین بیرون آورد و در سرزمینی منزل داد که پرندگان و چارپایان و درندگان با هم زندگی می‌کنند، سرزمینی که در آنجا گناه و نافرمانی نیست، و رسول خدا   <code class="page" rel="8,380"/> (ص) در شب معراج در میان ایشان آمد در حالی که جبرئیل با او بود، همگی به وی ایمان آورده و او را تصدیق کردند، و آن جناب ایشان را نماز آموخت، و ایشان اقرار کردند که موسی به آمدن وی بشارتشان داده است<span class="footnote" rel="1" title="الدر المنثور ج ۳ ص ۱۳۰ ط بیروت">*</span>. </p> <p>خرافه دیگر روایتی است که شعبی نقل کرده و گفته: برای خداوند بندگانی است در ما ورای اندلس به همان مقدار مسافتی که ما با اندلس داریم، مردمی هستند که حتی تصور اینکه کسانی خدا را معصیت می‌کنند برایشان ممکن نیست، ریگ‌های زمینشان در و یاقوت و کوه‌هایشان طلا و نقره است، نه زراعتی به عمل می‌آورند و نه با درو کردن و بلکه با هیچ کاری سر و کار ندارند، برای هر یک جلو خانه‌هایشان درختی است که برگ‌های پهنی دارد، از همان برگ‌ها لباس تهیه می‌کنند، و درخت دیگری است که از میوه آن ارتزاق می‌نمایند<span class="footnote" rel="2" title="الدر المنثور ج ۳ ص ۱۳۰ ط بیروت">*</span>. و همچنین روایات دیگری که در داستان این فرقه خیالی از یهود وارد شده که تمامی مجعول و دروغی است. </p> <p>معنای آیه مورد بحث از بیان سابق معلوم شد، و احتیاج به بیان زائدی ندارد. </p> 
