<h3 class="ayas">سوره البقرة آیه‌های ۱۴۲ تا ۱۵۱</h3><code class="section" rel="2_142-151"/><h3>ترجمه آیات</h3> <p> <span class="trans" rel="2_142">بزودی سفیهان از مردم خواهند پرسید چه انگیزه‌ای مسلمانان را از قبله‌ای که رو بدان سو نماز می‌کردند برگردانید؟ بگو: مشرق و مغرب از آن خداست هر که را بخواهد بصراط مستقیم هدایت می‌کند.  «۱۴۲» </span><span class="trans" rel="2_143">و ما شما را اینچنین امتی وسط قرار دادیم تا شاهدان بر سایر مردم باشید و رسول بر شما شاهد باشد و ما آن قبله را که رو بان میایستادی قبل نکردیم مگر برای اینکه معلوم کنیم چه کسی رسول را پیروی می‌کند و چه کسی به عقب بر می‌گردد هر چند که این آزمایش جز برای کسانی که خدا هدایتشان کرده بسیار بزرگ است و خدا هرگز ایمان شما را بی اثر نمی‌گذارد که خدا نسبت به مردم بسیار رئوف و مهربان است.  «۱۴۳» </span><span class="trans" rel="2_144">ما تو را دیدیم که رو در آسمان می‌چرخاندی پس بزودی تو را بسوی قبله‌ای برمیگردانیم که دوست می‌داری، اینک  همین امروز روی خود به طرف قسمتی از مسجد الحرام کن، و هر جا بودید رو بدان سو کنید و کسانی که اهل کتابند می‌دانند که این برگشتن به طرف کعبه حق است و حکمی است از ناحیه پروردگارشان و خدا از آنچه می‌کنند غافل نیست.  «۱۴۴» </span><span class="trans" rel="2_145">و اگر برای اهل کتاب تمامی معجزات را بیاوری باز هم قبله تو را پیروی نمی‌کنند، و تو هم نباید قبله آنان را پیروی کنی، و خود آنان هم قبله یکدیگر را قبول ندارند و اگر هوی و هوسهای آنان را پیروی کنی بعد از آنکه علم به هم رساندی تو هم از ستمکاران خواهی بود.  «۱۴۵» </span><span class="trans" rel="2_146">آنهایی که ما کتابشان دادیم قرآن را می‌شناسند آن چنان که فرزندان خود را، ولی پاره‌ای از ایشان حق را عالما عامدا کتمان میکنند.  «۱۴۶» </span><span class="trans" rel="2_147">حق همه از ناحیه پروردگار تو است زنهار که از دودلان مباش.  «۱۴۷» </span><span class="trans" rel="2_148">و برای هر جمعیتی وجهه و قبله‌ایست که بدان رو میکند پس بسوی خیرات هر جا که بودید سبقت بگیرید که خدا همه شما را می‌آورد که خدا بر همه چیز قادر است.  «۱۴۸» </span><span class="trans" rel="2_149">و از هر جا بیرون شدی رو بسوی قسمتی از مسجد الحرام کن و بدان که این حق است و از<code class="page" rel="1,478"/> ناحیه پروردگار تو است و خدا از آنچه میکنید غافل نیست.  «۱۴۹» </span><span class="trans" rel="2_150">و از هر جا بیرون شدی رو بسوی قسمتی از مسجد الحرام کن و هر جا هم که بودید رو بدان سو کنید تا دیگر مردم بهانه‌ای علیه شما نداشته باشند مگر آنهایی که ستمکارند، پس از آنها مترس و از من حساب ببر برای اینکه نعمتم را بر شما تمام کنم باشد که راه را بیابید.  «۱۵۰» </span><span class="trans" rel="2_151">همانطور که رسولی در میانه شما فرستادم تا آیات ما را بر شما بخواند و تزکیه‌تان کند و کتاب و حکمتتان بیاموزد و بشما یاد دهد آنچه را که هرگز خودتان نمی‌دانستید «۱۵۱» </span></p>                   <h3>بیان‌ <span class="title" rel="2_142 2_143 2_144 2_145 2_146 2_147 2_148 2_149 2_150 2_151"> در باره قبله شدن کعبه برای مسلمین </span> </h3> <p> این آیات اگر مورد دقت قرار گیرد، آیاتی است زنجیروار، منتظم و مترتب بر هم که داستان قبله شدن کعبه برای مسلمین را بیان می‌کند، پس نباید به گفتار بعضی اعتناء کرد که گفته‌اند: این آیات نامنظم است، آن آیه که باید جلوتر ذکر شود، عقب‌تر آمده، و آنکه باید عقب در آید جلو افتاده، و همچنین گفتار بعضی که گفته‌اند: در این آیات ناسخ و منسوخ هست، و ای بسا روایاتی هم بر تایید گفتار خود آورده باشند، که به آن روایات هم نباید اعتناء کرد، چون مخالف با ظاهر آیات است. </p> <p> <span class="aya" rel="2_142" data-words="1-11">سیقول السفهاء من الناس: ما ولاهم عن قبلتهم التی کانوا علیها؟</span> قبل از این آیات، داستان ابراهیم ع خاطر نشان میشد، که نسبت به مسئله قبله جنبه توطئه و زمینه چینی داشت، آیه مورد بحث توطئه دوم است، و نیز میخواهد جواب از اعتراض ماجراجویانی را که میخواهند حادثه‌ای سوژه آفرین پیش آید، تا مشغول جدال و بگو مگو شوند، به رسول خود تعلیم دهد، و گفتیم: که در آیات قبل نیز زمینه مسئله قبله را چیده بود سرگذشت ابراهیم و کرامتهایی که در درگاه خدا داشت، و کرامت فرزندش اسماعیل، و دعای آن دو بزرگوار برای کعبه، و مکه، و رسول خدا ص، و امت مسلمان، و نیز بنا کردن خانه کعبه، و ماموریتشان در خصوص تطهیر خانه برای عبادت را ذکر فرموده بود. </p> <h3> <span class="title" rel="2_142 2_143 2_144 2_145 2_146 2_147 2_148 2_149 2_150 2_151">تغییر قبله از بزرگترین حوادث و از اهم احکام تشریعی بود</span> </h3> <p> و معلوم است که برگشتن قبله از بیت المقدس به کعبه، از بزرگترین حوادث دینی، و اهم احکام تشریعیه است، که مردم بعد از هجرت رسول خدا ص به مدینه با آن روبرو شدند، آری در این ایام اسلام دست به انقلابی ریشه‌دار می‌زند، و معارف و حقایق خود را نشر میدهد، و معلوم است که یهود و غیر یهود در مقابل این انقلاب، ساکت نمی‌نشینند، چون می‌بینند اسلام یکی از بزرگترین مفاخر دینی آنان را که همان قبله ایشان بود، از بین می‌برد، قبله‌ای که سایر ملل بخاطر آن تابع یهود و یهود در این شعار دینی متقدم بر آنان بودند. <code class="page" rel="1,479"/> </p><h3> <span class="title" rel="2_142 2_144 2_143 2_145 2_146 2_147 2_148 2_149 2_150 2_151">فائده و اثر تغییر قبله و اعتراض یهود و مشرکین، و پاسخ آنها</span> </h3> <p> علاوه بر اینکه این تحویل قبله باعث تقدم مسلمانان، و دین اسلام می‌شود چون توجه تمامی امت را یک جا جمع می‌کند، و همه در مراسم دینی به یک نقطه رو می‌کنند، و این تمرکز همه توجهات به یک سو، ایشان را از تفرق نجات میدهد هم تفرق وجوهشان در ظاهر، و هم تفرق کلمه‌شان در باطن، و مسلما قبله‌شان کعبه تاثیری بیشتر و قوی‌تر دارد، تا سایر احکام اسلام، از قبیل طهارت و دعا، و امثال آن، و یهود و مشرکین عرب را سخت نگران می‌سازد، مخصوصا یهود را که به شهادت داستانهایی که از ایشان در قرآن آمده، مردمی هستند که از همه عالم طبیعت جز برای محسوسات اصالتی قائل نیستند، و برای غیر حس کمترین وقعی نمی‌گذارند مردمی هستند که از احکام خدا آنچه مربوط به معنویات است، بدون چون و چرا می‌پذیرند، ولی اگر حکمی در باره امری صوری و محسوس از ناحیه پروردگارشان بیاید، مانند قتال و هجرت و سجده و خضوع و امثال آن، زیر بارش نمی‌روند، و در مقابلش به شدیدترین وجهی مقاومت میکنند. </p> <p>و سخن کوتاه اینکه خدای تعالی هم خبر داد که بزودی یهود بر مسئله تحویل قبله اعتراض خواهند کرد، لذا به رسول خدا ص تعلیم کرد: که چگونه اعتراضشان را پاسخ گوید، که دیگر اعتراض نکنند. </p> <p>اما اعتراض آنان این بود که خدای تعالی از قدیم الایام بیت المقدس را برای انبیاء گذشته‌اش قبله قرار داده بود، تحویل آن قبله بسوی کعبه که شرافت آن خانه را ندارد چه وجهی دارد؟. </p> <p>اگر این کار به امر خدا است، که خود، بیت المقدس را قبله کرده بود، چگونه خودش حکم خود را نقض میکند؟ و حکم شرعی خود را نسخ مینماید؟  و یهود بطور کلی نسخ را قبول نداشت، که بیانش در آیه نسخ گذشت. </p> <p>و اگر به امر خدا نیست، پس خود پیامبر اسلام از صراط مستقیم منحرف، و از هدایت خدا بسوی ضلالت گرائیده است، گو اینکه خدای تعالی این اعتراض را در کلام مجیدش نیاورده، لکن از جوابی که داده معلوم می‌شود که اعتراض چه بوده است. </p> <p>و اما پاسخ آن این است که قبله قرار گرفتن، خانه‌ای از خانه‌ها چون کعبه، و یا بنائی از بناها چون بیت المقدس، و یا سنگی از سنگها چون حجر الاسود، که جزء کعبه است، از این جهت نیست که خود این اجسام بر خلاف تمامی اجسام اقتضای قبله شدن را دارد، تا تجاوز از آن، و نپذیرفتن اقتضای ذاتی آنها محال باشد، و در نتیجه ممکن نباشد که حکم قبله بودن بیت المقدس دگرگون شود و یا لغو گردد. </p> <p>بلکه تمامی اجسام و بناها و جمیع جهات از مشرق و مغرب و جنوب و شمال و بالا و پائین در نداشتن اقتضای هیچ حکمی از احکام برابرند، چون همه ملک خدا هستند، هر حکمی که<code class="page" rel="1,480"/> بخواهد و بهر قسم که بخواهد و در هر زمان که بخواهد در آنها می‌راند، و هر حکمی هم که بکند بمنظور هدایت خلق، و بر طبق مصلحت و کمالاتی است که برای فرد و نوع آنها اراده می‌کند، پس او هیچ حکمی نمیکند مگر به خاطر این که بوسیله آن حکم، خلق را هدایت کند، و هدایت هم نمی‌کند، مگر بسوی آنچه که صراط مستقیم و کوتاه‌ترین راه بسوی کمال قوم و صلاح ایشان است. پس بنا بر این در جمله‌ <span class="aya" rel="2_142" data-words="1-4">سیقول السفهاء من الناس</span>، منظور از سفیهان از مردم، یهود و مشرکین عرب است، و به همین جهت از ایشان تعبیر به ناس کرد، و اگر سفیهشان خواند، بدان جهت بود که فطرتشان مستقیم نیست، و رأیشان در مسئله تشریع و دین، خطا است، و کلمه سفاهت هم به همین معنا است، که عقل آدمی درست کار نکند، و رأی ثابتی نداشته باشد. </p> <p> <span class="aya" rel="2_142" data-words="5-6">ما ولاهم</span> الخ، این کلمه از ماده و-ل-ی و از مصدر تولیت است، و تولیت هر چیز و هر جا به معنای پیش رو قرار دادن آنست، هم چنان که کلمه استقبال نیز باین معنا است، خدای تعالی فرموده:  <span class="aya" rel="2_144" data-words="7-9">فلنولینک قبلة ترضاها</span>، ما پیش رویت قبله‌ای قرار میدهیم که آن را بپسندی این معنای تولیت است، و اما اگر کلمه نامبرده با لفظ عن متعدی شود، یعنی بگوئیم ولی عن شی‌ء، معنایش درست به عکس می‌شود، یعنی معنای اعراض و رو برگرداندن از آن چیز را می‌دهد، نظیر کلمه استدبار و امثال آن. </p> <p>و معنای آیه اینست که سفیهان بزودی خواهند گفت: چه علتی سبب شد که ایشان را و یا روی ایشان را از قبله‌ای که رو بان نماز میخواندند برگرداند؟ چون مسلمانان تا آن روز یعنی ایامی که رسول خدا ص در مکه بود، و چند ماهی بعد از هجرت رو بقبله یهود و نصاری یعنی بیت المقدس نماز میخواندند. </p> <p>و اگر یهود در این اعتراض که قرآن حکایت کرده قبله بیت المقدس را به مسلمانان نسبت دادند، با اینکه یهودیان در نماز بسوی بیت المقدس قدیمی‌تر از مسلمانان بودند، باین منظور بوده که در ایجاد تعجب و در وارد بودن اعتراض مؤثرتر باشد. </p> <p>و نیز اگر بجای اینکه بفرماید:  چه چیز پیامبر و مسلمین را از قبله‌شان برگردانید؟ فرمود:  چه چیز ایشان را از قبله‌شان برگردانید به همین جهت بود که گفتیم، چون اگر فرموده بود:  پیامبر و مسلمین را، چه علتی از قبله یهود برگردانید؟ آن طور که باید تعجب را بر نمی‌انگیخت، و جواب از آن با کمترین توجهی برای هر شنونده آسان بود. </p> <h3> <span class="title" rel="2_142">در جمله‌ <span class="aya" rel="2_142" data-words="13-16">لله المشرق و المغرب</span> چرا شمال و جنوب ذکر نشده است؟ </span> </h3> <p> <span class="aya" rel="2_142" data-words="12-16">قل لله المشرق و المغرب</span>، در این آیه از میانه جهات چهارگانه، تنها بذکر مشرق و مغرب اکتفاء شده، بدین سبب که در هر افقی سایر جهات به وسیله این دو جهت معین می‌شود، هم<code class="page" rel="1,481"/> اصلیش و هم فرعیش، مانند شمال و جنوب و شمال غربی، و شرقی و جنوب غربی و شرقی. </p> <p>و مشرق و مغرب، دو جهت نسبی است، که در هر نقطه با طلوع و غروب آفتاب، و یا ستاره مشخص می‌شود، و به همین جهت هر نقطه از نقاط زمین که فرض کنی، برای خود مشرق و مغربی دارد، که دیدنی و محسوس است بر خلاف دو نقطه شمال و جنوب حقیقی، هر افق، که تنها تصور می‌شود و محسوس نیست، و شاید بخاطر همین نکته بوده که دو جهت مشرق و مغرب را بجای همه جهات بکار برده است. </p> <p> <span class="aya" rel="2_142" data-words="17-22">یهدی من یشاء إلی صراط مستقیم</span> الخ، در این جمله کلمه صراط نکره، یعنی بدون الف و لام آمده، و این بدان جهت است که استعداد امتها برای هدایت بسوی کمال و سعادت، و یا به عبارتی برای رسیدن به صراط مستقیم مختلف است. </p> <h3> <span class="title" rel="2_143 2_142 2_144 2_145 2_146 2_147 2_148 2_149 2_150 2_151"> <em>امت وسط</em> یعنی چه؟ </span> </h3> <p> <span class="aya" rel="2_143" data-words="1-14">و کذلک جعلناکم أمة وسطا لتکونوا شهداء علی الناس، و یکون الرسول علیکم شهیدا</span> کلمه  کذلک-همچنین در تشبیه چیزی به چیزی بکار می‌رود، و ظاهرا در آیه شریفه میخواهد بفرماید: همانطور که بزودی قبله را برایتان بر می‌گردانیم، تا بسوی صراط مستقیم هدایتتان کنیم، همچنین شما را امتی وسط قرار دادیم. </p> <p>بعضی از مفسرین گفته‌اند: معنایش این است که مثل این جعل عجیب، ما شما را امتی وسط قرار دادیم، لکن معنای خوبی نیست، و اما اینکه امت وسط چه معنا دارد؟ و گواهان بر مردم یعنی چه؟ باید دانست که کلمه وسط بمعنای چیزیست که میانه دو طرف قرار گرفته باشد، نه جزو آن طرف باشد، نه جزو این طرف، و امت اسلام نسبت به مردم-یعنی اهل کتاب و مشرکین- همین وضع را دارند، برای اینکه یک دسته از مردم-یعنی مشرکین و وثنی‌ها-تنها و تنها جانب مادیت را گرفته، جز زندگی دنیا و استکمال جنبه مادیت خود، و به کمال رساندن لذتها، و زخارف و زینت دنیا چیز دیگری نمیخواهند، نه امید بعثی دارند، نه احتمال نشوری میدهند و نه کمترین اعتنایی بفضائل معنوی و روحی دارند. </p> <p>بعضی دیگر از مردم مانند نصاری، تنها جانب روح را تقویت نموده، جز به ترک دنیا و رهبانیت دعوت نمی‌کنند، آنها تنها دعوتشان اینست که بشر کمالات جسمی و مادی را که خدا در مظاهر این نشئه مادی ظهورش داده، ترک بگویند، تا این ترک گفتن وسیله کاملی شود برای رسیدن به آن هدفی که خدا انسان را بخاطر آن آفریده. ولی نفهمیدند که ندانسته رسیدن به آن هدف را با ابطال و درهم کوفتن راهش ابطال کرده‌اند، خلاصه یک دسته نتیجه را باطل کرده، و فقط به وسیله چسبیدند، و یک دسته دیگر با کوبیدن و ابطال سبب نتیجه را هم ابطال کردند. </p> <p>و اما امت اسلام، خدا آن را امتی وسط قرار داد، یعنی برای آنان دینی قرار داد، که متدینین<code class="page" rel="1,482"/> به آن دین را بسوی راه وسط و میانه هدایت می‌کند، راهی که نه افراط آن طرف را دارد، و نه تفریط اینطرف را، بلکه راهی که هر دو طرف را تقویت می‌کند، هم جانب جسم را، و هم جانب روح را البته بطوری که در تقویت جسم از جانب روح عقب نمانند، و در تقویت روح از جانب جسم عقب نمانند، بلکه میانه هر دو فضیلت جمع کرده است. </p> <p> و این روش مانند همه آنچه که اسلام بدان دعوت نموده، بر طبق فطرت و ناموس خلقت است، چون انسان دارای دو جنبه است، یکی جسم، و یکی روح، نه جسم تنها است، و نه روح تنها، و در نتیجه اگر بخواهد به سعادت زندگی برسد، به هر دو کمال، و هر دو سعادت نیازمند است، هم مادی و هم معنوی. </p> <h3> <span class="title" rel="2_143">مراد از <span class="aya" rel="2_143" data-words="7-9">شهداء علی الناس</span> </span> </h3> <p> و چون این امت وسط و عدل است، لذا هر دو طرف افراط و تفریط باید با آن سنجش شود، پس به همین دلیل شهید بر سایر مردم هم که در دو طرف قرار دارند هست، و چون رسول اسلام  ص مثل اعلای این امت است، لذا او شهید بر امت است، و افراد امت باید خود را با او بسنجند، و او میزانی است که حال آحاد و تک تک امت با آن وزن میشود، و امت میزانی است که حال سایر امت‌ها با آن وزن میشود، و خلاصه مردمی که در دو طرف افراط و تفریط قرار دارند، باید خود را با امت اسلام بسنجند، و بافراط و تفریط خود متوجه شوند. </p> <p>این آن معنایی است که بعضی از مفسرین در تفسیر آیه بیان کرده، و گفتار وی هر چند در جای خود صحیح و دقیق است، الا اینکه با لفظ آیه منطبق نیست برای اینکه درست است که وسط بودن امت، مصحح آنست که امت نامبرده میزان و مرجع برای دو طرف افراط و تفریط باشد، ولی دیگر مصحح آن نیست که شاهد بر دو طرف هم باشد و یا دو طرف را مشاهده بکند، چون خیلی روشن است که هیچ تناسبی میانه وسط بودن به این معنا و شاهد بودن نیست. </p> <p>علاوه بر اینکه در اینصورت دیگر وجهی نیست که بخاطر آن متعرض شهادت رسول بر امت نیز بشود، چون شاهد بودن رسول بر امت نتیجه شاهد بودن و وسط بودن امت نیست، تا وقتی این را خاطرنشان کرد آن را هم بعنوان نتیجه خاطر نشان سازد، همانطور که هر غایت را بر مغیا و هر غرض را بر ذی غرض مترتب می‌کنند. </p> <h3> <span class="title" rel="2_142 2_143 2_144 2_145 2_146 2_147 2_148 2_149 2_150 2_151"> <em>شهادت</em> در آیه، از حقائق قرآنی است و در موارد متعددی از قرآن ذکر شده</span> </h3> <p> از این هم که بگذریم شهادتی که در آیه آمده، خود یکی از حقایق قرآنی است، که منحصرا در اینجا ذکر نشده، بلکه در کلام خدای سبحان مکرر نامش برده شده، و از مواردی که ذکر شده بر می‌آید که معنایی غیر این معنا دارد، اینک موارد قرآنی آن. </p> <p> <span class="aya" rel="4_41" data-words="1-13">فکیف إذا جئنا من کل أمة بشهید، و جئنا بک علی هؤلاء شهیدا</span>، پس چگونه‌اند، وقتی که<code class="page" rel="1,483"/> ما از هر امتی شهیدی بیاوریم، و تو را هم شهید بر اینان بیاوریم<span class="footnote" rel="1" title="سوره نساء آیه ۴۱">*</span>؟. </p> <p> <span class="aya" rel="16_84" data-words="1-16">و یوم نبعث من کل أمة شهیدا، ثم لا یؤذن للذین کفروا، و لا هم یستعتبون</span> و روزی که از هر امتی شهیدی مبعوث کنیم و دیگر بانان که کافر شدند اجازه داده نشود و عذرشان پذیرفته نشود<span class="footnote" rel="2" title="سوره نحل آیه ۸۴">*</span>  <span class="aya" rel="39_69" data-words="6-13">و وضع الکتاب و جیء بالنبیین، و الشهداء</span>، و کتاب را می‌گذارند، و انبیاء و شهداء را می‌آورند<span class="footnote" rel="3" title="سوره زمر آیه ۶۹">*</span> بطوری که ملاحظه می‌کنید، در این آیات شهادت مطلق آمده، و از ظاهر همه مواردش بر می‌آید که منظور از شهادت، شهادت بر اعمال امتها، و نیز بر تبلیغ رسالت است، هم چنان که آیه:  <span class="aya" rel="7_6" data-words="1-7">فلنسئلن الذین أرسل إلیهم، و لنسئلن المرسلین</span>، سوگند که از مردمی که فرستادگان بسویشان گسیل شدند، و نیز از فرستادگان پرسش خواهیم کرد<span class="footnote" rel="4" title="سوره اعراف آیه ۶">*</span> نیز باین معنا اشاره می‌کند، چون هر چند که این پرسش در آخرت و در قیامت صورت می‌گیرد، ولی تحمل این شهادت در دنیا خواهد بود، هم چنان که آیه:  <span class="aya" rel="5_117" data-words="14-32">و کنت علیهم شهیدا ما دمت فیهم، فلما توفیتنی، کنت أنت الرقیب علیهم، و أنت علی کل شیء شهید</span>، من تا در میانه آنان بودم، شاهد بر آنان بودم، ولی همین که مرا میراندی، دیگر خودت مراقب آنان بودی، و تو بر هر چیزی شهید و مراقبی<span class="footnote" rel="5" title="سوره مائده آیه ۱۱۷">*</span> هم که حکایت کلام عیسی ع است و نیز آیه <span class="aya" rel="4_159" data-words="11-16">و یوم القیامة یکون علیهم شهیدا</span>، روز قیامت عیسی بر مردم خود گواه است<span class="footnote" rel="6" title="سوره نساء آیه ۱۵۹">*</span> همین معنا را دست میدهد. </p> <p>و پر واضح است که حواس عادی و معمولی که در ما است، و نیز قوای متعلق به آن حواس، تنها و تنها میتواند شکل ظاهری اعمال را ببیند، و گیرم که ما شاهد بر اعمال سایر امتها باشیم در صورتی که بسیاری از اعمال آنها در خلوت انجام میشود تازه تحمل شهادت ما از اعمال آنها تنها مربوط به ظاهر و موجود آن اعمال میشود، نه آنچه که برای حس ما معدوم، و غایب است، و حقایق و باطن اعمال، و معانی نفسانی از کفر و ایمان و فوز و خسران و بالأخره هر آنچه که از حس آدمی پنهان است، که راهی برای درک و احساس آن نیست احوالی درونی است، که مدار حساب و جزای رب العالمین در قیامت و روز بروز سریره‌ها بر آنست، هم چنان که خودش فرمود:  <span class="aya" rel="2_225" data-words="7-12">و لکن یؤاخذکم بما کسبت قلوبکم</span>، خدا شما را بآنچه در دلهایتان پیدا شده مؤاخذه می‌کند.<span class="footnote" rel="7" title="سوره بقره آیه ۲۲۵">*</span> پس این احوال چیزی نیست که انسان بتواند آن را درک نموده، و بشمارد، و از انسانهای معاصر تشخیص دهد، تا چه رسد به انسانهای غایب، مگر کسی که خدا متولی امر او باشد، و               <code class="page" rel="1,484"/> بدست خود اینگونه اسرار را برای او کشف کند، که وجود چنین فردی از آیه <span class="aya" rel="43_86" data-words="1-15">و لا یملک الذین یدعون من دونه الشفاعة، إلا من شهد بالحق و هم یعلمون</span>، این خدایان دروغین که مشرکین بجای خدا میخوانند، مالک شفاعت نیستند، تنها مالک شفاعت کسی است که به حق شاهد باشد، و هم علم داشته باشند<span class="footnote" rel="1" title="سوره زخرف آیه ۸۶">*</span> استفاده میشود که عیسی ع بطور قطع از این افراد است، که خدای تعالی در باره‌اش فرموده که از شهیدان است هم چنان که در دو آیه قبل گذشت، پس او شهید بحق است، و عالم به حقیقت. </p> <h3> <span class="title" rel="2_142 2_143 2_144 2_145 2_146 2_147 2_148 2_149 2_150 2_151">معنای صحیح <em>شهادت</em> در آیات قرآنی، تحمل دیدن حقائق اعمال مردم است</span> </h3> <p> و خلاصه کلام این شد که شهادت مورد نظر آیه، این نیست که بقول آن مفسر، امت دارای دینی کامل و جامع حوائج جسمانی و روحانی باشد، چون علاوه بر اینکه معنایی است خلاف ظاهر کلمه شهادت، خلاف ظاهر آیات شریفه قرآن نیز هست. </p> <p>بلکه عبارتست از تحمل-دیدن-حقایق اعمال، که مردم در دنیا انجام می‌دهند، چه آن حقیقت سعادت باشد چه شقاوت چه رد، و چه قبول، چه انقیاد، و چه تمرد. </p> <p>و سپس در روز قیامت بر طبق آنچه دیده شهادت دهد، روزی که خدای تعالی از هر چیز استشهاد می‌کند، حتی از اعضاء بدن انسان شهادت می‌گیرد، روزی که رسول می‌گوید:  <span class="aya" rel="25_30" data-words="4-11">یا رب إن قومی اتخذوا هذا القرآن مهجورا</span>، پروردگارا امت من این قرآن را متروک گذاشتند.<span class="footnote" rel="2" title="سوره فرقان آیه ۳۰">*</span> و معلوم است که چنین مقام کریمی شان همه امت نیست، چون کرامت خاصه‌ایست برای اولیاء طاهرین از ایشان، و اما صاحبان مرتبه پائین‌تر از اولیاء که مرتبه افراد عادی و مؤمنین متوسط در سعادت است، چنین شهادتی ندارند، تا چه رسد به افراد جلف و تو خالی، و از آن پائین‌تر، فرعونهای طاغی این امت،  که هیچ عاقلی جرأت نمی‌کند بگوید این طبقه از امت نیز مقام شهادت بر باطن اعمال مردم را دارا هستند. </p> <p>انشاء اللَّه بزودی در ذیل آیه: <span class="aya" rel="4_69" data-words="1-24">و من یطع الله و الرسول، فأولئک مع الذین أنعم الله علیهم من النبیین و الصدیقین و الشهداء و الصالحین، و حسن أولئک رفیقا</span>،<span class="footnote" rel="3" title="سوره نساء آیه ۶۹">*</span> خواهی دید: که کمترین مقامی که این شهداء-یعنی شهدای اعمال-دارند، اینست که در تحت ولایت خدا، و در سایه نعمت اویند، و اصحاب صراط مستقیم هستند، که در تفسیر آیه‌ <span class="aya" rel="1_7" data-words="1-4">صراط الذین أنعمت علیهم</span>،<span class="footnote" rel="4" title="سوره فاتحه آیه ۷">*</span> اجمالش گذشت. </p> <p>پس مراد از شهید بودن امت، این است که شهداء نامبرده و دارای آن خصوصیات، در این         <code class="page" rel="1,485"/> امت هستند، هم چنان که در قضیه تفضیل بنی اسرائیل بر عالمیان معنایش اینست که افرادی که بر همه عالمیان برتری دارند، در این امتند، نه اینکه تک تک بنی اسرائیلیان بر عالمیان برترند، بلکه وصف بعض را به کل نسبت داده، برای اینکه این بعض در آن کل هستند، و از آن جمعیتند، پس شهید بودن امت اسلام به همین معناست، که در این امت کسانی هستند که شاهد بر مردم باشند، و رسول، شاهد بر آنان باشد. </p> <p>حال اگر بگویی آیه:  <span class="aya" rel="57_19" data-words="1-13">و الذین آمنوا بالله و رسله، أولئک هم الصدیقون و الشهداء عند ربهم</span>، کسانی که بخدا و فرستادگانش ایمان می‌آورند، آنان نزد پروردگارشان صدیقین و شهداء هستند،<span class="footnote" rel="1" title="سوره حدید آیه ۱۹">*</span> دلالت دارد بر اینکه عموم مؤمنین شهداء هستند. </p> <p>در جواب می‌گوئیم:  اگر جمله عند ربهم نبود درست بود، و لیکن این جمله می‌فهماند که چنین کسانی نزد پروردگارشان یعنی در قیامت از شهداء خواهند بود، پس معلوم می‌شود در دنیا دارای این مقام نیستند، نظیر آیه <span class="aya" rel="52_21" data-words="1-10">و الذین آمنوا و اتبعتهم ذریتهم بإیمان، ألحقنا بهم ذریتهم</span>، کسانی که ایمان آوردند، و ذریه‌شان در ایمان پیرویشان کردند ما ذریه‌شان را به ایشان ملحق می‌کنیم،<span class="footnote" rel="2" title="سوره طور آیه ۲۱">*</span> علاوه بر اینکه آیه‌ای که ذکر گردید مطلق است، و دلالت دارد بر اینکه همه مؤمنین در همه امتها نزد خدا شهید میشوند، بدون اینکه مؤمنین این امت خصوصیتی داشته باشند، پس شما نمیتوانید به این آیه استدلال کنید بر اینکه مؤمنین این امت همه شهیدند، و بفرضی که استفاده از آیه را بگیرید، و بگوئید. مراد از آنان که ایمان آوردند همه مسلمانان نیستند، بلکه پیشگامان از ایشانند، یعنی امت دست اول که در باره‌شان فرموده: <span class="aya" rel="9_100" data-words="1-7">و السابقون الأولون من المهاجرین و الأنصار</span><span class="footnote" rel="3" title="سوره توبه آیه ۱۰۰">*</span> الخ، ما نیز در پاسخ می‌گوییم: باز هم دعوی شما را که همه امت دست اول شهید باشند اثبات نمی‌کند. </p> <p>و اگر بگویی وسط قرار دادن این امت چه ربطی دارد به اینکه بعضی از افرادش شاهد بر اعمال، و رسول شاهد بر شاهدان باشد؟ پس در هر حال اشکال وارد است، هم بتقریب سابق و هم به این تقریب، در جواب می‌گوییم معنای شهادت غایتی است که در آیه شریفه متفرع بر وسط بودن امت شده، قهرا وسط بودن معنایی است که شهادت و شهداء را دنبال دارد، بدلیل اینکه در سوره حج<span class="footnote" rel="4" title="سوره حج آیه ۷۷-۷۸">*</span> فرموده:  <span class="aya" rel="22_77-78" data-words="1-35">یا أیها الذین آمنوا ارکعوا، و اسجدوا، و اعبدوا ربکم، و افعلوا الخیر، لعلکم تفلحون، و جاهدوا فی الله حق جهاده هو اجتباکم و ما جعل علیکم فی الدین من حرج، ملة أبیکم إبراهیم، هو</span>         <code class="page" rel="1,486"/> <span class="aya" rel="22_77-78" data-words="36-66">سماکم المسلمین من قبل، و فی هذا، لیکون الرسول شهیدا علیکم و تکونوا شهداء علی الناس، فأقیموا الصلاة، و آتوا الزکاة، و اعتصموا بالله، هو مولاکم، فنعم المولی و نعم النصیر</span>، ای کسانی که ایمان آوردید، رکوع و سجده کنید، و پروردگار خود را بپرستید، و عمل خیر انجام دهید، باشد که رستگار گردید. </p> <p>در راه خدا آن طور که شایسته او باشد جهاد کنید، او شما را برگزید، و در دین هیچ حرجی بر شما قرار نداد، این همان ملت و کیش پدرتان ابراهیم است، او شما را از پیش و هم در این عصر مسلمان نام نهاد، و تا رسول شهید بر شما، و شما شهیدان بر مردم باشید، پس نماز بپا دارید، و زکات دهید، و به خدا تمسک کنید، که او سرپرست شما است، و چه مولای خوبی، و چه ناصر خوبی. </p> <p>چون در این آیه شریفه شهید بودن رسول بر شهیدانی که شهدای بر مردمند و شهید بودن آنها بر مردم، متفرع شده است. بر اجتباء-برگزیدن، و نیز بر نبودن حرج در دین، آن گاه دین را تعریف کرده به اینکه همان ملت ابراهیم است، که قبل از این شما را مسلمان نامید، همانجا که از پروردگارش مسئلت کرد: <span class="aya" rel="2_128" data-words="6-11">و من ذریتنا أمة مسلمة لک</span>، و خدای تعالی دعایش را مستجاب نموده، شما را مسلمان کرد، یعنی تسلیم احکام و اوامر خود کرد، بدون اینکه حتی یک عصیان و استنکاف داشته باشید، و به همین جهت حرج در دین را از شما برداشت، تا هیچیک از احکامش بر شما دشوار نباشد. </p> <p>پس شمائید که اجتباء شده‌اید، و شمائید که بسوی صراط مستقیم هدایت گشته، تسلیم احکام و اوامر پروردگارتان شده‌اید، و اگر ما شما را اجتباء و هدایت و تسلیم کردیم، برای این بود که رسول، شاهد بر شما شود، و شما شاهد بر مردم شوید، یعنی واسطه میانه رسول و مردم باشید، از یک طرف متصل بمردم باشید، و از طرفی دیگر به رسول. </p> <p>در اینجاست که دعای ابراهیم در شما و در رسول مصداق می‌یابد، چون آن جناب عرضه داشت:  <span class="aya" rel="2_129" data-words="1-16">ربنا و ابعث فیهم رسولا منهم، یتلوا علیهم آیاتک، و یعلمهم الکتاب و الحکمة، و یزکیهم</span>، پروردگار ما در میانه امت مسلمه رسولی بر انگیز، تا آیات تو را بر آنان تلاوت کند، و کتاب و حکمتشان بیاموزد، و تزکیه‌شان کند<span class="footnote" rel="1" title="سوره بقرة آیه ۱۲۹">*</span> در نتیجه شما امت مسلمه‌ای میشوید که رسول علم کتاب و حکمت را در قلوبتان ودیعه می‌سپارد، و به تزکیه او مزکی می‌شوید، و با در نظر گرفتن این که تزکیه بمعنای تطهیر از پلیدیهای   <code class="page" rel="1,487"/> قلبی، و خالص کردن دل برای عبودیت است، و معنای اسلام هم به بیانی که گذشت همین است، روشن می‌شود که شما امت مسلمه‌ای می‌شوید خالص در عبودیت برای خدا، و رسول در این مقام پیشقدم و هادی و مربی شما است او در این مقام تقدم بر همه دارد و شما واسطه‌اید برای رساندن مردم به او و در اول آیه و آخر آن قرینه‌هایی است که بر آنچه ما از آیه استفاده کردیم دلالت میکند، دلالتی که بر هیچ متدبری پوشیده نیست که انشاء اللَّه توضیحش در جای خودش می‌آید. </p> <h3> <span class="title" rel="2_143"><span class="phrase">معنای صحیح <em rel="fa_2_143_5-5" data-sentence="11:44">وسط</em> بودن امت واسطه بودن امت بین رسول و مردم است</span></span> </h3> <p> پس، از آنچه گفتیم چند مطلب روشن گردید. </p> <p>اول اینکه وسط بودن امت هر دو نتیجه را دنبال دارد، یعنی جمله و تکونوا شهداء علی الناس، و جمله لیکون الرسول علیکم شهیدا، هر دو نتیجه و لازمه وسط بودن امت است. </p> <p>دوم اینکه وسط بودن امت، به این معنا است که میانه رسول و مردم واسطه‌اند نه آن طور که آن مفسر گفت ملت و دین اسلام میانه افراط و تفریط، و میانه دو طرف تقویت روح و تقویت جسم واسطه باشد. سوم اینکه آیه شریفه مورد بحث، بحسب معنا مرتبط است به آیاتی که دعای ابراهیم را حکایت می‌کرد، و اینکه شهادت از شئون امت مسلمه‌ایست که آن جناب از خدا درخواست نمود. </p> <p>حال که این سه نکته را بعنوان نتیجه‌گیری شنیدی، باید بدانی که شهادت بر اعمال، بطوری که از کلام خدای تعالی بر می‌آید، مختص به شهیدان از مردم نیست، بلکه هر کسی و هر چیزی که کمترین ارتباطی با اعمال مردم دارد، او نیز در همان اعمال شهادت دارد، مانند ملائکه، و زمان، و مکان، و دین، و کتاب، و جوارح بدن، و حواس، و قلب، که همگی اینها شاهد بر مردم هستند. </p> <p>و از خود کلمه شهادت فهمیده می‌شود: آن شاهدی که از میانه نامبردگان در روز قیامت حاضر می‌شود، شاهدی است که در این نشئه دنیوی نیز حضور دارد و یک نحوه حیاتی دارد که بوسیله آن، خصوصیات اعمال مردم را درک می‌کند و خصوصیات نامبرده در او نقش می‌بندد، و اینهم لازم نیست که حیات در هر چیزی به یک سنخ باشد، مثلا حیات در همه، از سنخ حیاتی باشد که در جنس حیوان هست، همه خواص و آثار آن را داشته باشد تا بگویی: ما به ضرورت می‌بینیم که مثلا مکان و زمان چنین شعوری ندارند، چون دلیلی نداریم بر اینکه انحاء حیات منحصر در یک نحو است. </p> <p>این بود اجمال گفتار ما در این مقام، و انشاء اللَّه تعالی تفصیل هر یک از این مجملات در محل مناسبش خواهد آمد. </p> <p> <span class="aya" rel="2_143" data-words="15-30">و ما جعلنا القبلة التی کنت علیها، إلا لنعلم من یتبع الرسول ممنینقلب علی عقبیه</span> در این آیه شریفه دو سؤال است یکی اینکه چرا فرمود ما بدانیم و نفرمود من بدانم ؟ دوم اینکه مگر خدا<code class="page" rel="1,488"/> نمیداند که میخواهد با تغییر قبله، علم حاصل کند؟ در جواب سؤال اول می‌گوییم مراد به اینکه می‌فرماید: لنعلم تا بدانیم، با اینکه خدا یکی است یا علم رسل و انبیاء است مثلا از این باب که بزرگان وقتی سخن می‌گویند، از قبل خود و اطرافیان خود سخن میگویند، و تکیه کلامشان ما است، مثل اینکه امیر لشکر میگوید: ما فلانی را کشتیم، و فلانی را زندان کردیم، با اینکه اینکارها را خود امیر نکرده، بلکه کارکنانش کرده‌اند، در جواب از سؤال دوم می‌گوییم مراد، علم عینی و فعلی خدای تعالی است، که با خلقت و ایجاد حاصل میشود، نه آن علم که قبل از ایجاد داشته است. </p> <p>و کلمه انقلاب بر دو عقب، کنایه است از اعراض، چون انسان-که در حال قیام روی پاشنه می‌ایستد-وقتی روی خود بطرفی برگرداند، روی پاشنه خود می‌چرخد، بدین جهت روگردانی و اعراض را به این عبارت تعبیر می‌کنند، نظیر تعبیر به پشت خود رو کردن، در آیه‌ <span class="aya" rel="8_16" data-words="1-5">و من یولهم یومئذ دبره</span><span class="footnote" rel="1" title="سوره انفال آیه ۱۶">*</span> و ظاهر آیه این است که میخواهد توهمی را که احیانا ممکن است در سینه مؤمنین خلجان کند، دفع نماید، و آن توهم این است که فلسفه برگرداندن قبله، و نسخ قبله قبلی چیست؟ و تکلیف نمازهایی که تا کنون رو به بیت المقدس خوانده‌ایم چه میشود؟ و از این هم بر می‌آید که مراد به قبله‌ای که رسول خدا ص بر آن بود، همان بیت المقدس است، نه کعبه، پس هیچ دلیلی نیست بر اینکه بگوئیم: بیت المقدس دو بار و کعبه هم دو بار قبله شده، چون اگر مراد بقبله در آیه کعبه باشد، لازمه‌اش همین میشود چون می‌فرماید: ما امروز آن قبله را که قبلا رو بان می‌ایستادی، قبله نکردیم مگر برای چه و چه. </p> <h3> <span class="title" rel="2_143 2_142 2_144 2_145 2_146 2_147 2_148 2_149 2_150 2_151">غرض خداوند از تغییر قبله</span> </h3> <p> و سخن کوتاه اینکه جای این معنا بود که در سینه مؤمنین این توهم ایجاد شود که اولا وقتی بنای خدای تعالی بر این بود که بالأخره کعبه را قبله مسلمانان کند، چرا از همان روز اول نکرد؟ و گذاشت مدتی مسلمانان رو به بیت المقدس نماز بخوانند؟ لذا خدای تعالی برای دفع این توهم خاطر نشان کرد، که تشریع احکام جز بخاطر مصالحی که برگشتنش به تربیت و تکمیل مردم است صورت نمی‌گیرد، منظور از تشریع احکام هم تربیت و تکمیل مردم است، و هم جداسازی مؤمنین از غیر مؤمنین است، و هم مشخص کردن فرمانبران از عاصیان متمرد، و آن سببی که باعث شد که قبله یهودیان را مدتی قبله شما مسلمانها قرار دهیم، عینا همین‌ها بود که گفتیم. </p> <p>پس مراد به جمله: <span class="aya" rel="2_143" data-words="22-26">إلا لنعلم من یتبع الرسول</span> این است که ما خواستیم مشخص کنیم، چه کسی تو را پیروی می‌کند؟ و چه کسی نمی‌کند؟ و اگر نفرمود من یتبعک، چه کسی تو را پیروی می‌کند، بلکه فرمود چه کسی رسول را برای این بود که با ذکر کلمه رسول بفهماند: صفت   <code class="page" rel="1,489"/> رسالت در این جداسازی دخالت داشته، و مراد به جعل قبله سابق، جعل آن در حق مسلمانان است، و گر نه اگر مراد مطلق جعل باشد، آن وقت مراد برسول هم مطلق رسول میشود، نه رسول اسلام، و دیگر در آیه التفاتی بکار نرفته، به سیاق طبیعیش جریان یافته بود، چیزی که هست این احتمال مختصری بعید بنظر می‌رسد. </p> <p>و ثانیا آن نمازهایی که مسلمانان بسوی بیت المقدس خواندند تکلیفش چیست؟ چون در حقیقت نماز بطرف غیر قبله بوده، و باید باطل باشد، از این توهم هم جواب میدهد: قبله ما دام که نسخ نشده قبله است، چون خدای تعالی هر وقت حکمی را نسخ می‌کند، از همان تاریخ نسخ از اعتبار می‌افتد، نه اینکه وقتی امروز نسخ کرد دلیل باشد بر اینکه در سابق هم بی اعتبار بوده، و این خود از رأفت و رحمتی است که به مؤمنین دارد، و عهده‌دار بیان این جواب جمله: <span class="aya" rel="2_143" data-words="40-50">و ما کان الله لیضیع إیمانکم، إن الله بالناس لرؤف رحیم</span> الخ است، و فرق میانه رأفت و رحمت بعد از آنکه هر دو در اصل معنا مشترکند، این است که رأفت مختص به اشخاص مبتلا و بیچاره است، و رحمت در اعم از آنان و از غیر آنان استعمال میشود. </p> <p><code class="aya" rel="2_144"/> <span class="aya" rel="2_144" data-words="1-9">قد نری تقلب وجهک فی السماء، فلنولینک قبلة ترضاها</span> الخ از این آیه بدست می‌آید که رسول خدا ص قبل از نازل شدن حکم تغییر قبله، یعنی نازل شدن این آیه، روی خود را در اطراف آسمان می‌گردانده، و کانه انتظار رسیدن چنین حکمی را می‌کشیده، و یا توقع رسیدن وحیی در امر قبله داشته، چون دوست میداشته خدای تعالی با دادن قبله‌ای مختص به او و امتش، احترامش کند، نه اینکه از قبله بودن بیت المقدس ناراضی بوده باشد، چون حاشا بر رسول خدا  ص از چنین تصوری، هم چنان که از تعبیر ترضیها، در جمله‌ <span class="aya" rel="2_144" data-words="7-9">فلنولینک قبلة ترضاها</span> فهمیده میشود: قبله اختصاصی را دوست میداشته، نه اینکه از آن قبله دیگر بدش می‌آمده آری دوست داشتن چیزی باعث دشمن داشتن خلاف آن نیست. </p> <h3> <span class="title" rel="2_144 2_142 2_143 2_145 2_146 2_147 2_148 2_149 2_150 2_151">در برابر سرزنش و تفاخر یهود، پیامبر ص منتظر رسیدن حکم تغییر قبله بود</span> </h3> <p> بلکه بطوری که از روایات وارده در داستان، و شان نزول این آیه برمی‌آید یهودیان مسلمانان را سرزنش می‌کرده‌اند: که شما قبله ندارید، و از قبله ما استفاده می‌کنید، و با بیت المقدس به مسلمانان فخر می‌فروختند، رسول خدا ص از این باب ناراحت میشد، شبی در تاریکی از خانه بیرون شد، و روی بسوی آسمان گردانید، منتظر بود وحیی از ناحیه خدای سبحان برسد، و این اندوهش را زایل سازد، پس این آیه نازل شد، و بفرضی که آیه‌ای نازل میشد، بر اینکه قبله شما مسلمانان هم همان قبله سابق است، باز حجتی میشد برای آن جناب علیه یهود، چون نه رسول خدا  ص ننگ داشت از اینکه رو بقبله یهودیان نماز بخواند، و نه مسلمانان زیرا عبد بغیر اطاعت و قبول، شانی ندارد، لکن آیه شریفه قبله‌ای جدید برای مسلمانان معین کرد، و سرزنش یهود و تفاخر<code class="page" rel="1,490"/> آنها را خاتمه داد، علاوه بر اینکه تکلیف مسلمانان را یکسره کرد، هم حجتی برای آنان شد، و هم دلشان خشنود گشت. </p> <p> <span class="aya" rel="2_144" data-words="10-21">فول وجهک شطر المسجد الحرام و حیث ما کنتم فولوا وجوهکم شطره</span> کلمه شطر بمعنای بعض است، و منظور از بعض مسجد الحرام همان کعبه است، و اگر صریحا نفرمود فول وجهک الکعبة، و یا فول وجهک البیت الحرام برای این بود که هم مقابل حکم قبله قبلی قرار گیرد، که شطر مسجد اقصی-یعنی صخره معروف در آنجا-بود، نه همه آن مسجد. و لذا در اینجا هم فرمود: شطر مسجد حرام-یعنی کعبه-، و هم اینکه با اضافه کردن شطر بر کلمه مسجد، بفهماند که مسجد نامبرده مسجد حرام است، و اگر می‌فرمود شطر الکعبه، یا شطر البیت الحرام این مزیت از بین میرفت. </p> <p>در آیه شریفه اول حکم را مختص به رسول خدا ص کرده، فرمود:  پس روی خود بجانب بعضی از مسجد الحرام کن، و سپس حکم را عمومیت داده، به آن جناب و به عموم مؤمنین خطاب می‌کند: که هر جا بودید روی خود بدانسو کنید و این خود مؤید این احتمال است که آیه نامبرده وقتی نازل شد، که رسول خدا ص با مسلمانان مشغول نماز بوده، ومعلوم است که در چنین حالی، اول باید به پیشنماز بگویند: روی خود برگردان، و بعدا به عموم بگویند: شما هم روی خود برگردانید و برای همیشه و بر همه مسلمانان واجب است که اینکار را بکنند. </p> <p> <span class="aya" rel="2_144" data-words="22-31">و إن الذین أوتوا الکتاب، لیعلمون أنه الحق من ربهم</span> می‌فرماید اهل کتاب میدانند که این برگشتن قبله حق است و از ناحیه خداست، و این بدان جهت می‌فرماید، که کتب آسمانی ایشان صریحا بر نبوت رسول خدا ص پیشگویی کرده بود، و یا صریحا گفته بود: که قبله این پیغمبر صادق، قسمتی از مسجد الحرام است، هر کدام باشد، پس جمله:  اوتوا الکتاب می‌رساند که کتاب اهل کتاب مشتمل بر حقیقت این تحویل، و این حکم بوده، حال یا بدلالت مطابقی،  و از نشانه‌های او این است که قبله امت خود را بسوی کعبه بر می‌گرداند، و یا بدلالت ضمنی او پیغمبری است صادق که هر کاری بکند درست و حق و از طرف پروردگار عالم می‌کند. </p> <p>و خدا از اینکه اهل کتاب حق را کتمان می‌کنند، و علمی که به کتاب خود دارند اظهار ننموده، آن را احتکار می‌کنند، غافل نیست. </p> <p><code class="aya" rel="2_145"/> <span class="aya" rel="2_145" data-words="1-8">و لئن أتیت الذین أوتوا الکتاب بکل آیة</span> این جمله سرزنش است از اهل کتاب، که پایه عناد و لجاجت آنها را می‌رساند، و می‌فهماند که اگر از پذیرفتن دعوت تو امتناع می‌ورزند، نه از این جهت است که حق برایشان روشن نشده، چون علم یقینی دارند به اینکه دعوت تو حق است، و در آن هیچ شکی ندارند، بلکه جهتش این است که آنان در دین خدا عناد، و در برابر حق لجبازی<code class="page" rel="1,491"/> دارند، و این همه اعتراضها و فتنه انگیزیهاشان تنها بدین جهت است و بس، شاهدش هم گذشته از دلیل و برهان این است که اگر تمامی معجزاتی که تصور شود برایشان بیاوری، خواهی دید که باز هم قبله تو را برسمیت نخواهند شناخت، و هم چنان بر عناد و جحود خود ادامه خواهند داد. </p> <p> <span class="aya" rel="2_145" data-words="12-16">و ما أنت بتابع قبلتهم</span>، تو نمیتوانی پیرو قبله ایشان باشی، برای اینکه تو از ناحیه پروردگارت حجت و برهان داری ممکن هم هست جمله نامبرده نهی بصورت خبر باشد، یعنی تو نباید چنین کنی. </p> <p> <span class="aya" rel="2_145" data-words="17-21">و ما بعضهم بتابع قبلة</span> بعض یعنی خود یهودیان و نصاری نیز قبله یکدیگر را قبول ندارند، یهودیان هر جا که باشند، رو به صخره بیت المقدس می‌ایستند، ولی مسیحیان هر جا باشند رو بطرف مشرق می‌ایستند، پس نه این قبله آن را قبول دارد، و نه آن قبله این را، و اگر بپرسی چرا؟ میگویم برای پیروی از هوی و هوس و بس. </p> <p> <span class="aya" rel="2_145" data-words="23-32">و لئن اتبعت أهواءهم، من بعد ما جاءک من العلم</span>، در این جمله رسول گرامی خود را تهدید می‌کند ولی در حقیقت از باب پسر بتو می‌گویم داماد تو بشنو است، و معنا متوجه بامت است، میخواهد اشاره کند به اینکه اگر کسی تمرد کند، اهواء یهود را پیروی کرده، و به همین جهت ستمکار است. </p> <p><code class="aya" rel="2_146"/> <span class="aya" rel="2_146" data-words="1-7">الذین آتیناهم الکتاب یعرفونه، کما یعرفون أبناءهم</span> ضمیر در یعرفونه به رسول خدا ص بر می‌گردد، نه به کتاب، چون این معرفت را تشبیه کرده به معرفت فرزندان، و این تشبیه در انسانها درست است، نه اینکه کتاب را تشبیه به انسان کنند، هرگز کسی نمیگوید: فلانی این کتاب را می‌شناسد، همانطور که پسر خودش را می‌شناسد، علاوه بر اینکه سیاق کلام که در باره رسول خدا و وحیی که تحویل قبله باو است، اصلا ربطی به کتاب اهل کتاب ندارد، پس معنای جمله این است: که اهل کتاب پیامبر اسلام را می‌شناسند، آن طور که بچه‌های خود را می‌شناسند، بخاطر اینکه تمامی خصوصیات آن جناب را در کتب خود دیده‌اند، ولی با این حال طائفه‌ای از ایشان عالما عامدا معلومات خود را کتمان می‌کنند. </p> <p>و بنا بر این در آیه شریفه التفاتی از حضور به غیبت بکار رفته، چون با اینکه روی سخن با رسول خدا ص است، در عین حال نمی‌فرماید:  آنها که کتابشان داده‌ایم تو را می‌شناسند، بلکه می‌فرماید:  او را می‌شناسند کانه رسول خدا ص را غایب حساب کرده، و خطاب را به مؤمنین کرده است، و این بخاطر این بوده که توضیح دهد: امر رسول خدا ص نزد اهل کتاب واضح است، و این نظم و اسلوب نظیر سخن گفتن کسی است که با جماعتی حرف می‌زند، ولی خطاب را متوجه یکی از آنها می‌کند، تا فضیلت او را آشکار سازد، و این سیاق را هم چنان ادامه می‌دهد و<code class="page" rel="1,492"/> با او حرف می‌زند، و دیگران می‌شنوند، تا برسند بمطلبی که مربوط به شخص آن یک نفر است، وقتی به اینجا می‌رسد، روی خود از او گردانده، متوجه جماعت حاضر در مجلس می‌کند، و چون آن مطلب بسر رسید، دوباره رو بان شخص نموده سخنان خود را ادامه می‌دهد، این مثال را بدان جهت زدیم، تا متوجه شوی التفات در آیه بخاطر چه بوده است. </p> <p><code class="aya" rel="2_147"/> <span class="aya" rel="2_147" data-words="1-7">الحق من ربک فلا تکونن من الممترین</span> این جمله بیان سابق را تاکید می‌کند، و نهی از شک را تشدید می‌نماید، چون امتراء همان شک و ارتیاب است، و ظاهر خطاب متوجه به رسول خدا  ص، و باطن و معنای آن به امت است. </p> <p><code class="aya" rel="2_148"/> <span class="aya" rel="2_148" data-words="1-7">و لکل وجهة هو مولیها فاستبقوا الخیرات</span> کلمه وجهة بمعنای چیزیست که آدمی رو به آن می‌کند، مانند قبله، که آن نیز بمعنای چیزی است که انسان متوجه آن میشود، در این آیه بیان سابق را خلاصه نموده عبارت اخرایی می‌آورد، تا مردم را هدایت کند، به اینکه مسئله قبله را تعقیب نکنند، و بیش از این در باره آن بگو مگو راه نیندازند، و معنایش این است که هر قوم برای خود قبله‌ای دارند، که بر حسب اقتضای مصالحشان برایشان تشریع شده است. </p> <p>خلاصه، قبله یک امر قراردادی و اعتباری است، نه یک امر تکوینی ذاتی، تا تغییر و تحول نپذیرد، با این حال، دیگر بحث کردن و مشاجره براه انداختن در باره آن فائده‌ای برای شما ندارد، این حرف‌ها را بگذارید، و بدنبال خیرات شتاب بگیرید، و از یکدیگر سبقت جویید که خدای تعالی همگی شما را در روزی که شکی در آن نیست جمع می‌کند، و لو هر جا که بوده باشید. که خدا بر هر چیزی توانا است. </p> <p>این را هم باید دانست که آیه مورد بحث همانطور که با مسئله قبله انطباق دارد، چون در وسط آیات قبله قرار گرفته، همچنین میتواند با یک مسئله تکوینی منطبق باشد، و بخواهد از قضاء و قدری که برای هر کسی از ازل تقدیر شده خبر دهد، و جمله‌ <span class="aya" rel="2_148" data-words="6-7">فاستبقوا الخیرات</span> بخواهد بفهماند: که احکام و آداب برای رسیدن به همان مقدرات تشریع شده، که انشاء اللَّه در بحثی که پیرامون خصوص قضاء و قدر خواهیم داشت، بیان مفصل آن می‌آید. </p> <p><code class="aya" rel="2_149"/> <span class="aya" rel="2_149" data-words="1-9">و من حیث خرجت، فول وجهک شطر المسجد الحرام</span> الخ، بعضی از مفسرین گفته‌اند: معنای این آیه این است که از هر جا که بیرون شده و به هر جا که وارد شدی، روی خود بسوی مسجد الحرام کن، بعضی دیگر گفته‌اند: معنایش این است که از هر شهری در آمدی، ممکن هم هست مراد به جمله‌ <span class="aya" rel="2_149" data-words="1-4">و من حیث خرجت</span> الخ مکه باشد که رسول خدا ص از آنجا بیرون آمد، و آیه <span class="aya" rel="47_13" data-words="8-11">من قریتک التی أخرجتک</span><span class="footnote" rel="1" title="سوره محمد آیه ۱۳">*</span> از آن خبر میدهد، و معنایش اینست که رو به کعبه ایستادن حکمی   <code class="page" rel="1,493"/> است ثابت برای تو، چه در مکه و چه در شهرهای دیگر، و سرزمینهای دیگر و جمله: <span class="aya" rel="2_149" data-words="10-20">و إنه للحق من ربک، و ما الله بغافل عما تعملون</span>، همین معنا را تاکید و تشدید می‌کند. </p> <p><code class="aya" rel="2_150"/> <span class="aya" rel="2_150" data-words="1-16">و من حیث خرجت فول وجهک شطر المسجد الحرام، و حیث ما کنتم فولوا وجوهکم شطره</span> الخ اگر این جمله را به عین عبارت قبلی تکرار کرد بعید نیست برای این بوده باشد که بفهماند: حکم نامبرده در هر حال ثابت است و مثل این است که کسی بگوید:  در برخاستنت از خدا بترس و در نشستنت از خدا بترس، و در سخن گفتنت از خدا بترس و در سکوتت از خدا بترس که منظور گوینده اینست که همیشه و در هر حال ملازم تقوی باش و تقوی را همواره با خود داشته باش و اگر بجای آن عبارت می‌گفت:  از خدا بپرهیز، وقتی برخاستی و نشستی و سخن گفتی و سکوت کردی این نکته را نمی‌فهماند و در آیه مورد بحث معنایش این است که رو بسوی قسمتی از مسجد الحرام بکن هم از همان شهری که از آن بیرون شدی و هم از هر جای دیگری که بودید رو بسوی آن قسمت کنید. </p> <h3> <span class="title" rel="2_150 2_144 2_142 2_143 2_145 2_146 2_147 2_148 2_149 2_151">سه فائده برای حکم قبله</span> </h3> <p> <span class="aya" rel="2_150" data-words="17-29">لئلا یکون للناس علیکم حجة إلا الذین ظلموا منهم، فلا تخشوهم، و اخشونی</span> الخ، در این جمله سه فائده برای حکم قبله که در آن شدیدترین تاکید را کرده بود، بیان می‌کند. </p> <p>اول اینکه یهود در کتابهای آسمانی خود خوانده بودند که قبله پیامبر اسلام ص کعبه است نه بیت المقدس، هم چنان که قرآن کریم از این جریان خبر داده، می‌فرماید: <span class="aya" rel="2_144" data-words="22-31">و إن الذین أوتوا الکتاب لیعلمون أنه الحق، من ربهم</span> که ترجمه‌اش گذشت و اگر حکم تحویل قبله نازل نمی‌شد، حجت یهود علیه مسلمین تمام بود، یعنی می‌توانستند بگویند: این شخص پیغمبری نیست که انبیاء گذشته وعده آمدنش را داده بودند، ولی بعد از آمدن حکم تحویل قبله و التزام بان و عمل بر طبقش، حجت آنان را از دستشان می‌گیرد، مگر افراد ستمگری از ایشان زیر بار نروند. </p> <p> <span class="aya" rel="2_150" data-words="22-25">إلا الذین ظلموا منهم</span> این استثناء منقطع، و بدون مستثنی منه و بمعنای لکن است، و آیه چنین معنا می‌دهد که لکن کسانی که از ایشان ستمکارند و تابع هوی و هوس هستند، هم چنان بر اعتراض بیجای خود ادامه می‌دهند، پس زنهار که از ایشان حسابی نبری، چون پیرو هوی و ظالمند، و خداوند ستمکاران را هدایت نمی‌کند و تنها از من حساب ببر. </p> <p>دوم اینکه پی‌گیری و ملازمت این حکم، مسلمانان را به سوی تمامیت نعمتشان و کمال دینشان سوق می‌دهد که بزودی در تفسیر آیه: <span class="aya" rel="5_3" data-words="51-58">الیوم أکملت لکم دینکم، و أتممت علیکم نعمتی</span><span class="footnote" rel="1" title="سوره مائده آیه ۳">*</span>، انشاء اللَّه تعالی معنای تمامیت نعمت را بیان خواهیم کرد. </p> <p>   <code class="page" rel="1,494"/> سوم اینکه در آخر آیه فرموده: <span class="aya" rel="2_150" data-words="35-36">لعلکم تهتدون</span> که خدای تعالی اظهار امیدواری به هدایت مسلمانان به سوی صراط مستقیم کرده، و در سابق آنجا که در باره: <span class="aya" rel="1_6" data-words="1-3">اهدنا الصراط المستقیم</span><span class="footnote" rel="1" title="سوره فاتحة الکتاب آیه ۶">*</span> بحث می‌کردیم، در باره اهتداء سخن گفتیم. </p> <p>بعضی از مفسرین گفته‌اند: اینکه در آیه تحویل قبله فرموده: <span class="aya" rel="2_150" data-words="30-36">و لأتم نعمتی علیکم، و لعلکم تهتدون</span> و نیز در آیه فتح مکه نظیر آن را آورده، و فرموده: <span class="aya" rel="48_1-2" data-words="1-23">إنا فتحنا لک فتحا مبینا، لیغفر لک الله ما تقدم من ذنبک و ما تأخر و یتم نعمته علیک و یهدیک صراطا مستقیما</span>،<span class="footnote" rel="2" title="سوره فتح آیه ۱-۲">*</span> خود دلیل بر این است که در آیه مورد بحث هم بشارتی است به فتح مکه. </p> <p>توضیح اینکه: کعبه در صدر اسلام پر بود از بت‌های مشرکین و وثن‌های ایشان، و خلاصه بت در آنجا حاکم بود و در ایامی که این آیه نازل می‌شد، هنوز اسلام قوت و شوکتی بخود نگرفته بود، خدای تعالی رسول خود را هدایت کرد به اینکه رو به بیت المقدس نماز بخواند، چون بیت المقدس قبله یهودیان بود، که هر چه باشد دینشان باسلام نزدیک‌تر از دین مشرکین بود، ولی بعد از آنکه رسول خدا ص به مدینه هجرت کرد و زمان فرا رسیدن فتح مکه نزدیک شد، و انتظار فرمان الهی به تطهیر کعبه از پلیدی بتها، شدید گردید. </p> <p>در چنین شرائطی دستور برگشتن قبله بسوی کعبه صادر شد و این خود نعمت بس بزرگی بود، که خدا مسلمانان را بدان اختصاص داد، آن گاه در ذیل همین فرمان وعده فرمود: که بزودی نعمت و هدایت را بر تو تمام خواهد کرد، یعنی کعبه را از پلیدی‌های اصنام خواهد پرداخت، آن چنان که فقط خدا در آن عبادت شود و تنها معبد مسلمانان گردد و تنها مسلمانان رو بسوی آن عبادت کنند، پس نتیجه می‌گیریم که جمله: <span class="aya" rel="2_150" data-words="30-33">و لأتم نعمتی علیکم</span> الخ، بشارت به فتح مکه است. </p> <p>از سوی دیگر، بعد از آنکه در سوره فتح به مسئله فتح مکه میپردازد، دوباره به همان وعده قبلی اشاره می‌کند، که در آیه مورد بحث آمده بود و می‌فرماید: <span class="aya" rel="48_2" data-words="11-18">و یتم نعمته علیک و یهدیک صراطا مستقیما</span>. </p> <p>این بود گفتار آن مفسر و توضیح ما در باره آن، و لکن گو اینکه به ظاهرش گفتاری است دلچسب، اما خالی از تدبر و دقت است، برای اینکه ظاهر آیات با آن نمی‌سازد زیرا مدرک مفسر نامبرده در آیه مورد بحث‌ <span class="aya" rel="2_150" data-words="30-36">و لأتم نعمتی علیکم و لعلکم تهتدون</span> الخ، لام غایت است، که بر سر  اتم در آمده و این لام عینا در آیه سوره فتح آمده و فرموده: <span class="aya" rel="48_2" data-words="1-18">لیغفر لک الله ما تقدم من ذنبک و ما تأخر و یتم نعمته علیک و یهدیک صراطا مستقیما</span>. </p> <p>     <code class="page" rel="1,495"/> و با اینکه حرف لام در هر دو آیه غایت است، دیگر چه معنا دارد مفسر نامبرده آیه مورد بحث را بمعنای وعده گرفته و آیه سوره فتح را بمعنای انجاز آن وعده و وفای بان بگیرد؟ با اینکه هر دو آیه وعده جمیلی است به اینکه خداوند نعمت را بر تو تمام می‌کند. </p> <p>از سوی دیگر آیه مورد بحث که در باره مسئله حج است وعده اتمام نعمت را به همه مسلمین می‌دهد و می‌فرماید:  علیکم، و آیه سوره فتح این وعده را تنها به رسول خدا ص میدهد و می‌فرماید: <span class="aya" rel="48_2" data-words="11-14">و یتم نعمته علیک</span> الخ، پس سیاق دو آیه مختلف است، و نمی‌شود هر دو مربوط به یک مطلب باشند. </p> <p>حال اگر آیه‌ای باشد که دلالت کند بر اینکه این دو وعده کجا وفا شد؟ آن وقت ممکن است بگوئیم: پس مراد هر دو وعده همین وعده‌ای است که این آیه از وفا شدن بان خبر می‌دهد و چنین آیه‌ای اگر باشد آیه:  <span class="aya" rel="5_3" data-words="51-63">الیوم أکملت لکم دینکم و أتممت علیکم نعمتی و رضیت لکم الإسلام دینا</span>، امروز دیگر دین شما را تکمیل کردم و نعمت خود بر شما تمام نمودم و اسلام را دین مورد رضایم برایتان قرار دادم،<span class="footnote" rel="1" title="سوره مائده آیه ۳">*</span> خواهد بود و اما اینکه نعمت در آن چه نعمتی بوده که خدا اتمام کرده؟ و در این آیه منتش را بر ما می‌گذارد، انشاء اللَّه در تفسیر سوره مائده بحثش خواهد آمد. </p> <p>نظیر این دو آیه که مشتمل بر اتمام نعمت است آیه: <span class="aya" rel="5_6" data-words="61-70">و لکن یرید لیطهرکم، و لیتم نعمته علیکم لعلکم تشکرون</span>،<span class="footnote" rel="2" title="سوره مائده آیه ۶">*</span> و نیز آیه: <span class="aya" rel="16_81" data-words="24-29">کذلک یتم نعمته علیکم، لعلکم تسلمون</span>،<span class="footnote" rel="3" title="سوره نحل آیه ۸۱">*</span> است که باز انشاء اللَّه کلامی مناسب با مقام بحثمان در ذیل هر یک از این آیات خواهد آمد. </p> <p><code class="aya" rel="2_151"/> <span class="aya" rel="2_151" data-words="1-5">کما أرسلنا فیکم رسولا منکم</span>، از ظاهر آیه بر می‌آید، که کاف در کلمه کما برای تشبیه، و کلمه ما مصدریه باشد، در نتیجه معنای آیه و ما قبلش این می‌شود: ما با قبله قرار دادن خانه‌ای که ابراهیم بنا کرد و برایش آن خیرات و برکات را درخواست نمود به شما انعام کردیم، مانند این انعام دیگرمان که رسولی از میان شما در شما فرستادیم که آیات ما بر شما همی خواند و کتاب و حکمتتان می‌آموزد و تزکیه‌تان می‌کند و این را بدان جهت کردیم که دعای ابراهیم را استجابت کرده باشیم، آن دعا که با فرزندش اسماعیل گفتند: پروردگارا!و رسولی از خود ایشان در میانشان مبعوث فرما تا آیات بر آنان تلاوت کند و کتاب و حکمتشان تعلیم دهد و تزکیه‌شان کند پس در این ارسال رسول منتی است نظیر منتی که در قبله قرار دادن کعبه بود. </p> <p>از اینجا معلوم می‌شود مخاطب در جمله‌ <span class="aya" rel="2_151" data-words="3-5">فیکم رسولا منکم</span>، امت مسلمه است، که بر حسب حقیقت عبارتند از خصوص اولیاء دین، چون اگر جمیع دودمان اسماعیل-یعنی عرب مضر-       <code class="page" rel="1,496"/> امت اسلام نامیده می‌شوند، از نظر ظاهر امتند و نیز اگر همه عرب و مسلمانان غیر عرب امت اسلام نامیده می‌شوند، از نظر اشتراک در حکم است و گر نه حقیقت و واقع آن امت که ابراهیم ع از خدا درخواست کرد، همان اولیاء دین هستند و بس. </p> <p> <span class="aya" rel="2_151" data-words="6-8">یتلوا علیکم آیاتنا</span>، کلمه:  آیاتنا ظهور در آیات قرآن دارد، چون قبل از آن کلمه یتلوا آمده، و معلوم است که تلاوت در مورد الفاظ استعمال می‌شود، نه معانی و کلمه تزکیه به معنای تطهیر است و تطهیر عبارتست از زایل کردن پلیدی‌ها و آلودگی‌ها، در نتیجه کلمه تطهیر هم شامل اعتقادات فاسد چون شرک و کفر می‌شود و هم شامل ملکات رذیله چون تکبر و بخل می‌گردد و هم اعمال فاسد و شنیع چون کشتن و زنا و شرابخواری را شامل می‌شود. </p> <p>و تعلیم کتاب و حکمت و نیز تعلیم آنچه نمی‌دانستید، دو جمله است که شامل تمامی معارف اصولی و فروعی دین می‌گردد. </p> <p>این را هم باید دانست که آیات شریفه مورد بحث مشتمل بر چند مورد التفات نسبت به خدای تعالی است، یک جا خدای تعالی غایب او حساب شده، یک جا متکلم وحده من، جایی دیگر متکلم مع الغیر ما، و نیز چند التفات دیگر نسبت به غیر خدای تعالی که باز یک جا غایب حساب شده‌اند و یک جا مخاطب و یک جا متکلم که اگر خواننده عزیز در آنها دقت بعمل آورد، نکته‌هایش پوشیده نمی‌ماند. </p> <h3>بحث روایتی‌ <span class="title" rel="2_143 2_144 2_142 2_146 2_148 2_150 2_145 2_147 2_149 2_151"> شامل روایاتی در باره تغییر قبله و معنی شهداء و... </span> </h3> <p> در تفسیر مجمع البیان<span class="footnote" rel="1" title="تفسیر مجمع البیان ج ۱ ص ۲۲۳">*</span> از قمی روایت کرده که در تفسیرش در ذیل آیه: <span class="aya" rel="2_142" data-words="1-2">سیقول السفهاء</span> الخ از قول امام صادق ع نقل کرده که فرمود: قبله وقتی از بیت المقدس بسوی کعبه برگردید که رسول خدا ص سیزده سال در مکه نماز بسوی بیت المقدس خوانده بود و بعد از مهاجرت به مدینه هم هفت ماه به همان سو نماز خواند آن وقت خدا او را بطرف مکه برگردانید. </p> <p>چون یهودیان رسول خدا ص را سرزنش می‌کردند و می‌گفتند: تو تابع مایی و بسوی قبله ما نماز می‌گزاری، رسول خدا ص از این سرزنش دچار اندوهی سخت شد و در نیمه شبی از خانه بیرون شد و به آفاق آسمان نگاه می‌کرد منتظر بود از ناحیه خدای تعالی در این خصوص امری صادر شود فردای آن شب وقتی هنگام نماز ظهر شد، آن جناب در مسجد بنی سالم بود و دو رکعت از نماز ظهر را خواند که جبرئیل نازل شده، دست به دو شانه آن حضرت گذاشت و او را بطرف کعبه   <code class="page" rel="1,497"/> برگردانید و این آیه بر او نازل کرد: <span class="aya" rel="2_144" data-words="1-14">قد نری تقلب وجهک فی السماء فلنولینک قبلة ترضاها، فول وجهک شطر المسجد الحرام</span> در نتیجه آن جناب دو رکعت از یک نماز را بسوی بیت المقدس، و دو رکعت دیگرش را بسوی کعبه خواند، بعد از این جریان سر و صدای یهود و مردم نفهم بلند شد که چرا از قبله‌ای که داشت برگردید؟ مؤلف: روایاتی که هم از طرف عامه و هم خاصه در این داستان در کتب جامع وارد شده، بسیار زیاد است و از نظر مضمون قریب به هم هستند، ولی از نظر تاریخ این جریان مختلفند، بیشتر آنها تاریخ تحویل قبله را در ماه رجب سال دوم از هجرت، یعنی ماه هفدهم از هجرت میدانند و صحیح‌تر هم همین است و بزودی فصل جداگانه در بحث پیرامون این مسئله خواهد آمد انشاء اللَّه. </p> <p>و از طرق اهل سنت در باره اینکه امت اسلام گواه بر مردم و رسول خدا ص گواه بر امت است روایاتی آمده که مردم روز قیامت تبلیغ انبیاء را انکار می‌کنند خدای تعالی از انبیاء شاهد میخواهد تا اثبات کنند تبلیغ کرده‌اند-با اینکه خدا عالم‌تر از هر کسی است-آن گاه امت محمد  ص را میاورند و ایشان شهادت میدهند امتهای دیگر می‌پرسند: شما از کجا بدست آورده‌اید که پیغمبر ما رسالت خود را تبلیغ کرده؟ می‌گویند: ما این معنا را از کتاب آسمانیمان بدست آوردیم که خدای تعالی بزبان پیامبر صادقش در آن خبر داد: که انبیاء گذشته رسالت خود را تبلیغ کردند. </p> <p>بعد محمد ص را می‌آورند تا از حال امتش بپرسند، آن جناب امت را تزکیه می‌کند و به عدالتشان شهادت میدهد، اینجاست که خدای سبحان فرموده: <span class="aya" rel="4_41" data-words="1-7">فکیف إذا جئنا من کل أمة بشهید</span>.<span class="footnote" rel="1" title="سوره نساء آیه ۴۱">*</span> مؤلف: مفاد این روایت را اخبار دیگری تایید می‌کند، که سیوطی آن اخبار را در تفسیر الدر المنثور و غیر او نیز آورده‌اند،<span class="footnote" rel="2" title="تفسیر الدر المنثور ج ۱ ص ۱۴۴">*</span> چیزی که در این روایات به نظر درست نمی‌رسد اینست که پیامبر اسلام تمامی امت را تزکیه و تعدیل نکرده و معنا ندارد که در قیامت همه را تزکیه و تعدیل کند، مگر اینکه بمنظور تزکیه و تعدیل جمعی از امت باشد نه همه، و گر نه روایات نامبرده مطلبی بر خلاف ضرورت اثبات می‌کند، ضرورت کتاب و سنت هر دو. </p> <p>آخر چطور ممکن است رسول خدا ص فجایع و جنایاتی را که افرادی از امت اسلام مرتکب شدند تجویز کند؟ و بر آن جنایات صحه بگذارد؟ جنایاتی که حتی نمونه‌اش هم در امت‌های گذشته رخ نداد؟ و چطور آن جناب طاغیان و فرعونهای این امت را تزکیه و تعدیل می‌کند؟ و آیا این روایات طعن بر دین حنیف و بازیگری با حقایق این ملت بیضاء نیست؟ !قطعا     <code class="page" rel="1,498"/> هست، علاوه بر اینکه این روایات گفتگو از شهادت نظری دارد، نه شهادت تحمل، چون امت اسلام در زمان انبیاء گذشته حاضر نبودند، تا ببینند آیا رسالت خود را تبلیغ می‌کنند یا نه؟ و شهادت نظری اعتبار ندارد. </p> <p>و در کتاب مناقب در این باره از امام باقر ع روایت کرده، که فرمود:  شهداء مردم به غیر رسولان و امامان کسی نیست و اما امت معقول نیست که خدا از آنها شهادت بطلبد، برای اینکه در میان امت کسانی هستند که شهادتشان یک بند سبزی و یک پر کاه ارزش ندارد.<span class="footnote" rel="1" title="مناقب ج ۴ ص ۱۷۹">*</span> و در تفسیر عیاشی از امام صادق ع روایت کرده که در ذیل جمله‌ <span class="aya" rel="2_143" data-words="6-14">لتکونوا شهداء علی الناس و یکون الرسول علیکم شهیدا</span> الخ، فرمود: اگر خیال کنی که منظور خدای تعالی از این آیه همه موحدین اهل قبله است، سخت اشتباه کرده‌ای، برای اینکه آیا خدای تعالی در قیامت از کسی شهادت میخواهد، که در دنیا شهادتش در مرافعه‌ای که بر سر یک من خرما بپا میشد پذیرفته نبود؟ و آن وقت شهادت چنین کسی در درگاهش پذیرفته میشود؟ حاشا: این حرف معقول نیست و خدای تعالی چنین چیزی را از خلق خودش نمی‌پسندد، آن وقت خودش چگونه مرتکب آن میشود، بلکه منظور خدای تعالی از امت، افرادی است که مصداق آیه: <span class="aya" rel="3_110" data-words="1-5">کنتم خیر أمة أخرجت للناس</span>، هستند و آنان امت وسط و بهترین امتند که خدا برای مردم خلقشان کرده است.<span class="footnote" rel="2" title="تفسیر عیاشی ج ۱ ص ۶۳">*</span> مؤلف: بیان این حدیث در ذیل آیه شریفه با استفاده از قرآن کریم گذشت. </p> <p>و در قرب الاسناد از امام صادق ع از پدرش از رسول خدا ص روایت کرده که فرمود: از جمله خصائصی که خدای تعالی به امت من داده و با دادنش امتم را بر سایر امم برتری بخشیده، سه چیز است که حتی به هیچ پیغمبری نداده-تا آنجا که می‌فرماید: -خدای تعالی هر پیغمبری که مبعوث می‌کرد، او را شهید بر قومش قرار میداد، ولی خدای تعالی امت مرا شهید بر همه خلائق کرد، و فرمود: <span class="aya" rel="22_78" data-words="28-36">لیکون الرسول شهیدا علیکم، و تکونوا شهداء علی الناس</span><span class="footnote" rel="3" title="سوره حج آیه ۷۸">*</span> تا آخر حدیث.<span class="footnote" rel="4" title="قرب الاسناد ص ۴۱">*</span> مؤلف: این حدیث منافاتی با حدیث قبلی ندارد، چون مراد به امت در این روایت نیز همان امت مسلمه‌ایست که دعای ابراهیم بوسیله آن مستجاب شد. </p> <p>و در تفسیر عیاشی از امیر المؤمنین ع روایت آورده که در حدیثی در ضمن توصیف روز قیامت فرمود: مردم در یک جا جمع میشوند و در آنجا تمامی خلائق استنطاق میشوند، واحدی بدون اجازه رحمان و جز به صواب سخن نمیگوید آن گاه به رسول خدا دستور میدهند،         <code class="page" rel="1,499"/> برخیزد و از پرسش‌ها پاسخ گوید اینجاست که خدای تعالی به رسول گرامیش میفرماید: <span class="aya" rel="4_41" data-words="1-13">فکیف إذا جئنا من کل أمة بشهید و جئنا بک علی هؤلاء شهیدا</span><span class="footnote" rel="1" title="سوره نساء آیه ۴۱">*</span> و بحکم این آیه آن جناب شهید بر شهیدان یعنی بر رسولان است.<span class="footnote" rel="2" title="عیاشی ج ۱ ص ۲۴۲ حدیث ۱۳۲">*</span> و در تهذیب از ابی بصیر از یکی از دو امام باقر و صادق ع روایت کرده که گفت: به آن جناب عرضه داشتم: آیا خدای تعالی به رسول خدا ص دستور داده بود که بسوی بیت المقدس نماز بگزارد؟ فرمود: بله، مگر نمی‌بینی خدای سبحان فرموده: <span class="aya" rel="2_143" data-words="15-30">و ما جعلنا القبلة التی کنت علیها إلا لنعلم من یتبع الرسول ممن ینقلب علی عقبیه</span> الخ.<span class="footnote" rel="3" title="تهذیب ج ۲ حدیث ۱۳۸">*</span> مؤلف: مقتضای این حدیث این است که جمله: <span class="aya" rel="2_143" data-words="19-21">التی کنت علیها</span> صفت قبله باشد، و مراد بقبله، بیت المقدس باشد، و اینکه آن قبله‌ای که رسول خدا ص رو بان می‌ایستاده، همان بیت المقدس بوده باشد و همین معنا را سیاق آیات تایید می‌کند که بیانش گذشت. </p> <p>از اینجا آن روایتی هم که از امام عسکری ع نقل شده تایید میشود، چون آن جناب فرموده: مردم مکه هوای قبله شدن کعبه را داشتند خدای تعالی با قبله قرار دادن بیت المقدس امتحانشان کرد تا معلوم شود چه کسی بر خلاف هوای نفسش رسول خدا ص را پیروی می‌کند بر خلاف مردم مدینه که هوای بیت المقدس بسر داشتند و خدای تعالی با برگرداندن قبله دستورشان داد با هوای نفس خود مخالفت نموده رو به کعبه نماز بگزارند تا باز معلوم شود چه کسی پیروی رسول خدا ص می‌کند؟ و چه کسی مخالفت مینماید؟ که هر کس او را بر خلاف میل درونیش اطاعت کند، مصدق او و موافق او است تا آخر.<span class="footnote" rel="4" title="وافی ج ۵ ص ۸۳ باب ۶۷ قبله">*</span> با این حدیث فساد گفتار دیگری نیز روشن می‌گردد و آن این است که جمله‌ <span class="aya" rel="2_143" data-words="19-21">التی کنت علیها</span> مفعول دوم برای کلمه جعلنا است و معنای آیه این است که ما قبل از بیت المقدس قبله را کعبه‌ای که کنت علیها نکردیم، استدلال کرده است بجمله‌ <span class="aya" rel="2_143" data-words="22-26">إلا لنعلم من یتبع الرسول</span> که حاصل معنا چنین میشود ما قبل از بیت المقدس کعبه را که الان رو به آن هستی قبله نکردیم مگر برای اینکه بفهمیم چه کسی رسول را پیروی می‌کند لکن این حرف بیهوده است زیرا همانطور که قبلا گفتیم سیاق بر خلاف آنست. </p> <p>و در تفسیر عیاشی از زبیری روایت کرده که گفت: از امام صادق ع پرسیدم: آیا مرا از ایمان خبر نمیدهی؟ بدانم آیا ایمان مجموع قول و عمل است و یا قول بدون عمل؟ فرمود: ایمان همه‌اش عمل است، چون خود قول هم یکی از اعمال است که خدا واجبش کرده در کتابش         <code class="page" rel="1,500"/> بیان نموده نورش واضح و حجتش ثابت شده، کتابش بدان شهادت میدهد و بسوی آن دعوت می‌کند. و چون خدای تعالی رسول اسلام را رو به کعبه گردانید، مسلمانان به رسول خدا ص گفتند: پس تکلیف ما نسبت به نمازهایی که در این مدت 17 ماهه رو به بیت المقدس خواندیم چه میشود؟ و تکلیف مردگان ما که در این مدت نماز را به آن طرف میخواندند چه میشود؟ خدای تعالی در پاسخ به این سؤال این جمله را نازل فرمود:  <span class="aya" rel="2_143" data-words="40-50">و ما کان الله لیضیع إیمانکم، إن الله بالناس لرؤف رحیم</span>، خدا ایمان شما را ضایع نمی‌کند، که خدا به مردم رئوف و رحیم است. </p> <p>و در این کلام خود نماز ما را ایمان خواند، پس هر کس از خدا بترسد و جوارح خود از چشم و گوش و شکم و زبان و فرج را حفظ نموده هر عضوی از اعضای خود را در آن جایی مصرف کند و بکار ببندد که خدا برایش معین کرده و واجب هر عضوی را انجام دهد، با ایمان کامل خدا را ملاقات می‌کند و از اهل بهشت است، و اگر کسی در واجبی از این واجبات خیانت کند و از آنچه خدا دستور داده تعدی نماید، خدا را با ایمان ناقص ملاقات می‌کند.<span class="footnote" rel="1" title="عیاشی ج ۱ ص ۶۳ حدیث ۱۱۵">*</span> مؤلف: این روایت را کلینی هم آورده، و اینکه در روایت، نزول جمله‌ <span class="aya" rel="2_143" data-words="40-45">و ما کان الله لیضیع إیمانکم</span> را بعد از تحویل قبله دانسته، منافاتی با بیان قبلی ما ندارد.<span class="footnote" rel="2" title="اصول کافی ج ۲ ص ۳۳ حدیث ۱">*</span> و در کتاب فقیه آمده<span class="footnote" rel="3" title="فقیه ج ۱ ص ۲۷۴">*</span> : که رسول خدا ص سیزده سال در مکه و نوزده ماه در مدینه بطرف بیت المقدس نماز خواند بعد که یهودیان سرزنش کردند که تو تابع قبله ما هستی و اندوه شدیدی بر او مسلط شد، در دل شب از خانه بیرون آمد و رو به اطراف افق بگردانید، فردای آن شب هم نماز صبح را رو به بیت المقدس خواند و هم دو رکعت از نماز ظهر را، سر دو رکعتی جبرئیل آمد، و گفت: <span class="aya" rel="2_144" data-words="1-14">قد نری تقلب وجهک فی السماء، فلنولینک قبلة ترضاها، فول وجهک شطر المسجد الحرام</span> الخ، آن گاه دست آن جناب را گرفته رو به کعبه‌اش کرد، مردمی هم که پشت سرش به نماز ایستاده بودند رو به کعبه شدند، بطوری که زنان جای فعلی مردان قرار گرفتند و مردان جای فعلی زنان، و این نماز ظهر اولش بسوی بیت المقدس و آخرش بسوی کعبه واقع شد، بعد از نماز ظهر خبر به مسجدی دیگر در مدینه رسید، اهل آن مسجد دو رکعت از عصر خوانده بودند، دو رکعت دیگر را بطرف کعبه برگشتند، آنها نیز اول نمازشان بسوی بیت المقدس و آخرش بسوی کعبه شد، و مسجد قبلتین، همان مسجد است. </p> <p>مؤلف: قمی هم نظیر این را روایت کرده و گفته: که رسول خدا ص خودش در مدینه،       <code class="page" rel="1,501"/> بلکه در مسجد بنی سالم نماز میخواند که این جریان واقع شد.<span class="footnote" rel="1" title="تفسیر قمی ج ۱ ص ۶۳">*</span> و در تفسیر عیاشی از امام باقر ع روایت کرده که در ذیل آیه‌ <span class="aya" rel="2_144" data-words="10-14">فول وجهک شطر المسجد الحرام</span> الخ، فرموده: رو بقبله نماز بخوان و در نماز رو از قبله برمگردان که نمازت باطل میشود چون خدای سبحان به رسول گرامیش فرمود در نماز واجب باید حتما رو بقبله نماز بخوانی، <span class="aya" rel="2_144" data-words="10-21">فول وجهک شطر المسجد الحرام، و حیث ما کنتم فولوا وجوهکم شطره</span>.<span class="footnote" rel="2" title="تفسیر عیاشی ج ۱ ص ۶۴ حدیث ۱۱۶">*</span> مؤلف: روایات در این باره که آیه شریفه راجع بخصوص نماز واجب است بسیار زیاد است. </p> <p>و در تفسیر قمی از امام صادق ع روایت آورده که در تفسیر آیه‌ <span class="aya" rel="2_146" data-words="1-4">الذین آتیناهم الکتاب یعرفونه</span> الخ، فرموده: این آیه در باره یهود و نصاری نازل شد، خدای تعالی در آن می‌فرماید:  آنهایی که کتابشان دادیم، او را می‌شناسند-یعنی رسول خدا را-همانطور که فرزندان خود را می‌شناسند و این بدان جهت است که خدای عز و جل در تورات و انجیل و زبور، صفات رسول خدا ص و صفات اصحابش و مهاجرتش را ذکر کرده بود و همان را در قرآن حکایت کرده، که <span class="aya" rel="48_29" data-words="1-34">محمد رسول الله، و الذین معه أشداء علی الکفار، رحماء بینهم، تراهم رکعا سجدا، یبتغون فضلا من الله و رضوانا، سیماهم فی وجوههم من أثر السجود، ذلک مثلهم فی التوراة، و مثلهم فی الإنجیل</span>، محمد ص فرستاده خداست و کسانی که مصاحب او هستند بر کفار دشمنانی بیرحم، و در بین خود مهربانان هستند، ایشان را می‌بینی که همواره در رکوع و سجودند و همه در پی بدست آوردن فضل خدا و خشنودی اویند، نشانه‌هاشان از اثر سجده در پیشانی نمایان است، این است مثل آنان در تورات و همین است مثل آنان در انجیل. </p> <p>پس صفات رسول خدا ص و اصحابش در تورات بوده و وقتی خدا او را مبعوث فرمود، اهل کتاب او را شناختند، هم چنان که خود قرآن می‌فرماید: <span class="aya" rel="2_89" data-words="19-24">فلما جاءهم ما عرفوا کفروا به</span>.<span class="footnote" rel="3" title="سوره بقره آیه ۸۹ و برهان ج ۱ ص ۱۶۱ حدیث ۲">*</span> مؤلف: نظیر این روایت در کافی از علی ع نقل شده است.<span class="footnote" rel="4" title="اصول کافی ج ۲ ص ۲۸۳ ضمن حدیث ۱۶">*</span> و در اخبار بسیاری از طرق شیعه آمده: که آیه: <span class="aya" rel="2_148" data-words="8-14">أین ما تکونوا یأت بکم اللهجمیعا</span> الخ، در باره اصحاب قائم ع نازل شده و در بعضی از آنها آمده: که این از باب جری و تطبیق است. </p> <p>و در حدیثی از طرق عامه در ذیل جمله‌ <span class="aya" rel="2_150" data-words="30-33">و لأتم نعمتی علیکم</span>، از علی ع آمده که فرمود: تمامیت نعمت این است که انسان با داشتن اسلام بمیرد. </p> <p>         <code class="page" rel="1,502"/> و باز در حدیثی از طرق آنان آمده: که تمامیت نعمت به این است که آدمی داخل بهشت شود. </p> <h3>بحث علمی‌ <span class="title" rel="2_142 2_143 2_144 2_145 2_146 2_147 2_148 2_149 2_150 2_151"> در باره یافتن جهت قبله و تاریخچه آن </span> </h3> <p> تشریع قبله در اسلام و اعتبار و وجوب خواندن نماز رو بقبله، -نمازی که عبادت عموم مسلمانان جهان است-، و همچنین وجوب ذبح حیوانات رو بقبله و کارهای دیگری که حتما باید رو بقبله باشد،  و یا مانند خوابیدن و نشستن و وضو گرفتن رو بقبله: که مستحبّ و مانند تخلیه کردن که حتما باید بطرف غیر قبله باشد و رو بقبله‌اش حرام است و احکامی دیگر که با قبله ارتباط دارد، و مورد ابتلای عموم مسلمانان است، باعث شده که مردم محتاج به جستجوی جهت قبله شوند و آن را در افق خود معین کنند،  تا نماز و ذبح حیوانات و کارهایی دیگر را رو به آن طرف انجام داده و از تخلیه کردن به آن طرف بپرهیزند. </p> <p>و در ابتداء امر از آنجا که تشخیص قطعی آن برای مردم دور از مکه فراهم نبود ناگزیر به مظنه و گمان و نوعی تخمین اکتفاء می‌کردند. </p> <p>ولی رفته رفته این حاجت عمومی، علمای ریاضی‌دان را وادار کرد تا این مظنه و تخمین را قدری به تحقیق و تشخیص عینی نزدیک سازند، برای این کار از جدول‌هایی که در زیج مورد استفاده قرار می‌گیرد استمداد کردند، تا بدان وسیله عرض هر شهر و طول آن را منظور از عرض شهر فاصله‌ایست که هر شهری از خط استواء دارد و منظور از طول آن فاصله‌ایست که میانه شهرها از مشرق به مغرب می‌باشد به این منظور آخرین نقطه غربی و معمور کره زمین را جزایر خالدات میگرفتند، البته این دیگر مربوط به بحث ما نیست که در قرون گذشته و قبل از کشف آمریکا و کشف کرویت زمین چنین میپنداشتند که جزائر خالدات واقع در غرب اروپا ساحل اقیانوس آرام آخرین نقطه کره زمین است و البته این جزائر در قرون اخیر در آب فرو رفته و اثری از آن باقی نمانده است، و فعلا در نیم کره شرقی زمین، از رصدخانه گرنویچ لندن استفاده می‌کنند،  مترجم معین کنند. </p> <p>آن گاه بعد از آنکه عرض شهر خود را از خط استواء معین می‌کردند آن وقت میتوانستند بفهمند که از نقطه جنوب آن شهر نقطه جنوب هر شهری عبارتست از نقطه‌ای که اگر خطی موهوم از آن نقطه بطرف نقطه شمال تصور کنیم آفتاب در رسیدن بان نقطه مسیر روزانه‌اش نصف میشود و باصطلاح به نقطه ظهر می‌رسد چند درجه از نود درجه میان جنوب و مغرب را بطرف مغرب منحرف شوند، رو به که ایستاده‌اند و این انحراف را با حساب جیوب و مثلثات معین می‌کردند. <code class="page" rel="1,503"/> آن گاه این حساب را بوسیله دائره هندیه برای تمامی افق‌ها و شهرهای مسلمان نشین ترسیم کردند،  به این صورت که یا در اول بهار و یا در اول پائیز که دو نقطه اعتدالی است در هر افقی دائره‌ای در زمین مسطح رسم کردند و محوری و یا به عبارتی شاخصی در وسط آن دائره کوبیدند، صبح که آفتاب طلوع کرد سایه شاخص از دائره بیرون بود، ایستادند تا با بالا آمدن آفتاب و کوتاه شدن سایه آن نقطه‌ای را که سایه از آن نقطه وارد دائره می‌شود معین کنند و همچنین آن نقطه‌ای را که در بعد از ظهر سایه از دایره بیرون می‌رود معین کنند، سپس با خطی مستقیم این دو نقطه را بهم وصل کردند که یکسرش مشرق افق را نشان میداد و سر دیگرش مغرب افق را، در نتیجه دائره به دو نیم دائره تقسیم شد، خط دیگری عمود بر آن خط ترسیم کردند که یکسرش نقطه جنوب را نشان میداد و سر دیگرش نقطه شمال را، و این خط را نصف النهار آن افق مینامیدند، و معلوم است که فاصله میان هر یک از این چهار نقطه نود درجه است، و فرض کنید شهری که این دائره که آن را دائره هندیه می‌نامیدند ترسیم شده، سی درجه با خط استواء فاصله داشته باشد، در اینصورت اگر سکنه این شهر در موقع نماز سی درجه از نود درجه را از جنوب بطرف مغرب برگردند، درست رو بقبله ایستاده‌اند،  مترجم. </p> <p>سپس برای اینکه این کار را بسرعت و آسانی انجام دهند، قطب نما را یعنی عقربه مغناطیسی معروف به حک را بکار بستند، چون این آلت با عقربه خود جهت شمال و جنوب را در هر افقی که بکار رود معین میکند و کار دائره هندیه را به فوریت انجام میدهد و در صورتی که ما مقدار انحراف شهر خود را از خط استواء بدانیم، بلافاصله نقطه قبله را تشخیص میدهیم. </p> <p>لکن این کوششی که علمای ریاضی مبذول داشتند-هر چند خدمت شایان توجهی بود- و خداوند جزای خیرشان مرحمت فرماید-، و لکن از هر دو طریق یعنی هم از طریق قطب‌نما و هم از راه دائره هندیه ناقص بود که اشخاص را دچار اشتباه می‌کرد. </p> <p>اما اول برای اینکه ریاضی دانان اخیر متوجه شدند که ریاضی دانان قدیم در تشخیص طول شهر دچار اشتباه شده‌اند، و در نتیجه حسابی که در تشخیص مقدار انحراف و در نتیجه تشخیص قبله داشتند، در هم فرو ریخت. </p> <p>توضیح اینکه برای تشخیص عرض مثلا تهران از خط استوا، و محاذات آن با آفتاب در فصول چهارگانه، طریقه‌شان اینطور بود که فاصله قطب شمالی را با خط استواء معین نموده و آن را درجه‌بندی می‌کردند آن گاه فاصله شهر مورد حاجت را از خط استواء به آن درجات معین نموده، مثلا می‌گفتند فاصله تهران از جزائر خالدات 86 درجه و 20 دقیقه میباشد و عرض آن از خط استوا سی و پنج درجه و 35 دقیقه نقل از کتاب زیج ملخص تالیف میزابی گو اینکه این<code class="page" rel="1,504"/> طریقه به تحقیق و واقع نزدیک بود، و لکن طریقه تشخیص طول شهرها طریقه‌ای درست و نزدیک به تحقیق نبود چون همانطور که در بیان مترجم گذشت عبارت از این بود که مسافت میانه دو نقطه از زمین را که در حوادث آسمانی مشترک بودند،  اگر آفتاب می‌گرفت در هر دو جا در یک زمان می‌گرفت، و اگر حوادث دیگری رخ میداد، در هر دو نقطه رخ میداد معین میکردند و آن را با مقدار حرکت حسی آفتاب و یا به عبارتی با ساعت ضبط می‌نمودند آن گاه می‌گفتند: مثلا طول شهر تهران فلان درجه و... دقیقه است و چون در قدیم وسائل تلفن و تلگراف و امثال آن در دست نبود، لذا اندازه‌گیری‌های قدیم دقیق نبود و بعد از فراوان شدن این وسائل و همچنین نزدیک شدن مسافت‌ها بوسیله هواپیما و ماشین این مشکل کاملا حل شد، و در این هنگام بود که شیخ فاضل و استاد شهیر ریاضی، مرحوم سردار کابلی برای حل این مشکل کمر همت بست و انحراف قبله را با اصول جدید استخراج نموده، رساله‌ای در این باره بنام تحفة الاجلة فی معرفة القبلة، در اختیار همگان گذاشت، و این رساله کوچکی است که در آن طریقه استخراج قبله را با بیان ریاضی روشن ساخته، و جدولهایی برای تعیین قبله هر شهری رسم کرده است. </p> <p>و از جمله رموزی که وی موفق به کشف آن گردید-و خدا جزای خیرش دهد-کرامت و معجزه باهره‌ای بود که برای رسول خدا ص در خصوص قبله محرابش در مسجد مدینه اثبات و اظهار کرد. </p> <p>توضیح اینکه مدینه طیبه بر طبق حسابی که قدماء داشتند در عرض 25 درجه خط استوا، و در طول 75 درجه و 20 دقیقه قرار داشت و با این حساب محراب مسجد النبی در مدینه رو بقبله نبود،  و چون ممکن نبوده رسول خدا ص در ایستادن بطرف قبله و بنای مسجد رو بآنطرف اشتباه کند، لذا ریاضی دانان هم چنان در باره قبله بحث می‌کردند، و ای بسا برای این انحراف وجوهی ذکر می‌کردند که با واقع امر درست در نمی‌آمد. </p> <p>و لکن مرحوم سردار کابلی این معنا را روشن ساخت که محاسبات دانشمندان اشتباه بوده، چون مدینه طیبه در عرض 24 درجه و 57 دقیقه خط استوا، و طول 39 درجه و 59 دقیقه آخرین نقطه نیم کره شرقی قرار دارد و روی این حساب محراب مسجد النبی درست رو بقبله واقع میشود، آن وقت روشن شد در قرنهای قبل که اثری از این محاسبات نبود و در حالی که آن جناب در نماز بود، وقتی بطرف کعبه برگشت درست بطرفی برگشته که اگر خطی موهوم از آن طرف بطرف کعبه کشیده میشد به خود کعبه برمیخورد، و این خود کرامتی باهر و روشن است صدق اللَّه و رسوله. </p> <p>بعد از مرحوم سردار کابلی مرحوم مهندس فاضل سرتیپ عبد الرزاق بغائری برای بیشتر<code class="page" rel="1,505"/> نقاط روی زمین قبله‌ای استخراج کرد و در این باره رساله‌ای در معرفت قبله نوشت و در آن جدولهایی ترسیم نمود که حدود هزار و پانصد نقطه از نقاط مسکون زمین را نام برد و با تدوین این رساله بحمد اللَّه نعمت تشخیص قبله به کمال رسید و از آن جمله مثلا عرض تهران را سی و پنج درجه و چهل و یک دقیقه و 38 ثانیه و طول آن را 51 درجه و 28 دقیقه و 58 ثانیه نوشت مترجم. </p> <p>این بود جهت نقصی که در قسمت اول بود و اما در قسمت دوم یعنی در تشخیص قبله بوسیله قطب نما، نقص آن از این جهت بود که معلوم شد دو قطب مغناطیسی کره زمین با دو قطب جغرافیایی زمین منطبق نیست، برای اینکه قطب مغناطیسی شمالی مثلا علاوه بر اینکه به مرور زمان تغییر می‌کند بین آن و بین قطب شمالی جغرافیایی حدود هزار میل که معادل است با 1375 کیلومتر فاصله است. </p> <p>و روی این حساب قطب‌نما هیچوقت عقربه‌اش رو به قطب جنوبی جغرافیایی قرار نمی‌گیرد و آن را نشان نمیدهد،  چون سر دیگر عقربه، قطب شمال واقعی را نشان نمیدهد بلکه گاهی تفاوت به حدی می‌رسد که دیگر قابل تسامح نیست. </p> <p>به همین جهت مهندس فاضل و ریاضی‌دان عالیقدر، جناب سرتیپ حسینعلی رزم آرا، در اواخر یعنی در سال 1332 هجری شمسی، در مقام بر آمد این مشکل را حل کند، و انحراف قبله را از دو قطب مغناطیسی در هزار نقطه از نقاط مسکون کره زمین را مشخص کرد،  و برای سهولت کار بطوری که همه بتوانند استفاده کنند، قطب‌نمایی اختراع کرد که به تخمین نزدیک به تحقیق میتواند قبله را مشخص کند، که قطب‌نمای آن جناب فعلا مورد استفاده همه هست، خداوند به وی جزای خیر مرحمت فرماید. </p> <h3>بحث اجتماعی‌ <span class="title" rel="2_142 2_143 2_144 2_145 2_146 2_147 2_148 2_149 2_150 2_151"> پیرامون فوائد تشریع قبله از نظر فردی و اجتماعی </span> </h3> <p> دانشمندانی که متخصص در جامعه‌شناسی و صاحب‌نظر در این فن هستند، اگر در پیرامون آثار و خواصی که از این پدیده که نامش اجتماع است و بدان جهت که اجتماع است ناشی میشود، دقت و غور کنند، شکی برایشان نمی‌ماند که اصولا پدید آمدن حقیقتی بنام اجتماع و سپس منشعب شدن آن به شعبه‌های گوناگون و اختلاف‌ها و چند گونگی آن بخاطر اختلاف طبیعت انسانها، فقط و فقط یک عامل داشته و آن درکی بوده که خدای سبحان طبیعت انسانها را بان درک ملهم کرده، درک باین معنا که حوائجش که اتفاقا همه در بقای او و به کمال رسیدنش مؤثرند یکی دو تا نیست تا خودش بتواند برفع همه آنها قیام کند، بلکه باید اجتماعی تشکیل دهد، <code class="page" rel="1,506"/> و بدان پای بند شود، تا در آن مهد تربیت و به کمک آن اجتماع در همه کارها و حرکات و سکناتش موفق شود و یا به عبارتی همه آنها به نتیجه برسد و گرنه یک دست صدا ندارد. </p> <p>بعد از این درک، به درکهای دیگر و یا بعبارتی به صور ذهنیه ملهم شد که آن ادراکات و صور ذهنیه را محک و معیار در ماده و در حوائجی که به ماده دارد، و در کارهایی که روی ماده انجام میدهد و در جهات آن کارها، میزان قرار دهد و همه را با آن میزان بسنجد و در حقیقت آن ادراکات و آن میزان رابطه‌ای میان طبیعت انسانی و میان افعال و حوائج انسان باشد، مانند درک این معنا که چه چیز خوب است؟ و چه چیز بد است؟ چه کار باید کرد؟ و چه کار نباید کرد؟ و چه کار کردنش از نکردنش بهتر است؟ و نیز مانند این درک که محتاج به این است که در نظام دادن به اجتماع ریاست و مرءوسیت، و ملک و اختصاص و معاملات مشترک و مختص و سایر قواعد و نوامیس عمومی و آداب و رسوم قومی که به اختلاف اقوام و مناطق و زمانها مختلف میشود معتبر بشمارد و به آنها احترام بگذارد. </p> <p>همه این معانی و قواعدی که ناشی از آنها میشود، اموری است که اگر طبیعت انسانیت آن را درست کرده، با الهامی از خدای سبحان بوده، الهامی که خدا بوسیله آن، طبیعت انسان را لطیف کرده تا قبل از هر کار، نخست آنچه را که معتقد است و میخواهد در خارج بوجود آورد، تصور کند و آن گاه نقشه‌های ذهنی را صورت عمل بدهد و یا اگر صلاح ندید ترک کند و به این وسیله استکمال نماید. </p> <p> حال که این مقدمه روشن شد می‌گوییم: توجه عبادتی بسوی خدای سبحان با در نظر گرفتن اینکه خدا منزه از مکان و جهت و سایر شئون مادی و مقدس از این است که حس مادی باو متعلق شود، اگر بخواهیم از چهار دیواری قلب و ضمیر تجاوز کند و بصورت فعلی از افعال درآید، با اینکه فعل جز با مادیات سر و کار ندارد-به ناچار باید این توجه بر سبیل تمثل صورت بگیرد. </p> <p>ساده‌تر بگویم از یک سو میخواهیم با عبادت متوجه بخدا شویم، از سوی دیگر خدا در جهتی و طرفی قرار ندارد، پس بناچار باید عبادت ما بر سبیل تمثل و تجسم در آید، به این صورت که نخست توجهات قلبی ما با اختلافی که در خصوصیات آن از خضوع و خشوع و خوف و رجاء و عشق و جذبه و امثال آن است، در نظر گرفته شود و بعد همان خصوصیات را با شکل و قیافه‌ای که مناسبش باشد، در فعل خود منعکس کنیم، مثلا برای اینکه ذلت و حقارت قلبی خود را به پیشگاه مقدس او ارائه داده باشیم به سجده بیفتیم و با این عمل خارجی از حال درونی خود<code class="page" rel="1,507"/> حکایت کنیم و یا اگر خواستیم احترام و تعظیمی که در دل از او داریم، حکایت کنیم، بصورت رکوع درآئیم‌و چون بخواهیم حالت فدایی بودن خود را به پیشگاهش عرضه کنیم، دور خانه‌اش بگردیم و چون بخواهیم او را تکبیر و بزرگداشت کنیم، ایستاده عبادتش کنیم و چون بخواهیم برای تشرف بدرگاهش خود را تطهیر کنیم این مراسم را با غسل و وضوء انجام دهیم، و از این قبیل تمثل‌های دیگر. </p> <h3> <span class="title" rel="2_142 2_143 2_144 2_145 2_146 2_147 2_148 2_149 2_150 2_151">روح و مغز عبادت، عبودیت درونی است و افعال عبادی قالب‌های تحقق خارجی آن عبودیت است</span> </h3> <p> و هیچ شکی نیست در اینکه روح و مغز عبادت بنده عبارت است از همان بندگی درونی او، و حالاتی که در قلب نسبت به معبود دارد که اگر آن نباشد، عبادتش روح نداشته و اصلا عبادت بشمار نمی‌رود و لیکن در عین حال این توجه قلبی باید به صورتی مجسم شود و خلاصه عبادت در کمالش و ثبات و استقرار تحققش، محتاج به این است که در قالبی و ریختی ممثل گردد. </p> <p>آنچه گفته شد، هیچ جای شک نیست، حال ببینیم مشرکین در عبادت چه می‌کردند و اسلام چه کرده؟ اما وثنی‌ها و ستاره‌پرستان و هر جسم‌پرست دیگر که یا معبودشان انسانی از انسانها بوده، و یا چیز دیگر، آنان لازم میدانستند که معبودشان در حال عبادت نزدیکشان و روبرویشان باشد، لذا روبروی معبود خود ایستاده و آن را عبادت میکردند. </p> <p>ولی دین انبیاء و مخصوصا دین اسلام که فعلا گفتگوی ما در باره آنست،  و گفتگوی از آن، از سایر ادیان نیز هست، چون اسلام همه انبیاء را تصدیق کرده، علاوه بر اینکه همانطور که گفتیم: مغز عبادت و روح آن را همان حالات درونی دانسته، برای مقام تمثل آن حالات نیز طرحی ریخته و آن اینست که کعبه را قبله قرار داده و دستور داده که تمامی افراد در حال نماز که هیچ مسلمانی در هیچ نقطه از روی زمین نمی‌تواند آن را ترک کند، رو بطرف آن بایستند و نیز از ایستادن رو بقبله و پشت کردن بدان در احوالی نهی فرموده و در احوالی دیگر آن را نیکو شمرده است. </p> <p>و به این وسیله قلبها را با توجه بسوی خدا کنترل نموده، تا در خلوت و جلوتش در قیام و قعودش، در خواب و بیداریش، در عبادت و مراسمش، حتی در پست‌ترین حالات و زشت‌ترینش، پروردگار خود را فراموش نکند، این است فائده تشریع قبله از نظر فردی. </p> <p>و اما فوائد اجتماعی آن عجیب‌تر و آثارش روشن‌تر و دلنشین‌تر است، برای اینکه مردم را با همه اختلافی که در زمان و مکان دارند متوجه به یک نقطه کرده و با این تمرکز دادن وجهه‌ها، وحدت فکری آنان و ارتباط جوامعشان و التیام قلوبشان را مجسم ساخته و این لطیف‌ترین روحی است که ممکن است در کالبد بشریت بدمد، روحی که از لطافت در جمیع شئون افراد در حیات مادی و معنویش نفوذ کند، اجتماعی راقی‌تر و اتحادی متشکل‌تر و قوی‌تر بسازد، و این<code class="page" rel="1,508"/> موهبتی است که خدای تعالی امت اسلام را بدان اختصاص داده و با آن وحدت دینی و شوکت جمعی آنان را حفظ فرموده، در حالی که قبلا احزاب و دسته‌های مختلفی بودند و سنت‌ها و طریقه‌های متشتتی داشتند، حتی دو نفر انسان یافت نمی‌شد که در یک نظریه با هم متحد باشند، اینک خدا را با کمال عجز بر همه نعمتهایش شکر می‌گوییم. <code class="page" rel="1,509"/> </p>
