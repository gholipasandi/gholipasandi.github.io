<h2 class="sura">سوره بلد مکی است و بیست آیه دارد </h2><h3 class="ayas">سوره البلد آیه‌های ۱ تا ۲۰</h3><code class="section" rel="90_1-20"/><h3>ترجمه آیات</h3> <p> <span class="trans" rel="90_0">به نام خدای رحمان و رحیم،  </span><span class="trans" rel="90_1">گو اینکه حاجت به سوگند نیست ولی به این شهر (مکه) سوگند می‌خورم.  «۱» </span><span class="trans" rel="90_2">شهری که تو در آن ساکن هستی.  «۲» </span><span class="trans" rel="90_3">و سوگند به آن پدری که این شهر را بنا نهاد و فرزندی که پدید آورد.  «۳» </span><span class="trans" rel="90_4">که ما انسان را در رنج آفریده‌ایم.  «۴» </span><span class="trans" rel="90_5">آیا گمان می‌کند احدی بر او قدرت ندارد؟.  «۵» </span><span class="trans" rel="90_6">نتیجه این انکار معادلش این شد که وقتی اندک مالی را انفاق نمود از در منت‌گذاری گفت مال<code class="page" rel="20,483"/> بسیاری را از دست دادم.  «۶» </span><span class="trans" rel="90_7">آیا پنداشته که احدی او (و انفاق او) را نمی‌بیند.  «۷» </span><span class="trans" rel="90_8">آیا برای او دو چشم قرار ندادیم؟.  «۸» </span><span class="trans" rel="90_9">و یک زبان و دو لب؟.  «۹» </span><span class="trans" rel="90_10">و او را به خیر و شرش هدایت نمودیم.  «۱۰» </span><span class="trans" rel="90_11">پس چرا به مجاهده و کارهای دشوار اقدام نکرد؟.  «۱۱» </span><span class="trans" rel="90_12">و تو چه می‌دانی که منظور از کار دشوار چیست؟.  «۱۲» </span><span class="trans" rel="90_13">آزاد کردن برده.  «۱۳» </span><span class="trans" rel="90_14">و یا در روز قحطی سیر کردن گرسنگان.  «۱۴» </span><span class="trans" rel="90_15">یتیمی از خویشاوندان را.  «۱۵» </span><span class="trans" rel="90_16">یا مسکینی خاک‌نشین را غذا دادن.  «۱۶» </span><span class="trans" rel="90_17">تا از آن کسانی شود که ایمان آوردند و یکدیگر را به صبر و ترحم سفارش کردند.  «۱۷» </span><span class="trans" rel="90_18">آنها اصحاب یمین هستند.  «۱۸» </span><span class="trans" rel="90_19">و کسانی که آیه‌های ما را منکر شده‌اند اهل شئامت و نحوستند.  «۱۹» </span><span class="trans" rel="90_20">که آتشی سرپوشیده بر آنان احاطه دارد.  «۲۰» </span></p>                                     <h3>بیان آیات‌ <span class="title" rel="90_20 90_18 90_1 90_2 90_3 90_4 90_5 90_6 90_7 90_8 90_9 90_10 90_11 90_12 90_13 90_14 90_15 90_16 90_17 90_19">حقیقتی در باره خلقت انسان که سوره مبارکه بلد بیان می‌کند</span> </h3> <p> این سوره بیانگر این حقیقت است که خلقت انسان بر اساس رنج و مشقت است، هیچ شانی از شؤون حیات را نخواهی دید که توام با تلخی‌ها و رنج‌ها و خستگی‌ها نباشد، از آن روزی که در شکم مادر روح به کالبدش دمیده شد، تا روزی که از این دنیا رخت بر می‌بندد هیچ راحتی و آسایشی که خالی از تعب و مشقت باشد نمی‌بیند، و هیچ سعادتی را خالص از شقاوت نمی‌یابد، تنها خانه آخرت است که راحتی‌اش آمیخته با تعب نیست. </p> <p><span class="phrase">بنا بر این، چه بهتر به جای هر تلخی و ناکامی و رنج، سنگینی تکالیف الهی را تحمل کند، در برابر آنها صبر نماید صبر بر اطاعت و بر ترک معصیت، و در گسترش دادن رحمت بر همه مبتلایان کوشا باشد، کسانی را از قبیل ایتام و فقرا و بیماران و امثال آنها که دچار مصائب شده‌اند مورد شفقت خود قرار دهد، تا جزو <em rel="fa_90_18_2-3" data-sentence="290:211">اصحاب میمنه</em> شود، و گرنه آخرتش هم مثل دنیایش خواهد شد، و در آخرت از <em>اصحاب مشئمه</em> خواهد بود که‌ <span class="aya" rel="90_20" data-words="2-3">نار مؤصدة</span> مسلط<code class="page" rel="20,484"/> بر آنان است.</span> </p> <p>و سیاق آیات این سوره شبیه به سیاق سوره‌های مکی است، و همین سیاق مکی بودن آن را تایید می‌کند. </p> <p>و اینکه بعضی<span class="footnote" rel="1" title="هنگامی که ابراهیم و اسماعیل پایه‌های خانه (کعبه) را بالا می‌بردند سوره بقره، آیه ۱۲۷">*</span> آن را مدنی دانسته‌اند، با سیاق آن نمی‌سازد. </p> <p>بعضی<span class="footnote" rel="2" title="سوره آل عمران، آیه ۳۶">*</span> این احتمال را هم داده‌اند که همه سوره به جز چهار آیه اول آن مدنی باشد، و به زودی تفصیل قول در بحث روایتی آینده خواهد آمد ان شاء اللَّه تعالی. </p> <p><code class="aya" rel="90_1"/> <span class="aya" rel="90_1" data-words="1-4">لا أقسم بهذا البلد</span> مفسرین<span class="footnote" rel="3" title="مجمع البیان، ج ۱۰، ص ۴۹۳">*</span> گفته‌اند منظور از <span class="aya" rel="90_1" data-words="3-4">بهذا البلد</span> مکه است، مؤید این احتمال سیاق سوره است که گفتیم سیاق سوره‌های مکی را دارد، و نیز آیه بعدی یعنی آیه‌ <span class="aya" rel="90_3" data-words="1-5">و والد و ما ولد</span> آن را تایید می‌کند، البته بنا بر اینکه منظور از <em>والد</em> ، ابراهیم (ع) باشد، که بیانش می‌آید. </p> <h3> <span class="title" rel="90_2">سه وجه در معنای آیه: <span class="aya" rel="90_2" data-words="1-5">و أنت حل بهذا البلد</span> </span> </h3> <p> <code class="aya" rel="90_2"/> <span class="aya" rel="90_2" data-words="1-5">و أنت حل بهذا البلد</span> این جمله حال است از کلمه <em>بلد</em> در آیه قبل، و با اینکه می‌توانست به آوردن ضمیر آن اکتفاء نموده، بفرماید: لا اقسم بهذا البلد و انت حل بها چنین نکرد، و دوباره خود کلمه بلد را ذکر کرد، برای این بود که به عظمت شان آن، و اعتنایی که به امر آن دارد اشاره کرده باشد، چون بلد مذکور با سایر بلاد فرق دارد، این بلد حرام است، و کلمه <em>حل</em> مانند کلمه  <em>حلول</em> به معنای اقامت و استقرار در مکان است، و مصدر در اینجا به معنای اسم فاعل  (حلول کننده) است. </p> <p>و معنای دو آیه این است که (هر چند قسم لازم ندارد ولی) سوگند می‌خورم به این شهر، شهری که تو در آن اقامت داری، و این تعبیر توجه می‌دهد به اینکه مکه به خاطر اقامت آن جناب در آن و تولدش در آن شرافت یافته. </p> <p>بعضی<span class="footnote" rel="4" title="روح المعانی، ج ۳۰، ص ۱۳۳">*</span> گفته‌اند: جمله‌ <span class="aya" rel="90_2" data-words="1-5">و أنت حل بهذا البلد</span> جمله‌ای است معترضه که بین سوگند و متعلق سوگند فاصله شده، و مراد از کلمه <em>حل</em> حلول و اقامت نیست، بلکه مراد کسی است که مردم پاس حرمتش را نگه ندارند. </p> <p>در تفسیر کشاف گفته<span class="footnote" rel="5" title="تفسیر کشاف، ج ۴، ص ۷۵۳">*</span> : جمله معترضه‌ای که بین قسم و متعلق آن قرار گرفته       <code class="page" rel="20,485"/> <span class="aya" rel="90_2" data-words="1-5">و أنت حل بهذا البلد</span> می‌باشد، یعنی بعد از آنکه به شهر مکه سوگند خورد، به عنوان جمله معترضه می‌فرماید در دشمنی مشرکین با تو همین بس که مثل تو پیامبری با عظمت و حرمتی که داری، و مکه به حرمت تو حرمت یافته، و سکنه آن به خاطر آن حرمت، صید را شکار نمی‌کنند، و برگ درخت را برای چریدن حیوانات خود نمی‌ریزند در آن شهر حرمت نداری، شکار را حرام می‌دانند، ولی بیرون کردن تو و کشتنت را حلال می‌دانند،  (نقل از شرحبیل راوی حدیث) و در این جمله معترضه علاوه بر معرفی که به کفار مکه شده، رسول خدا (ص) را هم به ثبات قدم وامی‌دارد، و آن جناب را تشویق می‌کند به اینکه دشمنی‌های اهل مکه را تحمل کند، و هر شنونده را وادار می‌کند به اینکه از شدت دشمنی آنان شگفتی کند. </p> <p>آن گاه می‌گوید: ممکن هم هست بگوییم: نخست با سوگند خوردن به مکه، شهر ولادت پیامبر او را تسلیت داده، خاطرنشان ساخته که هیچ انسانی خالی از تحمل شداید نیست، و آن گاه به عنوان جمله معترضه و به منظور تکمیل تسلیت و تخفیف اندوه آن جناب فرموده: <span class="aya" rel="90_2" data-words="1-5">و أنت حل بهذا البلد</span> یعنی تو به زودی در این شهر رحل اقامت می‌افکنی، در حالی که هر بلایی که بخواهی بر سر دشمنان می‌آوری، هر که را بخواهی می‌کشی، و یا اسیر می‌کنی،  (تا آخر بیانی که این مفسر آورده)، و حاصلش این است که کلمه <em>حل</em> را در مقابل <em>حرم</em> بگیریم، و چون حل به معنای اسم فاعل است، قهرا معنایش <em>محل</em>  (با ضمه میم و کسره حاء) در مقابل <em>محرم</em> خواهد بود، و معنایش این می‌شود که ما به زودی در فتح مکه این بلد حرام را برای مدتی محل قرار می‌دهیم، تا بتوانی با کفار مقاتله نموده، هر که را بخواهی به قتل برسانی. </p> <h3> <span class="title" rel="90_3">بیان اینکه سوگند <span class="aya" rel="90_3" data-words="1-5">و والد و ما ولد</span> سوگند به ابراهیم و اسماعیل (علیهما السلام) است</span> </h3> <p> <code class="aya" rel="90_3"/> <span class="aya" rel="90_3" data-words="1-5">و والد و ما ولد</span> از آنجا که از نظر ادبیت رعایت تناسب بین سوگند و بین چیزی که می‌خواهیم با سوگند اثبات کنیم لازم است، لذا باید بگوییم مراد از <span class="aya" rel="90_3" data-words="2-5">والد و ما ولد</span> کسی است که بین او و بین بلدی که مورد سوگند واقع شده نسبت روشنی بوده، و این معنا با ابراهیم خلیل  (ع) و فرزندش اسماعیل (ع) منطبق است، که سبب اصلی در بنای این شهر و بانیان خود بیت الحرام بودند، و خدای تعالی در باره آنان فرمود: <span class="aya" rel="2_127" data-words="1-9">و إذ یرفع إبراهیم القواعد من البیت و إسماعیل</span><span class="footnote" rel="1" title="سوره ابراهیم، آیه ۳۵">*</span>، و ابراهیم (ع) بود که از خدای تعالی درخواست   <code class="page" rel="20,486"/> کرد مکه را شهر امن قرار دهد: <span class="aya" rel="14_35" data-words="1-9">و إذ قال إبراهیم رب اجعل هذا البلد آمنا</span><span class="footnote" rel="1" title="پروردگارا ما را دو فرد تسلیم شده خود کن، و از ذریه ما امتی تسلیم شده خود قرار ده، و طریق عبادتمان را به ما بیاموز، و رحمتت را به ما برگردان سوره بقره، آیه ۱۲۸">*</span>. </p> <p>و نکره آوردن کلمه <em>والد-پدری</em> به منظور تعظیم و بزرگداشت آن پدر بوده، و اگر نفرمود: و والد و من ولد-و پدری و فرزندی که پدید آورد ، و به جایش فرمود: <span class="aya" rel="90_3" data-words="1-5">و والد و ما ولد</span> -و پدری و آنچه پدید آورد ، برای این بود که آن فرزند را مدح نموده، بفهماند فرزندی عجیب بوده، نظیر آیه‌ <span class="aya" rel="3_36" data-words="8-12">و الله أعلم بما وضعت</span><span class="footnote" rel="2" title="و سوگند به نفس آدمی و آن کس که آن را منظم ساخته، سپس فجور و تقوا را به او الهام کرده است سوره شمس، آیه ۷ و ۸">*</span> که در پاسخ به مادر مریم که گفت من دختر زاییدم فرمود: خدا بهتر می‌دانست که چه زاییده، با اینکه می‌توانست بفرماید: خدا بهتر می‌داند که دختر زاییده، ولی عبارت <em>چه زاییده</em> عظمت و اهمیت آن طفل را می‌رساند. </p> <h3> <span class="title" rel="90_3">چند قول دیگر در باره مراد از <span class="aya" rel="90_3" data-words="2-5">والد و ما ولد</span> </span> </h3> <p> و معنای آیه مورد بحث هم این است که: سوگند می‌خورم به پدری عظیم الشان که ابراهیم باشد، و به آنچه برایش متولد شد، یعنی پسری عجیب که امری شگفت‌آور و اثری مبارک داشت، و آن اسماعیل پسرش بود، سوگند به این دو تن که بانیان این شهر بودند، در نتیجه مفاد آیات سه‌گانه سوگند به مکه معظمه و به رسول خدا (ص) است، که در آن شهر می‌زیست، و به ابراهیم و اسماعیل است، که بنیانگذار آن شهر بودند. </p> <p>ولی <span class="phrase">بعضی<span class="footnote" rel="3" title="احادیث موقوف، احادیثی را گویند که در هیچ یک نام معصوم برده نشده باشد، &lt;em&gt;مترجم&lt;/em&gt; ">*</span> از مفسرین گفته‌اند: مراد از <em>والد</em> ، ابراهیم (ع) و مراد از  <em rel="fa_90_3_4-5" data-sentence="217:796">ما ولد</em> تمامی اولاد عرب او است، ولی این نظریه درست نیست، برای اینکه بسیار بعید است که خدای تعالی پیغمبر اسلام و ابراهیم (علیهما السلام) را با امثال ابو لهب و ابو جهل و سایر پیشوایان کفر در سوگند خود جمع نموده، در سیاقی واحد به همه سوگند یاد کند، با اینکه خود ابراهیم (ع) از کسانی که پیرویش نکنند و دین توحید را نپذیرند بیزاری جسته بود، و به حکایت قرآن کریم از خدای تعالی درخواست کرده بود که‌ <span class="aya" rel="14_35-36" data-words="10-32">و اجنبنی و بنی أن نعبد الأصنام، رب إنهن أضللن کثیرا من الناس فمن تبعنی فإنه منی و من عصانی فإنک غفور رحیم</span><span class="footnote" rel="4" title="و مرا و فرزندانم را از اینکه بت‌ها را بپرستیم دور بدار، پروردگارا اینها بسیاری از مردم را گمراه کردند، پس هر کس مرا پیروی کند او از من است، و هر کس نافرمانیم کند تو غفور و رحیمی سوره ابراهیم، آیه ۳۶">*</span>.</span> </p> <p><span class="phrase">پس کسی که منظور از <em rel="fa_90_3_4-5" data-sentence="19:468">ما ولد</em> را اولاد ابراهیم گرفته ناگزیر است کلام خود را تخصیص بزند، و بگوید منظورم از اولاد ابراهیم خصوص مسلمانان از ایشان است، هم چنان         <code class="page" rel="20,487"/> که خود ابراهیم و اسماعیل در دعایی که هنگام ساختن کعبه کردند، بنا به حکایت قرآن کریم گفتند: <span class="aya" rel="2_128" data-words="1-17">ربنا و اجعلنا مسلمین لک و من ذریتنا أمة مسلمة لک و أرنا مناسکنا و تب علینا</span><span class="footnote" rel="1" title="روح المعانی، ج ۳۰، ص ۱۳۶">*</span>.</span> </p> <p>بعضی<span class="footnote" rel="2" title="تفسیر فخر رازی، ج ۳۱، ص ۱۸۴">*</span> دیگر گفته‌اند: مراد از <span class="aya" rel="90_3" data-words="2-5">والد و ما ولد</span> آدم (ع) و همه ذریه او است، به این بیان که این آیات می‌خواهد به خلقت انسان در رنج سوگند یاد کند، و خدای تعالی در ابقای وجود این نوع یعنی نوع انسانی سنت ولادت را مقرر فرموده، در این آیات به محصول این سنت که همان پدری و فرزندی است سوگند خورده، به اینکه انسان در تلاش و تعب و رنج است، و این مقتضای نوع خلقت او از زمان ولادت تا روز مرگ است. </p> <p>و این وجه فی نفسه وجه بدی نیست، و لیکن صاحب این نظریه باید به این سؤال پاسخ دهد که مناسبت میان سنت ولادت با شهر مکه چیست؟ با اینکه تمامی مولودهای عالم داخل در سوگند هستند؟ بعضی<span class="footnote" rel="3" title="تفسیر قمی، ج ۲، ص ۴۲۳">*</span> گفته‌اند: مراد آدم، و صلحای از ذریه او است، و گویا این هم خواسته همان نظر قبلی را بگوید، با این تفاوت که اشکال قبلی ما را هم رفع کرده باشد، که گفتیم چگونه ممکن است خدای تعالی به صالحان و صالحان یک جا سوگند یاد کند. </p> <p>بعضی<span class="footnote" rel="4" title="الدر المنثور، ج ۶، ص ۳۵۱-۳۵۲">*</span> دیگر گفته‌اند: مراد از آن دو همه پدران و همه فرزندان است. </p> <p><span class="phrase">بعضی<span class="footnote" rel="5" title="مجمع البیان، ج ۱۰، ص ۴۹۵">*</span> دیگر گفته‌اند: مراد از <em>والد</em> ، متولد و از <em rel="fa_90_3_4-5" data-sentence="127:73">ما ولد</em> غیر متولد است و قائل این وجه کلمه <em>ما</em> را نافیه گرفته، نه موصوله.</span> </p> <p><span class="phrase">بعضی<span class="footnote" rel="6" title="تفسیر قمی، ج ۲، ص ۴۲۲">*</span> مراد از <em>والد</em> را رسول خدا (ص) و مراد از <em rel="fa_90_3_4-5" data-sentence="122:119">ما ولد</em> را امت او دانسته‌اند، به این دلیل که آن جناب به منزله پدر امت است، ولی همه این وجوه از نظر لفظ و سیاق، وجوه بعیدی است.</span> </p> <h3> <span class="title" rel="90_4"><span class="phrase">خلقت انسان در <em rel="fa_90_4_5-5" data-sentence="14:37">کبد</em> و آمیخته بودن حیات او با رنج و خستگی</span></span> </h3> <p> <code class="aya" rel="90_4"/> <span class="aya" rel="90_4" data-words="1-5">لقد خلقنا الإنسان فی کبد</span> <span class="phrase">کلمه <em rel="fa_90_4_5-5" data-sentence="5:591">کبد</em> به معنای رنج و خستگی است، و جمله مورد بحث جواب قسم است، و این تعبیر که خلقت انسان در کبد است به ما می‌فهماند که رنج و مشقت از هر سو و در تمامی شؤون حیات بر انسان احاطه دارد، و این معنا بر هیچ خردمندی پوشیده نیست، که انسان در پی به دست آوردن هیچ نعمتی بر نمی‌آید، مگر آنکه خالص آن را می‌خواهد،     <code class="page" rel="20,488"/> خالص از هر نقمت و دردسر، و خالص در خوبی و پاکیزگی، ولی هیچ نعمتی را به دست نمی‌آورد مگر آمیخته با ناملایماتی که عیش او را منغص می‌دارد، و نعمتی مقرون با جرعه‌های اندوه و رنج، علاوه بر مصائب دهر که حوادث ناگواری که چون شرنگی کشنده کام جانش را تلخ می‌کند.</span> </p> <p><code class="aya" rel="90_5"/> <span class="aya" rel="90_5" data-words="1-7">أ یحسب أن لن یقدر علیه أحد</span> این آیه به منزله نتیجه حجتی است که آیه قبل اقامه کرده بود، به این بیان که بعد از آنکه گفتیم خلقت انسان بر پایه رنج است، و ظرف وجودش تعب، و تعب مظروف او است، هیچ چیزی به دست نمی‌آورد مگر کمتر و ناقص‌تر و ناخالص‌تر از آنچه توقعش را دارد، و نتیجه گرفتیم که پس انسان در اصل خلقتش طوری آفریده شده که خواستش همواره مغلوب و شکست خورده، و همه امورش مقهور مقدرات است، و آن کس که اراده او را شکست می‌دهد و از هر سو و در هر جهت از جهات و شؤون زندگیش دخل و تصرف می‌کند خدای سبحان است که از هر جهت بر او قادر است، پس او حق دارد که در انسان به هر نحو که بخواهد تصرف کند، و هر وقت خواست او را به عذاب خود بگیرد. </p> <p>پس انسان نمی‌تواند این پندار را به خود راه دهد که احدی بر او قادر نیست، و این پندار او را وادار کند به اینکه بر خدا تکبر بورزد، و از عبادت او عارش آید، و یا در بعضی از دستوراتش اطاعتش بکند، مثلا در راه رضای او انفاق بکند، ولی انفاق خود را زیاد پنداشته، بر خدای تعالی منت بگذارد، و یا عملی را که در باطن به عنوان ریا و خودنمایی انجام داده به خیال خود خدا را فریب دهد و وانمود کند که به خاطر رضای خدا انجام داده، آن گاه بگوید:  <span class="aya" rel="90_6" data-words="2-4">أهلکت مالا لبدا</span> -من مال بسیاری را نفله کردم . </p> <h3> <span class="title" rel="90_1 90_2 90_3 90_4 90_5 90_6 90_7 90_8 90_9 90_10 90_11 90_12 90_13 90_14 90_15 90_16 90_17 90_18 90_19 90_20">حکایت منت گذاری کسی که مقداری از مال خود را انفاق نموده، می‌گوید: مال هنگفتی را تلف کردم</span> </h3> <p> <code class="aya" rel="90_6"/> <span class="aya" rel="90_6" data-words="1-4">یقول أهلکت مالا لبدا</span> کلمه <em>لبد</em> به معنای بسیار است، سیاق این آیه و سایر آیات تا آخر سوره چنین می‌رساند که در آن روزها شخصی اظهار اسلام و یا تمایل به اسلام نموده، مقداری از مال خود را هم انفاق نموده‌ و آن را بسیار دانسته، و منت نهاده و گفته‌ <span class="aya" rel="90_6" data-words="2-4">أهلکت مالا لبدا</span>، و در پاسخ این منت که نهاده آیات مورد بحث نازل شده، و سخن او را چنین رد کرده که: رستگاری و رسیدن به حیات طیب و میمون دست نمی‌دهد، مگر با تحمل سختی انفاق در راه خدا، و دخول در زمره کسانی که به راستی ایمان آورده یکدیگر را به صبر و مرحمت سفارش می‌کنند، با این بیان روایاتی که ان شاء اللَّه در بحث روایتی آینده می‌آید تایید می‌شود. <code class="page" rel="20,489"/><code class="aya" rel="90_7"/> </p><h3> <span class="title" rel="90_6">رد و انکار لازمه سخن کسی که انفاق از مال بر او گران آمده گفت: <span class="aya" rel="90_6" data-words="2-4">أهلکت مالا لبدا</span> </span> </h3> <p> <span class="aya" rel="90_7" data-words="1-6">أ یحسب أن لم یره أحد</span> این آیه انکار لازمه گفتار و پندار انسان است، که می‌گوید: <span class="aya" rel="90_6" data-words="2-4">أهلکت مالا لبدا</span>، و آن را با لحن کنایه انکار می‌کند، و حاصل معنای آن این است که: لازمه اینکه انسان می‌گوید مالی بسیار نفله کردم، این است که او خیال کرده باشد ما از انفاق او غافل و جاهلیم، و او در این خیال خطا کرده، چون خدای سبحان آنچه را او انفاق کرده دیده ولی این مقدار انفاق در رسیدن به آن رستگاری و به میمنت حیات کافی نیست، بلکه کسی که چنین زندگی را طالب باشد، باید از مشقت عبودیت بیش از آن را تحمل کند، و از گردنه‌های دشوارتری عبور کند و در مجاهداتی که مؤمنین دارند گام به گام با ایشان باشد. </p> <p><code class="aya" rel="90_8"/> <span class="aya" rel="90_8-10" data-words="1-12">أ لم نجعل له عینین، و لسانا و شفتین، و هدیناه النجدین</span> <span class="phrase">کلمه <em>نجد</em> به معنای راهی است به سوی بلندی، و مراد از <em rel="fa_90_10_3-3" data-sentence="60:101">نجدین</em> راه خیر و راه شر است و اگر راه خیر و شر را نجد خوانده، برای این بوده که هر دو مستلزم رنج و مشقت است.</span> </p> <p>ولی بعضی<span class="footnote" rel="1" title="مجمع البیان، ج ۱۰، ص ۴۹۴">*</span> از مفسرین آن را به دو پستان مادر تفسیر کرده‌اند، که از ظاهر لفظ به دور است. </p> <p> <span class="aya" rel="90_8" data-words="1-5">أ لم نجعل له عینین</span> -یعنی آیا بدن او را مجهز به دو دستگاه عکاسی که همه دیدنی‌ها را ببیند نکردیم؟ تا بدین وسیله آن علم به دیدنی‌ها با آن وسعت که دارد برایش حاصل شود، <code class="aya" rel="90_9"/> <span class="aya" rel="90_9" data-words="1-4">و لسانا و شفتین</span> یعنی آیا ما برایش زبان و دو لب قرار ندادیم، تا به وسیله آنها توانای بر سخن گفتن شود، آن هم با وسعت دامنه‌ای که دارد و به وسیله سخن گفتن هر یک بر باطن و ضمیر دیگری آگاه گردد، علم خود را به او منتقل کند، و آن دیگری از این راه به اموری که غایب از دیدگان است راه یابد. </p> <p><code class="aya" rel="90_10"/> <span class="aya" rel="90_10" data-words="1-3">و هدیناه النجدین</span> -یعنی ما راه خیر و شر را با الهامی از خود به او تعلیم دادیم، در نتیجه او به خودی خود و به الهام ما خیر و شر را تشخیص می‌دهد، پس آیه مورد بحث در معنای آیه زیر است که می‌فرماید: <span class="aya" rel="91_7-8" data-words="1-9">و نفس و ما سواها، فألهمها فجورها و تقواها</span><span class="footnote" rel="2" title="مجمع البیان، ج ۱۰، ص ۴۹۳">*</span>. </p> <p>در خلال این آیات سه‌گانه حجتی نهفته است بر اثبات مضمون آیه‌ <span class="aya" rel="90_7" data-words="1-6">أ یحسب أن لم یره أحد</span>، و آن مضمون این است که خدای تعالی اعمال بندگان و ضمائر آنان را می‌بینند، خیر     <code class="page" rel="20,490"/> آن را از شرش، و حسنه آن را از سیئه‌اش تشخیص می‌دهد. </p> <p>و <span class="phrase">حاصل حجت مذکور این است که خدای سبحان کسی است که دیدنی‌ها را به وسیله دو چشم-یا به عبارتی دو عدسی-به انسانها نشان داد، و چگونه تصور می‌شود که هر دیدنی را به انسان نشان بدهد، ولی خودش آنها را نبیند، و نیز خدای تعالی کسی است که هر انسانی را از راه سخن گفتن به منویات انسانهای دیگر آگاه می‌کند، و چگونه تصور دارد که خود او از باطن بندگانش آگاه نباشد، و چگونه ممکن است برای بندگانش پرده از اسراری بردارد که برای خودش مستور باشد، و خدای عز و جل کسی است که با الهام خود به انسان تشخیص خیر و شر را داده، و آیا ممکن است با این حال خود او خیر و شر و حسنه و سیئه را تشخیص ندهد؟ <code class="aya" rel="90_11"/> <span class="aya" rel="90_11" data-words="1-3">فلا اقتحم العقبة</span> کلمه <em rel="fa_90_11_2-2" data-sentence="681:260">اقتحام</em> به معنای داخل شدن به سرعت و با فشار و شدت در چیزی است، و کلمه <em>عقبة</em> به معنای راه سنگلاخی و دشوار است که به طرف قله کوه منتهی می‌شود، و  <em rel="fa_90_11_2-3" data-sentence="884:95">اقتحام عقبه</em> اشاره است به انفاقهایی که‌ برای انفاقگر بسیار دشوار باشد، که بعدا هم به این معنا تصریح می‌کند.</span> </p> <p>ولی بعضی<span class="footnote" rel="1" title="مجمع البیان، ج ۱۰، ص ۴۹۶">*</span> گفته‌اند:  (نمی‌خواهد بفرماید انسان نامبرده راه دشوار انفاق را نمی‌رود، بلکه) نفرین بر او است، که می‌گفت: مال بسیاری را از دست دادم. ولی این وجه درستی نیست. </p> <p><code class="aya" rel="90_12"/> <span class="aya" rel="90_12" data-words="1-5">و ما أدراک ما العقبة</span> تعبیر اینکه تو نمی‌دانی، کنایه است از عظمت شان عقبه، همانطور که این تعبیر در هر جا همین معنا را افاده می‌کند. </p> <p><code class="aya" rel="90_13"/> <span class="aya" rel="90_13" data-words="1-2">فک رقبة</span> یعنی آزاد کردن برده، ممکن هم هست تقدیر کلام <em>هی (عقبة) فک رقبة</em> باشد، یعنی عقبه عبارت است از آزاد کردن برده، پس مراد از عقبه، خود آزاد کردن است، که عملی از اعمال آدمی است، و مراد از اقتحام این عمل، آوردن آن است، و معلوم است که آوردن عمل همان عمل است. </p> <p>با این بیان فساد گفتار بعضی<span class="footnote" rel="2" title="الدر المنثور، ج ۶، ص ۳۵۳">*</span> از مفسرین روشن می‌شود که گفته‌اند: فک رقبه،     <code class="page" rel="20,491"/> اقتحام عقبه است، نه خود عقبه، پس باید مضافی در اینجا حذف شده باشد، که ضمیری به آن برگردد، و خلاصه تقدیر کلام و ما ادریک ما اقتحام العقبه، هو-ای الاقتحام-فک رقبه-و تو نمی‌دانی اقتحام عقبه چیست، آن-یعنی اقتحام عقبه-عبارت از بنده آزاد کردن است  می‌باشد. </p> <p>و تفسیر کردن <em>عقبه</em> به‌ <span class="aya" rel="90_13" data-words="1-2">فک رقبة</span> و اطعام در روز قحطی جنبه مثال دارد، نه اینکه عقبه تنها این دو باشد، بلکه این دو به خاطر اهمیتی که دارد اختصاص به ذکر یافته، هم چنان که ذکر فک رقبه قبل از آن دیگری، باز به خاطر مهم‌تر بودن آن بوده، چون خدای تعالی به این عمل خیر عنایت بیشتری دارد. </p> <p><code class="aya" rel="90_14"/><code class="aya" rel="90_15"/><code class="aya" rel="90_16"/> <span class="aya" rel="90_14-16" data-words="1-13">أو إطعام فی یوم ذی مسغبة، یتیما ذا مقربة، أو مسکینا ذا متربة</span> <span class="phrase">کلمه <em rel="fa_90_14_6-6" data-sentence="5:171">مسغبة</em> به معنای گرسنگی و قحطی است، و کلمه <em rel="fa_90_15_3-3" data-sentence="96:121">مقربة</em> به معنای قرابت نسبی است، و کلمه <em rel="fa_90_16_4-4" data-sentence="185:74">متربة</em> از ماده <em rel="fa_90_16_4-4" data-sentence="250:52">تراب</em>  (خاک) گرفته شده و معنایش خاک‌نشینی از شدت فقر است.</span> </p> <p>و معنای آیه این است که: انسان مورد بحث به هیچ عقبه‌ای قدم ننهاد، نه بنده‌ای آزاد کرد، و نه در روز قحطی طعامی داد، نه به یتیمی خویشاوند، و نه به مسکینی خاک‌نشین. </p> <p><code class="aya" rel="90_17"/> <span class="aya" rel="90_17" data-words="1-11">ثم کان من الذین آمنوا و تواصوا بالصبر و تواصوا بالمرحمة</span> <span class="phrase">کلمه <em rel="fa_90_17_11-11" data-sentence="5:237">مرحمة</em> مصدر میمی از ماده رحمت است، و کلمه <em>تواصوا</em> از مصدر  <em>تواصی</em> است، و <em>تواصی به صبر</em> سفارش کردن این به آن و آن به این به صبر کردن در برابر اطاعت خدا است، و نیز سفارش کردن یکدیگر به ترحم کردن بر افراد فقیر و مسکین است.</span> </p> <p>و <span class="phrase">جمله‌ <span class="aya" rel="90_17" data-words="1-2">ثم کان...</span> عطف است بر جمله <em rel="fa_90_11_2-2" data-sentence="86:249">اقتحم</em> ، و تقدیر کلام فلا اقتحم العقبة و لا کان من الذین امنوا... -نه در عقبه‌ای قدم نهاد، و نه از کسانی بود که ایمان آوردند... است، و مفسرین دیگر در باره این جمله و اینکه به کجا عطف می‌شود سخنان بی‌فایده‌ای گفته‌اند که به همین جهت از نقلش خودداری می‌شود.</span> </p> <p><code class="aya" rel="90_18"/> <span class="aya" rel="90_18" data-words="1-3">أولئک أصحاب المیمنة</span> <span class="phrase">کلمه <em rel="fa_90_18_3-3" data-sentence="5:98">میمنة</em> از ماده یمن، ضد شوم است، و اشاره <em rel="fa_90_18_1-1" data-sentence="93:50">اولئک</em> به کسانی است که سیاق آیات قبل بر آنان دلالت دارد.</span> و معنای آیه این است که: اینان که به هر عقبه دشواری قدم نهادند، و از کسانی بودند که به خدا ایمان آورده، یکدیگر را به صبر و مرحمت سفارش کردند، مردمی صاحب یمن و شگونند، و ایمان و اعمال صالحی که از پیش برای آخرت خود می‌فرستند چیزی به جز شگون و مبارکی و زیبا و مرضی نمی‌دانند. <code class="page" rel="20,492"/> ولی <span class="phrase">بعضی<span class="footnote" rel="1" title="اصول کافی، ج ۱، ص ۱۶۳، ح ۴">*</span> از مفسرین گفته‌اند: مراد از <em rel="fa_90_18_3-3" data-sentence="107:189">میمنة</em> طرف دست راست است، و اصحاب دست راست کسانی هستند که در قیامت نامه اعمالشان به دست راستشان داده می‌شود، ولی این سخن درست نیست، زیرا در مقابل اصحاب میمنه به این معنا اصحاب مشئمه قرار نمی‌گیرد.</span> </p> <p><code class="aya" rel="90_19"/> <span class="aya" rel="90_19" data-words="1-7">و الذین کفروا بآیاتنا هم أصحاب المشأمة</span> آیات موجود در خارج وجود انسان در پهنای جهان و آیات موجود در داخل ذات انسان آیات و ادله‌ای است که بر یگانگی او در ربوبیت و الوهیت و لوازم این یگانگی دلالت می‌کند، و رد این ادله کفر به آیات خدا و به خود خدا است، و نیز کفر به قرآن کریم و آیات شریفه آن است، و نیز کفر به هر حکمی است که از طریق رسالت نازل شده و ظاهرا مراد از آیات، مطلق آیات است، و <em>مشئمه</em> ضد میمنت است. </p> <p><code class="aya" rel="90_20"/> <span class="aya" rel="90_20" data-words="1-3">علیهم نار مؤصدة</span> یعنی آتشی مستولی بر آنان است که از هر سو احاطه‌شان می‌کند. </p> <h3>بحث روایتی‌ <span class="title" rel="90_3 90_6 90_2 90_10"> (روایاتی در باره قسم به شهر مکه، مراد از <span class="aya" rel="90_3" data-words="2-5">والد و ما ولد</span> ، کسی که گفت: <span class="aya" rel="90_6" data-words="2-4">أهلکت مالا لبدا</span>، اطعام مسکین و آزاد کردن برده) </span> </h3> <p> در مجمع البیان در تفسیر آیه‌ <span class="aya" rel="90_2" data-words="1-5">و أنت حل بهذا البلد</span> نقل می‌کند که بعضی گفته‌اند معنایش این است که: تو در این شهر محل (به ضمه میم در مقابل محرم) هستی، و مراد این است که برای تو حلال است که هر کس را که از کفار بخواهی به قتل برسانی، و این فرمان مربوط به روز فتح مکه است که آن جناب مامور به قتال با کفار بود، و خدای تعالی قتال و کشتن کفار را برایش حلال کرد، و خود آن حضرت فرمود: این عمل برای احدی قبل از من حلال نبود، و برای احدی بعد از من نیز حلال نخواهد شد، و برای من نیز بیش از ساعتی از روز حلال نشده،  (نقل از ابن عباس و مجاهد و عطاء)<span class="footnote" rel="2" title="روح المعانی، ج ۳۰، ص ۱۳۳">*</span>. </p> <p>و نیز در ذیل همین آیه نقل کرده که بعضی گفته‌اند: معنای آیه‌ <span class="aya" rel="90_1-2" data-words="1-9">لا أقسم بهذا البلد، و أنت حل بهذا البلد</span> این است که: من دیگر به این شهر سوگند نمی‌خورم که تو در آن حلال و بی حرمت شدی، و با اینکه مردمش پاس حرمت عرض تو را نگه نداشتند، دیگر این شهر هم حرمتی ندارد،  (نقل از ابی مسلم). و نیز از امام صادق (ع) روایت شده. </p> <p>     <code class="page" rel="20,493"/> سپس می‌گوید: قریش احترام مکه را رعایت می‌کردند، ولی حرمت محمد (ص) را پاس نمی‌داشتند، و بدین جهت بود که خدای تعالی فرمود: <span class="aya" rel="90_1-2" data-words="1-9">لا أقسم بهذا البلد، و أنت حل بهذا البلد</span>، و منظورش این است که مردم این شهر تو را در این شهر بی حرمت کردند، رسالتت را تکذیب نموده دشنامت گفتند، با اینکه اگر کسی پدرشان را می‌کشت آن قاتل را تعقیب و دستگیر نمی‌کردند، قاتلان شاخه‌ای از درخت حرم را به گردن می‌انداختند و از خطر انتقام ایمن می‌شدند، و لیکن رسول خدا (ص) را  (که حرمت مکه به طفیل وجود او بود)، بی احترامی می‌کردند آن هم به نحوی که با هیچ کس آن طور بی حرمتی روا نمی‌داشتند، و لذا خدای تعالی این رفتار را بر آنان خرده گرفت<span class="footnote" rel="1" title="روح المعانی، ج ۳۰، ص ۱۳۳">*</span>. </p> <p><span class="phrase">باز در همان کتاب در تفسیر آیه‌ <span class="aya" rel="90_3" data-words="1-5">و والد و ما ولد</span> نقل کرده که بعضی گفته‌اند: منظور از والد حضرت آدم، و از <em rel="fa_90_3_4-5" data-sentence="156:144">ما ولد</em> همه انبیاء و اوصیای انبیاء و پیروان ایشان است،  (نقل از امام صادق ع)<span class="footnote" rel="2" title="تفسیر قرطبی، ج ۲۰، ص ۶۱-۶۲">*</span>.</span> </p> <p>مؤلف: چند معنایی که نقل شد از طرق اهل سنت هم در احادیثی موقوف<span class="footnote" rel="3" title="روح المعانی، ج ۳۰، ص ۱۳۳">*</span> روایت شده است<span class="footnote" rel="4" title="فروع کافی، ج ۴، ص ۵۲، ح ۱۲">*</span>. </p> <p>و قمی هم دو معنای اخیر را در احادیثی که نه سند دارد و نه نام امام برده شده آورده است<span class="footnote" rel="5" title="تفسیر قرطبی، ج ۲۰، ص ۶۱-۶۲">*</span>. </p> <p>و نیز در تفسیر قمی در ذیل آیه‌ <span class="aya" rel="90_6" data-words="1-4">یقول أهلکت مالا لبدا</span> گفته: کلمه <em>لبد</em> به معنای مجتمع است<span class="footnote" rel="6" title="تفسیر قرطبی، ج ۲۰، ص ۶۱-۶۲">*</span>. </p> <p>و در مجمع البیان در تفسیر همین آیه از مجاهد نقل کرده که گفته است: صاحب این سخن حارث بن نوفل بن عبد مناف بود، و قصه چنین بود که گناهی را مرتکب شد و از رسول خدا (ص) راه چاره پرسید، حضرت فرمود تا کفاره دهد. حارث گفت ای وای از روزی که بدین محمد در آمدم همه اموالم در کفارات و انفاقات از بین رفت<span class="footnote" rel="7" title="مجمع البیان، ج ۱۰، ص ۴۹۳ و ۴۹۴">*</span>. </p> <p>و <span class="phrase">باز در مجمع البیان است که شخصی به امیر المؤمنین (ع) عرضه داشت: بعضی پنداشته‌اند که منظور از کلمه <em rel="fa_90_10_3-3" data-sentence="97:98">نجدین</em> در آیه‌ <span class="aya" rel="90_10" data-words="1-3">و هدیناه النجدین</span> دو پستان مادر است.</span> فرمود: نه چنین نیست بلکه منظور خیر و شر است<span class="footnote" rel="8" title="مجمع البیان، ج ۱۰، ص ۴۹۳ و ۴۹۴">*</span>. </p> <p>           <code class="page" rel="20,494"/> و در اصول کافی به سند خود از حمزة بن محمد از امام صادق (ع) روایت کرده که از آن جناب پرسیدم: معنای‌ <span class="aya" rel="90_10" data-words="1-3">و هدیناه النجدین</span> چیست؟ فرمود: راه خیر و راه شر<span class="footnote" rel="1" title="مجمع البیان، ج ۱۰، ص ۴۹۳">*</span>. </p> <p>مؤلف: در الدر المنثور هم این معنا به چند طریق از علی (ع) و انس و ابی امامه و دیگران از رسول خدا (ص) نقل شده<span class="footnote" rel="2" title="مجمع البیان، ج ۱۰، ص ۴۹۳">*</span>. و قمی هم آن را در تفسیر خود آورده، اما بدون سند و بدون ذکر امام<span class="footnote" rel="3" title="تفسیر قرطبی، ج ۲۰، ص ۶۱-۶۲">*</span>. </p> <p>و در کافی به سند خود از جعفر بن خلاد روایت کرده که گفت: امام ابو الحسن رضا  (ع) را رسم چنین بود که وقتی غذا می‌خورد ظرفی در کنار سفره‌اش می‌گذاشت، و نخست از بهترین طعامی که برایش آورده بودند بر می‌داشت و در آن ظرف می‌گذاشت، آن گاه دستور می‌داد آن را به مسکینان بدهند، بعد این آیه را می‌خواند: فلا اقتحم العقبة . </p> <p>و سپس می‌فرمود: خدای عز و جل می‌دانست که همه مردم قادر بر بنده آزاد کردن نیستند، و لذا راه دیگری به سوی بهشت برایشان باز کرد، و آن اطعام مسکین است<span class="footnote" rel="4" title="تفسیر قرطبی، ج ۲۰، ص ۶۱-۶۲">*</span>. </p> <p>و در مجمع البیان روایتی رسیده که اوائل سندش ذکر نشده، و آخر سندش براء بن عازب است که گفته: مردی عرب نزد رسول خدا (ص) شد و عرضه داشت: یا رسول اللَّه مرا علمی بیاموز که داخل بهشتم کند. فرمود: اگر من کمتر سخن گفتم و منبر را زود ختم کردم تو در عوض مساله خود را پرسیدی، یا بنده‌ای را آزاد کن و یا رقبه‌ای را فک کن. عرضه داشت: مگر این دو یکی نیستند؟ فرمود: نه، عتق رقبه این است که انسان همه بهای آن را خودش به تنهایی بپردازد، و فک رقبه این است که دیگری را در پرداختن بهایش کمک کند. و سوم آشتی کردن با کسی که از ارحام است و به تو ستم کرده. </p> <p>و اگر این هم نشد گرسنه‌ای را سیر و تشنه‌ای را سیراب کنی، امر به معروف و نهی از منکر کنی، اگر این را هم نتوانستی زبانت را باز بداری مگر از خیر<span class="footnote" rel="5" title="تفسیر قمی، ج ۲، ص ۴۲۲">*</span>. </p> <p>و در تفسیر قمی در ذیل آیه‌ <span class="aya" rel="90_16" data-words="1-4">أو مسکینا ذا متربة</span> می‌گوید: یعنی مسکینی که جامه خوابی ندارد که او را از آلودگی به خاک نگه بدارد<span class="footnote" rel="6" title="تفسیر قمی، ج ۲، ص ۴۲۲">*</span>. </p> 
