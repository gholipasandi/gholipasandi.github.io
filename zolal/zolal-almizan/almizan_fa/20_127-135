<h3 class="ayas">سوره طه آیه‌های ۱۲۷ تا ۱۳۵</h3><code class="section" rel="20_127-135"/><h3>ترجمه آیات</h3> <p> <span class="trans" rel="20_127">و هر که زیاده روی کرده و آیه‌های پروردگارش را باور نکرده چنین سزایش می‌دهیم و عذاب آخرت سخت‌تر و پایدارتر است. <code class="page" rel="14,325"/> «۱۲۷» </span><span class="trans" rel="20_128"> آیا برای آنها روشن نشد که پیش از ایشان چه نسلهایی را که در مساکن خود راه می‌رفتند هلاک کردیم، در همین عبرت، برای صاحبان خرد اندرزها است.  «۱۲۸» </span><span class="trans" rel="20_129">اگر گفتار پروردگارت بر این نرفته بود و مدتی معین نبود عذاب قرینشان بود.  «۱۲۹» </span><span class="trans" rel="20_130">بر آنچه می‌گویند صبر کن و پیش از طلوع خورشید و پیش از غروب آن به ستایش، پروردگارت را تسبیح گوی و کناره‌های شب و اواخر روز نیز تسبیح بگوی شاید که خوشنود شوی.  «۱۳۰» </span><span class="trans" rel="20_131">دیدگان خویش را به آن چیزهایی که رونق زندگی دنیا است و بعضی از دسته‌های آدمیان را از آن بهره داده‌ایم تا در باره آن عذابشان کنیم نگران و خیره مساز که روزی پروردگارت بهتر و پایدارتر است.  «۱۳۱» </span><span class="trans" rel="20_132">کسان خویش را به نماز خواندن وادار کن و به کار نماز شکیبایی به خرج ده ما روزی دادن کسی را به عهده تو نمی‌گذاریم که تو خود نیز روزی خور مایی و سر انجام نیک مخصوص پرهیزکاری است.  «۱۳۲» </span><span class="trans" rel="20_133">گویند: چرا معجزه‌ای از جانب پروردگارش سوی ما نیاورد مگر توضیح آن چیزها که در کتابهای گذشته هست سوی ایشان نیامد.  «۱۳۳» </span><span class="trans" rel="20_134">اگر پیش از نزول قرآن به عذابی هلاکشان کرده بودیم می‌گفتند: پروردگارا چرا پیغمبری به ما نفرستی تا پیش از آنکه ذلیل و رسوا شویم آیه‌های تو را پیروی کنیم؟.  «۱۳۴» </span><span class="trans" rel="20_135">بگو همه منتظرند شما نیز انتظار برید که به زودی خواهید فهمید که رهروان طریقه راست کیانند و هدایت یافته کیست؟ !.  «۱۳۵» </span></p>             <h3>بیان آیات</h3> <p> این آیات، متفرقاتی است از وعد و وعید، حجت و حکمت، و تسلیت خاطر رسول خدا (ص)، که همه آنها مربوط به آیات گذشته در این سوره و نتیجه آنها است. </p> <p> <span class="aya" rel="20_127" data-words="1-16">و کذلک نجزی من أسرف و لم یؤمن بآیات ربه و لعذاب الآخرة أشد و أبقی</span>. </p> <p><span class="phrase">کلمه <em rel="fa_20_127_5-5" data-sentence="5:491">اسراف</em> ، به معنای تجاوز از حد است، و ظاهرا <em>واو</em> در <em rel="fa_20_127_1-2" data-sentence="114:423">و کذلک</em> برای استیناف و از سر گرفتن سخن است، نه عطف به ما قبل، و اشاره (کذلک) به گذشته است که کسانی را که از ذکر خدا اعراض نموده آیات او را فراموش کردند مؤاخذه می‌کرد، چون عمل آنان نیز یکی از مصادق تجاوز از حد، یعنی تجاوز از حد عبودیت و کفر به آیات<code class="page" rel="14,326"/> پروردگار است، که کیفرش کیفر همان کسی است که آیات پروردگار خود را فراموش کند با اینکه خدا با وی عهد آن را بسته بود و عمدا از یاد او اعراض نماید.</span> </p> <p> <span class="aya" rel="20_127" data-words="11-16">و لعذاب الآخرة أشد و أبقی</span> -یعنی عذاب آخرت از عذاب دنیا شدیدتر و دائمی‌تر است، برای اینکه عذاب آخرت‌محیط به باطن آدمی است آن طور که محیط به ظاهر او است، و نیز به خاطر اینکه برای آن آخری نیست و دائمی است. </p> <p><code class="aya" rel="20_128"/> <span class="aya" rel="20_128" data-words="1-12">أ فلم یهد لهم کم أهلکنا قبلهم من القرون یمشون فی مساکنهم...</span>. </p> <p><span class="phrase">از ظاهر آیه چنین فهمیده می‌شود که کلمه <em rel="fa_20_128_2-2" data-sentence="39:584">یهد</em> معنای <em>یبین</em> را متضمن باشد، و معنایش این باشد که: آیا طریق عبرت گرفتن و ایمان به آیات خدای را کثرت هلاکت ما برایشان بیان نکرد و این همه قرون گذشته که در آبادی‌های خود آمد و شد می‌کردند، و اهل مکه در سفرهای خود به مساکن عاد که در احقاف یمن است، و مساکن ثمود، و اصحاب  <em>أیکه</em> ، که در شام است، و مساکن قوم لوط که در فلسطین است، عبور کرده همه را دیده‌اند، که چگونه هلاک کردیم، این همه صحنه‌ها طریق عبرت‌گیری را برای آنان بیان ننمود؟ با اینکه‌ <span class="aya" rel="20_128" data-words="13-18">إن فی ذلک لآیات لأولی النهی</span> در این صحنه‌ها آیت‌هایی است برای صاحبان عقل .</span> </p> <p><code class="aya" rel="20_129"/> <span class="aya" rel="20_129" data-words="1-12">و لو لا کلمة سبقت من ربک لکان لزاما و أجل مسمی</span>. </p> <p><span class="phrase">مقتضای سیاق سابق این است که کلمه <em rel="fa_20_129_9-9" data-sentence="33:634">لزاما</em> به معنای ملازمه باشد، چون هر دو، مصدر باب مفاعله، یعنی <em>لازم-یلازم</em> است و مراد از مصدر معنای اسم فاعل باشد، که در این صورت اسم <em>کان</em> ضمیری خواهد بود که به کلمه هلاک بر می‌گردد، که در آیه قبلی قرار داشت، و جمله‌ <span class="aya" rel="20_129" data-words="10-12">و أجل مسمی</span> عطف بر <span class="aya" rel="20_129" data-words="4-5">کلمة سبقت</span> خواهد بود، و تقدیر کلام و لو لا کلمة سبقت من ربک و اجل مسمی لکان الهلاک ملازما لهم اذا سرفوا و لم یؤمنوا بآیات ربهم می‌شود، یعنی اگر قضایی از پروردگارت رانده نشده بود و اجلی معین نگشته بود، هلاک ملازم ایشان بود، چون اسراف ورزیدند و به آیات پروردگار خود ایمان نیاوردند.</span> </p> <p>بعضی<span class="footnote" rel="1" title="و اگر فرمان قبلی خدا نبود در میان آنها داوری می‌شد سوره یونس، آیه ۱۹، سوره هود، آیه ۱۱۰ و سوره حم سجده، آیه ۴۵">*</span> از مفسرین احتمال داده‌اند که کلمه <em>لزام</em> اسم آلت باشد، مانند حزام و رکاب. بعضی<span class="footnote" rel="2" title="و اگر کلمه رحمت سبقت نگرفته بود که تا وقت معین (تعجیل در عذاب نکند) البته میان مردم  (ستمکار) حکم (به هلاکت) می‌شد سوره شوری، آیه ۱۴">*</span> دیگر احتمال داده‌اند جمع لازم باشد، مانند قیام که جمع قائم است. ولی نه اسم آلت با سیاق خیلی سازگار است و نه جمع. </p> <h3> <span class="title" rel="20_129">شرح و توضیح معنا و مراد آیه: <span class="aya" rel="20_129" data-words="1-7">و لو لا کلمة سبقت من ربک...</span> که حاکی از تاخیر عذاب دنیوی در برابر کفر و اسراف است. و برخی وجوه در این باره</span> </h3> <p> <span class="aya" rel="20_129" data-words="1-7">و لو لا کلمة سبقت من ربک</span> <span class="phrase">-این جمله از خدای سبحان در حق بنی اسرائیل و   <code class="page" rel="14,327"/> دیگران در چند جای قرآن مکرر آمده، مانند <span class="aya" rel="10_19" data-words="9-17">و لو لا کلمة سبقت من ربک لقضی بینهم</span><span class="footnote" rel="1" title="هیچ امتی از اجل خود جلو نمی‌افتد و نیز آن را تاخیر نمی‌اندازد سوره حجر، آیه ۵">*</span> و نیز مانند <span class="aya" rel="42_14" data-words="12-23">و لو لا کلمة سبقت من ربک إلی أجل مسمی لقضی بینهم</span><span class="footnote" rel="2" title="تفسیر فخر رازی، ج ۲۲، ص ۱۳۳، به نقل از ابن عباس">*</span> که در این سوره به قید <span class="aya" rel="20_129" data-words="11-12">أجل مسمی</span> مقید شده و ما در تفسیر دو سوره یونس و هود گفتیم که مراد از این <em rel="fa_20_129_4-4" data-sentence="705:284">کلمه</em> همان قضایی است که هنگام هبوط دادن آدم از بهشت به زمین راند و فرمود: <span class="aya" rel="2_36" data-words="14-22">و لکم فی الأرض مستقر و متاع إلی حین</span><span class="footnote" rel="3" title="برای شما در زمین جایگاه و زندگانی‌ای است تا سر رسیدی معین سوره اعراف، آیه ۲۴">*</span>.</span> </p> <p>مردم به حکم این قضاء در برابر اسراف و کفرشان در بین و فاصله استقرارشان در زمین و اجل مسمایشان ایمن از عذاب استیصالند، مگر آنکه رسولی به سویشان بیاید، و قضای الهی را در بینشان اجراء نماید، هم چنان که فرمود: <span class="aya" rel="10_47" data-words="1-14">و لکل أمة رسول فإذا جاء رسولهم قضی بینهم بالقسط و هم لا یظلمون</span><span class="footnote" rel="4" title="برای هر امتی رسولی است، همین که رسولشان آمد، بینشان به عدالت حکم می‌شود، بدون اینکه بر آنها ستم شود سوره یونس، آیه ۴۷">*</span>. </p> <p>عذاب استیصالی هم که دنبال معجزه پیشنهادی مردم در صورت ایمان نیاوردن می‌آید، به همین قضایی که گفتیم بر می‌گردد، حال این امت هم حال سایر امتها است که به خاطر وعده‌ای که در سابق از خدای تعالی گذشته است از عذاب استیصال ایمنند، باقی می‌ماند قضای میان آنان و پیغمبرشان، که در خصوص این امت این قضاء تا مدتی تاخیر افتاده، هم چنان که استفاده آن در ذیل آیه‌ <span class="aya" rel="10_47" data-words="1-4">و لکل أمة رسول</span> که از آیات سوره یونس است گذشت. </p> <p><span class="phrase">بعضی<span class="footnote" rel="5" title="عیون اخبار الرضا، ج ۱، ص ۲۴۰">*</span> از مفسرین احتمال داده‌اند که مراد از <em rel="fa_20_129_4-4" data-sentence="118:258">کلمه</em> وعده خاصی به این امت باشد، و آن این باشد که در خصوص این امت عذاب تا روز قیامت تاخیر افتاده باشد، ولی در همانجا که آیات سوره یونس را تفسیر می‌کردیم گذشت، که این احتمال خلاف ظاهر آیات است، بله کلام خداوند متعال دلالت می‌کند بر تاخیر عذاب تا مدتی، چنانچه گذشت.</span> </p> <p><span class="phrase">نظیر این احتمال در فساد، نظریه جمعی<span class="footnote" rel="6" title="روح المعانی، ج ۲۲، ص ۱۳۳">*</span> دیگر است که گفته‌اند: مراد از <em rel="fa_20_129_4-4" data-sentence="138:170">کلمه</em>            <code class="page" rel="14,328"/> قضاء عذاب از کفار اهل بدر است، به وسیله شمشیر مسلمین و اجل مسمی مربوط به بقیه کفار مکه است، ولی فساد این قول روشن است.</span> </p> <p> <span class="aya" rel="20_129" data-words="10-12">و أجل مسمی</span> -در تفسیر اول سوره انعام گذشت، که اجل مسمی عبارت است از اجلی که با نامگذاریش آن چنان معین شده که به هیچ وجه تخلف نمی‌کند، هم چنان که فرمود: <span class="aya" rel="15_5" data-words="1-8">ما تسبق من أمة أجلها و ما یستأخرون</span><span class="footnote" rel="1" title="سوره بقره، آیه ۴">*</span> ولی بعضی<span class="footnote" rel="2" title="منهج الصادقین، ج ۶، ص ۴۱">*</span> از مفسرین گفته‌اند: که مراد از اجل مسمی، روز قیامت است. جمعی<span class="footnote" rel="3" title="کشاف، ج ۳، ص ۹۶">*</span> دیگر گفته‌اند: اجل مسمی آن کلمه‌ای است که از خدا رانده شده باشد، و بنا بر این قول، عطف اجل بر کلمه عطف تفسیری می‌شود. اما به هیچ یک از این دو قول نمی‌شود اعتماد کرد، چون دلیلی بر آنها نیست. </p> <p>پس ما حصل معنای آیه این می‌شود: اگر کلمه‌ای که از پروردگارت پیشی گرفته- اضافه رب به-کاف-خطاب احترام و تاییدی از رسول خدا (ص) است-نبود که عذابشان را تاخیر انداخت، و اجل مسمی وقت آن را معین کرده، هر آینه هلاکت ملازم آنان بود، و به مجرد کفر و اسراف هلاک می‌شدند . </p> <p>از اینجا روشن می‌شود که مجموع کلمه‌ای که پیشی گرفته، و اجل مسمی، یک علت تام، برای تاخیر عذاب از ایشان است نه دو علت، که هر یک سبب مستقلی باشد کما اینکه بسیاری از مفسرین<span class="footnote" rel="4" title="روح المعانی، ج ۲۲، ص ۱۳۳">*</span> پنداشته‌اند. </p> <p><code class="aya" rel="20_130"/> <span class="aya" rel="20_130" data-words="1-14">فاصبر علی ما یقولون و سبح بحمد ربک قبل طلوع الشمس و قبل غروبها...</span> در این آیه، رسول گرامی خود را دستور می‌دهد تا در برابر گفته‌های کفار صبر کند، و این دستور خود را متفرع بر مطالب قبل کرده، گویا فرموده است: وقتی یکی از قضاهای رانده شده خدایی باشد که عذاب کفار را تاخیر بیندازد، و از آنان در برابر سخنان کفرآمیزی که می‌گویند انتقام نگیرد، دیگر جز صبر راهی برای تو نمی‌ماند، باید به قضای خدا راضی شوی، و او را از آنچه در باره‌اش از کلمات شرک می‌گویند منزه بداری، و در برابر عکس العمل‌های بدی که نشان می‌دهند صبر کنی و در ازای آثار قضای او حمد خدا گویی، چون آثار قضای او جز اثر جمیل نخواهد بود، پس بر آنچه می‌گویند صبر کن، و به حمد پروردگارت تسبیح‌گوی ، باشد که خوشنود گردی. </p> <h3> <span class="title" rel="20_130">مفاد و مراد آیه: <span class="aya" rel="20_130" data-words="5-14">و سبح بحمد ربک قبل طلوع الشمس و قبل غروبها...</span> و اقوال و وجوه عدیده‌ای که مفسرین پیرامون آن گفته‌اند</span> </h3> <p> <span class="aya" rel="20_130" data-words="5-8">و سبح بحمد ربک</span> -یعنی او را در حالی منزه بدار که مشغول به حمد و نیایش باشی، چون این حوادث که تحملش مشکل و صبر بر آن دشوار است، نسبتی با عوامل خود دارد که البته از این نظر حوادثی است بد و زشت، که باید خدای را از آن منزه بداری، و نسبت دیگری به خدای تعالی دارد که همان اذن خدا است، که به این نسبت همه حوادثی است جمیل، و جز مصالحی عمومی که باعث اصلاح نظام هستی است بر آن مترتب نمی‌شود، و از این نظر باید خدای را حمد و ثنا گویی. </p> <p> <span class="aya" rel="20_130" data-words="9-14">قبل طلوع الشمس و قبل غروبها</span> -دو کلمه <em>قبل</em> دو ظرفند برای تسبیح و حمد پروردگار. </p> <p> <span class="aya" rel="20_130" data-words="15-19">و من آناء اللیل فسبح</span> <span class="phrase">-این جمله نظیر جمله‌ <span class="aya" rel="2_40" data-words="14-16">و إیای فارهبون</span><span class="footnote" rel="1" title="روح المعانی، ج ۱۶، ص ۲۸۱">*</span> است که فای تفریع بر سر فعل آمده و مفعول مقدم ذکر شده است و کلمه <em rel="fa_20_130_17-17" data-sentence="227:459">آناء</em> بر وزن افعال جمع <em>انی</em> و یا  <em>انو</em> -به کسر همزه است-که به معنای وقت است، و کلمه <em>من</em> برای تبعیض است و جار و مجرور متعلق به فعل <em>سبح</em> است و تقدیر آن و بعض آناء اللیل سبح فیها-و در بعضی اوقات شب تسبیح بگوی <em>می‌باشد، و کلمه</em> اطراف در جمله‌ <span class="aya" rel="20_130" data-words="21-22">أطراف النهار</span> به طوری که گفته‌اند منصوب به حذف حرف جر است و به جمله <em rel="fa_20_130_16-17" data-sentence="683:46">من آناء</em> عطف شده و تقدیر آن و سبح فی اطراف النهار است.</span> و اما اینکه مقصود از اطراف النهار چیست آیا قبل از طلوع آفتاب و قبل از غروب آن است یا وقتی دیگر است؟ کلمات مفسرین مختلف شده که به زودی بدان اشاره خواهیم کرد. </p> <p>تسبیحی که در آیه ذکر شده مطلق است و از جهت لفظ دلالتی ندارد که مقصود از آن نمازهای واجب یومیه باشد که بعضی<span class="footnote" rel="2" title="نماز را از زوال آفتاب تا شب، و هنگام فجر به پا دار سوره اسری، آیه ۷۸">*</span> از مفسرین گفته‌اند و یا مطلق نماز باشد که بعضی<span class="footnote" rel="3" title="تفسیر قمی، ج ۲، ص ۶۶">*</span> به تبعیت از روایتی که از بعضی از قدما مانند قتاده و غیره نقل شده بر آن اصرار ورزیده‌اند؟. </p> <p>دسته اول گفته‌اند:<span class="footnote" rel="4" title="مجمع البیان، ج ۷، ص ۳۵">*</span> مجموع آیه دلالت دارد بر امر به نمازهای پنجگانه یومیه پس جمله‌ <span class="aya" rel="20_130" data-words="9-11">قبل طلوع الشمس</span> به نماز صبح و جمله‌ <span class="aya" rel="20_130" data-words="12-14">و قبل غروبها</span> به نماز عصر و جمله‌ <span class="aya" rel="20_130" data-words="15-18">و من آناء اللیل</span> به نماز مغرب و عشاء و جمله‌ <span class="aya" rel="20_130" data-words="21-22">أطراف النهار</span> به نماز ظهر دلالت دارد. </p> <p>و اگر وقت نماز ظهر را اطراف روز خوانده با اینکه وقت آن نیمه روز است بدین         <code class="page" rel="14,330"/> جهت بوده که اگر روز را دو نیم کنیم ظهر در طرف آخر نیمه اول قرار دارد چون ظهر همان آخر نیمه اول است و نیز در طرف اول نیمه دوم قرار دارد چون درست است که ظهر یک وقت است ولی در آن، دو اعتبار هست یکی اعتبار اینکه آخر نیمه اول روز است و دیگر اعتبار اینکه اول نیمه دوم است. پس خلاصه این شد که این یک وقت دو طرفه است. </p> <p>و اما اینکه چرا دو طرف را اطراف خوانده با اینکه اطراف جمع است و به کمتر از سه عدد اطلاق نمی‌شود؟ جواب می‌گوییم هر چند معروف همین است که کلمه جمع در لغت عرب به عدد سه و بالاتر اطلاق می‌شود ولی گاهی هم به دو اطلاق شده است، در آیه مورد بحث هم به همان اعتبار بوده. بعضی<span class="footnote" rel="1" title="نماز را در دو طرف روز و اوائل شب به پا دار سوره هود، آیه ۱۱۴">*</span> گفته‌اند مراد از نهار، جنس نهار است پس در حقیقت اطراف نهار یعنی اول و آخر روزها، و اول و آخر روزها جمع و بیش از دو طرف است. و از این قبیل سخنان و اعتراض‌ها و جوابها در میان مفسرین بسیار شده. </p> <p>و لیکن انصاف این است که توجیه مذکور از فهم بسیار دور است پس بعد از این همه حرف ذوق سلیم نمی‌تواند وسط روز را چند طرف روز بداند، و آن فرض‌ها و اعتبارات را که در توجیه اطراف گذشت فروض و اعتبارات وهمیه‌ای می‌داند که هیچ گوینده‌ای را مجبور نمی‌داند که در مقام تخاطب به اعتبار آن فروض، لفظ جمع بیاورد نکته ادبی هم که ذوق سلیم را قانع سازد در بین نیست. </p> <p>و اما آنان که<span class="footnote" rel="2" title="الدر المنثور، ج ۴، ص ۱۱۲">*</span> گفته‌اند: مراد از تسبیح و تحمید، غیر فرائض و مطلق تسبیح و حمد است که یا با یاد آوری، نزاهت و ثناء و تحمید قلبی باشد و یا با زبان، گفتن سبحان اللَّه و الحمد للَّه صورت گیرد و یا اعم از ذکر قلبی و زبانی باشد، چنین کسانی در باره فقرات آیه اینطور گفته‌اند که مراد از قبل از طلوع آفتاب و قبل از غروب آن و آناء شب صبح و عصر و اوقات شب است و مراد از اطراف روز باز همان صبح و عصر است. </p> <p>و وقتی از ایشان سؤال شود که اشکال اطلاق اطراف را که صیغه جمع است بر صبح و عصر که دو وقت است چه می‌کنید؟ نظیر آن جوابی را می‌دهند که در نظریه سابق گذشت که کمترین عدد در صیغه جمع دو است نه سه و اما اشکال اینکه بنا به گفته شما تسبیح صبح و عصر دو بار تکرار می‌شود در پاسخ، بعضی از آنان می‌گویند: هیچ عیبی ندارد تکرار شده باشد برای اینکه هم صبح و عصر اول را تاکید می‌کند و هم می‌رساند که نسبت به تسبیح در     <code class="page" rel="14,331"/> آن دو وقت عنایت بیشتری هست. از بعضی دیگرشان چنین بر می‌آید که در پاسخ می‌گویند: مراد از اطراف، صبح و عصر و ظهر است. و شما خواننده خوب می‌دانید که همان اشکالی که به وجه سابق وارد می‌شد با مختصر تفاوتی بر این وجه نیز وارد می‌شود و اشکال همه‌اش از ناحیه جمله‌ <span class="aya" rel="20_130" data-words="20-22">و أطراف النهار</span> شده که چگونه با وسط روز و یا صبح و عصر منطبق شود؟ و پاسخی که بتواند اشکال را حل کند این است که گفته شود کلمه‌ <span class="aya" rel="20_130" data-words="21-22">أطراف النهار</span> مفعول معه است نه ظرف تا کلمه <em>فی</em> در تقدیر گرفته شود (و این پاسخ را که من آورده‌ام کسی از مفسرین به این نحو نگفته). </p> <p>و مراد از اطراف نهار ما قبل از طلوع آفتاب و ما قبل از غروب آن است که چون دو وقت وسیع هستند و برای هر یک اجزایی است که هر جزء آن نسبت به ظهر یک طرف روز حساب می‌شود و صحیح است که این دو هنگام را چندین طرف برای روز به حساب آورد هم چنان که صحیح است دو طرف روز حسابش کرد چون در عرف هم می‌بینیم همانطور که قبل از آفتاب را اول روز می‌نامند اوائل روز هم می‌نامند و این به همان اعتباری است که گفتیم یک هنگام را به چند جزء تجزیه می‌کنند که کلمه قبل از آفتاب بر همه‌اش صادق است و همچنین قبل از غروب را، هم آخر روز می‌نامند و هم اواخر روز. و بنا بر این وجه برگشت معنای آیه به مثل این می‌شود که بگوییم و سبح بحمد ربک قبل طلوع الشمس و قبل غروبها و هی اطراف النهار و بعض اوقات اللیل سبح فیها مع اطراف النهار یعنی قبل از طلوع آفتاب و غروب آن که اطراف روز هستند و در پاره‌ای اوقات شب در آن تسبیح کن با اطراف نهار که مامور به تسبیح در آن شدی. </p> <p>و <span class="phrase">اگر بپرسی چطور ممکن است <em rel="fa_20_130_21-22" data-sentence="24:182">اطراف نهار</em> مفعول معه باشد با اینکه ظرف برای تسبیح است، به تقدیر <em>فی</em> در آن، هم چنان که کلمه‌ <span class="aya" rel="20_130" data-words="17-18">آناء اللیل</span> نیز ظرف برای تسبیح است؟.</span> </p> <p>در جواب می‌گوییم: لفظ آناء اللیل، ظرف نیست، و چگونه ممکن است لفظ آن ظرف باشد، با اینکه <em>من</em> بر سر آن در آمده؟ و با بودن آن دیگر ممکن نیست <em>فی</em> نیز در تقدیر باشد، تا ظرف شود، و ناگزیر معنای جمله بر لفظ فی دلالت کند، و معنای‌ <span class="aya" rel="20_130" data-words="15-19">و من آناء اللیل فسبح،</span> و بعض آناء اللیل فسبح فیه باشد، وقتی در این جمله چنین بود، چرا در جمله <span class="aya" rel="20_130" data-words="20-22">و أطراف النهار</span> چنین نباشد، یعنی کلمه فی در تقدیرش نباشد، بلکه از معنایش استفاده شود، و خودش مفعول معه باشد، و معنایش این باشد که قبل از طلوع و غروب آفتاب با اطراف نهاری که در آن تسبیح می‌کنی...، و خلاصه ظرف در هر دو طرف از معنا فهمیده شود نه از<code class="page" rel="14,332"/> لفظ <em>فی</em> تقدیری،  (توجه فرمایید). </p> <p>بنا بر این اگر بگوییم: مراد از تسبیح در آیه، غیر نمازهای واجب است، در این صورت مراد از تسبیح در اجزای اول روز و اجزای آخر روز، و اجزایی از شب، به ضمیمه اجزای اول روز و آخر آن خواهد بود، و دیگر محذور تکرار، و نیز محذور اطلاق لفظ جمع بر کمتر از سه لازم نمی‌آید. </p> <p>و اگر بگوییم مراد از تسبیح در آیه شریفه همان نمازهای یومیه است، در این صورت آیه شریفه تنها متضمن امر به نماز صبح و عصر و دو نماز مغرب و عشا خواهد بود، نظیر امری که در آیه‌ <span class="aya" rel="11_114" data-words="2-9">أقم الصلاة طرفی النهار و زلفا من اللیل</span><span class="footnote" rel="1" title="خیلی شیفته مال و اولاد آنان مشو، زیرا خدا می‌خواهد به این وسیله آنان را در دنیا عذاب کند و وقتی جان می‌دهند کافر جان دهند سوره توبه، آیه ۸۵">*</span> بود که آن نیز متعرض چهار نماز شده. </p> <p>و شاید تعبیر از دو هنگام صبح و عصر در آیه مورد بحث به اطراف روز برای اشاره به وسعت آن دو وقت باشد. </p> <p>و اما اینکه چرا تنها متضمن چهار نماز از نمازهای پنجگانه یومیه شده، عیبی ندارد، برای اینکه این سوره به طوری که به زودی هم به آن اشاره خواهیم کرد از سوره‌های اولی است که در مکه نازل شده، و اخبار مستفیضه از طرق عامه و خاصه نیز دلالت دارد بر اینکه واجبات روزانه در معراج پنج نماز تشریع شده، هم چنان که می‌بینیم در سوره اسراء که بعد از معراج نازل شده پنج نماز ذکر شده، و فرموده: <span class="aya" rel="17_78" data-words="1-10">أقم الصلاة لدلوک الشمس إلی غسق اللیل و قرآن الفجر</span><span class="footnote" rel="2" title="الدر المنثور، ج ۴، ص ۳۱۲">*</span>. </p> <p>پس شاید آنچه از نمازهای یومیه در هنگام نزول سوره طه و نیز سوره هود که قبل از اسراء نازل شده‌اند واجب شده بوده، چهار نماز بوده، و تا نزول سوره اسراء نماز ظهر واجب نشده بوده، بلکه ظاهر دو آیه سوره طه و سوره هود هم همین است. </p> <p>و معلوم است که بنا بر این وجه دیگر آن اشکالی که وارد می‌شود بر قولی که می‌گفت مراد از تسبیح، نمازهای پنجگانه است بر این قول وارد نمی‌شود چون در آن وجه در انطباق اطراف نهار بر نماز ظهر با اینکه وسط روز است دچار اشکال می‌شدیم. </p> <h3> <span class="title" rel="20_130 20_127 20_128 20_129 20_131 20_132 20_133 20_134 20_135">اشاره به اینکه چگونه تسبیح و تحمید خدا انسان را به مقام رضا می‌رساند</span> </h3> <p> <span class="aya" rel="20_130" data-words="23-24">لعلک ترضی</span> -سیاق سابق که اعراض کفار از یاد خدا و نسیان ایشان آیات او و اسرافشان در امر او و ایمان نیاوردنشان را ذکر می‌کرد و نیز تاخیر انتقام از ایشان و دستور صبر و تسبیح و تحمید به رسول خدا را ذکر می‌نمود اقتضاء دارد که مراد از رضا، رضای به قضای     <code class="page" rel="14,333"/> خدا و قدر او باشد که در این صورت معنا این طور می‌شود: صبر کن و پروردگارت را حمد و تسبیح گوی آن قدر که حالت رضا برایت حاصل شود، رضای به قضای خدا. و بنا بر این جمله مزبور نظیر آیه‌ <span class="aya" rel="2_45" data-words="1-5">و استعینوا بالصبر و الصلاة</span> می‌شود. و اما اینکه چطور تسبیح و تحمید خدا رضا می‌آورد؟ وجهش این است که تنزیه فعل خدا را نقص و عیب، و او را به ثنای جمیل یاد کردن و مداومت در این کار باعث می‌شود انسان انس قلبی به خدا پیدا کند و علاقه‌مند به بیشتر کردن آن شود وقتی انس به زیبایی و جمال فعل خدا و نزاهت او زیاد شد رفته رفته این انس در قلب رسوخ پیدا می‌کند و آن گاه آثارش در نظر نفس هویدا گشته خطورهایی که مایه تشویش در درک و فکر است از نفس زایل می‌گردد و چون جبلی نفس این است که به آنچه دوست دارد راضی و خوشنود باشد و آنچه غیر جمیل و دارای نقص و عیب است دوست ندارد لذا ادامه یاد خدا با تسبیح و تحمید باعث می‌شود که به قضای خدا راضی گردد. بعضی<span class="footnote" rel="1" title="از گوشت و خون قربانی‌ها چیزی به خدا نمی‌رسد، و لیکن تقوایی که از شما سر زند عاید او می‌گردد سوره حج، آیه ۳۷">*</span> گفته‌اند مراد از جمله‌ <span class="aya" rel="20_130" data-words="23-24">لعلک ترضی</span> این است که به شفاعت و درجه رفیع در درگاه خدا راضی شوی. بعضی<span class="footnote" rel="2" title="امالی">*</span> دیگر گفته‌اند: به همه آنچه خدا وعده داده یاریت کند و دینت را در دنیا عزیز گردانده و در آخرت شفاعت و بهشت ارزانی بدارد راضی شوی. </p> <p><code class="aya" rel="20_131"/> <span class="aya" rel="20_131" data-words="1-15">و لا تمدن عینیک إلی ما متعنا به أزواجا منهم زهرة الحیاة الدنیا لنفتنهم فیه...</span>. </p> <p> <span class="phrase"><em>مدعین</em> به معنای مد دید آن است یعنی نگاه را طولانی کردن، و در این تعبیر مجاز عقلی به کار رفته و نگاه طولانی به هر چیز کنایه است از شدت علاقه و محبت به آن، و مراد از کلمه <em rel="fa_20_131_9-9" data-sentence="177:287">ازواج</em> -به طوری که گفته شده<span class="footnote" rel="3" title="الدر المنثور، ج ۴، ص ۳۱۳">*</span> -اصناف کفار و یا جفت‌های زن و شوهری از کفار است،  (که همان معنای خانواده می‌باشد) و اگر ازواج را نکره آورد برای اندک نشان دادن آنان است و اظهار اینکه اینان آن قدر ناچیزند که قابل اعتناء نیستند.</span> </p> <p><span class="phrase">جمله‌ <span class="aya" rel="20_131" data-words="11-13">زهرة الحیاة الدنیا</span> به منزله تفسیر است بر جمله <em>ما متعنا به</em> و کلمه <em rel="fa_20_131_11-11" data-sentence="137:206">زهرة</em>  منصوب به فعلی است در مقدر و تقدیر آن نعنی به-و یا جعلنا لهم-زهرة الحیاة الدنیا <em>است و مقصود از</em> زهره حیات دنیا زینت و بهجت آن است و کلمه <em rel="fa_20_131_14-14" data-sentence="342:45">نفتنهم</em> از فتنه است که به معنای آزمایش و سنجیدن است.</span> بعضی<span class="footnote" rel="4" title="جن و انس را نیافریدم مگر برای اینکه مرا بپرستند من از ایشان خرجی نمی‌خواهم و نمی‌خواهم که غذا به من بدهند زیرا خدا رازق همه است و دارای قدرتی متین است سوره ذاریات، آیات ۵۸-۸۶">*</span> گفته‌اند، مراد از آن فتنه عذاب است چون زیادی مال و اولاد نوعی عذاب است از ناحیه خدای تعالی هم چنان که فرمود:     <code class="page" rel="14,334"/> <span class="aya" rel="9_85" data-words="1-20">و لا تعجبک أموالهم و أولادهم إنما یرید الله أن یعذبهم بها فی الدنیا و تزهق أنفسهم و هم کافرون</span><span class="footnote" rel="1" title="مجمع البیان، ج ۷، ص ۳۷">*</span>. </p> <p>و مراد از جمله‌ <span class="aya" rel="20_131" data-words="17-21">رزق ربک خیر و أبقی</span> به قرینه مقابله با زهره حیات دنیا عبارت است از رزق حیات آخرت که معلوم است هم بهتر است و هم ماندنی‌تر. </p> <p>و معنای آیه این است که چشم خود را به زینت حیات دنیا و بهجت آن که ما اصنافی از مردم و یا عده‌معدودی از ایشان را به آن اختصاص داده‌ایم تا امتحانشان کنیم و ببینیم در آنچه روزیشان کرده‌ایم چه می‌کنند مدوز، زیرا آنچه پروردگارت به زودی در آخرت روزیت می‌کند بهتر و ماندنی‌تر است. </p> <h3> <span class="title" rel="20_132">مراد از اهل پیامبر (صلی اللَّه علیه و آله) در آیه: <span class="aya" rel="20_132" data-words="1-7">و أمر أهلک بالصلاة و اصطبر علیها</span> </span> </h3> <p> <code class="aya" rel="20_132"/> <span class="aya" rel="20_132" data-words="1-15">و أمر أهلک بالصلاة و اصطبر علیها لا نسئلک رزقا نحن نرزقک و العاقبة للتقوی...</span>. </p> <p>این آیه سیاقی سازگار با سیاق سایر آیات سوره دارد و پیدا است که مانند بقیه آیات مکی است علاوه بر این ما تا کنون به کسی بر نخورده‌ایم که بگوید در میان همه آیات سوره این یکی مدنی است، پس بنا بر این جمله <em>اهلک</em> بر حسب انطباقش با هنگام نزول، خدیجه همسر آن جناب و علی (ع) هستند چون علی (ع) هم اهل آن جناب و در خانه آن جناب بود و یا آن دو بزرگوار به ضمیمه بعضی از دختران رسول خدایند. </p> <p>پس اینکه بعضی<span class="footnote" rel="2" title="روح المعانی، ج ۱۶، ص ۲۸۰">*</span> گفته‌اند مراد از اهل، همسران و دختران و دامادش علی است، و اینکه بعضی<span class="footnote" rel="3" title="مجمع البیان، ج ۷، ص ۳۵">*</span> دیگر گفته‌اند: مراد همه پیروان از امت او هستند و نیز قول دیگران که گفته‌اند: مراد از آن همسران و دختران و خویشاوندان از بنی هشام و بنی مطلب است، صحیح نیست هر چند قول اول از نظر انطباق آیه، نه از حیث مورد نزول، حرف بدی نیست، و اینکه گفتیم نه از حیث مورد نزول برای این بود که گفتیم آیه در مکه نازل شده و رسول خدا  (ص) در مکه همسری به غیر خدیجه (ع) نداشت. </p> <p> <span class="aya" rel="20_132" data-words="8-12">لا نسئلک رزقا نحن نرزقک</span> -ظاهر مقابله‌ای که میان این دو جمله واقع شده این است که مراد از سؤال رزق در خواست برای خودش باشد و این کنایه است از اینکه ما (خدای تعالی) از تو بی‌نیازیم و تو محتاج مایی، پس آیه در معنای آیه‌ <span class="aya" rel="51_56-58" data-words="1-25">و ما خلقت الجن و الإنس إلا لیعبدون، ما أرید منهم من رزق و ما أرید أن یطعمون، إن الله هو الرزاق ذو القوة المتین</span><span class="footnote" rel="4" title="کافی">*</span> است. </p> <p>       <code class="page" rel="14,335"/> و نیز از نظر آن ذیلی که دارد یعنی جمله‌ <span class="aya" rel="20_132" data-words="13-15">و العاقبة للتقوی</span> در معنای آیه‌ <span class="aya" rel="22_37" data-words="1-12">لن ینال الله لحومها و لا دماؤها و لکن یناله التقوی منکم</span><span class="footnote" rel="1" title="تفسیر قمی، ج ۲، ص ۶۶">*</span> می‌باشد، پس اینکه بعضی<span class="footnote" rel="2" title="مجمع البیان، ج ۷، ص ۳۵">*</span> از مفسرین درخواست رزق را در این آیه به درخواست رزق برای خلق، یا برای شخص رسول خدا (ص) تفسیر کرده‌اند صحیح نیست. </p> <p>و تفسیر و بحث در پیرامون جمله‌ <span class="aya" rel="20_132" data-words="13-15">و العاقبة للتقوی</span> مکرر گذشته است. </p> <p>و بعید نیست که از آیه شریفه به خاطر اینکه امر به نماز را منحصر در اهل رسول خدا  (ص) کرده، با اینکه در دو آیه قبل آن را منحصر در خود رسول خدا (ص) کرده بود و می‌فرمود: در چهار هنگام نماز بخوان و صبر بکن، و نیز با در نظر گرفتن اینکه آن جناب را نهی می‌کرد از اینکه چشم به زر و زیور دنیایی کفار بدوزد، بر می‌آید که این سوره در اوائل بعثت، یا خصوص این آیه در آن موقع نازل شده است، و از ابن مسعود هم روایت شده که سوره طه از عتاق اول یعنی سوره‌های قدیمی است. </p> <p><code class="aya" rel="20_133"/> <span class="aya" rel="20_133" data-words="1-17">و قالوا لو لا یأتینا بآیة من ربه أ و لم تأتهم بینة ما فی الصحف الأولی</span>. </p> <p><span class="phrase">این آیه حکایت گفتار مشرکین مکه است که به عنوان تعریض به قرآن گفته‌اند: این قرآن آیتی نیست که بر نبوت دلالت کند، باید آیتی بیاورد نظیر آیاتی که پیغمبران نخست آوردند، کلمه <em rel="fa_20_133_12-12" data-sentence="170:46">بینه</em> به معنای شاهد بیان کننده، و یا شاهد روشن است.</span> و بعضی<span class="footnote" rel="3" title="منهج الصادقین، ج ۶، ص ۴۲">*</span> گفته‌اند: به معنای بیان است. </p> <p><span class="phrase">هر چه باشد اینکه گفته‌اند: اگر آیتی از ناحیه پروردگارش نیاورد ، منظورشان اهانت به قرآن کریم و عاجز ساختن رسول خدا (ص) در آوردن آیت پیشنهادی است و جمله‌ <span class="aya" rel="20_133" data-words="9-13">أ و لم تأتهم بینة...</span> پاسخ از آن اعتراض است، و معنایش بنا بر وجه اول از دو معنایی که برای کلمه <em rel="fa_20_133_12-12" data-sentence="302:171">بینة</em> کردیم این می‌شود که: مگر نیامد برای ایشان شاهدی که شهادت دهد بر آنچه در کتابهای نخستین-تورات و انجیل و سائر کتب آسمانی-از شرایع و حقایق معارف است، و بیان کننده آنها باشد.</span> بله آمد، و آن قرآن است که به وسیله مردی درس نخوانده آمده است، مردی که هیچ سابقه مراجعه به معلمی که تعلیمش دهد، و تلقینش کند     <code class="page" rel="14,336"/> نداشته است . </p> <p>و اما بنا بر وجه دوم معنا چنین می‌شود: مگر نیامد برای ایشان بیان آنچه در کتب نخستین از اخبار امتهای گذشته بود، آنهایی که بر انبیای خود معجزاتی پیشنهاد کردند، و آن انبیا هم آن معجزات را آوردند، و آوردن آنها باعث هلاکت و استیصال آنان شد، چون بعد از آمدن آن معجزات باز هم ایمان نیاوردند، با این حال مردم امروز چرا متنبه نمی‌شوند، و ایشان هم مانند آن اقوام گذشته پیشنهاد معجزه می‌کنند، با اینکه معجزه قرآن برایشان آمد؟ هر یک از این دو معنا را که قبول کنیم، نظیرش در کلام خدای تعالی آمده است. </p> <p><code class="aya" rel="20_134"/> <span class="aya" rel="20_134" data-words="1-22">و لو أنا أهلکناهم بعذاب من قبله لقالوا ربنا لو لا أرسلت إلینا رسولا فنتبع آیاتک من قبل أن نذل و نخزی</span>. </p> <p><span class="phrase">ظاهرا ضمیر در <em>من قبله</em> به کلمه <em rel="fa_20_133_12-12" data-sentence="39:413">بینه</em> -که در آیه قبلی بود-بر می‌گردد، چون مقصود از آن قرآن است، و معنای آیه این است که: اگر ما کفار را به خاطر اسرافی که در کفر ورزیدند، به عذابی هلاک کنیم قبل از آنکه بر آنان بینه نازل سازیم و حجت را بر آنان تمام کنیم، آن وقت حجت به نفع آنان و به ضرر ما، و خلاصه حق به جانب ایشان می‌شد، چون می‌گفتند: پروردگارا!چرا رسولی به سوی ما گسیل نکردی، تا قبل از آنکه به عذاب استیصال هلاک و بیچاره شویم، آیات تو را پیروی کنیم؟.</span> </p> <p>بعضی<span class="footnote" rel="1" title="تفسیر قمی، ج ۲، ص ۶۶">*</span> از مفسرین گفته‌اند: ضمیر مذکور به رسول بر می‌گردد، هر چند چنین لفظی قبلا نیامده، ولی از مضمون آیه قبلی استفاده می‌شود، به شهادت اینکه گفتند: چرا رسولی به سوی ما نفرستادی و این وجه از نظر لفظ وجهی قریب و نزدیک به ذهن است، ولی معنای اول از نظر معنا قریب به ذهن است، و جمله‌ <span class="aya" rel="20_134" data-words="15-16">فنتبع آیاتک</span> آن را تایید می‌کند، چون نفرمود:  <em>فنتبع رسولک</em> . </p> <p><code class="aya" rel="20_135"/> <span class="aya" rel="20_135" data-words="1-12">قل کل متربص فتربصوا فستعلمون من أصحاب الصراط السوی و من اهتدی</span>. </p> <p><span class="phrase">کلمه <em>تربص</em> به معنای انتظار است، و <em rel="fa_20_135_8-9" data-sentence="42:441">صراط سوی</em> به معنای راه مستقیم است، و جمله <em rel="fa_20_135_2-3" data-sentence="135:391">کل متربص</em> معنایش این است که بگو هر یک از ما و شما منتظریم، ما منتظریم تا وعده‌ای که در باره شما خدا به ما داده، که دین خود را بر کفر شما جلو می‌اندازدو نور خود را تمام می‌کند فرا رسد، شما هم منتظرید تا بلاها بر سر ما هجوم آورد، و شما بتوانید دعوت حق ما را باطل کنید، و هر یک از ما و شما راه خود را به سوی آرزو و هدف خود گرفته، پیش   <code class="page" rel="14,337"/> می‌رود، پس شما منتظر باشید.</span> </p> <p>و این جمله تهدید است، می‌فرماید به زودی خواهید فهمید که کدام یک از ما و شما راه درست را پیموده، و آن صراط مستقیمی که آدمی را به هدفش می‌رساند. طی کرده، و کدام یک به مطلوب خود راه یافته است، که این جمله از اخبار غیبی است که فتح و پیروزی مسلمان را پیشگویی می‌کند. </p> <h3>بحث روایتی‌ <span class="title" rel="20_130 20_131"> (روایاتی در ذیل آیات: <span class="aya" rel="20_130" data-words="5-8">و سبح بحمد ربک...</span> و <span class="aya" rel="20_131" data-words="1-4">و لا تمدن عینیک...</span> و...) </span> </h3> <p> در تفسیر قمی در ذیل جمله‌ <span class="aya" rel="20_129" data-words="8-12">لکان لزاما و أجل مسمی</span> گفته است: عذاب بر آنان نازل می‌شد، و لیکن خدای تعالی آن را تا مدتی معین تاخیر انداخت<span class="footnote" rel="1" title="تفسیر قمی، ج ۲، ص ۶۷">*</span>. </p> <p>و در الدر المنثور است که طبرانی و ابن مردویه و ابن عساکر، از جریر، از رسول خدا  (ص) روایت کرده‌اند که در ذیل جمله‌ <span class="aya" rel="20_130" data-words="5-14">و سبح بحمد ربک قبل طلوع الشمس و قبل غروبها</span> فرمود: یعنی قبل از طلوع آفتاب نماز صبح را و قبل از غروب آن نماز عصر را بخوان<span class="footnote" rel="2" title="مجمع البیان، ج ۷، ص ۳۶">*</span>. </p> <p>و در تفسیر قمی در ذیل جمله‌ <span class="aya" rel="20_130" data-words="15-22">و من آناء اللیل فسبح و أطراف النهار</span> گفته یعنی صبح و شام<span class="footnote" rel="3" title="روح المعانی، ج ۱۶، ص ۲۸۴">*</span>. </p> <p>مؤلف: این روایت گفتار گذشته ما را تایید می‌کند. </p> <p>و در کافی به سند خود از زراره از امام ابی جعفر (ع) روایت کرده که گفت: به حضرتش عرضه داشتم: <span class="aya" rel="20_130" data-words="20-24">و أطراف النهار لعلک ترضی</span> یعنی چه؟ فرمود یعنی در روز، نافله بخوان<span class="footnote" rel="4" title="مجمع البیان، ج ۷، ص ۳۷">*</span>. </p> <p>مؤلف: این روایت تسبیح را به معنای مطلق نماز و یا مطلق تسبیح گرفته. </p> <p>و در تفسیر قمی در ذیل جمله‌ <span class="aya" rel="20_131" data-words="1-4">و لا تمدن عینیک...</span> می‌گوید امام صادق  (ع) فرمود وقتی که این آیه نازل شد رسول خدا برخاست و نشست آن گاه فرمود کسی که در ناکامیها به آنچه نزد خدا است دلگرم نباشد دلش از حسرت بر دنیا پاره پاره می‌شود و         <code class="page" rel="14,338"/> کسی که چشم به آنچه مردم دارند بدوزد اندوهش بسیار گشته و هرگز از غیظ تهی نمی‌شود و کسی که نفهمد که خدای تعالی غیر از خوردن و آشامیدن نعمتهایی دارد اجلش کوتاه و عذابش نزدیک می‌گردد<span class="footnote" rel="1" title="روح المعانی، ج ۱۶، ص ۲۸۰">*</span>. </p> <p>و در الدر المنثور است که ابن ابی شیبه و ابن راهویه و بزار و ابو یعلی و ابن جریر و ابن منذر و ابن ابی حاتم و ابن مردویه و خرائطی در کتاب مکارم الاخلاق خود و ابو نعیم در کتاب معرفت همگی از ابی رافع روایت کرده‌اند که: رسول خدا (ص) وقتی شخصی را میهمان کرد در حالی که طعامی که شایسته میهمان باشد نداشت‌مرا نزد مردی یهودی فرستاد که مقداری آرد به ما نسیه بدهد تا روز اول رجب پول آن را می‌آورم. یهودی در پاسخ گفت: نسیه نمی‌دهم مگر با گرو. </p> <p>من به خدمت رسول خدا (ص) آمده و جریان را بازگو کردم، فرمود: هان به خدا سوگند که من در آسمان امین و در زمین امین هستم اگر به ما سلف دهد و یا بفروشد پولش را به او می‌رسانیم اینک زره مرا به عنوان رهن برایش ببر. می‌گوید من بیرون نشدم تا آنکه آیه‌ <span class="aya" rel="20_131" data-words="1-10">و لا تمدن عینیک إلی ما متعنا به أزواجا منهم</span> نازل گردید و گویا او را در باره ناکامیهای دنیایی دلداری می‌دهد<span class="footnote" rel="2" title="روح المعانی، ج ۱۶، ص ۲۸۴">*</span>. </p> <p>مؤلف: مضمون آیه مذکور مخصوصا ذیل آن با قصه‌ای که در روایت آمده نمی‌سازد. </p> <p>و در همان کتاب است که ابن مردویه و ابن عساکر و ابن نجار از ابی سعید خدری روایت می‌کند که گفت: وقتی آیه‌ <span class="aya" rel="20_132" data-words="1-4">و أمر أهلک بالصلاة</span> نازل شد رسول خدا (ص) همواره تا هشت ماه به در خانه علی می‌آمد و می‌فرمود: الصلاة رحمکم اللَّه‌ <span class="aya" rel="33_33" data-words="22-32">إنما یرید الله لیذهب عنکم الرجس أهل البیت و یطهرکم تطهیرا</span> -نماز، خدا رحمتتان کند همانا خدا می‌خواهد پلیدی را از شما اهل بیت دور نموده آن طور که خود می‌داند تطهیرتان کند<span class="footnote" rel="3" title="مجمع البیان، ج ۷، ص ۳۷">*</span>. </p> <p>مؤلف: این روایت را صاحب مجمع البیان نیز از خدری نقل کرده<span class="footnote" rel="4" title="منهج الصادقین، ج ۶، ص ۴۲">*</span> ولی در نقل او به جای هشت ماه نه ماه آمده. و همین معنا در کتاب عیون در ضمن بحثی که میان حضرت رضا  (ع) و مامون شده از آن جناب نقل شده<span class="footnote" rel="5" title="روح المعانی، ج ۲۲، ص ۱۳۳">*</span>. </p> <p>           <code class="page" rel="14,339"/> و قمی نیز آن را در تفسیر خود به طور رفع آورده<span class="footnote" rel="1" title="مجمع البیان، ج ۷، ص ۳۶">*</span>. و تقیید نه ماه مبنی بر رفتاری است که راوی از عمل رسول خدا (ص) مشاهده کرده نه اینکه راوی خواسته باشد تاریخ و تحدید آن را معین کرده باشد، به دلیل روایتی که شیخ در امالی به سند خود از ابی الحمیراء روایت کرده که گفت من چهل صبح شاهد رفتار رسول خدا (ص) بودم که می‌آمد درب خانه علی و فاطمه و دو طرف چهار چوبه درب را می‌گرفت و می‌فرمود: سلام بر شما اهل بیت و رحمت و برکات خدا بر شما، نماز، !خدا رحمتتان کند، خدا می‌خواهد پلیدی را از شما اهل بیت برداشته آن طور که خود می‌داند تطهیرتان کند<span class="footnote" rel="2" title="مجمع البیان، ج ۷، ص ۳۷">*</span>. </p> <p>و ظاهر روایت این است که آیه شریفه در مدینه نازل شده است و حال آنکه تا آنجا که من یاد دارم احدی این را نگفته و شاید مراد بیان این معنا باشد که رسول خدا (ص) در مدینه این کار را می‌کرد تا به آیه شریفه که در مکه نازل شده عمل کرده باشد هر چند که این احتمال هم از لفظ آیه بعید است. </p> <p>ولی روایت قمی که قبلا بدان اشاره کردیم این احتمال را تایید می‌کند، چون در آن آمده: پس همواره این عمل را همه روزه انجام می‌داد، حتی زمانی هم که به مدینه آمد، تا از دنیا رفت ، و داستان امر فرمودنش اهل بیت را به نماز، به طرق دیگری غیر آنچه آوردیم نیز روایت شده. </p> <p>و در الدر المنثور است که ابو عبید و سعید بن منصور و ابن منذر و طبرانی، در کتاب اوسط، و ابو نعیم در حلیه، و بیهقی در کتاب شعب الایمان، به سند صحیح از عبد اللَّه بن سلام روایت کرده‌اند که گفت: رسول خدا (ص) وقتی خاندانش دچار شدت تنگی می‌شدند، دستورشان می‌داد به نماز و این آیه را تلاوت می‌کرد: <span class="aya" rel="20_132" data-words="1-4">و أمر أهلک بالصلاة...</span><span class="footnote" rel="3" title="الدر المنثور، ج ۴، ص ۳۱۳">*</span>. </p> <p>مؤلف: این معنا از احمد در کتاب زهد، ابن ابی حاتم، و بیهقی در شعب الایمان، نیز از ثابت از آن جناب روایت شده<span class="footnote" rel="4" title="الدر المنثور، ج ۴، ص ۳۱۳">*</span> و بنا بر این روایت، مراد از تسبیح معنایی وسیع‌تر از معنای لغوی آن است. </p> 
