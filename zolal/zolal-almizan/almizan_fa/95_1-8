<h2 class="sura">سوره تین ، مکی است و هشت آیه دارد </h2><h3 class="ayas">سوره التین آیه‌های ۱ تا ۸</h3><code class="section" rel="95_1-8"/><h3>ترجمه آیات</h3> <p> <span class="trans" rel="95_0">به نام خدای رحمان و رحیم،  </span><span class="trans" rel="95_1">سوگند به دو سرزمین (انبیاء خیز) شام و بیت المقدس (یا قسم به انجیر و زیتون).  «۱» </span><span class="trans" rel="95_2">و سوگند به سرزمین <em>طور سینا</em>.  «۲» </span><span class="trans" rel="95_3">سوگند به مکه این بلد امین.  «۳» </span><span class="trans" rel="95_4">که ما انسان را به بهترین نظام خلقت خلق کردیم.  «۴» </span><span class="trans" rel="95_5">سپس او را-در صورتی که منحرف شود-به پست‌ترین مرحله برگرداندیم.  «۵» </span><span class="trans" rel="95_6">مگر کسانی را که ایمان آورده و اعمال صالح کنند که پاداشی قطع ناشدنی دارند.  «۶» </span><span class="trans" rel="95_7">حال ای انسان!آن انگیزه‌ای که تو را وا می‌دارد به اینکه روز جزا را تکذیب کنی چیست؟.  «۷» </span><span class="trans" rel="95_8">مگر خدا را احکم الحاکمین نیافتید؟.  «۸» </span></p>             <h3>بیان آیات</h3> <p> این سوره مساله بعث و جزا را یاد آور شده، مطلب را از راه خلقت انسان در بهترین تقویم، و سپس اختلاف افراد انسان در بقا بر فطرت اولی و خارج شدن از آن، و در نتیجه تنزلش تا اسفل سافلین را بیان نموده، در آخر خاطر نشان می‌کند که به حکم حکمت الهی واجب است که بین دو طایفه در دادن جزا فرق گذاشت، و پاداش هر دو نباید یکسان باشد. </p> <p>و این سوره مکی است، هر چند که می‌تواند مدنی هم باشد، مؤید مکی بودنش سوگند به‌ <span class="aya" rel="95_3" data-words="1-4">و هذا البلد الأمین</span> است هر چند که این نیز صریح نیست در اینکه سوره در مکه نازل شده، چون احتمال دارد سوگند به شهر مکه بعد از هجرت آن حضرت و مراجعتش به مکه نازل شده باشد. </p> <h3> <span class="title" rel="95_1 95_3"><span class="phrase">مراد از <em rel="fa_95_1_2-2" data-sentence="8:103">تین</em> و <em rel="fa_95_1_4-4" data-sentence="63:86">زیتون</em> و وجه تسمیه مکه به‌ <span class="aya" rel="95_3" data-words="3-4">البلد الأمین</span></span> </span> </h3> <p> <span class="aya" rel="95_1-3" data-words="1-11">و التین و الزیتون، و طور سینین، و هذا البلد الأمین</span> <span class="phrase">بعضی<span class="footnote" rel="1" title="مجمع البیان، ج ۱۰، ص ۵۱۰">*</span> از مفسرین گفته‌اند: مراد از کلمه <em rel="fa_95_1_2-2" data-sentence="110:151">تین</em>  (انجیر) و <em rel="fa_95_1_4-4" data-sentence="176:125">زیتون</em> دو میوه معروف است، که خدای تعالی به آنها سوگند یاد کرده، به خاطر اینکه در آنها فواید بسیار زیادی و خواص و منافعی سراغ داشته.</span> </p> <p>ولی بعضی<span class="footnote" rel="2" title="روح المعانی، ج ۳۰، ص ۱۷۳">*</span> دیگر گفته‌اند: منظور از تین، کوهستانی است که دمشق بر بلندی آن واقع شده، و منظور از زیتون کوهستانی است که بیت المقدس بر بالای یکی از کوه‌هایش بنا شده، و اطلاق نام دو میوه انجیر و زیتون بر این دو کوه شاید برای این بوده که این دو میوه در این دو منطقه می‌روید، و سوگند خوردن به این دو منطقه هم شاید به خاطر این بوده که عده بسیاری از انبیا در این دو نقطه مبعوث شده‌اند. و بعضی دیگر احتمال‌هایی دیگر داده‌اند. </p> <p><code class="aya" rel="95_2"/><code class="aya" rel="95_3"/>و مراد از <span class="aya" rel="95_2" data-words="2-3">طور سینین</span>، کوهی است که در آن خدای تعالی با موسی بن عمران تکلم کرد، که <em>طور سیناء</em> هم نامیده می‌شود، و مراد از <span class="aya" rel="95_3" data-words="2-4">هذا البلد الأمین</span> مکه مشرفه است، و بلد امینش خواند، چون امنیت یکی از خواصی است که برای حرم تشریع شده، و هیچ جای دیگر دنیا چنین حکمی برایش تشریع نشده، و این حرم سرزمینی است که خانه کعبه در آن واقع است، و خدای تعالی در باره آن فرموده: <span class="aya" rel="29_67" data-words="1-8">أ و لم یروا أنا جعلنا حرما آمنا</span><span class="footnote" rel="3" title="مگر ندیدند که ما حرمی ایمن درست کردیم سوره عنکبوت، آیه ۶۷">*</span>، و نیز در       <code class="page" rel="20,540"/> دعایی که قرآن کریم از ابراهیم خلیل (ع) حکایت کرده آمده: <span class="aya" rel="2_126" data-words="5-9">رب اجعل هذا بلدا آمنا</span><span class="footnote" rel="1" title="پروردگارا!این محل رای شهری امن قرار بده سوره بقره، آیه ۱۲۶">*</span>، و در دعای دیگرش آمده: <span class="aya" rel="14_35" data-words="5-9">رب اجعل هذا البلد آمنا</span><span class="footnote" rel="2" title="پروردگارا!این شهر رای شهری امن کن سوره ابراهیم، آیه ۳۵">*</span>. </p> <p>و <span class="phrase">در آیه مورد بحث با آوردن کلمه <em rel="fa_95_3_2-2" data-sentence="30:358">هذا</em> و اشاره کردن به مکه احترام خاصی از آن کرده، و فهمانده که کعبه نسبت به آن سه نقطه دیگر شرافت خاصی دارد، و اگر آن را امین خوانده یا به این جهت است که کلمه <em rel="fa_95_3_4-4" data-sentence="237:191">امین</em> را به معنای <em>آمن</em> گرفته، و آمن معنای نسبت را افاده می‌کند، و در نتیجه به معنای ذی الامن-دارای امن است، مثل اینکه کلمه  <em>لابن و تامر</em> به معنای دارنده لبن (شیر) و تمر (خرما) است.</span> و یا به خاطر این است که فعیل در اینجا به معنای مفعول است، یعنی شهری که مردم در آن ایمن هستند، و کسی از اهالی آن این ترس را ندارد که بر سرش بریزند و آسیبش برسانند، پس نسبت امن به خود شهر دادن نوعی مجازگویی است. </p> <h3> <span class="title" rel="95_1 95_2 95_3 95_4 95_5 95_6 95_7 95_8">منظور از خلقت انسان در احسن تقویم و اشاره به مقام رفیع او بر حسب طبع اولی و استعداد ذاتی</span> </h3> <p> <code class="aya" rel="95_4"/> <span class="aya" rel="95_4" data-words="1-6">لقد خلقنا الإنسان فی أحسن تقویم</span> این آیه جواب چهار سوگند قبل است، و منظور از خلق کردن انسان در احسن تقویم این است که: تمامی جهات وجود انسان و همه شؤونش مشتمل بر تقویم است. و <span class="phrase">معنای <em>تقویم انسان</em> آن است که او را دارای قوام کرده باشند، و <em>قوام</em> عبارت است از هر چیز و هر وضع و هر شرطی که ثبات انسان و بقایش نیازمند بدان است، و منظور از کلمه  <em rel="fa_95_4_3-3" data-sentence="178:57">انسان</em> جنس انسان است، پس جنس انسان به حسب خلقتش دارای قوام است.</span> </p> <p>و نه تنها دارای قوام است، بلکه به حسب خلقت دارای بهترین قوام است، و از این جمله و جمله بعدش که می‌فرماید: <span class="aya" rel="95_5-6" data-words="1-6">ثم رددناه أسفل سافلین، إلا الذین...</span> استفاده می‌شود که انسان به حسب خلقت طوری آفریده شده که صلاحیت دارد به رفیع اعلی عروج کند، و به حیاتی خالد در جوار پروردگارش، و به سعادتی خالص از شقاوت نائل شود، و این به خاطر آن است که خدا او را مجهز کرده به جهازی که می‌تواند با آن علم نافع کسب کند، و نیز ابزار و وسائل عمل صالح را هم به او داده، و فرموده: <span class="aya" rel="91_7-8" data-words="1-9">و نفس و ما سواها، فألهمها فجورها و تقواها</span><span class="footnote" rel="3" title="و سوگند به نفس آدمی و آن کس که آن رای منظم ساخته، سپس فجور و تقوا رای به او الهام کرده است سوره شمس، آیه ۷ و ۸">*</span> پس هر وقت بدانچه دانسته ایمان آورد، و ملازم اعمال صالح گردید، خدای تعالی او را به سوی خود عروج می‌دهد و بالا می‌برد، هم چنان که فرمود:       <code class="page" rel="20,541"/> <span class="aya" rel="35_10" data-words="8-15">إلیه یصعد الکلم الطیب و العمل الصالح یرفعه</span><span class="footnote" rel="1" title="اعتقاد پاک و صحیح به سوی او بالا می‌رود، و عمل صالح در بالا رفتن آن کمکش می‌کند">*</span>، و نیز فرموده: <span class="aya" rel="22_37" data-words="8-12">و لکن یناله التقوی منکم</span><span class="footnote" rel="2" title="(گوشت قربانی عاید خدا نمی‌شود) و لیکن تقوای شما است که به سوی او عروج نموده، و به او می‌رسد سوره حج، آیه ۳۷">*</span>، و نیز فرموده: <span class="aya" rel="58_11" data-words="20-29">یرفع الله الذین آمنوا منکم و الذین أوتوا العلم درجات</span><span class="footnote" rel="3" title="خدای تعالی از میان شما کسانی را بالا می‌برد که ایمان آورده باشند، و در میان آنان کسانی که توفیق علمشان داده شده به درجاتی بالاترند سوره مجادله، آیه ۱۱">*</span>، و نیز فرموده: <span class="aya" rel="20_75" data-words="8-11">فأولئک لهم الدرجات العلی</span><span class="footnote" rel="4" title="ایشان درجاتی بس بلند دارند سوره طه، آیه ۷۵">*</span>، و آیات دیگر از این قبیل، که دلالت می‌کند بر اینکه مقام انسان مقام بلندی است، و مدام می‌تواند به وسیله ایمان و عمل صالح بالا رود، و این از ناحیه خدا عطایی است قطع ناشدنی، و خدا آن را پاداش خوانده، هم چنان که آیه ششم این سوره به آن اشاره دارد، و می‌فرماید: <span class="aya" rel="95_6" data-words="7-10">فلهم أجر غیر ممنون</span>. </p> <h3> <span class="title" rel="95_5">چند احتمال در باره مراد از <em>رد</em> انسان (جز مؤمنان صالح العمل) به‌ <span class="aya" rel="95_5" data-words="3-4">أسفل سافلین</span> </span> </h3> <p> <code class="aya" rel="95_5"/> <span class="aya" rel="95_5" data-words="1-4">ثم رددناه أسفل سافلین</span> <span class="phrase">کلمه <em>رد</em> که مصدر فعل <em rel="fa_95_5_2-2" data-sentence="29:333">رددنا</em> است، ظاهرش این است که به همان معنای معروفش باشد، در نتیجه کلمه <em rel="fa_95_5_3-3" data-sentence="148:256">اسفل</em> به خاطر افتادن حرف جر یعنی حرف <em>الی</em> از اولش منصوب شده، و تقدیرش <em>رددناه الی اسفل</em> است، و مراد از <span class="aya" rel="95_5" data-words="3-4">أسفل سافلین</span> مقام منحطی است که از هر پستی پست‌تر، و از مقام هر شقی و زیانکاری پایین‌تر است.</span> </p> <p>و معنای آیه این است که: سپس ما همین انسان را که در بهترین تقویم آفریدیم، به مقام پستی برگرداندیم که از مقام تمام اهل عذاب پست‌تر است. </p> <p>احتمال هم دارد که کلمه <em>رد</em> در اینجا به معنای جعل باشد، یعنی ما او را پست‌ترین پست‌ها قرار دادیم. و <span class="phrase">نیز احتمال دارد به معنای تغییر باشد، و معنا چنین باشد که: ما سپس همین انسان را که آن طور آفریدیم تغییر می‌دهیم، و مراد از <em rel="fa_95_5_3-3" data-sentence="122:28">سفالت</em> به هر حال شقاوت و عذاب است.</span> </p> <p>و بعضی<span class="footnote" rel="5" title="مجمع البیان، ج ۱۰، ص ۵۱۱">*</span> گفته‌اند: مراد از خلقت انسان در احسن تقویم، همان شرایطی است که یک انسان در آن شرایط، هستی می‌یابد و به حد جوانی می‌رسد، حدی که قوایش استقامت یافته، صورت ظاهریش، و جمال هیئتش به کمال می‌رسد. و مراد از رد انسان به اسفل سافلین </p> <p>سوره فاطر، آیه 10.          <code class="page" rel="20,542"/> بر گرداندنش به دوران ضعف قوای ظاهری و باطنیش در پیری است، که قد و قامتش از استقامت به انحناء می‌گراید، و هوش و حواسش ناتوان می‌شود، در نتیجه این آیه مفاد آیه زیر را می‌رساند که فرموده: <span class="aya" rel="36_68" data-words="1-6">و من نعمره ننکسه فی الخلق</span><span class="footnote" rel="1" title="هر که را عمر دراز دهیم در پیری از خلقتش می‌کاهیم سوره یس، آیه ۶۸">*</span>. </p> <p>و لیکن این معنا با آیه‌ <span class="aya" rel="95_6" data-words="1-6">إلا الذین آمنوا و عملوا الصالحات</span> نمی‌سازد، چون به طور مسلم این استثنای متصل است، و برگشتن خلق و خوی انسان در دوران پیری استثناپذیر نیست، چون حکم خلقت عمومی است، و مؤمن و کافر سرش نمی‌شود، هر کس به دوران پیری برسد چه صالح باشد و چه طالح، خلقت ظاهری و خوی باطنیش تغییر می‌کند، و ادعای اینکه مردم صالح و مؤمن چنین نمی‌شوند، و از دگرگونی مصون هستند، ادعایی است خرافی. </p> <p>و همچنین این ادعا که کسی بگوید: مراد از انسان در آیه شریفه تنها کافر است، و مراد از <em>رد او</em> بردنش به جهنم، و یا استثناء در آیه منقطع است، و مراد از رد، نکس در خلقت است. </p> <p><code class="aya" rel="95_6"/> <span class="aya" rel="95_6" data-words="1-10">إلا الذین آمنوا و عملوا الصالحات فلهم أجر غیر ممنون</span> مگر کسانی که ایمان آورده و اعمال صالح کردند، که اجری غیر ممنون یعنی غیر مقطوع دارند، و این استثناء متصل و استثناء از جنس انسان است، و حرف <em>فاء</em> جمله <span class="aya" rel="95_6" data-words="7-8">فلهم أجر...</span> را متفرع بر این استثنا می‌کند، و این خود مؤید آن است که مراد از رد انسان به سوی اسفل سافلین، ردش به سوی شقاوت و عذاب است. </p> <h3> <span class="title" rel="95_7">معنای آیه: <span class="aya" rel="95_7" data-words="1-4">فما یکذبک بعد بالدین...</span> و تقریر احتجاجی که برای اثبات بعث و جزا متضمن است</span> </h3> <p> <code class="aya" rel="95_7"/> <span class="aya" rel="95_7-8" data-words="1-9">فما یکذبک بعد بالدین، أ لیس الله بأحکم الحاکمین</span> خطاب در این آیه به انسان است، البته به اعتبار جنس انسان. </p> <p>ولی بعضی<span class="footnote" rel="2" title="آیا کسانی که گناهان را مرتکب می‌شوند، گمان کرده‌اند ما با آنان همان معامله را می‌کنیم که با افراد با ایمان و با اعمال صالح خواهیم کرد؟ و آیا حیات و موت هر دو یکسان است؟ چه بد حکمی است که می‌کنند سوره جاثیه، آیه ۲۱">*</span> گفته‌اند: در ظاهر خطاب به رسول خدا (ص) است، و در واقع منظور سایر مردمند. <span class="phrase">کلمه <em>ما</em> در آن استفهامی و استفهامش توبیخی است، و جار و مجرور <em rel="fa_95_7_4-4" data-sentence="69:73">بالدین</em> متعلق است به جمله <em rel="fa_95_7_2-2" data-sentence="143:40">یکذبک</em> ، و کلمه <em rel="fa_95_7_4-4" data-sentence="208:18">دین</em> به معنای جزا است.</span> و معنایش-به طوری که گفته‌اند-<span class="footnote" rel="3" title="روح المعانی، ج ۳۰، ص ۱۷۷">*</span> این است که ای انسان!آن انگیزه‌ای که تو را واداشته که جزای روز قیامت را تکذیب کنی چیست؟ آن هم بعد از اینکه ما انسان را را دو طایفه کرده، یک طایفه که به سوی اسفل سافلین برگشتند، و طایفه‌ای که پاداش داده شدند، پاداشی قطع ناشدنی. </p> <p><code class="aya" rel="95_8"/> <span class="aya" rel="95_8" data-words="1-5">أ لیس الله بأحکم الحاکمین</span> -این استفهام برای تقریر و تثبیت مطلب قبل است، و  احکم الحاکمین بودن خدا به این معنا است که او فوق هر حاکم است، چون حکمش     <code class="page" rel="20,543"/> متقن‌ترین حکم است، و در حقیقت و نفوذ از حکم هر حاکم دیگر برتر است، حکم او به هیچ وجه دچار وهن و اضطراب و بطلان نمی‌گردد، خدای تعالی در عالم خلقت و تدبیر حکمی می‌راند که به مقتضای حکمت باید رانده شود، حکمی متقن و زیبا و با نفوذ، و چون از یک سو خدای تعالی احکم الحاکمین، و از سوی دیگر مردم از نظر اعتقاد و عمل دو طایفه هستند حکمت واجب می‌سازد که خدای تعالی بین این دو طایفه از نظر جزا در حیات باقی آخرت فرق بگذارد، و همین است که مساله بعث را واجب می‌کند. </p> <p>پس تفریعی که در جمله‌ <span class="aya" rel="95_7" data-words="1-4">فما یکذبک بعد بالدین</span> شده، از قبیل تفریع نتیجه بر حجت است، و جمله‌ <span class="aya" rel="95_8" data-words="1-5">أ لیس الله بأحکم الحاکمین</span> حجت مذکور را تتمیم می‌کند، چون تمامیت حجت، موقوف بر احکم الحاکمین بودن خداست. </p> <p>و حاصل آن حجت این است که: بعد از آنکه مسلم شد که انسان در احسن تقویم خلق شده، و معلوم شد که بعد از خلقت، به دو طایفه تقسیم می‌شود، طایفه‌ای که از تقویم خدادادیش که تقویمی احسن بود خارج و به سوی اسفل سافلین برمی‌گردد، و طایفه‌ای که به همان تقویم احسن الهی و بر صراط فطرت اولش باقی می‌ماند. و از سوی دیگر خدای تعالی مدبر امور ایشان، احکم الحاکمین است. و از سوی سوم حکمت این خدا اقتضا دارد که با این دو طایفه یک جور معامله نکند نتیجه می‌گیریم که پس باید روز جزایی باشد، تا هر طایفه‌ای به جزای عملی که کرده‌اند برسند، و عقل و فطرت آدمی اجازه نمی‌دهد و بهانه‌ای ندارد که این روز جزا را تکذیب کند. </p> <p>پس آیات مورد بحث-به طوری که ملاحظه می‌کنید-همان معنایی را افاده می‌کند که آیه زیر آن را افاده می‌کند: <span class="aya" rel="38_28" data-words="1-14">أم نجعل الذین آمنوا و عملوا الصالحات کالمفسدین فی الأرض أم نجعل المتقین کالفجار</span><span class="footnote" rel="1" title="آیا قابل قبول است که ما مردم با ایمان و اعمال صالح را مانند مفسدین در ارض، و یا مردم با تقوا را مانند فجار قرار دهیم؟ سوره ص، آیه ۲۸">*</span>، و نیز آیه زیر که می‌فرماید: <span class="aya" rel="45_21" data-words="1-19">أم حسب الذین اجترحوا السیئات أن نجعلهم کالذین آمنوا و عملوا الصالحات سواء محیاهم و مماتهم ساء ما یحکمون</span><span class="footnote" rel="2" title="روح المعانی، ج ۳۰، ص ۱۷۷">*</span>. </p> <p>و بعضی<span class="footnote" rel="3" title="روح المعانی، ج ۳۰، ص ۱۷۷">*</span> از مفسرین که خطاب در آیه‌ <span class="aya" rel="95_7" data-words="1-2">فما یکذبک</span> را متوجه رسول خدا (ص)       <code class="page" rel="20,544"/> دانسته‌اند، کلمه <em>ما-چیزی که</em> را به معنای <em>من-کسی که</em>  گرفته‌اند، و نیز حکم را به معنای قضا گرفته، و در نتیجه آیه را چنین معنا کرده‌اند: وقتی مردم مختلف هستند، و لازمه اختلافشان اختلاف جزایشان در روز جزاست، پس کسی که تکذیب جزا را روش خود کرده آیا خدای تعالی را <em>اقضی القاضین</em> نمی‌داند؟ آری او بین تو و تکذیب‌گران به تو به روز جزا حکم خواهد کرد. </p> <p>ولی خواننده عزیز توجه دارد که صاحبان این وجه بیهوده خود را به زحمت انداخته‌اند. </p> <h3>بحث روایتی‌ <span class="title" rel="95_1 95_3"> <span class="phrase">(چند روایت راجع به مراد از <em rel="fa_95_1_2-2" data-sentence="27:42">تین</em> ، <em rel="fa_95_1_4-4" data-sentence="82:25">زیتون</em> و <em rel="fa_95_3_3-4" data-sentence="139:1">البلد الامین</em>)</span> </span> </h3> <p> <span class="phrase">در تفسیر قمی در ذیل آیه‌ <span class="aya" rel="95_1-3" data-words="1-11">و التین و الزیتون، و طور سینین، و هذا البلد الأمین</span> آمده که: منظور از <em rel="fa_95_1_2-2" data-sentence="150:252">تین</em> ، مدینه، و از <em rel="fa_95_1_4-4" data-sentence="219:223">زیتون</em> بیت المقدس، و از <em rel="fa_95_2_2-3" data-sentence="293:187">طور سینین</em> کوفه، و از <span class="aya" rel="95_3" data-words="2-4">هذا البلد الأمین</span> مکه است<span class="footnote" rel="1" title="تفسیر برهان، ج ۴، ص ۴۷۷ و نور الثقلین، ج ۵، ص ۶۰۶">*</span>.</span> </p> <p>مؤلف: این معنا در بعضی از روایات از موسی بن جعفر (ع) از پدران بزرگوارش‌ از رسول خدا (ص) نیز آمده، ولی خالی از اشکال نیست<span class="footnote" rel="2" title="تفسیر برهان، ج ۴، ص ۴۷۷، ح ۱ و ۴">*</span>. </p> <p>و در بعضی دیگر آمده: تین و زیتون، حسن و حسین، و طور علی، و بلد امین رسول خدا (ص) است. ولی این روایات به هیچ وجه از باب تفسیر نیست<span class="footnote" rel="3" title="تفسیر برهان، ج ۴، ص ۴۷۷، ح ۱ و ۴">*</span>. </p> <p>و در الدر المنثور است که ابن مردویه از جابر بن عبد اللَّه روایت کرده که گفت: خزیمة بن ثابت-البته این غیر آن خزیمه انصاری است-از رسول خدا (ص) از بلد امین پرسید، فرمود: مکه است<span class="footnote" rel="4" title="الدر المنثور، ج ۶، ص ۳۶۶">*</span>. </p> 
