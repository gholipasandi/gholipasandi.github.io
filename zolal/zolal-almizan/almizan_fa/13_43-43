<h3 class="ayas">سوره الرعد آیه ۴۳</h3><code class="section" rel="13_43-43"/><h3>ترجمه آیه</h3> <p> <code class="aya" rel="13_43"/> <span class="trans" rel="13_43">کسانی که کافر شدند می‌گویند تو فرستاده خدا نیستی، بگو خدا و آن کس که علم کتاب نزد اوست برای گواهی میان من و شما بس است.  «۴۳» </span></p><h3>بیان آیه</h3> <p> این آیه، آخرین آیه این سوره است، و با حرف <em>و</em> گفتار در آن را عطف بر کلامی می‌کند که در ابتداء سوره آورده و فرموده بود: <span class="aya" rel="13_1" data-words="5-17">و الذی أنزل إلیک من ربک الحق و لکن أکثر الناس لا یؤمنون</span>. و این سومین باریست که بر منکرین حقیقت کتاب اللَّه حمله نموده، استشهاد می‌کند به این که خداوند و آنها که علم به این کتاب دارند بر رسالت خاتم النبیین گواهند. </p> <p> <span class="aya" rel="13_43" data-words="1-6">و یقول الذین کفروا لست مرسلا...</span> زمینه گفتار در این سوره بیان این جهت بود که کفار منکر حقیقت کتابند و آن را آیتی الهی نمی‌دانند، و لذا از رسول خدا (ص) درخواست آیتی غیر آن می‌کردند، هم چنان که در این سوره در خلال آیاتش چند نوبت این معنا را از کفار حکایت نمود، و از آن<code class="page" rel="11,526"/> جوابی داد که کلامشان را به خودشان برگردانید، و کانه وقتی این جواب را شنیده و از آمدن آیتی غیر قرآن مایوس شدند، ناگزیر اصل رسالت را انکار کردند، چون آیت بودن قرآن را قبول نداشتند، و آیت دیگری هم نیامد و لذا گفتند: <span class="aya" rel="13_43" data-words="5-6">لست مرسلا</span> -تو اصلا پیغمبر نیستی . </p> <h3> <span class="title" rel="13_43">شرح و توضیح مراد از جمله: <span class="aya" rel="13_43" data-words="7-18">قل کفی بالله شهیدا بینی و بینکم و من عنده علم الکتاب</span> که در جواب انکار رسالت پیامبر اسلام (صلی اللَّه علیه و آله) آمده است</span> </h3> <p> خداوند به پیغمبر خود تلقین می‌کند که با جمله‌ <span class="aya" rel="13_43" data-words="7-18">قل کفی بالله شهیدا بینی و بینکم و من عنده علم الکتاب</span> علیه ایشان اقامه حجت کند، و این جمله حجتی است قاطع، نه صرف کلامی خطابی، و نه حواله به چیزی که راهی به تحصیل علم به آن نباشد. </p> <p> <span class="aya" rel="13_43" data-words="7-13">قل کفی بالله شهیدا بینی و بینکم</span> -این جمله استشهاد به خدای سبحان است که خود ولی امر رسالت است، و شهادت در اینجا شهادت تادیه است، نه شهادت تحمل تنها،  (خلاصه، خداوند می‌گوید نه صرف اینکه می‌داند) زیرا امثال جمله‌ <span class="aya" rel="36_3-4" data-words="1-6">إنک لمن المرسلین، علی صراط مستقیم</span> مکرر در قرآن کریم آمده و آیت و معجزه بودن قرآن هم ضروریست که از ناحیه خداوند آمده، و شامل شدن آن بر تصدیق رسالت، آنهم به دلالت مطابقی که مورد اعتماد همه است نیز ضروریست، و شهادت تادیه هم همین است، که شاهد به علم ضروری شهادت دهد. </p> <p>بعضی<span class="footnote" rel="1" title="روح المعانی، ج ۱۳، ص ۱۷۵، ط بیروت">*</span> از مفسرین شهادت خداوندی را چنین تفسیر کرده‌اند که: خداوند آن قدر ادله و براهین بر رسالت خاتم النبیین اقامه و اظهار نموده که دیگر احتیاجی به شهادت هیچ شاهدی نیست. و اگر اقامه حجت را که فعل است شهادت نامیده، با اینکه شهادت از مقوله قول و گفتار است، تسمیه مجازی است، چون اقامه حجت کار شهادت را می‌کند، و بلکه از آن قوی تر و مؤثرتر است. </p> <p>و این تفسیر در حقیقت همان تفسیریست که ما برای آیه کردیم، چیزی که هست مفسر نامبرده هدف را از غیر راهش تعقیب کرده است، زیرا ادله و حجتهای داله بر حقیقت رسالت خاتم الانبیاء ( ص) یا قرآن است‌که خود معجزه‌ای جاودانی است، و یا غیر قرآن از سایر خوارق عادت و معجزات است، و آیات این سوره به طوری که ملاحظه می‌کنید پاسخ پیشنهاد کفار را با قسم دوم نداده، و با آنکه از آن راه جواب نداده معنی ندارد با همان راه استشهاد کند. پس قطعا استشهاد به قرآن است و استناد به قرآن هم از این جهت است که قرآن آیت و معجزه بر صدق رسالت است، یعنی کلام الهی است که برسالت آن جناب شهادت می‌دهد، و با این که به قرآن استشهاد شده، و قرآن هم معجزه و هم از مقوله کلام است دیگر چه معنا دارد که   <code class="page" rel="11,527"/> ما شهادت را از مقوله فعل گرفته و آن را شهادت مجازی بدانیم. </p> <p>علاوه بر اینکه ممکن است قبول نکنیم که دلالت فعل خدای تعالی بر صدق رسالت اقوای از قول و کلام او باشد. </p> <p>پس حاصل بحث این شد که معنای جمله‌ <span class="aya" rel="13_43" data-words="8-13">کفی بالله شهیدا بینی و بینکم</span> این است که آنچه در قرآن در باره تصدیق رسالت آمده شهادت الهی بر رسالت است. </p> <h3> <span class="title" rel="13_43">اقوال مختلفی که در تفسیر جمله فوق گفته‌اند</span> </h3> <p> و اما اگر شهادت را به معنای شهادت تحمل بگیریم، به کلی معنای آیه را فاسد نموده‌ایم، چون شهادت تحمل به معنای دیدن و ناظر بودن و علم داشتن بما وقع است، و هیچ معنا ندارد که مساله مورد بحث، یعنی صدق رسالت آن جناب را به علم خدا ارجاع داده و علم خدا را حجت علیه خصم بدانیم، زیرا خصم راهی به علم خدا ندارد تا بفهمد آیا رسول خدا  (ص) در دعوی خود درست می‌گوید و یا به خدا افتراء می‌بندد. </p> <p> <span class="aya" rel="13_43" data-words="14-18">و من عنده علم الکتاب</span> -یعنی در شهادت میان من و شما کسانی که علم کتاب را دارند کافیند. <span class="phrase">بعضی<span class="footnote" rel="1" title="تفسیر ابی السعود، ج ۵، ص ۲۹، ط بیروت">*</span> از مفسرین گفته‌اند: مقصود از <em rel="fa_13_43_18-18" data-sentence="118:15">کتاب</em> لوح محفوظ است.</span> و بنا بر این تفسیر، مقصود از موصول <em>من: کسی که</em> خدای سبحان خواهد بود، در حقیقت گفته است:  کفایت می‌کند در شهادت خدایی که نزد اوست علم کتاب . </p> <p>ولی این تفسیر صحیح نیست، زیرا اولا خلاف ظاهر عطف است، چون اول کفایت خدا را گفته بود و دیگر معنا نداشت که تکرار کند. و ثانیا بنا بر این تفسیر، ذات و صفت خدا را بر ذات خدا عطف کرده است، و این قبیح و غیر فصیح است. </p> <p>و <span class="phrase">لذا می‌بینیم وقتی زمخشری<span class="footnote" rel="2" title="تفسیر الکشاف، ج ۲، ص ۵۳۶">*</span> این تفسیر را از حسن نقل می‌کند که گفته است: به خدا سوگند جز خدا کسی دیگر مقصود نیست ، تفسیر او را توجیه نموده می‌گوید: بنا به گفته حسن معنای آیه چنین می‌شود: قل کفی بالذی یستحق العبادة، و بالذی لا یعلم علم ما فی اللوح الا هو شهیدا بینی و بینکم-بگو آن کس که مستحق عبادت است و آن کس که علم لوح محفوظ نزد کسی جز او نیست، بس است برای شهادت بین من و شما و برای تصحیح کلام مزبور لفظ جلاله <em rel="fa_13_43_9-9" data-sentence="480:167">اللَّه</em> را به معنای الذی یستحق العبادة <em>و لفظ</em> من <em>را به</em> الذی  برگردانیده، تا هر دو به صورت وصف درآمده، عطف هم عطف صفت بر صفت شود، و حکم شهادت به ذات داده شود.</span> چیزی که هست، دو صفت مذکور در دادن حکم دخالت دارند، همانطور که در خود حکم دخالت دارند-دقت فرمائید. </p> <p>   <code class="page" rel="11,528"/> لیکن صرف اینکه عبارتی را که معنای مستقیمی نمی‌دهد به عبارت دیگری بر گردانیم تا معنی بدهد، باعث نمی‌شود که بگوییم‌پس عبارت اول صحیح و مفید معنا است زیرا اگر این حرف صحیح باشد بطور کلی احکام الفاظ باطل گشته، هر کلام باطلی صحیح و هر سخن صحیحی باطل می‌شود. </p> <p><span class="phrase">علاوه بر اینکه اگر در آنچه ما در معنای این شهادت گفتیم دقت شود و بدانیم که مراد از آن تصدیق قرآن کریم است بر رسالت خاتم الانبیاء، آن گاه خواهیم دانست که کلمه جلاله  <em rel="fa_13_43_9-9" data-sentence="165:312">اللَّه</em> آن طور که زمخشری به معنای وصفیش گرفته نیست، بلکه مراد از آن ذات خدای تعالی است، و شهادت را به ذات مقدس و مستجمع جمیع صفات کمال نسبت داده، چون شهادت چنین کسی از هر شهادتی بزرگتر است، هم چنان که خود قرآن فرموده: <span class="aya" rel="6_19" data-words="1-11">قل أی شیء أکبر شهادة قل الله شهید بینی و بینکم</span>.</span> عده‌ای<span class="footnote" rel="1" title="سفینة البحار، ج ۱، ماده &lt;em&gt;ثقل&lt;/em&gt; ">*</span> دیگر گفته‌اند: منظور از کتاب تورات و انجیل، و یا فقط تورات است، و معنایش این است که علمای کتاب کافی‌اند برای شهادت بین من و شما، زیرا ایشان از بشارتهایی که در باره من در کتابشان آمده خبر دارند، و اوصاف مرا در کتاب خود خوانده‌اند. </p> <p>ولی این تفسیر نیز صحیح نیست، زیرا در آیه شریفه شهادت آمده، نه صرف علم. و از سوی دیگر، این سوره در مکه نازل شده و بطوری که می‌نویسند در آن ایام احدی از علمای اهل کتاب ایمان نیاورده بود، و کسی از ایشان به رسالت آن جناب شهادت نداده بود، و با این حال معنا ندارد احتجاج را مستند به شهادتی کند که هنوز احدی آن را اقامه نکرده باشد. </p> <p>بعضی<span class="footnote" rel="2" title="روح المعانی، ج ۱۳، ص ۱۷۵، ط بیروت">*</span> دیگر گفته‌اند: مراد آن عده از علمای اهل کتابند که اسلام آورده‌اند، مانند عبد اللَّه بن سلام و تمیم داری و جارود و سلمان فارسی و بعضی<span class="footnote" rel="3" title="اصول کافی، ج ۱، ص ۲۲۹">*</span> گفته‌اند: مراد تنها عبد اللَّه بن سلام است. </p> <p>ولی جواب این گفتار هم این است که گفتیم این سوره در مکه نازل شده، و نامبردگان در مدینه مسلمان شدند. </p> <p>آنهایی که گفته‌اند: مراد، عبد اللَّه بن سلام است، از دعوی خود سخن دفاع نموده‌اند. </p> <p>بعضی از ایشان گفته‌اند: مکی بودن سوره منافات با این ندارد که بعضی از آیاتش در مدینه نازل شده باشد، ممکن است سوره مورد بحث در مکه نازل شده باشد، و خصوص این آیه در مدینه. </p> <p>و ما در جوابشان می‌گوئیم: اولا صرف اینکه ممکن است این یک آیه در مدینه نازل   <code class="page" rel="11,529"/> شده باشد دلیل نیست بر اینکه در مدینه نازل شده، مگر آنکه روایت صحیحی که بتوان به آن اعتماد نمود این احتمال را تایید کند، علاوه بر اینکه از نقل برمی‌آید مفسرین تصریح کرده‌اند بر اینکه این سوره در مکه نازل شده است. </p> <p>و ثانیا اینکه در پاره‌ای از سوره‌های مکی آیات مدنی وجود دارد، در آن مواردیست که آیات مدنی در خلال سوره‌های مکی قرار داده شده است، نه در مثل آیه مورد بحث که در آخر سوره قرار دارد، و به آیات اول سوره مرتبط است، و معنا نداردبعضی از کلام مرتبط به هم چند سال به تاخیر بیفتد. </p> <p>بعضی دیگر از ایشان گفته‌اند: چه عیب دارد که آیه مورد بحث هم مکی باشد، و از علمایی خبر دهد که بعدها در مدینه مسلمان شدند، و به رسالت آن جناب شهادت دادند. </p> <p>جواب این است که باعث خرابی حجت، و سقوط آن حجیت می‌شود، زیرا معنا ندارد در پاسخ کسانی که در مکه به آن جناب می‌گویند لست مرسلا-تو پیغمبر نیستی گفته شود: شما امروز بدون دلیل او را تصدیق بکنید، و دلیل او بعدها به شما خواهد رسید، چون مردمی از علمای اهل کتاب مسلمان می‌شوند، و بر رسالت او شهادت می‌دهند. </p> <p>بعضی دیگر از ایشان گفته‌اند: این شهادت، شهادت تحمل است، و لازم نیست که شاهد در حین شهادت ایمان داشته باشد،  (بلکه آنچه لازم است علم شاهد است، نه ایمان او) پس ممکن است آیه مکی باشد و مقصود از کسی که نزد او علم کتاب است عبد اللَّه بن سلام، و یا غیر او از علمای یهود و نصاری، باشد، هر چند که در زمان نزول آیه ایمان نیاورده باشند. </p> <p>اشکال این وجه این است که در این صورت استدلال آیه به علم علمای اهل کتاب خواهد بود، هر چند خود آن علماء اعتراف به رسالت آن جناب ننموده، و ایمان نیاورده باشند، و اگر این استدلال صحیح بود، جا داشت استدلال به علم خود کفار بکند، چون حجت بر خود آنان تمام بود، و دیگر جای شبهه‌ای بر ایشان نمانده بود در اینکه قرآن کلام خدای تعالی است، و چنین کسانی قطعا علم به این معنا داشته‌اند، پس چه باعث شد که علم خود خصم را گذاشته و به علم اهل کتاب استدلال کند، و حال آنکه مشرکین و اهل کتاب در کفر به رسالت و انکار آن مشترک بودند. </p> <p>علاوه بر اینکه قبلا گفتیم که شهادت در آیه شهادت اداء است، نه شهادت تحمل. </p> <p>بعضی<span class="footnote" rel="1" title="الدر المنثور، ج ۴، ص ۶۹، ط بیروت">*</span> دیگر ایشان که ابن تیمیه باشد حرف عجیب و غریبی زده، و گفته است: این   <code class="page" rel="11,530"/> آیه به اتفاق همه در مدینه نازل شده است، و حال آنکه چنین اتفاقی در کار نیست. </p> <p>بعضی دیگر آنان گفته‌اند منظور از کتاب، قرآن کریم است، و معنای آن این است که هر کس این کتاب را فرا گرفته و بدان عالم گشته و در آن تخصص یافته باشد، او گواه است بر اینکه قرآن از ناحیه خداست، و من هم که آورنده آنم فرستاده خدایم، در نتیجه خاتمه سوره به ابتداء آن برمی‌گردد، که فرموده بود: <span class="aya" rel="13_1" data-words="2-17">تلک آیات الکتاب و الذی أنزل إلیک من ربک الحق و لکن أکثر الناس لا یؤمنون</span> و آخر سوره به اول آن و همچنین به وسط آن عطف می‌شود که فرمود: <span class="aya" rel="13_19" data-words="1-16">أ فمن یعلم أنما أنزل إلیک من ربک الحق کمن هو أعمی إنما یتذکر أولوا الألباب</span>. </p> <p>و این گفتار از خدای سبحان در حقیقت یاری کردن قرآن و دفاع از آن است، در قبال توهینی که کفار از آن کرده، و مکرر گفتند: <span class="aya" rel="10_20" data-words="3-9">لو لا أنزل علیه آیة من ربه</span>. </p> <p>البته برای افاده این معنا جا داشت که صریحا متعرض وضع قرآن شده بفرماید قرآن بزرگترین آیت بر رسالت است، و لیکن فرمود: <span class="aya" rel="13_43" data-words="7-18">قل کفی بالله شهیدا بینیو بینکم و من عنده علم الکتاب</span> تا این غرض را ایفاء کرده باشد، و از بزرگترین شواهد این معنایی که برای آیه کردیم این است که آیه شریفه مثل بقیه آیات این سوره در مکه نازل شده است. </p> <p>و با همین بیان گفته جمعی که گفته‌اند: آیه شریفه در حق علی (ع) نازل شده و همچنین روایاتی که در این باره وارد شده تایید می‌شود. پس اگر جمله‌ <span class="aya" rel="13_43" data-words="14-18">و من عنده علم الکتاب</span> به کسی از گروندگان به رسول خدا (ص) منطبق گردد، قطعا به علی  (ع) منطبق خواهد شد، چون او بود که به شهادت روایات صحیح و بسیار، از تمامی امت مسلمان داناتر به کتاب خدا بود. و اگر هیچ یک آن روایات نبود جز روایت ثقلین که هم از طرق شیعه و هم از طرق سنی بما رسیده در اثبات این مدعا کافی بود، زیرا در آن روایت فرمود: انی تارک فیکم الثقلین، کتاب اللَّه و عترتی، اهل بیتی لن یفترقا حتی یردا علی الحوض ما ان تمسکتم بهما لن تضلوا بعدی ابدا<span class="footnote" rel="1" title="تفسیر الکشاف، ج ۲، ص ۵۳۶">*</span> -من در میان شما دو چیز بس بزرگ می‌گذارم: یکی کتاب خدا، و یکی عترتم، اهل بیتم، این دو هرگز از هم جدا نمی‌شوند تا کنار حوض بر من درآیند، و شما ما دام که به این دو تمسک جویید بعد از من هرگز گمراه نخواهید شد . </p> <h3>بحث روایتی‌ <span class="title" rel="13_43"> (روایاتی در این باره که مراد از: <span class="aya" rel="13_43" data-words="15-18">من عنده علم الکتاب</span> علی (علیه السلام) است</span> </h3> <p> در کتاب بصائر الدرجات به سند خود از ابی حمزه ثمالی از ابی جعفر (ع) روایت کرده که در ذیل آیه مورد بحث فرمود: مقصود علی (ع) است<span class="footnote" rel="1" title="روح المعانی، ج ۱۳، ص ۱۷۵، ط بیروت">*</span>. </p> <p>مؤلف: و در همان کتاب این روایت را با چند سند از جابر و برید بن معاویه و فضیل بن یسار از امام ابی جعفر (ع) و به سند خود از عبد اللَّه بن بکیر و عبد اللَّه بن کثیر هاشمی، از ابی عبد اللَّه (ع). و به سند خود از سلمان فارسی از علی (ع) روایت نموده است<span class="footnote" rel="2" title="بصائر الدرجات، ص ۲۱۶">*</span>. </p> <p>و در کافی به سند خود از برید بن معاویه روایت کرده که در تفسیر آیه مورد بحث فرمود: ما را منظور داشته که اولمان و افضلمان و بهترین ما بعد از رسول خدا (ص) علی (ع) است<span class="footnote" rel="3" title="روح المعانی، ج ۱۳، ص ۱۷۵، ط بیروت">*</span>. </p> <p>و در معانی الاخبار به سند خود از خلف بن عطیه عوفی از ابی سعید خدری روایت کرده که گفت: من‌از رسول خدا (ص) از معنای گفتار خدای جل ثنائه که فرموده: <span class="aya" rel="27_40" data-words="1-6">قال الذی عنده علم من الکتاب</span> پرسش نمودم فرمود: او جانشین برادرم سلیمان بن داوود بود، گفتم: یا رسول اللَّه!در آیه‌ <span class="aya" rel="13_43" data-words="7-18">قل کفی بالله شهیدا بینی و بینکم و من عنده علم الکتاب</span> منظور کیست؟ فرمود: او برادرم علی بن ابی طالب است<span class="footnote" rel="4" title="معانی الاخبار">*</span>. </p> <p>و در تفسیر عیاشی از عبد اللَّه بن عطا، روایت کرده که گفت: خدمت حضرت ابی جعفر (ع) عرض کردم: این پسر عبد اللَّه بن سلام بن عمران چنین معتقد است که منظور از <span class="aya" rel="13_43" data-words="15-18">من عنده علم الکتاب</span> پدر اوست، آیا صحیح است، یا نه؟ فرمود: دروغ می‌گوید، منظور علی بن ابی طالب است<span class="footnote" rel="5" title="تفسیر عیاشی، ص ۲۲۰، ح ۷۷">*</span>. </p> <p>و در تفسیر برهان از ابن شهر آشوب روایت کرده که گفته است: محمد بن مسلم و ابی حمزه ثمالی و جابر بن یزید، از ابی جعفر (ع)، و علی بن فضال و فضیل بن داوود از         <code class="page" rel="11,532"/> ابی بصیر از امام صادق (ع)، و احمد بن محمد کلبی و محمد بن فضیل از حضرت رضا (ع) و بطریقی که اسم نبرده، از موسی بن جعفر (ع)، و از زید بن علی، و از محمد بن حنفیه و از سلمان فارسی و از ابی سعید خدری و اسماعیل سدی روایت کرده‌اند که همگی گفته‌اند: منظور از <span class="aya" rel="13_43" data-words="15-18">من عنده علم الکتاب</span> در آیه‌ <span class="aya" rel="13_43" data-words="7-18">قل کفی بالله شهیدا بینی و بینکم و من عنده علم الکتاب</span> علی بن ابی طالب (ع) است<span class="footnote" rel="1" title="بصائر الدرجات، ص ۲۱۶">*</span>. </p> <p>و در تفسیر برهان از ثعلبی در تفسیر خود به سند خود از معاویه از اعمش از ابی صالح از ابن عباس روایت کرده، و از عبد اللَّه عطاء از ابی جعفر نیز روایت شده که شخصی به او گفت: مردم گمان کرده‌اند منظور از جمله‌ <span class="aya" rel="13_43" data-words="15-18">من عنده علم الکتاب</span> عبد اللَّه بن سلام است، آیا صحیح است یا نه، او (یعنی هم ابن عباس و هم حضرت ابی جعفر) گفت: نه، منظور علی بن ابی طالب است<span class="footnote" rel="2" title="البرهان ج ۲ ص ۳۰۴ ش ۲۰ و ۲۱ و ۲۲">*</span>. </p> <p>و نیز روایت شده که شخصی از سعید بن جبیر پرسید: منظور از جمله‌ <span class="aya" rel="13_43" data-words="15-18">من عنده علم الکتاب</span> عبد اللَّه بن سلام است؟ گفت: نه، چطور ممکن است او باشد با اینکه این سوره در مکه نازل شده است؟<span class="footnote" rel="3" title="البرهان ج ۲ ص ۳۰۴ ش ۲۰ و ۲۱ و ۲۲">*</span>. </p> <p>مؤلف: این روایت را سیوطی هم در الدر المنثور از سعید بن منصور، ابن جریر، ابن منذر ابن ابی حاتم و نحاس در کتاب ناسخ خود از سعید بن جبیر روایت کرده‌اند<span class="footnote" rel="4" title="الدر المنثور، ج ۴، ص ۶۹، ط بیروت">*</span>. </p> <p>و در تفسیر برهان هم از فقیه ابن المغازلی شافعی روایت کرده که او به سند خود از علی بن عابس نقل کرده که گفت: من و ابو مریم وارد شدیم بر عبد اللَّه بن عطا، او به ابی مریم گفت: ای ابا مریم!علی را بان حدیثی که از ابی جعفر برایم نقل کردی حدیث کن. ابو مریم گفت: من نزد ابی جعفر نشسته بودم که پسر عبد اللَّه بن سلام گذشت، گفتم خدا مرا فدایت کند، این پسر آن کسی است که نزد او علم کتاب است؟ گفت: نه، و لیکن صاحب شما علی بن ابی طالب (ع) است آن کسی که آیاتی از کتاب خدا در شانش نازل شده، و از آن جمله فرمود: <span class="aya" rel="13_43" data-words="14-18">و من عندهعلم الکتاب</span>، و نیز فرمود: <span class="aya" rel="11_17" data-words="1-11">أ فمن کان علی بینة من ربه و یتلوه شاهد منه</span>، و نیز فرمود: <span class="aya" rel="5_55" data-words="1-5">إنما ولیکم الله و رسوله...</span><span class="footnote" rel="5" title="البرهان، ج ۲، ص ۳۰۴، ح ۲۵">*</span>. </p> <p>و در الدر المنثور است که ابن جریر و ابن مردویه از طریق عبد الملک بن عمیر، روایت       <code class="page" rel="11,533"/> کرده‌اند که محمد بن یوسف بن عبد اللَّه بن سلام گفته است: عبد اللَّه بن سلام گفته: خداوند در قرآن در باره من این آیه را نازل کرده: <span class="aya" rel="13_43" data-words="7-18">قل کفی بالله شهیدا بینی و بینکم و من عنده علم الکتاب</span><span class="footnote" rel="1" title="البرهان ج ۲ ص ۳۰۴ ش ۲۰ و ۲۱ و ۲۲">*</span>. </p> <p>مؤلف: و نظیر این معنا از ابن مردویه، از زید بن اسلم، از پدرش و از جندب، نیز روایت شده. ولی خواننده عزیز حال روایت را از آنچه گذشت بدست آورد، علاوه بر اینکه ابن منذر از شعبی روایت کرده که گفته است: خداوند در قرآن هیچ آیه‌ای در باره عبد اللَّه بن سلام نازل نکرده است. </p> <p>و الحمد للَّه رب العالمین   </p> ﻿<code class="book" rel="&#x62C; 12"/><code class="page" rel="12,3"/> <h3>جلد دوازدهم</h3> 
