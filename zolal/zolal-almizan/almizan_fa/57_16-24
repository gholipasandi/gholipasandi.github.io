<h3 class="ayas">سوره الحدید آیه‌های ۱۶ تا ۲۴</h3><code class="section" rel="57_16-24"/><h3>ترجمه آیات</h3> <p> <span class="trans" rel="57_16">آیا وقت آن نشده آنان که ایمان آورده‌اند دلهایشان به ذکر خدا و معارف حقی که نازل کرده نرم شود؟ و مانند اهل کتاب که پیش از این می‌زیستند نباشند، ایشان در اثر مهلت زیاد دچار قساوت قلب شده بیشترشان فاسق شدند.  «۱۶» </span><span class="trans" rel="57_17">بدانید که خدا است که زمین را بعد از مردنش زنده می‌کند، ما آیات را برایتان بیان کردیم تا شاید تعقل کنید.  «۱۷» </span><span class="trans" rel="57_18">به درستی مردان و زنانی که صدقه می‌دهند و به خدا قرضی نیکو می‌دهند پاداششان مضاعف خواهد شد، و اجری ارجمند دارند.  «۱۸» </span><span class="trans" rel="57_19">و کسانی که به خدا و رسولان او ایمان آوردند ایشان نزد پروردگارشان همان صدیقین و شهدا هستند، و اجر و نور آنان را دارند، و کسانی که کافر شده آیات ما را تکذیب کردند، ایشان اصحاب دوزخند.  «۱۹» </span><span class="trans" rel="57_20">بدانید که زندگی دنیا بازیچه و لهو و زینت و تفاخر بین شما و تکاثر در اموال و اولاد است مثل آن بارانی است که کفار از روییدن گیاهانش به شگفت درآیند، و گیاهان به منتها درجه رشد برسند، در آن هنگام به زردی گراییده خشک می‌شوند، دنیای کفار نیز چنین است، البته در آخرت عذاب شدیدی است، و هم مغفرت و رضوانی از ناحیه خداست، و زندگی دنیا جز متاعی فریبنده نمی‌باشد.  «۲۰» </span><span class="trans" rel="57_21">به سوی مغفرتی از پروردگارتان و بهشتی که عرض آن چون عرض آسمان و زمین است بشتابید، که برای کسانی آماده شده که به خدا و رسولان او ایمان آوردند، و این فضلی است از خدا که به هر کس بخواهد می‌دهد، و خدا دارای فضلی عظیم است.  «۲۱» </span><span class="trans" rel="57_22">هیچ مصیبتی در زمین و نه در نفس خود شما به شما نمی‌رسد مگر آنکه قبل از اینکه آن را حتمی و عملی کنیم در کتابی نوشته شده بود، این برای خدا آسان است.  «۲۲» </span><span class="trans" rel="57_23">این را بدان جهت خاطر نشان ساختیم تا دیگر از آنچه از دستتان می‌رود غمگین نشوید، و به آنچه به شما عاید می‌گردد خوشحالی مکنید، که خدا هیچ متکبر و فخرفروش را دوست نمی‌دارد.  «۲۳» </span><span class="trans" rel="57_24">همانهایی که بخل می‌ورزند، و مردم را هم به بخل وا می‌دارند، و کسی که از انفاق اعراض کند باید بداند که خدای تعالی بی‌نیازی است که تمامی اعمالش ستوده است «۲۴» </span></p>               <h3>بیان آیات‌ <span class="title" rel="57_16 57_17 57_18 57_19 57_20 57_21 57_22 57_23 57_24">عتاب به مؤمنین به جهت قساوتی که دل‌هایشان را گرفته و در مقابل ذکر خدا خاشع نمی‌شود</span> </h3> <p> این قسمت از آیات سوره همان هدف و غرضی را دنبال می‌کند که قسمت قبلی دنبال می‌کرد، و آن تشویق و ترغیب به ایمان به خدا و رسول اوو انفاق در راه خدا بود، البته در ضمن، مؤمنین را عتاب می‌کند که چرا باید علائم و نشانه‌هایی از قساوت قلب از ایشان بروز کند، و به منظور تاکید در تحریک و تشویق به انفاق درجه انفاقگران نزد خدا را بیان نموده، و با این لحن دستور به انفاق می‌دهد. که: هان!بشتابید به مغفرت و جنت. و نیز دنیا و اهل دنیا را که بخل می‌ورزند، و مردم را هم به بخل می‌خوانند مذمت می‌کند. </p> <p>و در خلال آیات، ناگهان سیاق را که مخصوص مسلمانان بود به سیاقی تغییر داده که شامل مسلمین و اهل کتاب هر دو بشود، و به زودی توضیحش خواهد آمد. </p> <p> <span class="aya" rel="57_16" data-words="1-15">أ لم یأن للذین آمنوا أن تخشع قلوبهم لذکر الله و ما نزل من الحق...</span> <span class="phrase">کلمه <em rel="fa_57_16_2-2" data-sentence="5:732">یان</em> در اصل <em>یانی</em>  (مضارع أنی) بوده، به خاطر حرف <em>لم</em> که کارش جزم دادن است حرف <em>یاء</em> از آن افتاده، و این ماده به معنای رسیدن وقت هر چیز است، و خشوع قلب آن تاثیری است که قلب آدمی در قبال مشاهده عظمت و کبریایی عظیمی به خود می‌گیرد، و منظور از ذکر خدا هر چیزی است که خدا را به یاد آدمی بیندازد، و منظور از <span class="aya" rel="57_16" data-words="12-15">ما نزل من الحق</span> قرآن است، که از ناحیه خدای تعالی نازل شد، و کلمه <em rel="fa_57_16_13-14" data-sentence="499:275">من الحق</em> برای بیان آن نازل شده است، و آیه شریفه می‌خواهد بفرماید: شان یاد خدا چنین شانی است، که هر گاه نزد مؤمن به میان آید بلادرنگ دنبالش خشوعی در دل مؤمن می‌آید، هم چنان که حق نازل از ناحیه خدا هم، چنین شانی دارد، که در دل کسانی که به خدا و رسولان او ایمان دارند ایجاد خشوع می‌کند.</span> </p> <p>بعضی<span class="footnote" rel="1" title="تفسیر ابی السعود، ج ۸، ص ۲۰۸">*</span> گفته‌اند: مراد از ذکر خدا و آن حقی که نازل شده قرآن است، و بنا به گفته وی بردن نام قرآن با وصف حق بودنش و ذکر خدا بودنش اشاره به این است که هر یک از این دو وصف قرآن کافی است که مؤمن را به خشوع وادارد، پس قرآن بدین جهت که ذکر خداست مقتضی خشوع است، هم چنان که بدین جهت که حق است و از ناحیه خدا نازل شده مقتضی خشوع است. </p> <p>   <code class="page" rel="19,284"/> و در این آیه شریفه عتابی است به مؤمنین به خاطر قساوتی که دلهایشان را گرفته، و در مقابل ذکر خدا خاشع نمی‌شود، حقی هم که از ناحیه او نازل شده آن را نرم نمی‌کند، و در آخر حال ایشان را به حال اهل کتاب تشبیه می‌کند، که کتاب خدا بر آنان نازل شد، و در اثر آرزوهای طولانی دلهایشان دچار قساوت گردید. </p> <p> <span class="aya" rel="57_16" data-words="16-28">و لا یکونوا کالذین أوتوا الکتاب من قبل فطال علیهم الأمد فقست قلوبهم</span> <span class="phrase">-این قسمت از آیه عطف است بر جمله‌ <span class="aya" rel="57_16" data-words="6-7">أن تخشع...</span> و معنای آیه این است که: آیا وقت آن نرسیده که‌ <span class="aya" rel="57_16" data-words="7-8">تخشع قلوبهم</span> دلهایشان خاشع شود <span class="aya" rel="57_16" data-words="16-18">و لا یکونوا</span> و مانند اهل کتاب نباشند...، و کلمه <em rel="fa_57_16_25-25" data-sentence="332:19">أمد</em> به معنای زمان است.</span> </p> <p><span class="phrase">راغب می‌گوید: فرق بین <em>زمان</em> و <em rel="fa_57_16_25-25" data-sentence="38:161">أمد</em> این است که زمان عام است ولی أمد به معنای زمان خاصی است، أمد عبارت است از لحظه‌ای که عمر و مهلت چیزی به سر می‌رسد، ولی زمان به معنای از آغاز تا انجام عمر آن است.</span> و <span class="phrase">لذا بعضی گفته‌اند: که دو کلمه <em>مدی</em>  و <em rel="fa_57_16_25-25" data-sentence="46:115">أمد</em> معنایی نزدیک بهم دارند<span class="footnote" rel="1" title="مفردات راغب، ماده &lt;em&gt;أمد&lt;/em&gt; ">*</span>.</span> </p> <p>خدای تعالی با این کلام خود به این حقیقت اشاره نموده که دلهای مسلمانان مانند دلهای اهل کتاب دچار قساوت شده، و قلب قاسی از آنجا که در مقابل حق خشوع و تاثر و انعطاف ندارد، از زی عبودیت خارج است، و در نتیجه از مناهی الهی متاثر نمی‌شود، و با بی‌باکی مرتکب گناه و فسق می‌شود، و به همین مناسبت در آیه شریفه در ردیف جمله <span class="aya" rel="57_16" data-words="27-28">فقست قلوبهم</span> جمله‌ <span class="aya" rel="57_16" data-words="29-32">و کثیر منهم فاسقون</span> را آورد. </p> <p><code class="aya" rel="57_17"/> <span class="aya" rel="57_17" data-words="1-7">اعلموا أن الله یحی الأرض بعد موتها...</span> در اینکه دنبال آن عتاب‌ که به مؤمنین کرد، و بر قساوت قلب ملامتشان نمود این تمثیل را آورده که خدا زمین مرده را زنده می‌کند، تقویتی است از حس امید مؤمنین و ترغیبی است به خشوع. </p> <p>ممکن هم هست این جمله را تتمه همان عتاب سابق گرفت، و گفت: این جمله می‌خواهد مؤمنین را متوجه کند به اینکه خدای تعالی این دین را به حال خود وا نمی‌گذارد، که مردم هر عکس العملی نشان دادند خدای تعالی عکس العملی نشان ندهد، بلکه همواره مراقب آن است اگر ببیند جمعی از مؤمنین دچار قساوت قلب شده‌اند، و دیگر در برابر اوامر او خاشع و تسلیم نیستند، دلهایی زنده و خاشع پدید می‌آورد تا او را آن طور که خودش می‌خواهد   <code class="page" rel="19,285"/> بپرستند (و در برابر اوامرش خاشع باشند، آری این همان خدایی است که زمین مرده را زنده می‌کند، برای او آوردن دلهایی زنده کاری ندارد). </p> <p>در نتیجه آیه شریفه در معنای آیه زیر می‌باشد: <span class="aya" rel="47_38" data-words="1-34">ها أنتم هؤلاء تدعون لتنفقوا فی سبیل الله فمنکم من یبخل و من یبخل فإنما یبخل عن نفسه و الله الغنی و أنتم الفقراء و إن تتولوا یستبدل قوما غیرکم ثم لا یکونوا أمثالکم</span><span class="footnote" rel="1" title="اینک شما مسلمانان حاضر، دعوت می‌شوید به اینکه در راه خدا انفاق کنید، و بعضی از شما بخل می‌ورزند، باید بدانند که هر کس بخل بورزد از سود خودش بخل ورزیده، و خدا بی‌نیاز است، و شما محتاجانید، و اگر روی بگردانید و از دستورات خدا متاثر نشوید، خداوند شما را با قومی دیگر عوض می‌کند، که مثل شما نباشند سوره محمد، آیه ۳۸">*</span>. </p> <p>و باز به همین مناسبت که قبلا چنین آیه‌ای نازل شده بود در ذیل آیه فرمود: <span class="aya" rel="57_17" data-words="8-13">قد بینا لکم الآیات لعلکم تعقلون</span> -ما آیات را برایتان بیان کردیم تا شاید تعقل کنید . </p> <p><code class="aya" rel="57_18"/> <span class="aya" rel="57_18" data-words="1-15">إن المصدقین و المصدقات و أقرضوا الله قرضا حسنا یضاعف لهم و لهم أجر کریم</span> <span class="phrase">این آیه شریفه داستان <em rel="fa_57_18_14-15" data-sentence="21:402">اجر کریم</em> و <em>مضاعف</em> را دوباره خاطر نشان کرد، تا به این وسیله نیز ترغیب در انفاق در راه خدا کرده باشد، در سابق انفاقگران را قرض دهندگان به خدا می‌خواند، و در این آیه صدقه دهندگان را نیز (قرض دهندگان به خدا) خوانده، و اصل دو کلمه <em rel="fa_57_18_2-2" data-sentence="308:161">مصدقین</em> و <em rel="fa_57_18_4-4" data-sentence="369:143">مصدقات</em> که هم حرف صاد در آنها تشدید دارد، و هم حرف دال، در اصل متصدقین و متصدقات، و از باب تفعل هستند، و بر حسب یک قاعده صرفی حرف تاء مبدل به صاد شده.</span> و <span class="phrase">جمله‌ <span class="aya" rel="57_18" data-words="5-7">و أقرضوا الله</span> عطف است بر مدخول الف و لام در  <em rel="fa_57_18_2-2" data-sentence="105:118">المصدقین</em> ، و اینکه گفتیم مدخول الف و لام برای این بود که الف و لامی که بر سر اسم فاعل در می‌آید معنای <em>الذی</em> را می‌دهد.</span> </p> <p>پس معنای آیه چنین است: آن کسانی که صدقه می‌دهند و به خدا قرضی نیکو می‌پردازند، خداوند آنچه را که داده‌اند چند برابر نموده أجری کریم هم دارند. </p> <h3> <span class="title" rel="57_16 57_17 57_18 57_19 57_20 57_21 57_22 57_23 57_24">مقصود از اینکه فرمود مؤمنان به خدا و رسل نزد پروردگارشان صدیقین و شهدایند</span> </h3> <p> <code class="aya" rel="57_19"/> <span class="aya" rel="57_19" data-words="1-13">و الذین آمنوا بالله و رسله أولئک هم الصدیقون و الشهداء عند ربهم...</span> در این آیه شریفه نفرمود: امنوا باللَّه و رسوله همانطور که در اول سوره می‌فرمود: <span class="aya" rel="57_7" data-words="1-6">آمنوا بالله و رسوله و أنفقوا</span>، و همان طور که در آخر سوره می‌فرماید: <span class="aya" rel="57_28" data-words="1-9">یا أیها الذین آمنوا اتقوا الله و آمنوا برسوله</span>، بلکه کلمه رسول را جمع آورده، فرمود: <em>و رسله</em> ، و این به خاطر   <code class="page" rel="19,286"/> آن بود که قبل از آیه مورد بحث پای اهل کتاب هم به میان آمده بود، و می‌فرمود: <span class="aya" rel="57_16" data-words="16-23">و لا یکونوا کالذین أوتوا الکتاب من قبل</span> ناگزیر به سیاق سابق که سیاقی عمومی بود، هم مسلمین مورد گفتگو بودند و هم اهل کتاب برگشته، در آیه مورد بحث فرمود <span class="aya" rel="57_19" data-words="3-6">آمنوا بالله و رسله</span>، و در آیات بعد از آن نیز همه جا سخن از رسولان می‌گوید،  (یک جا می‌فرماید: <span class="aya" rel="57_21" data-words="13-18">أعدت للذین آمنوا بالله و رسله</span> و جای دیگر یعنی در اولین آیه فصل بعدی) می‌فرماید: <span class="aya" rel="57_25" data-words="1-4">لقد أرسلنا رسلنا بالبینات</span> و <span class="aya" rel="57_25" data-words="26-29">من ینصره و رسله</span>، و اما دو آیه اول و آخر سوره که کلمه <em>رسول</em> را مفرد آورده بدین جهت بوده که خطاب در آن دو به خصوص مؤمنین این امت بود. </p> <p>و <span class="phrase">مراد از ایمان به خدا و پیامبران خدا ایمان خالص است که طبیعتا جدای از اطاعت و پیروی نیست، همانطور که در آیه‌ <span class="aya" rel="57_7" data-words="1-4">آمنوا بالله و رسوله</span> نیز اشاره کردیم، و مراد از جمله <span class="aya" rel="57_19" data-words="7-11">أولئک هم الصدیقون و الشهداء</span> این است که مؤمنین را به صدیقین و شهداء ملحق سازد، و بفرماید: اینان نیز به آنان می‌پیوندند، به قرینه اینکه فرمود: <em rel="fa_57_19_12-13" data-sentence="409:408">عند ربهم</em> یعنی اینان نزد پروردگارشان صدیق و شهیدند، و نیز فرمود: <span class="aya" rel="57_19" data-words="14-17">لهم أجرهم و نورهم</span> یعنی اینان نیز اجر و نور آنان را دارند، پس معلوم می‌شود هر چند در ظاهر آیه مؤمنین را صدیق و شهید خواند، ولی به قرینه دو جمله مذکور می‌فهمیم که منظور این است که ملحق به صدیقان و شهداء هستند، و با ایشان معامله آنان را می‌کنند، و نور و اجری که به آنان می‌دهند به اینان نیز می‌دهند.</span> </p> <p>و ظاهرا مراد از صدیقین و شهدا همانهایی باشند که در آیه شریفه‌ <span class="aya" rel="4_69" data-words="1-24">و من یطع الله و الرسول فأولئک مع الذین أنعم الله علیهم من النبیین و الصدیقین و الشهداء و الصالحین و حسن أولئک رفیقا</span><span class="footnote" rel="1" title="و کسانی که اطاعت کنند خدا و رسول را پس اینها با کسانی هستند که خداوند به آنان نعمت داده است از پیامبران و راستگویان و شهدا و صالحان، و اینها خوب رفیقی هستند سوره نساء، آیه ۶۹">*</span> ذکر شده‌اند، و ما در تفسیر آن گفتیم: مراد از <em>صدیقین</em> کسانی هستند که ملکه صدق در گفتار و کردارشان سرایت کرده، در نتیجه آنچه می‌گویند انجام هم می‌دهند، و آنچه می‌کنند می‌گویند، و <em>شهدا</em> عبارتند از کسانی که گواهان اعمال مردم در روز قیامتند، نه کشته شدگان در راه خدا. </p> <p>در نتیجه می‌فهمیم کسانی که ایمان به خدا و رسولان خدا دارند به صدیقان و شهدا می‌پیوندند، و نزد خدا منزلتی چون منزلت آنان به ایشان می‌دهند، و به حکم خدا (نه اینکه خودشان از نظر مقام با آنان برابر باشند، بلکه به حکم خدا) پاداش و نوری نظیر پاداش و نور آنان خواهند داشت. </p> <p>   <code class="page" rel="19,287"/> <span class="aya" rel="57_19" data-words="14-17">لهم أجرهم و نورهم</span> <span class="phrase">-ضمیر در <em>لهم</em> به مؤمنین و دو ضمیر <em>اجرهم</em> و <em rel="fa_57_19_17-17" data-sentence="59:212">نورهم</em>  به صدیقین و شهدا برمی‌گردد، و معنای جمله این است: برای مؤمنین است اجر و نوری از نوع اجر و نور صدیقین و شهداء و همین معنا منظور کسی است که آیه را معنا کرده به اینکه  مؤمنین اجر و نوری دارند نظیر اجر و نور آنان .</span> </p> <p>و چه بسا گفته<span class="footnote" rel="1" title="روح المعانی، ج ۲۷، ص ۱۸۳">*</span> باشند که: آیه شریفه می‌خواهد این معنا را بیان کند که مؤمنین، همان صدیقین و شهدای حقیقی هستند، نه اینکه ملحق به آنان باشند، و معامله آنان را با ایشان بکنند، پس مؤمنین، خود صدیقین و شهدایند، و اجر و نور خودشان را دارند، ولی بعید نیست بگوییم سیاق با این معنا مساعدت ندارد. </p> <p>و <span class="phrase">چه بسا بعضی<span class="footnote" rel="2" title="روح المعانی، ج ۲۷، ص ۱۸۴">*</span> دیگر گفته باشند: کلمه <em>شهدا</em> عطف بر کلمه <em rel="fa_57_19_9-9" data-sentence="132:859">صدیقون</em>  نیست، بلکه مطلبی نو را می‌فهماند، مبتدایی است که یک خبرش جمله <em>عند اللَّه</em> و خبر دیگرش‌ <span class="aya" rel="57_19" data-words="14-15">لهم أجرهم</span> است، پس در جمله‌ <span class="aya" rel="57_19" data-words="1-9">و الذین آمنوا بالله و رسله أولئک هم الصدیقون</span> مطلب تمام می‌شود، و مطلبی از نو از کلمه <em>شهدا</em> آغاز کرده می‌فرماید: <span class="aya" rel="57_19" data-words="10-17">و الشهداء عند ربهم لهم أجرهم و نورهم</span> -شهدا نزد پروردگارشان هستند... همانطور که در جای دیگر فرموده: <span class="aya" rel="3_169" data-words="10-13">بل أحیاء عند ربهم</span><span class="footnote" rel="3" title="شهدا نزد پروردگارشان زنده هستند سوره آل عمران، آیه ۱۹۶">*</span> و در نتیجه منظور از شهدا همان کشتگان در راه خدا خواهند بود، و آن گاه کلام را با جمله‌ <span class="aya" rel="57_19" data-words="14-17">لهم أجرهم و نورهم</span> تمام کرده است.</span> </p> <p> <span class="aya" rel="57_19" data-words="18-26">و الذین کفروا و کذبوا بآیاتنا أولئک أصحاب الجحیم</span> -یعنی و آنهایی که کفر ورزیدند و آیات ما را تکذیب کردند اصحاب دوزخ می‌باشند، و منظور از <em>اصحاب دوزخ بودن</em> این است که از آن جدا نخواهند شد، و دائما در آن هستند. </p> <p>خدای سبحان در آیه مورد بحث متعرض حال دو طایفه از مردم شده، یکی آنان که ملحق به صدیقین و شهدا هستند، یعنی برجستگان از مردم، و به طور قطع اهل نجاتند، و یکی دیگر کفاری که آیات او را تکذیب کرده، و به طور قطع اهل هلاکتند، و آنان عبارتند از شرار مردم که به هیچ وجه به راه خدا نمی‌آیند، باقی می‌ماند طایفه سومی که نه نجاتشان قطعی است و نه هلاکتشان، و آن طایفه عبارتند از: مردمی که ایمان دارند، و در عین حال مرتکب گناهانی هم می‌شوند، که البته اینان هم در بین خود طبقاتی هستند و درجه گناهکاری و تمردشان از اطاعت خدا و رسول او مختلف است. و این که دو طایفه را نام برد و وضع آنان را       <code class="page" rel="19,288"/> بیان کرد، و طایفه سوم را نام نبرد، دأب قرآن و رسم آن است، که در بسیاری از مواردی که متعرض بیان حال مردم در قیامت می‌شود طبقه سوم را نام نمی‌برد و بیان نمی‌کند، که این طبقه چه وضعی دارند. </p> <p>چون می‌خواهد این طایفه را در میان خوف و رجاء نگه دارد، و خوف و رجای آنان را تحریک کند، تا به این وسیله تشویق و تحریک شوند به اطاعت از خدا و رسول و به دست آوردن سعادت خود، و اجتناب بورزند از تمرد، و در نتیجه از هلاکت. </p> <p>و به همین جهت دنبال آیه مورد بحث به مذمت زندگی دنیا پرداخته، دنیایی که عده‌ای را وادار کرد از انفاق در راه‌ خدا امتناع بورزند، و بعد از مذمت دنیا دعوتشان کرده به اینکه به سوی مغفرت و جنت سبقت گیرند، و سپس اشاره کرده به اینکه آنچه مصیبت بر سرشان می‌آید چه مصیبت‌های مالی و چه جانی همه در کتابی از سابق نوشته شده، و قضایش رانده شده بود، پس جا دارد که هیچگاه از فقر نترسند، و ترس از فقر ایشان را از انفاق در راه خدا باز ندارد، و به بخل و امساک واندارد، و نیز از مرگ و کشته شدن در راه خدا نهراسند، و ترس از آن، ایشان را به تخلف از جنگ و تقاعد ورزیدن از پیکار واندارد. </p> <h3> <span class="title" rel="57_16 57_17 57_18 57_19 57_20 57_21 57_22 57_23 57_24">پنج خصلت زندگی دنیا: لهو، لعب، زینت، تفاخر و تکاثر و سخنی از شیخ بهایی در این باره</span> </h3> <p> <code class="aya" rel="57_20"/> <span class="aya" rel="57_20" data-words="1-18">اعلموا أنما الحیاة الدنیا لعب و لهو و زینة و تفاخر بینکم و تکاثر فی الأموال و الأولاد...</span> <span class="phrase">کلمه <em rel="fa_57_20_5-5" data-sentence="5:154">لعب</em> به معنای بازی نظامداری است (که دو طرف بازی به نظام آن آشنایی دارند، مانند الک‌دولک و نظایر آن) که اطفال به منظور رسیدن به غرضی خیالی آن را انجام می‌دهند.</span> و کلمه <em>لهو</em> به معنای هر عمل سرگرم کننده‌ای است که انسان را از کاری مهم و حیاتی و وظیفه‌ای واجب باز بدارد. و <span class="phrase">کلمه <em rel="fa_57_20_9-9" data-sentence="5:486">زینت</em> به اصطلاح علم صرف <em>بنای نوع</em>  است، یعنی می‌فهماند که مثلا فلانی به نوعی مخصوص خود را آراسته، و چه بسا منظور از آن وسیله آرایش باشد، و به این منظورش استعمال کنند و <em>آرایش</em> ، عبارت از آن است که چیز مرغوبی را ضمیمه چیز دیگری کنی تا مردم به خاطر جمالی که از این ضمیمه حاصل شده مجذوب آن چیز شوند،  (مثلا آرایش زنان عبارت از این است که زن با طلا و جواهرات و یا رنگهای سرخ و سفیدی خود را جلوه دهد، و از ضمیمه کردن آنها به خود جمالی کسب کند، به طوری که بیننده مجذوب جمال او شود).</span> و <em>تفاخر</em> به معنای مباهات کردن به حسب و نسب است. و تکاثر در اموال و اولاد به این معنا است که شخصی به دیگری فخر بفروشد که من مال و فرزند بیشتری دارم. </p> <p>و زندگی دنیا عرضی است زائل، و سرابی است باطل که از یکی از خصال پنجگانه<code class="page" rel="19,289"/> زیر خالی نیست: یا لعب و بازی است، یا لهو و سرگرم کننده، یا زینت است،  (که حقیقتش جبران نواقص درونی خود با تجمل و مشاطه‌گری است)، یا تفاخر است، و یا تکاثر، و همه اینها همان موهوماتی است که نفس آدمی بدان و یا به بعضی از آنها علاقه می‌بندد، اموری خیالی و زائل است که برای انسان باقی نمی‌ماند، و هیچ یک از آنها برای انسان کمالی نفسانی و خیری حقیقی جلب نمی‌کند. </p> <p>و از شیخ بهایی (رحمه اللَّه) نقل شده که گفته است: این پنج خصلتی که در آیه شریفه ذکر شده، از نظر سنین عمر آدمی و مراحل حیاتش مترتب بر یکدیگرند، چون تا کودک است حریص در لعب و بازی است، و همین که به حد بلوغ می‌رسد و استخوان‌بندیش محکم می‌شود علاقه‌مند به لهو و سرگرمی‌ها می‌شود، و پس از آنکه بلوغش به حد نهایت رسید، به آرایش خود و زندگیش می‌پردازد و همواره به فکر این است که لباس فاخری تهیه کند، مرکب جالب توجهی سوار شود، منزل زیبایی بسازد، و همواره به زیبایی و آرایش خود بپردازد، و بعد از این سنین به حد کهولت می‌رسد آن وقت است که (دیگر به اینگونه امور توجهی نمی‌کند، و برایش قانع کننده نیست، بلکه) بیشتر به فکر تفاخر به حسب و نسب می‌افتد، و چون سالخورده شد همه کوشش و تلاشش در بیشتر کردن مال و اولاد صرف می‌شود. </p> <h3> <span class="title" rel="57_20 57_16 57_17 57_18 57_19 57_21 57_22 57_23 57_24">مثلی برای بیان فریبندگی دنیا</span> </h3> <p> <span class="aya" rel="57_20" data-words="19-30">کمثل غیث أعجب الکفار نباته ثم یهیج فتراه مصفرا ثم یکون حطاما</span> -این قسمت از آیه، زندگی دنیا را که انسان فریب خورده دل به آن می‌بندد، و چیزی نمی‌گذرد که به حکم اجبار همه را از کف می‌دهد، با مثالی تشریح و بیان می‌کند. </p> <p><span class="phrase">کلمه <em rel="fa_57_20_20-20" data-sentence="5:410">غیث</em> به معنای باران است، و کلمه <em rel="fa_57_20_22-22" data-sentence="88:369">کفار</em> جمع کافر به معنای زراعت کار است<span class="footnote" rel="1" title="اینکه گفته به زارع و کشاورز، کافر می‌گویند به خاطر این است که بذر را در زیر خاک پنهان می‌کند، و این که کافر را هم کافر می‌گویند به خاطر این است که حق را پنهان می‌کند">*</span> و کلمه <em rel="fa_57_20_25-25" data-sentence="398:103">یهیج</em> از هیجان است، که به معنای حرکت است، و کلمه <em>حطام</em> به معنای گیاهی است که از شدت خشکیدگی می‌شکند.</span> </p> <p>و معنای آیه این است که: مثل زندگی دنیا در بهجت و فریبندگیش و سپس در زوال و از دست رفتنش، مانند بارانی است که به موقع می‌بارد، و باعث روییدن گیاهان و زراعت‌ها می‌شود و زراعت‌کاران از روییدن آنها خوشحال می‌شوند، و آن زراعت و گیاه هم چنان رشد می‌کند تا به حد نهایی نموش برسد، و رفته رفته رو به زردی بگذارد، و سپس گیاهی خشکیده و شکسته شود، و بادها از هر سو به سوی دیگرش ببرند. </p> <p>   <code class="page" rel="19,290"/> <span class="aya" rel="57_20" data-words="31-41">و فی الآخرة عذاب شدید و مغفرة من الله و رضوان</span> <span class="phrase">-در این قسمت از آیه  <em>مغفرت</em> قبل از <em rel="fa_57_20_41-41" data-sentence="43:106">رضوان</em> آمده، برای اینکه کسی که می‌خواهد به رضوان خدا درآید، باید قبلا به وسیله مغفرت خدا شستشو و تطهیر شده باشد.</span> و نیز در این جمله مغفرت را توصیف کرد به اینکه از ناحیه خداست، ولی عذاب را چنین توصیفی نکرد، تا به قول بعضی‌ها<span class="footnote" rel="1" title="روح المعانی، ج ۲۷، ص ۱۸۵">*</span> اشاره کرده باشد به اینکه مطلوب اصلی و آن غرضی که خلقت به خاطر آن بوده مغفرت است نه عذاب، و این خود انسان است که باعث عذاب می‌شود، و با خروجش از زی بندگی و عبودیت آن را پدید می‌آورد. </p> <p> <span class="aya" rel="57_20" data-words="42-48">و ما الحیاة الدنیا إلا متاع الغرور</span> -یعنی دنیا جز متاعی نیست که با آن تمتع می‌شود و از آن بهره‌مند می‌گردند، و بهره‌مندی از آن همان فریب خوردن با آن است، البته این فریب خوردن مخصوص کسانی است که به دنیا دل بسته باشند. </p> <p>و این کلام یعنی جمله‌ <span class="aya" rel="57_20" data-words="31-41">و فی الآخرة عذاب شدید و مغفرة من الله و رضوان</span> به دو روی زندگی آخرت اشاره می‌کند، تا شنونده بر حذر شود، و از مغفرت و رضوان که یک روی آخرت است، و عذاب که روی دیگرش است، مغفرت و رضوان را اختیار کند. و جمله‌ <span class="aya" rel="57_20" data-words="42-48">و ما الحیاة الدنیا إلا متاع الغرور</span> می‌خواهد شنونده را بیدار و هوشیار کند، تا مبادا زندگی دنیا با آن غرور خاص به خود مغرورش سازد. </p> <h3> <span class="title" rel="57_21">اختلاف معنا و مفاد آیه: <span class="aya" rel="57_21" data-words="1-5">سابقوا إلی مغفرة من ربکم</span> با آیه: <span class="aya" rel="3_133" data-words="1-4">و سارعوا إلی مغفرة...</span> </span> </h3> <p> <code class="aya" rel="57_21"/> <span class="aya" rel="57_21" data-words="1-12">سابقوا إلی مغفرة من ربکم و جنة عرضها کعرض السماء و الأرض...</span> کلمه <em>مسابقه</em> که مصدر فعل امر <em>سابقوا</em> است به معنای غلبه‌جویی در رسیدن به هدف است، به اینکه هر یک از دو طرف مسابقه حرکت خود را سریع‌تر از حرکت حریفش کند، پس در معنای مسابقه چیزی زیادتر از معنای مسارعت هست، چون مسارعت تنها به معنای کوشش در سرعت دادن به حرکت است، ولی مسابقه هم این معنا را می‌رساند و هم این را می‌فهماند که سرعت دادن باید طوری باشد که زیادتر از سرعت حریف شود. </p> <p>و بنا بر این، جمله‌ <span class="aya" rel="57_21" data-words="1-3">سابقوا إلی مغفرة...</span> تکلیفی را می‌رساند که زاید بر تکلیفی است که آیه شریفه‌ <span class="aya" rel="3_133" data-words="1-14">و سارعوا إلی مغفرة من ربکم و جنة عرضها السماوات و الأرض أعدت للمتقین</span><span class="footnote" rel="2" title="و بشتابید به سوی آمرزش از پروردگارتان و بهشتی که عرض آن آسمانها و زمین است و آماده شده برای پرهیزکاران سوره آل عمران، آیه ۱۳۳">*</span> افاده می‌کند. </p> <p>     <code class="page" rel="19,291"/> و با این بیان، نادرستی این قول روشن می‌شود که بعضی<span class="footnote" rel="1" title="روح المعانی، ج ۲۷، ص ۱۸۶">*</span> گفته‌اند: آیه آل عمران در باره سابقین مقربین است،  (که در سوره واقعه در باره آنان می‌فرمود: <span class="aya" rel="56_10-11" data-words="1-5">و السابقون السابقون، أولئک المقربون</span>) و آیه مورد بحث در باره عموم مؤمنین است. و استدلال کرده‌اند به دو دلیل: اول به اینکه: در آیه مورد بحث تنها ایمان به خدا و رسولان او ذکر شده، به خلاف آیه آل عمران که آیات بعدش نشانه‌های ایمان را که همان اعمال صالح است بیان می‌کند. </p> <h3> <span class="title" rel="57_21 57_20 57_16 57_17 57_18 57_19 57_22 57_23 57_24">مراد از اینکه عرض بهشت مانند عرض آسمان و زمین است</span> </h3> <p> و دوم به اینکه: در آنجا بهشت موعود را به این وصف توصیف می‌کند که‌ <span class="aya" rel="3_133" data-words="9-12">عرضها السماوات و الأرض</span> ولی در آیه مورد بحث می‌فرماید: <span class="aya" rel="57_21" data-words="8-12">عرضها کعرض السماء و الأرض</span> آنجا پهنای بهشت را به پهنای همه آسمانها و زمین تشبیه می‌کند، و اینجا به پهنای یک آسمان و زمین، پس معلوم می‌شود بهشت سابقین مقربین پهناورتر از بهشت عموم مؤمنین است. </p> <p>وجه <span class="phrase">نادرستی این استدلال همان است که گفتیم، و توجه کردید که (درست مطلب به عکس است، یعنی مشمولین آیه مورد بحث از نظر رتبه و مقام بلندترند از مشمولین آیه آل عمران برای اینکه) سبقت معنایی زاید بر معنای سرعت را افاده می‌کند، و کلمه <em rel="fa_57_21_10-10" data-sentence="223:230">سماء</em> در این آیه به معنای یک آسمان نیست، تا بگویی پس بهشت مشمولین آیه آل عمران پهناورتر از بهشت مشمولین این آیه است، بلکه به معنای تمامی آسمانها است، چون الف و لام آن الف و لام جنس است، پس سماء در این آیه با سماوات در آن آیه منطبق است.</span> </p> <p>و اگر در این آیه مغفرت را جلوتر از جنت ذکر کرده به خاطر (همان وجهی است که در جمله‌ <span class="aya" rel="57_20" data-words="31-41">و فی الآخرة عذاب شدید و مغفرة من الله و رضوان</span>، خاطرنشان کردیم، و گفتیم جلوتر آوردن مغفرت از رضوان برای) این است که زندگی در بهشت یک زندگی طیب و طاهر در عالمی طاهر است، و کسی موفق به آن می‌شود که قبلا آلودگی‌ها و قذارتهای گناهانش ریخته شده باشد. </p> <p>و مراد از کلمه <em>عرض</em> گشادی و وسعت بهشت است، نه عرض در مقابل طول و این استعمال استعمالی شایع است، و گویا خواسته است نهایت درجه وسعت را بفهماند. </p> <p>ولی بعضی<span class="footnote" rel="2" title="مفردات راغب، ماده &lt;em&gt;خیل&lt;/em&gt; ">*</span> گفته‌اند: مراد از عرض همان عرض مقابل طول است و اگر تنها عرض بهشت را ذکر کرد، و نامی از طول آن نبرد برای این بود که این کلمه به معنای خط کوتاهتر از دو خط امتداد است، و معلوم است که وقتی عرض بهشت مانند عرض آسمان و زمین باشد قهرا   <code class="page" rel="19,292"/> طول آن بیشتر از طول آسمان و زمین خواهد بود. </p> <p>لیکن این وجه خالی از تحکم و بدون دلیل سخن گفتن نیست، برای اینکه هیچ دلیلی نداریم که طول و عرض آسمان و زمین برابرند، و طول بهشت از عرض آن زیادتر است، تا لازمه‌اش این باشد که وقتی عرض بهشت برابر عرض آسمان و زمین بود طولش از طول آن دو بیشتر باشد، چون ممکن است گاهی طول و عرض برابر هم باشند، مانند طول و عرض در مربع و دائره و در سطح کره و غیره، گاهی هم می‌شود که طول بیشتر از عرض باشد. </p> <h3> <span class="title" rel="57_21">مقصود از ایمان در جمله: <span class="aya" rel="57_21" data-words="13-18">... أعدت للذین آمنوا بالله و رسله</span> ایمان توأم با عمل است</span> </h3> <p> <span class="aya" rel="57_21" data-words="13-18">أعدت للذین آمنوا بالله و رسله</span> -در ذیل آیه‌ <span class="aya" rel="57_21" data-words="15-18">آمنوا بالله و رسله</span> و آیه‌ <span class="aya" rel="57_19" data-words="1-6">و الذین آمنوا بالله و رسله</span> گفتیم که مراد از ایمان به خدا و رسولان او مرتبه عالی از ایمان است، که همواره آثارش بر آن مترتب است، یعنی کسی که دارای چنین مرتبه‌ای از ایمان باشد، همواره اعمال صالح می‌کند، و از فسوق و گناه اجتناب می‌ورزد. </p> <p>و با همین بیان فساد گفتار بعضی<span class="footnote" rel="1" title="روح المعانی، ج ۲۷، ص ۱۸۶">*</span> روشن می‌شود که گفته‌اند: در این آیه بشارتی است برای عموم مؤمنین،  (هر چند که بعضی از ایشان فسق و فجور هم مرتکب بشوند)، برای اینکه فرموده: چنین بهشتی آماده شده برای کسانی که به خدا و رسولان او ایمان داشته باشند، و این ایمان را مقید به عمل صالح و یا ترک گناه نکرده. </p> <p>و وجه فساد این گفتار آن است که: هر چند ظاهر آیه خطاب به عموم کافران و مؤمنین صالح و طالح است، لیکن روی سخن در آن به مؤمنین است، و ایشان را دعوت می‌کند که به آن مقدار از ایمان که دارند اکتفاء نکنند، بلکه ایمانی کسب کنند که ملازم با عمل صالح باشد، و اگر منظور از ایمان به خدا و رسولان او صرف ایمان باشد هر چند که توأم با عمل صالح نبوده باشد، و بهشت آماده شده نیز برای عموم مؤمنین، حتی مؤمنین نامبرده باشد، با در نظر داشتن اینکه آیه شریفه ایشان را دعوت می‌کند به اینکه به مغفرت و جنت سبقت گیرند، باید خطاب <em>سابقوا</em> متوجه کفار باشد، چون مؤمنین از همان روز اولی که ایمان آوردند چنین سبقتی را گرفتند، دیگر معنا ندارد باز هم به ایشان گفته شود که سبقت بجویید، و حال آنکه می‌دانیم سیاق آیه با این وجه سازگار نیست. </p> <p> <span class="aya" rel="57_21" data-words="19-24">ذلک فضل الله یؤتیه من یشاء</span> -و خدا خواسته است این فضل خود را به کسانی بدهد که به خدا و رسولانش ایمان آورده باشند، و اینکه چرا پاداش خدا به مؤمنین را فضلی از ناحیه خدا دانسته؟ بیانش در سابق گذشت، و در آنجا گفتیم که بندگان مستحق و طلبکار   <code class="page" rel="19,293"/> هیچ پاداشی از خدای تعالی نیستند. </p> <p> <span class="aya" rel="57_21" data-words="25-29">و الله ذو الفضل العظیم</span> -این جمله اشاره است به عظمت فضل او، و اینکه مغفرت و جنتی که خدا به عنوان پاداش به ایشان می‌دهد فضل عظیمی است از او. </p> <h3> <span class="title" rel="57_22">وجوه متعدد در معنای آیه: <span class="aya" rel="57_22" data-words="1-13">ما أصاب من مصیبة فی الأرض و لا فی أنفسکم إلا فی کتاب...</span> </span> </h3> <p> <code class="aya" rel="57_22"/> <span class="aya" rel="57_22" data-words="1-17">ما أصاب من مصیبة فی الأرض و لا فی أنفسکم إلا فی کتاب من قبل أن نبرأها...</span> <span class="phrase">کلمه <em rel="fa_57_22_4-4" data-sentence="5:716">مصیبت</em> به معنای واقعه و حادثه‌ای است که به انسان یا هر چیز اصابت کند، و اسم فاعل از مصدر اصابت است، و از اصابه تیر به هدف منشا گرفته، و هر چند اصابه حادثه از نظر مفهوم اعم است، هم شامل اصابه حوادث خیر می‌شود و هم اصابه حوادث شر، و لیکن استعمال آن در شر غلبه دارد، در نتیجه هر وقت کلمه <em rel="fa_57_22_4-4" data-sentence="339:423">مصیبت</em> اطلاق شود بلاء و گرفتاری به ذهن تبادر می‌کند، و در آیه مورد بحث هم به همین معنا است، و مراد از  مصیبتی که در زمین و از ناحیه آن به انسانها می‌رسد قحطی و آفت میوه‌ها و زلزله‌های ویرانگر و امثال آن است، و مراد از مصیبتی که به جان آدمی روی می‌آورد بیماری و جراحت و شکستن استخوان و مردن و کشته شدن و امثال آن است، و مراد از <em>برء</em> که مصدر فعل <em rel="fa_57_22_17-17" data-sentence="742:62">نبرأها</em> است خلقت از عدم است، و ضمیر در فعل مذکور به مصیبت بر می‌گردد.</span> </p> <p>ولی بعضی<span class="footnote" rel="1" title="روح المعانی، ج ۲۷، ص ۱۸۷">*</span> از مفسرین گفته‌اند: ضمیر مذکور به <em>انفس</em> برمی‌گردد. </p> <p>و بعضی<span class="footnote" rel="2" title="الدر المنثور، ج ۶، ص ۱۷۵">*</span> دیگر گفته‌اند: به کلمه <em>ارض</em> . </p> <p>و <span class="phrase">بعضی<span class="footnote" rel="3" title="روح المعانی، ج ۲۷، ص ۱۶۴">*</span> دیگر گفته‌اند: به همه این سه کلمه، یعنی <em>ارض</em> و <em>انفس</em> و  <em rel="fa_57_22_4-4" data-sentence="149:11">مصیبت</em> برمی‌گردد.</span> </p> <p>مؤید احتمال اول که همان برگشتن ضمیر به مصیبت باشد این است که مقام آیه مقام بیان مصائبی است که در دنیا واقع می‌شود، و باعث نقصی در اموال و انفس می‌گردد، و این نیز باعث می‌شود که مردم از انفاق دست برداشته از شرکت در جهاد تخلف کنند. </p> <p>و مراد از <em>کتاب</em> لوحی است که در آن همه آنچه بوده و هست و تا قیامت خواهد بود نوشته شده، هم چنان که آیات و روایات هم بر آن دلالت دارد، و اگر از میان مصائب تنها به آنچه از زمین و از وجود خود انسانها ناشی می‌شود اکتفاء کرد برای این بود که گفتگو در باره آنها بود. </p> <p>بعضی<span class="footnote" rel="4" title="نور الثقلین، ج ۵، ص ۲۴۴ به نقل از تفسیر عیاشی">*</span> از مفسرین گفته‌اند: اگر مصیبتی را مقید کرد به قید در زمین و در انفس،   <code class="page" rel="19,294"/> برای این بود که مطلق مصائب در لوح محفوظ نوشته نشده، چون لوح متناهی است، ولی حوادث نامتناهی است، و معلوم است که متناهی گنجایش آن را ندارد که ظرف غیر متناهی شود. </p> <p>و از این گفتار پیداست که صاحب گفتار لوح را یک لوحی فلزی و امثال آن گرفته، که در ناحیه‌ای از نواحی جو آویزان است، حوادث را با یکی از لغات (یا فارسی یا عربی یا غیر آن) در آن نوشته‌اند، و با خطی نوشته‌اند که ما مقاصد خودمان را با آن می‌نویسیم، ولی ما در سابق لوح و قلم را معنا کردیم و به زودی تتمه‌ای نیز از نظر خواننده خواهد گذشت. </p> <p>بعضی<span class="footnote" rel="1" title="الدر المنثور، ج ۶، ص ۱۷۴">*</span> هم در باره کتاب گفته‌اند که: مراد از آن علم خدای تعالی است، ولی این معنا خلاف ظاهر است، مگر اینکه منظورشان از علم همان کتابی باشد که حوادث که مراتبی از علم فعلی خداست در آن نوشته شده است. </p> <p>آیه شریفه با جمله‌ <span class="aya" rel="57_22" data-words="18-22">إن ذلک علی الله یسیر</span> ختم شده، تا دلالت کند بر اینکه تقدیر حوادث قبل از وقوع آن، و راندن قضای حتمی آن برای خدای تعالی صعوبتی ندارد. </p> <h3> <span class="title" rel="57_16 57_17 57_18 57_19 57_20 57_21 57_22 57_23 57_24">حکمت و فایده دانستن اینکه حوادث دنیا مکتوب و مقدرند این است که در از دست دادن اندوه مخورید و در به دست آوردن شادی مکنید</span> </h3> <p> <code class="aya" rel="57_23"/> <span class="aya" rel="57_23" data-words="1-10">لکیلا تأسوا علی ما فاتکم و لا تفرحوا بما آتاکم...</span> این جمله بیانگر علت مطلبی است که در آیه قبل بود البته اشتباه نشود که در آیه قبل دو چیز بود یکی خبری که خدا می‌داد از نوشتن حوادث قبل از وقوع آن، و یکی هم خود حوادث، و آیه مورد بحث بیانگر خبر دادن خدا است، نه خود حوادث، و کلمه <em>أسی</em> که مبدأ فعل <em>تاسوا</em> است به معنای اندوه است، و منظور از <em>ما فات</em> و نیز از <em>ما اتی</em> نعمت فوت شده، و نعمت داده شده است. </p> <p>و معنایش این است که: اینکه ما به شما خبر می‌دهیم که حوادث را قبل از اینکه حادث شود نوشته‌ایم، برای این خبر می‌دهیم که از این به بعد دیگر به خاطر نعمتی که از دستتان می‌رود اندوه مخورید، و به خاطر نعمتی که خدا به شما می‌دهد خوشحالی مکنید، برای اینکه انسان اگر یقین کند که آنچه فوت شده باید می‌شد، و ممکن نبود که فوت نشود، و آنچه عایدش گشت باید می‌شد و ممکن نبود که نشود، ودیعه‌ای است که خدا به او سپرده چنین کسی نه در هنگام فوت نعمت خیلی غصه می‌خورد، و نه در هنگام فرج و آمدن نعمت،  (مثل کارمندی می‌ماند که سر برج حقوقی دارد و بدهی‌هایی هم باید بپردازد نه از گرفتن حقوق شادمان می‌شود و نه از دادن بدهی غمناک می‌گردد). </p> <p>   <code class="page" rel="19,295"/> بعضی<span class="footnote" rel="1" title="نهج البلاغه صبحی صالح، ص ۵۵۳، ح ۴۳۹">*</span> از مفسرین در پاسخ این سؤال که چرا فوت شدن را به خود فوت شدنی‌ها نسبت داد و فرمود: <span class="aya" rel="57_23" data-words="4-5">ما فاتکم</span> -آنچه از شما فوت می‌شود ولی نعمت‌های تازه رسیده را به خدا نسبت داده، و فرمود: ما اتیکم-آنچه خدا به شما می‌دهد ؟ گفته‌اند: علتش این است که آمدن نعمت احتیاج به علت دارد، ولی فوت آن احتیاجی به مفوت (کسی که آن را فوت کند) ندارد، چون فوت و فنا، ذاتی هر چیز است، اگر به طبع خودش واگذار شود فوت می‌شود و باقی نمی‌ماند، به خلاف حاصل شدن نعمت و بقای آن که علت می‌خواهد، و آن خداست، پس باید بقای نعمت و خود نعمت را به خدا نسبت داد. </p> <p> <span class="aya" rel="57_23" data-words="11-17">و الله لا یحب کل مختال فخور</span> <span class="phrase">- <em rel="fa_57_23_16-16" data-sentence="2:704">مختال</em> به کسی می‌گویند که دچار خیلاء و تکبر شده باشد، و تکبر را از این جهت خیلاء می‌گویند که متکبر چیزی را که در خود سراغ دارد فضیلتی برای خود خیال می‌کند-راغب چنین گفته.<span class="footnote" rel="2" title="علاقه به دنیا ریشه و اساس هر خطا و گناه است اصول کافی، جلد ۲، ص ۳۱۵، ولی در اصول کافی حدیث بدین شکل است: رأس کل خطیئة حب الدنیا ">*</span> و <em>فخور</em> به معنای کسی است که زیاد افتخار و مباهات می‌کند، و اختیال (که مصدر است برای کلمه مختال)، و نیز افتخار ناشی از این می‌شود که انسان توهم کند که آنچه نعمت دارد به خاطر استحقاق خودش است، و این بر خلاف حق است، چون او فعلی را که باید مستند به تقدیر خدا کند به استقلال نفس خود کرده، و این اختیال و افتخار هر دو از رذائل نفسند، که خدا آن را دوست نمی‌دارد.</span> </p> <p><code class="aya" rel="57_24"/> <span class="aya" rel="57_24" data-words="1-6">الذین یبخلون و یأمرون الناس بالبخل...</span> این جمله صفت و نشانی کل مختال فخور را می‌دهد، و می‌فهماند که اگر خدا آن دو را دوست نمی‌دارد، چرا نمی‌دارد، برای اینکه اگر بخل می‌ورزند انگیزه‌شان این است که مال خود را که تکیه‌گاه آنان در این اختیال و افتخار است از دست ندهند، و اگر به مردم هم سفارش می‌کنند که آنها هم بخل بورزند برای این است که هر چه را برای خود می‌خواهند برای دیگران نیز می‌خواهند، و نیز می‌خواهند که سخاوت و بذل و بخشش در مردم شایع نشود، چون اگر شایع شود بخل آنان بیشتر نمود می‌کند، و مردم بیشتری می‌فهمند که فلانی بخیل است. </p> <p> <span class="aya" rel="57_24" data-words="7-14">و من یتول فإن الله هو الغنی الحمید</span> -یعنی کسانی از انفاق در راه خدا رو گردانند، و از مواعظ او پند نمی‌گیرند که اطمینان قلبی برایشان حاصل نمی‌شود، که صفت دنیا و نعمت بهشت همان است که خدا بیان کرده، و همچنین باور ندارند که تقدیر امور به دست او     <code class="page" rel="19,296"/> است، چون او غنی است و احتیاجی به انفاق آنان ندارد، و حمید هم هست، در آنچه می‌کند محمود و ستوده است. </p> <p>این آیات سه‌گانه که از جمله‌ <span class="aya" rel="57_22" data-words="1-4">ما أصاب من مصیبة</span> شروع می‌شود، و در جمله <span class="aya" rel="57_24" data-words="13-14">الغنی الحمید</span> ختم می‌گردد، به طوری که ملاحظه می‌فرمایید مردم را به انفاق و مبارزه با بخل و امساک دعوت و تشویق می‌کند، و می‌خواهد تا مردم از اندوه بر آنچه از ایشان فوت می‌شود و شادی به آنچه به ایشان می‌رسد زهد بورزند، برای اینکه امور از ناحیه خدا مقدر است، و قضایش از ناحیه او رانده شده، و در کتابی نوشته شده، کتابی که هر چیزی را قبل از قطعی شدنش نوشته است. </p> <h3>بحث روایتی‌ <span class="title" rel="57_16 57_19"> (روایاتی در ذیل آیه: <span class="aya" rel="57_16" data-words="1-5">أ لم یأن للذین آمنوا...</span> و <span class="aya" rel="57_19" data-words="7-11">أولئک هم الصدیقون و الشهداء...</span> و در باره حد زهد) </span> </h3> <p> در الدر المنثور در ذیل آیه‌ <span class="aya" rel="57_16" data-words="1-3">أ لم یأن</span> آمده که: ابن مبارک، عبد الرزاق و ابن منذر از اعمش روایتی آورده‌اند که گفت: وقتی اصحاب رسول خدا (ص) به مدینه آمدند، و از زندگی مرفهی که در مکه داشتند به یک زندگی فلاکت‌باری دچار گشته، در نتیجه نسبت به پاره‌ای وظایف سست شدند، در این آیه مورد عتاب قرار گرفتند، که مگر وقت آن نشده کسانی که ایمان آورده‌اند دلهایشان برای ذکر خدا نرم شود<span class="footnote" rel="1" title="روح المعانی، ج ۲۷، ص ۱۸۶">*</span>. </p> <p>مؤلف: این روایت معتدل‌ترین روایات وارده در شان نزول سوره است، و گرنه روایتی دیگر از ابن مسعود نقل شده که گفت: بین اسلام ما و بین عتابی که خدا با آیه‌ <span class="aya" rel="57_16" data-words="1-10">أ لم یأن للذین آمنوا أن تخشع قلوبهم لذکر الله</span> به ما کرد بیش از چهار سال فاصله نشد<span class="footnote" rel="2" title="روح المعانی، ج ۲۷، ص ۱۸۶">*</span>. </p> <p>از ظاهر این روایت برمی‌آید که این سوره در مکه نازل شده. </p> <p>و باز در معنای آن روایتی است که نقل شده مشعر بر اینکه عمر بعد از نزول این سوره مسلمان شد<span class="footnote" rel="3" title="الدر المنثور، ج ۶، ص ۱۷۶">*</span>. که این نیز دلالت دارد بر اینکه سوره در مکه نازل شده، چون اسلام عمر در مکه بود، لیکن خواننده توجه فرمود که سیاق آیات سوره به هیچ وجه با نزول آن در مکه سازگار نیست، و ممکن است روایت ابن مسعود را حمل کرد بر اینکه خصوص آیه‌ <span class="aya" rel="57_16" data-words="1-3">أ لم یأن...</span>، و یا آن آیه و آیه بعدش در مکه نازل شده، و بقیه در مدینه. </p> <p>     <code class="page" rel="19,297"/> و در روایتی که از رسول خدا (ص) نقل شده آمده که مهاجرین بعد از نزول قرآن هفده سال در انتظار بودند، و خداوند دلهایشان را هم چنان منتظر نگهداشت، تا آنکه آیه‌ <span class="aya" rel="57_16" data-words="1-3">أ لم یأن...</span> نازل شد<span class="footnote" rel="1" title="روح المعانی، ج ۲۷، ص ۱۸۶">*</span>. و لازمه این روایت این است که سوره مورد بحث سال چهارم و یا پنجم از هجرت نازل شده باشد. </p> <p>و در روایتی دیگر از ابن عباس آمده که خدای تعالی دلهای مهاجرین را به انتظار گذاشت، تا بعد از سیزده سال از نزول قرآن فرمود: <span class="aya" rel="57_16" data-words="1-3">أ لم یأن...</span><span class="footnote" rel="2" title="روح المعانی، ج ۲۷، ص ۱۸۶">*</span>. و لازمه این روایت این است که سوره مورد بحث در ایام هجرت نازل شده باشد، و این دو روایت نیز با سیاق آیات سوره نمی‌سازد. </p> <p>و نیز در الدر المنثور است که: ابن جریر از براء بن عازب روایت کرده که گفت: از رسول خدا (ص) شنیدم می‌فرمود: مؤمنین امت من شهیدانند، آن گاه این آیه را تلاوت فرمود: <span class="aya" rel="57_19" data-words="1-13">و الذین آمنوا بالله و رسله أولئک هم الصدیقون و الشهداء عند ربهم</span><span class="footnote" rel="3" title="روح المعانی، ج ۲۷، ص ۱۸۶">*</span>. </p> <p>و در تفسیر عیاشی به سند خود از منهال قصاب روایت کرده که گفت: به امام صادق  (ع) عرضه داشتم: دعا بفرما خدا شهادت را روزیم کند. فرمود: مؤمن خود شهید است، و آن گاه این آیه را خواند<span class="footnote" rel="4" title="روح المعانی، ج ۲۷، ص ۱۸۶">*</span>. </p> <p>مؤلف: در این معنا روایتی دیگر است، و ظاهر بعضی از آنها مانند همین روایت این است که می‌خواهد شهادت را به کشته شدن در راه خدا تفسیر کند. </p> <p>و در تفسیر قمی به سند خود از حفص به غیاث روایت آورده که گفت: به امام صادق (ع) عرضه داشتم: فدایت شوم حد زهد در دنیا چیست؟ فرمود: حد آن را خدای تعالی در کتابش بیان کرده، فرموده: <span class="aya" rel="57_23" data-words="1-10">لکیلا تأسوا علی ما فاتکم و لا تفرحوا بما آتاکم</span><span class="footnote" rel="5" title="نور الثقلین، ج ۵، ص ۲۴۸ به نقل از تفسیر قمی">*</span>. </p> <p>و در نهج البلاغه امام (ع) فرموده: زهد تمامیش بین دو کلمه از قرآن خلاصه شده، آنجا که می‌فرماید: <span class="aya" rel="57_23" data-words="1-10">لکیلا تأسوا علی ما فاتکم و لا تفرحوا بما آتاکم</span>، و کسی که           <code class="page" rel="19,298"/> بر گذشته تاسف نخورد، و به آینده نیز خوشحال نباشد، هر دو طرف زهد را گرفته است<span class="footnote" rel="1" title="الدر المنثور، ج ۶، ص ۱۷۵">*</span>. </p> <p>مؤلف: آن اساسی که دو طرف زهد بر آن اساس بنا شده، دل نبستن به دنیا است، هم چنان که در حدیثی معروف آمده: حب الدنیا رأس کل خطیئة<span class="footnote" rel="2" title="الدر المنثور، ج ۶، ص ۱۷۵">*</span>     <code class="page" rel="19,299"/> </p>
