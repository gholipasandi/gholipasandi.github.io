<h3 class="ayas">سوره ص آیه‌های ۳۰ تا ۴۰</h3><code class="section" rel="38_30-40"/><h3>ترجمه آیات</h3> <p> <span class="trans" rel="38_30">و ما به داوود سلیمان را عطا کردیم که چه بنده خوبی بود و بسیار رجوع کننده (به ما) بود.  «۳۰» </span><span class="trans" rel="38_31">به یادش آور که وقتی اسبانی نیک بر او عرضه شد.  «۳۱» </span><span class="trans" rel="38_32"> (از شدت علاقه به تماشای آنها از نماز اول وقت باز ماند و خود را ملامت کرد) و گفت من علاقه به اسبان را بر یاد خدا ترجیح دادم تا خورشید غروب کرد (و یا اسبان از نظرم ناپدید شدند).  «۳۲» </span><span class="trans" rel="38_33">آنها را به من برگردانید و چون برگرداندند سر و گردنهایشان را نشان کرد تا وقف راه خدا باشند. <code class="page" rel="17,307"/> «۳۳» </span><span class="trans" rel="38_34"> ما سلیمان را هم بیازمودیم و جسد بی‌جان (فرزندش) را بر تختش افکندیم پس به سوی ما متوجه شد.  «۳۴» </span><span class="trans" rel="38_35">و گفت پروردگارا مرا بیامرز و به من سلطنتی بده که سزاوار احدی بعد از من نباشد البته تو بخشنده‌ای.  «۳۵» </span><span class="trans" rel="38_36">پس ما به او سلطنتی دادیم که دامنه‌اش حتی باد را هم گرفت و باد هر جا که او می‌خواست بوزد به نرمی می‌وزید.  «۳۶» </span><span class="trans" rel="38_37">و نیز شیطانها را برایش رام کردیم شیطانهایی که یا بناء بودند و یا غواص.  «۳۷» </span><span class="trans" rel="38_38">و اما بقیه آنها را (که جز شرارت هنری نداشتند) همه را در غل و زنجیر کردیم (تا مزاحم سلطنت او نباشند).  «۳۸» </span><span class="trans" rel="38_39">این است عطای ما و لذا بدو گفتیم از نعمت خود به هر که خواهی عطا کن و از هر که خواهی دریغ نما که عطای ما بی‌حساب است.  «۳۹» </span><span class="trans" rel="38_40">و به راستی او در درگاه ما تقرب و سرانجامی نیک دارد.  «۴۰» </span></p>                 <h3>بیان آیات</h3> <p> <span class="phrase">این آیات راجع به دومین داستان از قصص بندگان <em rel="fa_38_30_8-8" data-sentence="44:128">اواب</em> است که خدای تعالی آن را برای پیغمبرش بیان نموده و دستورش می‌دهد به اینکه صبر پیشه سازد و در هنگام سختی به یاد این داستان بیفتد.</span> </p> <p> <span class="aya" rel="38_30" data-words="1-8">و وهبنا لداود سلیمان نعم العبد إنه أواب</span> یعنی ما به داوود فرزندی دادیم به نام سلیمان. بقیه الفاظ آیه از بیان قبلی ما روشن می‌شود. </p> <p><code class="aya" rel="38_31"/> <span class="aya" rel="38_31" data-words="1-6">إذ عرض علیه بالعشی الصافنات الجیاد</span> <span class="phrase">کلمه <em rel="fa_38_31_4-4" data-sentence="5:112">عشی</em> در مقابل <em>غداة</em> است، که به معنای اول روز است و در نتیجه  <em rel="fa_38_31_4-4" data-sentence="123:35">عشی</em> به معنای آخر روز و بعد از ظهر است.</span> و <span class="phrase">کلمه <em rel="fa_38_31_5-5" data-sentence="5:175">صافنات</em> -به طوری که در مجمع البیان گفته-جمع <em rel="fa_38_31_5-5" data-sentence="98:124">صافنة</em> است، و <em rel="fa_38_31_5-5" data-sentence="162:102">صافنة</em> آن اسبانی را می‌گویند که بر سه پای خود ایستاده و یک دست را بلند می‌کند تا نوک سمش روی زمین قرار گیرد.</span> و-نیز <span class="phrase">بنا به گفته وی-کلمه  <em rel="fa_38_31_6-6" data-sentence="21:284">جیاد</em> جمع <em>جواد</em> است که <em>واو</em> آن در جمع به <em>یاء</em> قلب می‌شود، و اصل <em rel="fa_38_31_6-6" data-sentence="159:188">جیاد</em>  جواد-به کسره جیم-بوده، و معنایش تندرو است، گویا حیوان از دویدن بخل<code class="page" rel="17,308"/> نمی‌ورزد<span class="footnote" rel="1" title="مجمع البیان، ج ۸، ص ۴۷۴">*</span>.</span> </p> <h3> <span class="title" rel="38_32">چند وجه در معنای سخن سلیمان (علیه السلام): <span class="aya" rel="38_32" data-words="2-8">إنی أحببت حب الخیر عن ذکر ربی...</span> و توضیحی در باره علاقه آن جناب به اسب‌ها و باز ماندنش از عبادت خدا</span> </h3> <p> <span class="aya" rel="38_32" data-words="1-11">فقال إنی أحببت حب الخیر عن ذکر ربی حتی توارت بالحجاب</span> <span class="phrase">ضمیر <em>قال-گفت</em> به سلیمان برمی‌گردد، و مراد از <em rel="fa_38_32_5-5" data-sentence="53:222">خیر</em> -به طوری که<span class="footnote" rel="2" title="تفسیر مجمع البیان، ج ۸، ص ۴۷۶">*</span> گفته‌اند-اسب است، چون عرب اسب را خیر می‌نامند، و از رسول خدا (ص) هم روایت شده که فرمود: تا قیامت خیر را به پیشانی اسبها گره زده‌اند.</span> </p> <p>بعضی<span class="footnote" rel="3" title="تفسیر مجمع البیان، ج ۸، ص ۴۷۷">*</span> هم گفته‌اند: <em>مراد از کلمه</em> خیر مال بسیار است و در بسیاری از موارد در قرآن به این معنا آمده، مانند آیه‌ <span class="aya" rel="2_180" data-words="7-9">إن ترک خیرا</span><span class="footnote" rel="4" title="اگر کسی بمیرد و خیری از خود بگذارد سوره بقره، آیه ۱۸۰">*</span>. </p> <p><span class="phrase">مفسرین<span class="footnote" rel="5" title="مجمع البیان، ج ۸، ص ۴۷۴ و ۴۷۵">*</span> در تفسیر جمله‌ <span class="aya" rel="38_32" data-words="3-5">أحببت حب الخیر</span> گفته‌اند: کلمه <em rel="fa_38_32_3-3" data-sentence="183:424">احببت</em> متضمن معنای ایثار است، و کلمه <em>عن</em> به معنای <em>علی</em> است، و منظور سلیمان (ع) این است که: من محبتی را که به اسبان دارم ایثار و اختیار می‌کنم بر یاد پروردگارم، که عبارت است از نماز، در حالی که آن را نیز دوست می‌دارم، و یا معنایش این است که: من اسبان را دوست می‌دارم دوستی‌ای که در مقابل یاد پروردگارم نمی‌توانم از آن چشم بپوشم، در نتیجه وقتی اسبان را بر من عرضه می‌دارند از نمازم غافل می‌شوم تا خورشید غروب می‌کند.</span> </p> <p> <span class="aya" rel="38_32" data-words="9-11">حتی توارت بالحجاب</span> <span class="phrase">-ضمیر در <em rel="fa_38_32_10-10" data-sentence="9:222">توارت</em> -به طوری که<span class="footnote" rel="6" title="مجمع البیان، ج ۸، ص ۴۷۴ و ۴۷۵">*</span> گفته‌اند-به کلمه  <em>شمس</em> برمی‌گردد، با اینکه قبلا نامش نیامده بود، ولی از کلمه <em rel="fa_38_31_4-4" data-sentence="241:35">عشی</em> که در آیه قبلی بود استفاده می‌شود.</span> و <span class="phrase">مراد از تواری خورشید غروب کردن و پنهان شدن در پشت پرده افق است، مؤید اینکه ضمیر به خورشید برمی‌گردد کلمه <em rel="fa_38_31_4-4" data-sentence="105:153">عشی</em> در آیه قبلی است، چون اگر مقصود تواری خورشید نبود، ذکر کلمه <em rel="fa_38_31_4-4" data-sentence="220:81">عشی</em> در آن آیه بدون غرض می‌شد و غرضی که هر خواننده آن را بفهمد برای آن باقی نمی‌ماند.</span> </p> <p>پس حاصل معنای آیه این است که من آن قدر به اسب علاقه یافتم، که وقتی اسبان را بر من عرضه کردند، نماز از یادم رفت تا وقتش فوت شد، و خورشید غروب کرد. البته باید دانست که علاقه سلیمان (ع) به اسبان برای خدا بوده، و علاقه به خدا او را علاقه‌مند به اسبان می‌کرد، چون می‌خواست آنها را برای جهاد در راه خدا تربیت کند، پس رفتنش و حضورش برای عرضه اسبان به وی، خود عبادت بوده است. پس در حقیقت عبادتی او را از         <code class="page" rel="17,309"/> عبادتی دیگر بازداشته، چیزی که هست نماز در نظر وی مهم‌تر از آن عبادت دیگر بوده است. </p> <p>بعضی دیگر از مفسرین گفته‌اند: <em>ضمیر در</em> توارت <em>به کلمه</em> خیل برمی‌گردد و معنایش این است که: سلیمان از شدت علاقه‌ای که به اسبان داشت، بعد از سان دیدن از آنها، هم چنان به آنها نظر می‌کرد، تا آنکه اسبان در پشت پرده بعد و دوری ناپدید شدند . ولی <span class="phrase">در سابق گفتیم که: کلمه <em rel="fa_38_31_4-4" data-sentence="23:619">عشی</em> در آیه قبلی، مؤید احتمال اول است، و هیچ دلیلی هم نه در لفظ آیه و نه در روایات بر گفتار این مفسر نیست.<span class="footnote" rel="1" title="مجمع البیان، ج ۸، ص ۴۷۵">*</span> <code class="aya" rel="38_33"/> <span class="aya" rel="38_33" data-words="1-7">ردوها علی فطفق مسحا بالسوق و الأعناق</span> بعضی<span class="footnote" rel="2" title="و باد تند سیر را ما مسخر سلیمان گردانیدیم تا به امر او جریان یابد سوره انبیاء، آیه ۸۱">*</span> از مفسرین گفته‌اند: <em>ضمیر در</em> ردوها <em>به کلمه</em> شمس برمی‌گردد، و سلیمان (ع) در این جمله به ملائکه امر می‌کند که: آفتاب را برگردانند، تا او نماز خود را در وقتش بخواند.</span> و منظور از جمله‌ <span class="aya" rel="38_33" data-words="3-7">فطفق مسحا بالسوق و الأعناق</span> این است: سلیمان شروع کرد پاها و گردن خود را دست کشیدن و به اصحاب خود نیز دستور داد این کار را بکنند، و این در حقیقت وضوی ایشان بوده. آن گاه او و اصحابش نماز خواندند. و این معنا در بعضی از روایات ائمه اهل بیت (ع) هم آمده . </p> <p>بعضی<span class="footnote" rel="3" title="من لا یحضره الفقیه، ج ۱، ص ۱۲۹، ح ۸">*</span> دیگر از مفسرین گفته‌اند: <em>ضمیر به کلمه</em> خیل برمی‌گردد، و معنایش این است که: سلیمان دستور داد تا اسبان را دوباره برگردانند، و چون برگرداندند، شروع کرد به ساق و گردنهای آنها دست کشیدن و آنها را در راه خدا سبیل کردن. و این عمل را بدان جهت کرد، تا کفاره سرگرمی به اسبان و غفلت از نماز باشد . </p> <p>بعضی<span class="footnote" rel="4" title="مجمع البیان، ج ۸، ص ۴۷۴ و ۴۷۵">*</span> دیگر گفته‌اند: <em>ضمیر به کلمه</em> خیل برمی‌گردد، ولی مراد از دست کشیدن به ساقها و گردنهای آنها، زدن آنها با شمشیر و بریدن دست و گردن آنهاست، چون کلمه <em>مسح</em> به معنای بریدن نیز می‌آید. بنا بر این سلیمان (ع) از اینکه اسبان، او را از عبادت خدا بازداشته‌اند خشمناک شده، و دستور داده آنها را برگردانند، و آن گاه ساق و گردن همه را با شمشیر زده و همه را کشته است. </p> <p>ولی این تفسیر صحیح نیست، چون چنین عملی از انبیا سرنمی‌زند، و ساحت آنان منزه از مثل آن است. هر بیننده و شنونده‌ای می‌پرسد که: اسب بیچاره چه گناهی دارد که با شمشیر به جان او بیفتی، و قطعه و قطعه‌اش کنی، علاوه بر این، این عمل اتلاف مال محترم است. </p> <p>   <code class="page" rel="17,310"/> و اما اینکه: بعضی<span class="footnote" rel="1" title="مجمع البیان، ج ۸، ص ۴۷۶">*</span> از مفسرین به روایت ابی بن کعب استدلال کرده‌اند بر صحت این تفسیر، و در آخر اضافه کرده‌اند که: سلیمان (ع) اسبان را در راه خدا قربانی کرده، و لا بد قربانی اسب هم در شریعت او جایز بوده، به هیچ وجه صحیح نیست، برای اینکه در روایت ابی، اصلا سخنی از قربانی کردن اسب به میان نیامد. </p> <p>علاوه بر این-همان طور که گفتیم-سلیمان (ع) از عبادت غافل و مشغول به لهو و هوی نشده، بلکه عبادتی دیگر آن را مشغول کرده. پس از بین همه وجوه همان وجه اول قابل اعتماد است، البته اگر لفظ آیه با آن مساعد باشد، و گر نه وجه دوم از همه بهتر است. </p> <h3> <span class="title" rel="38_30 38_31 38_32 38_33 38_34 38_35 38_36 38_37 38_38 38_39 38_40">جسدی که بر تخت سلیمان (علیه السلام) افکنده شد جنازه فرزند او بوده که برای آزمایش و تنبیه او میرانده شده و... </span> </h3> <p> <code class="aya" rel="38_34"/> <span class="aya" rel="38_34" data-words="1-11">و لقد فتنا سلیمان و ألقینا علی کرسیه جسدا ثم أناب</span> <span class="phrase">کلمه <em rel="fa_38_34_9-9" data-sentence="5:26">جسد</em> به معنای جسمی است بی‌روح.</span> </p> <p>بعضی<span class="footnote" rel="2" title="تفسیر قمی، ج ۲، ص ۲۳۵">*</span> از مفسرین گفته‌اند: مراد از جسدی که بر تخت سلیمان افتاد، خود سلیمان  (ع) بوده که خدا او را به مرضی مبتلا و آزمایش کرد، و تقدیر کلام این است که:  القیناه علی کرسیه کجسد لا روح فیه من شدة المرض-ما او را مانند جسدی بی‌روح از شدت مرض بر تختش انداختیم . </p> <p>لیکن این وجه صحیح نیست، برای اینکه هیچ گوینده فصیحی ضمیر را از کلام حذف نمی‌کند، و از کلامی که ظاهرش انداختن جسدی بر تخت سلیمان (ع) است، انداختن خود سلیمان (ع) را اراده نمی‌کند، آن هم گوینده‌ای که کلامش فصیح‌ترین کلام است. </p> <p>مفسرین دیگر اقوال مختلفی در مراد از آیه دارند، و هر یک از روایتی پیروی کرده و آنچه به طور اجمال از میان اقوال و روایات می‌توان پذیرفت، این است که: جسد نامبرده جنازه کودکی از سلیمان (ع) بوده که خدا آن را بر تخت وی افکند، و در جمله‌ <span class="aya" rel="38_34-35" data-words="10-15">ثم أناب، قال رب اغفر لی</span> اشعار و بلکه دلالت است بر اینکه: سلیمان (ع) از آن جسد امیدها داشته، و یا در راه خدا به او امیدها بسته بوده، و خدا او را قبض روح نموده و جسد بی‌جانش را بر تخت سلیمان افکنده تا او بدین وسیله متنبه گشته و امور را به خدا واگذارد، و تسلیم او شود. </p> <p><code class="aya" rel="38_35"/> <span class="aya" rel="38_35" data-words="1-16">قال رب اغفر لی و هب لی ملکا لا ینبغی لأحد من بعدی إنک أنت الوهاب</span> از ظاهر سیاق برمی‌آید که این استغفار مربوط به آیه قبلی و داستان انداختن جسد بر     <code class="page" rel="17,311"/> کرسی سلیمان (ع) است، و اگر واو عاطفه نیاورده، برای این است که کلام به منزله جواب از سؤالی است که ممکن است بشود، گویا بعد از آنکه فرموده: <span class="aya" rel="38_34" data-words="10-11">ثم أناب</span> کسی پرسیده: در انابه‌اش چه گفت؟ فرموده: گفت پروردگارا مرا بیامرز... . </p> <p>چه بسا از مفسرین که بر این درخواست سلیمان که گفت: ملکی به من بده که بعد از من سزاوار احدی نباشد، اشکال کرده‌اند که این چه بخلی است که سلیمان مرتکب شده، و از خدا خواسته مثل سلطنت او را بعد از او به احدی ندهد؟<span class="footnote" rel="1" title="تفسیر فخر رازی، ج ۲۶، ص ۲۰۶">*</span>. </p> <p>و جواب آن این است که: درخواست او درخواست برای خودش است، نه درخواست منع از دیگران، نمی‌خواهد درخواست کند که دیگران را از سلطنتی چون سلطنت او محروم کند، و فرق است بین اینکه ملکی را مختص به خود درخواست کند، و اینکه اختصاص آن را به خود بخواهد. </p> <h3> <span class="title" rel="38_36">معنای اینکه فرمود: <span class="aya" rel="38_36" data-words="1-6">فسخرنا له الریح تجری بأمره رخاء...</span> </span> </h3> <p> <code class="aya" rel="38_36"/> <span class="aya" rel="38_36" data-words="1-8">فسخرنا له الریح تجری بأمره رخاء حیث أصاب</span> این آیه فرع و نتیجه درخواست ملک است و از استجابت آن درخواست خبر می‌دهد و ملکی را که سزاوار احدی بعد از او نباشد بیان می‌کند و آن ملکی است که دامنه‌اش حتی باد و جن را هم گرفته، و آن دو نیز مسخر وی شدند. </p> <p>و <span class="phrase">کلمه <em rel="fa_38_36_6-6" data-sentence="5:179">رخاء</em> -به ضمه را-به معنای نرمی است و ظاهرا مراد از جریان باد به نرمی و به امر سلیمان این باشد که: باد در اطاعت کردن از فرمان سلیمان نرم بوده و بر طبق خواسته او به آسانی جریان می‌یافته.</span> پس دیگر اشکال نشود به اینکه توصیف باد به صفت نرمی، با توصیف آن به صفت <em>عاصفه-تند</em> که آیه‌ <span class="aya" rel="21_81" data-words="1-6">و لسلیمان الریح عاصفة تجری بأمره</span><span class="footnote" rel="2" title="مجمع البیان، ج ۸، ص ۴۷۵">*</span> آن را حکایت کرده، منافات دارد. برای اینکه گفتیم: منظور از جریان باد به نرمی، این است که: جاری ساختن باد برای آن جناب هزینه‌ای نداشته، و به آسانی جاری می‌شده، حال یا به نرمی و یا به تندی. </p> <p>ولی بعضی<span class="footnote" rel="3" title="مجمع البیان، ج ۸، ص ۴۷۵">*</span> از مفسرین از این اشکال جواب داده‌اند به اینکه: ممکن است خداوند باد را مسخر سلیمان (ع) کرده، که هر وقت او خواست نرم بوزد، و هر وقت او خواست تند بوزد. </p> <p>و <span class="phrase">معنای جمله‌ <span class="aya" rel="38_36" data-words="7-8">حیث أصاب</span> این است که: به هر جا هم که او خواست بوزد، چون       <code class="page" rel="17,312"/> این جمله متعلق به جمله <em rel="fa_38_36_4-4" data-sentence="190:5">تجری</em> است.</span> </p> <p><code class="aya" rel="38_37"/> <span class="aya" rel="38_37" data-words="1-6">و الشیاطین کل بناء و غواص</span> یعنی ما شیطانهای جنی را برای سلیمان (ع) مسخر کردیم، تا هر یک از آنها که کار بنایی را می‌دانسته، برایش بنایی کند و هر یک از آنها که غواصی را می‌دانسته برایش در دریاها غواصی کند، و لؤلؤ و سایر منافع دریایی را برایش استخراج کند. </p> <p><code class="aya" rel="38_38"/> <span class="aya" rel="38_38" data-words="1-5">و آخرین مقرنین فی الأصفاد</span> <span class="phrase">کلمه <em rel="fa_38_38_5-5" data-sentence="5:159">اصفاد</em> جمع <em rel="fa_38_38_5-5" data-sentence="65:142">صفد</em> است، که به معنای غل آهنی است، و معنای جمله این است که: ما سایر طبقات جن را برای او مسخر کردیم، تا همه را غل و زنجیر کند و از شرشان راحت باشد.</span> </p> <p><code class="aya" rel="38_39"/> <span class="aya" rel="38_39" data-words="1-7">هذا عطاؤنا فامنن أو أمسک بغیر حساب</span> یعنی این سلطنت که به تو دادیم عطای ما به تو بود، عطایی بی‌حساب، و ظاهرا مراد از بی‌حساب بودن آن، این است که: عطای ما حساب و اندازه ندارد که اگر تو از آن زیاد بذل و بخشش کنی، کم شود. پس هر چه می‌خواهی بذل و بخشش بکن، و لذا فرمود: <span class="aya" rel="38_39" data-words="3-5">فامنن أو أمسک</span> -می‌خواهی بذل بکن و نخواستی نکن یعنی هر دو یکسان است، چه بخشش بکنی و چه نکنی، تاثیری در کم شدن عطای ما ندارد. </p> <p>ولی بعضی<span class="footnote" rel="1" title="الدر المنثور، ج ۵، ص ۳۰۹">*</span> از مفسرین گفته‌اند: مراد از بی‌حساب بودن عطا، این است که: روز قیامت از تو حساب نمی‌کشیم بعضی<span class="footnote" rel="2" title="مجمع البیان، ج ۸، ص ۴۷۴ و ۴۷۵">*</span> دیگر گفته‌اند: مراد این است که: عطای ما به تو از باب تفضل بوده، نه از باب اینکه خواسته باشیم پاداش به تو داده باشیم . و معانی دیگری هم برای آن کرده‌اند. </p> <p><code class="aya" rel="38_40"/> <span class="aya" rel="38_40" data-words="1-8">و إن له عندنا لزلفی و حسن مآب</span> معنای این جمله در سابق گذشت. </p> <h3>بحث روایتی‌ <span class="title" rel="38_32"> (روایاتی در ذیل آیه! <span class="aya" rel="38_32" data-words="1-8">فقال إنی أحببت حب الخیر عن ذکر ربی...</span> و در باره افتادن جسدی بر تخت او) </span> </h3> <p> در مجمع البیان در ذیل آیه‌ <span class="aya" rel="38_32" data-words="1-8">فقال إنی أحببت حب الخیر عن ذکر ربی...</span> گفته: بعضی از مفسرین گفته‌اند: رسیدگی به کار اسبان، او را از نماز عصر بازداشت تا وقت نماز   <code class="page" rel="17,313"/> فوت شد، -به نقل از علی (ع) -. و در روایات اصحاب ما امامیه آمده که فضیلت اول وقت از او فوت شد<span class="footnote" rel="1" title="مجمع البیان، ج ۸، ص ۴۷۴ و ۴۷۵">*</span>. </p> <p>و نیز در مجمع البیان گفته: ابن عباس نقل کرده که از علی (ع) از این آیه پرسیدم، فرمود: ای ابن عباس تو در باره این آیه چه شنیده‌ای؟ عرض کردم: از کعب شنیدم می‌گفت: سلیمان سرگرم دیدن از اسبان شد تا وقتی که نمازش فوت شد، پس گفت اسبان را به من برگردانید، و اسبها چهارده تا بودند، دستور داد با شمشیر ساقها و گردنهای اسبان را قطع کنند و بکشند و خدای تعالی به همین جهت چهارده روز سلطنت او را از او بگرفت، چون به اسبان ظلم کرد، و آنها را بکشت. </p> <p>علی (ع) فرمود: کعب دروغ گفته و مطلب بدین قرار بوده که سلیمان روزی از اسبان خود سان دید، چون می‌خواست با دشمنان خدا جهاد کند، پس آفتاب غروب کرد، به امر خدای تعالی به ملائکه موکل بر آفتاب گفت تا آن را برگردانند، ملائکه آفتاب را برگرداندند، و سلیمان نماز عصر را در وقتش بجای آورد. آری انبیا (ع) هرگز ظلم نمی‌کنند، و به ظلم دستور هم نمی‌دهند، برای اینکه پاک و معصومند<span class="footnote" rel="2" title="مجمع البیان، ج ۸، ص ۴۷۷">*</span>. </p> <p>مؤلف: این قسمت از کلام کعب که گفت: خدای تعالی چهارده روز ملک را از او بگرفت، اشاره است به انگشتری که ماجرایش از نظر خواننده می‌گذرد. </p> <p>و در کتاب فقیه از امام صادق (ع) روایت آورده که فرمود: سلیمان بن داوود، روزی بعد از ظهر از اسبان خود بازدید به عمل آورد، و مشغول تماشای آنها شد تا آفتاب غروب کرد، به ملائکه گفت: آفتاب را برایم برگردانید تا نمازم را در وقتش بخوانم. </p> <p>ملائکه چنین کردند، سلیمان برخاست و نماز خود را خواند. و آفتاب دوباره غروب کرده و ستارگان درخشیدن گرفتند، و این است معنای کلام خدای عز و جل که می‌فرماید: و وهبنا لداود سلیمان ، تا آنجا که می‌فرماید: <span class="aya" rel="38_33" data-words="4-7">مسحا بالسوق و الأعناق</span><span class="footnote" rel="3" title="مجمع البیان، ج ۸، ص ۴۷۴ و ۴۷۵">*</span>. </p> <p>مؤلف: این روایت اگر لفظ آیه با آن مساعدت کند، یعنی با جمله‌ <span class="aya" rel="38_33" data-words="3-7">فطفق مسحا بالسوق و الأعناق</span> بسازد، روایت بی‌اشکالی است، و اما مساله برگشتن خورشید اشکالی ندارد، برای اینکه وقتی ما معجزه را برای انبیاء بپذیریم و اثبات کنیم، دیگر چه فرقی بین     <code class="page" rel="17,314"/> معجزات هست؟ مخصوصا با در نظر گرفتن اینکه از نظر روایات، آفتاب تنها برای سلیمان  (ع) برنگشته بلکه برای یوشع بن نون و علی بن ابی طالب (ع) نیز بازگشته و روایات آن در کمال اعتبار است، پس دیگر نباید به اشکالی که فخر رازی<span class="footnote" rel="1" title="مجمع البیان، ج ۸، ص ۴۷۷">*</span> در تفسیر کبیر خود کرده اعتنا نمود. </p> <p>و اما پی کردن اسبان و زدن گردنهای آنها با شمشیر، مطلبی است که (تنها در این روایت نیامده) در چند روایت دیگر نیزاز طریق اهل سنت نقل شده، که قمی<span class="footnote" rel="2" title="مجمع البیان، ج ۸، ص ۴۷۵">*</span> هم آنها را در تفسیر خود آورده. ولی چیزی که هست همه این روایات به کعب الاحبار یهودی الاصل بر می‌گردد، هم چنان که در روایات گذشته از ابن عباس هم گذشت، و به هر حال به همان بیانی که گذشت نباید به آن اعتنا کرد. </p> <p>این مفسرین در اغراق گویی‌شان در باره این داستان آن قدر تندروی کرده‌اند که روایت کرده‌اند که آن اسبان بیست هزار بوده که همه دارای بال بوده‌اند<span class="footnote" rel="3" title="الدر المنثور، ج ۵، ص ۳۰۹">*</span>، نظیر آن روایتی که در ذیل‌ <span class="aya" rel="38_32" data-words="9-11">حتی توارت بالحجاب</span> از کعب روایت کرده‌اند که گفت: آن حجاب از یاقوت سبز بوده، یاقوتی که محیط به همه خلایق است، و از سبزی آن آسمان سبز شده!<span class="footnote" rel="4" title="الدر المنثور، ج ۵، ص ۳۰۹">*</span> (غافل از اینکه آسمان اصلا سبز نیست). </p> <p>باز نظیر آن از عجایبی که در این داستان نقل کرده‌اند روایتی است که در ذیل‌ <span class="aya" rel="38_34" data-words="5-9">و ألقینا علی کرسیه جسدا</span> آورده‌اند که خدا به او پسری داد، و او از ترس جن-و در بعضی روایات دیگر از ترس ملک الموت-به ابر سپرد تا او را در دامن خود حفظ کند، ولی روزی جسد مرده او را بر تخت خود یافت! و باز روایتی که آورده‌اند روزی سلیمان گفت: امشب با صد نفر از زنان خود جماع می‌کنم تا از هر یک از آنها پسری شجاع برایم متولد شود و در راه خدا جهاد کند، و در این کلام خود ان شاء اللَّه نگفت، و در نتیجه هیچ یک از همسرانش باردار نشدند، مگر یک نفر که فرزندی نیمه تمام زایید و سلیمان او را بسیار دوست می‌داشت و بدین جهت او را نزد یکی از جنیان پنهان کرد. تا اینکه دست ملک الموت او را گرفته قبض روح کرد و جسدش را بر تخت سلیمان انداخت. </p> <p>       <code class="page" rel="17,315"/> و نیز از حرفهای عجیب و غریب، مطلبی است که در روایات بسیاری آمده که عده‌ای از آنها به ابن عباس می‌رسد، و ابن عباس تصریح کرده که من این حرف را از کعب شنیدم، و آن این است که: سلیمان انگشتری داشت و یکی از شیطانها آن را از وی دزدید و در نتیجه چند روزی ملک سلیمان زایل شد و تسلطش بر شیاطین پایان یافت، و بر عکس شیطانها بر ملک او مسلط شدند، تا آنکه خداوند انگشترش را به او برگردانید و در نتیجه سلطنتش دوباره برگشت!. </p> <p>و بالأخره در داستان سلیمان (ع) اموری روایت کرده‌اند که هر خردمندی باید ساحت انبیا را منزه از آن امور بداند، و حتی از نقل آنها در باره انبیا شرم کند، مثلا یکی از آنها این است که: منظور از افتادن جسد بر تخت این است که شیطان بر تخت او نشست. </p> <p>اینها همه مطالب بی‌پایه‌ای است که دست خائنان و جعالان آنها را در روایات داخل کرده، و-همان طور که قبلا هم گفتیم-نباید به آنها اعتنا نمود، و اگر خواننده عزیز علاقمند به دیدن آن روایات است، همه‌اش در تفسیر الدر المنثور سیوطی نقل شده، بدانجا مراجعه نماید<span class="footnote" rel="1" title="مجمع البیان، ج ۸، ص ۴۷۵">*</span>. </p> 
