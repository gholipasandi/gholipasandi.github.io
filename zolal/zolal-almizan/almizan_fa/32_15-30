<h3 class="ayas">سوره السجدة آیه‌های ۱۵ تا ۳۰</h3><code class="section" rel="32_15-30"/><h3>ترجمه آیات</h3> <p> <span class="trans" rel="32_15">به آیات ما فقط آن کسانی ایمان دارند که چون بدان اندرزشان دهند سجده‌کنان بیفتند، و به ستایش پروردگارشان تسبیح گویند، بدون اینکه تکبر بورزند.  «۱۵» </span><span class="trans" rel="32_16">پهلوهایشان را از رختخوابها دور می‌کنند، پروردگارشان را با بیم و امید می‌خوانند، و از آنچه روزیشان کردیم انفاق می‌کنند.  «۱۶» </span><span class="trans" rel="32_17">هیچ کس نداند به سزای آن عملها که می‌کرده‌اند چه مسرتها برای ایشان نهان کرده‌اند.  «۱۷» </span><span class="trans" rel="32_18">آنکه مؤمن است با آنکه عصیان پیشه است چگونه همانند و یکسانند.  «۱۸» </span><span class="trans" rel="32_19"> (هرگز نیستند)، اما کسانی که ایمان آورده و کارهای شایسته کرده‌اند، به پاداش اعمال صالح، منزلگاه پر نعمت در بهشت ابد یابند.  «۱۹» </span><span class="trans" rel="32_20">اما کسانی که عصیان ورزیده‌اند، جایشان جهنم است، و هر وقت بخواهند از آن برون شوند، بدان جا بازشان گردانند و گویند: عذاب جهنمی را که تکذیبش می‌کردید بچشید.  «۲۰» </span><span class="trans" rel="32_21">ما عذاب نزدیک را زودتر از عذاب بزرگ به آنها می‌چشانیم، شاید باز گردند.  «۲۱» </span><span class="trans" rel="32_22">ستمگرتر از آن کس که چون به آیه‌های پروردگارش پندش دهند از آن روی برمی‌گرداند، کیست؟ ما به یقین از تبه‌کاران انتقام می‌گیریم.  «۲۲» </span><span class="trans" rel="32_23">موسی را آن کتاب دادیم، از دیدار او به شک مباش، و آن را برای بنی اسرائیل هدایتی کردیم.  «۲۳» </span><span class="trans" rel="32_24">و از آنان پیشوایانی کردیم، که چون صبور بودند و به آیه‌های ما یقین داشتند، به فرمان ما هدایت می‌کردند.  «۲۴» </span><span class="trans" rel="32_25">پروردگارت روز رستاخیز در مورد چیزهایی که در آن اختلاف داشته‌اند میانشان حکم می‌کند.  «۲۵» </span><span class="trans" rel="32_26">مگر ندانسته‌اند که پیش از آنان چه نسلهایی را هلاک کرده‌ایم؟ که اینان در مسکنهایشان گام می‌زنند، و بدرستی که در این هلاک پیشینیان عبرتهاست، چرا نمی‌شنوند؟.  «۲۶» </span><span class="trans" rel="32_27">مگر نمی‌بینند که ما این آب را به زمین بایر می‌رانیم و با آن روئیدنی پدید می‌آوریم، که حیواناتشان و خودشان نیز از آن می‌خورند، چرا نمی‌بینند؟.  «۲۷» </span><span class="trans" rel="32_28">گویند اگر راست می‌گویید پیروزی موعودتان کی می‌رسد؟.  «۲۸» </span><span class="trans" rel="32_29">روز پیروزی، کافران را ایمان آوردنشان سود ندهد، و مهلتشان ندهند. <code class="page" rel="16,394"/> «۲۹» </span><span class="trans" rel="32_30"> از آنان روی بگردان و منتظر باش که آنها نیز منتظرند.  «۳۰» </span></p>                           <h3>بیان آیات‌ <span class="title" rel="32_15 32_16 32_17 32_18 32_19 32_20 32_21 32_22 32_23 32_24 32_25 32_26 32_27 32_28 32_29 32_30">معرفی مؤمنین از نظر اوصاف و اعمال</span> </h3> <p> این آیات بین مؤمنین واقعی و به حقیقت معنای ایمان، و بین فاسقان و ظالمان فرق می‌گذارد، و آثار و لوازم هر یک را بیان نموده سپس ظالمان را به عذاب دنیا تهدید می‌کند، و رسول گرامی‌اش را دستور می‌دهد که منتظر باشد تا فتح و پیروزی فرا رسد، آن گاه سوره مورد بحث ختم می‌شود. </p> <p> <span class="aya" rel="32_15" data-words="1-17">إنما یؤمن بآیاتنا الذین إذا ذکروا بها خروا سجدا و سبحوا بحمد ربهم و هم لا یستکبرون</span> بعد از آنکه مقداری در باره کفار و منکرین معاد سخن گفت، که اینان در دنیا از ایمان و عمل صالح استکبار می‌ورزند، اینک در این فصل از آیات شروع می‌کند به بیان خصوصیات افرادی که به پروردگار خود ایمان دارند، که وقتی حق را به یادشان بیاورند، و پند و اندرزشان دهند، دلهایشان در برابر آن خاضع می‌شود. </p> <p>پس جمله‌ <span class="aya" rel="32_15" data-words="1-3">إنما یؤمن بآیاتنا</span>، ایمان به حقیقت معنای کلمه را منحصر در آنان می‌کند، و معنایش این است که علامت آمادگی برای ایمان حقیقی چنین و چنان است. </p> <p>و جمله‌ <span class="aya" rel="32_15" data-words="4-9">الذین إذا ذکروا بها خروا سجدا</span>، بیان پاره‌ای از اوصاف و رفتار مؤمنین است، اما آنچه مربوط به اوصاف ایشان است، این است که نسبت به مقام ربوبیت پروردگارشان تذلل دارند، و از خضوع در برابر آن مقام و تسبیح و حمد او استکبار نمی‌ورزند، <span class="aya" rel="32_15" data-words="5-7">إذا ذکروا بها</span> یعنی وقتی به آیات پروردگارشان-که دلالت بر وحدانیت او در ربوبیت و الوهیت دارد-تذکر داده می‌شوند، و همچنین لوازم ربوبیت او را که همان مساله معاد و دعوت نبی به سوی ایمان و عمل صالح است به یادشان بیاورند <span class="aya" rel="32_15" data-words="8-9">خروا سجدا</span>، بی اختیار به زمین می‌افتند، و به حالت سجده برای خدا در می‌آیند تا تذلل و استکانت خود را اظهار کنند. </p> <p> <span class="aya" rel="32_15" data-words="10-13">و سبحوا بحمد ربهم</span>، و او را توأم با ثنای جمیل از هر نقصی منزه می‌دارند. </p> <p>و این سجده و تسبیح و تحمید هر چند مربوط به افعال است، لیکن در عین حال مظاهر همان صفات مؤمنین است، یعنی صفت تذلل و خضوعشان در برابر مقام ربوبیت و الوهیت، و به همین جهت دنبال این سه عمل با اینکه از مقوله عمل بودند صفتی آورد که ملازم آنهاست، و آن این است که‌ <span class="aya" rel="32_15" data-words="14-17">و هم لا یستکبرون</span> در حالی که استکبار نمی‌کنند. <code class="page" rel="16,395"/><code class="aya" rel="32_16"/> <span class="aya" rel="32_16" data-words="1-13">تتجافی جنوبهم عن المضاجع یدعون ربهم خوفا و طمعا و مما رزقناهم ینفقون</span> این آیه معرف مؤمنین است از نظر اعمالشان، هم چنان که آیه قبلی معرف ایشان بود از نظر اوصاف. </p> <p>و <span class="phrase">بنا بر این جمله‌ <span class="aya" rel="32_16" data-words="1-4">تتجافی جنوبهم عن المضاجع</span>، با در نظر گرفتن اینکه <em rel="fa_32_16_1-1" data-sentence="119:214">تجافی</em>  به معنای اجتناب و دوری است، و <em rel="fa_32_16_2-2" data-sentence="208:169">جنوب</em> جمع جنب به معنی پهلو است و <em rel="fa_32_16_4-4" data-sentence="292:127">مضاجع</em>  جمع مضجع به معنای رختخواب و محل استراحت است، کنایه می‌شود از اینکه مؤمنین خواب خود را ترک می‌کنند، و به عبادت خدا می‌پردازند.</span> </p> <p> <span class="aya" rel="32_16" data-words="5-9">یدعون ربهم خوفا و طمعا</span> <span class="phrase">-این جمله حال از ضمیر در <em rel="fa_32_16_2-2" data-sentence="25:492">جنوبهم</em> است، و مراد این است که از بستر دوری می‌کنند، در حالی که مشغول به دعای پروردگارشانند، در دل شب، آن هنگامی که چشمها به خواب و بدنها بی حرکت افتاده، خدا را می‌خوانند، اما نه تنها از خوف، تا نومیدی از رحمت خدا بر آنان مسلط شود، و نه تنها به طمع رحمت، تا از غضب و مکر خدا ایمن باشند، بلکه هم از ترس و هم به طمع، او را می‌خوانند، و در دعای خود ادب عبودیت را بیشتر رعایت می‌کنند، تا در خواست آن حوائجی که هدایت برای آدمی پدید می‌آورد، و این تجافی از بستر و دعا، با نوافل شبانه و نماز شب، منطبق است.</span> </p> <p> <span class="aya" rel="32_16" data-words="10-13">و مما رزقناهم ینفقون</span> -این جمله یک عمل دیگری از مؤمنین واقعی را یادآور شده، و آن این است که برای خدا و در راه او انفاق می‌کنند. </p> <h3> <span class="title" rel="32_17">بشارت به مؤمنین به پاداشی ما فوق علم و تصور همگان‌ <span class="aya" rel="32_17" data-words="1-9">فلا تعلم نفس ما أخفی لهم من قرة أعین</span> </span> </h3> <p> <code class="aya" rel="32_17"/> <span class="aya" rel="32_17" data-words="1-13">فلا تعلم نفس ما أخفی لهم من قرة أعین جزاء بما کانوا یعملون</span> این جمله تفریع اوصاف و اعمالی است که مؤمنین دارند، می‌فرماید: به خاطر آن اوصاف و اعمالی که دارند خداوند چنین ثوابی برایشان فراهم کرده. </p> <p><span class="phrase">در این جمله کلمه <em>نفس</em> که نکره است و در سیاق نفی قرار گرفته عمومیت را می‌رساند، یعنی هیچ کس نمی‌داند، و اگر کلمه <em rel="fa_32_17_8-8" data-sentence="120:226">قرة</em> را اضافه به کلمه <em rel="fa_32_17_9-9" data-sentence="193:195">اعین</em> کرده، نه به  <em rel="fa_32_17_9-9" data-sentence="263:166">اعینهم</em> ، برای این است که بفهماند آن نعمت‌ها آن قدر بزرگ و خیره‌کننده است، که تنها یک چشم و دو چشم از دیدنش روشن نمی‌شود، بلکه هر صاحب چشمی که آن را ببیند چشمش روشن می‌گردد.</span> </p> <p>و معنایش این است که هیچ نفسی از نفوس بشر نمی‌داند که خدا چه نعمتهایی که مایه روشنی دیده هر صاحب دیده‌ای است در قبال اعمال نیکی که در دنیا کردند پنهان نموده، و این ندانستنشان به خاطر این است که آن نعمت‌ها ما فوق علم و تصور ایشان است. <code class="page" rel="16,396"/><code class="aya" rel="32_18"/> <span class="aya" rel="32_18" data-words="1-9">أ فمن کان مؤمنا کمن کان فاسقا لا یستوون</span>  <span class="phrase"><em>ایمان</em> عبارت است از سکون و آرامش علمی خاصی در نفس، نسبت به هر چیزی که ایمان به آن تعلق گرفته، و لازمه این آرامش التزام عملی نسبت به آن چیزی است که به آن ایمان دارد، حال اگر کسی این التزام را نداشته باشد، و بر خلاف ایمانش عمل کند، چنین کسی را فاسق گویند، چون کلمه <em rel="fa_32_18_6-6" data-sentence="271:140">فسق</em> به معنای بیرون شدن است، وقتی می‌گویند:  <em>فسقت التمرة</em> که خرما از پوست خود بیرون شده باشد، که برگشت معنایش بیرون شدن از زی بندگی است.</span> </p> <p>و استفهامی که در آیه شریفه شده استفهام انکاری است، و جمله <em>لا یستوون</em> برابری دو طائفه را نفی می‌کند، تا تاکید همان استفهام انکاری باشد. </p> <p><code class="aya" rel="32_19"/> <span class="aya" rel="32_19" data-words="1-13">أما الذین آمنوا و عملوا الصالحات فلهم جنات المأوی نزلا بما کانوا یعملون</span> <span class="phrase">کلمه <em rel="fa_32_19_9-9" data-sentence="5:64">ماوی</em> به معنای مکانی است که انسان در آن منزل کند و مسکن خود قرار دهد.</span> و <span class="phrase">کلمه <em rel="fa_32_19_10-10" data-sentence="5:205">نزل</em> به ضمه <em>ن</em> و <em>ز</em> به معنای هر چیزی است که برای شخصی که وارد خانه‌ای می‌شود آماده شود، مانند طعام و آب، ولی از معنای لغوی آن تجاوز شده، به هر عطیه‌ای هم نزل می‌گویند و بقیه الفاظ آیه روشن است.</span> <code class="aya" rel="32_20"/> <span class="aya" rel="32_20" data-words="1-6">و أما الذین فسقوا فمأواهم النار</span>... <span class="aya" rel="32_20" data-words="21-23">کنتم به تکذبون</span> لازمه اینکه فرمود: آتش، ماوای ایشان است این است که جاودانه در آتش باشند، و به همین جهت دنبالش فرمود <span class="aya" rel="32_20" data-words="7-13">کلما أرادوا أن یخرجوا منها أعیدوا فیها</span> -هر چه بخواهند از آن بیرون شوند به سوی آن برگردانده می‌شوند . </p> <p>و اینکه فرمود: <span class="aya" rel="32_20" data-words="14-23">و قیل لهم ذوقوا عذاب النار الذی کنتم به تکذبون</span>، دلیل بر این است که مراد از فاسقان، منکرین معادند، و اینکه منکرین معاد را در داخل آتش چنین خطابی می‌کنند، برای شماتت ایشان است، چون خود ایشان همواره در دنیا مؤمنین را شماتت می‌کردند، که چرا شما به قیامت ندیده ایمان دارید. </p> <p><code class="aya" rel="32_21"/> <span class="aya" rel="32_21" data-words="1-10">و لنذیقنهم من العذاب الأدنی دون العذاب الأکبر لعلهم یرجعون</span> <span class="phrase">در این آیه شریفه نتیجه چشاندنشان عذاب دنیا را امید بازگشت قرار داده، و این بازگشتی که آرزویش کرده همان بازگشت به خدا، یعنی توبه و انابه است، در نتیجه مراد از عذاب <em rel="fa_32_21_5-5" data-sentence="163:250">أدنی</em> عذاب دنیا خواهد بود، که خداوند برایشان نازل کرد، تا زهر چشمی بگیرد، و از عذاب بزرگ قیامت بترساند، و در نتیجه قبل از رسیدن عذاب استیصال توبه کنند، و بنا بر<code class="page" rel="16,397"/> این مراد از عذاب <em rel="fa_32_21_8-8" data-sentence="431:25">اکبر</em> هم عذاب قیامت خواهد بود.</span> </p> <p>و معنای آیه این است که سوگند می‌خورم که به زودی از عذاب ادنی یعنی عذاب نزدیکتر، از عذاب قیامت چیزی از قبیل قحطی و مرض و جنگ و خونریزی و امثال آن به ایشان می‌چشانیم، باشد، که قبل از عذاب روز قیامت به سوی ما برگردند، و از شرک و لجبازیشان توبه نمایند. </p> <p>بعضی<span class="footnote" rel="1" title="تفسیر فخر رازی، ج ۲۵، ص ۱۸۳">*</span> از مفسرین گفته‌اند: اگر عذاب دنیا را عذاب نزدیکتر خواند، و عذاب قیامت را عذاب بزرگتر، با اینکه جا داشت عذاب دنیا را در مقابل عذاب بزرگتر قیامت، عذاب کوچکتر بخواند، برای این است که مقام، مقام تهدید و تخویف بود، و در چنین مقامی مناسب نبود عذاب را کوچکتر بخواند، لذا آن را عذاب نزدیک‌تر خواند، و به همین علت عذاب قیامت را هم در مقابل عذاب نزدیکتر دنیا عذاب دورتر نخواند، چون با مقام تهدید مناسب نبود. </p> <p><code class="aya" rel="32_22"/> <span class="aya" rel="32_22" data-words="1-14">و من أظلم ممن ذکر بآیات ربه ثم أعرض عنها إنا من المجرمین منتقمون</span> گویا این آیه در مقام بیان علت مطالب قبل یعنی چشاندن عذاب ادنی قبل از عذاب اکبر است، می‌فرماید به این علت ایشان را عذاب می‌کنیم که مرتکب شدیدترین ظلم شدند، و آن این است که از آیات ما بعد از تذکر اعراض می‌کردند، پس اینان مجرمینند، و خدا از مجرمین انتقام خواهد گرفت. </p> <p>پس جمله‌ <span class="aya" rel="32_22" data-words="1-3">و من أظلم...</span>، تعلیل عذاب است به اینکه شدیدترین ظلم را مرتکب شدند، آن گاه جمله‌ <span class="aya" rel="32_22" data-words="11-14">إنا من المجرمین منتقمون</span> تعلیل عذاب ظالمان است، به اینکه چون مجرمند، و عذاب هم انتقام از مجرمین است، و خدا هم انتقام گیرنده از مجرمین است. </p> <p><code class="aya" rel="32_23"/> <span class="aya" rel="32_23" data-words="1-16">و لقد آتینا موسی الکتاب فلا تکن فی مریة من لقائه و جعلناه هدی لبنی إسرائیل</span> <span class="phrase">مراد از <em rel="fa_32_23_5-5" data-sentence="8:13">الکتاب</em> ، تورات است.</span> و <span class="phrase">کلمه <em rel="fa_32_23_9-9" data-sentence="5:27">مریة</em> به معنای شک و بدگمانی است.</span> </p> <h3> <span class="title" rel="32_23">وجوه مختلف در باره مراد از <em>بلقائه</em> در آیه‌ <span class="aya" rel="32_23" data-words="1-11">و لقد آتینا موسی الکتاب فلا تکن فی مریة من لقائه...</span> </span> </h3> <p> <span class="phrase">مفسرین در مرجع ضمیر در کلمه <em rel="fa_32_23_11-11" data-sentence="28:160">لقائه</em> ، و نیز در معنای کلمه مزبور اختلاف کرده‌اند، بعضی<span class="footnote" rel="2" title="روح المعانی، ج ۲۱، ص ۱۳۷">*</span> گفته‌اند: ضمیر به موسی (ع) برمی‌گردد.</span> و مفعول کلمه، لقاء است، و تقدیر کلام فلا تکن فی مریة من لقائک موسی است، یعنی شک نکن در دیدارت با موسی، چون رسول خدا (ص) -به طوری که در روایات هم آمده-شب     <code class="page" rel="16,398"/> معراج موسی را دیدار کرد، پس در نتیجه اگر سوره مورد بحث، بعد از معراج نازل شده باشد، آیه شریفه یادآوری خاطرات شب معراج است، و اگر قبل از شب معراج نازل شده باشد وعده‌ای از خدا به آن جناب است که به زودی موسی را خواهی دید. </p> <p>بعضی<span class="footnote" rel="1" title="تفسیر فخر رازی، ج ۲۵، ص ۱۸۶">*</span> دیگر گفته‌اند: ضمیر به موسی برمی‌گردد، ولی معنای آیه این است که شک مکن در اینکه روز قیامت موسی را می‌بینی. </p> <p>بعضی<span class="footnote" rel="2" title="سوره انبیاء، آیه ۷۳">*</span> دیگر گفته‌اند: ضمیر به کتاب برمی‌گردد، و تقدیر کلام فلا تکن فی مریة من لقاء موسی الکتاب است یعنی شک مکن در اینکه موسی کتاب را خواهد دید، بعضی<span class="footnote" rel="3" title="کافی، ج ۲، ص ۲۳، ح ۱۵">*</span> دیگر تقدیر را <em>من لقائک الکتاب</em> و یا من لقاء الکتاب ایاک گرفته‌اند، که بنا به تقدیر اول معنا چنین می‌شود: شک مکن از اینکه کتاب را خواهی دید، و بنا به تقدیر دوم: در شک مباش از اینکه کتاب تو را خواهد دید. </p> <p>بعضی<span class="footnote" rel="4" title="محاسن، ص ۲۸۹، ج ۴۳۴، طبع قم">*</span> دیگر گفته‌اند: ضمیر به آزار و شکنجه‌ای برمی‌گردد که موسی از دست قومش دید، و معنای آیه این است که: تو در شک مباش از دیدن اذیت، همانطور که موسی آن را از قومش بدید، لیکن خواننده عزیز توجه دارد که طبع و سلیقه سالم هیچ یک از این وجوه را نمی‌پذیرد، علاوه بر این، این وجوه نمی‌تواند اتصال آیه را به ما قبلش حفظ کند. </p> <p><span class="phrase">اما آنچه به نظر ما می‌رسد-و خدا داناتر است-این است که می‌گوییم ممکن است ضمیر <em rel="fa_32_23_11-11" data-sentence="77:197">لقائه</em> به خدای تعالی برگردد، و مراد از لقای خدا مساله بعث و قیامت باشد، به این عنایت که روز بعث روزی است که همه در برابر خدا قرار می‌گیرند، در حالی که-بطوری که گذشت-حجابی بین آنان و بین پروردگارشان نیست.</span> شاهد و مؤید این معنایی که ما برای لقاء کردیم، این است که قبلا هم در جمله‌ <span class="aya" rel="32_10" data-words="13-17">بل هم بلقاء ربهم کافرون</span> گفتگو از لقای پروردگارشان به میان آورده، و سپس در جمله‌ <span class="aya" rel="32_12" data-words="6-9">ناکسوا رؤسهم عند ربهم</span>، نیز از سرافکندگی کفار در برابر پروردگارشان که آن نیز در معنای لقاء است سخن گفت. </p> <p>در نتیجه معنای آیه شریفه این می‌شود که: ما به موسی هم کتاب دادیم همانطور که به تو دادیم، پس تو در باره مساله بعث که قرآن از آن سخن می‌گوید در شک مباش که این شک مستلزم شک در قرآن است. </p> <p>و این تایید حقانیت قرآن به وسیله نزول تورات، تنها در این آیه نیامده، بلکه در چند جا     <code class="page" rel="16,399"/> از قرآن خاطرنشان شده، و نیز مؤید این معنا جمله بعد است که می‌فرماید: <span class="aya" rel="32_23-24" data-words="12-22">و جعلناه هدی لبنی إسرائیل، و جعلنا منهم أئمة یهدون بأمرنا...</span>. </p> <p>ممکن هم هست مراد از لقای خدا، دل بریدن از هر چیز به سوی خدا تعالی باشد، هنگام وحی قرآن، و یا بعضی از آن، هم چنان که از روایات نیز این معنا استفاده می‌شود، و بنا بر این، در آیه شریفه به صدر سوره برگشت شده، که می‌فرمود: <span class="aya" rel="32_2" data-words="1-8">تنزیل الکتاب لا ریب فیه من رب العالمین</span>، و ذیل آیه بعد که می‌فرماید: <span class="aya" rel="32_24" data-words="9-12">و کانوا بآیاتنا یوقنون</span>، بیشتر این وجه را تایید می‌کند، چون در آن می‌فرماید: آنان که پیشوایان هدایت بودند به آیات ما یقین داشتند، پس تو هم با شک در مساله قیامت، در قرآن شک مکن،  (و به هر حال خدا داناتر است). </p> <p> <span class="aya" rel="32_23" data-words="12-16">و جعلناه هدی لبنی إسرائیل</span> <span class="phrase">-یعنی ما تورات را هادی بنی اسرائیل قرار دادیم، و بنا بر این کلمه <em rel="fa_32_23_14-14" data-sentence="65:124">هدی</em> مصدر به معنای اسم فاعل، و یا به معنای خود مصدر آمده، ولی به عنوان مبالغه (مثل اینکه در فارسی می‌گوییم فلانی عین سخاوت است).</span> </p> <p><code class="aya" rel="32_24"/> <span class="aya" rel="32_24" data-words="1-12">و جعلنا منهم أئمة یهدون بأمرنا لما صبروا و کانوا بآیاتنا یوقنون</span> یعنی ما بعضی از بنی اسرائیل را پیشوایان قرار دادیم، تا مردم را به امر ما هدایت کنند و وقتی ایشان را به امامت و پیشوایی هدایت نصب کردیم، که در دین صبر کردند، و قبلا هم به آیات ما یقین داشتند. </p> <p>در تفسیر آیه‌ <span class="aya" rel="2_124" data-words="8-12">قال إنی جاعلک للناس إماما</span><span class="footnote" rel="1" title="سوره بقره، آیه ۱۲۴">*</span> و نیز در تفسیر آیه‌ <span class="aya" rel="21_73" data-words="1-5">و جعلناهم أئمة یهدون بأمرنا</span><span class="footnote" rel="2" title="مجمع البیان، ج ۸، ص ۳۳۳">*</span> و نیز در مواردی دیگر که مناسب بوده بحثهایی پیرامون مساله امامت، و اینکه هدایت امام به امر خدا چه معنایی دارد گذراندیم. </p> <p>این دو آیه از رحمت گسترده به وسیله تورات متضمن این است که تورات فی نفسه هدایت است، و پیروان خود را به سوی حق هدایت می‌کند، آن چنان که در دامن تربیت خود افرادی را بار آورد، که در پیشرفتگی و لیاقت به حدی رسیدند که خدا برای امامتشان برگزید، و آنان را به مقامی رسانید که مردم را به امر او هدایت می‌کردند، پس تورات کتاب پر برکتی است برای عمل کردن، و نیز بعد از عمل کردن. </p> <p><code class="aya" rel="32_25"/> <span class="aya" rel="32_25" data-words="1-11">إن ربک هو یفصل بینهم یوم القیامة فیما کانوا فیه یختلفون</span> منظور از این اختلاف، اختلاف مردم در دین است، و این اختلاف را به راه نینداختند     <code class="page" rel="16,400"/> مگر از باب ستم، ستمی که به یکدیگر می‌کردند، هم چنان که در چند جا از کلامش به این معنا اشاره نموده، از آن جمله فرموده: <span class="aya" rel="45_16" data-words="1-6">و لقد آتینا بنی إسرائیل الکتاب</span>... <span class="aya" rel="45_17" data-words="6-15">فما اختلفوا إلا من بعد ما جاءهم العلم بغیا بینهم</span><span class="footnote" rel="1" title="پس اختلاف نکردند مگر بعد از آنکه حق برایشان روشن گردید، فقط علت اختلاف این بود که می‌خواستند بین یکدیگر زور بگویند، و باطل خود را به زور در جای حق حاکم کنند سوره جاثیه، آیه ۱۷">*</span>. </p> <p>و بنا بر این، مراد از جمله‌ <span class="aya" rel="32_25" data-words="4-5">یفصل بینهم</span> قضاء و داوری بین حق و باطل، و محق و مبطل است، و بقیه الفاظ آیه روشن است. </p> <p><code class="aya" rel="32_26"/> <span class="aya" rel="32_26" data-words="1-14">أ و لم یهد لهم کم أهلکنا من قبلهم من القرون یمشون فی مساکنهم...</span> <span class="phrase">کلمه <em>او</em> در اول آیه، جمله را عطف می‌کند به چیزی که از کلام حذف شده، گویا فرموده: آیا برای آنان روشن نشد که چه و چه و آیا برایشان روشن نگردید که چقدر از قرون گذشته و ما قبل ایشان را که اینان سرگرم قدم زدن در محل آنان می‌باشند هلاک کردیم؟ کلمه هدایت در آیه شریفه به معنای بیان کردن و یا به همان معنای راهنمایی است، ولی متضمن معنای بیان کردن نیز هست، چون می‌بینیم که با حرف <em>ل</em> متعدی شده، و اگر متضمن معنای بیان نبود می‌بایستی با <em rel="fa_32_27_7-7" data-sentence="442:11">الی</em> متعدی شود.</span> </p> <p> <span class="aya" rel="32_26" data-words="6-11">کم أهلکنا من قبلهم من القرون</span> -این جمله اشاره به فاعل هدایت، و قائم مقام آن است، چون همین اهلاک امت‌های گذشته است که باید نسل حاضر را هدایت کند، و معنای آیه این است: آیا برایشان بیان و هدایت نکرد، کثرت اهلاک ما امت‌های گذشته را، در حالی که اینان در مساکن آنان راه می‌روند؟ <span class="aya" rel="32_26" data-words="15-21">إن فی ذلک لآیات أ فلا یسمعون</span> -در این سرگذشتها آیت‌ها هست، آیا باز هم نمی‌شنوند، و مراد از <em>سمع</em> شنیدن مواعظی است که آدمی را به اطاعت حق و قبول آن وا بدارد. </p> <p><code class="aya" rel="32_27"/> <span class="aya" rel="32_27" data-words="1-18">أ و لم یروا أنا نسوق الماء إلی الأرض الجرز فنخرج به زرعا تأکل منه أنعامهم و أنفسهم...</span> در مجمع البیان گفته اصل کلمه <em>سوق</em> به معنای وادار کردن کسی است به راه رفتن، و از ماده <em>ساق، یسوق</em> است. و <span class="phrase">نیز گفته کلمه <em rel="fa_32_27_9-9" data-sentence="14:295">جرز</em> زمین خشکی را گویند که به خاطر نیامدن باران بدون گیاه باشد<span class="footnote" rel="2" title="روح المعانی، ج ۲۱، ص ۱۴۰ به نقل از مجاهد و مجمع البیان، ج ۸، ص ۳۳۴">*</span> و کلمه <em rel="fa_32_27_12-12" data-sentence="248:103">زرع</em> در اصل مصدر بوده، و مراد از آن در اینجا     <code class="page" rel="16,401"/> مزروع (زراعت) است.</span> </p> <p>این آیه یکی دیگر از آیات خدای سبحان را تذکر می‌دهد که بر حسن تدبیر او نسبت به موجودات و مخصوصا موجودات زنده از قبیل چارپایان و انسان دلالت می‌کند، و مراد از سوق آب به سوی زمین خالی از گیاه، راندن ابرهای حامل باران به سوی آن سرزمین است. </p> <p>پس، از نزول باران از ابر، حیات زمین، و بیرون شدن زرع، و تغذی انسان و چارپایان تامین می‌شود، چارپایانی که خداوند آنها را رام انسانها کرده، تا برای رسیدن به مقاصد حیات خود تربیتشان کنند. </p> <p>جمله‌ <span class="aya" rel="32_27" data-words="19-21">أ فلا یبصرون</span> تنبیه و توبیخ کفار است، که چرا این آیات را نمی‌بینند، و اگر خصوص آیت باران را اختصاص به دیدن داد، و آیت سابق، یعنی اهلاک امت‌های گذشته را اختصاص به شنیدن، برای این است که علم به هلاکت اقوام گذشته از راه شنیدن تاریخ و اخبار گذشتگان است، که به وسیله گوش حاصل می‌شود. و اما علم به راندن ابرها به این سرزمین و آن سرزمین، و بیرون آوردن زراعت از زمین‌های مرده، و تغذی انسانها و چارپایان از آن زراعت، از راه دیدن حاصل می‌شود. </p> <h3> <span class="title" rel="32_28">مقصود از <em>فتح</em> در آیه: <span class="aya" rel="32_28" data-words="1-5">و یقولون متی هذا الفتح...</span> </span> </h3> <p> <code class="aya" rel="32_28"/><code class="aya" rel="32_29"/> <span class="aya" rel="32_28" data-words="1-5">و یقولون متی هذا الفتح</span>... <span class="aya" rel="32_29" data-words="9-12">و لا هم ینظرون</span> راغب گفته: کلمه <em>فتح</em> به معنای برداشتن قفل و حل اشکال است، -تا آنجا که می‌گوید-و وقتی گفته می‌شود <em>فتح القضیة فتحا</em> معنایش این است که فلانی فلان کار را حل کرد، و گره از آن برداشت، هم چنان که در آیه‌ <span class="aya" rel="7_89" data-words="35-45">ربنا افتح بیننا و بین قومنا بالحق و أنت خیر الفاتحین</span> به همین معنا است<span class="footnote" rel="1" title="مفردات راغب، ماده &lt;em&gt;فتح&lt;/em&gt; ">*</span>. </p> <p>در آیات سابق نیز مطالبی گذشت که فتح به معنای فصل و حل بر آنها صادق است، یکی فصل بین مردم در روز قیامت است، که در باره آن فرمود: <span class="aya" rel="32_25" data-words="1-7">إن ربک هو یفصل بینهم یوم القیامة</span> و دوم، چشاندن عذاب نزدیک‌تر، و یا انتقام از مجرمین در دنیا است، که معنای فتح بر آن نیز صادق است، و لذا بعضی<span class="footnote" rel="2" title="سوره یونس، آیه ۴۷">*</span> از مفسرین فتح را به روز قیامت تفسیر کرده‌اند. </p> <p>و بنا بر این، معنای کلام کفار که گفته‌اند: این فتح چه وقت است اگر راست می‌گویید؟ همان مطلبی است که مکرر در قرآن از ایشان حکایت شده، که گفته‌اند: <span class="aya" rel="10_48" data-words="3-8">متی هذا الوعد إن کنتم صادقین</span> -این وعده چه وقت است اگر راست می‌گویید؟ . </p> <p>     <code class="page" rel="16,402"/> بعضی<span class="footnote" rel="1" title="تفسیر کشاف، ج ۳، ص ۵۱۷">*</span> از مفسرین آیه را به فتح در جنگ بدر تفسیر کرده‌اند، چون در آن روز مشرکین که کشته شدند، از ایمان، بعد از کشته شدن خود بهره‌مند نگشتند. و بعضی از مفسرین آیه را به فتح مکه تفسیر کرده‌اند، ولی جوابی که در آیه آمده با آن نمی‌سازد، چون در جواب فرمود: بگو روز فتح، دیگر ایمان آوردن کفار سودی به حالشان ندارد، و دیگر مهلت داده نمی‌شوند، و حال آنکه اگر کافری در روز فتح مکه ایمان می‌آورد، ایمانش سود داشت. </p> <p>مگر آنکه کسی بگوید اگر هم ایمان می‌آوردند، بدین جهت سود نداشت که معاند حق بودند، و بارها با رسول خدا (ص) جنگیدند، و در خاموش کردن نور حق کوشش‌ها کردند، و معلوم است که ایمان چنین اشخاصی ایمان واقعی نیست، بلکه نفاق و دورویی است، ایمانی نیست که در دلشان وارد شده باشد، و دلهایشان را اصلاح کرده باشد، در چنین وقتی چاره‌ای جز ایمان ندارند، و به همین جهت مهلت داده نمی‌شوند. </p> <p>ممکن هم هست که مراد از فتح، قضای ما بین رسول خدا (ص) و امت باشد، که درآخر الزمان همانطور که در تفسیر جمله‌ <span class="aya" rel="10_47" data-words="1-4">و لکل أمة رسول</span><span class="footnote" rel="2" title="امالی شیخ طوسی، ج ۱، ص ۳۰۰، طبع نجف">*</span> گذشت، عملی می‌شود. </p> <p>و به هر حال مراد از این دو آیه این است که مشرکین عجله می‌کردند در آمدن فتح، و حال آنکه این فتح سودی به حال کفار ندارد، هر چند که در آن روز ایمان بیاورند، چون آن روز، روزی است که ایمان احدی نفعی به صاحبش نمی‌بخشد، و عذاب مهلتشان نمی‌دهد. </p> <p><code class="aya" rel="32_30"/> <span class="aya" rel="32_30" data-words="1-6">فأعرض عنهم و انتظر إنهم منتظرون</span> در این جمله به رسول خدا (ص) امر می‌کند به اینکه از کفار اعراض کند، و منتظر فتح باشد، هم چنان که کفار منتظر آن می‌باشند، چون کفار منتظر مرگ و یا کشته شدن رسول خدا (ص) بودند، و کوتاه سخن، اینکه منتظر بودند دعوت حقه‌اش به آخر نرسد و نیمه‌کاره از بین برود، پس او هم منتظر باشد، هم چنان که آنان منتظرند، تا خدا حق را بر باطل و محق را بر مبطل غلبه دهد. </p> <p>از این سیاق بر می‌آید که مراد از فتح، فتح دنیوی است. </p> <h3>بحث روایتی‌ <span class="title" rel="32_16 32_17">روایاتی در ذیل آیه‌ <span class="aya" rel="32_16" data-words="1-4">تتجافی جنوبهم عن المضاجع</span> و <span class="aya" rel="32_17" data-words="1-9">فلا تعلم نفس ما أخفی لهم من قرة أعین...</span> </span> </h3> <p> در الدر المنثور است که ابن مردویه، از ابن عباس روایت کرده که گفت: رسول خدا     <code class="page" rel="16,403"/> (ص) در معنای آیه‌ <span class="aya" rel="32_16" data-words="1-4">تتجافی جنوبهم عن المضاجع</span>، فرمود: اینان کسانی هستند که قبل از عشاء نمی‌خوابند، خدای تعالی ثنایشان گفته، از آن به بعد صحابه از رفتن در بستر خواب خودداری می‌کردند، مبادا خواب بر چشم آنان غلبه کند، پس وقت عشاء عبارت است از آن هنگامی که هنوز بچه‌ها به خواب نرفته، و بزرگسالان کسل نشده باشند<span class="footnote" rel="1" title="الدر المنثور، ج ۵، ص ۱۷۵">*</span>. </p> <p>مؤلف: این روایت را الدر المنثور به چند طریق دیگر که بعضی سندش تمام و بعضی ناتمام است نقل کرده، و صدر آن را شیخ طوسی-رحمه اللَّه-در امالی به سند خود از امام صادق (ع) در ذیل همین آیه آورده، چیزی که هست عبارتش چنین است: صحابه دیگر نمی‌خوابیدند، مگر اینکه نماز عشاء را می‌خواندند<span class="footnote" rel="2" title="مجمع البیان، ج ۸، ص ۳۳۱">*</span>. </p> <p>و در کافی به سند خود از سلیمان بن خالد از امام باقر (ع) روایت کرده که فرمود: می‌خواهی تو را خبر دهم از اصل و فرع و بلندی مقام اسلام؟ عرضه داشتم: بله، فدایت شوم، فرمود: اصل آن نماز، و فرعش زکات، و مقام بلندش جهاد است. </p> <p>آن گاه فرمود: اگر بخواهی تو را از ابواب خیر خبر می‌دهم، عرضه داشتم: بفرمایید، فدایت شوم، فرمود: روزه سپر از آتش دوزخ، و صدقه از بین برنده خطایا، و نماز در دل شب یاد آورنده خدا است، آن گاه این آیه را تلاوت فرمود: <span class="aya" rel="32_16" data-words="1-4">تتجافی جنوبهم عن المضاجع</span><span class="footnote" rel="3" title="الدر المنثور، ج ۵، ص ۱۷۸">*</span>. </p> <p>مؤلف: این معنا را برقی نیز در محاسن به سند خود از علی بن عبد العزیز از امام صادق  (ع)<span class="footnote" rel="4" title="احتجاج طبرسی، ج ۱، ص ۴۱۲، طبع نجف">*</span> و در مجمع البیان از واحدی به سند خود از معاذ بن جبل، از رسول خدا (ص)<span class="footnote" rel="5" title="مجمع البیان، ج ۸، ص ۳۳۱">*</span> و در الدر المنثور<span class="footnote" rel="6" title="مجمع البیان، ج ۸، ص ۳۳۲">*</span> از ترمذی و نسایی و ابن ماجه، و دیگران از معاذ از رسول خدا (ص) روایت کرده‌اند. </p> <p>و در الدر المنثور است که ابن جریر از مجاهد روایت کرده که گفت: رسول خدا  (ص) مساله شب‌زنده‌داری را برای ما می‌گفت، دیدگانش پر از اشک شد، بطوری که اشک از دیدگانش فرو ریخت، و همی خواند: <span class="aya" rel="32_16" data-words="1-4">تتجافی جنوبهم عن المضاجع</span><span class="footnote" rel="7" title="الدر المنثور، ج ۵، ص ۱۷۵">*</span>. </p> <p>             <code class="page" rel="16,404"/> و نیز در همان کتاب آمده که ابن ابی شیبه، احمد، مسلم، طبرانی، ابن جریر، و حاکم-وی حدیث را صحیح دانسته-و ابن مردویه، و محمد بن نصر در کتاب صلاة، از طریق ابی صخر، از ابی حازم از سهل بن سعد، روایت کرده‌اند، که گفت در جمعی که نزد رسول خدا (ص) نشسته بودیم، و ایشان اوصاف بهشت را برایمان می‌گفت، صحبت بدین جا کشید که در بهشت نعمتهایی هست که نه هیچ چشمی دیده و نه هیچ گوشی شنیده و نه به قلب کسی خطور کرده، آن گاه این آیه را تا آخر آیه بعدی‌اش تلاوت کرد: <span class="aya" rel="32_16" data-words="1-4">تتجافی جنوبهم عن المضاجع</span><span class="footnote" rel="1" title="الدر المنثور، ج ۵، ص ۱۷۷">*</span>. </p> <p>و در مجمع البیان گفته: از امام صادق (ع) روایت شده که فرمود: هیچ حسنه‌ای نیست مگر آنکه ثوابی برای آن بیان شده، مگر نماز شب، که خدای عز و جل ثواب آن را بیان نکرده و به خاطر عظمتی که داشته، همین قدر فرموده: <span class="aya" rel="32_17" data-words="1-3">فلا تعلم نفس...</span><span class="footnote" rel="2" title="اصول کافی، ج ۲، ص ۲۰۱، ح ۶">*</span>. </p> <p>و در تفسیر قمی آمده که: پدرم از عبد الرحمن بن ابی نجران، از عاصم بن حمید، از امام صادق (ع) برایم حدیث کرد، که فرمود: هیچ عمل نیکی از بنده خدا سر نمی‌زند مگر آنکه در قرآن ثوابی برایش معین شده، جز نماز شب که خدای عز و جل ثوابی برایش بیان نکرده. بس که ثوابش عظیم بوده، همین قدر فرموده: <span class="aya" rel="32_16" data-words="1-13">تتجافی جنوبهم عن المضاجع یدعون ربهم خوفا و طمعا و مما رزقناهم ینفقون</span>... <span class="aya" rel="32_17" data-words="13-13">یعملون</span>. </p> <p>آن گاه فرمود: خدای عز و جل برای بندگان مؤمنش در هر جمعه کرامتی دارد، چون روز جمعه می‌شود خداوند فرشته‌ای به سوی بنده‌اش روانه می‌کند، که با او دو جامه است، فرشته‌ای آن جامه را به باغ بهشتی آن بنده می‌برد، و از دربان اجازه ورود می‌خواهد، خادمان از صاحب باغ اجازه می‌خواهند، از همسران خود می‌پرسد مگر بهتر از این نعمتها که دارم نعمت دیگری وجود دارد که این فرشته برایم آورده؟ همسرانش می‌گویند: ای آقا و مولای ما، به آن خدایی که این بهشت را بر تو مباح کرده سوگند، هدیه‌ای آورده که از آن زیباتر چیزی ندیده‌ایم، پس بنده مؤمن یکی از آن دو جامه را لنگ، و دیگری را سردوشی می‌کند، به هیچ چیز عبور نمی‌کند مگر آنکه از نور آن دو جامه روشن می‌شود، تا به مکان مقرر برسد. </p> <p>همین که به آن قرارگاه رسید، و با سایر مؤمنان در آنجا گرد آمدند، پروردگارشان برایشان تجلی می‌کند، چون به او نظر می‌کنند، یعنی به رحمت او، بی اختیاربه سجده می‌افتند،     <code class="page" rel="16,405"/> پروردگارشان خطاب می‌کند که سرها از سجده بر دارید، این جا دیگر جای سجده نیست، و امروز روز عبادت نیست، من از شما زحمت هر عملی و عبادتی را برداشتم، می‌گویند: پروردگارا آخر هیچ چیزی بهتر از این که به ما داده‌ای نیست،  (چگونه به شکرانه‌اش به سجده نیفتیم؟) به ما بهشت ارزانی داشته‌ای، می‌فرماید: شما هفتاد برابر آنچه دارید نیز نزد من دارید. </p> <p>پس مؤمن در هر روز جمعه آنچه دارد هفتاد برابر می‌شود، و این است معنای جمله <span class="aya" rel="50_35" data-words="5-7">و لدینا مزید</span> که مربوط است به روز جمعه، آری، شب آن روز، شبی بسیار بزرگ، و روزش روزی بسیار تابناک است، تا می‌توانید در شب و روز جمعه تسبیح و تهلیل و تکبیر و ثنای خدای عز و جل بگویید، و به رسول خدا (ص) درود بفرستید. </p> <p>آن گاه فرمود: پس مؤمن از آن قرارگاه می‌رود و به هیچ چیز عبور نمی‌کند، مگر آنکه روشنش می‌سازد، تا به همسرانش می‌رسد، همسرانش می‌گویند: به آن خدایی که این بهشت را در اختیارمان گذاشت، ای مولای ما، هرگز تو را زیباتر از این ساعت ندیده‌ایم، می‌گوید: من به نور پروردگارم نظر کردم، تا آنجا که گفت: عرضه داشتم: فدایت شوم، باز هم برایم بگو، فرمود: خدای تعالی بهشتی را به دست خود آفرید، که هیچ چشمی آن را ندیده، و احدی از آن خبر ندارد، همه روزه صبح درب آن بهشت را باز می‌کند، و به آن فرمان می‌دهد که بوی خوشت را زیادتر کن، و نسیمت را جانفزاتر ساز، این است که خدای عز و جل در باره‌اش فرموده: <span class="aya" rel="32_17" data-words="1-13">فلا تعلم نفس ما أخفی لهم من قرة أعین جزاء بما کانوا یعملون</span><span class="footnote" rel="1" title="تفسیر قمی، ج ۲، ص ۱۷۰-۱۶۸">*</span>. </p> <p>مؤلف: ذیل روایت صدرش را تفسیر می‌کند، که منظور از اینکه گفت: چون به او نظر می‌کنند، همان است که در ذیلش فرمود: من به نور پروردگارم نظر کردم، و اما جمله <em>یعنی به رحمت او</em> جزو روایت نیست، بلکه تفسیری است که راوی خودش برای آن جمله کرده. </p> <p>و در کافی به سند خود از عبد اللَّه بن میمون قداح، از امام صادق (ع) روایت کرده که فرمود: کسی که مؤمنی را طعام دهد تا سیر شود، هیچ کس از خلق خدا نمی‌داند که چه اجری در آخرت دارد، نه هیچ ملکی مقرب، و نه هیچ پیغمبری مرسل، مگر خود رب العالمین<span class="footnote" rel="2" title="مجمع البیان، ج ۸، ص ۳۳۲">*</span>. </p> <h3> <span class="title" rel="32_18 32_21">چند روایت در ذیل آیه‌ <span class="aya" rel="32_18" data-words="1-7">أ فمن کان مؤمنا کمن کان فاسقا...</span> و <span class="aya" rel="32_21" data-words="2-5">لنذیقنهم من العذاب الأدنی...</span> </span> </h3> <p> و در تفسیر قمی در روایتی از ابی الجارود از امام باقر (ع) آمده: که در ذیل آیه‌ <span class="aya" rel="32_18" data-words="1-9">أ فمن کان مؤمنا کمن کان فاسقا لا یستوون</span> فرمود: علی بن ابی طالب (ع) و ولید بن عقبة بن ابی معیط با هم مشاجره کردند، فاسق، یعنی همان ولید بن عقبه، می‌گفت به خدا سوگند زبان من از تو گویاتر، نیزه‌ام از نیزه تو تیزتر، و در صف تیراندازان ثابت‌قدم‌ترم، علی     <code class="page" rel="16,406"/> (ع) فرمود ساکت باش، تو تنها فاسقی و بس، پس خدای تعالی این آیه را نازل کرد: <span class="aya" rel="32_18" data-words="1-9">أ فمن کان مؤمنا کمن کان فاسقا لا یستوون</span><span class="footnote" rel="1" title="تفسیر قمی، ج ۲، ص ۱۷۰">*</span>. </p> <p>مؤلف: این روایت را صاحب مجمع البیان از واحدی از ابن عباس<span class="footnote" rel="2" title="کشاف، ج ۳، ص ۵۱۶">*</span> و نیز سیوطی در الدر المنثور<span class="footnote" rel="3" title="کشاف، ج ۳، ص ۵۱۶">*</span> از کتاب اغانی و واحدی و ابن عدی و ابن مردویه و خطیب و ابن عساکر از ابن عباس، و نیز از ابن اسحاق و ابن جریر از عطاء بن یسار، و از ابن ابی حاتم از اسدی از ابن عباس نقل کرده، و نیز از ابن ابی حاتم از ابن ابی لیلی، نظیر آن را روایت کرده. </p> <p>و در کتاب احتجاج از حسن بن علی (ع) در حدیثی که راجع به احتجاج آن جناب با عده‌ای از اطرافیان معاویه است، آمده که فرمود: اما تو ای ولید بن عقبه، به خدا سوگند من تو را به خاطر دشمنی‌ات با علی ملامت نمی‌کنم، زیرا آن جناب تو را به خاطر می‌گساری‌ات هشتاد تازیانه زد، و پدرت را هم در جنگ بدر با دست خود به سخت‌ترین وجهی بکشت، ولی فقط از تو می‌پرسم چگونه او را ناسزا می‌گویی؟ با اینکه خدا او را در ده آیه از قرآن مؤمن خوانده و تو را در قرآن فاسق معرفی کرده و فرموده: <span class="aya" rel="32_18" data-words="1-9">أ فمن کان مؤمنا کمن کان فاسقا لا یستوون</span><span class="footnote" rel="4" title="کشاف، ج ۳، ص ۵۱۶">*</span>. </p> <p>و در الدر المنثور است که: ابن مردویه، از ابن ادریس خولانی، روایت کرده که گفت: من از عبادة بن صامت، از آیه‌ <span class="aya" rel="32_21" data-words="1-8">و لنذیقنهم من العذاب الأدنی دون العذاب الأکبر</span> پرسیدم، گفت: من معنای این آیه را از رسول خدا (ص) پرسیدم، فرمود: منظور از عذاب نزدیکتر، مصائب و بیماریها و دشواریهاست، که به سوی اسرافگران در دنیا روی می‌آورد، نه عذاب آخرت، عرضه داشتم: یا رسول اللَّه عذاب ادنای ما چیست؟  (ما که نه مصیبت دیده‌ایم و نه بیمار شده‌ایم و نه گرفتاری سختی دیده‌ایم)، فرمود: عذاب ادنای شما زکات و طهارت است<span class="footnote" rel="5" title="الدر المنثور، ج ۵، ص ۱۷۸">*</span>. </p> <p>و در مجمع البیان گفته: در روایت از امام باقر و امام صادق (ع) آمده که فرمودند: عذاب أدنی دابه و دجال است<span class="footnote" rel="6" title="الدر المنثور، ج ۵، ص ۱۷۵">*</span>. </p> 
