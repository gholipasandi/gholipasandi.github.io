<h3 class="ayas">سوره آل‌عمران آیه‌های ۱۶۵ تا ۱۷۱</h3><code class="section" rel="3_165-171"/><h3>ترجمه آیات</h3> <p> <span class="trans" rel="3_165">آیا هر گاه به شما مصیبتی رسد (در جنگ احد) در صورتی که دو برابر آن آسیب به دشمنان رسید  (در جنگ بدر) باز از روی تعجب گوئید چرا به ما که اهل ایمانیم رنج رسد؟ بگو ای پیغمبر این مصیبت را از دست خود کشیدید که نافرمانی کردید، نه آن که خدا قادر بر نصرت شما نبود که ایزد متعال بر هر چیز توانا است.  «۱۶۵» </span><span class="trans" rel="3_166">آنچه در روز احد هنگام مقابله دو صف کارزار به شما رسید به قضای خدا و مشیت نافذ او بود تا<code class="page" rel="4,91"/> آنکه بیازماید اهل ایمان را تا معلوم شود حال آنان که ثابت قدم در ایمانند.  «۱۶۶» </span><span class="trans" rel="3_167">و تا نیز معلوم شود حال آنهایی که در دین نفاق و دورویی کردند و چون به آنها گفته شد بیائید در راه خدا جهاد و یا دفاع کنید عذر آوردند که اگر ما به فنون جنگی دانا بودیم از شما تبعیت نموده و به کارزار می‌آمدیم اینان با آنکه دعوی مسلمانی دارند به کفر نزدیکترند تا به ایمان، با زبان چیزی را اظهار کنند که در دل خلاف آن را پنهان داشته‌اند و خدا بر آنچه پنهان می‌دارند آگاه‌تر از خود آنها است.  «۱۶۷» </span><span class="trans" rel="3_168">آن کسانی که در جنگ با سپاه اسلام همراهی نکرده و گفتند اگر خویشان و برادران ما نیز سخن ما را شنیده و به جنگ احد نرفته بودند کشته نمی‌شدند، ای پیغمبر به چنین مردم (منافق) بگو پس شما که برای حفظ حیات دیگران چاره توانید کرد مرگ را از جان خود دور کنید اگر راست می‌گوئید.  «۱۶۸» </span><span class="trans" rel="3_169">البته نپندارید که شهیدان راه خدا مرده‌اند بلکه زنده به حیات ابدی شدند و در نزد خدا متنعم خواهند بود.  «۱۶۹» </span><span class="trans" rel="3_170">آنان به فضل و رحمتی که از خداوند نصیبشان گردیده شادمانند و به آن مؤمنان که هنوز به آنها نپیوسته‌اند و بعدا در پی آنها به راه آخرت خواهند شتافت مژده دهند که از مردن هیچ نترسند و از فوت متاع دنیا هیچ غم مخورند.  «۱۷۰» </span><span class="trans" rel="3_171">و آنها را بشارت به نعمت و فضل خدا دهند و اینکه خداوند اجر اهل ایمان را هرگز ضایع نگرداند «۱۷۱» </span></p>             <h3>بیان آیات</h3> <p> این آیات ادامه و تتمه آیاتی است که در خصوص جنگ احد نازل شده و در آن متعرض حال عده‌ای از منافقین شده، که جماعت مؤمنین را در هنگام بیرون شدن از مدینه به سوی احد تنها گذاشتند، و در این آیات پاسخ آن‌ گفتاری هم که در باره کشتگان داشتند داده، و حال به شهادت رسیدگان را وصف می‌کند، و می‌فرماید: که این طایفه بعد از شهادتشان در مقام قرب الهی متنعم هستند و به بازماندگان بشارت می‌دهند که چنین مقام و منزلتی در انتظار شما نیز هست. </p> <p> <span class="aya" rel="3_165" data-words="1-8">أ و لما أصابتکم مصیبة قد أصبتم مثلیها...</span> بعد از آنکه مؤمنین را نهی کرد از اینکه مثل کفار نباشند، و بر کشتگان خود حسرت و اندوه نخورند، به این بیان که مرگ و زندگی تنها به دست خدا است، نه به دست ایشان تا بگویند اگر چنین نمی‌کردیم چنان نمی‌شد، و اگر به دشمن نزدیک نمی‌شدیم، و از شهر بیرون نمی‌رفتیم، و یا اگر اصلا حاضر به جنگ نمی‌شدیم اینطور نمی‌شد، اینک در این آیه همان مطلب را با بیان سبب نزدیکش که به حکم سنت اسباب باعث پدید آمدن شد شرح داده و می‌فرماید: سبب آن مصائب، نافرمانی تیراندازان بود، که مراکز خود را خالی کردند و تازه بعد<code class="page" rel="4,92"/> از خالی کردن نیز، از در معصیت پشت به قتال نمودند و خلاصه کلام اینکه سبب آن نافرمانی و سرپیچی از دستور رسول خدا (ص)، که فرمانده این جنگ بود و این نافرمانی باعث فشل و تنازعشان در امر، و در آخر سبب شکستشان گردید و این خود سنتی است طبیعی و عادی. </p> <p>پس آیه شریفه در معنای این است که مثلا بگوئیم: هیچ می‌دانید این مصائب که از ناحیه کفار بر سر شما آمد، هر چند که در جنگ بدر شما دو برابر آن را بر سر کفار آوردید چون در این جنگ شما هفتاد کشته دادید و در بدر از کفار هفتاد کشته و هفتاد اسیر گرفتید از کجا بود؟ و علتش چه بود؟ علتش از ناحیه خود شما بود که رمز موفقیت و سبب فتح را به دست خود تباه کردید، یعنی دستور فرمانده خود را مخالفت نمودید، و فشل و اختلاف کلمه به راه انداختید. </p> <p> (خواننده عزیز توجه فرمود که) خدای تعالی مصیبت را وصف کرد به اینکه دو برابر آن را شما به دشمن وارد آورده بودید، و این برای آن بود که هم سوزش مصیبت را فرو بنشاند و بفرماید که اگر کشته دادید دو برابر کشته و اسیر گرفتید، و هم اینکه مصیبت را کوچک بشمارد و بفرماید: با اینکه ضربت شما دو برابر بوده دیگر جا ندارد این قدر جزع کنید، و اندوه بخود راه دهید. </p> <p>بعضی از مفسرین گفته‌اند: معنای آیه این است که شما خودتان این مصیبت را برای خود انتخاب کردید، برای اینکه در جنگ بدر امر شما دایر بود بین اینکه اسیران را به قتل برسانید، و یا فدیه بگیرید و با اینکه حکم خدا این بود که به قتلشان برسانید، و اگر بخواهید فدیه بگیرید باید این پیه را بخود بمالید، که در سال آینده یا جنگ آینده همین کفار فدیه دهنده، هفتاد نفر از شما را خواهند کشت و شما آن روز این پیه را بخود مالیدید، و گفتید امروز این فدا به درد ما می‌خورد، در آینده اگر هفتاد نفرمان کشته شوند شهید شده‌اند و ضرر نکرده‌اند. </p> <p>مؤید این معنا و بلکه دلیل بر آن جمله ذیل آیه است، که می‌فرماید: <span class="aya" rel="3_165" data-words="17-22">إن الله علی کل شیء قدیر</span>، چون این جمله به هیچ وجه با معنای قبلی نمی‌سازد، مگر به زور و ضرب، ولی با وجه اخیر به خوبی می‌سازد، و حاصل معنای آیه چنین می‌شود: بگو این مصیبت از ناحیه خود شما است که در جنگ بدر به آن ملتزم شدید و گرنه خدا می‌توانست از آمدن این مصیبت جلوگیری کند، که او بر هر چیزی قادر است . </p> <p><code class="aya" rel="3_166"/> <span class="aya" rel="3_166" data-words="1-6">و ما أصابکم یوم التقی الجمعان...</span> و آیه اول‌ مانند جمله‌ <span class="aya" rel="3_165" data-words="17-22">إن الله علی کل شیء قدیر</span>، وجه دوم را تایید می‌کند، که<code class="page" rel="4,93"/> گفتیم مراد از جمله: <span class="aya" rel="3_165" data-words="12-16">قل هو من عند أنفسکم</span> این است که این مصیبت از ناحیه خود شما پیش آمد، که در جنگ بدر فدیه گرفتید، و شرط کردید با خدا آنچه را که شرط کردید،  (یعنی حاضر شدید به جای هفتاد فدیه که از هفتاد اسیر گرفتید در جنگ دیگری که پیش می‌آید هفتاد کشته بدهید)، و اما وجه اول (که بگوئیم معنای آیه این است که سبب قریب و جزء اخیر علت آمدن این مصیبت مخالفت با عبد اللَّه بن جبیر و خالی کردن مراکز بود)، با ظاهر آیه مورد بحث نمی‌سازد، برای اینکه در آیه مورد بحث سبب مصیبت را اذن خدا دانسته، و این خود روشن است. پس بنا بر آنچه ما گفتیم توجه دادن به اینکه رسیدن مصیبت مستند به اذن خدا است، خود به منزله بیانی است برای جمله: <span class="aya" rel="3_165" data-words="13-16">هو من عند أنفسکم...</span> و هم توطئه و زمینه‌ساز است برای ضمیمه کردن جمله: <span class="aya" rel="3_166" data-words="9-11">و لیعلم المؤمنین...</span>، چون با انضمام آن راه برای پرداختن به حال منافقین و سخنانی که گفته‌اند، و جواب به آن و بیان حقیقت این مرگ، یعنی کشته شدن در راه خدا هموار می‌شود. </p> <p><code class="aya" rel="3_167"/> <span class="aya" rel="3_167" data-words="13-14">أو ادفعوا...</span> یعنی اگر در راه خدا جنگ نمی‌کنید حد اقل از ناموستان و از جانتان دفاع کنید و در جمله: <span class="aya" rel="3_167" data-words="20-25">هم للکفر یومئذ أقرب منهم للإیمان</span>، حرف <em>لام</em> به معنای حرف <em>الی</em> آمده،  (و معنای جمله این است که ایشان امروز به کفر نزدیک‌ترند تا به ایمان)، البته نزدیک‌تر بودنشان نسبت به کفر صریح بوده، نه کفر درونی و نفاق، چون با این عملشان در نفاق واقع شدند. </p> <p>و اگر در جمله‌ <span class="aya" rel="3_167" data-words="26-31">یقولون بأفواههم ما لیس فی قلوبهم...</span> کلمه (افواه-دهنها) را آورد،  (با اینکه انسان همیشه با دهن سخن می‌گوید و احتیاجی به آوردن این کلمه نبود) برای این بود که اولا تاکید کند که سخنی که گفتند از زبانشان تجاوز نکرد، و ثانیا در مقابل قلوب قرار گرفته باشد، چون بین افواه و قلوب تقابل هست. </p> <p><code class="aya" rel="3_168"/> <span class="aya" rel="3_168" data-words="1-9">الذین قالوا لإخوانهم و قعدوا لو أطاعونا ما قتلوا...</span> <span class="phrase">مراد از کلمه <em rel="fa_3_168_3-3" data-sentence="13:425">اخوانهم</em> برادران نسبی ایشان است که همان کشتگان باشند، و اگر خصوص برادران را ذکر کرد برای این بود که با انضمام این جمله با جمله: <em>و قعدوا</em> سرزنش و توبیخ بر آنان شدیدتر باشد، و بفهماند که از یاری برادران خود کوتاهی کردند، و در خانه‌ها نشستند تا در نتیجه برادرانشان در میدان جنگ به آن وضع فجیع کشته شدند و جمله: <em>فادرؤا</em> جواب از همان سخنی است که گفتند، و کلمه <em>درأ</em> که مصدر فعل: <em>ادرؤا</em> است به معنای دفع است.</span> </p> <p><code class="aya" rel="3_169"/> <span class="aya" rel="3_169" data-words="1-9">و لا تحسبن الذین قتلوا فی سبیل الله أمواتا...</span> <span class="phrase">در این آیه شریفه التفاتی از خطاب به مؤمنین به خطاب به رسول خدا (ص) <code class="page" rel="4,94"/> شده است، قبلا روی سخن با مؤمنین داشت، و می‌فرمود: <span class="aya" rel="3_153" data-words="23-24">ما أصابکم...</span> در این آیه روی سخن متوجه شخص رسول خدا (ص) نموده و می‌فرماید: گمان مکن که...  وجه این التفات همان است که در خلال این آیات مکرر ذکر کردیم، احتمال هم دارد که خطاب در این آیه تتمه خطاب در جمله: <span class="aya" rel="3_168" data-words="11-17">فادرؤا عن أنفسکم الموت إن کنتم صادقین</span> باشد، که در این صورت باید کلمه <em rel="fa_3_169_3-3" data-sentence="539:147">تحسبن</em> را با ضمه با بخوانیم تا صیغه جمع مخاطب باشد و معنای آن با آخر آیه قبلی چنین شود: بگو مرگ را از خود دور کنید و گمان مکنید آنها که کشته می‌شوند... .</span> </p> <p>و مراد از موت باطل شدن شعور و فعل است، و لذا در توضیح کلمه <em>احیا</em> از هر دو نمونه‌ای آورد، و فرمود: زنده‌اند و روزی می‌خورند، و خوشحالند، روزی خوردن نمونه فعل و  <em>فرح</em> نمونه و اثری از شعور است زیرا خوشحال شدن، فرع داشتن شعور است. </p> <p><code class="aya" rel="3_170"/> <span class="aya" rel="3_170" data-words="1-4">فرحین بما آتاهم الله...</span> کلمه <em>فرح</em> ضد کلمه <em>حزن</em> است، و کلمه <em>بشارت</em> و <em>بشری</em> به معنای هر خیری است که تو را خوشحال کند، و کلمه <em>استبشار</em> به معنای این است که در طلب این باشی که با رسیدن خیری و بشرایی خرسندی کنی و معنای جمله این است که کشته شدگان در راه خدا هم‌ از نظر رسیدن خودشان به فضل خدا و دیدن آن فضل خوشحالی می‌کنند و هم در طلب این خبر خوش هستند که رفقای عقب مانده‌شان نیز به این فضل الهی رسیدند، و آنها نیز خوفی و اندوهی ندارند. </p> <p>از این بیان دو نکته روشن می‌شود، یکی اینکه کشته شدگان در راه خدا از وضع مؤمنین برجسته که هنوز در دنیا باقی مانده‌اند خبر دارند، و دوم اینکه منظور از این بشارت همان ثواب اعمال مؤمنین است که عبارت است از نداشتن خوف و نداشتن اندوه و این بشارت به ایشان دست نمی‌دهد مگر با مشاهده ثواب نامبرده در آن عالمی که هستند، نه اینکه خواسته باشند با موفق شدن به شهادت استدلال کنند بر اینکه در قیامت خوف و اندوهی نخواهند داشت، چون آیه در مقام این است که بفرماید پاداش خود را می‌گیرند نه اینکه بعد از شهادت تازه استدلال می‌کنند که در قیامت چنین و چنان خواهیم بود. </p> <p>پس این آیه شریفه دلالت دارد بر اینکه انسان بعد از مردن تا قبل از قیامت باقی و زنده است و ما بحث در این باره را به طور مفصل در بحث برزخ یعنی در تفسیر آیه: <span class="aya" rel="2_154" data-words="1-9">و لا تقولوا لمن یقتل فی سبیل الله أموات</span><span class="footnote" rel="1" title="سوره بقره آیه:۱۵۴&quot;">*</span> گذراندیم. </p> <p>   <code class="page" rel="4,95"/> <code class="aya" rel="3_171"/> <span class="aya" rel="3_171" data-words="1-6">یستبشرون بنعمة من الله و فضل...</span> این <em>استبشار</em> اعم از استبشاری است که قبلا فرمود از حال بازماندگان می‌کنند و شامل استبشار به حال خودشان هم می‌شود، و شاید همین دو تا بودن معنا باعث شده که دو باره آن را تکرار کند و همچنین کلمه فضل را دو باره بیاورد، جمله: <span class="aya" rel="3_171" data-words="7-13">و أن الله لا یضیع أجر المؤمنین</span> هم بر این عمومیت دلالت دارد، چون به اطلاقش شامل همه مؤمنین می‌شود، در آیه شریفه دقت بفرمائید. </p> <p>در این آیه شریفه فضل و نعمت را نکره آورد، هم چنان که رزق را هم در آیات قبل سربسته ذکر کرد و نفرمود که آن رزق چیست، و این برای آن بود که ذهن شنونده در باره فضل و نعمت و رزق تا هر جا که ممکن است برود، و باز به همین جهت خوف و حزن را در سیاق نفی مبهم آورد، تا دلالت بر عموم کند، و بفهماند کشته شدگان در راه خدا هیچ نوع از انواع خوف و حزن را ندارند. </p> <p>و از دقت در این آیات این معنا به دست می‌آید که اولا در صدد بیان اجر مؤمنین است، و ثانیا می‌خواهد بفهماند که این أجر که نزد خدای سبحان است رزق ایشان است، و ثالثا این رزق نعمتی و فضلی از خدا است، و رابعا این نعمت و فضل عبارت از این است که نه خوفی دارند و نه حزنی. </p> <h3> <span class="title" rel="3_170 3_171">معنای لطیف جمله‌ <span class="aya" rel="3_170" data-words="15-21">ألا خوف علیهم و لا هم یحزنون</span> </span> </h3> <p> و این جمله یعنی جمله: <span class="aya" rel="3_170" data-words="15-21">ألا خوف علیهم و لا هم یحزنون</span> جمله عجیبی است، هر قدر انسان بیشتر در آن فرو می‌رود و تدبر می‌کند دامنه معنایش وسیع‌تر می‌شود، با اینکه جمله‌ای است لطیف و رقیق و بیانی است ساده و اولین چیزی که از معنای آن به ذهن می‌رسد این است که خوف و حزن از مؤمنین برداشته می‌شود و این را هم می‌دانیم که خوف تنها در امری فرض دارد که اولا ممکن باشد، و ثانیا احتمال آمدنش به سوی ما معقول باشد و ثالثا اگر بیاید مقداری از سعادت ما را از بین می‌برد، سعادتی که ما توقع داریم واجد آن باشیم و خود را واجد آن فرض می‌کنیم و همچنین حزن تنها از ناحیه حادثه‌ای است که پیش آمده و آن نیز مقداری از سعادت کذایی ما را سلب کرده، پس بلا و یا هر محذور و گرفتاری که فرض شود، وقتی از آن می‌ترسیم که هنوز بر سر ما نیامده باشد و اما وقتی آمد دیگر خوف معنا ندارد، آنجا جای حزن و حسرت است، پس بعد از وقوع خوفی نیست و قبل از وقوع هم حزنی نیست. </p> <p>پس بر طرف شدن مطلق خوف از انسان تنها وقتی فرض دارد که هیچ یک از آنچه داریم در معرض زوال قرار نگیرد، و همچنین برطرف شدن مطلق حزن از انسان وقتی فرض دارد که آنچه نعمت که انسان بتواند از آن متنعم شود و لذت ببرد دارا باشد، و خدای تعالی به او<code class="page" rel="4,96"/> افاضه کرده باشد، و نیز آنچه که دارد در معرض زوال قرار نگیرد، و این همان خلود سعادت برای انسان و خلود انسان در آن سعادت است. </p> <p>و از همین جا واضح می‌شود که نبودن خوف و حزن عین روزی خوردن انسان نزد خدا است و به حکم آیه: <span class="aya" rel="3_198" data-words="17-21">و ما عند الله خیر</span><span class="footnote" rel="1" title="سوره آل عمران آیه:۱۹۸&quot;">*</span> و آیه: <span class="aya" rel="16_96" data-words="4-8">و ما عند الله باق</span><span class="footnote" rel="2" title="سوره نحل آیه:۹۶&quot;">*</span> آنچه نزد خدا است هم نعمت و خیر است، هم باقی است، نه عذاب و شری آمیخته با آن است و نه فنا و زوالی بدان راه دارد. باز این معنا واضح می‌شود که نبودن حزن و خوف عینا بودن نعمت و فضل است، و این خود عطیه است، لیکن در سابق یعنی در اوایل کتاب گذشت و به زودی در تفسیر آیه: <span class="aya" rel="4_69" data-words="8-12">مع الذین أنعم الله علیهم</span><span class="footnote" rel="3" title="سوره نساء آیه:۶۹&quot;">*</span> میاید که نعمت وقتی در عرف قرآن اطلاق شود معنایش ولایت الهیه است، بنا بر این معنای آیه مورد بحث چنین می‌شود: خدای تعالی متصدی و عهده‌دار کار مؤمنین است و آنان را به عطیه‌ای از خود اختصاص می‌دهد . </p> <p>و اما احتمال اینکه مراد از <em>فضل</em> موهبتی باشد که زاید بر استحقاق در برابر عمل است. و <span class="phrase"><em rel="fa_3_171_2-2" data-sentence="0:759">نعمت</em> عبارت باشد از موهبتی که در برابر عمل احتمالی است که با جمله: <span class="aya" rel="3_171" data-words="7-13">و أن الله لا یضیع أجر المؤمنین</span> نمی‌سازد برای اینکه در یک آیه فضل را أجر هم خوانده، و همه می‌دانیم که أجر تنها در مورد استحقاق است، پس مؤمنین مستحق فضل هم هستند، در سابق هم گفتیم و تو خواننده محترم توجه کردی که چند فقره زیر یعنی جمله‌ <span class="aya" rel="3_169" data-words="12-14">عند ربهم یرزقون</span> و جمله: <span class="aya" rel="3_170" data-words="1-2">فرحین بما...</span> و جمله‌ <span class="aya" rel="3_171" data-words="1-2">یستبشرون بنعمة...</span> و جمله: <span class="aya" rel="3_171" data-words="7-13">و أن الله لا یضیع أجر المؤمنین</span>، مال و برگشتنشان به یک حقیقت است، پس فرق گذاشتن بین فضل و نعمت در چنین موردی درست نیست.</span> </p> <p>البته در ذیل آیات مورد بحث جا برای بحث‌هایی دیگر نیز بود، ولی بعضی از آن بحث‌ها در ذیل تفسیر آیه: <span class="aya" rel="2_154" data-words="1-9">و لا تقولوا لمن یقتل فی سبیل الله أموات</span><span class="footnote" rel="4" title="سوره بقره آیه ۱۵۴&quot;">*</span> گذشت، و شاید خدای عز و جل توفیق بدهد در مواردی که پیش می‌آید هر جا مناسب بود به قدر توانایی در این باره بحث بیشتری بکنیم ان شاء اللَّه تعالی. </p> 
